[
  {"content":"\r\n\r\nنوشته ى ابولفرج على بن الحسين اصفهانى\r\nميلاد : 284\r\nوفات : 352\r\nفرزندان ابو طالب\r\nترجمه ى جواد فاضل\r\nجلد يكم\r\nحق چاپ محفوظ و مخصوص است به :\r\nكتابفروشى و چاپخانه على اكبر علمى\r\n1339\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\n\r\nمقدمه\r\nبِسْمِ اللَّهِ الرَّحْمنِ الرَّحِيمِ\r\nبترجمه‌ى كوچكى از زندگانى ابو الفرج اصفهانى نويسنده‌ى اين كتاب مقدمه‌ى كتاب را آغاز ميكنم .\r\nعلى پسر حسين پسر محمد پسر احمد پسر هيثم پسر عبد الرحمن پسر مروان پسر عبد اللّه پسر مروان ( معروف به حمار ) پسر محمد ، پسر مروان بن حكم اموى قرشى بسال دويست و هشتاد و چهار هجرى در شهر اصفهان - ايران به دنيا چشم گشود .\r\nوى در اصفهان به دنيا آمد ولى تحصيلاتش را در بغداد بپايان رسانيد .\r\nابو الفرج على اصفهانى در بغداد از علماى عصر خود ادب و حديث و لغت فرا گرفت .\r\n\r\n","description":"","footnote":"","page_name":" مقدمه الف ","page_number":2},
  {"content":"\r\n\r\nاستادانش در عهد خود از برجسته‌ترين علماى بغداد بشمار مىآمدند .\r\nو بغداد هم در آن عهد دانشكده‌ى دانش‌ها و هنرهاى جهان بود .\r\nو ابو الفرج على اصفهانى هم از آن استعدادهاى نادر و عبقرى تاريخ بود كه در طول اعصار و قرون گاه بيگاه جلوه‌گر ميشوند .\r\nاين مرد در روشنائى فكر و قدرت مغز و التهاب ضمير و وسعت حافظه و شهوت شديد در طلب علم ميان همسالان خود تقريبا بىمانند بود .\r\nهنوز سى سالش بپايان نرسيده بود كه كتاب معروف اغانى را تأليف كرد .\r\nاين گنجينه‌ى گرانبهاى ادب و هنر كه از لطيف‌ترين آثار ادبى عرب و بديع‌ترين آهنگهاى موسيقى عصر لبريز است تاكنون نظيرى براى خود بصفحه‌ى تاريخ راه نداد .\r\nاين سخن از صاحب بن عباد معروف كه :\r\n« من هميشه در سفرها چهل بار شتر كتاب بهمراه ميبردم اما از » « آن روز كه اغانى را شناختم از آن چهل بار شتر خود را بىنياز ديده‌ام . »\r\nو پس از كتاب اغانى در سى و يك سالگى كتاب جاويدان « مقاتل الطالبيين » را كه اكنون ترجمه مىشود بوجود آورده است .\r\nولى در عين حال وقتى نبوغ فكر و ذوق و هنر اين مرد را با كار\r\n\r\n","description":"","footnote":"","page_name":" مقدمه ب ","page_number":3},
  {"content":"\r\n\r\nهايش مىسنجيد از اين بدايع آثار در سنين جوانى او حيرت نميكنيد .\r\nابو الفرج از كتابهاى خود بزرگتر بود :\r\nمقدر بود كه او با جوانى از همسالان خود دوست باشد .\r\nآن چنان كه ابو الفرج در علم و ادب نابغه‌ى عصر بود دوست جوان او هم ستاره‌ى مشعشعى بود كه در آسمان سياست ميدرخشيد .\r\nدوست او حسن بن محمد مهلبى بود كه نامش در تاريخ افتخارمند آل بويه با مجد و عظمت ياد شده است .\r\nعلى و حسن ، يكى اديب و آن ديگر وزير با هم صميمانه دوست بوده‌اند .\r\nاين دو با هم صميمانه دوست بوده‌اند زيرا هر دو از گمنامى به شهرت و از فقر به ثروت و از ضعف بقدرت رسيده بودند .\r\nاين دو يك ديگر را دوست ميداشته‌اند زيرا هر دو شيعى المذهب و هر دو در دربار شريف آل بويه خدمت ميكرده‌اند .\r\nابو الفرج اصفهانى منشى ركن الدوله‌ى ديلمى بود و حسن بن محمد وزير معز الدوله‌ى ديلمى .\r\nبهواى اينكه حسن بن محمد ، وزير مهلبى را روشن‌تر بشناسيم بايد بگوييم .\r\nاين مرد همان كس بود كه در عنفوان جوانى هوس آبگوشت كرده بود و حتى يك درهم نيز در كيسه نداشته تا به اين آرزو\r\n\r\n","description":"","footnote":"","page_name":" مقدمه ج ","page_number":4},
  {"content":"\r\n\r\nدست يابد .\r\nدر فشار يك چنين حرمان وزير مهلبى اين قطعه را سروده بود .\r\n الا موت يباع فاشتريه * فهذا العيش ما لا خير فيه \r\nآيا مرگ را نمىفروشند كه بخرمش * اين زندگى كه من دارم خيرى ندارد\r\n الا موت لذيذ الطعم ياتى * يخلصنى من العيش الكريه \r\nآيا مرگى گوارا فرا نميرسد * تا مرا از اين زندگانى ناگوار نجات بخشد\r\n اذا ابصرت قبرا من بعيد * وددت لو اننى مما يليه \r\nوقتى گورى را از دور ميبينم * آرزو مىكنم كه همسايه‌اش باشم\r\n الا رحم المهمين نفس حر * تصدق بالوفاة على اخيه \r\nدرود بروان آن آزاده مرد باد كه مرگ خود را همچون صدقه‌اى ببرادرش ميبخشد وزير حسن بن محمد مهلبى يك چنين موجود بينوا بود .\r\n\r\n","description":"","footnote":"","page_name":" مقدمه د ","page_number":5},
  {"content":"\r\n\r\nولى همين بينوا مرد در عهد وزارت خود به مقامى شامخ رسيد كه هر روز گوسفندها و شترها در آشپزخانه‌ى او كباب ميشد و شوربا ميشد و براى سفره خانه‌ى او فرستاده ميشد .\r\nابو الفرج اصفهانى با اين جوانمرد دوست بود و بايد بگوييم كه وجود حسن بن محمد مهلبى در تربيت و هدايت استعداد ابو الفرج سهم مهمى را به عهده داشت .\r\nاگر وزير مهلبى نبود ابو الفرج اصفهانى بيك چنين شهرت جهانگير نميرسيد .\r\nوزير مهلبى نه تنها دوست اديب و عزيز خود را در ابراز فضائل تشويق و ترغيب ميكرد بلكه در منتهاى فداكارى با اخلاق و روش آشفته‌ى او ميساخت .\r\nابو الفرج على اصفهانى با همه فضائل و مكارم خود مردى بود بسيار بدگو و بدزبان و بسيار گستاخ و بىپرده و پروا ، و مردى بود از تشريفات دربارى صد در صد بدور .\r\nنسبت بنظافت و رعايت مراسم اجتماعى سخت بىاعتنا بود .\r\nوقتى اعصابش داغ ميشد و خشمش شعله ميكشيد دست از زبان برمىداشت و حتى حسن بن محمد مهلبى ، اين دوست مقتدر و متشخص خود را هم بباد هجو و ناسزا ميگرفت .\r\nمينويسند كه وى با حيوانات انس و الفت مخصوصى داشت .\r\n\r\n","description":"","footnote":"","page_name":" مقدمه ه ","page_number":6},
  {"content":"\r\n\r\nگربه‌اى سفيد و تربيت شده داشت كه خيلى برايش عزيز بود ؟\r\nروزى ابو اسحاق صابى شاعر و حكيم معروف و ابو العلاء صاعد و ابو على انبارى بديدارش رفته بودند .\r\nدير زمانى در خانه‌ى او بانتظارش ايستاده بودند تا او بيايد و رسم پذيرائى را بجا بياورد .\r\nبالاخره پيدايش شد اما با آستين‌هاى بالا زده و پنجه‌هاى تا مچ آلوده .\r\nعلما گمان برده بودند كه ابو الفرج به صبحانه سرگرم بود و چون داشت غذا مىخورد اين همه مكث كرد .\r\nگفتند :\r\nمعذرت ميخواهيم كه استاد را از پاى سفره نابهنگام برانگيختيم ابو الفرج اصفهانى با سادگى حيرت آورى گفت :\r\nنه ، اينطور نيست دوستان گرامى ، گربه‌ى سفيد من مريض شده بود و من داشتم تنقيه‌اش ميكردم و دست‌هاى من گواه حال منست .\r\nعلما وقتى اين حقيقت مكروه را دريافتند حالشان بهم خورد و از همان راه كه آمده بودند برگشتند .\r\nنويسنده‌ى اين داستان ميگويد :\r\nالبته كيفيت ابو الفرج اصفهانى نفرت‌انگيز بود اما نبايد فراموش كرد كه اگر اين مرد يك چنين حكايت را از خود بيادگار نميگذاشت هيچكس نميدانست در نيمه‌هاى قرن چهارم هجرت علماى\r\n\r\n","description":"","footnote":"","page_name":" مقدمه و ","page_number":7},
  {"content":"\r\n\r\nعرب با دامپزشكى و طب اين قدر آشنائى داشتند و اين خود برهانى بر تمدن درخشان اسلام است .\r\nابو الفرج اصفهانى شاعرى توانا و موسيقى دانى متبحر و قوى بود .\r\nوى در جوانى با بزم و موسيقى و دل و حال زندگى شيرينى داشت و خود ميتوانست با مهارت عود بنوازد .\r\nابو الفرج اصفهانى از آن شخصيت‌هاى تاريخى است كه هم زياد نوشته و هم هر چه نوشته خوب نوشته است .\r\nما اكنون براى نمونه چند كتاب از آثار او را در اين مقدمه بنام ياد ميكنيم :\r\n1 - اغانى كبير 2 - اخيار قيان 3 - اخبار طفيليين 4 - اخبار برامكه 5 - ايام العرب ( هزار و هفتصد روز ) 6 - الاماء الشواعر 7 - ادب الغربا 8 - ادب السماع 9 - الاخبار و النوادر 10 - الفرق و المعيار فى الاوغاد و الاحرار 11 - المماليك الشعراء 12 - الغلمان المغنين\r\n\r\n","description":"","footnote":"","page_name":" مقدمه ز ","page_number":8},
  {"content":"\r\n\r\n13 - الخانات 14 - التعديل و الانتصاب 15 - تفصيل ذى الحجه 16 - تحف الوسائد 17 - الخمارين و الخمارات 18 - دعوت النجار 19 - دعوت الاطبا 20 - الديارات 21 - رساله في الاغانى 22 - مجرد الاغانى 23 - مقاتل الطالبين 24 - مجموع الاخبار و الاثار 25 - مناجيب الحضيان 26 - كتاب النغم 27 - نسب المهالبه 28 - نسب بنى عبد شمس 29 - نسب بنى شيبان 30 - نسب بنى كلاب 31 - نسب بنى تغلب\r\n\r\n","description":"","footnote":"","page_name":" مقدمه ح ","page_number":9},
  {"content":"\r\n\r\nعلاوه بر اين تأليفات و تأليفات ديگرش ديوان شعرائى ما بند ابو تمام طائى و ابو نواس حسن بن هانى و ابو البخترى را جمع و تصحيح و ترتيب داده كه حقا شايسته‌ى تمجيد و تحسين است .\r\nابو الفرج اصفهانى در دوران شهرت خود با شخصيت‌هاى ادبى و سياسى مانند ابو اسحاق صابى - ابو العلا صاعد - صاحب بن عياد - قاضى تنوخى - ابن سكره هاشمى - ابو القاسم جهنى - ابو البخيب جزرى و انباء المنجم عشرت و آميزش داشته است ابو الفرج در محفل علما و رجال سخن مىگفته . شعرها انشاد مىكرده . در مقايسه ميان شعر او موزيسين‌ها به تحقيق و تحليل مىپرداخته است .\r\nدر آنجا كه ابو الفرج بر توسن بيان مىنشسته و ميدان مىگرفته كس را مجال تاخت و تاز نبود .\r\nزيرا اين مرد علاوه بر تبحر و تسلطش بر ادبيات و هنر آنچنان بىپرده و بىپروا بود كه حريف ميدانش « هر كه بود » از زبان مسموم او نمىتوانسته ايمن بماند .\r\nهر چند طرف صحبتش حسن بن محمد وزير محبوب معز الدوله باشد .\r\nابو الفرج اصفهانى در شعرى كه براى\r\n[ ؟ 
  ] دوست شريف و عزيز خود سروده نكته‌اى بسيار لطيف دارد كه سزاوار است عينا در اينجا ياد شود .\r\n\r\n","description":"","footnote":"","page_name":" مقدمه ط ","page_number":10},
  {"content":"\r\n\r\nطرف خطاب او وزير مهلبى است .\r\n ا به عين مفقر اليك رأيتنى * بعد الغنى فرميت بى من خالق \r\nآيا با ديده‌اى كه بسوى گدايان مىنگرى نگاهم مىكنى ؟\r\nپس از توانگرى مرا همچون پيراهن كهنه‌اى بدور مىاندازى\r\n لست الملوم . انا الملوم لاننى * املت للاحسان غير الخالق \r\nترا ملامت سزاوار نيست . اين منم كه سزاوار ملامتم * زيرا از خالق رو برتافته بسوى مخلوق چشم اميد دوخته‌ام .\r\nابو الفرج على بن الحسن اصفهانى با اينكه خود از خاندان مروان بن حكم و از نسل اميه بود معهذا مذهب شيعه را پسنديده بود .\r\nوى على و اولاد على را دوست ميداشته و بديهى است از دشمنان آل رسول اللّه يعنى بنى اميه بيزارى مىجسته است .\r\nبسال سيصد و پنجاه و دو هجرى حسن بن محمد وزير عظيم الشأن مهلبى زندگى را بدرود گفته و ابو الفرج اصفهانى چهار سال بعد يعنى در ماه ذى الحجه سال سيصد و پنجاه و شش هجرى بدنبال دوست ديرين خود از اين جهان رخت به جهان ديگر كشيد .\r\nگفته مىشود كه ابو الفرج در سالهاى آخر عمر خود باختلال مشاعر\r\n\r\n","description":"","footnote":"","page_name":" مقدمه ي ","page_number":11},
  {"content":"\r\n\r\nدچار شده بود .\r\nو اين روايت را با اطلاعاتى كه از انحراف‌هاى روحى اين مرد داريم بعيد نمىشماريم .\r\nاين كتاب كه اكنون ترجمه‌اش را به ارباب علم و ادب و تاريخ و ذوق تقديم ميداريم همان « مقاتل الطالبين » ابو الفرج على بن الحسين اصفهانيست .\r\nمترجم اين نام را به « فرزندان ابو طالب » ترجمه كرده تا اندكى آسان‌تر به زبان ادا شود .\r\nتاريخ حيات بشر در ابواب و فصول خود خاندانى به شرف و عزت آل ابو طالب نمىشناسد .\r\nو در عين حال نشنيده‌ايم و نگفته‌اند كه خانواده‌اى بدين پايه از دست و ديده‌ى دشمنان خود عذاب و آزار كشيده باشند .\r\nمقدس‌ترين و معظم‌ترين و مظلوم‌ترين و محروم‌ترين دودمانهاى بشرى آل ابو طالب بوده‌اند .\r\nو درباره‌ى هيچ خاندانى آنقدر كه درباره‌ى آل ابو طالب سخن گفته‌اند و كتاب نوشته‌اند نه سخن گفته شد و نه قلم بر صفحات كاغذ دويد .\r\nبى جا نيست در اينجا نام چند تن از علما و رواتى كه قلم خود را بنام آل\r\n\r\n","description":"","footnote":"","page_name":" مقدمه ك ","page_number":12},
  {"content":"\r\n\r\nابو طالب بر كاغذ گذاشته‌اند ياد شود .\r\n1 - ابو مخنف لوط بن يحيى كه بيش از سال 170 بدرود حيات گفته براى نخستين بار « مقتل امير المؤمنين على » و « مقتل ابو عبد اللّه الحسين » را به صورت دو كتاب درآورده و اين دو كتاب از معروفترين مقاتل شمرده مىشود .\r\n2 - نصر بن مزاحم منقرى كه به سال 212 هجرى از دنيا رفته مقتل سيد الشهدا ارواحنا فداه را نوشته 3 - هيثم بن عدى متوفاى سال 207 بنام « اخبار الحسن و وفاته » كتابى از خود بيادگار نهاده است .\r\n4 - واقدى مورخ معروف دو كتاب بنام‌هاى « مقتل الحسن » و « مقتل الحسين » 5 - ابن نطاح « مقتل زيد بن على » 6 - غلابى « مقتل على » و « مقتل حسين بن على » 7 - اشنانى « مقتل حسن » و « مقتل زيد بن على » 8 - عمر بن شبه « مقتل محمد و ابراهيم » فرزندان عبد اللّه بن الحسن 9 - مدائنى . متوفاى سال 225 هجرى كتابى بنام « اسماء من قتل من الطالبين » 10 - ابو الفرج على بن الحسين اصفهانى نويسنده اين كتاب\r\n\r\n","description":"","footnote":"","page_name":" مقدمه ل ","page_number":13},
  {"content":"\r\n\r\n« مقاتل الطالبين » يا « مقاتل آل ابى طالب است .\r\nاين چند كتاب كه همراه با نام نويسنده‌اش در اين مقدمه ياد شد مشهورترين مقاتل آل ابو طالب است و نگارنده با رعايت منتهاى اختصار به همين يادآورى اكتفا كرده و اگر بيم از تطويل نبود و تنها به فهرست مقاتل قناعت ميشد چاره‌اى جز تأليف كتابى جداگانه نداشتيم .\r\nمترجم در ترجمه‌ى اين كتاب را بخاطر اختصار از ذكر سلسله‌ى روايت مطلقا خوددارى كرده است زيرا اين روايت‌ها كه به احكام مقدس اسلام ارتباطى ندارد و از حدود تاريخ تجاوز نمىكند « بعقيده من » از تكرار نام روايت كنندگان بىنياز است .\r\nمترجم باز هم بخاطر اختصار سعى كرده كه از تكرار سرگذشت‌ها يا گفتارى كه از قهرمانان سرگذشت بجا مانده حتى المقدور پرهيز كند تا مبادا خوانندگان گرامى را تكرار مكررات موجب ملال شود .\r\nو اين نكته را نيز بايد به ياد آوريم كه ابو الفرج على بن الحسين اصفهانى با همه امعان نظر در تاريخ و روايات بارها به لغزش‌هاى آشكارى پرداخته كه انحرافش را در دامن صفحات گوشزد كرده‌ايم .\r\nو معهذا نام اين مرد بزرگ را در انتهاى تحليل و تعظيم بميان\r\n\r\n","description":"","footnote":"","page_name":" مقدمه م ","page_number":14},
  {"content":"\r\n\r\nمىآوريم و از مساعى جميله‌ى او با ذكر جميل سخن مىگوئيم .\r\nو شادى روح او را از درگاه پروردگار متعال خالصانه مسئلت ميداريم .\r\nربنا اغفر لنا و لاخواننا الذين سبقونا بالايمان و لا تجعل فى قلوبنا غلا للذين آمنوا ربنا انك رئوف رحيم تهران نو آذرماه 1339 جواد فاضل\r\n\r\n","description":"","footnote":"","page_name":" مقدمه ن ","page_number":15},
  {"content":"\r\n\r\n\r\nجلد اول\r\n\r\n[ مقدمهء نويسنده 
  ]\r\n( 1 ) بِسْمِ اللَّهِ الرَّحْمنِ الرَّحِيمِ\r\nسيد شريف ، ابو عبد اللّه محمد بن على حسينى از ابو اسحاق ابراهيم بن احمد طبرى و عبد اللّه بن حسين فارسى روايت مىكند كه ابو الفرج على بن حسين بن محمد اصفهانى كتاب خود را چنين آغاز مىكند .\r\nبا ستايش پروردگار متعال قفل خموشى از دهان‌ها گشوده شود و با ستايش وى سخنرانان سخن خويش آغاز كنند .\r\nباشد كه اين ستايش و سپاس نعمت‌هاى بىقياس او را كفايت كند و در برابر الطاف خداونديش هديه‌اى ارزنده باشد .\r\nبه يكتائى و بى همتائى او گواهى ميدهيم .\r\nآنچنان صميمانه بوحدانيت پروردگار شهادت ميدهيم كه ايمان ما را در پيشگاه شامخش آشكار سازد و از ايمان ما صلاى توحيد به صوامع قدس اندازد .\r\n\r\n","description":"","footnote":"","page_name":" 1 ","page_number":16},
  {"content":"\r\n\r\n( 1 ) و گواهيم كه محمد « صلى اللّه عليه و آله » بنده‌ى او و برگزيده‌ى او و رسول گرامى اوست .\r\nگواهى ميدهيم كه محمد رسول اللَّه ( ص ) بشر را بسوى رضاى او فرا خوانده و حقيقت حق را در فروغ برهان بجهانيان باز نموده است .\r\nگواهى ميدهيم كه پيامبر عظيم الشأن ما با بيان روشن و شيواى خود پرچم هدايت برافراشت و بهدايت آل آدم پرداخت .\r\nصلوات خدا بروان او و روان فرزندان او ارزانى باد ، فرزندان او .\r\nآنان كه فرزندان جان او هستند .\r\nآنان كه در ميان عترت او مانند ماه و خورشيد از همه درخشان‌تر و عاليمقام‌ترند .\r\nافضل سلام اللَّه و تحيته و بركاته و رحمته از ذات اقدس الهى كمك ميجوئيم و در پرتو الطاف او بسوى هدف خويش راه مييابيم .\r\nو سعادت خويش را در دنيا و آخرت از جناب كرم و انعام او دريوزه ميكنيم .\r\nاز هر گفتار و كردار كه پسنديده‌ى ذات كبرياى او نيست هم بذات كبرياى او پناه ميبريم و از آن كوشش و شتاب كه او رضا نميدارد\r\n\r\n","description":"","footnote":"","page_name":" 2 ","page_number":17},
  {"content":"\r\n\r\n( 1 ) دست و پاى درهم ميشكنيم زيرا ما هر چه باشيم در درگاه الوهيت او بندگانى عاجز و قاصر بيش نيستيم .\r\nجز بقدرت و مشيت او ايمان نياوريم و جز توفيق او و هدايت او ما را چاره‌ى كار نباشد .\r\n وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ  صلوات و سلام الهى بر محمد سيد الاولين و الآخرين و خاتم المرسلين با دو همچنان بر اهل بيت اطياب و اطهار او سلام و صلوات بىپايان و درود نامحدود .\r\nاين كتاب ما در اين كتاب با يارى و مشيت ذات اقدس پروردگار از زندگى و مرگ فرزندان ابو طالب شمتى حكايت خواهيم داشت .\r\nسر آغاز ما در اين تاريخ كوچك دوران رسول اكرم است اين تاريخ كوچك از عهد رسول اكرم آغاز مىشود تا امروز كه ماه جمادى - الاول سال سيصد و سيزده هجرت است تاريخ آل ابو طالب را از روز ولادت تا روز قتلشان باختصار بيان مىكند .\r\nما در اينجا مقتل فرزندان ابو طالب را چه آنان كه با حيله‌ى دولت‌هاى وقت مسموم شده‌اند و چه آنان كه در حبس يا تبعيد دولت‌ها زندگى را بدرود گفته‌اند و بالاخره آن دسته كه جهاد كردند و در ميدان جنگ با خاك معركه و خون خود درآغشتند به ترتيب تاريخ‌نگاران مينگاريم و در\r\n\r\n","description":"","footnote":"","page_name":" 3 ","page_number":18},
  {"content":"\r\n\r\n( 1 ) تقديم و تأخير نام و نشانشان فقط تاريخ را ملاك عمل قرار ميدهيم .\r\nاين تقديم و تأخير به فضيلت آنان در تقديم و تأخير بستگى ندارد .\r\nما در اينجا از آل ابو طالب شخصيت‌هائى را موضوع تعريف قرار ميدهيم كه بصلاح دينىشان اعتماد داريم و نهضتشان را حق خواه و حقيقت جو ميشناسيم و با اين تعبير و تخصيص مسلم است از ذكر آن دسته از فرزندان ابو طالب كه به انحراف گرويده‌اند و دين پدران خود را زير پا گذاشته‌اند خاموش خواهيم ماند .\r\nالبته بايد يادآور شويم كه بعيد نيست گروهى از سادات طالبى پنهان از آگاهى ما در زواياى دور دست جهان محبوس يا مقتول شده باشند و تاريخ‌نگاران از ذكر سرگذشت آنان محروم مانده باشند .\r\nمسلم است كه ما نام اين دسته را در اين كتاب بميان نخواهيم آورد و معذرت ما كه عجز ما از اداى مطلب است در اين تقصير مقبول خواهد بود .\r\nمن اعترف بالتقصير خلا من التأنيب آن كس كه بگناه خويش اعتراف مىآورد از كيفر معاف خواهد ماند .\r\nسعى ميداريم كه در اين كتاب جانب اختصار را حتى الامكان رعايت كنيم . و در ذكر احوال آل ابو طالب بقسمت‌هاى واجب الذكر\r\n\r\n","description":"","footnote":"","page_name":" 4 ","page_number":19},
  {"content":"\r\n\r\n( 1 ) بپردازيم زيرا اگر بناى ما به نگارش تاريخ « آنطور كه مرسوم است » باشد قصه به طول خواهد انجاميد و خواننده را سنگين و خسته خواهد ساخت .\r\nما اختصار را كه ساده‌تر و بيان كننده‌تر و لطيف‌تر است در تنظيم اين كتاب برگزيده‌ايم .\r\nاز درگاه پروردگار متعال مسئلت ميداريم كه ما را در اداى مطالب يارى فرمايد و رضاى خويش را هدف ما قرار دهد .\r\nهو حسبنا و نعم الوكيل\r\n\r\n","description":"","footnote":"","page_name":" 5 ","page_number":20},
  {"content":"\r\n\r\n( 1 )\r\n\r\nجعفر بن أبيطالب\r\nنخستين شخصيت از فرزندان ابو طالب كه در اسلام به خاك و خون آغشته و شربت شهادت را در ميدان نبرد نوش كرد جعفر بن ابى طالب عليه السلام بود .\r\nپدر ابو طالب « عبد مناف » ناميده ميشد .\r\nابن عبد مناف پسر شيبة الحمد « عبد المطلب » و شبيه پسر هاشم « عمرو » و هاشم پسر عبد مناف بود .\r\nكنيت جعفر بروايت اهل بيت « ابو عبد اللَّه » بود .\r\nابو هريره ميگويد :\r\nبجعفر « ابو المساكين » كنيه داده بودند .\r\nجعفر بن ابو طالب سومين پسر از فرزندان پدرش بود .\r\nنخستين فرزند ابو طالب « طالب » بود و بعد عقيل و بعد جعفر و بدنبال جعفر على .\r\n\r\n","description":"","footnote":"","page_name":" 6 ","page_number":21},
  {"content":"\r\n\r\n( 1 ) ميان هر يك را اين چهار برادر ده سال فاصله‌ى سنى قرار داشت .\r\nطالب از عقيل ده سال بزرگتر بود و عقيل از جعفر ده سال زودتر به دنيا آمده بود . و على عليه السلام از جعفر ده سال كوچكتر بود .\r\nمادر اين چهار پسر فاطمه دختر اسد بود و اسد پسر هاشم بن عبد مناف بود . و مادر فاطمه هم فاطمه ناميده ميشد اما لقبش « حبى » دختر هرم بن رواحه بن حجر بن عبد بن معيص بن عامر بن لوى بن غالب بود .\r\nمادر « حبى » حديه دختر وهب از قبيله « فهر » بود مادر « حديه » فاطمه دختر عبيد از عامر بن لوى بود مادر ابن فاطمه « سلمى » دختر عامر فهرى بود .\r\nمادر ابن سلمى « عاتكه » دختر ابى همهمه و او هم نژاد به « فهر » ميرسانيد .\r\nمادر عاتكه « تماضر » و مادر تماضر « حبليه » و مادر حبليه « فلانه » و مادر فلانه « ريطه » و مادر ريطه « كلبه » و مادر كلبه « حبى » دختر حارث بود كه نسب به « بكر بن هوازن » ميرسانيد .\r\nفاطمه بنت اسد نخستين دختر هاشمى بود كه با پسر هاشمى نسب عروسى كرد و از او فرزند بوجود آورد .\r\nفاطمه بنت اسد بديدار رسول اكرم اسلام افتخار يافت و سعادت اسلام را نيز بدست آورد .\r\n\r\n","description":"","footnote":"","page_name":" 7 ","page_number":22},
  {"content":"\r\n\r\n( 1 ) اين بانو دين اسلام را با اخلاص و صميميت پذيرفت و بهنگام مرگ رسول اللَّه را وصى خويش قرار داد .\r\nرسول خدا هم وصايت فاطمه را پذيرفت و بر او شخصا نماز گذارد و خود بآرامگاه او پا گذاشت و بجاى فاطمه چند لحظه در لحد خوابيد تا وحشت گور را از آن بانوى مقدس بزدايد و نام او را با زيباترين و شايسته‌ترين تعبير به زبان آورد .\r\nابن عباس ميگويد :\r\nهنگامى كه فاطمه‌ى بنت اسد از جهان رفت نسب رسول اكرم پيراهن خود را بنام كفن بر پيكر او پوشانيد و در زير لحد پهلوى جنازه‌ى او دراز كشيد .\r\nگفته شد :\r\nيا رسول اللَّه در حق اين زن آن چنان لطف و نوازش به كار بردى كه تاكنون از تو ديده نشده است .\r\nپيامبر صلوات اللَّه عليه در جواب فرمود :\r\nهيچ كس پس از ابو طالب در حق من بمهربانى فاطمه نبوده است . من پيراهنم را بر او پوشانيدم تا پروردگار من از حله‌هاى بهشتى بر او پوشاند و در كنارش بر خاك گور دراز كشيده‌ام تا وحشت قبر بر او آسان شود .\r\nعلى عليه السلام مىگويد :\r\nرسول اكرم به من فرمان داد كه مادرم فاطمه را غسل دهم من\r\n\r\n","description":"","footnote":"","page_name":" 8 ","page_number":23},
  {"content":"\r\n\r\n( 1 ) نيز اين فرمان را به كار بردم .\r\nامام صادق مىگويد :\r\nفاطمه بنت اسد يازدهمين كسى است كه دين اسلام را پذيرفته يعنى يازدهمين مسلمان است . و هم در رديف مسلمانانى قرار دارد كه در ماجراى بدر به شرف اسلام مشرف بوده‌اند . زبير بن عوام ميگويد :\r\nمن خود شاهد بوده‌ام كه رسول اللَّه صلى اللَّه عليه و آله زنان مسلمان را به بيعت خويش فرا خوانده بود .\r\n يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ  فاطمه‌ى بنت اسد نخستين زنى بود كه بيش دويد و با رسول اللَّه بيعت كرد .\r\nمحمد بن عمر بن على مىگويد :\r\nرسول اكرم فاطمه‌ى بنت اسد اللَّه را در « روحا » روبروى حمام « ابى قطيعه » به خاك سپرد .\r\n\r\nجعفر شهيد\r\nشعبى روايت مىكند :\r\nدر آن روز كه نيروى اسلام قلعه‌هاى خيبر را گشود و يهوديان آن قلعه‌ها بدولت اسلام تسليم شدند جعفر بن ابى طالب از حبشه به مدينه آمد .\r\nرسول اللَّه جعفر را به آغوش كشيد و دمبدم پيشانى او را ميبوسيد\r\n\r\n","description":"","footnote":"","page_name":" 9 ","page_number":24},
  {"content":"\r\n\r\n( 1 ) و مىگفت :\r\nمن نميدانم بكداميك از اين دو پيش آمد بيشتر مسرور باشم .\r\nبه اينكه نيروى اسلام قلعه‌هاى خيبر را گشوده يا به اينكه پسر عم من جعفر از سفر باز گشته .\r\nبه سال هشتم هجرت رسول اللَّه صلى اللَّه عليه و آله براى استخلاص شامات از امپراتورى رم بسيج سپاه فرمود . زيد بن حارثه را به سردارى سپاه گماشت و مقرر داشت كه اگر زيد در اين جنگ به شهادت رسد فرماندهى لشگر با جعفر خواهد بود و اگر جعفر به خاك و خون غلطد عبد اللَّه بن رواحه جاى او را خواهد گرفت .\r\nزيد بن ارقم مىگويد :\r\nسپاه اسلام تا ناف « بلقا » بيش راند . در اين هنگام با طلايه‌ى سپاه روم روبرو شد .\r\nجنگجويان اسلام به سمت دهكده‌اى كه « موته » ناميده ميشد راه خود را كج كردند تا خود را براى جهاد آماده‌تر سازند .\r\nنيروى اسلام كه تحت فرماندهى زيد بن حارثه آماده جهاد بود بدين ترتيب نظام گرفته بود .\r\n1 - قطبه بن قتاده‌ى عذرى امير ميمنه 2 - عباده بن مالك انصارى امير ميسره\r\n\r\n","description":"","footnote":"","page_name":" 10 ","page_number":25},
  {"content":"\r\n\r\n( 1 ) جنگ در گرفت . زيد بن حارثه پيش تاخت . پرچم اسلام در كف كفايت او اهتزاز مىگرفت .\r\nزيد بن حارثه دلاورانه با دشمن مىجنگيد ولى كوشش او چندان دوام نگرفت . سپاه روم با ضربات نيزه از پاى درش آوردند .\r\nبنا بدستور رسول اكرم پرچم اسلام بدست جعفر بن ابى طالب افراشته شد .\r\nجعفر بدشمن حمله آورد و آن چنان در حملات خود بر ضد دشمنان اسلام پافشارى و اصرار ميورزيد كه از اسب خود پياده شد و با دم شمشير دست و پاى اسبش را بريد . يعنى « عقر » ش كرد تا وسيله‌اى براى فرار نداشته باشد . پياده به قتال پرداخت .\r\nاسب جعفر اسب بور رنگى بود . جعفر عليه السلام نخستين سوار نظام مسلمان است كه اسب خود را عقر كرد .\r\nجعفر با پاى پياده آنقدر جنگيد تا شربت شهادت نوش كرد .\r\nعبد الرحمن بن سمره مىگويد :\r\nبدستور خالد بن وليد كه فرماندهى سپاه اسلام را به عهده داشت از « موته » به « مدينه » اعزام شدم تا جريان جبهه‌ى جهاد را بعرض رسول اللَّه برسانم .\r\nوقتى پا به مسجد گذاشتم رسول اكرم به من فرمود :\r\n\r\n","description":"","footnote":"","page_name":" 11 ","page_number":26},
  {"content":"\r\n\r\n( 1 ) آرام باش . عبد الرحمن . گزارش ميدان جنگ چنين است .\r\nپرچم اسلام را ابتدا زيد بن حارثة برافراشت و به شهادت رسيد خدا رحمتش كند . بدنبال او جعفر بن ابى طالب اين پرچم را بدوش گرفت . او هم بدنبال زيد رو به بهشت برين نهاد . رحمت خدا بر او باد .\r\nو بعد عبد اللَّه رواحه امارت لشگر را پذيرفت . عبد اللَّه هم در ميدان جهاد از پا در آمد . عبد اللَّه را نيز خداوند بيامرزد .\r\nمردم مدينه كه در حضور رسول شرفياب بودند به گريه درآمدند پيامبر گرامى فرمود :\r\nچرا گريه مىكنيد .\r\nگفته شد :\r\nچرا گريه نكنيم . بهترين شخصيت‌هاى خود را در اين حادثه از دست داده‌ايم . اشراف ما . فضلاى ما . پارسايان ما اين چند تن بودند كه شهيد شدند .\r\nفرمود :\r\nگريه نكنيد . مثل امت من مثل باغ پر ميوه‌ايست كه چاههاى آبدار و قنات‌هاى پاكيزه و شاخه‌هاى اصلاح شده دارد . همه از ميوه‌اش كام جان شيرين كنند . همه ساله از اين درخت ميوه‌ها چينند كسى چه ميداند كه چين آخرش از چين‌هاى گذشته‌اش گواراتر و درشت\r\n\r\n","description":"","footnote":"","page_name":" 12 ","page_number":27},
  {"content":"\r\n\r\n( 1 ) تر نباشد . به خداوندى كه مرا به حق برگزيد قسم ياد مىكنم .\r\nعيسى بن مريم در ميان امت من نمونه‌هائى از حواريون خود خواهد يافت .\r\nاز على بن عبد اللَّه كه خود نسل جعفر بن ابى طالب است چنين روايت مىكنند كه جعفر بهنگام شهادت مردى سى و چهار ساله بود .\r\nاين روايت بيك موهوم بيشتر ماننده است زيرا جنگ موته در بيست و يكمين سال بعثت رسول اكرم بوجود آمد . جعفر از برادرش على عليه السلام ده سال بزرگتر بود . و على در آن روز كه به دين مبين اسلام شرف مىگرفت حداقل در آنچه روايت شده هفت سال داشت . تاريخ اسلام سال بعثت رسول اكرم است . با اين حساب در آن هنگام كه نيروى اسلام با سپاه روم در جبهه‌ى موته مىجنگيد يعنى سال بيست و يكم بعثت امير المؤمنين على جوانى بيست و هشت ساله بود و بايد برادرش جعفر كه ده سال از او سالمندتر بود مردى سى و هشت ساله باشد .\r\nكوتاه سخن اينكه جعفر بن ابى طالب بر آستان شهادت مسلما بيش از سى و چهار سال عمر داشت .\r\nكعب بن مالك شهيد آل ابى طالب جعفر بن ابى طالب چنين مرثيه مىگويد :\r\n هدت العيون و دمع عينك يهمل * سحا كما و كف الضباب المخضل \r\n\r\n","description":"","footnote":"","page_name":" 13 ","page_number":28},
  {"content":"\r\n\r\n( 1 ) همه آرام گرفتند اما چشمان تو همچنان اشك‌ريز است .\r\nچشمان تو همچون ابر بار دار سيل سرشك فرو مىافشاند .\r\n فى ليله وردت على همومها * طورا احن و تارة اتململ \r\nدر شبى كه غصه‌هايش بر قلب من فرو ريخت گاهى مىناليدم و گاه ديگر به خود مىپيچيدم .\r\n و اعتادنى حزن فبت كاننى * بنبات نعش و السماك موكل \r\nآنچنان اندوهناك بودم كه گوئى * بر بستر نبات نفس خفته‌ام و در آن ارتفاع دهشت‌انگيز دستاويزى ندارم\r\n و كانما بين الجوانح و الحشا * مما تؤوبني شهاب مدخل \r\nگوئى در اندرون من تير سوزان شهاب نشسته است .\r\n و جد اعلى النفر لدين تتابعوا * يوما بموته اسند و لم ينقلوا \r\nاز غم آن قوم كه بدنبال هم در پيكار موته بيك روز كنار هم فرو خفتند\r\n صلى الإله عليهم من فتيه * و سقى عظامهم الغمام المسبل \r\n\r\n","description":"","footnote":"","page_name":" 14 ","page_number":29},
  {"content":"\r\n\r\n( 1 ) رحمت خدا بر روان آن مردان جوانمرد باد * و استخوانهايشان را ابر رحمت سيراب كناد\r\n صبروا بموتة للاله نفوسهم * عند الحمام حفيظة ان ينكلو \r\nبه روز موته در راه خدا بردبار مانده‌اند .\r\nو بهنگام مرگ همچنان بردبار بوده‌اند .\r\n اذ يهتدون بجعفر و لوائه * قدام اولهم و نعم الاول \r\nدر آن هنگام كه جعفر و پرچم او هدايتشان ميكرد رويش نخستين فرمانده خود را كه نيكو فرماندهى بود به پيش گرفته بودند\r\n فمضوا امام المسلمين كانهم * فنق عليهن الحديد المرقل \r\nهمچون شتران فحل كه طوق درخشان به گردن دارند * از پيشاپيش مسلمانان مىگذشتند\r\n حتى تفرقت الصفوف و جعفر * حيث التقى وعث الصفوف مجدل \r\nتا آنكه صفوف دشمن از هم فرو پاشيد * و جعفر در اين هنگام بر ريگ‌هاى گرم بيابان فرو غلطيد\r\n فتغير القمر المنبر لفقده * و الشمر قد كسفت كادت نافل \r\n\r\n","description":"","footnote":"","page_name":" 15 ","page_number":30},
  {"content":"\r\n\r\n( 1 ) ماه تابان بر مرگ جعفر از تابش افتاد * و خورشيد درخشان بسوى افول گراييد\r\n قوم بهم نصر الإله عباده * و عليهم نزل الكتاب المنزل \r\nآن قوم كه پروردگار بندگان خود را بوجودشان يارى دارد * و بر آنان قران كريم را فرو فرستاد\r\n قوم بهم نظر الدله لخلقه * و به حد هم نصر البنى المرسل \r\nقومى كه از بركت وجودشان پروردگار متعال بر خلق بركت فرستاد و كوشش آنان پيامبر مرسل را يارى دارد .\r\n بيض الوجوه ترى بطون اكفهم * نندى اذ اعتذر الزمان الممحل \r\nآن روشن چهرگان كه پنجه‌هاى كريمشان * بروزگار قحطى بر مردم رحمت و بركت فرو مىبارد ابو هريره چنين گفت :\r\nگذشته از رسول اكرم هرگز كسى بر مركبى ننشست و ردا و نعلينى نپوشيد كه فاضل‌تر از جعفر بن ابى طالب باشد .\r\nابو سعيد از پيامبر گرامى روايت كرد :\r\n\r\n","description":"","footnote":"","page_name":" 16 ","page_number":31},
  {"content":"\r\n\r\n( 1 ) حمزه و جعفر و على از همه مردم جهان بهترند .\r\nابو هريره از قول رسول اللَّه چنين مىگويد :\r\nجعفر را ديده‌ام كه در بهشت با فرشتگان پرواز مىكرد و او دو بال داشت .\r\nامام ابو عبد اللَّه جعفر بن محمد از طريق اهل بيت حديث كرد كه رسول اكرم فرمود :\r\nمردم جهان همه از طينت‌هاى گوناگون آفريده شده‌اند ولى من و جعفر از يك طينت بوجود آمده‌ايم .\r\nباز هم امام صادق حديث مىكند :\r\nرسول اكرم به جعفر بن ابى طالب فرمود :\r\nصورت و سيرت تو همانند من است\r\n\r\n","description":"","footnote":"","page_name":" 17 ","page_number":32},
  {"content":"\r\n\r\n( 1 )\r\n\r\nمحمد بن جعفر\r\nاو را بنام محمد بن جعفر بن ابى طالب مىشناسيم .\r\nاز وى كنيتى به ياد نداريم .\r\nمادرش اسما دختر عميس و از قبيله خثعم است .\r\nمادر اسما « هند » ناميده ميشد و لقبش « جرشيه » بود زيرا يكى از اجدادش « منبه بن اسلم » را بعنوان « جرش » ميشناختند .\r\nهند جرشيه مادر اسما بود و در حق او گفته شد :\r\nالجرشيه اكرم الناس احماء يعنى هند جرشيه بر همه مردم جهان از نظر داماد برترى دارد .\r\nاين زن چهار دختر داشت و اكنون دامادهاى او .\r\n1 ميمونه تبت هند ام المؤمنين بود زيرا همسر رسول اللَّه صلى اللَّه عليه و آله بود .\r\n2 لبابه ام الفضل همسر عباس بن عبد المطلب بود كه مادر عبد إله\r\n\r\n","description":"","footnote":"","page_name":" 18 ","page_number":33},
  {"content":"\r\n\r\n( 1 ) و عبيد اللَّه و فضل و قثم و معبد بود 3 سلمى همسر حمزه بن عبد المطلب بود كه مادر يگانه دختر حمزه « عماره » همين زن بود .\r\n4 اسماء همسر جعفر بن ابى طالب و مادر عبد اللَّه و محمد بود .\r\nاين بانو پس از شهادت جعفر با ابو بكر عبد اللَّه بن عثمان ازدواج كرد و از وى پسرى بنام محمد پديد آورد كه « محمد بن ابى بكر » شخصيت مشعشع اسلام است .\r\nپس از مرگ ابو بكر با امير المؤمنين على پيوند همسرى بست و يحيى بن على كه در حيات پدر بدرود زندگى گفت فرزند همين اسماء است .\r\nهند جرشيه پيش از آنكه با عميس بن معد بن حارث عروسى كند شوهر داشت و از آن شوهر دخترى بنام ام الفضل كبرى زائيد كه همسر وليد بن مغيره‌ى مخرومى و مادر خالد بن وليد سردار معروف عرب در جاهليت و اسلام بود .\r\nبنابر اين خالد بن وليد خواهرزاده‌ى اسماء بنت عميس از طرف مادر است پدر ميمونه ام المؤمنين حارث بن جون عامرى بود . و او هم خواهر مادرى اسماء بود .\r\nحسن بن زيد بن حسن روزى در محفل خود گفت :\r\nجرشيه از لحاظ داماد ميان مردم جهان مانند نداشته زيرا\r\n\r\n","description":"","footnote":"","page_name":" 19 ","page_number":34},
  {"content":"\r\n\r\n( 1 ) دامادهاى او رسول اللَّه و صلّى اللَّه عليه و آله و على و حمزه و جعفر بوده‌اند .\r\nحسن بن زيد نام ابو بكر را در طى دامادهاى هند جرشيه به زبان نياورد ولى وقتى كه ديد در آن محفل گروهى از فرزندان ابو بكر حضور دارند پس از سكوت دامنه دارى با يك لحن كراهت آميز گفت :\r\nابو بكر هم از دامادهاى هند جرشيه بود .\r\nاسما پس از جعفر بخانه‌ى ابو بكر رفت و از وى مادر محمد شد و پس از ابو بكر افتخار همسرى با امير المؤمنين على را ادراك كرد و يحيى را رانيد . ابن يحيى در حيات پدر چشم از جهان فرو پوشيد و از يحيى فرزندى بوجود نيامد .\r\nضحاك بن عثمان مىگويد :\r\nعبيد اللَّه عمر بن خطاب در جنگ صفين در ارتش معاويه بر گروه سبز پوشان فرمان ميداد .\r\nمحمد بن ابى طالب در سپاه عراق از طرف عم مكرم خود على امير المؤمنين پرچم « جموح » را بدوش مىكشيد .\r\nعبيد اللَّه بن عمرو محمد بن جعفر هر كدام بر ده هزار سرباز مسلح فرماندهى داشتند .\r\n\r\n","description":"","footnote":"","page_name":" 20 ","page_number":35},
  {"content":"\r\n\r\n( 1 ) اين دو ستون با هم مىجنگيدند . و هيچ كدام بر آن ديگر چيره نميشدند .\r\nعبيد اللَّه بن عمره فرياد كشيد .\r\nتا كى اين جنگ و گريز . محمد ! بيا با هم نبرد كنيم تا غالب و مغلوب از هم شناخته شود .\r\nمحمد با تن تنها بميدان رفت و عبيد اللَّه بن عمر هم به پيكار او قدم پيش گذاشت .\r\nمحمد و عبيد اللَّه هر دو نيزه بدست بجنگ در افتادند . آنقدر نبرد كردند كه نيزه‌هايشان درهم شكست .\r\nبعد دست به شمشير بردند . شمشير محمد از كار افتاد و شمشير عبيد اللَّه در شكاف آهن‌هاى سينه‌بند گير كرد .\r\nمحمد و عبيد اللَّه بناچار چنگ به گريبان يك ديگر انداختند و هم آغوش بر خاك ميدان فرو غلطيدند .\r\nسپاه عراق و شام كه با هم گرم نبرد بودند بر روى اين دو مبارز سلحشور از كشته پشته‌ها ساختند .\r\nهنگامى كه بلواى جنگ آرام يافت و حملات آن روز به نفع نيروى عراق پايان گرفت امير المؤمنين على عليه السلام بر كنار اين توده‌ى خون آلود آمد و فرمود :\r\nكشته‌ها را از روى برادرزاده‌ام بكنار بزنيد .\r\n\r\n","description":"","footnote":"","page_name":" 21 ","page_number":36},
  {"content":"\r\n\r\n( 1 ) فرمان‌برداران جنازه‌هاى خون آلود را كنار زدند و در زير اين اجساد خونين محمد بن جعفر و عبيد اللَّه بن عمر را ديدند كه دست به آغوش هم انداخته هر دو به خواب ابدى فرو رفته‌اند امير المؤمنين در برابر اين منظره فرمود :\r\nاما و اللَّه لعن غير حب تعانقتما\r\nاين دست به گردن افكندن شما نشان دوستى شما نيست .\r\n« ابو الفرج اصفهانى « نويسنده‌ى كتاب » در اينجا مىگويد :\r\n« ضحاك بن عثمان چنين روايت كرده است و من تاكنون هرگز از تاريخ‌نگاران و اصحاب حديث نشنيده‌ام كه محمد بن جعفر با دست عبيد اللَّه بن عمر شهادت يافته باشد بعلاوه جز اين روايت مطلقا از شهادت محمد بن جعفر از هيچكس خبرى منقول نيست .\r\nو درباره‌ى مقتل عبيد اللَّه بن عمر بن خطاب اين خبر را « زيد بن پدر » روايت مىكند :\r\nعبيد اللَّه بن عمر بن خطاب با گروه سبزپوش خود كه چهار هزار سوار مسلح بودند به سپاه عراق حمله آورد و در همان حمله از پا در آمد .\r\nحسن بن على عليها السلام از قتلگاهشان مىگذشت .\r\nنگاهش به كشته‌اى افتاد كه قاتلش نيزه در چشم ديگرى فرو برده بود و طناب اسب خود را هم به پايش بسته بود .\r\n\r\n","description":"","footnote":"","page_name":" 22 ","page_number":37},
  {"content":"\r\n\r\n( 1 ) حسن عليه السلام از قاتل و مقتول پرسيد .\r\nگفته شد قاتل مردى از قبيله‌ى همدان است و مقتول كسى جز عبيد اللَّه بن عمر بن خطاب نيست .\r\nمرد همدانى وقتى عبيد اللَّه بن عمر را به قتل رسانيد شب در كنار او بسر برد و صبحدم جامه و سلاحش را به غنيمت برداشت .\r\nدر نام و نشان قاتل عبيد اللَّه سخن باختلاف گفته‌اند .\r\nقبيله‌ى همدان قاتل او را هانى بن خطاب ميداند .\r\nمردم حضرموت عقيده دارند كه پسر عمر را مالك بن عمر تبعى كشته طايفه‌ى بكر بن وائل مىگويند قاتل عبيد اللَّه مردى از تيم اللَّه تغلبه است كه مالك بن صحح ناميده ميشد و در بصره بسر ميبرد .\r\nمىگويند همين مرد وقتى عبيد اللَّه را به قتل رسانيد شمشير او را كه ( ذو الوشاج ) لقب داشت به غنيمت ربود و تا سال چهل و يكم هجرت اين شمشير در دست او بود .\r\nدر آن سال وقتى معاويه بن ابى سفيان با حسن بن على عليهما السلام صلح كرد و عراق را به فرمان خويش در آورد شمشير عبيد اللَّه بن عمر را از قاتلش پس گرفت .\r\nدرباره‌ى اين حادثه روايات ديگرى نيز شنيده شد اما از حقيقت جز خدا كسى آگاه نيست .\r\n\r\n","description":"","footnote":"","page_name":" 23 ","page_number":38},
  {"content":"\r\n\r\n( 1 )\r\n\r\nعلى بن ابى طالب عليه السلام\r\nامير المؤمنين على بن ابى طالب كه كنيه‌اش ابو الحسن و ابو الحسين است .\r\nعلى عليه السلام مىگويد :\r\nتا رسول اكرم در اين جهان بسر ميبرد پسرم حسن مرا « ابو الحسين » ميخواند و برادرش حسين مرا « ابو الحسن » صدا مىكرد .\r\nپسرانم مرا به كنيه ميخواندند و به رسول اكرم مىگفتند .\r\nيا ابتاه زيرا جد اطهر خود را پدر خويش ميشمردند ولى پس از رحلت رسول اللَّه مرا بنام پدر ميناميدند . به من مىگفتند يا ابتاه مادرش فاطمه بنت اسد رحمة اللَّه عليها او را « حيدره » ناميده بود ولى پدرش ابو طالب ترجيح داد كه نام اين پسر على باشد .\r\nگفته ميشد كه نام « على » از نامهاى مخصوص قريش بود .\r\nبه روز خيبر كه مرحب يهودى به ميدان آمد و در رجز خويش گفت :\r\n قد علمت خيبر أني مرحب * شاكى السلاح بطل مجرب\r\nاذا الحروب اقبلت تلهب \r\n\r\n","description":"","footnote":"","page_name":" 24 ","page_number":39},
  {"content":"\r\n\r\n( 1 ) خيبرىها ميدانند كه نام من مرحب است و ميدانند كه من قهرمانى تجربه ديده و مسلح هستم در آن هنگام كه تنور جنگ تافته و لهيب كشيده است\r\n انا الذى سمتنى امى حيدريه * ضرغام آجام و ليث قسوره\r\nأكيلكم بالسيف كيل السندره \r\nمن آن كسم كه مادرم مرا « حيدر » ناميد منم آن شير بيشه و منم آن سلحشور شجاع منم آن كس كه شما را از دم تيغ خواهم گذرانيد .\r\nسهل بن سعد ساعدى گفت :\r\nرسول اكرم صلى اللَّه عليه و آله به على كنيت « ابو تراب » بخشيد و على اين كنيت را از هر كينه‌ى ديگر حتى از ابو الحسن و ابو الحسين هم بيشتر دوست ميداشت بنى اميه از سهل بن سعد خواستند كه بر منبر بنشيند و ابو تراب را به ناسزاوار ياد كند .\r\nسهل بن سعد گفت :\r\nميان على و فاطمه كدورت اندكى پديد آمده بود .\r\nرسول اللَّه از راه رسيد و سراغ على را گرفت .\r\nفاطمه‌ى زهرا توضيح داد كه ميان من و او گفتگوئى در گرفت\r\n\r\n","description":"","footnote":"","page_name":" 25 ","page_number":40},
  {"content":"\r\n\r\n( 1 ) و او با خشم خانه را ترك گفت .\r\nرسول اكرم اينجا و آنجا از على سراغ گرفت تا در گوشه‌ى مسجد پيدايش كرد .\r\nعلى بر روى خاك خوابش برده بود .\r\nردايش از شانه‌هايش فرو لغزيده بود .\r\nرسول اللَّه صلّى اللَّه عليه و آله على را از خواب بيدار كرد و همچنان با دستهاى مقدس خود خاك از پشتش ميزد و مىگفت :\r\nاجلس انما انت ابو تراب\r\nبنشين كه تو پدر خاك هستى .\r\nسهل بن سعد گفت :\r\nعلى لقب ابو تراب را از هر لقبى بيشتر دوست ميداشت و اكنون بنى اميه سعى ميدارند كه اين لقب محبوب را براى وى مايه سركوبى و شماتت قرار دهند .\r\nعلى لقب « ابو تراب » را فقط به اين جهت مىپسنديد كه عطيه‌ى رسول اكرم الهى بود .\r\nدر آن روز كه دين حنيف اسلام مىپذيرفت كودكى يازده ساله بود .\r\nاين روايت صحيح‌ترين رواياتيست كه در تاريخ اسلام على شنيده‌ايم .\r\nگفته شد كه سيزده ساله بود و نيز گفته‌اند كه هفت سال بيشتر\r\n\r\n","description":"","footnote":"","page_name":" 26 ","page_number":41},
  {"content":"\r\n\r\n( 1 ) نداشت .\r\nما از اين جهت روايت نخست را ثابت‌تر و صحيح‌تر شمرده‌ايم كه على عليه السلام در طليعه‌ى بعثت دين مقدس اسلام را پذيرفت و خود يازده سال داشت و در سال هجرت كه سيزدهمين سال بعثت بود على بيست و چهار ساله بود و روزى كه رسول اكرم از جهان ميرفت يعنى سال يازدهم هجرت على سى و پنج سال داشت و سى سال « الا چند ماه » هم على عليه السلام پس از رحلت رسول ( ص ) در اين دنيا بسر برد و با اين حساب سن مباركش شصت و چهار سال و چند ماه مىشود و روايت صحيح همين است .\r\nابو صادق مىگويد :\r\nامير المؤمنين على در سالى كه « غامدى » از جانب معاويه به انبار حمله‌ور شد و مسلمانان را غارت كرد در مسجد كوفه طى يك خطابه غرا چنين فرمود :\r\nقريش مىگويد كه على سرباز سلحشوريست ولى با فنون نظامى آشنا نيست .\r\nواى بر اين قوم از من جنگجوتر و در ميدان جنگ آزموده‌تر چه كسى را ميشناسند . بيست ساله بودم كه جامه‌ى سربازى به بر كردم و اكنون شصت بيش است كه از عمرم مىگذرد . من كه چهل سال از\r\n\r\n","description":"","footnote":"","page_name":" 27 ","page_number":42},
  {"content":"\r\n\r\n( 1 ) عمرم در معركه نبرد گذشته چگونه گمان ميرود از فنون نظامى بىخبر باشم ولى چكنم كه كسى گوش به فرمان من نميدهد .\r\nلا رأى لمن لا يطاع على عليه السلام مردى گندمگون و چهارشانه بود .\r\nدر اعتدال قامت به كوتاهى نزديكتر بود . شكمش اندكى فربه مينمود . انگشتانش باريك و بازوهايش سطبر بودند .\r\nساقهاى پايش هم نازك بود . ريش مقدسش بزرگ و پهن بود .\r\nموهاى سرش ريخته بود پيشانى بلند وسيعى داشت . در چشمانش شكستگى لطيفى ديده ميشد .\r\nاينست آنچه روات و اصحاب حديث در وصف على عليه السلام گفته‌اند ولى كاملترين روايتى كه در تعريف او روايت شده حديث ابو اسحاق است .\r\nابو اسحاق مىگويد :\r\nآن روز روز جمعه بود . با پدرم به مسجد اعظم كوفه رفته بودم .\r\nپدرم مرا به روى دست بلند كرد تا بتوانم منبر و محراب را تماشا كنم .\r\nشيخ بلند پيشانى و چهارشانه‌اى را بر منبر ديدم كه موهاى سرش ريخته بود و ريش مباركش سينه‌ى پهن و پهلوانيش را پوشانيده بود . چشمانش شكست مليحى داشت .\r\n\r\n","description":"","footnote":"","page_name":" 28 ","page_number":43},
  {"content":"\r\n\r\n( 1 ) از پدرم پرسيدم بابا اين مرد كيست ؟ گفت :\r\nهذا على بن ابى طالب ابن عم رسول اللَّه و اخو رسول اللَّه و وصى رسول اللَّه امير المؤمنين صلوات اللَّه و رضوانه و سلامه عليه .\r\nابو الفرج اصفهانى مىگويد :\r\nآنچه را كه در وصف على عليه السلام گفته‌ايم تا اندازه‌اى قانع كننده است ولى فضائل او .\r\nفضائل او در حوصله‌ى شمار نمىگنجد . اگر از فضائل على عليه السلام اندكى در اين كتاب بياوريم حق مطلب را ادا نخواهد كرد و اگر به ايفاى حق او بپردازيم هدف ما كه اختصار است تأمين نخواهد شد و خلاف وعده‌اى كه باختصار داده‌ايم عمل خواهد شد .\r\nما ، در اين كتاب فقط از آمار فضيلت‌ها سخن خواهيم راند كه شهرت عمومى ندارد زيرا امير المؤمنين عليه السلام در آن پايه از محامد و مكارم است كه حتى دشمنانش هم از عهده‌ى كتمان آن بر نميآيند و جز اعتراف و تسليم چاره‌اى نميبينيد .\r\nعلى عليه السلام در مناقب و فضائل بر اوجى اعلى قرار گرفته و آنچنان بنيكويى شهرت يافته در ذكر فضائل و مناقب او حاجتى باستشهاد و استدلال نيست .\r\n\r\n","description":"","footnote":"","page_name":" 29 ","page_number":44},
  {"content":"\r\n\r\n( 1 )\r\n\r\nبه حكايت شهادتش باز ميگرديم\r\nابو محنف ( لوط بن يحيى ) از سليمان بن ابى راشد چنين حديث مىكند :\r\nپس از حوادث نهروان گروهى از فرقه‌ى خوارج در مكه انجمن كردند و از اوضاع حكومت اسلام و مسلمانان سخن راندند و بر كشته‌شدگان نهروان رحمت فرستادند و در پايان اين يادآورىها چنين گفته شد :\r\nچه نيكوست كه ما هم خود را بخداى خود بفروشيم و اين ائمه‌ى گمراه را از ميان برداريم و جهان را از آفت وجودشان رها سازيم و خون برادران خود را كه در نهروان بقتل رسيده‌اند از كشندگانشان باز جوئيم و انتقامشان را از دشمنان خود باز گيريم .\r\nاين پيشنهاد با حسن استقبال روبرو شد .\r\nپنجه‌ها بعلامت وفادارى و اتحاد درهم فشرده شد .\r\nبهم قول دادند كه بقول خودشان ( ائمه‌ى ضلال ) را از ميان بردارند .\r\nدر اين هنگام عبد الرحمن بن ملجم مرادى گفت :\r\nمن ترور على را به عهده ميگيرم .\r\nديگرى گفت :\r\nمن معاويه را به قتل ميرسانم .\r\n\r\n","description":"","footnote":"","page_name":" 30 ","page_number":45},
  {"content":"\r\n\r\n( 1 ) نفر سوم بقتل عمرو بن عاص كمر بست .\r\nروى همين اساس با هم قرار كار استوار كردند كه اين تكليفهاى خطرناك را در ماه رمضان انجام كنند .\r\nو نيز عهد بستند كه از ايفاى آنچه به عهده گرفته‌اند سر باز نزنند .\r\nو مقرر شد كه اين حادثه در يك شب روى دهد .\r\nابو محنف از قول ابو زهير عيسى ميگويد :\r\nآن كس كه قتل معاويه را به عهده گرفته بود برك بن عبد اللَّه تميمى ناميده ميشد و نفر سوم ( حريف عمرو بن عاص ) هم عمرو بن بكر از قبيله‌ى تميم بود .\r\nبرك بن عبد اللَّه بدمشق رفت و در شب موعود در مسجد جامع دمشق بر معاويه شمشير فرود آورد منتها ضربت برك بجاى آنكه سر معاويه را بشكافد قسمت عقبى رانش ( لمبرش ) را شكافت .\r\nطبيبى كه به بالين معاويه آمد وقتى روى زخم تحقيق كرد گفت :\r\nاين شمشير مسموم بود . براى علاج اين ضربت بيش از دو وسيله نيست ، يا بايد موضع زخم را با آهن تفتيده داغ كنيم و يا با مرهم التيامش بخشيم ولى در اين صورت نسل مريض قطع خواهد شد و ديگر\r\n\r\n","description":"","footnote":"","page_name":" 31 ","page_number":46},
  {"content":"\r\n\r\n( 1 ) از او فرزندى بوجود نخواهد آمد .\r\nمعاويه در جواب گفت :\r\nمن طاقت داغ را ندارم . بهتر است وسيله‌ى همان دواهاى خوردنى علاجم كنيد .\r\nاز قطع نسل نگرانى ندارم زيرا پسرانم يزيد و عبد اللَّه براى من كافى هستند .\r\nو بدين ترتيب معاويه بهبودى يافت ولى همانطور كه طبيب تشخيص داده بود مقطوع النسل ماند .\r\nبرك بن عبد اللَّه ، ( همين كسى كه معاويه را ترور كرده بود ) گفت :\r\nمژده‌اى خوشنود كننده دارم .\r\nمعاويه پرسيد :\r\nآن مژده چيست ؟\r\nبرك بن عبد اللَّه جريان توطئه‌ى خودشان را به معاويه گزارش داد و گفت :\r\nدر همين شب على بن ابى طالب بايد كشته شود . مرا در زندان بار بداريد ، اگر كار على ساخته شد مرگ و زندگانى من به اختيار شما خواهد بود و اگر ضربت عبد الرحمن بن ملجم بهدف نرسيد با شما پيمان استوار ميكنم كه خود اين مهم را انجام دهم و بعد بسوى شما\r\n\r\n","description":"","footnote":"","page_name":" 32 ","page_number":47},
  {"content":"\r\n\r\n( 1 ) باز گردم تا اگر همچنان سزاوار كيفر ببينم .\r\nمعاويه دستور داد برك بن عبد اللَّه در زندان نگاه داشتند و هنگامى كه خبر شهادت امير المؤمنين بدمشق رسيد آزادش كردند .\r\nاين روايت اسماعيل بن راشد است . و در روايات ديگر آمده كه برك بن عبد اللَّه را بجرم اين توطئه بقتل رسانيده‌اند .\r\nعمرو بن عاص در آن شب ( شب موعود ) ناگهان بيمار شد ، دوا خورده بود و نميتوانست سحرگاه به مسجد برود .\r\nفرمان داد كه خارجة بن ابى حبليه عامرى در مسجد به مردم امامت كند .\r\nخارجه به مسجد رفت و عمرو بن بكر بىخبر از ماجراى بيمارى امير شمشير بر سر خارجه فرود آورد .\r\nعمرو بن بكر دستگير شد و بقتل رسيد .\r\nعمرو بن عاص فرداى آن شب به عبادت خارجة بن ابى حبليه رفت بينوا جان مىكند . در همان سكرات موت گفت :\r\nبه خدا اين مرد جز قتل عمرو بن عاص آزاده نداشت .\r\nعمرو بن عاص جواب داد :\r\nاين درست است كه عمرو بن بكر ميخواست مرا بقتل رساند ولى خدا چنين خواست كه خارجه بقتل رسد .\r\n\r\n","description":"","footnote":"","page_name":" 33 ","page_number":48},
  {"content":"\r\n\r\n( 1 )\r\n\r\nسخن از فاجعه‌ى قتل امير المؤمنين\r\nامير المؤمنين على عليه السلام از گروهى بيعت ميگرفت .\r\nعبد الرحمن بن ملجم مرادى دو بار پيش آمد كه بيعت كند على عليه السلام امتناع ورزيد .\r\nبراى بار سوم اجازت فرمود كه بيعت كند :\r\nهنگامى كه دست از دست او كشيد فرمود :\r\n- شقىترين انسان امت از چه بر نميخيزد تا موى مرا از خون من خضاب كند .\r\nبه آن كس كه جانم محكوم مشيت اوست اين ( يعنى محاسن مبارك ) از آن ( يعنى خون فرقش ) رنگين خواهد شد .\r\nو بعد اين شعرها را انشاء كرد .\r\n حيازيمك للموت ، فان الموت لاقيكا * و لا تجزع من الموت اذا حل بواديكا \r\nكمر براى مرگ من استوار به‌بند كه مرگ دير يا زود فرا خواهد رسيد .\r\nدر آن هنگام كه مرگ تو فرا رسيد لب از جزع فرو بند گفته مىشود :\r\nامير المؤمنين على عليه السلام با دست خود عطاياى مردم را ميپرداخت .\r\n\r\n","description":"","footnote":"","page_name":" 34 ","page_number":49},
  {"content":"\r\n\r\n( 1 ) نوبت به عبد الرحمن مرادى رسيد :\r\nعطاى او را به او تسليم فرمود و اين شعر از « عمرو بن معديكرب » انشاء كرد .\r\n اريد حياته و يريد قتلى * غديرك من خليلك من مراد \r\nمن زندگانى او را هميخواهم و او مرگ مرا همى جويد * دوست تو از آل مراد به پوزش آمده است ابو محنف حديث مىكند :\r\nعبد الرحمن بن ملجم مرادى از مكه بكوفه عزيمت كرد و در آنجا با هم‌كيشان خود « خوارج » تماس گرفت اما بر ايشان از ماجراى كميته‌اى را كه در مكه تشكيل داده‌اند سخنى نگفت تا مبادا راز نهفته‌ى او آشكار شود و نقشش بر آب بنشيند .\r\nيك روز بخانه‌ى مردى كه عقيدت منحرف خارجى داشت رفت .\r\nاين مرد از آل تيم الرباب بود .\r\nدر آنجا با زنى آشنا شد كه « قطام » نام داشت ، اين قطام دختر اخضر بن شحنه از بنى تيم تيم الرباب بود .\r\nبايد دانست كه اخضر و پسرش در واقعه‌ى نهروان به قتل رسيده بودند و به همين جهت رباب كينه‌اى از على مرتضى به سينه\r\n\r\n","description":"","footnote":"","page_name":" 35 ","page_number":50},
  {"content":"\r\n\r\n( 1 ) داشت .\r\nقطام زنى زيبائى بود . در كوفه انگشت‌نما بود .\r\nدل عبد الرحمن بهواى او پر كشيد . سخت به او تعلق گرفت و بيدرنگ از وى خواستگارى كرد .\r\nقطام اين خطبه را پذيرفت و سخن از جهيز و هدايا بميان آمد .\r\nقطام چنين گفت :\r\nسه هزار درهم پول ميخواهم . يك غلام و يك كنيز ميخواهم و قتل على بن ابى طالب قسمت اعظم صداق من است .\r\nعبد الرحمن چنين پاسخ داد :\r\nغلام و كنيز و درهم‌ها تسليم ميشوند اما قتل على ؟ . . . من چگونه ميتوانم به اين آرزو دست يابم ؟\r\nقطام عبد الرحمن مرادى را تشجيع كرد :\r\n- بر على حمله كن . و كارش را بساز . اگر بسلامت جستى با من عيش گوارائى خواهى داشت و اگر در اين جريان بقتل رسيدى در بهشت برين جاى خواهى گرفت :\r\nما عند اللَّه لك خير من الدنيا در اينجا عبد الرحمن پرده از راز نهفته‌اش برداشت و اعتراف كرد كه در اين سفر هدفى جز قتل على نداشته است .\r\nعبد الرحمن گفت :\r\n\r\n","description":"","footnote":"","page_name":" 36 ","page_number":51},
  {"content":"\r\n\r\n( 1 ) - عزيمت من در اين تصميم سست شده بود ولى اكنون كه دل خواه تو اين است انجامش خواهم داد .\r\nقطام براى اينكه عبد الرحمن را در انجام اين امر پابرجاتر كند گفت :\r\n- من بخاطر تو كمكى هم تهيه خواهم ديد .\r\nبا وردان بن مجالد صحبت كرد و از او خواست كه همدست عبد الرحمن باشد . وردان هم پذيرفت . وردان از قوم قطام بود . ابن ملجم شخصا شبيب بن هجره‌ى اشجعى را ديدار كرد و به او گفت :\r\n- آيا ميخواهى كه شرف دنيا و آخرت را بدست بياورى ؟\r\n- كدام است ؟\r\n- مرا در قتل على كمك كن .\r\nشبيب با لحن وحشت آلودى گفت :\r\n- مادر بر تو بگريد عبد الرحمن هدف عظيمى بپيش گرفته‌اى چگونه اين آرزو براى تو مقدور خواهد بود .\r\nابن ملجم خونسردانه در جوابش گفت :\r\n- در مسجد اعظم كمين ميگيريم . هنگام سحر . وقتى كه به نماز مىايستد بر او حمله ميآوريم و كارش را ميسازيم . قتل او قلب ما را كه از شمشيرش داغدار است شفا خواهد داد و انتقام دوستان ما كه با دست او بقتل رسيده‌اند بدين ترتيب كشيده خواهد شد .\r\n\r\n","description":"","footnote":"","page_name":" 37 ","page_number":52},
  {"content":"\r\n\r\n( 1 ) شبيب همچنان دودل بود اما عبد الرحمن بن ملجم دست از جانش برنداشت . آنقدر وسوسه‌اش كرد تا سرانجام از راه بدرش برد و او را با خود همدست ساخت .\r\nعبد الرحمن و شبيب با هم به مسجد اعظم آمدند . قطام در آنجا اعتكاف گرفته بود .\r\nبراى قطام خر گاهى برپا كرده بودند . وى در آن خيمه بسر ميبرد .\r\nعبد الرحمن بن ملجم به قطام مژده داد :\r\n- شبيب هم به من در انجام اين امر كمك خواهد كرد .\r\nقطام با خورسندى گفت :\r\n- هنگامى كه خواستيد به ايفاى تكليف خود قيام كنيد مرا ببينيد همينجا .\r\nعبد الرحمن بن ملجم و شبيب بن بجر از مسجد بازگشتند و بانتظار فرصت تا شب نوزدهم ماه رمضان آرام ماندند .\r\nبالاخره شب نوزدهم ماه رمضان سال چهلم هجرت فرا رسيد .\r\nاين روايت ابو مخنف است ولى ابو عبد الرحمن سلمى ميگويد آن شب شب هفدهم ماه رمضان بود . حديث ابو عبد الرحمن بعقيده‌ى من صحيح‌تر است .\r\n\r\n","description":"","footnote":"","page_name":" 38 ","page_number":53},
  {"content":"\r\n\r\n( 1 ) عبد الرحمن بديدار قطام رفت و گفت :\r\n- شب موعود امشب است . دوستان من در دمشق و فسطاط امشب وظيفه‌ى خود را انجام ميدهند .\r\nشبيب بن بجر و وردان بن مجالد هم با ابن ملجم همراه بودند قطام دستور داد كه بر ايشان چند طاقه حرير آوردند و او با دست خود سينه‌هايشان را حرير پيچ كرد .\r\nعبد الرحمن و شبيب و وردان شمشيرهاى خود را حمايل كردند و سه نفرى به آن در كه امير المؤمنين عادتا از آنجا عبور ميفرمود بكمين نشستند .\r\nابو محنن از اسود داحلج چنين روايت مىكند :\r\nابن ملجم در آن شب كه ميخواست جنايت فجيع خود را انجام دهد از اشعث بن قيس ديدار كرد . اشعث در مسجد بسر ميبرد .\r\nعبد الرحمن تصميم خود را با اشعث بن قيس كندى در ميان گذاشت .\r\nحجر بن قيس بن عدى ميشنيد كه اشعث بابن ملجم ميگفت :\r\n- زود باش . شتاب كن . سپيده‌ى روز رسوايت خواهد كرد .\r\nحجر بن عدى به اشعث گفت :\r\n- اى يك چشم . تو او را خواهى كشت .\r\nو بعد بسوى خانه‌ى امير المؤمنين شتافت تا او را از جريان اين\r\n\r\n","description":"","footnote":"","page_name":" 39 ","page_number":54},
  {"content":"\r\n\r\n( 1 ) « ترور » آگاه سازد اما او از راهى رفت و امير المؤمنين از راه ديگر به طرف مسجد روى آورد .\r\nمقدر نبود كه حجر بن عدى امير المؤمنين را از قتل باز دارد .\r\nهنگامى كه حجر از خانه‌ى على به سمت مسجد باز ميگشت در طى راه شنيد كه مردم ميگويند .\r\n\r\nقتل امير المؤمنين\r\nدر انحراف اشعث بن قيس از امير المؤمنين رواياتى بما رسيده كه تعريفش موجب تطويل خواهد شد .\r\nاز آن روايات خبرى است كه موسى بن ابى نعمان بما ميدهد .\r\nموسى ميگويد :\r\n- اشعث بن قيس خواست بحضور على افتخار يابد . قنبر « دربان امير المؤمنين » راهش نداد . اشعث با مشت بينى قنبر را خونين ساخت .\r\nعلى عليه السلام با خشم از خانه بدر آمد و گفت .\r\n- مرا با تو چه افتاد اى اشعث . به خدا اگر با آن بنده‌ى بنى ثقيف روبرو شوى موى بر اندام تو بلرزد .\r\nاز على پرسيدند :\r\n- يا امير المؤمنين « بنده‌ى ثقفى كيست » ؟\r\nدر جواب فرمود :\r\n\r\n","description":"","footnote":"","page_name":" 40 ","page_number":55},
  {"content":"\r\n\r\n( 1 ) - او غلامى است كه بر اين قوم سلطنت كند . او غلامى است كه خاندان‌هاى عرب را عموما بذلت و خفت فرو اندازد .\r\nاز مدت حكومت اين بنده‌ى ثقفى پرسيدند .\r\nفرمود :\r\n- بيست سال . . . اگر به اين حكومت دست يابد .\r\nبانوئى از خاندان هاشم حكايت مىكند .\r\n- اشعث بن قيس با امير المؤمنين سخن ميگفت ، آهسته آهسته اين گفتگو بمشاجره و پرخاش رسيد . امير المؤمنين با اشعث اندكى تند حرف ميزد .\r\nپسر قيس كندى على را تهديد كرد .\r\nامير المؤمنين فرمود :\r\nمرا بمرگ ميترسانى . به خدا قسم من از مرگ « خواه بر من در آيد و خواه من بر او در آيم » باكى ندارم .\r\n\r\nماجراى شهادت او\r\nعبد اللَّه بن محمد ازدى ميگويد :\r\nبا گروهى از مردم كوفه در مسجد اعظم نماز ميگذاردم .\r\nاين قوم در ماه مبارك رمضان همه شب از آغاز ظلمت تا سپيده دم\r\n\r\n","description":"","footnote":"","page_name":" 41 ","page_number":56},
  {"content":"\r\n\r\n( 1 ) به نماز و نياز سرگرم بودند .\r\nمن به جمعى كه در نزديكى « سده » يك بند در قيام و قعود و ركوع و سجود بودند نگاه ميكردم ، زيرا عبارت اين جملهء خستگى ناپذير بود .\r\nدر اين هنگام على بخاطر نماز صبح از در سدهء پيدا شد . بسوى محراب ميرفت و دمبدم ميگفت :\r\nالصلاة ، الصلاة .\r\nاو مردم را به نماز صبح فرا ميخواند .\r\nدرست نميدانم كه او تكبير احرام را بسته يا هنوز به نماز نپرداخته ناگهان در روشنائى چراغهاى مسجد برق شمشير درخشيد و گوينده‌اى گفت :\r\nالحكم للَّه يا على لا لك و لا لاصحابك اين شعار خوارج بود .\r\nبدنبال اين نعره بار ديگر شمشيرى برق كشيد .\r\nاينجا بود كه صداى على به گوش ما رسيد . او ميگفت :\r\n- نگذاريد اين مرد فرار كند .\r\nاسماعيل بن راشد مثل ابو عبد الرحمن سلمى چنين روايت مىكند كه ابتدا شبيب بن بجره بر سر امير المؤمنين شمشير كشيد ولى شمشيرش خطا كرد و ضربت بر طاق محراب فرود آمد .\r\n\r\n","description":"","footnote":"","page_name":" 42 ","page_number":57},
  {"content":"\r\n\r\n( 1 ) بدنبال او عبد الرحمن بن ملجم بر فرق مقدس او شمشيرش را فرود آورد .\r\nاز چهار طرف مردم بر او تاختند و دستگيرش ساختند .\r\nابو محنف ميگويد :\r\n« مردى از قبيله‌ى همدان كه ابو ادما ناميده ميشد ابن ملجم را دستگير كرد .\r\nيزيد بن ابى زياد عقيده دارد كه مغيرة بن حارث هاشمى بر سر ابن ملجم قطيفه‌اى انداخت و او را از فرار بازداشت و بعد شمشير را از دستش در آورد و بازوهايش را با طناب بهم پيچيد .\r\nبدين ترتيب ابن ملجم دستگير شد .\r\nو اما شبيب بن بجره . . . اين شبيب همچون باد ميگريخت كه مردى به او رسيد و با او دست بگريبان شد و بر خاكش فرو انداخت و آن وقت روى سينه‌اش نشست تا سر از تنش بردارد .\r\nدر اين هنگام چشمش بازدحام مردم افتاد كه بسوى او حمله‌ور شدند . ترسيد كه مبادا او را بجاى قاتل هدف مشت و لگد قرار دهند از روى سينه‌ى شبيب برخاست و آزادش گذاشت .\r\nشبيب فرصت را غنيمت شمرد و يك سر بخانه‌ى خود رفت و بيدرنگ جامه از تنش در آورد تا طاقه‌ى حرير را از سينه‌ى خود باز كند .\r\n\r\n","description":"","footnote":"","page_name":" 43 ","page_number":58},
  {"content":"\r\n\r\n( 1 ) ناگهان پسر عمويش از در درآمد و به او كه سينه‌اش حرير پيچ بود نگاه كرد و گفت :\r\n- اين تجهيزات چيست . شايد تو حضرت امير المؤمنين را بقتل رسانيده‌اى .\r\nشبيب خواست بگويد : نه . از زبانش كلمه‌ى اثبات پريد :\r\n- بله من كشتمش .\r\nپسر عمويش حرفى نگفت . با شتاب بخانه‌ى خود رفت و شمشيرش را برداشت و بخانه‌ى شبيب برگشت و بى آنكه مهلت دفاعش بدهد با يك ضربه كارش را ساخت .\r\nابو محنف ميگويد :\r\nوقتى ابن ملجم را بحضور على آوردند من و گروهى از اعيان عراق كنار بستر او بعيادت نشسته بوديم .\r\nامير المؤمنين فرمود :\r\nالنفس بالنفس . ان أنا مت فاقتلوه كما قتلنى و ان سلمت رايت فيه رائى\r\nامير المؤمنين از آيت قصاص كه در قرآن كريم آمده ياد ميكرد على ميگفت :\r\n- اگر من با اين ضربه بدرود زندگى گفتم او را به همين ترتيب\r\n\r\n","description":"","footnote":"","page_name":" 44 ","page_number":59},
  {"content":"\r\n\r\n( 1 ) قصاص كند و اگر جان بدر بردم خود ميدانم كه تكليف قضيه چيست ؟\r\nابن ملجم در پاسخ اين سخن گفت :\r\n- به خدا من اين شمشير را به هزار درهم خريده‌ام و هزار درهم نيز پرداخته‌ام تا بزهر آبش داده‌اند . اگر اين شمشير به من خيانت كند كه مستحق لعنت است :\r\nام كلثوم دختر امير المؤمنين فرياد كشيد - امير المؤمنين را كشتى اى دشمن خدا ؟\r\n- ابن ملجم جواب داد :\r\n- من پدر ترا كشته‌ام .\r\nام كلثوم فرمود :\r\n- اميدوارم پدرم از اين آسيب بهبودى يابد .\r\nعبد الرحمن بن ملجم با لحن نوميد كننده‌اى گفت :\r\n- پس اين گريه‌ها چيست ؟ گمان دارم كه تو بر من اشك فرو ميريزى به خدا اگر اين ضربه را بر عموم مردم زمين تقسيم ميكردند همه جان ميسپردند .\r\nاين شعرها را به ابن ابى بياس فزارى نسبت ميدهند و گفته مىشود كه سراينده‌ى اين حماسه عبد الرحمن بن ملجم است :\r\n و نحن ضربنا يا ابنة الخير اذ طغى * ابا حسن مأمومة فتفطرا \r\n\r\n","description":"","footnote":"","page_name":" 45 ","page_number":60},
  {"content":"\r\n\r\n( 1 ) اى دختر برگزيدگان ما ابو الحسن را * هنگامى كه طغيان كرده با تيغ فرو انداختيم\r\n و نحن خلعنا ملكه عن نظامه * بضربة سيف اذا علا و تجبرا \r\nما شيرازه‌ى انتظام را در حكومتش از هم گسيختيم * در آن هنگام كه او گردنكشى كرد با يك ضربه‌ى شمشير\r\n و نحن كرام فى الصباح اغرة * اذا المرء بالموت ارتدى و تازرا \r\nما قومى كريم و عزيز باشيم * در آن روز كه آدميزاده جامه‌ى مرگ ببر مىكند عمران بن ميثم ميگويد :\r\nمن مردم كوفه را ديدم كه از نماز صبح باز ميگشتند و ابن ملجم با خود ميبردند و گوشت تن او را با دندان ميكندند . انگار كه اين قوم درندگان بيشه‌ها بودند .\r\nمردم ميگفتند :\r\n- چه كرده‌اى اى دشمن خدا . امت محمد ( ص ) را به هلاكت فرو افكندى و پيشواى مردم را به خاك و خون كشيدى .\r\nابن ملجم اين سخنان را ميشنيد و هيچ سخن نميگفت :\r\n\r\n","description":"","footnote":"","page_name":" 46 ","page_number":61},
  {"content":"\r\n\r\n( 1 ) ابو طفيل ميگويد :\r\nصعصعة بن صوحان عبدى بعيادت امير المؤمنين آمد .\r\nوى هيچوقت بر آستانسراى على اجازت از كسى نميخواست زيرا محرم خاندان رسالت بود .\r\nمعهذا در اين بار به پرده‌دار پيغام داد :\r\n- بگو رحمت خدا بر تو باد يا امير المؤمنين خواه در اين جهان بمانى و خواه بجهان ديگر رخت بربندى . بگو و اللَّه ياد پروردگار در سينه‌ى تو با عظمت جاى داشت و تو با ذات مقدس او درست آشنا بودى .\r\nپرده‌دار حرم اين پيغام را بحضور امام برد و باز گشت و گفت :\r\n- امير المؤمنين فرمود ترا هم اى صعصعه خداوند مهربان رحمت كناد كه بار تو سبك و كمك تو نسبت ببندگان خداى بسيار است .\r\nمرديكه گفته مىشود همان ابن ابى عباس فزاريست اين شعرها را در پيرامون همين ماجراى فجيع سروده‌اى است .\r\n فلم ار مهرا ساقه ذمة سماقه * كمهر قطام من فصيح و اعجم \r\nهرگز كابينى نديده‌ام همچون كابين قطام كه مردم سخاوتمندى از عرب و غير عرب بپردازد\r\n\r\n","description":"","footnote":"","page_name":" 47 ","page_number":62},
  {"content":"\r\n\r\n( 1 )\r\n ثلاثة آلاف و عبد و قبته * و ضرب على بالحسام المصمم \r\nسه هزار درهم و يك بنده و يك كنيز * و شمشير كشيدن به روى شخصيتى همچون على بن ابى طالب\r\n و لا مهر اعلى من على و ان علا * و لا فنك الا دون ففك بن ملجم \r\nهيچ كابين هر چه گزاف باشد از على گرانبهاتر نيست و هيچ تروريست بپاى ابن ملجم نميرسد عمران بن خطان لعنة اللَّه عليه در باره‌ى قتل امير المؤمنين چنين سروده بود\r\n يا ضربة من كمى ما ارد بهى * الا ليبلغ من ذى العرش رضوانا \r\n انى لأفكر فيه ثم احسبه * أوفى البريه عند اللَّه ميزانا \r\nاين خارجى خبيث مىگويد :\r\nزهى بر آن ضربت از سلحشورى كه هدفى جز * رضاى پروردگار متعال در اين كردار نداشت من به او مىانديشم و چنين گمان ميكنم * كه او از كائنات در پيشگاه الهى رو سپيدتر است\r\n\r\n","description":"","footnote":"","page_name":" 48 ","page_number":63},
  {"content":"\r\n\r\n( 1 ) ابو الفرج اصفهانى مىگويد .\r\nكذب لعنهما اللَّه و عذبهما دروغ گفت . او و ابن ملجم را خداوند لعنت و عذاب فرمايد :\r\nعمر بن تميم و عمرو بن ابى به كار حديث مىكند :\r\nخاندان نبوت به تلاش افتادند كه شايد بتوانند اين زخم هولناك را التيام بخشند .\r\nاطباى كوفه را ببالين امير المؤمنين خواندند .\r\nدر ميان پزشكانى كه حضور يافتند اثير بن عمرو . از قبيله‌ى « سكون » جراح زبردستى بود .\r\nويرا انتخاب كردند كه به علاج بپردازد .\r\nاين اثير يك تن از آن چهل غلام بود كه خالد بن وليد مخرومى در نبرد « عين التمر » اسير كرده بود اثير جراح با دقت فرق مبارك على را معاينه كرد و بعد دستور داد گوسفندى را سر بريدند و از ريه‌ى گوسفند گرماگرم رگ باريكى در آورد و آن رگ را توى شكاف زخم جا داد و پس از چند لحظه زخم را گشود و آن رگ را در آورد و بر آن رگ سفيدى مغز مقدس امير المؤمنين نمودار بود .\r\nاثير جراح در اين هنگام به امير المؤمنين گفت :\r\n\r\n","description":"","footnote":"","page_name":" 49 ","page_number":64},
  {"content":"\r\n\r\n( 1 ) هنگام آن رسيده است كه امير المؤمنين وصاياى خود را بنگارد زيرا اين دشمن خدا شمشير خود را به مغز مبارك فرو برده است ، امير المؤمنين على دستور فرمود دوات و كاغذ بياورند و بعد خود اين وصيت را مرقوم داشت .\r\nبسم اللَّه الرّحمن الرّحيم : هذا ما اوصى به امير المؤمنين على بن ابى طالب\r\nوصيت خود را با اقرار به وحدانيت ذات مقدس الهى آغاز مىكند و گواهى ميدهد كه پروردگار متعال يكتا و تنهاست و گواهى ميدهد كه محمد « ص » بنده‌ى او و برگزيده‌ى اوست\r\nارسله بالهدى و دين الحق ليظهره على الدين كله و لو كره المشركون\r\nاو را بهدايت و اعتلاى دين حق فرو فرستاد تا بر هر چه دين است غلبه كند و على رغم مشركان كلمه‌ى توحيد را بر نام محو شده‌ى بت‌ها نقش جاويد بندد .\r\nصلوات اللَّه و بركاته عليه و گواهى مىدهم كه نماز و عبادت من و مرگ و زندگانى من در ملك پروردگار من است . پروردگار من كه آفريدگار جهانيان\r\n\r\n","description":"","footnote":"","page_name":" 50 ","page_number":65},
  {"content":"\r\n\r\n( 1 ) است . بىهمتاست ، من بدين اعتراف و انقياد مأمورم و نخستين كس باشم كه سر تعليم به اسلام فرود مىآورى .\r\nبه تو اى حسن ! فرزند من و فرزندان من و خاندانم و هر آن كس كه نداى مرا ميشنود عموما وصيت ميدارم كه پرهيزگار باشيد و حرمت پروردگار متعال . آفريدگار ما را رعايت بداريد و آنچنانكه با دين اسلام زيستيد همچنان مسلمان بميريد .\r\nبه دين مبين الهى تمسك جوئيد و از تفرقه بپرهيزيد .\r\nزيرا من از رسول اكرم شنيده‌ام كه فرمود .\r\nميان دو دشمن رشته‌ى دوستى بستن و خصومت را به صلح پيوستن از هر نماز و روزه است گرامىتر است .\r\nآن چنان كه ميان دو كس آتش جنگ بر افروختن خرمن دين بباد دادن باشد .\r\nو لا حول و لا قوه الا باللَّه العلى العظيم\r\nبسوى نزديكان و خويشاوندان خويش همى بنگريد و جانب ارحام را رعايت داريد تا در روز رستاخيز از سنگينى حساب در امان باشيد .\r\nزنهار . خداى متعال را در باره‌ى ايتام از ياد ميبريد و مگذاريد كه گرسنه بمانند .\r\n\r\n","description":"","footnote":"","page_name":" 51 ","page_number":66},
  {"content":"\r\n\r\n( 1 ) زنهار ذات مقدس خدا را در همسايگان خويش فراموش مداريد زيرا رسول اللَّه آنقدر در حق همسايگان سفارش فرموده كه گمان داشتيم همسايگان را از ميراث يك ديگر بهره‌ور خواهد ساخت .\r\nزنهار حق قرآن را گرامى بشماريد و مگذاريد كه ديگران در عمل به فرمانهاى آسمانيش از شما سبقت جويند .\r\nخدا را در فريضه‌ى حج اهمال روا مداريد و از طواف خانه‌ى خداى خويش بازمايستيد . زيرا اگر اين خانه از نيايش و ستايش شما بدور ماند رحمت الهى از شما بدور خواهد ماند . ذات مقدس خدا را در روزه‌ى ماه رمضان به ياد آوريد و اين عبادت را بر پاى داريد زيرا روزه‌داران بروز رستاخيز از آتش دوزخ در پناه باشند همچنان به راه خدا از بذل جان و مال دريغ مورزيد و زكات مال خويش را بدرويشان بپردازيد و بدانيد كه صدقات آتش غصب خدائى را خاموش خواهد ساخت .\r\nخداى خويش را در حق امت پيامبر خويش فرياد بداريد و مگذاريد كه امت رسول اللَّه را در برابر شما شكنجه‌ى ستم ببيند .\r\nحرمت اصحاب رسول را نگاه بداريد زيرا رسول اكرم در باره‌ى اصحاب خود به نيكوئى سفارش فرموده است .\r\n\r\n","description":"","footnote":"","page_name":" 52 ","page_number":67},
  {"content":"\r\n\r\n( 1 ) زنهار . درويشان و مستمندان را دريابيد و با آنان در غم و شادى شريك باشيد .\r\nزيردستان را ميازاريد . با آنان مهربانى و لطف به كار بريد . زيرا رسول اللَّه در آخرين سخن خود از آنان ياد كرده و در حقشان سفارش داده است .\r\nسپس فرمود : - نماز . نماز . هرگز در راه خدا از ملامت ملامت گويان بيم مكنيد . زيرا خداوند توانا يار شماست و شر ستمكار را از جان شما بدر خواهد داشت : - و بدخواهان شما را كيفر خواهد داد .\r\nبا مردم بنيكويى سخن گوئيد آنچنان كه خداوند متعال فرمان‌تان داده است .  قُولُوا لِلنَّاسِ حُسْناً  از امر بمعروف و نهى از منكر غفلت مورزيد تا بكيفر اين غفلت قدرت امر و نهى از شما سلب شود و خوار و ناتوانتان بگذارد .\r\nفروتن باشيد . بخشنده باشيد . نيكوكار باشيد . از قطع رحم و پراكندگى و خصومت بپرهيزيد .\r\n تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ  در پناه خدا بسر بريد اى اهل بيت رسول و از خدا ميخواهم كه\r\n\r\n","description":"","footnote":"","page_name":" 53 ","page_number":68},
  {"content":"\r\n\r\n( 1 ) شخصيت رسول اللَّه را در خاندان شما پايدار بدارد . شما را به خدا ميسپارم و او از هر امانت‌دارى امين‌تر است .\r\nو اقرأ عليكم سلام اللَّه و رحمة\r\nسلام و رحمت خدا بر شما باد .\r\nامام حسن بن على ( ع ) حديث مىكند :\r\nبا پدرم در اين مسجد نماز گزارديم .\r\nبه من فرمود :\r\n- ديشب بيدار بودم و خانواده‌ام را بيدار ميداشتم زيرا شب جمعه بود و هفده شب از ماه رمضان ميگذشت . در اين هنگام چشمانم سنگين شد و بخواب كوچكى فرو رفتم . ناگهان رسول اللَّه به من ديدار نمود . گفتم يا رسول اللَّه از دست امت كج‌انديش و كينه‌توز تو چها ديده‌ام ! فرمود :\r\n- در حقشان نفرين كن .\r\nگفتم خدايا مرا بسوى زندگانى بهترى بكشان و بجاى من كسى را بر ايشان برگمار كه از من بر ايشان بدتر باشد .\r\n\r\n","description":"","footnote":"","page_name":" 54 ","page_number":69},
  {"content":"\r\n\r\n( 1 ) حسن بن على ميگويد :\r\n- در اين هنگام « ابن بناح » از در مسجد در آمد و اجازت خواست كه براى نماز صبح اذان بگويد . اذان بپايان رسيد و ابن بناح از مسجد بدر شد و من هم مسجد را بدنبال او ترك گفتم . اينجا بود كه دو تن بر پدرم حمله بردند . ضربت شمشير يكى از اين دو مرد بر طاق محراب خورد و ضربت آن ديگر بر سر پدرم فرود آمد .\r\nاسود كندى و اجلح چنين روايت كرده‌اند :\r\nامير المؤمنين على ( ع ) در سن شصت و چهار سالگى به سال چهلم هجرت شب يكشنبه بيست و يكم ماه رمضان جهان را بدرود گفت و پسرش حسن و پسر عمش عبد اللَّه بن عباس مراسم غسلش را انجام دادند . پيكر مقدس او را در سه طاقه كفن پوشانيدند . حسن بن على بر وى نماز گذاشت و در نماز خود پنج تكبير گفت :\r\nدفن او در وقت نماز صبح صورت گرفت .\r\nپس از اين مراسم حسن بن على عبد الرحمن بن ملجم را احضار كرد و دستور داد گردنش را از دم شمشير بگذرانيد .\r\nابن ملجم گفت :\r\n- ميتوانيد با من پيمانى ببنديد كه بدمشق سفر كنم و اگر هم مسلك من كه بنا بود معاويه را بقتل رساند از عهده‌ى كارش بر نيامده كار\r\n\r\n","description":"","footnote":"","page_name":" 55 ","page_number":70},
  {"content":"\r\n\r\n( 1 ) معاويه را بسازم و بسوى شما باز گردم و دست بدست شما بدهم تا هر حكومتى كه داريد در حق من برانيد .\r\nحسن فرمود :\r\n- هرگز . هرگز نخواهم گذاشت آب گوارا از گلوى تو فرو برود .\r\nابن ملجم بكيفر كردار خود رسيد و جثه‌ى پليدش را بنا به خواهش « ام الهيثم » نخعى در اختيار او گذاشتند .\r\nاين زن جسد ابن ملجم را در آتش سوزانيد .\r\nحسن بن على الخلال از جدش حديث ميگويد :\r\n- از حسن بن على پرسيدم كه امير المؤمنين را در كجا به خاك سپرده‌اند .\r\nپاسخ داد :\r\n- شب هنگام جنازه‌ى او را از خانه‌اش برداشتيم و بهنگام ظهر در نزديكى اراضى « عزى » دفنش كرديم .\r\nاسماعيل بن راشد ميگويد :\r\n- وقتى فاجعه‌ى شهادت على ( ع ) بعايشه رسيد او اين شعر را بعنوان « شاهد » انشاد كرد .\r\n\r\n","description":"","footnote":"","page_name":" 56 ","page_number":71},
  {"content":"\r\n\r\n( 1 )\r\n فالقت عصاها و استقرت بها النوى * كما قر عينا بالاياب المسافر \r\nعصاى خود را فرو انداخت و خاطرش آرام يافت .\r\nآنچنانكه چشمان مسافر بديدار وطن روشن مىشود و بعد پرسيد :\r\n- او را چه كسى كشته .\r\nگفته شد :\r\n- مردى از قبيله مراد .\r\nعايشه با انشاد اين شعر قاتل على را تمجيد كرد :\r\n فان يك نائيا فلقد نعاه * غلام ليس فيه التراب \r\nهر چند كه دور است خبر مرگ او را * غلامى كه خاك بدهانش نيست آورده است در اين هنگام زينب دختر ام سلمه با لحن توبيخ از عايشه پرسيد :\r\n- آيا در حق على چنين سخن ميرانى ؟\r\nعايشه در جواب گفت :\r\n- هر وقت فراموش كرده‌ام بخاطرم بياوريد .\r\nو بعد اين شعرها را كه كنايه‌اى از گله گزارى است بعنوان مثل\r\n\r\n","description":"","footnote":"","page_name":" 57 ","page_number":72},
  {"content":"\r\n\r\n( 1 ) انشاد كرد .\r\n لا زال اهداء القصائد بنينا * باسم الصديق و كثرة الالقاب \r\nهميشه در شعرهايى كه ميان ما هديه ميشد * از دوستى و تشريفات بسيار سخن ميرفت\r\n حتى تركت كان قولك فهم * فى كل مجتمع ظنين ذباب \r\nاكنون كه يك ديگر را ترك گفته‌ايم سخن تو را از زنان همچون طنين مگس آوائى سست و فرومايه است .\r\nآن كس خبر شهادت على را به عايشه رسانيده بود . سليمان بن ابى اميه بود .\r\nابى البخترى روايت مىكند :\r\nوقتى عايشه خبر قتل على را شنيد سجده‌ى شكر بجاى آورد .\r\nام الهيثم دختر رسود نخعى امير المؤمنين على بن ابى طالب را در اين شعرها مرثيه گفت :\r\n الا يا عين ويحك فاسعدينا * الا تبكى امير المؤمنينا \r\nواى بر تو اى چشم مرا يارى كن آيا بر امير المؤمنين اشك نمىافشانى\r\n\r\n","description":"","footnote":"","page_name":" 58 ","page_number":73},
  {"content":"\r\n\r\n( 1 )\r\n رزينا خير من ركب المطايا * و خيسها و من ركب السفينا \r\nما در سوگوارى بهترين مردى كه بر شتر نشست و شتر را رام كرد و در كشتى نشست نشسته‌ايم\r\n و من لبس النعال و من حذاها * و من قراء المثانى و المنينا \r\nعلى بهترين كسى بود كه نعلين به پا كرد و بهترين كسى بود كه قرآن تلاوت فرمود\r\n و كنا قبل مقتله بخير * نرى مولى رسول اللَّه فينا \r\nما در عهد او روزگار خوشى داشتيم زيرا دوست رسول اللَّه را ميان خود ميديديم\r\n يقيم الدين لا يرتاب فيه * و يقضى بالفرائض مستبينا \r\nاحكام دين را مؤمنانه بر پا ميداشت و در مسائل شرع قاطعانه حكومت ميكرد\r\n و يدعو للجماعة من عصاه * و ينهك قطع ايدى السارقينا \r\nگردنكشان را بسوى مقررات اجتماع فرا ميخواهد * و دست دزدان را از مال مردم ميبريد\r\n\r\n","description":"","footnote":"","page_name":" 59 ","page_number":74},
  {"content":"\r\n\r\n( 1 )\r\n و ليس بكاتم علما لديه * و لم يخلق من المتجبرينا \r\nهرگز حقايق را در اختلافات كتمان نمىكرد او را خدا « جبار » نيافريده بود\r\n لعمر ابى لقد اصحاب مصر * على طول الصحابة او جعونا \r\nبجان پدرم قسم كه همشهريهاى ما با همه آشنائى دل ما به درد آورده‌اند\r\n و عزونا بانهم عكوف * و ليس كذاك فعل العاكفيا \r\nبا اعتكاف خويش ما را فريب داده‌اند آنچه كرده‌اند كردار اصحاب اعتكاف نبود\r\n أ في شهر الصيام فجعتمونا * بخير الناس طرا اجمعينا \r\nايا در ماه مبارك روزه ما را بعزاى بهترين انسانها نشانيده‌ايد\r\n و من بعد النبى فخير نفس * ابو حسن و خير الصالحينا \r\nآن كس كه پس از رسول اكرم بهتر از همه است .\r\nاو ابو الحسن پيشواى صلحاى روزگار است .\r\n\r\n","description":"","footnote":"","page_name":" 60 ","page_number":75},
  {"content":"\r\n\r\n( 1 )\r\n اشاب ذوائبى و اطال حزنى * امامه حسين فارقت القرينا \r\nموى مرا سپيد و اندوه مرا بسيار مىكند .\r\n« امامه » [ 1 
  ] هنگامى كه شوهر خود را از دست داده است .\r\n تطوف بها لحاجتها اليه * فلما استيأست رفعت رنينا \r\nاين بانو ميچرخد و او را ميجويد وقتى نوميد مىشود بانك به شيون بر ميآورد\r\n كان الناس اذا فقدوا عليا * نعام جال فى بلد سنينا \r\nانگار كه مردم وقتى على را از دست داده‌اند شتر مرغانى هستند كه بگمراهى مىگردند\r\n و لوانا سئلنا المال فيه * بذلنا المال فيه و البنينا \r\nاگر به قربان على از ما مال همى خواستند ما مال و اولاد خويش را در راه على قربان ميساختيم\r\n\r\n\r\n","description":"","footnote":"\r\n[ ( 1 - ) 
  ] امامه دختر رقيه بنت رسول اللَّه\r\n","page_name":" 61 ","page_number":76},
  {"content":"\r\n\r\n( 1 )\r\n و عبرة ام كلثوم [ ( 1 ) 
  ] اليها * تجاوبها و قد رأت اليقينا \r\nام كلثوم اشك ميريزد و امامه را در اين ماتم و شيون پاسخ ميگويد :\r\n فلا تشمت معاوية بن حرب * فان بقية الخلفاء فينا \r\nاز شماتت لب فرو بند اى معاويه پسر حرب زيرا وارث خلافت در كنار ماست\r\n و اجمعنا الامارة عن تراض * الى ابن نبينا و الى اخينا \r\nما بر اساس رضاى دل عهد اتفاق بسته‌ايم كه خلافت را به پسر پيامبر واگذاريم\r\n و لا نعطى زمام الامر منا * سواه الدهر آخر ما بقينا \r\nهرگز زمام امور خود راجز بدست او بدست كس ندهم\r\n و ان سراتنا و ذوو حجانا * تواصوا ان نجيب إذا دعينا \r\n\r\n\r\n","description":"","footnote":"\r\n[ ( 1 - ) 
  ] ام كلثوم زينب صغرا بنت امير المؤمنين\r\n","page_name":" 62 ","page_number":77},
  {"content":"\r\n\r\n( 1 ) خردمندان ما و رجال ما سفارش كرده‌اند كه بهنگام فرصت\r\n لكل مهند عضب و خرد * عليهن الكماة مسومينا \r\nبا شمشيرهاى تيز و سواران نامى نيروى دشمن را پاسخ گوئيم محمد بن سعد كنانى چنين ميگويد :\r\n- مردى از آل عبد المطلب كه نامش شناخته شده با اين شعرها امير المؤمنين عليه السلام را رثا گفته است :\r\n يا قبر سيدنا المجن له * صلى الإله عليك يا قبر \r\nاى قبر پيشواى ما كه به آغوشش كشيده‌اى صلوات خدا اى قبر بر تو باد\r\n ما ضر قبرا انت ساكنه * ان لا يحل بارضه القطر \r\nبر آن قبرى كه ترا به آغوش دارد اگر باران نيارد باكى نيست\r\n فليندين سماح كفك فى الثرى * و ليورقن بجنبك الصخر \r\nدست جواد تو همچنان در دل خاك بركت خواهد افشاند و در كنار تو از صخره‌هاى سخت برگ سبز خواهد روييد\r\n\r\n","description":"","footnote":"","page_name":" 63 ","page_number":78},
  {"content":"\r\n\r\n( 1 )\r\n و اللَّه لو بك لم اجد احدا * الا قتلت لفاتنى الوتر \r\nبه خدا اگر به خون تو بشريت را بر باد دهم همچنان خون پاك ترا بى خونخواه ميبينم\r\n\r\n","description":"","footnote":"","page_name":" 64 ","page_number":79},
  {"content":"\r\n\r\n( 1 )\r\n\r\nحسن بن على\r\nحسن بن على بن ابى طالب عليهما السلام . كنيه‌اش ابو محمد بود مادرش فاطمه دختر رسول اللَّه صلى اللَّه عليه و آله است .\r\nكنيت فاطمه عليها السلام « ام ابيها » بود . ( يعنى مادر پدرش ) اين روايت از قعنب باهلى است .\r\nمادر فاطمه خديجه دختر خويلد بود كه كنيه‌اش « ام هند » است .\r\nخويلد پسر اسد و اسد پسر عبد العزى بن قصى بود .\r\nمادر خديجه دختر زائدة بن اصم بود .\r\nو مادر فاطمه « هاله » دختر عبد مناف بن حارث ناميده ميشد .\r\nنام مادر هاله « فلانه » بود اما شهرتش را « عرقه » نوشته‌اند زيرا اين بانو عطر زياد به كار ميبرد و هر وقت عرق ميكرد بوى عطرش در فضا مىپيچيد . به همين جهت « عرقه » لقبش داده بودند .\r\nمادر عرقه « عاتكه » و مادر عاتكه ريطه صغرى و مادر ريطه\r\n\r\n","description":"","footnote":"","page_name":" 65 ","page_number":80},
  {"content":"\r\n\r\n( 1 ) ماريه و مادر ماريه ليلى و مادر ليلى سلمى و مادر سلمى ليلى و مادر ليلى باز هم سلمى و مادر سلمى براى بار سوم ليلى بنت محارب و مادر اين ليلى عاتكه بنت مخلد و مادر عاتكه وارثه دختر حارث بود و مادر وارثه ماريه دختر سعد بود .\r\nخديجه صلوات اللَّه عليها پيش از آنكه شرف همسرى رسول اكرم را باز يابد دو شوهر ديده بود .\r\nنخستين شوهرش عتيق بن عائد از قبيله‌ى مخزوم بود و شوهر دومش « ابو هاله » ناميده مىشد . خديجه از دومين شوهر خود پسرى بنام « هند » داشت كه افتخار اسلام را دريافت . اين هند در سلك اصحاب رسول اللَّه قرار دارد .\r\nامام حسن بن على ميگويد :\r\n- از دائى خودم هند بن ابى هاله از شمائل رسول اكرم را پرسيدم او براى من با دقت اوصاف جدم را تعريف كرد .\r\nكان له وصافا اين هند با بيان راضى كننده‌اى وصف خاتم النبيين را تعريف مىكرد .\r\nخديجه سلام اللَّه عليها سه سال پيش از هجرت در سن شصت و پنج سالگى جهان را بدرود گفت :\r\n\r\n","description":"","footnote":"","page_name":" 66 ","page_number":81},
  {"content":"\r\n\r\n( 1 ) حارث بن محمد ميگويد :\r\nجنازه‌ى خديجه را در « حجون » به خاك سپرده‌اند .\r\nفاطمه‌ى زهرا عليه السلام پيش از بعثت پدرش . در آن تاريخ كه قريش خانه‌ى كعبه را بنيان مىكرد به دنيا آمد و عروسيش در ماه صفر سال دوم هجرت صورت گرفت .\r\nعلى عليه السلام با فاطمه سلام اللَّه عليها پس از جنگ بدر زفاف كرد فاطمه در اين هنگام دخترى هيجده ساله بود .\r\n« امام » ابو جعفر محمد بن على ميگويد :\r\n- حسن بن على بسال سوم هجرت پا به دنيا نهاد و به سال پنجاهم هجرت كه ده سال از حكومت معاويه ميگذشت از جهان رخت بربست و بشهادت رسيد .\r\nو فاطمه‌ى زهرا سلام اللَّه عليها پس از رحلت رسول اكرم در مدتى كه محل اختلاف روات تاريخ است ( 6 ماه تا 40 روز ) زنده ماند .\r\nحقيقت در اين اختلاف همان است كه ابو جعفر محمد بن على ميگويد :\r\n« فاطمه‌ى زهرا پس از رسول اكرم سه ماه در دنيا بسر برد » عمرو بن دنيا ، از محمد بن على روايت مىكند :\r\n- زبان حسن بن على در اداى سخن اندكى سنگين بودند\r\n\r\n","description":"","footnote":"","page_name":" 67 ","page_number":82},
  {"content":"\r\n\r\n( 1 ) از جابر اين خبر به ما رسيده كه :\r\n- زبان حسن بن على در اين هنگام چندان آزاد نبود و سلمان فارسى ميگفت :\r\n- اين ميراث از موسى عمران عليه السلام بحسن بن على رسيده زيرا موسى عموى حسن بود [ 1 
  ] معاوية بن ابى سفيان در آن تاريخ كه تصميم گرفت بخاطر ولايت عهد يزيد از مردم بيعت بگيرد و در حيات حسن بن على اين امر مقدور نبود او و سعد بن ابى وقاص را مسموم ساخت .\r\nاين زهر از طرف معاويه با دست جعده بنت اشعث بن قيس كه همسر حسن بن على بود بكامش ريخته شد . پاداش اين جنايت مشتى از حطام و زخارف دنيا بود .\r\nما اين ماجرا حكايت خواهيم كرد .\r\nاسم اين زن در بيان اصحاب حديث « سكينه » و « شعثا » و « عايشه » ذكر شده ولى صحيح آنست كه نامش « جعده » بوده است .\r\n\r\nسخن از حوادث ما بعد سال چهلم\r\nعمرو بن ثابت ميگويد :\r\nيك سال آزگار ميگذشت كه من به محفل ابو اسحاق سبيعى آمد\r\n\r\n\r\n","description":"","footnote":"\r\n[ ( 1 - ) 
  ] چون امام مجتبى فرزند رسول اللَّه بود به اين جهت موسى بن عمران را عمويش ميشمردند .\r\n","page_name":" 68 ","page_number":83},
  {"content":"\r\n\r\n( 1 ) و رفت ميكردم .\r\nطى اين يك سال بارها سخن از خطابه‌ى حسن بن على بميان آوردم اما هر وقت اين سخن بپيش ميآمد ابو اسحاق از اجابت مسئول من امتناع ميورزيد تا يك روز كه روز سردى از فصل زمستان بود بديدارش رفتم . او پوستين بلند و گشادى پوشيده بود و همچون غولى در آفتاب نشسته بود .\r\nاز من پرسيد كه كيستى ؟\r\nگفتم عمرو بن ثابت .\r\nگريه كرد از پدرم و خانواده‌ام پرس و جو كرد و آن وقت گفت :\r\n- يك سال است كه به مجلس من راه يافته‌اى . از من چه ميخواهى ؟\r\nگفتم ميخواهم بدانم كه حسن بن على پس از قتل پدرش چه خطابه‌اى ايراد كرده است .\r\nابو اسحاق سبيعي گفت :\r\n- در فرداى آن شب كه على امير المؤمنين عليه السلام بشهادت رسيد پسرش حسن مردم را بدين سخنان خطبه فرمود :\r\n- در اين شب ( شب گذشته ) مردى جهان را بدرود گفت كه اعمال صالحش ميان پارسايان پيشين بىنظير بود و در آينده نيز همانند او نيكوكارى پديد نخواهد آمد .\r\nاو در ركاب رسول اكرم با دشمنان اسلام جهاد ميكرد و\r\n\r\n","description":"","footnote":"","page_name":" 69 ","page_number":84},
  {"content":"\r\n\r\n( 1 ) خويشتن را فداى رسول اللَّه ميساخت لواى اسلام بر دوش او اهتزاز مىگرفت و هنگامى كه او با اين پرچم مقدس به جهاد ميرفت جبرائيل از سمت راستش و ميكائيل از سمت چپش همگام او بودند . او از جنگ باز نمىگشت الا آنكه پيروزمند بود .\r\nدر چنين شب . شبى كه او درگذشت عيسى بن مريم نيز بآسمانها عروج كرد .\r\nو در همين شب يوشع بن نون وصى موسى بن عمران نيز ديده از اين دنيا فرو بست .\r\nاو در اين دنيا از سيم و زر اندوخته‌اى بجا نگذاشت مگر هفتصد درهم كه همى خواست با اين مبلغ براى خانواده‌ى خود خدمتكارى خريدارى كند در اينجا گره غم گلوى مقدسش را فشرد . از سخن باز ماند و گريست .\r\nمردم نيز با او به گريه درآمدند .\r\nوقتى كه گريه‌اش آرام شد بدنبال خطابه‌اش چنين گفت :\r\n« آشنايان مرا مىشناسند و ناشناس‌ها بدانند كه من حسن بن محمد صلّى اللَّه عليه و آله هستم .\r\nمن پسر بشير و نذيرم . پدرم نيكوكاران را به بهشت جاويدان بشارت ميداد و بدمنشان را بدوزخ ميترسانيد . من پسر آن كسم كه\r\n\r\n","description":"","footnote":"","page_name":" 70 ","page_number":85},
  {"content":"\r\n\r\n( 1 ) بشريت را بسوى خداوند دعوت ميفرمود . من پسر آن مردم كه همچون چراغى روشن و نوربخش در اجتماع مظلم گيتى ميدرخشيد .\r\nمن از آن خانواده‌ام كه پروردگار متعال از خصلت‌هاى پليد و معاصى و مناهى تطهيرش فرمود من از آن دودمانم كه مودتش بر بشر واجب شمرده شد و قرآن كريم شاهد اين حقيقت است آنجا كه مىگويد .\r\n مَنْ يَقْتَرِفْ حَسَنَةً نَزِدْ لَهُ فِيها حُسْناً  آن « حسنه » كه در اين آيت مقدس ياد شده مودت و محبت ماست .\r\nابو مخنف از رجال خود چنين حديث مىكند :\r\nدر اين وقت عبد اللَّه بن عباس بر پاى خاست و گفت :\r\n- اينست حسن بن على پسر رسول خدا و بازمانده‌ى امام شما .\r\nبا وى بيعت كنيد .\r\nمردم با اشتياق بسوى او دويدند و گفتند :\r\n- چقدر دوستش ميداريم . چقدر براى خلافت سزاوارش ميشماريم .\r\nبدين ترتيب با حسن بن على بيعت كردند .\r\nو او از منبر فرود آمد .\r\nاين جريان معاويه را كه در شام به كمين فرصت نشسته بود\r\n\r\n","description":"","footnote":"","page_name":" 71 ","page_number":86},
  {"content":"\r\n\r\n( 1 ) برانگيخت تا در بنيان نوبنياد حكومت حسن بن على شكستى در اندازد . محرمانه دستور داد مردى از قبيله « خمير » به كوفه و ديگرى از قبيله‌ى « قين » به بصره اعزام شوند و همچون جاسوسان اوضاع آنجا را به دمشق گزارش دهند .\r\nسازمان ضد جاسوسى عراق اين دو جاسوس را بيدرنگ دستگير ساخت . « حميرى » را در « لحام جربر » و « قينى » را در قبيله‌ى بنى سليم به چنگ آوردند و به قتلشان رسانيدند . حسن بن على پس از اين حادثه به معاويه نوشت :\r\nاما بعد به اعزام جاسوس پرداخته‌اى . مثل اينكه دوست ميدارى آتش جنگ از نو افروخته شود . من اطمينان دارم كه چنين است . و اگر خدا بخواهد در ميدان جنگ يك ديگر را خواهيم ديد .\r\nبه من گزارش شده كه دهانت به شماتت‌هائى احمقانه آلوده مىشود :\r\nمثل تو مثل نكته‌ايست كه « اول » در شعر خود كجا بنده است . او مىگويد .\r\nبه آن كس كه در تشنيع گذشتگان لب به سخن مىگشايد .\r\nبگوييد آماده‌ى « گذشتن » باشد ما و آن كس كه از ما جهان را بدرود گفت همچون كاروانى هستيم كه شبى در منزلگاهى فرود\r\n\r\n","description":"","footnote":"","page_name":" 72 ","page_number":87},
  {"content":"\r\n\r\n( 1 ) آمده و بامداد درخت سفر خواهد بست معاويه در پاسخ حسن بن على اين نامه را فرستاد :\r\nنامه‌ى ترا ديدم و سخنان ترا دريافتم . در حادثه‌اى كه پديد آمد نه شادمانى كردم و نه اندوهناك نشستم .\r\nنه لب به شماتت گشودم و نه افسوس خوردم . . . ولى على بن ابى طالب على چنانست كه « اعشى » در شعر خود مىگويد .\r\nتوئى بخشنده و توئى آن كس كه وقتى قلب‌هاى وحشت زده در سينه‌ها تنگى ميكنند شايسته‌اى كه با طعن نيزه گلوگاه دشمن را بشكافى از خليج‌هائى كه بر دامنه‌ى اقيانوس‌ها به پلها و بيشه‌ها موج مىاندازند تو بخشنده‌ترى زيرا از آنچه دارى به مردم هزار هزار و بدره بدره مىبخشى عبد اللَّه بن عباس والى بصره هم در پيرامون جاسوسان شام به معاويه چنين نگاشت :\r\n« مثل تو و اين دو جاسوس كه به بصره و كوفه فرستاده‌اى تا از لغزش‌هاى سياسى قريش آگاهى بدارند آن چنان است كه اميه بن اسكر در شعر خود مىگويد .\r\n\r\n","description":"","footnote":"","page_name":" 73 ","page_number":88},
  {"content":"\r\n\r\n( 1 ) بجان تو من و خزاعى در آن شب مانند بره‌اى بوديم كه سحرگاه به قربانگاه فرو خفتيم دشنه‌اى از غلاف كشيده شد و گلوئى را در قربانگاه فرو دريد دوست خود را به شماتت ياد كردى كه در روزى منحوس طى حادثه‌اى به هلاكت رسيده است .\r\nو اين هم جواب معاويه :\r\n« حسن بن على نيز نامه‌اى بدين انشا به من فرستاد . در اين تشبيه كه طى شعر « اميه » كجا بنده‌اى به خطا رفته‌اى . زيرا مثل ما و شما مثل آن شعر است كه طارق خزاعى در پاسخ اميه بن اسكر ميسرايد :\r\nبه خدا مىنميدانم و راست ميگويم كه در برابر كدام سوء ظن پوزش بخواهم ملامتم ميكنند كه « زينبه » هلاك شده و ملامتم ميكنند كه آل لحيان در اثر حادثه‌اى پراكنده شدند حسن بن على عليهما السلام اين نامه را بنام آغاز يك سلسله اقدامات رسمى بوسيله‌ى جندب بن عبد اللَّه ازدى بمعاويه فرستاد :\r\nبسم اللَّه الرّحمن الرّحيم .\r\nمن عبد اللَّه الحسن . امير المؤمنين . الى معاوية بن ابى سفيان سلام عليك .\r\n\r\n","description":"","footnote":"","page_name":" 74 ","page_number":89},
  {"content":"\r\n\r\n( 1 ) « بدنبال حمد و ستايش پروردگار بىهمتا سخن را چنين آغاز مىكند :\r\nخداوند تعالى محمد صلّى اللَّه عليه و آله و سلّم را مبعوث فرمود و با اين بعثت رحمت خود را بجهانيان ارزانى داشت و بر آنان كه برسول اللَّه گرويده‌اند منت گذاشت .\r\nبعثت محمد با رحمت براى جهان و منت بر عموم جهانيان مقرون بود .\r\nاو را بسوى بشريت فرستاد تا زندگانى را به آنچه در انجام روزگار بترساند و حجت را بر اصحاب كفر و لجاج تمام سازد .\r\nرسول اللَّه بدانچه فرمان داشت قيام كرد و حق تبليغ ادا فرمود تا عمر مقدس و منزهش بپايان رسيد و جان نازنينش به جانان بازگشت .\r\nبوجود او حق ظهور كرد و شرك درهم شكست . پروردگار متعال با دست محمد مؤمنين را يارى داد و بعرب عزت بخشيد و قريش را شرف و سيادت عطا فرمود و بدين شرافت و سيادت مخصوصش ساخت .\r\nدر كلام كريم فرمود :\r\n وَ إِنَّهُ لَذِكْرٌ لَكَ وَ لِقَوْمِكَ  هنگامى كه رسول اكرم رحلت فرمود بر روى مسند او ميان عرب جدال در گرفت .\r\nقريش در اين ميان بقرابت خود استناد كرد و گفت : من قبيله و\r\n\r\n","description":"","footnote":"","page_name":" 75 ","page_number":90},
  {"content":"\r\n\r\n( 1 ) خانواده‌ى محمد هستم و اين مسند كه مسند حكومت است به من بيش از ديگران ميپردازد و براى هيچكس روا نيست با من در اين حق آشكار نزاع و جدال كند .\r\nعرب اين سخن را از قريش پذيرفت و در برابر منطق استوار او تسليم شد .\r\nولى هنگامى كه ما همين منطق را در برابر قريش به پيش كشيديم گفتار ما مسموع و مقبول نيفتاد .\r\nدر اينجا قريش منطق خويش را زير پا نهاد و آنچنان كه عرب با او به انصاف و عدالت پرداخت دريغ داشت كه با ما انصاف و عدالت روا دارد .\r\nقريش مسند محمد را از چنگ عرب بنام رحامت و قرابت و خويشاوندى بدر آورد ولى وقتى خاندان محمد كه نزديك‌ترين ارحام و اقارب او بودند سخن از رحامت و قرابت بميان آوردند پاسخ به لجاج و عناد دادند و دست بدست هم زنجير كرده بر ستم و ارغام ما عهد اتفاق بستند .\r\nفالموعد اللَّه و هو الولى النصير\r\nپروردگار متعال ولى و نصير ما است و ما بسوى او باز خواهيم گشت .\r\nما به حيرت در افتاديم كه چگونه حق مسلم ما را از ما ميربايند و ميراث ما را از ما دريغ ميدارند هر چند كه از باب فضيلت و منقبت\r\n\r\n","description":"","footnote":"","page_name":" 76 ","page_number":91},
  {"content":"\r\n\r\n( 1 ) هستيد و هر چند در اسلام سابقه‌ى درخشان دارند .\r\nاز قيام بر ضد اين طايفه بازنشتيم چون بيم داشتيم كه مردم منافق و احزاب بت‌پرست فرصت را غنيمت شمارند و از نزاع ما بنفع الحاد و بر ضد توحيد بهره ببرند .\r\nو من اكنون از تو اى معاويه سخت شگفتى دارم كه چگونه هواى خلافت بسر مىپرورانى در عين اينكه براى خلافت استحقاق و اهليت ندارى .\r\nترا نه در دين فضلى است كه شناخته شده باشد و نه در اسلام سابقه‌ايست كه پسنديده شمرده شود .\r\nتو پسر حزبى از احزاب بت‌پرست حجازى ، پدر تو لجوجترين و عنودترين دشمنان رسول اكرم از طايفه‌ى قريش بود .\r\nتو اكنون ندانى كه چگونه‌اى ولى دير يا زود اين جهان را ترك خواهى گفت و در دار حقيقت حقايق را خواهى شناخت .\r\nپروردگار عزيز و عظيم كيفر كردار ترا در كنار تو خواهد گذاشت .\r\nعلى رضوان اللَّه عليه هنگامى كه از اين جهان رخت بست .\r\nرحمة اللَّه عليه يوم قبض و يوم من اللَّه عليه بالاسلام و يوم يبعث حيا مسلمانان به من دست بيعت دادند و مرا بحكومت خويش پذيرفتند .\r\n\r\n","description":"","footnote":"","page_name":" 77 ","page_number":92},
  {"content":"\r\n\r\n( 1 ) از درگاه پروردگار مسئلت ميدارم كه دين ما را در راه دنياى ما فدا نفرمايد زيرا دنياى سست عهد و ناپايدار را بر كرامت و الطاف اخروى اختيار كردن خردمندانه نيست .\r\nمن كه اكنون نامه را به تو مىنگارم همىخواهم در پيشگاه الهى حجت خويش را بر تو تمام كنم و راه معذرت را به روى تو بربندم .\r\nاگر بسوى من به شتابى و در قبال حق سر تسليم فرود آورى سعادت عظيمى خواهى يافت و مسلمانان نيز به صلاح خويش خواهند رسيد .\r\nاين خودپسندى و باطل خواهى را فرو گذار اى معاويه .\r\nبا مسلمانان دمساز باش و از آن در كه امت محمد بر من در آمدند تو نيز درآى . و بيعت مرا بپذير .\r\nتو ميدانى كه من براى خلافت از تو سزاوارترم و پروردگار بزرگ و مسلمانان پارسا مرا بخاطر امامت امت از تو شايسته‌تر ميشمارند از خداى بترس . عناد و لجاج را از دست بگذار و به خون ملت اسلام احترام كن .\r\nبس است آنچه از اين خون گرانمايه بخاطر ريخته‌اى به خدا خير تو در اين نيست كه آلوده به خون مردم خداى خويش را دريابى . سر به طاعت ما فرود آر و با كسى كه از تو شايسته‌تر است در ميآويز باشد كه اين آتش افروخته خاموش شود و پراكندگى امت به اجتماع و اتفاق\r\n\r\n","description":"","footnote":"","page_name":" 78 ","page_number":93},
  {"content":"\r\n\r\n( 1 ) بگرايد و صلح بر جاى جنگ بنشيند .\r\nاگر معهذا به لجاج و عناد خويش بر قرار بمانى با سپاه مسلح و مجهز خود بسوى تو حمله خواهم آورد و آنقدر با تو خواهم جنگيد كه خداوند خير الحاكمين ميان من و تو حكومت فرمايد .\r\nمعاويه در پاسخ حسن بن على اين نامه را تقرير كرد :\r\nبسم اللَّه الرّحمن الرّحيم . من عبد اللَّه معاويه امير المؤمنين الى الحسن بن على سلام عليك .\r\n« معاويه هم نامه‌ى خود را با مهر و ستايش خداوند گشود و بعد به پاسخ پرداخت . »\r\nاز رسول اكرم ياد كرده‌اى و فضيلت او را به قلم آورده‌اى اين مسلم است كه رسول اللَّه از اولين و آخرين به فضيلت و شرف سزاوارتر است .\r\nبه خدا او رسول خدا بود . احكام الهى را تبليغ همى كرد و حق نصيحت را ادا همى فرمود تا اينكه بوجود خداوند متعال بشر را از هلاكت و كورى و ضلالت ايمن ساخت .\r\nجزاه اللَّه افضل ما جزى نبيا عن امته و صلوات اللَّه عليه يوم ولد و يوم قبض و يوم يبعث حيا .\r\nاز رحلت رسول اكرم و نزاع مسلمانان بر سر خلافت سخن رانده‌اى و چنين ديده‌ام كه ابو بكر صديق و عمر فاروق و ابو عبيده‌ى امين و\r\n\r\n","description":"","footnote":"","page_name":" 79 ","page_number":94},
  {"content":"\r\n\r\n( 1 ) حوارى رسول اللَّه را به انحراف تهمت زده‌اى و صلحاى مهاجرين و انصار را نيز بدين آلايش بيالودى و من اين عنوان را از نو نپسنديده‌ام زيرا ترا من و مسلمان همه ميشناسيم كه مردى كريم شريف و فضيلت‌مندى . بنابر اين از تو جز نيكوگوئى و نيك‌انديشى توقع نيست .\r\nامت رسول اكرم پس از رحلت پيشواى خود هرگز فضيلت شما را از خاطر بدور نداشت و سابقه‌ى دينى و قرابت نسبى شما را كتمان نكرد .\r\nاين امت با علم به فضل و فضيلت اجتماعى شما و مقام شامخ شما در اسلام قريش را به امامت خود برگزيد و صلحاى قوم و رجال قريش و مشايخ انصار و بزرگان قبائل چنين پسنديدند كه در ميان قريش مردى صالح و عالم و بينا كه آشنا به مصالح است بر مسند خلافت قرار بگيرد و اين قرعه بنام ابو بكر اصابت كرد .\r\nاين نتيجه‌ى مشاوره و مناظره‌ى خردمندان و خيرانديشان و عاقبت بنيان قوم بوده است . و همين ماجرا در سينه‌هاى شما سايه‌ى تهمت و ترديد انداخته در عين اينكه صلحاى قريش از اين تهمت بدور بوده‌اند .\r\nنه متهم بوده‌اند و نه خطاكار زيرا مسلم است كه اگر بجاى ابو بكر يك تن از شما را همچون ابو بكر عالم و عادل و صالح شناخته بودند بسوى آن شخصيت برجسته روى مىآوردند و از ابو بكر عدول مىكردند ولى افسوس كه كس در ميان امت مانند ابو بكر نبود و اخيار امت هم\r\n\r\n","description":"","footnote":"","page_name":" 80 ","page_number":95},
  {"content":"\r\n\r\n( 1 ) فقط بخاطر اسلام و اهل اسلام او را بر منبر رسول جاى دادند فان اللَّه يجزيهم عن الاسلام و اهله خيرا مرا بسوى صلح فرا خوانده‌اى و من اين دعوت را در نامه‌ى تو يافته‌ام . اما بايد بدانيم كه وضع سياسى ميان من و تو مانند وضعيتى است كه چندى پيش ميان شما و ابو بكر وجود داشته است .\r\nاگر من ميدانستم كه در اداره‌ى امور رعيت از من تواناترى .\r\nاگر مىدانستم كه احتياطهاى سياسى تو از من دقيق‌تر است . اگر ميدانستم كه خزانه‌ى كشور با دست تو گرانبارتر و آبادتر خواهد شد و اگر ميدانستم كه در جنگ‌ها حيله‌ى تو از من كارگرتر خواهد افتاد مشتاقانه دست بيعت بدست تو ميدادم و ترا از همه به تخت حكومت شايسته تر ميشمردم ولى من به خوبى ميدانم كه از تو بيشتر حكومت كرده‌ام و به نفع امت محمد تجربه‌هاى گرانبهاترى اندوخته‌ام . سياست من از تو قوىتر و سن من از تو بيشتر است . و تو سزاوارترى كه دعوت مرا بپذيرى و دست بيعت بدست من بسپارى . امروز طاعت مرا بپذير و فردا كه من از اين جهان جاى پرداخته‌ام بر مسند خلافت مستقر باش . من ترا به ولايت عهد برگزينم بعلاوه از بيت المال عراق آنچه بخواهى در حق تو مقرر ميدارم بعلاوه خراج هر شهر از شهرهاى عراق را كه پسند كنى به تو وامىگذارم خواه خويشتن آن خراج را بستانى و خواه نماينده‌اى از خود در آن شهر بگذارى تا هر ساله ماليات آن جا را براى تو بفرستد و بدين وسيله به معاش تو كمك كند :\r\n\r\n","description":"","footnote":"","page_name":" 81 ","page_number":96},
  {"content":"\r\n\r\n( 1 ) من تعهد مىكنم كه هرگز كسى بر تو حكومت نراند و بى مشورت تو قضيه‌اى را حل و فصل نكند و هرگز در برابر فرمان تو عصيان نورزد با اين شرط كه فرمان تو از حدود طاعت خداوند تجاوز نكند .\r\nاعاننا اللَّه و اياك على طاعته . انه سميع مجيب و السلام جندب مىگويد :\r\nمن نامه‌ى معاويه را به حضرت حسن رسانيده‌ام و گفتم اين مرد بسوى تو حمله خواهد كرد . سزاوار اينست كه اين حمله از جانب تو شروع شود و ميدان جنگ در خاك شام قرار گيرد . و شهرهاى شام محيط تاخت و تاز سربازان جنگجو باشد . در يك چنين شرايط معاويه روزهائى سياه‌تر و خونين‌تر از روزهاى صفين خواهد ديد .\r\nحسن بن على در پاسخم گفت :\r\n- خيلى خوب . همين كار را خواهم كرد .\r\nاما بالاخره اين « كار » را نكرد . مشورت مرا ناچيز شمرد و سخنان مرا فراموش كرد يا خويشتن را به فراموشى زد .\r\nمعاويه بن ابى سفيان به حسن بن على چنين نوشت .\r\nبسم اللَّه الرّحمن الرّحيم اما بعد پروردگار متعال مستبدانه فرمان خود را بر بندگان خويش ميراند .\r\nو لا معقب لحكمه و هو سريع الحساب\r\nمن ميترسم خون تو با دست اراذل و اوباش عراق ريخته شود و\r\n\r\n","description":"","footnote":"","page_name":" 82 ","page_number":97},
  {"content":"\r\n\r\n( 1 ) در اين صورت هيچكس نخواهد توانست ما را هدف طعنه و ملامت قرار دهد .\r\nاگر هم اكنون از خلافت كناره‌گيرى و دست بيعت در دست من گذارى به اين وعده‌ها كه داده‌ام وفا خواهم كرد و كارها را بدلخواه تو سر و صورت خواهم داد و در اين ماجراى چنان خواهم بود كه اعشى پسر قيس ثعلبه مىگويد :\r\nآنگاه كه كسى امانتى به تو ميسپارد .\r\nبه امانتش وفادار باش تا پس از مرگ وفادارت بنامند بدوست توانگر خويش حسود مباش و اگر او از توانگرى بدرويشى گرائيد بر او جفا روا مدار .\r\nو پس از مرگ خود سرير خلافت را به تو خواهم سپرد زيرا در جهان هيچكس مانند تو شايسته‌ى خلافت نخواهد بود . و السلام .\r\nحسن بن على نامه‌ى معاويه را چنين پاسخ داد .\r\nبسم اللَّه الرّحمن الرّحيم اما بعد نامه‌ى تو به من رسيد . و گفتار ترا شنودم . از پاسخ تو خوددارى كردم زيرا ميترسيدم كه در اداى پاسخ بر تو ستم روا دارم . به خدا پناه ميبرم از اينكه ستمكار باشم . پيرو حق باش اى معاويه . و تو ميدانى كه حق با من است . در آن هنگام كه سخن بدروغ رانم گناهكار خواهم بود . . . و السلام .\r\n\r\n","description":"","footnote":"","page_name":" 83 ","page_number":98},
  {"content":"\r\n\r\n( 1 ) معاويه نامه حسن بن على را خواند و آن وقت اين بخشنامه را براى حكام و امراى سپاه خود فرستاد .\r\nبسم اللَّه الرّحمن الرّحيم .\r\nاين نامه از امير المؤمنين معاويه بسوى . . . « در اينجا نام امراء و اعمال نگاشته شده بود » به شما سلام مىكنم و پروردگار بى شريك و همتا را سپاس مىگذارم كه دشمن شما را از ميان برداشت و كشندگان خليفه‌ى شما « عثمان » را به سزاى كردارشان رسانيد . پروردگار متعال كه مشيت فرمود درباره‌ى ما لطف و مرحمت ارزانى فرمايد مردى را برانگيخت تا على بن ابى طالب را غفلتا بقتل رسانيد . على كشته شد و اصحابش پراكنده و پريشان بجا ماندند . تفرقه و اختلاف بر پيروان على با شدت حكومت مىكند . و اكنون اشراف و امراى عراق دست التماس بدامن مىانداختند كه از من بخاطر جان و مال خود امان بگيريد . فرصت مناسبى است كه هر چه زودتر شما با قواى نظامى خود بسوى من بسيج كنيد تا يكباره از شام به سوى عراق حمله آوريم و بر دشمنان خود پيروزى نهائى را دريابيم . الحمد للَّه كه خون عثمان را از كشندگان بازجستيد و به آرزوى خويش رسيديد . سپاس خدا بگذاريد كه اصحاب ظلم و عداوت را هلاك ساخته است . و السلام عليكم و رحمة اللَّه بركاته .\r\nفرمان معاويه كه به صورت بخشنامه از دمشق به شهرها و قبيله‌ها\r\n\r\n","description":"","footnote":"","page_name":" 84 ","page_number":99},
  {"content":"\r\n\r\n( 1 ) فرستاده شد و يك باره نيروى شام را بسوى عراق سرازير كرد . حسن بن على وقتى از اين جريان آگاه شد كه معاويه با قواى خود به جسر « منبح » رسيده بود .\r\nدر اين هنگام بيدرنگ حجر بن عدى را احضار كرد و دستور داد كه مقدمات بسيج را فراهم سازد و خود به مؤذن مسجد فرمود :\r\n- مردم را براى نماز فرا خوان .\r\nمؤذن فرياد كشيد : الصلاة جامعه و ملت كوفه بهواى اينكه خبرى شنيدنى خواهد شنيد بسوى مسجد شتافت حسن بن على فرمود :\r\n- در آن وقت كه مسجد اعظم براى ايراد خطابه آمادگى يافت مرا آگاه سازيد .\r\nساعت ديگر سعيد بن قيس همدانى « يكى از امراى سپاه » به حسن عرض كرد :\r\n- مسجد آماده است .\r\nحسن بن على به مسجد در آمد و بر منبر قرار گرفت و بدنبال حمد ثناى الاهى چنين گفت :\r\n- پروردگار متعال جهاد را بر مردم فرض فرمود و در عين حال اين فريضه را « ناگوار » خواند .\r\nآنجا كه در كلام كريم ميفرمايد :\r\n كُتِبَ عَلَيْكُمُ الْقِتالُ وَ هُوَ كُرْهٌ لَكُمْ  و باز هم در كلام مجيد خود مجاهدين اسلام را به صبر و شكيبائى\r\n\r\n","description":"","footnote":"","page_name":" 85 ","page_number":100},
  {"content":"\r\n\r\n( 1 ) امر مىكنند .\r\n وَ اصْبِرُوا إِنَّ اللَّهَ مَعَ الصَّابِرِينَ  و شما اى مردم كوفه جز در سايه‌ى شكيبائى مراد خود را نتوانيد يافت .\r\nبر مكاره و ناگوارىها صبر كنيد تا هدف خويشتن را دريابيد . به من گزارش داده‌اند كه معاويه وقتى از تجهيزات جنگى ما آگاه شد پيشدستى كرد و بسوى ما با حالت هجوم حركت كرد .\r\nخداى شما را رحمت كند هم اكنون به طرف اردوى نظامى خود « نخيله » كوچ كنيد تا در آنجا تصميم نهائى خويش را بشناسيم .\r\nجندب مىگويد :\r\nاز همين سخن كه حسن ادا كرده پيداست به ملت كوفه اعتمادى ندارد و همى ترسد مردم از پيرامونش پراكنده شوند و او را با دشمن تنها بگذارند .\r\nخطابه‌ى حسن بن على در مسجد اعظم كوفه . برابر آن ازدحام عظيم بپايان رسيد ولى هيچكس به اطاعت او سخن نگفت .\r\nحتى يك كلمه از دهان كسى بدر نيامد .\r\nسكوتى سنگين بر فضاى مسجد فشار مىآورد .\r\nدر اين هنگام عدى بن حاتم طائى از جاى برخاست و فرياد كشيد :\r\n\r\n","description":"","footnote":"","page_name":" 86 ","page_number":101},
  {"content":"\r\n\r\n( 1 ) من پسر حاتم هستم . سبحان اللَّه . سخت شگفت‌انگيز است . من محيطى بدين قياحت و ناروائى نديده‌ام . آيا نميخواهيد دعوت امام خود را كه پسر پيامبر شماست اجابت كنيد ؟ پس خطباى قبله‌ى « مضر » كجا هستند مسلمانان كجا رفتند ، كجا رفتند آن مردان سلحشور كه بروزگار آرامش زيانشان همچون « متهء » سوراخ كننده بود و در روز جنگ مانند روباه حيله‌گر افسونكارانه دمار از روزگار دشمن برمىآوردند ، آيا از خدا نمىترسيد ؟ از خشم خدا باك نميداريد ؟\r\nآيا اين مذلت را براى خود ننگ نميشماريد ؟\r\n« و بعد رويش را به طرف حسن بن على برگردانند و گفت :\r\nپروردگار متعال ترا بسوى رشاد هدايت كند و از آنچه ناپسندست بدورت دارد و همه جا پيروزى و خورسندى را قرينت فرمايد . گفتار ترا شنيديم و فرمان ترا بجان و دل پذيرفتم . از تو سخن ميشنويم و در برابر تو سر به طاعت فرود مىآوريم . هم اكنون من بسوى اردوگاه نخيله رو مىآورم . هر كس كه دوست ميدارد در اين افتخار شريك من شود بدنبال من خواهد آمد .\r\nعدى بن حاتم طائى وقتى بيانات خود را پايان داد از مسجد اعظم بسوى نخيله كه اردوگاه ارتش عراق بود عزيمت كرد . آنچنان شتاب داشت كه از آستان مسجد بر مركبش سوار شد و راه « نخيله » را به پيش گرفت . و به غلامش دستور داد كه احتياجات زندگيش\r\n\r\n","description":"","footnote":"","page_name":" 87 ","page_number":102},
  {"content":"\r\n\r\n( 1 ) را برايش بياورد .\r\nعدى بن حاتم نخستين سردار عراقى بود كه در اين ماجرا رو به به معركه گذاشت .\r\nبدنبالش « قيس بن سعد انصارى » و « معقل بن قيس رياحى » و « زياد بن صعصعه‌ى تميمى » با نيروى خود به نخيله خيمه و خرگاه بر افراشتند و ملت كوفه كه اشراف و امراى خود را چنين ديد از جاى جنبيد و بسيج جنگ كرد . حسن بن على كه مردم را آماده‌ى جدال يافت گفت : راست مىگوئيد . رحمت خدا بر شما ارزانى باد . من هميشه شما را دوستانى وفادار و فداكار و خيرخواه و صاحبدل مىشناختم . براى شما از درگاه الهى پاداش فراوان مسئلت مىدارم .\r\nو بعد از منبر فرود آمد .\r\nو بدين ترتيب مردم كوفه بار ديگر بر ضد نهضت معاويه بن ابى سفيان تجهيز شدند .\r\nحسن بن على نيز خود بسوى اردوگاه عزيمت كرد . و از طرف خود مغيرة بن نوفل هاشمى را در كوفه باز گذاشت و به او فرمود كه مردم را به جنگ تشويق و تهييج كند .\r\nمغيره نيز با زبان سخنورى كه داشت به تحريك و تشويق مردم پرداخت تا آنجا كه اين تجهيز به كمال رسيد .\r\nحسن بن على با يك چنين ارتش مجهز از نخيله بسوى شام عزيمت كرد . . . اما در « دير عبد الرحمن » دستور داد چند روزى مكث كنند تا\r\n\r\n","description":"","footnote":"","page_name":" 88 ","page_number":103},
  {"content":"\r\n\r\n( 1 ) ستونهاى ديگرى كه از عقب راه مىپيمايند به نيروى عظيم او برسند .\r\nسه روز اين سپاه در دير عبد الرحمن اقامت كرد و پس از سه روز كه فرمان بسيج داده شد حسن بن على پسر عم خود عبيد اللَّه بن عباس را احضار فرمود و به او گفت :\r\nمن ترا اى پسر عم بر دوازده هزار نفر سرباز سوار سلحشور عرب فرمانروائى ميدهيم . اين نيرو از نفراتى تشكيل مىيابد كه يك مردشان كافيست لشكرى را از پاى در آورد .\r\nاين دوازده هزار نفر مرد جنگى از مردم جنگجو و پارسا و دانشمند عراق برچيده شده‌اند . تو با اين ستون مجهز بسوى دشمن عزيمت كن سفارش مىكنم كه نسبت به اين قوم فرماندهى مهربان و ملايم باش هميشه با روى گشاده آنان را بپذير . در برابرشان فروتنى كن و آغوش خويش را همه جا برويشان گشاده دار زيرا اين طايفه از مقربين حضرت امير المؤمنين صلوات اللَّه عليه باشند . با اين نيرو از ساحل فرات بيش بتاز و همچنان تا سرزمين « مسكن » عنان باز مكش و در هر جا كه معاويه را باز يافتى راه بر او به‌بند تا خود با نيروى عراق از دنبال تو بيايم . من در فاصله‌ى كوتاهى همراه تو باشم اما در عين حال بايد هميشه گزارش اوضاع را براى من بفرستى تا بدانم كه جريان امر از چه قرار است .\r\nبه تو سفارش دارم كه در مسائل نظامى و حوادث روز با اين دو مرد « فلبس بن سعد انصارى و سعيد بن فلبس همدانى » مشورت كن . هنگامى كه معاويه را در پيش روى خود به‌بينى جنگ را آغاز مفرماى . آرام\r\n\r\n","description":"","footnote":"","page_name":" 89 ","page_number":104},
  {"content":"\r\n\r\n( 1 ) باش تا او به جدال مبادرت ورزد . بگذار حمله از او و دفاع از تو باشد .\r\nاگر در اين جنگ براى تو حادثه‌اى پيش آيد فرماندهى سپاه با قيس بن سعد خواهد بود و اگر قيس از پاى در آيد بجاى او سعيد بن قيس همدانى خواهد ايستاد .\r\nعبيد اللَّه بن عباس با يك چنين فرمان عزيمت كرد .\r\nعبيد اللَّه بن عباس از دير عبد الرحمن به « سينور » و از آنجا به « شاهى » رسيد و بعد ساحل فرات را به پيش گرفت و از راه ساحل با نيروى خود در سرزمين مسكن خيمه و خرگاه برافراخت .\r\nحسن بن على از راه « حمام عمر » به ( دير كعب ) در آمد و سحرگاه از دير كعب رو به « ساباط » گذاشت .\r\nدر سمت غربى « پل » پياده شد و دستور فرمود كه ارتش عراق حضور يابند تا بيانات او را بشنوند . آن وقت بر منبر نشست و اين خطابه را ايراد كرد :\r\nخداوند را همراه با ستايش هر ستايش گوئى مىستايم . و گواهى مىدهم كه او پروردگار بىهمتاست همصدا با هر زبانى كه كلمه‌ى تو حيد را ادا مىكند .\r\nو شاهدم كه محمد رسول بر حق خداست . اوست كه پروردگار امين وحيش شناخته است . صلى اللّه عليه و آله\r\n\r\n","description":"","footnote":"","page_name":" 90 ","page_number":105},
  {"content":"\r\n\r\n( 1 ) و بعد :\r\nبه خدا قسم ياد مىكنم كه اميدوارم در ميان خلق از همه نسبت به خلق مهربان‌تر و مصلحت‌خواه‌تر باشم . هرگز نسبت به هيچ مسلمان سينه‌اى كينه‌توز و فكر بدانديش ندارم . و هرگز دوست نميدارم كه آشوبى برپا شود و فتنه‌اى دامنه گيرد .\r\nبايد بدانيد كه اجتماع و اتفاق هميشه از نفاق و پراكندگى پسنديده‌تر و بهتر است . هر چند آن اجتماع در مذاق شما ناگوار آيد و آن نفاق گواراتر مزه دهد .\r\nبايد بدانيد كه من خير شما را از مغزها و قلب‌هاى شما روشن‌تر تشخيص مىدهم بنابر اين از فرمان من سر ميپيچيد و دستور مرا به من باز نگردانيد . خداوند من و شما را بيامرزاد و بسوى رضاى خويش هدايتمان كناد .\r\nدر اين هنگام مردم در انديشه‌اى تشويش‌ناك فرو رفتند . نگاه سؤال‌كنندشان از چشمى به چشم ديگر پر مىكشيد . از يك ديگر مىپرسيدند :\r\nچه مىگويد ؟ چه هدفى دارد ؟ آيا اين سخنان مقدمه‌ى صلح با معاويه نيست ؟ به خدا فكر مىكنيم كه او ميخواهد با معاويه كنار بيايد و زمام امر را بدست او بسپارد .\r\nو بعد گفتند :\r\n\r\n","description":"","footnote":"","page_name":" 91 ","page_number":106},
  {"content":"\r\n\r\n( 1 ) كفر و اللّه الرجل به خدا اين مرد كافر شده است .\r\nناگهان از جاى جنبيدند و بر حسن بن على شورشى عظيم بر پا كردند .\r\nبه خيمه‌ى او حمله آوردند . خيمه‌اش را غارت كردند ، حتى فرشى را كه سجاده‌ى نماز او بود از زير پايش كشيدند .\r\nبه اين هم اكتفا نكردند . عبد الرحمن بن عبد اللّه ازدى رداى او را نيز از شانه‌اش كشيد او را بى ردا بجا گذاشت .\r\nحسن بن على در حالى كه شمشير بر كمر بسته داشت عريان از ردا نشسته بود .\r\nمركب خود را طلب كرد . بر اسبش نشست و با گروهى از افراد فداكار خود سمت ساباط رو آورد .\r\nاما مردم دست از او بر نمىداشتند . با فرياد ملامتش مىكردند .\r\nبه ضعف و ترس نسبتش ميدادند . اندك اندك قضيه صورت خطرناكى به خود گرفت . اصحاب او از قبائل ربيعه و همدان كه وفادارترين قبائل عرب نسبت به خاندان رسول اللَّه بوده‌اند كمك خواستند .\r\nربيعه و همدان به حمايت حسن جلو آمدند و او را همچون نگين انگشترى از همه طرف احاطه كردند و در برابر حملات مردم به دفاع ايستادند . و بدين ترتيب موكب حسن بن على را بسوى ساباط ميراندند .\r\n\r\n","description":"","footnote":"","page_name":" 92 ","page_number":107},
  {"content":"\r\n\r\n( 1 ) در دالان تاريكى كه مدخل شهر ساباط « شاه آباد غرب » شمرده ميشد مردى از قبيله‌ى « اسد » كه جراح بن سنان ناميده ميشد پيش آمد و عنان استر سوارى او را گرفت و گفت اللَّه اكبر يا حسن . اشركت كما اشرك ابوك همانطور كه پدرت از دين بدر رفت تو نيز دين اسلام را ترك گفته‌اى .\r\nو بعد با تيشه‌ى سنگ تراشى كه در دست داشت ضربت هولناكى بر ران حسن بن على فرود آورد .\r\nاين ضربه تا آنجا قوى بود كه از گوشتها گذشت و به استخوان ران رسيد .\r\nحسن نيز اين ضربه را با شمشير پاسخ گفت و بعد دست به گريبان او شد و هر دو به روى خاك در غلطيدند .\r\nعبد اللَّه بن حنظل از اصحاب امام پيش دويد و تيشه را از چنگ جراح بن سنان در آورد و بر مغز او فرو كوفت .\r\nظبيان بن عماره به روى جراح افتاد و بينى او را بريد و بعد همراهان حسن بن على از چپ و راست با ضربات پى در پى خود جراح بن سنان را به قتل رسانيدند .\r\nو حسن بن على را كه ديگر نمىتوانست بر استر خود بنشيند بر روى تختى خوابانيدند و بسوى مدائن روى نهادند .\r\n\r\n","description":"","footnote":"","page_name":" 93 ","page_number":108},
  {"content":"\r\n\r\n( 1 ) والى مدائن سعد بن مسعود ثقفى برادر ابو عبيده و عم مختار بن ابى عبيده ثقفى حسن بن على را در خانه‌ى خود تحت علاج و درمان قرار داد .\r\nابن سعد از طرف على عليه السلام فرماندار مدائن بود و پس از على حسن بن على نيز فرمان حكومت او را امضا فرمود و او را به كارش باز گذاشت .\r\nمعاويه بن ابى سفيان با نيروى خود بسر زمينى « مسكن » رسيد و در دهكده‌اى موسوم به « حيوبيه » اردوگاه كرد .\r\nعبيد اللَّه بن عباس هم با دوازده هزار مرد نبرد خود از كوفه به مسكن آمد و در برابر معاويه و خيمه و خرگاه برپاداشت .\r\nفرداى آن روز معاويه حمله را آغاز كرد و نيروى عراق سربازان شام را با شهامت درخشانى به عقب راندند .\r\nمعاوية بن ابى سفيان شب هنگام به عبيد اللَّه بن عباس چنين پيام داد :\r\nحسن بن على با من مكاتبه مىكند و ميان ما سخن از صلح ميرود و آشكار است كه اوامر خلافت را به من باز خواهد گذاشت . تو اكنون اى عبيد اللَّه اگر سر باطاعت من فرود آورى در دربار من شخصيتى مطاع خواهى بود ولى اگر امروز فرصت را غنيمت نشمارى فردا جبرا تسليم خواهى شد\r\n\r\n","description":"","footnote":"","page_name":" 94 ","page_number":109},
  {"content":"\r\n\r\n( 1 ) و مسلم است كه حرمت امروز را نخواهى داشت . . . اگر بسوى من عزيمت كنى يك ميليون درهم از خزانه‌ى من حق خواهى داشت به اين ترتيب كه نيمى از آن را هنگام ديدار و نيم ديگرش را وقتى كوفه را تسخير كرده‌ام به تو تحويل خواهم داد . »\r\nعبيد اللَّه بن عباس همان شب وقتى اردو آرامش يافت از خرگاه خود به خرگاه معاويه گريخت . و معاويه هم در همان نيمه شب پانصد هزار درهم به او پرداخت .\r\nوقت سحر كه جنگجويان از خواب بيدار شدند تا نماز صبح بگذارند هر چه از فرمانده خود انتظار كشيدند تا بيايد بر صفوف جماعت امامت كند نشانى از او پيدا نشد .\r\nبه جستجويش پرداختند و دريافتند كه بسوى معاويه فرار كرده است .\r\nقيس بن سعد كه امير دوم سپاه بود بجاى عبيد اللَّه بر مردم امامت كرد تا نماز صبح بپايان رسيد .\r\nقيس وقتى در ركعت دوم سلام داد از جاى برخاست و چنين گفت :\r\n« اين پيش آمد در چشم شما هولناك و مهم جلوه نكند » « فرار اين مرد ترسو و كوته فكر را عظيم نشمريد » .\r\nاين عبيد اللَّه و پدرش و برادرش هرگز براى مردم مصدر خير و صلاح نبوده‌اند .\r\n\r\n","description":"","footnote":"","page_name":" 95 ","page_number":110},
  {"content":"\r\n\r\n( 1 ) « پدرش كه عم رسول اكرم بود همدوش با بت‌پرستان مكه در واقعه بدر به روى رسول اللَّه شمشير كشيد تا بدست مردى از انصار بنام ابو البشر كعب بن عمرو انصارى اسير شد و رسول اكرم نيز فديه‌ى اسارت او را ميان مسلمانان تقسيم فرمود و او را بر بت‌پرستان ديگر امتيازى نداد .\r\nبرادر او عبد اللّه بن عباس از طرف امير المؤمنين والى بصره بود ببيت المال مسلمانان دست خيانت دراز كرد . از خزانه‌ى حكومت دزديد و براى خود كنيزان ماهرو خريد و گمان برد كه يك چنين سوداى نامشروع بر او حلال خواهد بود .\r\nو همين عبيد اللَّه فرارى را امير المؤمنين بحكومت يمن گماشت در آنجا هم از حمله‌ى بسر بن ارطاة گريخت و فرزندش را بجا گذاشت تا آن طفل بىگناه بقتل رسيد و اكنون هم مىبينيد كه چه كرده ؟\r\nو صنع الان هذا الذى صنع سربازان كوفه كه بسخنان قبس گوش ميدادند در اين هنگام از چپ و راست فرياد كشيدند :\r\n- خدا را شكر . خدا را شكر كه او را از ميان ما بدر راند . هم اكنون برخيز و با دشمن ما نبرد كن . ما همه جا بدنبال تو خواهيم بود .\r\nقيس بن سعد شخصا فرماندهى سپاه را به عهده گرفت .\r\n\r\n","description":"","footnote":"","page_name":" 96 ","page_number":111},
  {"content":"\r\n\r\n( 1 ) در روشنائى روز يسر بن ارطاة از صف نبردى شام به ميدان آمد و فرياد كشيد :\r\n- اى سربازان كوفه اين امير شما عبد اللّه بن عباس است كه با معاويه بيعت كرده و آن هم حسن بن على است كه دست صلح به پيش آورده است . شما بخاطر چه هدفى خويشتن را بكشتن ميدهيد ؟\r\nقيس بن سعد انصارى بسربازان خود گفت :\r\n- من شما را ميان اين دو روش مختار ميگذارم ، يا بر اجتهاد خود بى امام بجنگيد و يا گمراهانه با معاويه بيعت كنيد .\r\n- ما بى امام با دشمن خود خواهيم جنگيد سپاه كوفه در پاسخ قيس گفتند :\r\nقيس بيدرنگ به نيروى خود فرمان حمله داد .\r\nاين حمله آن چنان سنگين بود كه سپاه يسر بن ارطاة را تا اردوگاه معاويه به عقب راند .\r\nمعاويه كه پافشارى قيس را ديد نامه‌اى سراسر استمالت و وعده و نويد به قيس نوشت بلكه او را از راه باز گرداند ولى قيس چنين پاسخش داد :\r\n- نه به خدا . هرگز مرا نخواهى ديد الا آنكه ميان من و تو نيزه‌ها افراشته باشد .\r\nمعاويه كه از دلربائى خود نتيجه‌اى نديد اين نامه را براى قيس\r\n\r\n","description":"","footnote":"","page_name":" 97 ","page_number":112},
  {"content":"\r\n\r\n( 1 ) فرستاد .\r\nاما بعد :\r\nتو آن يهودى يهودىزاده‌اى كه خويشتن را با دست خود به شقاوت و فنا سوق ميدهى .\r\nاگر نتيجه‌اى در اين توش و توان بدست آيد تازه بهره‌ى تو نخواهد بود .\r\nاگر حسن بن على در اين نبرد بر من پيروز شود ترا از كار بر كنار خواهد ساخت و اگر من با شاهد فتح هم آغوش شوم دمار از روزگار تو برخواهم آورد .\r\nپدر تو از كمانى كه شايسته‌ى بازوى او نبود تير افكند . لاجرم بخطا رفت و هدف نفرت خويشاوندان خود قرار گرفت و سرانجام در صحرائى كه « خوران » نام داشت دور از اهل و عيال بدرود زندگى گفت . و السلام .\r\nقيس بن سعد هم بمعاويه جواب داد :\r\nاما بعد :\r\nتو بت پسر بت هستى : جبرا دين مبين اسلام را پذيرفتى و بنام يك مسلمان ميان مسلمانان بتفرقه و اختلاف پرداختى و پس از چندى كه منافقانه دم از مسلمانى زدى دين اسلام را با اشتياق ترك گفتى .\r\nخداوند متعال از دين اسلام بهره‌اى به تو عطا نفرمود .\r\n\r\n","description":"","footnote":"","page_name":" 98 ","page_number":113},
  {"content":"\r\n\r\n( 1 ) اسلام تو هرگز ريشه نگرفته و نفاق تو هيچوقت تازگى نداشته تو همه جا و هميشه دشمن محارب خدا و رسول خدا بوده‌اى .\r\nتو شخصا حزبى از احزاب مشركين را تشكيل ميدهى .\r\nتو دشمن خدا و دشمن رسول خدا و دشمن اصحاب اسلام و ايمانى .\r\nاز پدرم ياد كردى و نميدانى كه اگر او تيرى افكنده از كمان خويش نشان گرفته است و همچنان آن تير را بسوى هدف خويش انداخته است .\r\nو آن كس كه با پدرم خصومت و عداوت گرفت تو نبودى .\r\nكسى بود كه تو هرگز نتوانى در دنبال او غبار راه بشكافى و هر چه گردن برافرازى قامت تو از مچ پاى او نخواهد گذشت .\r\nتو مرا يهودى و يهودى زاده ناميده‌اى در عين اينكه هم تو و هم مردم همه ميدانيد من و پدرم هر دو از انصار دين مبين اسلاميم دين اسلام . آن دين كه تو تركش كرده‌اى و من و پدرم هر دو از دشمنان آن دين هستيم ، كه تو بدان گرويده‌اى .\r\nو السلام .\r\nمعاويه بن ابى سفيان از نامه‌ى قيس سخت خشمناك شد و انديشيد\r\n\r\n","description":"","footnote":"","page_name":" 99 ","page_number":114},
  {"content":"\r\n\r\n( 1 ) كه پاسخى سخت براى وى بنگارد اما عمرو بن عاص جلويش را گرفت و گفت :\r\n- آرام باش . اگر زشت بگويى زشت‌تر خواهى شنيد .\r\nاما اگر خونسرد بمانى ، سرانجام قيس هم به تو تسليم خواهد شد .\r\nمعاويه به حرف عمرو گوش داد و قيس را به حال خود گذاشت ولى به هواى اينكه حسن بن على را از پيشروى باز دارد . عبد اللَّه بن عامر و عبد الرحمن بن سمره را بنام نمايندگان صلح بسوى حسن فرستاد .\r\nعبد اللَّه و عبد الرحمن با حسن بن على از صلح و آرامش صحبت كردند و سعى به كار بردند كه طبع حسن بن على را از خلافت بيزار سازند بعلاوه تعهداتى را كه معاويه براى خود تقرير كرده بود بحضورش عرضه داشتند و اضافه كردند كه معاويه ميگويد :\r\n1 - هرگز از گذشته‌ها ياد نخواهد شد يعنى خاطرات ايام جنگ موجب آزار كسى را فراهم نخواهد ساخت 2 - و هيچيك از شيعيان على هدف تعرض قرار نخواهند گرفت .\r\n3 - و نام على هرگز بزشتى بر زبان نخواهد آمد .\r\n4 - و علاوه بر اين مواد هر چه دلخواه حسن باشد مقبول و تأمين\r\n\r\n","description":"","footnote":"","page_name":" 100 ","page_number":115},
  {"content":"\r\n\r\n( 1 ) خواهد بود .\r\nحسن بن على به اين پيشنهاد تسليم شد و آن جنگ به صلح گرائيد .\r\nقيس بن سعد انصارى با همراهان خود از ارض مسكن به كوفه بازگشت .\r\nحسن عليه السلام هم رو بكوفه نهاد . و بدنبال او معاويه نيز با نيروى خود راه كوفه بپيش گرفت .\r\nاصحاب حسن بن على كه عموما از وجوه پيروان امير المؤمنين على بوده‌اند دور او را گرفتند و همه لب بملامت او گشودند و از شدت خشم و نوميدى گريه ميكردند كه چرا امامشان با دشمنشان صلح كرده و به او تسليم شده است .\r\nسفيان الليل ميگويد :\r\nپس از بيعت حسن بن على بمعاويه راه خانه‌ى او را بپيش گرفتم بر آستان سراى خويشتن نشسته بود . گروهى از مردم نيز در حضرتش حضور داشتند .\r\nهمچنان بر پشت شتر خود گفتم :\r\n- سلام بر تو اى ذليل كنندهء مسلمانان .\r\nحسن بن على فرمود :\r\n- سلام بر تو سفيان ! بيا پائين\r\n\r\n","description":"","footnote":"","page_name":" 101 ","page_number":116},
  {"content":"\r\n\r\n( 1 ) از شترم پياده شده و عقالش كردم و در خدمتش نشستم فرمود :\r\n- چه گفته بودى ؟ سفيان الليل .\r\nدوباره آن كلمه را تكرار كردم : سلام بر تو اى ذليل كننده گردن‌هاى اهل ايمان .\r\n- چرا يك چنين نسبت را به من ميدهى ؟\r\nگفتم :\r\n- پدر و مادرم فداى تو . بخداى مبين تو گردن ما را در برابر معاويه فرو شكستى . همين تو وقتى دست بيعت بمعاويه دادى ذليلمان كردى .\r\nتو خلافت را بمعاويه ملعون بسر ملعون . پسر هند جگرخوار واگذاشتى در عين اينكه صد هزار مرد شمشير زن پاى ركاب تو آماده‌ى جهاد بودند آماده بودند كه جان خود را در راه تو قربان كنند . در عين اينكه امت اسلام ترا بامامت خود برگزيده بود تو معاويه را بر جاى خويش نشانيدى .\r\nحسن بن على گفت :\r\n- گوش كن سفيان . ما اهل بيت نبوت در آنجا كه حق را مىيابيم به حق تمسك و توسل ميجوئيم . از پدرم على شنيدم كه ميگفت رسول اكرم فرموده است : « شب‌ها و روزها بپايان برسانند مگر آنكه زمام امور امت بدست مردى گشاده معده و ضخيم گردن خواهد افتاد . مردى كه هر چه مىخورد سير نمىشود . مردى كه هرگز رحمت واسعه‌ى الهى را\r\n\r\n","description":"","footnote":"","page_name":" 102 ","page_number":117},
  {"content":"\r\n\r\n( 1 ) نخواهد دريافت . مردى كه هنگام مرگ نه در آسمانها آمرزش خواهد داشت و نه در زمين ياورى بيارش خواهد برخاست . اين مرد معاويه بود . من شناختمش . و خداوند نيز بمشيت عاليه‌ى خود تحقق بخشيده است . »\r\nدر اين هنگام بانگ نماز برخواست . ما به نماز برخاستيم . بر آستان عمارت مردى داشت از شترى شير ميدوشيد .\r\nحسن عليه السلام همچنان ايستاده كاسه‌ى شير را سركشيد و با ما بسوى مسجد به راه افتاد توى راه به سمت من برگشت و فرمود :\r\n- چه شد كه بسراغ ما آمده‌اى .\r\nگفتم :\r\n- بآنكس كه محمد را با حق و بر حق به خلق فرستاد . مهر شما و دوستى شما مرا بسوى شما مىكشاند .\r\nحسن فرمود :\r\n- به تو مژده‌اى مىگويم سفيان . گوش كن . از پدرم على شنيده‌ام كه از رسول اللَّه روايت مىكرده است : « در روز رستاخيز اهل بيت من با دوستانشان كنار حوض بديدار من مىآيند و آنان همچون دو انگشت سبابه‌ى من به صورت مساوى از لطف من بهره‌ور خواهند بود . به تو اين بشارت را نيز بگويم سفيان در اين دنيا نيك و بد و زشت و زيبا با هم بسر خواهند برد تا روزى كه امام بر حق . قائم آل محمد برانگيخته شود . « در\r\n\r\n","description":"","footnote":"","page_name":" 103 ","page_number":118},
  {"content":"\r\n\r\n( 1 ) آن روز دنيا فقط خانه‌ى نيكان خواهد بود » به جريان قضيه باز گرديم معاويه از اراضى مسكن بسوى كوفه پيش مىآمد . بالاخره به « نخيله » رسيد .\r\nدستور داد كه مردم اجتماع كردند و خود بر منبر نشست و خطابه‌اى طويل را كه تاكنون هيچيك از روايات نسخه‌ى كاملش را روايت نكرده‌اند ايراد كرد . طى اين خطابه گفت :\r\n« تا امروز هيچ امتى پس از رحلت پيامبرش دستخوش اختلاف نشده مگر آنكه همه جا اهل باطل بر اهل حق غلبه كرده است . »\r\nناگهان معاويه ادراك كرد كه در اين سخن بر ضد خود گواهى داده بنابر اين به جبران اشتباه خود پرداخت و گفت :\r\n« فقط اين امت . . . در اين امت اهل حق بر اهل باطل چيره شده است .\r\nو طى همين خطابه گفت :\r\nالا ان كل شيء اعطيه الحسن على تحت قدمى هاتين لا اوفى به هر تعهدى كه در برابر حسن قبول كرده‌ام همه باطل است . همه زير اين پاى من پايمال است . من به آن تعهدات وفا نخواهم كرد .\r\nمعاويه بن ابى سفيان روز جمعه در نخيله . با مردم نماز گذاشت و\r\n\r\n","description":"","footnote":"","page_name":" 104 ","page_number":119},
  {"content":"\r\n\r\n( 1 ) پس از نماز ضمن خطبه‌ى خود گفت :\r\n« به خدا من با شما نجنگيده‌ام كه نماز بخوانيد يا روزه بگيريد يا به فريضه حج و زكات بپردازيد . شما اين وظايف را ايفا مىكرده‌ايد .\r\nمن فقط بخاطر تحميل حكومت خود با شما نبرد كرده‌ام . من جنگيده‌ام كه بر شما سلطنت كنم و اكنون اين موهبت را خدا به من ارزانى داشته .\r\nهر چند كه شما از حكومت من كراهت داريد .\r\nحبيب بن ابى ثابت حديث مىكند :\r\n« معاويه از مردم عراق بيعت گرفت و بعد به ايراد خطابه‌اى پرداخت و در آن خطابه از على عليه السلام ياد كرد و لب به ناسزا گشود و همچنان حسن بن على را نيز از زخم زبان خود معاف نداشت .\r\nحسين بن على « ارواحنا فداه » تكان خورد كه بمعاويه جواب گويد اما حسن دستش را كشيد و او را سر جايش نشاند و خود از جايش برخاست و گفت :\r\n« اى تو كه على را به زشتى ياد كرده‌اى . من حسن هستم و پدرم على است . تو معاويه هستى و پدر تو صخر است . مادر من فاطمه است و مادر تو هند . جد من رسول اللَّه صلّى اللَّه عليه و آله است و جد تو حرب . جده‌ى من خديجه است و جده‌ى تو قتيله . . . اكنون لعنت خدا بر هر كداممان كه گمنام‌تر\r\n\r\n","description":"","footnote":"","page_name":" 105 ","page_number":120},
  {"content":"\r\n\r\n( 1 ) و بدنام‌تر و فرومايه‌تر و كافرتر و منافق‌تر هستيم باد . گروهى از مردم مسجد فرياد كشيدند : « آمين » در ميان روايات اين حديث « يحيى بن معين » وقتى اين حديث به دعاى حسن و آمين مردم مىرساند مىگويد :\r\n- من كه يحيى بن معين هستم مىگويم « آمين » و ابو عبيد نيز مىگويد :\r\n« من هم براى دعاى حسن بن على از درگاه خدا استجابت مىكنم و مىگويم « آمين » و ابو الفرج اصفهانى « نويسنده‌ى اين كتاب » با اينكه خود از بنى اميه است وقتى سخن باينجا مىرساند مىگويد « آمين » « آمين » يعنى خدا معاويه بن صخر بن حرب را كه زاده‌ى هند جگر خوار بود و آن همه سابقه در كفر و نفاق و شرك داشت لعنت كند .\r\nمعاويه بن ابى سفيان از نخيله به كوفه درآمد .\r\nاز پيشاپيش او خالد بن عرفطه مركب ميراند و پرچم او را مردى كه « حبيب بن عمار » ناميده ميشد بر دوش مىكشيد .\r\nمعاويه يك راست راه مسجد اعظم را به پيش گرفته بود .\r\nاز آن در كه بنام « باب الفيل » معروف است به مسجد آمد . مردم كوفه در مسجد ازدحام كردند .\r\n\r\n","description":"","footnote":"","page_name":" 106 ","page_number":121},
  {"content":"\r\n\r\n( 1 ) عطاء بن سائب از قول پدرش حديث مىكند :\r\nهنگامى كه على عليه السلام بر منبر نشسته بود مردى بحضورش آمد و گفت :\r\nخالد بن عرفطه زندگى را بدرود گفته يا امير المؤمنين على در جواب فرمود :\r\n- اينطور نيست . خالد نمرده .\r\nديگرى برخاست و گفت :\r\n- خالد بن عرفطه از دنيا رفته .\r\nباز هم على ويرا تكذيب كرد .\r\nبالاخره سومين نفر با لحن مطمئن‌ترى گفت :\r\nاين محقق است كه خالد بن عرفطه مرده .\r\nعلى عليه السلام همچنان با اطمينان خاطر فرمود :\r\nخالد بن عرفطه نمرده و نخواهد مرد تا روزى با پرچم ضلالت از باب الفيل به مسجد آيد و پرچم او را هم مردى بنام حبيب بن عمار بر دوش كشد .\r\nناگهان مردى از پاى منبر پريد و گفت .\r\nمن حبيب بن عمار هستم . با امير المؤمنين . من شما را دوست ميدارم من شيعه‌ى شما هستم .\r\nعلى گفت سخن همين است كه ادا كرده‌ام .\r\n\r\n","description":"","footnote":"","page_name":" 107 ","page_number":122},
  {"content":"\r\n\r\n( 1 ) بالاخره خالد بن عرفطه با پرچمدارش حبيب بن عمار از باب الفيل موكب معاويه را به مسجد اعظم كوفه رسانيده‌اند .\r\nگفته‌اند وقتى كه مقررات صلح ميان حسن و معاويه انجام يافت معاويه قيس بن سعد براى بيعت بسوى خود دعوت كرد .\r\nقيس مردى بلند بالا بود . آن چنان كه اگر بر اسب‌هاى درشت اندام مىنشست پاهايش بر زمين خط مىكشيد .\r\nچهره‌اش مطلقا از مو عارى بود . به همين جهت ويرا « خواجه‌ى انصار » ميناميدند .\r\nوقتى كه خواست به محفل معاويه پا بگذارد گفت .\r\nمن قسم ياد كرده‌ام كه معاويه را جز از وراى نيزه و شمشير ديدار نكنم .\r\nمعاويه دستور داد چند دسته شمشير و نيزه آوردند و پاى مسند او بر فرش اتاق چيدند : تا قسم قيس تحقق يابد .\r\nابو محنف مىگويد :\r\nوقتى حسن بن على با معاويه كنار آمد قيس بن سعد با چهار هزار سوار جنگجو از معركه كناره گرفت و تصميم گرفت با معاويه بيعت نكند ولى حسن بن على با معاويه اين تصميم را در هم شكست . قيس\r\n\r\n","description":"","footnote":"","page_name":" 108 ","page_number":123},
  {"content":"\r\n\r\n( 1 ) بن سعد به بارگاه معاويه حضور يافت و در آنجا به حسن گفت :\r\nآيا بيعت خود را از من برداشته‌اى ؟\r\nامام حسن جواب داد :\r\n- بله .\r\nمعاويه فرمان داد براى قيس يك كرسى در كنار سرير او گذاشتند قيس بر آن كرسى نشست ، آيا با من بيعت خواهى كرد ؟\r\nقيس در پاسخ گفت :\r\nبله . با تو بيعت مىكنم .\r\nاما دستش را روى ران معاويه گذاشته بود . نمىخواست دست بدست او بدهد و تشريفات بيعت را بپايان برساند .\r\nمعاويه كه سعى داشت اين جريان به آخر رسد طاقت نياورد و خود را از روى سرير سلطنتى به روى قيس بن سعد انداخت و با اين وضع دست قيس دست معاويه را لمس كرد . و همين ملامسه بيعت شمرده شد .\r\nبيعت قيس چنين بود يعنى قيس بن سعد اصلا به طرف معاويه دست دراز نكرده بود .\r\nاسماعيل بن عبد الرحمن مىگويد :\r\n\r\n","description":"","footnote":"","page_name":" 109 ","page_number":124},
  {"content":"\r\n\r\n( 1 ) معاويه بن ابى سفيان وقتى از كار بيعت فراغت يافت به حسن بن على فرمان داد كه در مسجد اعظم كوفه خطابه‌اى ايراد كند .\r\nوى چنين انديشيده بود كه حسن بن على از عهده‌ى اداى سخن بر نخواهد آمد و نتيجه‌اش مايه‌ى شرمسارى خواهد بود .\r\nولى حسن بن على در خطابه‌ى خود گفت .\r\nخليفه آن كس باشد كه برنامه‌اش قرآن كريم و سنت رسول اكرم است . آن كس كه پيشه‌اش ستم است خليفه نيست . او پادشاهى است كه قهرا بر كشورى سلطنت يافته و روزى چند از اين سلطنت تمتع خواهد برد اما چه زود كه اين شهد بكامش زهر خواهد شد زيرا روزگارش بسر خواهد رسيد و و بال مظالم و خطاياى او بگردنش خواهد ماند .\r\nو ان ادرى . لعله فتنه لكم و متاع الى حين\r\nندانم چه باشد ، شايد فتنه‌ايست كه شما را دريافته و لذتى است كه براى مدتى در كام شما بماند .\r\nحسن بن على عليه السلام از كوفه به مدينه بازگشت و در آنجا اقامت گزيد .\r\nتا آن تاريخ كه معاويه تصميم گرفت براى پسرش يزيد از مردم بيعت بگيرد و او را بولايت عهد خويش برنشاند .\r\n\r\n","description":"","footnote":"","page_name":" 110 ","page_number":125},
  {"content":"\r\n\r\n( 1 ) وجود حسن بن على و سعد بن وقاص آشكارا ديوار بلند و ضخيمى بود كه ميان معاويه و آرزويش قرار گرفته بود .\r\nمعاويه بن ابى سفيان اين دو شخصيت عاليمقام را مسموم ساخت .\r\nحسن بن على و سعد بن ابى وقاص بدين ترتيب جهان را بدرود گفتند .\r\nمغيره مىگويد :\r\nمعاويه بن ابى سفيان به دختر اشعث بن قيس كه همسر حسن بن على بود پيام داد :\r\nميخواهم ترا به عقد پسرم يزيد در بياورم اما زندگانى حسن بن على اين آرزو را محال ميسازد . اگر او را مسموم سازى عروسى تو با پسرم يزيد مسلم است .\r\nو همراه با اين پيام صد هزار درهم نيز برايش فرستاد .\r\nجعده دختر اشعث اين پيشنهاد را پذيرفت . حسن بن على را مسموم ساخت اما معاويه بعهدش وفا نكرد و او را به حرم خود راه نداد . فقط همان صد هزار درهم را بوى بخشيد .\r\nمردى از آل طلحه با جعده ازدواج كرد و او فرزندانى به دنيا آورد .\r\nروزگارى مىگذشت كه هر وقت ميان نسل جعده و خاندانهاى ديگر نزاعى در مىگرفت قرشىها فرزندان جعده را چنين سرزنش\r\n\r\n","description":"","footnote":"","page_name":" 111 ","page_number":126},
  {"content":"\r\n\r\n( 1 ) مىكرد .\r\nيا بنى مسمه الازواج « اى فرزندان زنى كه شوهرش را مسموم ساخته است . ابو بكر بن حفص مىگويد :\r\n« سعد بن ابى وقاص و حسن بن على در دهمين سال سلطنت معاويه از دنيا رحلت كردند . مردم عقيده داشتند كه اين دو نفر را معاويه زهر داده است .\r\nعمير بن اسحاق روايت مىكند .\r\nمن با حسن عليه السلام در خانه‌شان نشسته بوديم .\r\nحسن بن على به مستراح رفت . و بعد به اتاق برگشت و گفت : بارها به من زهر خورانيده‌اند اما هيچكدام از اين زهرها مثل اين بار حدت و حرارت نداشته بود . هم اكنون يك پاره جگرم را از دهانم فرو انداخته‌ام و با چوبى كه بدست داشتم زيرورويش كردم . پاره‌اى از جگرم بود .\r\nحسين عليه السلام گفت :\r\nچه كسى ترا زهر خورانيده است ؟\r\n- ميخواهى چكنى ؟\r\nو بعد فرمود :\r\n- ميخواهى او را بكشى ؟ اگر اين انسان مظنون خودش باشد خدا خود انتقام مرا از او خواهد كشيد و انتقام خدا از هر انتقامى شديدتر\r\n\r\n","description":"","footnote":"","page_name":" 112 ","page_number":127},
  {"content":"\r\n\r\n( 1 ) است و اگر گمان من به خطا باشد دوست نميدارم بى گناهى به تهمت اين گناه كيفر يابد .\r\nحسن عليه السلام را در كنار قبر مادرش فاطمه دختر رسول اللَّه صلّى اللَّه عليه و آله در بقيع پاى ديوارهاى « بنى بنيه » به خاك سپردند وى وصيت كرده بود كه پهلوى تربت رسول اكرم دفن شود ولى مروان بن حكم از اين اقدام جلوگيرى كرد .\r\nمروان بنى اميه را بسوى خود فرا خواند و همه را تسليح و تجهيز كرد و اين مصراع را از وليد بن ربيعه شاهد ماجرا قرار داد :\r\nيا رب هيجا هى خير من دعه چه بسيار جنگ كه از صلح دلپذيرتر است . آيا اين سزاوار است كه عثمان را در دورترين زواياى بقيع دفن كنند و حسن بن على را پهلوى رسول اكرم . در خانه‌ى او به خاك بسپارند . نه به خدا .\r\nتا من ميتوانم شمشير بدست گيرم اين كار صورت‌پذير نتواند بود .\r\nنزديك بود فتنه‌اى بر پا شود . ابو عبد اللَّه الحسين تصميم داشت پافشارى بخرج دهد تا بهر قيمتى تمام مىشود جنازه‌ى برادرش در جوار جد اطهرش بيارامد ولى عبد اللَّه بن جعفر پا به ميان گذاشت و از حسين\r\n\r\n","description":"","footnote":"","page_name":" 113 ","page_number":128},
  {"content":"\r\n\r\n( 1 ) عليه السلام التماس كرد كه آرام بگيرد .\r\nو بدين ترتيب نعش حسن عليه السلام را به بقيع بردند .\r\nمروان و همراهانش از آل اميه نيز بخانه‌ى خويش بازگشتند يحيى بن عبيد اللَّه چنين حديث مىكند :\r\nحسن بن على عليه السلام از عايشه خواهش كرد كه اجازه دهد براى او مزارى در كنار رسول اللَّه ترتيب بدهند .\r\nعايشه اين خواهش را پذيرفت ولى بنى اميه به فرياد در آمدند كه ما نمىگذاريم حسن با جدش رسول اكرم همسايه باشد .\r\nحسن عليه السلام از اين جريان آگاه شد فرمود :\r\nاكنون كه فتنه در كمين است مرا در بقيع . پهلوى مادرم فاطمه به خاك بسپاريد .\r\nو بنى هاشم نيز چنين كردند .\r\nعلى بن طاهر مىگويد :\r\n- هنگامى كه خواستند جنازه‌ى حسن را به خاك بسپارند عايشه بر قاطرى سوار شد و بنى اميه هم بدعوت مروان حكم تسليح كردند و طرفداران آل اميه نيز از جاى جنبيدند . در اين معنى گفته شده فيوما على بغل و يوما على جمل يك روز بر قاطر سوار شدن و روزى بر شتر نشستن جوير به پسر اسما\r\n\r\n","description":"","footnote":"","page_name":" 114 ","page_number":129},
  {"content":"\r\n\r\n( 1 ) مىگويد :\r\nهنگامى كه جنازه‌ى حسن بن على را به گور ميبردند مروان بن حكم پيش دويد و گوشه‌ى جنازه را بدوش گرفت .\r\nحسين عليه السلام به او گفت :\r\n- امروز نعش او را بر ميدارى اين تو نبودى كه ديروز زهر خشم و غم را جرعه جرعه بكام او ميريختى .\r\nمروان تصديق كرد :\r\n- بله من بودم . اما حريف من كسى بود كه حلم و شكيبائى و مناعت نفس او از كوههاى جهان هم سنگين‌تر بود .\r\nابو حازم مىگويد :\r\n- حسين بن على سعيد بن عاص را واداشت كه بر جنازه برادرش نماز بخواند و بعد به او گفت :\r\n- اگر اين امر يك قاعده‌ى رسمى نبود ترا به پيشوائى جماعت بر نمىگزيدم .\r\nعمر بن بشير همدانى از ابو اسحاق پرسيد :\r\n- چه وقت مردم به مذلت و بدبختى فرو افتاده‌اند .\r\nابو اسحاق جواب داد :\r\n- در آن روز كه حسن بن على از دنيا رحلت كرده و در آن وقت كه معاويه زياد بن عبيد را به ابو سفيان چسبانيده و هنگامى كه حجر بن\r\n\r\n","description":"","footnote":"","page_name":" 115 ","page_number":130},
  {"content":"\r\n\r\n( 1 ) عدى به قتل رسيده است .\r\nدر سنين زندگانى حسن عليه السلام به اختلاف سخن گفته‌اند .\r\nجميل بن دراج از جعفر بن محمد عليه السلام روايت كرده كه حسن صلوات اللَّه عليه در چهل و هشت سالگى جهان را بدرود گفته است و ابو بصير هم از قول جعفر صادق گفته كه او هنگام مرگ چهل و شش ساله بوده است .\r\nبروايت محمد بن على بن حمزه اين شعرها را سلمان بن قته در رثاى حسن انشاء كرده است .\r\n يا كذب اللّه من نعى حسنا * ليس لتكذيب نعيه ثمن \r\nخداوند مرگ حسن را دروغ كناد هر چند كه اين دروغ را ارزشى نيست\r\n كنت خليلى كنت خالصتى * لكل حى من اهله مسكن \r\nتو دوست صميمى من بوده‌اى هر زنده‌ى در خانواده‌ى خود مايه آرامشى دارد\r\n اجول فى الدار لا اراك و فى * الدار اناس جوارهم غين \r\nدر خانه مىگردم و تو را نمىبينم در اين خانه مردمى بسر مىبرند كه همسايگيشان پشيمانيست\r\n\r\n","description":"","footnote":"","page_name":" 116 ","page_number":131},
  {"content":"\r\n\r\n( 1 )\r\n بدلتهم منك ليت انهم * اضحو و بينى و بينهم عدن [ ( 1 ) 
  ] \r\nتو رفتى و اينان باز مانده‌اند ايكاش ميان من و اين قوم درياى عدن فاصله مىانداخت [ ( 1 ) 
  ]\r\n\r\n\r\n","description":"","footnote":"\r\n[ ( 1 - ) 
  ] نسبت اين شعرها به سليمان آن هم در رثاى امام حسن عليه السلام خطائى آشكار است زيرا اين اشعار را مردى در مرثيه‌ى فرزند خود كه حسن ناميده ميشد سروده است .\r\n","page_name":" 117 ","page_number":132},
  {"content":"\r\n\r\n( 1 )\r\n\r\nحسين بن على\r\nگفتارى در زندگانى او و قومى كه با او به قتل رسيده‌اند .\r\nكنيه‌اش ابو عبد اللّه بود . از مادرش فاطمه دختر رسول اللّه صلى اللّه عليه و آله بروز پنجم شعبان در سال چهارم هجرت به دنيا آمده و روز جمعه دهم محرم سال شصت و يكم هجرت به قتل رسيده است . در آن روز كه كشته ميشد پنجاه و شش سال و چند ماه از عمرش گذشته بود .\r\nگفته شد كه روز شهادتش روز شنبه بود . اين سخن را از ابو نعيم فضل بن دكين روايت مىكنند اما قول صحيح قوليست كه ما ادا كرده‌ايم . « روز جمعه دهم محرم سال شصت و يكم هجرت » مردم مىگويند كه ابو عبد اللّه الحسين به روز دوشنبه سعادت شهادت يافت ولى اين سخن را اعتبارى نيست و پايه‌ى روايتى ندارد . بنا به استخراجى كه ما با حساب هندى از روى زيجات به عمل آورده‌ايم در سال شصت و يكم هجرى غره‌ى ماه محرم روز چهارشنبه بود . بنابر اين دهم ماه محال است . روز دوشنبه باشد .\r\nبعلاوه اين خبر از ابو محنف و عوانه بن حكم و يزيد بن جعديه هم همان روز جمعه روايت شده است .\r\nسفيان ثورى از ابو عبد اللّه جعفر بن محمد روايت مىكند كه :\r\n« حسين بن على و حسن بن على و امير المؤمنين على و على بن حسين و ابو جعفر محمد بن على همه در سن پنجاه و هشت سالگى\r\n\r\n","description":"","footnote":"","page_name":" 118 ","page_number":133},
  {"content":"\r\n\r\n( 1 ) جهان را بدرود گفته‌اند » اين خبر خبرى بسيار ضعيف است زيرا حسن بن على در سال پنجاه و يكم هجرت از دنيا رفته و چون به سال سوم هجرت به دنيا آمده سنش بيش از چهل و هشت سال نتواند بود . [ ( 1 ) 
  ]\r\nابو الفرج اصفهانى مىگويد :\r\nبراى ما مقدور نبود كه در تعريف پيروان ابو عبد اللّه الحسين همچون تاريخ‌نگاران جدا جدا به شرح و زندگانى و كيف شهادتشان سخن سر كنيم . بنابر اين از نام‌ها و نسب‌هايشان آغاز كرده‌ايم و بعد به ذكر آخرين لحظه‌ى حياتشان كه با خاك و خون آميخته شده خواهيم پرداخت .\r\n\r\nمسلم بن عقيل\r\nنخستين شهيد از اصحاب ابو عبد اللّه الحسين مسلم بن عقيل است .\r\nاز زندگانى او در جاى خود سخن خواهيم گفت .\r\nمادر او كنيزى بود كه « حليه » نام داشت .\r\nعقيل بن ابى طالب اين كنيز را در شام خريده بود .\r\nاز اين « حليه » فرزندى جز مسلم بن عقيل به دنيا نيامد و مسلم هم فرزندى از خود بازنگذاشت .\r\n\r\n\r\n","description":"","footnote":"\r\n[ ( 1 - ) 
  ] ضعف اين خبر مربوط به سفيان ثورى است .\r\n","page_name":" 119 ","page_number":134},
  {"content":"\r\n\r\n( 1 )\r\n\r\nعلى بن الحسين . معروف به اكبر\r\nكنيه‌اش ابو الحسن بود . مادرش دختر ابو مره بن عروه بن مسعود ثقفى بود كه « ليلى » ناميده ميشد .\r\nمادر ابن ليلى ميمونه دختر ابو سفيان بن حرب بود كه به « ام شيبه » شهرت داشت و مادر ميمونه دختر ابو لعاص بن اميه بود .\r\nبنابر اين ليلى دختر ابو مره خواهر زاده معاويه بن ابى سفيان بود . به همين جهت روزى معاويه در محفل خود گفت :\r\n- چه كسى امروز به مسند خلافت برازنده و سزاوار است .\r\nهمه گفتند تو .\r\nاما معاويه گفت :\r\n- نه . از من سزاوارتر على بن الحسين است كه جدش رسول اكرم صلّى اللَّه عليه و آله است . اوست كه شجاعت بنى هاشم و سخاوت بنى اميه و مناعت ثقيف را يك جا در وجود خود كرده است .\r\nعلى بن الحسين الاكبر نخستين مبارز است كه در واقعه‌ى طف به قتل رسيده است .\r\nيحيى بن حسن علوى مىگويد :\r\n- آن كس كه در واقعه‌ى كربلا پيش از همه به شهادت رسيد مادرش كنيز بود يعنى على بن الحسين . كه مادرش ليلى بود نبود .\r\nخلف بن احمر مىگويد :\r\nاين قطعه‌ى منظوم در وصف على بن الحسين « اكبر » انشا شده و\r\n\r\n","description":"","footnote":"","page_name":" 120 ","page_number":135},
  {"content":"\r\n\r\n( 1 ) سراينده‌اش مجهول است .\r\n لم تر عين نطرت مثله * من محتف يمشى وس ناعل \r\nهيچ چشم بينا هرگز نظير او را نه‌بيند .\r\nخواه آن بيننده پا برهنه باشد و خواه پا پوشيده\r\n اعنى بن نيلى ذا العلى و لندى * اعنى بن بنت الحسب الفاضل \r\nيعنى پسر ليلى كه شكوهمند و كريم است يعنى پسر آن زن كه نژاد خردمند دارد على بن الحسين در خلافت عثمان بن عفان به دنيا آمد .\r\nعلى بن الحسين از جدش على امير المؤمنين و عايشه احاديثى روايت كرده است ولى من دوست نميدارم آن روايات را در اين كتاب باز گويم زيرا هدف ما از اين تأليف روايت احاديث نيست .\r\n\r\nعبد اللّه بن حسين\r\nمادرش ام البنين دختر حزام بغى كلاب است و مادر ام البنين ثمامه‌ى كلابى و مادر ثمامه عمره كلابى و مادر عمره كبشه‌ى كلابى و مادر كبشه ام الخشف كلابى و مادر ام الخشف فاطمه‌ى كلابى و مادر فاطمه عاتكه و مادر عاتكه آمنه‌ى ثعلبى است .\r\nعبيد اللّه بن حسن و عبد اللّه بن عباس گفته‌اند :\r\n\r\n","description":"","footnote":"","page_name":" 121 ","page_number":136},
  {"content":"\r\n\r\n( 1 ) عبد اللّه بن على بن ابى طالب در فاجعه‌ى يوم الطف جوانى بيست و پنج ساله بود كه به قتل رسيد و از وى فرزندى بجا نمانده است . ضحاك مشرفى حديث مىكند :\r\n« عباس بن عنى « ابو الفضل » به برادرش عبد اللّه در روز عاشورا گفت :\r\n- پا به ميدان گذار و جهاد كن تا شهامت و شجاعت ترا به‌بينم و داغ ترا مايه‌ى اجر خويش بشمارم .\r\nعبد اللّه بن على به ميدان شتافت . هانى بن ثبت خضر مىبرد و حمله كرد و به قتلش رسانيد .\r\n\r\nجعفر بن على\r\nمادر او هم ام البنين كلابى است .\r\nعلى بن ابراهيم مىگويد جعفر بن على ابى طالب در روز عاشورا جوانى نوزده ساله بوده است [ ( 1 ) 
  ] جابر از ابو جعفر محمد بن على باقر روايت مىكند :\r\n- قاتل جعفر بن على مردى بنام خولى بن يزيد اصبحى بوده است .\r\n\r\nعثمان بن على\r\n\r\n\r\n","description":"","footnote":"\r\n[ ( 1 ) 
  ] اين خبر صحيح نيست زيرا امير المؤمنين در سال چهلم هجرت به شهادت رسيد و واقعه عاشورا در سال شصتم هجرت بوقوع پيوست و ميان اين دو حادثه بيست و يك سال فاصله است .\r\n","page_name":" 122 ","page_number":137},
  {"content":"\r\n\r\n( 1 ) همچنان مادر او نيز ام البنين كلابى است .\r\nعبد اللّه بن عباس و عبد اللّه بن حسن ميگويند :\r\nعثمان در روز قتل جوانى بيست و يك ساله بوده و در قتل او خولى بن يزيد اصبحى و مردى از ابان بن دارم شركت داشته‌اند .\r\nآن مرد دارمى سر اين جوان را از بدن جدا كرده است .\r\nعثمان از پدرش على امير المؤمنين روايت مىكند كه فرمود :\r\n- من اين پسر خود را بنام برادرم « عثمان بن مظعون » ناميده‌ام .\r\n\r\nعباس بن على\r\nكنيه‌اش ابو الفضل بود . از ام البنين كلابى به دنيا آمده بود . وى بزرگترين فرزندان مادرش بود و آخرين پسران ام البنين بود كه در فاجعه‌ى يوم الطف به شهادت رسيد .\r\nاو ميان اين چهار برادر تنها كسى بود كه فرزند داشت . و چون پس از سه برادرش كشته شد ميراث برادران او به فرزندش انتقال يافت .\r\nپسرش « عبيد اللّه » ناميده ميشد .\r\nعمر بن على بن ابى طالب با اين عبيد اللّه بر سر ميراث فرزندان ام البنين نزاع كرد اما اين ماجرا به صلح گرائيد زيرا عمر بن على را با مبلغى از ادعا بازنشانده‌اند . گفته مىشود كه فرزندان عباس « يعنى نواده‌هايش » او را « سقا » و « ابو قربه » مينامند اما من از هيچكدامشان\r\n\r\n","description":"","footnote":"","page_name":" 123 ","page_number":138},
  {"content":"\r\n\r\n( 1 ) چنين سخنى نشنيده‌ام .\r\nعليه الصلوات و السلام .\r\nشاعرى درباره‌ى عباس ابو الفضل عليه السلام ميگويد .\r\n احق الناس ان يبكى عليه * فتى ابكى الحسين بكربلاء \r\nاز همه سزاوارتر به اشك‌ها جوانيست كه حسين بن على را در كربلا به گريه در آورده است .\r\n اخوه و بن والده على * ابو الفضل المضرح بالدماء \r\nبرادر او و پسر پدرش على ابو الفضل آغشته بخون‌ها\r\n و من واساه لا يثنيه شىء * و جادله على عطش بماء \r\nآن كس كه همه جا شرط برادرى بجاى آورد و در عين عطش به راه برادر خود جهاد كرد كميت بن زيد چنين گفت :\r\n و ابو الفضل ان ذكرهم * الحلو شفاء النفوس من استقام \r\n. . و ابو الفضل . . . كه ياد شيرين‌شان جانها را از بيماريها شفا مىبخشد .\r\n\r\n","description":"","footnote":"","page_name":" 124 ","page_number":139},
  {"content":"\r\n\r\n( 1 )\r\n قتل الادعيا اذ قتلوه * اكرم الشاربين صوب العمام \r\nمرگ بر آن قوم پليد نژاد كه او را كشتند او را كه كريمتر از همه بود عباس مردى زيبا روى و روشن چهره بود .\r\nبر مركب‌هاى خوش هيكل عربى مينشست و پاهاى او بر زمين خط مىكشيد .\r\nزيرا « قمر بنى هاشم » ميخواندند لواى ابو عبد اللّه الحسين در روزى كه كشته مىشد به دست او بود .\r\nابو عبد اللّه جعفر بن محمد حديث مىكند :\r\nدر روز عاشورا هنگامى كه حسين بن على صفوف خود را آراست پرچم سپاه خويش را ببرادرش عباس بن على سپرد .\r\nجابر از ابو جعفر محمد بن على روايت مىكند :\r\n« زيد بن رقاده جنى و حكيم بن طفيل طائى با كمك هم عباس بن على ابو الفضل ( ع ) را بقتل رسانيدند\r\n\r\nمحمد بن على « اصغر »\r\nمادرش كنيزى از كنيزان بود .\r\nجابر از ابو جعفر محمد بن على باقر روايت مىكند كه قاتل\r\n\r\n","description":"","footnote":"","page_name":" 125 ","page_number":140},
  {"content":"\r\n\r\n( 1 ) محمد بن على مردى از قبيله‌ى تميم از ابان بن دارم بوده است .\r\nلعن اللّه قاتله\r\n\r\nابو بكر بن على\r\nنامش شناخته نشده .\r\nمادرش ليلى دختر مسعود دارمى است .\r\nشاعر ميگويد :\r\n تسود اقوام و ليسوا بسادة * بل السيد المأمون مسلم بن جندل \r\nو ابن سليم بن جندل كه در قول شاعر « سيد مأمون » ناميده شد جد اعلاى ليلى دارمى است .\r\nقاتل ابو بكر مردى از قبيله‌ى همدان بود مدائنى گفته :\r\n- ابن ابو بكر را در « ساقيه » كشته يافته‌اند . قاتلش مجهول است .\r\nاين چهار تن كه روز عاشورا در كربلا بشهادت رسيدند چهار پسر صلبى امير المؤمنين على بوده‌اند .\r\nمحمد بن على بن حمزه ميگويد :\r\nابراهيم بن على هم از فرزندان امير المؤمنين بود كه در يوم لطف\r\n\r\n","description":"","footnote":"","page_name":" 126 ","page_number":141},
  {"content":"\r\n\r\n( 1 ) سعادت شهادت يافت اما من اين سخن را جز از محمد بن على بن حمزه از كس ديگر نشنيده‌ام و در كتابهاى انساب هم ذكرى از « ابراهيم بن على » نديده‌ام .\r\nعبيد اللَّه طلحى ميگويد :\r\n- پسر ديگرى هم از امير المؤمنين بنام عبيد اللَّه در يوم الطف بقتل رسيده است .\r\nولى اين سخن بخطاست زيرا عبيد اللَّه بن على بدست مختار بن ابى عبيده‌ى ثقفى در « يوم الدار » كشته شده است\r\n\r\nابو بكر بن الحسن\r\nمادرش بانوئى سرشناس نبود .\r\nسليمان بن ابى راشد ميگويد :\r\n- قاتل ابن ابو بكر عبد اللَّه بن عقبه‌ى غنوى است .\r\nسليمان بن قنه در اين شعر كه ميگويد :\r\n و عند غنى قطره من دماتنا * و فى اسد اخرى تعد و تذكر \r\nبقاتل ابو بكر اشاره مىكند . زيرا عبد اللَّه بن عقبه از « بنى غنى » بوده است .\r\n\r\nقاسم بن الحسن\r\nوى با ابو بكر بن حسن از يك مادر به دنيا آمده بود .\r\n\r\n","description":"","footnote":"","page_name":" 127 ","page_number":142},
  {"content":"\r\n\r\n( 1 ) حميد بن مسلم ميگويد :\r\n« در واقعه‌ى طف » جوان نوسالى از سپاه حسين بن على بميدان آمد كه چهره‌اش همچون پاره‌ى ماه ميدرخشيد . شمشير بدست داشت .\r\nپيراهن دراز پوشيده بود . من نعلين پايش را ميديدم . بند يكى از لنگه‌هاى نعلين‌اش گسيخته بود . هرگز فراموش نميكنم كه آن لنگه لنگه‌ى چپش بود .\r\nعمرو بن سعد بن نفيل از وى گفت به خدا برايم پسر حمله مىكنم .\r\nگفتم پناه بر خدا . اين چه هوسى است بدلت افتاده . انبوه لشكر كارش را خواهند ساخت . مگر نمىبينى از چهار طرف دورش را گرفته‌اند .\r\nدوباره گفت به خدا بر او حمله خواهم آورد . هنوز به خود نچرخيده بود كه عمرو بن سعيد ضربه‌ى خود را بر فرقش فرود آورد . آن جوان نوسال برو بر خاك افتاد و فرياد كشيد :\r\nيا عماه به خدا حسين بن على را ديدم كه همچون بازى كه بر شكار خود فرود مىآيد بسوى سپاه كوفه بال كشيد و بعد مانند شير خشمناك بر نيروى ما حمله‌ور شد .\r\nعمرو بن سعيد كه هدف حمله‌ى او بود بازوى خود را سپر قرار داد تا از شمشير حسين بن على جان بدر برد بازويش « گمان دارم از آرنج » قطع شد خود را كنار كشيد . سپاه كوفه جنبيدند و عمرو بن سعيد را از چنگ حسين نجات دادند اما اين تلاش به كار عمرو نيامد زيرا هنگامى\r\n\r\n","description":"","footnote":"","page_name":" 128 ","page_number":143},
  {"content":"\r\n\r\n( 1 ) كه اسواران عمرو بن سعد يورش بردند عمرو بن سعيد در زير سم اسب‌ها جان سپرد لعنه اللّه و اخزاه پس از چندى كه غبار ميدان فرو نشست حسين را ديده‌ايم كه بر بالين آن پسر جوان ايستاده و او پاشنه‌هاى خود را بر زمين ميسابد . آن پسر جوان جان ميداد و حسين بن على مىگفت .\r\nبعدا لقوم قتلوك : خصمهم فيك يوم القيامة رسول اللّه صلى إله عليه و آله\r\nبر عم تو بسيار دشوار است كه او را بخوانى و نتواند به نداى تو پاسخ گويد يا به تو پاسخ دهد اما آن پاسخ ترا سودى نبخشيد . در يك چنين روز كه دشمنان او بسيار و ياران او اندك باشند .\r\nو بعد خم شد و آن نعش خونين را به آغوش كشيد و از زمين برش داشت :\r\nانگار هم‌اكنون مىبينم كه پاهاى اين كودك بر زمين كشيده ميشد . ديده‌ايم كه اين جنازه را در كنار فرزند خود على بر خاك خوابانيد .\r\nپرسيدم نام اين پسر چه بود ؟\r\nگفتند :\r\nقاسم بن الحسن بن على صلوات اللَّه عليهم اجمعين\r\n\r\nعبد إله بن حسن الحسن\r\nمادرش دختر خليل بن عبد إله بجبلى بود . جرير بن عبد إله بجلى كه از معاريف اصحاب رسول اللّه است عموى اين بانو بود .\r\n\r\n","description":"","footnote":"","page_name":" 129 ","page_number":144},
  {"content":"\r\n\r\n( 1 ) گفته شد مادر اين عبد إله كنيز بود .\r\nابو جعفر محمد بن على باقر فرمود :\r\nقاتل عبد اللّه بن الحسين حرمله بن كاهل اسدى بود .\r\nمدائنى روايت مىكند كه مردى از خانواده‌ى هانى بن ثبيت قائضى عبد إله بن الحسين را به قتل رسانيده است .\r\n\r\nعبد إله بن الحسين\r\nمادرش رباب دختر امراء القيس بن عدى كلبى است . و در باره همين رباب است كه ابو عبد إله الحسين « ارواحنا فداه » مىگويد :\r\n [ ( 1 ) 
  ] لعمرك إنني لاحب دارا * تكون بها سكينه او رباب \r\nبجان تو قسم من آن خانه را دوست ميدارم كه در آنجا بنام سكينه يا رباب زنى بسر ببرد\r\n احبهما و ابذل جل مالى * و ليس لعاتب عندى عتاب \r\nدوستشان ميدارم و بهترين ذخيره‌ام را در اين راه فدا مىكنم .\r\nو هيچكس بر من در اين فداكارى حق عتاب ندارد اين « سكينه » كه نامش برده شد دختر رباب بنة امرء بلقيس است اسم سكينه « امينه » و گفته شد « اميمه » است . سكينه لقب اوست منتها\r\n\r\n\r\n","description":"","footnote":"\r\n[ ( 1 ) 
  ] امام حسين ارواحنا فداه در اين شعر با برادرش امام حسن عليه السلام سخن مىگويد و بجان او قسم مىخورد .\r\n","page_name":" 130 ","page_number":145},
  {"content":"\r\n\r\n( 1 ) لقبى كه بر اسم غلبه كرده است .\r\nعبد إله بن الحسين در يوم لطف بر دامان پدرش غنوده بود .\r\nكودكى كوچك بود . تيرى گلويش را هدف گرفت و در نتيجه ذبحش كرد .\r\nحميد بن مسلم مىگويد :\r\nحسين عليه السلام فرزند كوچك خود را به آغوش خويش كشيد .\r\nعقبه بن يشه از سپاه عمرو بن سعد تيرى بسوى او انداخت و گلويش را دريد .\r\nكسى كه در روز عاشورا شاهد معركه بود روايت مىكند :\r\n« با ابو عبد إله الحسين طفل صغيرى بود . تيرى از لشكر كوفه بسويش پر كشيد بر حلق او نشست ابو عبد اللَّه عليه السلام از خون حلق آن كودك مشت مشت خون برمىداشت و به آسمان مىپاشيد . از آن خون قطره‌اى به زمين باز نمىگشت مىگفت :\r\nاللهم لا يكون اهون عليك من فصيل\r\nخدايا در پيشگاه تو بچه‌ى ناقه‌ى صالح از كودك من جليل‌تر نيست .\r\n\r\nعون بن عبد اللّه\r\nپدرش جعفر بن ابى طالب و مادرش زينب عقيله دختر امير\r\n\r\n","description":"","footnote":"","page_name":" 131 ","page_number":146},
  {"content":"\r\n\r\n( 1 ) المؤمنين على عليه السلام است . و مادر زينب فاطمه‌ى زهرا سلام عليهاست .\r\nسليمان قنه در اين شعر ميگويد :\r\n و اندبى ان يكيت عونا اخاه * ليس فيما تنوبهم بخذول \r\nبر برادر او « عون » بنال اگر مينالى اين « عون » در حوادث گريزپا نبود .\r\n ما لعمرى لقد اصبت ذوى القربى * فبكى على المصاب الطويل \r\nبجان خود قسم ميخورم كه اين مصيبت خاندان رسول است و تو نيز در اين مصيبت عظمى گريان باش زينب دختر امير المؤمنين را « عقيله » ميناميدند .\r\nابن عباس در روايت فدك چنين ميگويد :\r\nحدثتنى عقيلتنا زينب بنت على بانوى خردمند ما زينب دختر على ما را چنين حديث كرده است .\r\nحميد بن مسلم ميگويد :\r\nقاتل عون بن عبد اللَّه مردى از سپاه كوفه بود كه عبد اللَّه قطنه تيهانى ناميده مىشد .\r\n\r\n","description":"","footnote":"","page_name":" 132 ","page_number":147},
  {"content":"\r\n\r\n( 1 )\r\n\r\nمحمد بن عبد اللّه\r\nابن محمد نيز پسر عبد اللَّه بن جعفر طيار است . اما مادرش « خوصا » دختر حفصه از قبيله‌ى بكر بن وائل بود .\r\nقاتل محمد بن جعفر را در تاريخ عامر بن نهشل تميمى ياد كرده‌اند .\r\nسليمان بن قته درباره‌ى محمد ميگويد :\r\n و سمى النبى غودر فيهم * قد علوه بصارم مصقول \r\nهمنام رسول اكرم را نامردانه با شمشير صيقل زده به خاك انداختند\r\n فإذا ما بكيت عينى فجورى * بدموع تسيل كل مسيل \r\nاى چشم من اگر خواهى اشك بيفشانى همچون سيل اشك بيفشان\r\n\r\nعبيد اللّه بن عبد اللّه\r\nپسر عبد اللَّه بن جعفر بود . مادر اين عبيد اللَّه هم خوصا دختر بود .\r\nيحيى بن حسن علوى در ياد داشت خود عبيد اللَّه بن عبد اللَّه را از شهداى يوم الطف شمرده كه در ركاب ابو عبد اللَّه الحسين به قتل رسيده‌اند .\r\n\r\n","description":"","footnote":"","page_name":" 133 ","page_number":148},
  {"content":"\r\n\r\n( 1 )\r\n\r\nعبد الرحمن بن عقيل\r\nمادرش كنيز بود ولى پدرش عقيل بن ابى طالب بود ابن عبد الرحمن در حادثه يوم الطف بسال شصت و يكم هجرت بدست عثمان بن خالد جهنى شهادت يافت .\r\n\r\nجعفر بن عقيل\r\nمادر جعفر ام الثغر دختر عامر كلابى بود .\r\nگفته مىشود كه نام ام الثغر « مادر جعفر » خوصا بود جعفر هم از شهداى يوم الطف بشمار ميرود .\r\n\r\nعبد اللّه بن عقيل « اكبر »\r\nاز كنيزى به دنيا آمده و در ركاب ابو عبد اللَّه « ارواحنا فداه » به شهادت رسيد .\r\nكشندگانش عثمان جهنى و مردى از قبيله همدان بوده‌اند .\r\n\r\nمحمد بن مسلم بن عقيل\r\nمادرش كنيز بود .\r\nاز ابو جعفر محمد بن على « صلوات اللَّه عليه » روايت شده كه ابن محمد را ابو مرهم ازدى و لقبط جهنى بقتل رسانيده‌اند .\r\n\r\nعبد إله مسلم بن عقيل\r\nمادرش رقيه دختر امير المؤمنين عليه السلام است . و گفته شده كه مادر اين پسر هم كنيز بوده است .\r\nعمرو بن صبيح تيرى بسوى او گشود و كف دست او را با پيشانيش\r\n\r\n","description":"","footnote":"","page_name":" 134 ","page_number":149},
  {"content":"\r\n\r\n( 1 ) بهم دوخت و بدين وسيله شهيدش ساخت .\r\n\r\nمحمد بن ابى سعيل\r\nابو سعيد معروف به احول پسر عقيل بن ابى طالب بود . و ابن محمد پسر ابو سعيد است كه در يوم الطف بدست لقيط . جهنى شهادت يافت .\r\nلقيط او را هدف تير قرار داده بود .\r\nجعفر بن محمد بن عقيل هم در يوم الطف به قتل رسيده است . و باز مىگويد .\r\nشنيده‌ام ابن جعفر در « يوم الحره » شركت داشته و در آن واقعه كشته شد .\r\nاما ابو الفرج اصفهانى « نويسنده‌ى اين كتاب » مىگويد :\r\n« من در هيچيك از روايات نسابه نديده‌ام كه براى محمد بن عقيل پسرى جعفر نام شناخته باشند .\r\nو قيل بن عبد إله كه خود از نسل عقيل بن ابى طالب است روايت مىكند .\r\nاز فرزندان عقيل مردى هم بنام على بن عقيل در روز عاشورا سعادت شهادت يافته است .\r\nمادر ابن على كنيز بوده است .\r\nآنان كه از نسل ابو طالب در فاجعه‌ى يوم الطف به قتل رسيده‌اند بيست و دو نفر به حساب مىآيند .\r\n\r\n","description":"","footnote":"","page_name":" 135 ","page_number":150},
  {"content":"\r\n\r\n( 1 ) ( سواى اسمهايى كه محل اختلاف روايات قرار گرفته‌اند ) به تاريخ .\r\nابو عبد إله الحسين ارواحنا فداه باز ميگرديم يونس بن ابى اسحاق مىگويد :\r\nمردم كوفه خبر يافتند كه حسين بن على از بيعت يزيد بن معاويه امتناع ورزيد و از مدينه به مكه رخت كشيد .\r\nبيدرنگ گروهى را تحت سرپرستى ابو عبد إله الجدلى ( از اصحاب امير المؤمنين ) بسوى او اعزام داشتند و شبت بن ربعى و سلمان بن صرد خزاعى و مسبب بن نجيه فزارى و رجال كوفه نامه‌هائى بوى مرقوم داشتند و او را به امامت دعوت كردند و بيعت يزيد را درهم شكستند .\r\nحسين بن على به نمايندگان كوفه فرمود :\r\nمن پسر عم خود را كه همچون برادر من محل اعتماد و اطمينان من است به شهر شما ميفرستم تا بجاى من از شما بيعت بگيرد . اگر مردم كوفه به آنچه شما وعده ميدهيد وفادار و كار مانده‌اند خود بسوى شما عزيمت خواهم كرد .\r\nو بعد مسلم بن عقيل را احضار كرد و گفت :\r\nهنگامى كه ملت كوفه را منعق يافته‌اى به من گزارش كن بعلاوه عقيده‌ى خود را نيز براى من بنويس . اگر عزيمت من به آن شهر با مصلحت مقرون باشد از سفر كوفه مضايقت نخواهم كرد .\r\n\r\n","description":"","footnote":"","page_name":" 136 ","page_number":151},
  {"content":"\r\n\r\n( 1 ) مسلم بن عقيل مكه را بعزم كوفه ترك گفت و در كوفه با اشتياق و و شور مردم روبرو شد . بنام ابو عبد اللّه الحسين مراسم بيعت را انجام داد .\r\nابو عثمان مىگويد .\r\nعبيد إله بن زياد كه والى بصره بود . از بصره بعنوان حكومت به سمت كوفه رو نهاد . وى در اين سفر مسلم بن عمرو باهلى و شريك بن اعور و مندر بن عمرو حرم و حشم خويش را بهمراه داشت ابن زياد به مقتضاى سياست مصلحت ديد كه با چهره‌ى ناشناسى پا به شهر كوفه گذارد .\r\nبه همين جهت عمامه‌اى سياه بر سر بست و چهره‌ى خويش را نيز در نقاب پوشانيد .\r\nمردم كوفه از مقدم ابو عبد اللّه الحسين انتظار مىكشيدند .\r\nهنگامى كه مركب عبيد اللّه بن زياد را ديدند گمان بردند اين موكب از پسر رسول الله است .\r\nابن زياد بهر گروهى كه در مسير خود ميرسيد از همه سلام و احترام ميديد به او مىگفتند .\r\nمرحبا بك يا ابن رسول اللّه . قدمت خير مقدم اين خوش آمدگوئىها كه حاكى از علاقه و ارادت مردم نسبت به حسين بن على بود به كام ابن زياد زهر ميريخت اما او سخنى نمىگفت .\r\n\r\n","description":"","footnote":"","page_name":" 137 ","page_number":152},
  {"content":"\r\n\r\n( 1 ) تا بالاخره به كاخ دار الاماره رسيد .\r\nابن زياد بيدرنگ دستور داد مردم در مسجد اعظم اجتماع كنند .\r\nو بعد بر منبر رفت و چنين گفت :\r\n« امير المؤمنين يزيد مرا بر شهر شما حكومت داده تا مرزهاى شما را از حملات دشمنان ايمن بدارم و بيت المال شما را تحت حفظ و حمايت خويش گيرم و حق مظلوم از ظالم بازستانم و به فرياد مردم محروم برسم و اهل طاعت را پاداش و اهل معصيت را كيفر دهم .\r\nمن نسبت به آنان كه گوش شنوا و طبع مطيع دارند همچون پدرى مهربان و شفيق ميباشم و در عين حال شمشير و تازيانه من هميشه بر روى مردم معصيت كار و منحرف كشيده شده است . بيعت خود را مشكنيد و سر از طاعت امرا مپيچيد و خويشتن را وا پائيد . من عقيده دارم كه صراحت لهجه از تهديدها بهتر ميتواند مردم را به وظيفه‌شان آشنا سازد .\r\nابن زياد پس از ايراد اين خطابه از منبر فرود آمد .\r\nمسلم بن عقيل وقتى خبر قدوم عبيد اللّه بن زياد و تسلط او را بر دار الاماره و خطابه‌اش را در مسجد دريافت براى اينكه خود را آماده‌ى دفاع سازد رو بسوى خانه‌ى هانى بن عروه‌ى مرادى گذاشت و از او خواست كه در خانه‌ى خود نگاهش بدارد .\r\nهانى گفت :\r\n\r\n","description":"","footnote":"","page_name":" 138 ","page_number":153},
  {"content":"\r\n\r\n( 1 ) - خدا رحمتت كند مسلم . از اين ديدار مرا به زحمت انداختى .\r\nاگر به آستان سراى من پا نگذاشته بودى خواهش ترا نمىپذيرفتم و از تو ميخواستم كه مرا ترك گوئى و از اينجا باز گردى ولى چكنم كه اكنون نمىتوانم مهمان خود را از خانه‌ى خود طرد كنم .\r\nمسلم در خانه‌ى هانى جا گرفت و آنجا را مركز فعاليت‌هاى سياسى و نظامى خويش قرار داد .\r\nمردم كوفه . آنان كه دوستدار خاندان رسالت بوده‌اند در خانه‌ى هانى به آمد و رفت پرداختند .\r\nعبيد اللّه بن زياد به غلام خود كه « معقل » ناميده ميشد گفت :\r\n- اين سه هزار درهم را بردار و بدنبال مسلم بن عقيل جستجو كن . . با دوستان و طرفدارانش نزديك شو و خود را دوستدار و هواخواه او نشان بده و بوسيله‌ى اين درهم‌ها كه براى تجهيزات نظاميشان ميپردازى كارى كن بتوانى محل اختفاى او بشناسى « معقل » بدستور عبيد اللّه بن زياد جستجوى خود را آغاز كرد تا در مسجد اعظم مسلم بن عوسجه را شناخت به او گفتند آن كس كه براى حسين بن على از مردم بيعت ميگيرد اين مرد است .\r\nمسلم بن عوسجه داشت نماز ميخواند . معقل صبر كرد تا نماز مسلم بپايان رسيد و بعد پيش رفت و گفت :\r\n- اى بنده‌ى خدا من مردى از مردم شامم . از بردگان آزاد شده‌ى\r\n\r\n","description":"","footnote":"","page_name":" 139 ","page_number":154},
  {"content":"\r\n\r\n( 1 ) ذى الكلاع حميرى . خداوند به من عنايت فرمود و محبت اهل بيت رسول را در قلب من جا داد . اكنون با اين سه هزار درهم بسوى شما آمده‌ام و ميخواهم با مردى كه شنيدم به كوفه آمده و براى پسر پيغمبر از مردم بيعت مىگيرد آشنا شوم و به او راه يابم . نمازگذاران مسجد مرا بسوى تو هدايت كرده‌اند . از تو تمنا ميدارم كه اين درهم‌ها را بپذيرى و مرا به نماينده‌ى پسر پيغمبر راه به‌نمائى تا با او بيعت كنم .\r\nمسلم در جواب او گفت :\r\nخداوند را سپاس مىگذارم كه با تو روبرويم ساخت . بسيار مسرورم كه مىبينم تو نيز اهل بيت رسول اللَّه را دوست ميدارى و در اين دوستى و يارى حق آنان را ادا مىكنى . اما در عين حال دلتنگ شدم كه مىبينم مردم مرا به اين عنوان « عنوان محبت اهل البيت » شناخته‌اند .\r\nزيرا از سطوت و خشم اين مرد جبار طاغى « يعنى ابن زياد » ميترسم . بيش از آنكه خودمان را آماده كنيم او به راز ما پى ببرد و كار ما را ناتمام بگذارد .\r\nمسلم بن عوسجه از معقل عهد و پيمان موكد و موثق گرفت كه اين راز را پنهان بدارد . معقل هم قسم خورد و قول داد كه با كسى از اين ماجرا سخن نگويد .\r\nمسلم بن معقل گفت :\r\n- چند روزى آرام باش تا من از نماينده‌ى پسر پيغمبر براى تو اجازه‌ى ديدار بگيرم .\r\n\r\n","description":"","footnote":"","page_name":" 140 ","page_number":155},
  {"content":"\r\n\r\n( 1 ) معقل هم قبول كرد [ ( 1 ) 
  ] هانى بن عروه‌ى مرادى مريض بود .\r\nعبيد اللَّه بن زياد كه بسيار اصرار داشت رجال كوفه را از خود خورسند نگاه بدارد تصميم گرفت به عيادت او برود .\r\nهانى بن عروه به مسلم بن عقيل گفت :\r\n- اين مرد فاجر امشب از من عيادت خواهد كرد . هنگامى كه با من سرگرم سخن است بيدرنگ بر او بتاز و خونش را بريز . و آن وقت در همين قصر بنشين و زمام امور را به مشت گير . من با همكارى شريك بن اعور كه از دوستان خاندان رسالت است شهر بصره را نيز تحت تسلط تو خواهم در آورد .\r\nبالاخره شب شد و عبيد اللَّه بن زياد ببالين هانى آمد .\r\nتا ابن زياد از در درآمد هانى يك بار ديگر سفارش خود را تكرار كرد .\r\nعبيد اللَّه به پرس و جوى بيمار پرداخت :\r\n\r\n\r\n","description":"","footnote":"\r\n[ ( 1 - ) 
  ] در اينجا ابو الفرج اصفهانى از شريك بن عهور سخنى بجاى مىآورد و مىگويد شريك مريض شد و در خانه‌ى هانى به بستر بيمارى رفت و ابن زياد از شريك عيادت كرد و شريك با مسلم بن عقيل محرمانه قرار بست كه ابن زياد را در آنجا « ترور » كند . پيداست كه اين خبر بىپايه است زيرا شريك بن اعور مريض نشده بود بلكه هانى بن عروه بيمار بود و او با مسلم بن عقيل توطئه كرده بود . بعقيده‌ى مترجم اين اشتباه از تنظيم‌كنندگان كتاب است نه از ابو الفرج\r\n","page_name":" 141 ","page_number":156},
  {"content":"\r\n\r\n( 1 ) چه وقت بيمار شديد . از چه دردى ميناليد .\r\nاين پرسش‌ها به طول انجاميد ، هانى نگران بود زيرا ميديد كه از طرف مسلم بن عقيل اقدامى به عمل نيامده است .\r\nبناچار اين شعرها را زمزمه كرد .\r\nچه انتظارى است از سلمى مىكشم او را بخوابند .\r\nبه سلمى و دوستانش تحيت گوئيد .\r\nو بعد گفت :\r\n- پدرت شاد باد . از اين جام مرا بنوشان هر چند به قيمت جان من باشد .\r\nدو بار و سه بار اين سخنان را تكرار كرد .\r\nعبيد اللَّه بن زياد بى آنكه گمانى ببرد گفت :\r\n- آيا او هذيان مىگويد ؟\r\nگفته شد :\r\n- اينطور است . امروز پيش از غروب خورشيد لب به هذيان گشوده و از اين ياوه‌ها تكرار مىكند .\r\nابن زياد از بالين او برخاست و به كاخ حكومت برگشت .\r\nمسلم از كمين گاه بدر آمد . هانى گفت :\r\nپس چرا به وعده وفا نكردى ! مسلم بن عقيل چنين توضيح داد :\r\n- يكى آنكه همسرت سوگندم داد در خانه‌اش خون نريزم\r\n\r\n","description":"","footnote":"","page_name":" 142 ","page_number":157},
  {"content":"\r\n\r\n( 1 ) و ديگر حديثى از پيامبر اكرم روايت شده است :\r\n- هرگز مؤمن رضا نميدارد بر كسى بىخبر بتازد « يعنى ترورش كند » هانى كه گوئى سخن مسلم را در نيافته بود فكر كرد مسلم بن عقيل بايمان ابن زياد احترام گذاشته است در جوابش گفت :\r\nاگر او را كشته بودى مقتول تو كافرى حيله‌گر و فاسق بيش نبوده است .\r\nمعقل كه سرانجام بخانه‌ى هانى و خفاگاه مسلم راه يافته بود گزارش خود را بابن زياد تقديم داشت وى در طى اين چند روز نخستين كسى بود بحضور مسلم ميرسيد و آخرين كسى بود كه حضرتش را ترك ميگفت و سعى ميكرد باسرار اين توطئه‌ى سياسى دقيقانه پى ببرد عبيد اللَّه بن زياد بى آنكه قصر هانى را هدف تعرض يا محاصره قرار دهد خونسردانه بحاشيه‌نشينان گفت :\r\n- هانى را چه رسيده كه از ديدار ما كناره ميگيرد .\r\nمحمد بن اشعث بن قيس و اسماء بن خارجه بيدرنگ بسراغ هانى بن عروه رفتند و با لحن توبيخ آميزى گفتند :\r\n- امير از تو ياد كرده ؟ چرا بسراغش نمىآييد هانى بن عروه هم همراه اين دو مرد سمت دار الاماره به راه افتاد .\r\n\r\n","description":"","footnote":"","page_name":" 143 ","page_number":158},
  {"content":"\r\n\r\n( 1 ) تا چشم ابن زياد به هانى افتاد اين شعر را بعنوان شاهد مقال بر زبان آورد من زندگانى او را دوست ميدارم و او مرگ مرا دوست ميدارد و بعد گفت :\r\n- پسر عقيل را در خانهء خود پنهان كرده‌اى ؟\r\nهانى انكار كرد . عبيد اللَّه بن زياد معقل را طلبيد و بعد به هانى گفت :\r\n- اين مرد را ميشناسى ؟\r\nهانى بناچار اعتراف كرد :\r\n- بله مىشناسمش . و اقرار ميكنم كه مسلم در خانهء من بسر ميبرد اما من او را بخانه‌ام دعوت نكرده بودم . بىخبر از همه جا مسلم را در خانه‌ى خويش ديدم و هم اكنون از او ميخواهم كه خانه‌ام را ترك گويد :\r\nعبيد اللَّه بن زياد گفت :\r\n- نه . هرگز از تو دست بر نميدارم . تا او را به من تسليم نكنى ترا رها نخواهم كرد .\r\nو بدنبال اين سخن هانى را بزشتى نام برد و با او درشتى كرد و حتى چهره و پيشانيش را بوسيله‌ى قضيبى كه در دست داشت آغشته به خون ساخت .\r\n\r\n","description":"","footnote":"","page_name":" 144 ","page_number":159},
  {"content":"\r\n\r\n( 1 ) حجاج بن على همدانى ميگويد :\r\nعبيد اللَّه بن زياد وقتى هانى بن عروه را هدف ضرب و شتم قرار داد از بيم انقلاب مردم با جمعى از اشراف و رجال كوفه و در پناه ستون‌هاى انتظامى خود به مسجد رفت و بر منبر نشست و گفت :\r\n« بصلاح شماست كه طاعت خدا و فرمانبردارى از پيشوايان خود را ناچيز مشماريد . از تفرقه و پراكندگى بپرهيزيد زيرا اين تفرقه و اختلاف موجب هلاكت شما خواهد بود .\r\nاين اختلاف‌ها و انحراف‌ها شما را به ذلت و هراس و بدبختى خواهد كشانيد . آن كس برادر تست كه با تو راست بگويد . آن كس كه تو را ميترساند وظيفه‌ى خود را انجام داده است .\r\nعبيد اللَّه بن زياد خطابه‌ى خود را طى چند جمله بپايان رسانيد و خواست كه از پله‌هاى منبر فرود آيد ديده‌بانانش از جهت محله‌ى خرمافروش‌ها به مسجد شتافتند و فرياد زنان گفتند :\r\n« پسر عقيل دارد ميآيد . پسر عقيل دارد ميآيد . »\r\nعبيد اللَّه بن زياد هراسان از درى كه دار الاماره به سمت مسجد داشت خود را بقصرش رسانيد و دستور داد درهاى قصر را از همه طرف بستند .\r\nعبيد اللَّه بن حازم ميگويد :\r\n\r\n","description":"","footnote":"","page_name":" 145 ","page_number":160},
  {"content":"\r\n\r\n( 1 ) - من از طرف مسلم بن عقيل دستور داشتم كه به دار الاماره راه يابم و ماجراى هانى بن عروه را به مسلم گزارش كنم . . .\r\nگزارش خود را به مسلم بن عقيل رسانيدم . و از نو دستور داد كه شعار نظامى او را به گوش هوادارانش برسانم . آن شعار اين كلمه بود :\r\nيا منصور امت من دو سه بار فرياد كشيدم و گفتم « يا منصور امت » يكباره مردم كوفه از جاى جنبيدند ازدحام ملت در كوچه‌ها و ميدانها تلاطم مىكرد .\r\nمسلم بن عقيل به عبد الرحمن بن عزيز كندى پرچمى داد و او را بر قبيله‌ى ربيعهء گماشت و فرمود :\r\n- از پيش روى سواران بسوى دار الاماره حمله كن و بعد مسلم بن عوسجه را بر قبيله‌هاى « مذحج » و « اسد » فرمانروائى بخشيد و دستورش داد كه صفوف پيادگان را هدايت كند و بعد ابو تمامه صائدى را پيش خواست و سردارى بنى تميم و همدان را به او سپرد و دست آخر عباس بن جعده جدلى را بجاى خود حكمران كوفه ساخت و خود با نيرويش به سمت قصر دار الاماره حمله‌ور شد .\r\nعبيد اللَّه بن زياد همچنان در كاخ حكومتى هراسان بسر ميبرد .\r\n\r\n","description":"","footnote":"","page_name":" 146 ","page_number":161},
  {"content":"\r\n\r\n( 1 ) فقط كارى كه كرد درهاى كاخ را به روى خود بست .\r\nمسلم بن عقيل با سپاه عظيم خود دار الاماره را محاصره ساخت .\r\nنهضت مسلم بن عقيل شهر وسيع كوفه را به سختى جنبانيد . هر لحظه بر شمار محاصره كنندگان افزوده مىشود تا آنجا كه مسجد اعظم كوفه از مردان مسلح مالامال شد .\r\nعبيد اللَّه بن زياد كه سخت در دهشت و هراس افتاده بود ناگهان به فكر چاره افتاد . چاره‌ى كار را در اين ديد كه از نفوذ اشراف و امرا در قبائل عرب به نفع خود استفاده كند .\r\nبه كثير بن شهاب و جمعى از رجال عراق كه در قصر هم‌نشين بودند دستور داد بر شرفه‌ى كاخ بايستد و قبيله‌ى مذحج را از كنار مسلم دور سازد و براى مردم كوفه سخن از عواقب شورش و عقوبت خليفه و حبس و تبعيد باز گويد .\r\nعبد اللَّه بن حازم روايت مىكند .\r\nاشراف شهر بر شرفه‌ى دار الاماره ايستاده بودند و در غوغاى دشنام‌ها و ناسزاهائى كه مردم كوفه به عبيد اللَّه بن زياد ميدادند كثير بن شهاب چنين گفت :\r\n- لب از اين هياهو فرو بنديد . بخانه‌هاى خود باز گرديد شتاب مكنيد . پراكنده شويد . خود را بى جهت به هلاكت ميندازيد . هم اكنون نيروهاى امير المؤمنين يزيد از شام بجانب كوفه پيش مىآيند و امير\r\n\r\n","description":"","footnote":"","page_name":" 147 ","page_number":162},
  {"content":"\r\n\r\n( 1 ) عبيد اللَّه بن زياد با خداى خود عهد كرده كه اگر پافشارى به كار بريد و همين امشب از اينجا پراكنده نشويد يكباره نام شما و نسل شما را از ديوان عطايا حذف كند و جنگجويان شما جبرا به اردوگاههاى شام بىجيره و حقوق اعزام سازد . مريض را بگناه سالم و حاضر را بجرم غايب تحت شكنجه و عذاب بگذارد تا اينكه ديگر در اين شهر كس نتواند بر ضد حكومت علم خلاف برافرازد . تا اينكه همه كيفر كردار خويش را باز يابند .\r\nكثير بن شهاب در اينجا خاموش شد و رشته‌ى سخن را بدست امراى ديگر داد .\r\nهر يك از رجال و امرا خطابه‌اى به سبك خطابه‌ى كثير ايراد كردند و در نتيجه‌ى اين تهديدها نيروى مسلح و مجهز مسلم بن عقيل را درهم شكستند .\r\nميديديم كه زنها مىآيند و دست فرزندان يا برادران خود را مىگيريد و مىگويند .\r\nشما به خانه برگرديد : ديگران اين وظيفه را انجام خواهند داد .\r\nيا مردها مىآيند و برادر و پسر خود را بنام اينكه فردا قواى مسلح شام به كوفه هجوم خواهند آورد و قتل عام خواهند كرد و در برابرشان ما را نيروى مقاومت نيست از پاى قصر دار الاماره دور ميسازند .\r\n\r\n","description":"","footnote":"","page_name":" 148 ","page_number":163},
  {"content":"\r\n\r\n( 1 ) و بدين ترتيب كار را به جائى رسانيدند كه وقتى شب تاريك شد در پيرامون مسلم بن عقيل بيش از سى مرد هيچكس نمانده بود و هنگامى كه نماز مغرب را ادا كرد و خواست از در كنده بدر رود ده نفر بدرقه بهمراه داشت و اين ده نفر هم او را در آستانه‌ى مسجد ترك گفته بودند .\r\nمسلم بن عقيل در آن لحظه كه پا به كوچه‌هاى تاريك كوفه مىگذاشت تنهاى تنها بود :\r\nاز پيچ كوچه‌ها ميگذشت و نميدانست به كجا ميرود .\r\nطى همين سرگشتگى به خانه‌هاى بتى بجيله مكه از خاندان كنده بودند رسيد . و در خانه‌ى زنى كه ( طوعه ) ناميده ميشد ايستاد .\r\nاين زن روزگارى كنيز اشعث بن قيس بود اشعث آزادش كرد طوعه پس از آزادى با اسيد حصرمى عروسى كرد و از وى پسرى آورد كه اسمش بلال بود بلال پسرك نوسالى بود كه توى ازدحام مردم به تماشا رفته بود .\r\nاين پسر هنوز بخانه‌اش بازنگشته بود .\r\nطوعه در خانه ايستاده از فرزندش انتظار ميكشيد .\r\nمسلم بن عقيل به اين خانه كه رسيد ايستاد و سلام كرد .\r\nطوعه به سلامش جواب داد :\r\n- به من آب بدهيد .\r\n\r\n","description":"","footnote":"","page_name":" 149 ","page_number":164},
  {"content":"\r\n\r\n( 1 ) طوعه رفت و با يك كاسه سرشار آب برگشت .\r\nمسلم بن عقيل از آب نوشيد . طوعه كاسه را به اتاق برگردانيد و دوباره بدم در آمد تا همچنان بانتظار پسر چشم به راه بدوزد .\r\nمسلم هنوز در آستانه‌ى اين سراى نشسته بود .\r\nطوعه رويش را به اين مرد ناشناس برگردانيد و گفت :\r\n- مگر آب نخورده‌ايد ؟\r\nمسلم جواب داد :\r\nچرا ! آب خورده‌ام - خوب حالا به خانه‌ى خود باز گرديد .\r\nمسلم بن عقيل خاموش ماند .\r\nطوعه گفت :\r\n- سبحان اللَّه . برخيز اى بنده خدا . به خانه خود برگرد .\r\nبسوى همسرت . بسوى فرزندانت بازگرد . اين خوب نيست شما در خانه‌ى من بنشينيد . من رضا نميدارم شما اينجا بمانيد . بر شما حلال نمىكنم .\r\nدر اين هنگام مسلم از جايش برخاست و گفت :\r\n- كجا بروم اى كنيز خدا . من در اين شهر نه خانه‌اى دارم نه خانواده‌اى . آيا ميتوانى در حق من نيكى كنى . شايد در آينده بتوانم پاداش اين نيكى را ادا كنم .\r\nطوعه پرسيد :\r\n\r\n","description":"","footnote":"","page_name":" 150 ","page_number":165},
  {"content":"\r\n\r\n( 1 ) چكنم ؟\r\n- به‌بين مادر ! من مسلم بن عقيل هستم . مردم اين شهر به من دروغ گفته‌اند . فريبم داده‌اند . من از جايم برانگيختند و اكنون تنها و مخذولم گذاشته‌اند .\r\nطوعه با اضطراب گفت :\r\n- تو مسلم بن عقيل هستى ؟\r\n- بله . من مسلم بن عقيلم .\r\nبا لحن شوق آلودى گفت :\r\n- پس بخانه‌ى من درآئيد .\r\nطوعه در خانه‌ى خود براى مسلم اتاق خلوتى آماده كرد .\r\nفرش پهن كرد و چراغى روشن كرد و شامى تهيه ديد .\r\nدر اين وقت پسرش بلال از كوچه برگشت :\r\nاين پسر خبر نداشت كه شب هنگام مهمان مرموزى بخانه‌شان آمده است فقط ميديد كه مادرش با يك وضع غير عادى از پله‌ها بالا و پائين ميرود .\r\nطاقت نياورد و گفت :\r\n- مادر چكار مىكنى . چرا قرار نمىگيرى ؟\r\nطوعه با لحنى محبت‌آميز گفت :\r\n- مرا به كار خودم وا بگذار پسرم .\r\nبلال كه امتناع مادر را ديد بر اصرار افزود . قسمش داد .\r\n\r\n","description":"","footnote":"","page_name":" 151 ","page_number":166},
  {"content":"\r\n\r\n( 1 ) التماس كرد .\r\nسرانجام طوعه تسليم شد ولى از وى قول و قسم گرفت كه اين راز را به كسى باز نگويد .\r\nپسرك هم كتمان اين راز را به عهده گرفت و در عوض سر از سرشان در آورد . زيرا طوعه گفته بود كه مسلم بن عقيل را پناه داده است .\r\nبلال آن شب را خونسردانه آرميد .\r\nعبيد اللَّه بن زياد ديد كه ناگهان سر و صداى مسلم بن عقيل خاموش شد . اين خاموشى ناگهانى خاطر او را نگران ساخت .\r\nدستور اكيد داد كه در جستجوى مسلم بن عقيل جدا بكوشند .\r\nهمه جا را ، خانه‌ها را ، كوچه‌ها را ، ويرانه‌ها و آباديها را . حتى مشعل‌هاى فروزان را به طنابهاى ابريشمى مىبستند و از چاههاى عميق مىآويختند تا اعماق چاهها را بازديد كنند .\r\nابن زياد ميخواست به مسجد اعظم برود و براى مردم سخنرانى كند گمان ميبرد كه مسلم بن عقيل در زواياى مسجد پنهان باشد و يكباره بر او بتازد .\r\nدستور داد همه جاى مسجد را با دقت وارسى كردند . وقتى كه خاطرش اطمينان يافت از در « سده » به مسجد رفت و منادى حكومت همه جا ندا داد كه هر كس نماز عشاى خود را امشب در مسجد نگذارد\r\n\r\n","description":"","footnote":"","page_name":" 152 ","page_number":167},
  {"content":"\r\n\r\n( 1 ) خون و مالش بهدر خواهد بود يكباره مسجد از مردم سرشار شد .\r\nعبيد اللَّه بن زياد بر منبر رفت و گفت :\r\nپسر عقيل . اين سفيه جاهل در اين شهر تخم نفاق و اختلاف پاشيد .\r\nديده‌ايد كه چه كرده ، اكنون پنهان است . اين مرد در خانه هر كس دستگير شود خون و مال در آن خانه مباح خواهد بود و آن كس كه مسلم را دستگير سازد و خونبهاى مسلم را بپاداشش خواهم پرداخت بترسيد اى بندگان خداى . بيعت خليفه را درهم مشكنيد خود را بى جهت به هلاكت و فنا ميندازيد . . . »\r\nدر اينجا عبيد اللَّه بن زياد روى خود را بحصين بن نمير امير شرطه‌ى كوفه برگردانيد و گفت :\r\nمادرت بماتمت بنشيند اى حصين بن نمير . اگر نتوانى بوظائف خود اقدام كنى . من تو را به خانه‌ها و كوچه‌هاى كوفه تسلط داده‌ام . دهانه‌ى كوچه‌ها را از همه طرف به‌بند . و فردا شهر كوفه را خانه به خانه جستجو كن تا مسلم بن عقيل را دستگير سازى .\r\nابن زياد سخن خود را بپايان آورد و از منبر فرود آمد .\r\nصبح فردا رجال كوفه را بحضور پذيرفت .\r\nنخستين كس محمد بن اشعث بن قيس بود كه به روى در آمد .\r\nابن زياد او را و وفا و صميميت او را ستود گفت\r\n\r\n","description":"","footnote":"","page_name":" 153 ","page_number":168},
  {"content":"\r\n\r\n( 1 ) مرحبا به من لا يتهم و لا يستغش درود بر آن كس كه نه تهمت مىخورد و نه از طريق صفا و صداقت باز ميگردد .\r\nابن زياد محمد بن اشعث را پهلوى خود نشانيد .\r\nصبح زود بلال پسر طوعه از خانه‌ى خود بخانه‌ى محمد بن اشعث رفت و براى پسرش عبد الرحمن ماجراى مسلم بن عقيل را در خانه‌ى خودشان تعريف كرد عبد الرحمن بن محمد هم يكسر بدار الاماره آمد و سر به گوش پدرش گذاشت و گفت :\r\n- مسلم بن عقيل در خانه‌ى طوعه پنهان شده است ابن زياد از اين نجوى پرسيد . محمد در جواب گفت كه پسر عقيل پيدا شده است .\r\nعبيد اللَّه با قضيبى كه در دست داشت به پهلوى محمد سيخ زد و گفت :\r\n- هم اكنون مسلم را بحضورم بياوريد .\r\nقدامة اللَّه بن سعد ميگويد :\r\nابن زياد شصت تا هفتاد نفر مرد مسلح همراه محمد بن اشعث كرد كه مسلم بن عقيل را دستگير سازد .\r\nاين قوم همه از قبيله‌ى قيس انتخاب شده بود و فرماندهشان هم عمرو\r\n\r\n","description":"","footnote":"","page_name":" 154 ","page_number":169},
  {"content":"\r\n\r\n( 1 ) بن عبيد اللَّه سلمى بود بخانه‌ايكه مسلم در آنجا پنهان بود هجوم آوردند . وقتى صداى سم اسبها و همهمه‌ى سربازها به گوش مسلم بن عقيل رسيد با شمشير كشيده از خانه بدر آمد .\r\nسربازان به خانه حمله‌ور شدند و مسلم هم به آنان حمله آورد در اين هنگام نيروى عبيد اللَّه بن زياد بر پشت بامها بالا رفتند و باران سنگ و آتش بر سرش فرو ريختند . دسته‌هاى نى را آتش ميزدند و بر سرش ميانداختند .\r\nمسلم وقتى اين كيفيت را ديد گفت :\r\n- آيا اين تدارك‌ها كه مىبينيم همه براى پسر عقيل آماده شده است .\r\nاى جان من بسوى مرگ . مرگى كه چاره‌اى ندارد بشتاب مسلم رضوان اللَّه عليه با شمشير برهنه پا بكوچه گذاشت و مردانه بجهاد و دفاع پرداخت .\r\nمحمد بن اشعث فرياد كشيد :\r\n- اى جوان‌مرد ، به تو امان مىدهم ، خود را بخطر مينداز .\r\nوى در جواب محمد اين شعرها را كه صورت رجز هم دارد انشاء كرد :\r\nقسم ياد كرده‌ام جز بآزادى كشته نشوم هر چند كه مرگ را كيفيتى ناگوار مييابم\r\n\r\n","description":"","footnote":"","page_name":" 155 ","page_number":170},
  {"content":"\r\n\r\n( 1 ) ميترسم به من دروغ بگويند يا فريبم بدهند و اين زلال سرد را گرم و ناگوار بكامم بريزند نور خورشيد بازگشت و در مغرب قرار گرفت و هر مردى روزى با شرى برخورد خواهد كرد محمد بن اشعث گفت :\r\n- اينطور نيست ، به تو دروغ نميگويم ، فريبت نميدهم . اولياى امور بدخواه تو نيستند ، نه تو را ميكشند و نه آزارت ميدهند مسلم بن عقيل در اين هنگام هم مجروح و هم خسته بود . از جنگ بازمانده بود پشتش را به ديوار داد و ايستاد .\r\nمحمد اشعث پيش آمد و گفت :\r\n- به تو امان مىدهم .\r\n- مسلم نگاهش كرد .\r\n- به من ؟ به من امان ميدهى ؟\r\n- بله به تو امان مىدهم .\r\nآن هفتاد نفر هم كه با محمد بودند همه حرف محمد را تصديق كرده‌اند .\r\n- بله به تو امان مىدهم .\r\nفقط عمرو بن عبد اللَّه سلمى كه فرمانده سپاه بود گفت :\r\n- من در اين ماجرا عقيده‌اى ندارم .\r\n\r\n","description":"","footnote":"","page_name":" 156 ","page_number":171},
  {"content":"\r\n\r\n( 1 ) مسلم بن عقيل تسليم شد و گفت :\r\n- به خدا اگر امانم نميداديد هرگز دست بدست شما نميگذاشتم .\r\nمحمد بن اشعث دستور داد قاطرى آوردند و مسلم را بر قاطر نشاندند .\r\nنخستين كارى كه در حق او صورت دادند خلع سلاح او بود .\r\nشمشيرش را از كمرش باز كردند .\r\nمسلم بن عقيل از اين خلع سلاح در نفس خويش نوميدى احساس كرد .\r\nچشمانش غرق اشك شد و گفت :\r\n- اين ، نشانه‌ى فريب شماست .\r\nمحمد بن اشعث گفت :\r\n- نه ، اميدوارم كه براى تو آسيبى در پيش نباشد .\r\nمسلم كه تاكنون بامان اين مرد دلبسته بود گفت :\r\n- پس فقط اميدوارى ؟ امان شما كو ؟ .  إِنَّا لِلَّهِ وَ إِنَّا إِلَيْهِ راجِعُونَ . \r\nدر اين وقت گريه كرد .\r\nعمرو بن عبيد سلمى گفت :\r\n- آن كس كه نهضت مىكند و هدفى چنين عالى در پيش ميگيرد در برابر حوادث گريه نميكند .\r\n\r\n","description":"","footnote":"","page_name":" 157 ","page_number":172},
  {"content":"\r\n\r\n( 1 ) مسلم گفت :\r\n- براى خود اشك نميريزم هر چند كه مرگ را دوست نميدارم ولى دلم براى ابو عبد اللَّه الحسين و خانواده‌اى او نگران است .\r\nابكى للحسين و آل الحسين و بعد رويش را به محمد بن اشعث كرد و گفت :\r\n- از تو تمنا دارم كه اين ماجرا را به ابو عبد اللَّه الحسين بنويسى و او را از نيمه راه باز گردانى .\r\nمحمد بن اشعث هم پذيرفت كه اين خواهش را انجام دهد .\r\nباز هم قدامة بن سعد مينويسد :\r\n« مسلم بن عقيل را بدين ترتيب بكاخ حكومتى آوردند .\r\nدر تالار انتظار كاخ گروهى از اشراف نشسته بودند تا بحضور عبيد اللَّه بن زياد بار يابند .\r\nمسلم بدور خود نگاهى كرد . چشمش بكوزه‌ى سرشار از آب زلال افتاد . گفت :\r\n- از اين آب جرعه‌اى به من دهيد .\r\nمسلم بن عمرو باهلى كه از ملتزمين ركاب ابن زياد بود در جواب او گفت :\r\n- مىبينى چه آب سرد و گوارائى است يك قطره از اين آب نخواهى چشيد . زيرا نصيب تو حميم جهنم است .\r\n\r\n","description":"","footnote":"","page_name":" 158 ","page_number":173},
  {"content":"\r\n\r\n( 1 ) مسلم بن عقيل فرمود :\r\n- واى بر تو ، مادر بعزاى تو بنشيند . چه سنگدل و فرومايه‌اى تو ! اين توئى اى پسر باهله كه بايد بجهنم درآئى و از حميم جهنم بنوشى .\r\nو بعد بر زمين نشست و پشت به ديوار داد .\r\nعمرو بن حريث كه شاهد اين جريان بود بغلامش دستور داد كه از خانه‌ى او براى مسلم بن عقيل آب آوردند و سيرابش كردند .\r\nمدرك بن عماره ميگويد .\r\nعمارة بن عقبه غلام خود را كه نسيم ناميده مىشد بدنبال آب فرستاد . كوزه‌اى آب كه رويش دستمالى انداخته بودند با يك قدح به آنجا آوردند .\r\nبراى مسلم بن عقيل در آن قدح آب ريختند اما هر بار كه مسلم لب بقدح ميزد آن قدح از خون لبان مسلم لبريز ميشد تا آنجا كه دندانهاى پيشين او بقدح افتاد .\r\nتشنه لب خود را بكنار كشيد و گفت :\r\nالحمد للَّه اگر از اين آب نصيبى داشتم مينوشيدمش .\r\n\r\n","description":"","footnote":"","page_name":" 159 ","page_number":174},
  {"content":"\r\n\r\n( 1 ) فرمان آمد كه مسلم را بحضور ببرند .\r\nمسلم بن عقيل از در بارگاه درآمد ولى به عبيد اللَّه بن زياد سلام نداد ! .\r\nپاسبانى كه ويرا به بارگاه ابن زياد برده بود گفت :\r\n- چرا بر امير سلام نكرده‌اى .\r\nمسلم جوابش داد كه اگر امير بقتل من كمر بسته سلامى برايش ندارم ولى اگر از خون من بگذرد بر او بسيار سلام خواهم كرد .\r\nعبيد اللَّه بن زياد گفت :\r\n- قتل تو حتمى است .\r\n- اينطور است ؟\r\nعبيد اللَّه بن زياد در جواب گفت :\r\n- اينطور است .\r\n- پس بگذار وصاياى خود را به وصى خود باز گويم .\r\n- آزادت مىگذارم كه هر چه ميخواهى بگويى .\r\nمسلم بن عقيل در ميان حاشيه‌نشينان ابن زياد نگاهى گردانيد و چشمش بعمر بن سعد بن ابى وقاص افتاد .\r\n- ميان من و تو رشته‌ى رحامت برقرار است . عمر ! به تو حاجتى دارم و رحامت ايجاب مىكند كه حاجت مرا برآورى .\r\n\r\n","description":"","footnote":"","page_name":" 160 ","page_number":175},
  {"content":"\r\n\r\n( 1 ) برخيز با من بگوشه‌اى بيا زيرا وصيت‌هاى من محرمانه است عمر بن سعد امتناع كرد ولى عبيد اللَّه بن زياد گفت :\r\n- اين امتناع چيست ؟ چرا نميخواهى سخنان پسر عمت را بشنوى ؟\r\nعمر بن سعد تسليم شد و با مسلم بگوشه‌اى تالار رفت اما از چشم عبيد اللَّه پنهان نشده بودند .\r\nمسلم بن عقيل گفت :\r\n- من در اين شهر طى مدتى كه اقامت داشتم مبلغى مديون شده‌ام دين مرا ادا كن تا از قيمت غلات من در مدينه پول تو به تو بازگردد .\r\nوصيت دوم من پيكر من است . از عبيد اللَّه بن زياد جنازه را بازگير و بخاكش بسپار .\r\nو اما وصيت سوم من :\r\nهر چه زود بسوى حسين بن على بنگار و او را از راهى كه به پيش گرفته باز گردان .\r\nعمر بن سعد از جايش برخاست و به عبيد اللَّه گفت :\r\nآيا ميدانيد وصاياى مسلم بن عقيل چه بوده است ؟\r\nابن زياد گفت :\r\n- هرگز خيانت‌كار را امين مشماريد .\r\n\r\n","description":"","footnote":"","page_name":" 161 ","page_number":176},
  {"content":"\r\n\r\n( 1 ) كنايه‌اى بود كه به عمر بن سعد بر مىخورد . معهذا عمر بن سعد توضيح داد كه مسلم چنين و چنان وصيت كرد .\r\nابن زياد گفت :\r\n- اموال تو به تو تعلق دارد . ميخواهى ديون مسلم را بپرداز و ميخواهى مضايقت كن . . . و اما حسين بن على . . . تا روزى كه بسوى ما دست تعرض دراز نكند ما را با او كارى نيست . . . و جنازه‌ى مسلم بن عقيل . . . ما اين جنازه را به تو نخواهيم سپرد . و شفاعت ترا در باره‌ى آن نخواهيم پذيرفت زيرا مسلم بر ضد ما علم خلاف برافراشت و بقتل ما كمر بست .\r\nو بعد رويش را به طرف مسلم برگردانيد و گفت :\r\n- اگر من ترا نكشم خدايم بكشد . من ترا به صورتى خواهم كشت كه تاكنون در اسلام سابقه‌اى نداشته باشد .\r\nمسلم بن عقيل چنين جواب داد :\r\n- البته . تو سزاوارى كه در اسلام قتل جديدى بوجود بياورى فطرت تو اقتضا دارد كه از خباثت و دنائت و دست و پا بريدن و مثله كردن دريغ نورزى . هيچكس از تو به اين قبايح و شنايع سزاوارتر نيست .\r\nابن زياد فرياد كشيد :\r\n- به بام قصرش ببريد ، همانجا گردنش را بزنيد .\r\nو بعد گفت :\r\n- آن كس كه امروز حريف مسلم بود و از دست او زخم برداشته\r\n\r\n","description":"","footnote":"","page_name":" 162 ","page_number":177},
  {"content":"\r\n\r\n( 1 ) بود كجاست ؟\r\nوى بكير بن حمران بود حضور يافت .\r\n- بايد قاتل او تو باشى ؟\r\nبكير بن حمران مسلم بن عقيل را دست بسته به بام قصر برد .\r\nمسلم در طى اين جريان بذكر استغفار و صلوات بر محمد و انبياء و فرشتگان سرگرم بود .\r\nمسلم در اين راز و نياز ميگفت :\r\n- خدايا ميان ما و قومى كه بما دروغ گفتند و فريبمان دادند و تنهايمان گذاشتند و بدست دشمنان سپردند حكومت كن .\r\nبكير بن حمران مسلم بن عقيل را بر بام قصر در آن قسمت كه به بازار كفشگران مشرف است برد و بر لب آن شرفه گردنش از دم شمشير گذرانيد .\r\nابتدا سرش و بعد پيكرش را از لب آن مهتابى به كف بازار انداخت .\r\nيوسف بن زيد ميگويد :\r\n- اين شعرها از عبد اللَّه بن زبير اسدى در وصف اين ماجرا سروده شده است .\r\nگفته مىشود كه سراينده‌ى اين قطعه فرزدق شاعر مشهور قرن دوم است .\r\nاگر ندانى كه مرگ چيست بسوى هانى بن عروه و مسلم بن عقيل بنگر\r\n\r\n","description":"","footnote":"","page_name":" 163 ","page_number":178},
  {"content":"\r\n\r\n( 1 ) آن قهرمان را به‌بين كه شمشير چهره‌اش وا شكافته و آن ديگر را به‌بين كه آغشته به خون از بام قصر فرو افتاده است پيكرى را مىبينى كه برودت مرگ رنگش را برده و خون تازه‌اى را مىنگرى كه همچون سيل روان است فرمان امير اين دو شخصيت را دريافته و اكنون به صورت خبر غم‌انگيزى بباديه‌ها و صحراها ارمغان ميروند .\r\nآيا « اسماء احمق » بايد آزادانه بر مركب سوار شود .\r\nدر عين اينكه قبيله‌ى مدحج مرگ او را طلبيده بود .\r\nبدور او قبيله‌ى مراد ميچرخند و همگان خواه خبرجو و خواه خبرگزار تحت مراقبت قرار دارند .\r\nاگر شما نتوانيد خون برادرتان را بجوئيد بزنان سيه‌كارى ميمانيد كه در برابر آنچه ميدهند مزد اندكى ميگيرند .\r\nگفته‌اند كه حسين بن على بنا بگزارش مسلم بن عقيل « گزارشى كه حاكى از اجماع و انفاق مردم عراق بود » تصميم گرفت حجاز را به قصد عراق ترك گويد .\r\nعبد اللَّه بن زبير هم در اين هنگام سر از بيعت يزيد برتافته در مكه بسر ميبرد و آرزومند بود كه بخاطر خود از مردم حجاز بيعت بگيرد .\r\nبنابر اين وجود حسين بن على در مكه سد بزرگى ميان او و آرزوى او بنيان كرده بود .\r\n\r\n","description":"","footnote":"","page_name":" 164 ","page_number":179},
  {"content":"\r\n\r\n( 1 ) بسيار دوست ميداشت حسين بن على از مكه بدر رود و اين حصار فرو بريزد تا در مكه و حجاز شخصيت او شخصيت عليا شمرده شود .\r\nاو ميدانست تا حسين بن على در مكه بسر ميبرد هيچكس دست بيعت بدست او نخواهد داد .\r\nبديدار ابا عبد اللَّه الحسين رفت و از او پرسيد چه خبر است .\r\nحسين بن على ماجرا را براى او تعريف كرد و از گزارش رضايت بخش مسلم بن عقيل سخن گفت :\r\n- بنابر اين چرا در اين شهر آرام نشسته‌ايد . به خدا اگر يك چنين فرصت براى من پا ميداد يك لحظه در اينجا نميماندم .\r\nعبد اللَّه بن زبير تا ميتوانست حسين بن على را بقيام تحريك كرد و بعد بخانه‌ى خويش بازگشت .\r\nبدنبال او عبد اللَّه عباس پيدا شد و ديد كه حسين بن على سخت مصمم است از مكه بدر رود .\r\nبا حيرت گفت :\r\n- بكجا ميخواهى به روى ؟ بشهرى كه مقتل پدر تو على بن ابى طالب است بسوى مردمى كه پدرت را كشتند و برادرت را از خلافت خلع كرده‌اند و هدف نيزه‌اش قرار دادند . من هرگز در اين قوم وفا نميبينم .\r\nابو عبد اللَّه نامه‌هاى مردم كوفه را بابن عباس نشان داد و گفت :\r\n- اين نامه‌ها را به من نوشته‌اند . و اين هم نامه‌ى مسلم بن عقيل است كه از اجتماع و انفاق اين قوم حكايت مىكند .\r\n\r\n","description":"","footnote":"","page_name":" 165 ","page_number":180},
  {"content":"\r\n\r\n( 1 ) ابن عباس گفت :\r\n- اكنون كه خود ميخواهى بسوى كوفه عزيمت كنى . هرگز زنان و فرزندان خود را همراه خويش نساز زيرا پيداست كه ترا ميكشند و سزاوار نيست زنان و فرزندان تو شاهد اين ماجرا باشند . آنچنانكه عثمان را پيش چشم زن‌ها و بچه‌هايش به خون كشيده‌اند .\r\nابو عبد اللَّه الحسين اين پيشنهاد را نپذيرفت و با عيال و اطفال خود از حجاز خيمه بيرون زد .\r\nآن كس كه در فاجعه‌ى يوم الطف حضور داشت مىگويد :\r\n« در آن روز زنان و خواهران ابو عبد اللَّه بهواى جوانانى كه شهادت مىيافتند از خيمه‌ها بيرون ميدويدند و جزع ميكردند .\r\nابو عبد اللَّه اين منظره‌ى دلخراش را ميديد مىگفت :\r\n- آفرين بر عبد اللَّه بن عباس كه ميدانست چه خواهد گذشت .\r\nحسين بن على از پيشنهاد عبد اللَّه بن عباس سرباز زد . پسر عباس براى آخرين بار چنين گفت :\r\n- به خدا اگر بدانم كه بآرزوى خويش خواهم رسيد به موى سر و چاك گريبانت چنگ مىاندازم و ترا بمحيطى ميكشانم كه مردم در برابر تو زانو زنند و حلقه‌ى طاعت تو به گردن اندازند ولى افسوس كه به اين آرزو اميدى ندارم . و ميدانم قضاى الهى حتمى الاجر است و آنچه مقدر\r\n\r\n","description":"","footnote":"","page_name":" 166 ","page_number":181},
  {"content":"\r\n\r\n( 1 ) است محقق خواهد بود .\r\nو بعد گريه كرد و با حسين بن على وداع گفت و از خدمتش برخاست حسين بن على بسوى عراق روى نهاد و در همان روز ابن عباس توى كوچه عبد اللَّه بن زبير را ديدار كرد و بمناسبت مقام اين شعرها را گواه گرفت :\r\n بالك من قبرة بمعمر * خلا لك الجو فبيضى و اصفرى \r\nخوش باش اى « قبره » در اين جايگاه در فضاى آزاد پرواز كن تخم بگذار و خوش بخوان\r\n و نقرى ما شئت ان تنفرى * هذا الحسين خارجا فاستبشرى \r\nتا ميتوانى منقار بزن اينست حسين كه مكه را ترك گفته بر تو مژده باد و گفت :\r\n- حسين بن على بعراق رفت و حجاز را براى تو آزاد گذاشت .\r\nابو محنف مىگويد :\r\n- عبيد اللَّه بن زياد فرمان داد كه حر بن يزيد رياحى راه عراق را به روى حسين بن على ببندد .\r\nو حسين بن على همچنان از حجاز بسوى عراق مىآمد .\r\nدر طى راه با دو نفر عرب از قبيله‌ى بنى اسد برخورد كرد .\r\n\r\n","description":"","footnote":"","page_name":" 167 ","page_number":182},
  {"content":"\r\n\r\n( 1 ) از اين دو اعرابى خبر كوفه پرسيد :\r\nدر جوابش گفتند :\r\n- قلب‌هاى مردم ترا ميخواهد ولى شمشيرهايشان بر ضد تو آخته است . از اين راه بازگرد .\r\nاز حال مسلم بن عقيل جستجو كرد . در جوابش گفتند :\r\n- مسلم بن عقيل بقتل رسيده است .\r\nابو عبد اللَّه افسوس خورد و فرمود :\r\n إِنَّا لِلَّهِ وَ إِنَّا إِلَيْهِ راجِعُونَ \r\nفرزندان عقيل كه ملتزم ركاب او بودند گفتند :\r\n- تا ما خون مسلم را از كشندگان نجسته‌ايم باز نخواهيم گشت هر چند كه همه‌ى ما به خاك و خون فرو غلطيم .\r\nدر اين هنگام حسين بن على بهمراهان خود فرمود :\r\n- هر كس كه ميخواهد ما را ترك گويد از همينجا راه خويش بپيش گيرد . من بيعت خود را از سر همه برداشته‌ام .\r\nعربهائى كه همراه او تا آنجا آمده بودند پراكنده شدند جز اهل بيت او و گروهى از ياران وفادارش كسى با او نماند .\r\nاز آنجا منزلى ديگر بسوى كوفه پيش رفتند . در آن منزل با حر بن يزيد برخورد كردند .\r\nهنگامى كه چشم همراهان حسين بن على به سپاه حر رياحى افتاد بانگ تكبير در فضا طنين انداخت .\r\n\r\n","description":"","footnote":"","page_name":" 168 ","page_number":183},
  {"content":"\r\n\r\n( 1 ) ابو عبد اللَّه الحسين پرسيد بخاطر چه چيز اللَّه اكبر گفتيد ؟\r\n- در گوشه‌ى بيابان نخلستان ديده‌ايم .\r\nگوينده‌اى گفت :\r\n- در اين بيابان هرگز نخلستانى نبود گمان ميكنيم كه آنچه مىبينيم گوش اسبها و نوك نيزه‌ها باشد .\r\nحسين بن على فرمود :\r\n- به خدا من نيز چنين مىبينم .\r\nمعهذا برفتار خود ادامه دادند . حر بن يزيد رياحى بنا به فرمانى كه داشت راه برويشان گرفت . و توضيح داد كه من مجبورم شما را در هر بيابان كه دريابم همانجا جبرا پياده‌تان كنم و بر شما سخت بگيرم و نگذارم از جاى خود بجاى ديگر رخت بكشيد .\r\nحسين بن على فرمود :\r\n- بنابر اين با تو خواهم جنگيد . به هوش باش كه خون من مايه‌ى شقاوت تو نشود . مادر بر تو بگريد .\r\nحر رياحى در جواب گفت :\r\n- اگر جز تو . انسان ديگرى از عرب « هر كه ميخواهد باشد » نام مادر مرا اينچنين به زبان مىآورد در پاسخ نام مادرش با همين تحقير ادا ميكردم ولى خدا ميداند كه من از مادر تو جز با زيباترين و عاليترين تعبيرى كه ممكنست ياد نخواهم كرد .\r\nحسين بن على و حر بن يزيد با هم راه پيمودند تا بمنزلى كه\r\n\r\n","description":"","footnote":"","page_name":" 169 ","page_number":184},
  {"content":"\r\n\r\n( 1 ) « افساس مالك » ناميده ميشد رسيدند .\r\nحر رياحى در اينجا جريان را بعبيد اللَّه بن زياد گزارش كرد .\r\nعقبه بن سمعان ميگويد :\r\n- هنگامى كه از « قصر مقاتل » بار بستيم پاره‌اى راه پيموديم .\r\nحسين بن على همچنان بر پشت زين بخواب رفت . لحظه‌اى چند در خواب بود و بعد سر برداشت و دوباره گفت :\r\n الْحَمْدُ لِلَّهِ رَبِّ الْعالَمِينَ  . . .  إِنَّا لِلَّهِ وَ إِنَّا إِلَيْهِ راجِعُونَ \r\nعلى بن الحسين كه در كنار پدر مركب ميراند پيش آمد و گفت :\r\n- فداى تو شوم علت اين سپاس و استرجاع چه بود ؟\r\nابو عبد اللَّه در پاسخ پسرش گفت :\r\n- هم اكنون در رؤياى خويش ديدم اى پسر من ! مردى بر اسبى سوار بود و مىگفت :\r\n« اين قوم در اين راه با مرگ همسفرند » و من چنين دانسته‌ام كه اين خبر مرگ ماست بما ميرسد .\r\nعلى بن الحسين گفت :\r\n- اميدوارم چشمان تو پدر هرگز نبيند اما بگو ببينم مگر ما بر حق نيستيم .\r\n- آرى بخدائى كه بندگان بسوى او باز مىگردند حق با ماست .\r\n- بنابر اين از مرگ باكى نداريم .\r\n\r\n","description":"","footnote":"","page_name":" 170 ","page_number":185},
  {"content":"\r\n\r\n( 1 ) حسين بن على در پاداش اين شهامت بپسر جوانش گفت :\r\nجزاك اللَّه خير ما جزى ولد عن والده\r\nبهترين جزائى كه پسرى از پدرش مىگيرد خدا تو نصيب تو كند اى پسر من .\r\nعبيد اللَّه بن زياد فرمان حكومت رى را بنام عمر بن سعد بن ابى وقاص امضاء كرده بود [ ( 1 ) 
  ] .\r\nهنگامى كه خبر عزيمت حسين بن على به او رسيد عمر بن سعد را احضار كرد و گفت :\r\n- بسوى حسين بن على بسيج كن و او را از ميان بردار و پس از انجام اين وظيفه راه رى پيش گير عمر بن سعد از اين وظيفه امتناع كرد :\r\n- از امير ميخواهم معذورم بدارد .\r\nعبيد اللَّه بن زياد گفت :\r\n- حرفى نيست . هم از اين وظيفه و هم از حكومت رى معذورت ميدارم .\r\nعمر بن سعد كه حكومت خود را در خطر ديد گفت :\r\n- پس آزادم بگذاريد تا بتصميم خود بينديشم .\r\n\r\n\r\n","description":"","footnote":"\r\n[ ( 1 ) 
  ] « رى » در دوران حكومت بنى اميه ضميمه‌ى خراسان بود و والى اين منطقه از ايران تحت فرمان حكام عراق حكومت ميكرد .\r\n","page_name":" 171 ","page_number":186},
  {"content":"\r\n\r\n( 1 ) آن شب را بانديشه گذرانيد و فردا بكاخ حكومت آمد و گفت :\r\n- آماده‌ى فرمانم .\r\nعمر بن سعد بدستور عبد اللَّه زياد با سپاه كوفه به جنگ حسين بن على عزيمت كرد .\r\nهنگامى كه عمر بن سعد با نيروى خود بابو عبد اللَّه الحسين نزديك شد ابو عبد اللَّه در ميان اصحاب خود بر پاى خواست و اين خطابه‌ى كوتاه را ايراد كرد :\r\nخداوندا تو ميدانى كه من قومى از اصحاب خويش وفادارتر و از اهل بيت خويش نيكوكارتر نمىشناسم .\r\nاز خدا ميخواهم اى اصحاب من ، اى اهل بيت من ! كه بپاداش اين وفادارى و نيكوكارى جزاى خيرتان دهد . چه نيكو برابرى و برادرى كرده‌ايد . اين قوم كه اكنون در برابر ما علم خلاف برافراشتند جز من كسى را نمىجويند و وقتى مرا بقتل رسانند هر گونه ديگرى نخواهند پرداخت بنابر اين آماده باشيد ، شب هنگام رخت بربنديد ، از ظلمت شب فرصت بگيريد و در اين بيابان پراكنده شويد و جان بسلامت بدر بريد .\r\nعباس بن على بن ابى طالب و برادرانش و على پسرش . و فرزندان عقيل يكصدا گفتند :\r\nمعاذ اللَّه . قسم به اين ماه محترم هرگز از دامن تو دست بر نخواهيم داشت ، ترا ترك كنيم ؟ پس در پاسخ مردم چه گوئيم و مردم بما چه\r\n\r\n","description":"","footnote":"","page_name":" 172 ","page_number":187},
  {"content":"\r\n\r\n( 1 ) خواهند گفت .\r\nاين سزاوار است كه جواب ما چنين باشد :\r\n« ما بزرگ خود و پيشواى خود و پيشوازاده‌ى خود و ستون خاندان خود را در برابر شمشير دشمن تنها گذاشتيم . او را با نيزه‌هاى خونريز و مردم خونخوار رها كرديم و بهواى زندگانى از پيرامونش گريختيم . هرگز . هرگز . بلكه با تو زندگانى خواهيم كرد و با تو خواهيم مرد .\r\nدر اينجا ابو عبد اللَّه الحسين به گريه درآمد . و اصحاب او نيز با او به گريه افتادند .\r\nابو عبد اللَّه از نو در حقشان دعا كرد و بعد دستور فرمود خيمه‌ها برافرازند .\r\nعلى بن الحسين « زين العابدين » حديث مىكند .\r\nدر آن شب من با پدرم نشسته بودم . او شمشير خويش را براى جنك آماده ميساخت .\r\n« جون » برده‌ى آزاد شده‌ى ابو ذر غفارى رضوان اللَّه عليه نيز حضور داشت .\r\nپدرم كه با شمشيرش سرگرم بود اين رجز را پيش خود زمزمه مىكرد .\r\n\r\n","description":"","footnote":"","page_name":" 173 ","page_number":188},
  {"content":"\r\n\r\n( 1 )\r\n يا دهر اف لك من خليل * كم لك فى الاشراق و الاصيل \r\nاى دنيا تف بدوستى تو باد در بامدادان و شامگاهان چه بسيار\r\n من صاحب و ماجد قتيل * و الدهر لا يقنع بالبديل \r\nمردم شريف و مجيد به قتل ميرسند و جهان در اين فجايع بىمانند است\r\n و الأمر في ذاك الى الجليل * و كل حى سالك سبيل \r\nسرنوشت همه بدست پروردگار است و هر زنده‌اى راه مرا خواهد پيمود من دريافتم كه پدرم چه مىگويد و از چه حادثه‌اى خبر ميدهد .\r\nگره گريه گلويم را ميفشرد و معهذا خود مرا نگاه ميداشتم .\r\nاما عمه‌ى من وقتى اين سخنان را شنيد نتوانست خوددارى كند .\r\nاز خود بىخود شد و گريبانش را چاك زد و به چهره‌ى خويش سيلى نواخت و سر برهنه از خيمه بيرون دويد و فرياد كشيد :\r\nوا ثكلاه . وا حزناه . ليت الموت اعدمنى الحيات * يا حسيناه . يا سيداه يا بقية اهل بيتاه تو اين چنين از زندگى اميد بريده‌اى ، اين همه مأيوس مانده‌اى ،\r\n\r\n","description":"","footnote":"","page_name":" 174 ","page_number":189},
  {"content":"\r\n\r\n( 1 ) چنان است كه امروز جد من رسول اللَّه و مادرم فاطمه‌ى زهرا و پدرم على مرتضى و برادرم حسن مجتبى از جهان رفته‌اند اى يادگار گذشتگان من . اى پناه خاندان و دودمان من .\r\nپدرم به او فرمود :\r\n- خواهرم . اگر مرغ قطا را آزاد بگذارند آسوده خواهد خوابيد « يعنى اگر دست از جان من بردارند من هم به گوشه‌اى پناه خواهم برد » عمه‌ام از اين سخن به خروش آمد و گفت :\r\n- تو پناه ميجوئى و پناهى ندارى ؟ اين سخن تو سخت‌تر بجانم آتش مىزند . اين آرزوى تو انبوه غم را سنگين‌تر به قلبم ميفشارد . و بعد بيهوش شد و بر زمين افتاد .\r\nپدرم پيش رفت و آنقدر قسمش داد و نوازشش كرد تا به حرم بازش گردانيد . [ ( 1 ) 
  ]\r\nبه ماجراى عاشورا باز گرديم ابو عبد اللَّه الحسين به عمر بن سعد پيام داد :\r\n- از من چه ميخواهيد . من به شما سه پيشنهاد دارم .\r\n\r\n\r\n","description":"","footnote":"\r\n[ ( 1 ) 
  ] از سياق كلام پيداست كه اين حديث ناقص روايت مىشود . و آنچه درست است همان روايت مشهور است كه زينب عقيله دختر امير المؤمنين به برادرش ابو عبيد اللَّه ارواحنا فداه گفت :\r\n- ما را بمدينه بازگردان .\r\nو امام در جواب خواهر خود اين ضرب المثل را « لو ترك القطا لنام » شاهد آورد .\r\n","page_name":" 175 ","page_number":190},
  {"content":"\r\n\r\n( 1 ) 1 - بگذاريد به شام سفر كنم و دست بدست يزيد بگذارم 2 - بگذاريد از راهى كه آمده‌ام به حجاز باز گردم .\r\n3 - بگذاريد به مرزى از مرزهاى كشور اسلام پناه برم و در آنجا بمانم .\r\nعمر بن سعد از اين پيشنهادها بوى صلح شنيد و خوشنود شد . گمان برد كه ابن زياد هم اين پيشنهادها را خواهد پسنديد .\r\nبيدرنگ طى گزارشى اين پيشنهادها را به عبيد اللَّه بن زياد اعلام كرد و اضافه كرد كه اگر مردى از مردم « ديلم » به حكومت اسلام چنين پيشنهاد كند و خواهشش قبول نشود مسلما مظلوم خواهد بود اما عبيد اللَّه بن زياد در پاسخ عمر بن سعد چنين نوشت :\r\n« . . . مثل اينكه هوس راحت‌طلبى و آسايش‌جوئى ترا به اين نامه واداشته است . هر چه زودتر آتش جنگ را برافروز . با او جنگ كن و بر او سخت بگير تا بحكومت من سر تسليم فرود آورد . جز تسليم از او هيچ پيشنهادى را مپذير .\r\nابو عبد اللَّه الحسين در جواب اين سخن فرمود :\r\n« هرگز . محال است كه در برابر پسر مرجانه سر تسليم پيش آورم .\r\nعبيد اللَّه بن زياد بدنبال اين فرمان شمر بن ذى الجوشن ضبابى را بكربلا فرستاد تا با عمر بن سعد در جنگ همكارى كند بعلاوه ويرا به قتال و جدال وا بدارد .\r\n\r\n","description":"","footnote":"","page_name":" 176 ","page_number":191},
  {"content":"\r\n\r\n( 1 ) به روز جمعه دهم ماه محرم الحرام سال شصت و يكم هجرت ابن سعد جنگ را آغاز كرد .\r\nاصحاب ابو عبد اللَّه الحسين « ارواحنا فداه » يكى پس از ديگرى بميدان جهاد مىشتافت . آنقدر مىجنگيد تا به خاك و خون فرو مىغلطيد .\r\nمداينى از طريق اهل البيت « عليهم السلام » روايت مىكند :\r\nنخستين كسى كه از آل ابو طالب در واقعه‌ى طف به قتل رسيد على بن الحسين بود .\r\nبميدان تاخت و اين رجز را انشاد كرد .\r\n انا على بن الحسين بن على * نحن و بيت اللَّه اولى بالنبي \r\nمن على پسر حسين بن على هستم قسم بخانه‌ى خدا كه ما به پيامبر از همه نزديكتريم\r\n من شبث ذاك و من شمر الدعى * اضربكم بالسيف حتى يلتوى \r\nما از شبث بن ربعى و شمر ضبابى به پيامبر نزديكتريم من با شمشير تا آنجا مىجنگم كه تيغه‌اش به خود بپيچد\r\n ضرب غلام هاشمى علوى * و لا ازال اليوم احمى عن ابى \r\nضربت من ضربت جوانى از آل هاشم و على است امروز همچنان از پدرم حمايت خواهم كرد\r\n\r\n","description":"","footnote":"","page_name":" 177 ","page_number":192},
  {"content":"\r\n\r\n( 1 ) چند بار بر سپاه كوفه حمله‌ور شد و صفوف دشمن را از هم دريد .\r\nمره بن منفذ عبدى نگاهش كرد و گفت گناهان عرب به گردن من باد اگر مادرش را بعزايش ننشانم ، او همچنان اسب ميتاخت و مىجنگيد . در گرماگرم اين جنگ مره‌ى عبدى از پشت سر با نيزه بر او حمله برد و بخاكش افكند . سپاه كوفه دورش حلقه زدند و با شمشير پاره پاره‌اش كردند .\r\nحميد بن مسلم مىگويد : گوئى هم‌اكنون آواز حسين بن على را ميشنوم كه فرياد مىكشد :\r\n- خدا بكشد آن قوم را كه ترا كشتند اى پسرك من . چه جرأتى به كار بردند كه از خدا نترسيدند و حرمت رسول اللَّه را ناچيز گرفتند و بعد گفت :\r\n- پس از تو خاك بر دنيا باد باز هم حميد بن مسلم گويد :\r\n- انگار زن زيبائى را كه همچون خورشيد ميدرخشد مىبينم كه شيون مىكشد :\r\nيا حبيباه . يا ابن اخاه پرسيدم اين زن كيست ؟\r\nگفتند :\r\n- وى زينب دختر على بن ابى طالب است .\r\nاين زن همچنان ميدويد تا خود را بر جنازه خونين على انداخت\r\n\r\n","description":"","footnote":"","page_name":" 178 ","page_number":193},
  {"content":"\r\n\r\n( 1 ) در اين هنگام حسين بن على است آن زن را گرفت و به خيمه برش گردانيد .\r\nو بعد بسوى پسرش و جوانانش برگشت و گفت :\r\n- برادرتان را از زمين برداريد .\r\nجنازه‌اش را برداشتند و در كنار خيمه‌ها بر خاك گذاشتند سعيد بن ثابت ميگويد :\r\n- هنگامى كه على بن الحسين بسوى ميدان جنگ عزيمت داشت پدرش حسين بن على به گريه آمد و گفت پروردگارا تو بر اين قوم گواه باش اكنون جوانى بسويشان ميرود كه از همه مردم به رسول تو شبيه‌تر است .\r\nآن جوان بر صفوف دشمن حمله آورد . در خلال حملات خود به پيش پدر باز مىگشت و مىگفت :\r\n- تشنه‌ام بابا ! حسين بن على جوابش ميداد :\r\n- صبر كن اى عزيز من هنوز روز امروز شام نشده رسول اللَّه ترا از كاسه‌هاى بهشت سيراب خواهد ساخت .\r\nعلى بن الحسين حملات خود را تكرار مىكرد تا سرانجام تيرى به حلقش رسيد و حلقش را دريد [ ( 1 ) 
  ]\r\n\r\n\r\n","description":"","footnote":"\r\n[ ( 1 - ) 
  ] پيداست كه در اين روايت اشتباهى با قتل على بن الحسين الاصغر رخ داده است .\r\n","page_name":" 179 ","page_number":194},
  {"content":"\r\n\r\n( 1 ) وى در خون خود مىطپيد و مىگفت :\r\n- درود بر تو باد پدرم جد من رسول اللَّه بر تو سلام ميفرستد و مىگويد بسوى ما بشتاب .\r\nبدنبال اين سخن شهقه‌اى كشيد و جان سپرد .\r\nسپاه كوفه ابو عبد اللَّه الحسين « ارواحنا فداه » را احاطه كرده بودند . كودكى از خيمه‌ها بسوى ميدان جنگ ميدويد . زينب دختر على « عليها السلام » بدستور برادرش او را به آغوش كشيده بود نمى گذاشت فرار كند .\r\nبالاخره از ميان بازوهاى عمه‌اش گريخت و خود را به ابو عبد اللَّه رسانيد .\r\nابجر بن كعب با شمشير خود بر حسين بن على حمله آورد .\r\nپسرك دليرانه به ابجر گفت :\r\n- واى بر تو اى زاده خبيث . تو ميخواهى عمويم را بقتل رسانى ؟\r\nابجر آن ضربه‌ى هولناك را بر سر اين كودك فرود آورد . ولى او بازوى خود را در برابر اين ضربه سپر قرار داد .\r\nضربت شمشير بازوى او را قطع كرد . به اين صورت كه به پوست آويزانش ساخت .\r\nكودك فرياد كشيد :\r\n- مادر !\r\n\r\n","description":"","footnote":"","page_name":" 180 ","page_number":195},
  {"content":"\r\n\r\n( 1 ) ابو عبد اللَّه الحسين به آغوشش كشيده گفت :\r\nيا ابى اخى احتسب فيما اصابك الثواب فان اللَّه ملحقك بآبائك الصالحين .\r\nآرام باش اى برادرزاده‌ى من . مزد اين رنج را از پروردگار بستان . خداوند ترا بپدران صالح و پارسايت خواهد رسانيد .\r\nمردى به اردوى ابو عبد اللَّه الحسين درآمد و به مردى كه در اين جهاد مىكرد گفت :\r\n- پسرت را در جنگ ديلم به اسارت گرفته‌اند . بيا تا با هم سعى كنيم و برايش فدا ببريم و از اسارت نجاتش بدهيم .\r\nاو جواب داد :\r\nمن اين حادثه را براى خود ثوابى عظيم ميشمارم . اما براى من مقدور نيست كه اين اردو را ترك گويم .\r\nابو عبد اللَّه الحسين فرمود :\r\n- من بيعت خويش را از تو برداشتم . بشتاب و پسرت را درياب .\r\nمبلغى كه براى فداى پسرت از قيد اسارت لازم است نيز به تو مىبخشم .\r\nآن مرد گفت :\r\n- هرگز . هرگز ترك نخواهم كرد . من از كنار تو بروم و در بيابانها از اعراب ترا احوال بازجويم ؟ اين محال است . از تو دور نخواهم شد و بعد به سپاه دشمن حمله كرد و جهاد كرد و در ميدان جهاد\r\n\r\n","description":"","footnote":"","page_name":" 181 ","page_number":196},
  {"content":"\r\n\r\n( 1 ) ميان خاك و خون بدرود حيات گفت .\r\nرحمة اللَّه عليه و رضوانه ابو عبد اللَّه الحسين « ارواحنا فداه » آب مىطلبيد .\r\nشمر بن ذى الجوشن در پاسخش سخنانى سخيف مىگفت « ! » مردى هم از سپاه عمر بن سعد گفت :\r\nمىبينى يا حسين كه آب فرات همچون شكم مارها موج مىزند ؟\r\nبه خدا از اين آب قطره‌اى نخواهى چشيد و تشنه لب جان خواهى سپرد .\r\nحسين بن على در پاسخش نفرين كرد :\r\n« خدايا اين مرد را تشنه بميران » حميد بن مسلم مىگويد :\r\n- به خدا اين مرد را در موقع مرگش ديدم كه همى آب ميخواست و همى آب مينوشيد اما آنچه مينوشيد از گلويش فرو ميريخت . دوباره آب طلب ميداشت و فرياد مىكشيد :\r\n- آبم بدهيد كه اين تشنگى مرا كشت .\r\nآنقدر آب نوشيد و قى كرد كه به هلاكت رسيد .\r\nحميد بن مسلم مىگويد :\r\nهنگامى كه عطش بر حسين بن على شدت داد برادرش عباس بن على را با سى نفر پياده و سى نفر سواره بسوى شريعه‌ى فرات فرستاد تا براى\r\n\r\n","description":"","footnote":"","page_name":" 182 ","page_number":197},
  {"content":"\r\n\r\n( 1 ) وى آب بياورند .\r\nبه آب نزديك شدند . نافع بن هلال بجلى پيشاپيش اين شصت تن مىتاخت .\r\nعمرو بن حجاج با ستونهاى مسلح خود از سپاه عمرو بن سعد آب را تحت اختيار گرفته بود . فرياد كشيد :\r\n- اين كيست كه بسوى شريعه پيش مىآيد ؟\r\nنافع بن هلال گفت :\r\n- من هستم .\r\n- خوش آمدى اى برادرزاده ، آمده‌اى چكنى ؟\r\nنافع گفت :\r\n- آمده‌ايم از اين آب كه در اختيار شماست بنوشيم .\r\n- بنوش .\r\n- نه . من هرگز لب به آب نمىآلايم زيرا حسين بن على تشنه است .\r\nعمرو گفت :\r\n- نمىگذارم . ما را در اينجا قرار داده‌اند تا آب را به روى شما به‌بنديم .\r\nو بدنبال اين سخن با گروهى از سپاه خود جنبيد كه ياران حسين را از پهلوى او براند .\r\nنافع به پياده‌ها اشاره كرد جلو برويد . آب برداريد .\r\n\r\n","description":"","footnote":"","page_name":" 183 ","page_number":198},
  {"content":"\r\n\r\n( 1 ) پياده‌ها كوشش كردند و خود را به شريعه رسانيدند و مشك‌هاى خويش را از آب سرشار ساختند و از شريعه بالا آمدند .\r\nعمرو بن حجاج با سواران خود جلوى پياده‌هاى اردوى حسين بن على را گرفتند .\r\nعباس بن على « عليه الصلوات و السلام » با كمك نافع بن هلال بر قواى عمرو بن حجاج حمله‌ور شدند و راه را به روى مشك‌داران باز كردند . و بدين ترتيب آن چند مشك آب را به خيام اردوى خود رسانيدند .\r\nقاسم بن اصبغ مىگويد :\r\nمردى را از قبيله‌ى ايان بن دارم مىشناختم كه سفيد و زيبا بود ناگهان ديدمش روسياه . گفتم :\r\nاين چه تركيبى است پيدا كرده‌اى . نزديك بود ترا نشناسم .\r\nدر جوابم گفت :\r\n- جوانى نو سال را در كربلا به قتل رسانيدم كه بر پيشانيش نشان سجود بود . اين جوان در نيروى حسين بن على جهاد مىكرد .\r\nاز آن تاريخ كه كشتمش تاكنون همه شب در عالم خواب بسراغم مىآيد و گريبانم را مىگيرد و مرا به جهنم مىاندازد . من فرياد\r\n\r\n","description":"","footnote":"","page_name":" 184 ","page_number":199},
  {"content":"\r\n\r\n( 1 ) مىكشم . گذشته از خانواده‌ام اهل محله‌ى ما همه فرياد مرا ميشنوند . بدين ترتيب تا سپيده‌دم عذاب مىبينم .\r\nقاسم بن اصبغ گفت :\r\n- آن جوان مقتول عباس بن على عليه السلام بود .\r\nهانى بن ثبيت قابضى مىگويد :\r\nمن در روز طف . با عمرو بن سعيد همكارى داشتم . بر گروهى از سواران فرمان ميدادم .\r\nپسرى از فرزندان ابو عبيد اللَّه الحسين هراسان به ميدان دويده بود .\r\nوحشت زده به چپ و راست نگاه مىكرد .\r\nمردى از ما [ ( 1 ) 
  ] بسوى او اسب تاخت . وقتى نزديك او رسيد از اسبش پياده شد و آن كودك را از دم تيغ گذرانيد .\r\nحميد بن مسلم مىگويد :\r\n- شمر ضبابى بر خرگاه حسين حمله آورد . تا خيمه‌گاه او پيش رفت .\r\nابو عبد اللَّه الحسين فرياد كشيد .\r\n\r\n\r\n","description":"","footnote":"\r\n[ ( 1 ) 
  ] گفته مىشود اين مرد خود « هانى بن ثبت » بود .\r\n","page_name":" 185 ","page_number":200},
  {"content":"\r\n\r\n( 1 )\r\nويلكم . ان لم يكن لكم دين فكونوا احرارا فى دنياكم . فرحلى لكم عن ساعة مباح .\r\nاگر دين ندارند واى بر شما دست كم در دنيا مردمى آزاده باشيد .\r\nخيمه‌گاه من ساعت ديگر در اختيار شماست .\r\nشمر شرم كرد و از خيام آل رسول اللَّه عنان باز كشيد . حسين بن على شخصا مىجنگيد .\r\nدر اين هنگام هيچكس را نداشت ، پسرش . برادرانش برادرزادگانش . پسر عموهايش همه به خاك و خون خفته بودند او تنها بود .\r\n( ذرعه بن شريك ) بر او حمله برد و شمشير خود را بر شانه‌ى چپش فرود آورد . اين ضربه او را از اسب فرود انداخت .\r\nابو الجنوب زياد جعفى و قشعم و صالح يزنى و خولى بن يزيد . هر كدام در اين جنايت عظمى سهمى داشتند . آن كس كه سرش را از بدن برداشت سنان بن انس نخعى بود .\r\nگفته مىشود شمر بن ذى الجوشن ضبابى آن خون پاك را بر خاك ريخت .\r\nخولى بن يزيد سر مطهر او را به كوفه براى عبيد اللَّه بن زياد برد .\r\nعبيد اللَّه بن زياد فرمان داد كه بر سينه و پشت و پهلوى حسين اسب بتازند .\r\n\r\n","description":"","footnote":"","page_name":" 186 ","page_number":201},
  {"content":"\r\n\r\n( 1 ) خانواده‌ى او را اسيرانه بسوى كوفه كوچ دادند .\r\nما در ميان اين كاروان كه به كوفه ميرفت از جنس مرد عمر و زيد و حسن از ( بنى الحسن ) و على بن الحسين از ( بنى الحسين ) و از زبان زينب عقيله و ام كلثوم دختران امير المؤمنين على و سكينه دختر حسين بن على ( ارواحنا فداه ) را نام ميبريم .\r\nهنگامى كه اسراى كربلا در دمشق بر يزيد در آمدند . قاتل ابو عبد اللَّه اين شعرها را انشاد كرد و بدين ترتيب از جنايت خود سخن گفت .\r\n املاء ركابى فضة او ذهبا * انى قتلت الملك المحبا \r\nركاب مرا از سيم و زر آكنده ساز اين منم كه پادشاهى عظيم شأن را كشته‌ام\r\n قتلت خير الناس اما و ابا * و خير هم اذ ينسبون النسبا \r\nمن بهترين شخصيت‌ها را از بهترين پدران و مادران و خاندان‌ها به قتل رسانيده‌ام .\r\nو بعد سر مطهر ابو عبد اللَّه را در حضور يزيد گذاشتند . اين سر در طشتى قرار داشت .\r\nيزيد با قضيبى كه در كف داشت به دندانهاى او مىكوفت و مىگفت :\r\n\r\n","description":"","footnote":"","page_name":" 187 ","page_number":202},
  {"content":"\r\n\r\n( 1 ) از آن كسان كه بر ما ستم كنند سر مىشكنم هر چند وجودشان براى ما گرامى باشد .\r\nگفته شد اين سخن از عبيد اللَّه بن زياد است . و اين ابن زياد بود كه بر دندانهاى مقدس پسر پيغمبر چوب مينواخت .\r\nو نيز گفته مىشود كه يزيد بن معاويه در اين هنگام از شعرهاى عبد اللَّه بن زبعرى شاعر بت‌پرست قريش بعنوان شاهد مقام ياد كرده بود .\r\n ليت اشياخى ببدر شهدوا * جزع الخزرج من وقع الاسل \r\nايكاش پدران من كه در جنگ بدر بقتل رسيده‌اند ميديدند قبيله‌ى خزرج از طعن نيزه چه‌ها مىكند\r\n و قتلنا القرم من أشياخهم * و عدلناهم ببدر فاعتدل \r\nما از بزرگانشان قهرمان‌ها را به خاك فرو انداختم .\r\nورشكستگىهاى خود را در ( بدر ) جبران كرده‌ايم .\r\nيزيد بن معاويه فرمان داد على بن الحسين را بحضورش ببرند .\r\nاز او پرسيد :\r\nاسم تو چيست .\r\nگفت على بن الحسين .\r\n\r\n","description":"","footnote":"","page_name":" 188 ","page_number":203},
  {"content":"\r\n\r\n( 1 ) مگر على بن الحسين را خدا نكشته ؟\r\nعلى زين العابدين جواب داد :\r\n- برادرى داشتم از من بزرگتر بود و على ناميده ميشد . او را شما كشته‌ايد .\r\nيزيد گفت :\r\n- نه . او را خدا كشته .\r\nعلى بن الحسين به اين آيت شريفه از كلام كريمه انشاد فرمودند :\r\n اللَّهُ يَتَوَفَّى الْأَنْفُسَ حِينَ مَوْتِها \r\nجانهاى همه را بهنگام مرگ پروردگار مىستاند .\r\nيزيد سخن ديگر گونه كرد و اين آيه را تلاوت كرد :\r\n ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  هر چه مىكشيد از دست خود ميكشيد .\r\nعلى بن الحسين در پاسخ او به اين آيه تمسك جست :\r\n ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها . إِنَّ ذلِكَ عَلَى اللَّهِ يَسِيرٌ \r\nهيچ حادثه در زمين صورت نگيرد و هيچ مصيبت جانهاى شما را درنيابد مگر آنكه بيش از پيدايش جانها وقوع آن حوادث و مصائب در « كتاب » تقدير شده باشد .\r\nاين تقدير براى ذات پروردگار كار آسانيست .\r\nمردى از مردم شام برجست و گفت :\r\n\r\n","description":"","footnote":"","page_name":" 189 ","page_number":204},
  {"content":"\r\n\r\n( 1 ) - بگذار من اين جوان را بكشم .\r\nزينب دختر امير المؤمنين على بن الحسين را بآغوش كشيد و خويشتن را همچون سپر بلا در برابر او گرفت .\r\nمرد ديگر برخاست و گفت :\r\n- اين دختر را به من ببخشيد تا كنيز خويشتن سازم [ ( 1 ) 
  ] زينب عقيله فرمود :\r\n- نه . اين آرزو براى تو صورت‌پذير نيست . حقى براى يزيد هم غير مقدور است الا آنكه دين اسلام را ترك گويد .\r\nعلى بن الحسين به يزيد گفت :\r\n- اكنون كه ميخواهى مرا به قتل رسانى اگر ميان تو و اين زنان رشته‌ى رحامتى برقرار است كسى را همراهشان ساز تا به مدينه بازشان گرداند .\r\nيزيد به رقت آمد و گفت :\r\n- كسى جز تو همراهشان نخواهد بود .\r\nو بعد فرمانش داد كه بر منبر رود و در برابر ازدحام مردم از كردار پدرش پوزش بخواهد .\r\nعلى بن الحسين بر منبر رفت و پس حمد و ثناى پروردگار چنين گفت :\r\n\r\n\r\n","description":"","footnote":"\r\n[ ( 1 ) 
  ] مرادش فاطمه بنت الحسين عليه السلام بود .\r\n","page_name":" 190 ","page_number":205},
  {"content":"\r\n\r\n( 1 ) آن كس كه با ما آشناست ما را مىشناسد و من اكنون خود را ناآشنا به آن مىشناسم .\r\nمنم على بن الحسين . من پسر مردى باشم كه « بشير » و « نذير » بود . نيكوكاران را به بهشت بشارت ميداد و بدكاران را از دوزخ ميترسانيد .\r\nپسر كسى نيستم كه همچون چراغى درخشان فرا راه مردم قرار داشت و آنان را بسوى سعادت راهبرى مىكرد .\r\nمن پسر كسى باشم كه بشريت را بجانب خدا ميخواند .\r\nانا بن الداعى الى اللَّه باذنه .\r\nاين خطابه را دامنه‌اى وسيع است و من از ذكر اين گونه سخنان پرهيز ميدارم زيرا بناى اين كتاب به اختصار قرار داد .\r\nيزيد بن معاويه بدنبال اين وقايع على بن الحسين را با زنان آل رسول بمدينه باز گردانيد .\r\nعلى بن الحسين با زنهاى خاندان خود و پسر عموهاى خويش شام را ترك گفت .\r\nسليمان بن قنه در اين قطعه ابو عبد اللَّه بن الحسين را مرثيه مىكند .\r\n مررت على ابيات آل محمد * فلم ارها امثالها يوم حلت \r\n\r\n","description":"","footnote":"","page_name":" 191 ","page_number":206},
  {"content":"\r\n\r\n( 1 ) از خانه‌هاى آل محمد مىگذشتم .\r\nهرگز چنين خانه‌اى اين چنين ويران و وحشت زده نديده بودم .\r\n الم تر ان الشمس اضحت مريضه * نفقد حسين و البلاد اقشعرت \r\nآفتاب را نمىبينى كه در فراق حسين بيمار است و شهرها را نمىبينى كه در اين حادثه به خود ميلرزند\r\n و كانوا رجاء ثم صاروا رزية * لقد عظمت تلك الرزايا و جلت \r\nاينان براى ما پناه بوده‌اند ولى مايه سوگوارى ما شده‌اند .\r\nاين سوگواريها براى ما سخت عظيم و طاقت فرساست\r\n أ تسألنا قيس فنعطى فقيرها * و تقتلنا قيس اذا لنعل زلت [ 1 
  ] \r\nقبيله‌ى قيس دست حاجت بسوى ما مىآورد . حاجتش بر مىآوريم .\r\nو همين قيس روز ديگر بر ما مىآشوبد و ما را مىكشد\r\n و عند غنى قطره من دمائنا * سنطلبها و يوما بها . حيث جلت \r\n\r\n\r\n","description":"","footnote":"\r\n[ ( 1 - ) 
  ] از فتح مكه ياد مىكند كه رسول اكرم قبيله قريش را در برابر خشم انصار از قتل عام نجات داد و اكنون بازماندگان قريش نجات يافته بر روى فرزندان رسول تيغ مىكشد .\r\n","page_name":" 192 ","page_number":207},
  {"content":"\r\n\r\n( 1 ) از خون ما در قبيله‌ى « غنى » قطره‌اى ميجوشد .\r\nما اين خون را روزى باز خواهيم جست .\r\n فان قيل الطف من آل هاشم * اذل رقاب المسلمين فذلت \r\nآن شخصيت هاشمى كه در روز طف به قتل رسيد .\r\nگردن مسلمانان را براى هميشه به مذلت فرو شكست گروهى از شعراى متأخر بر ابى عبد اللَّه الحسين مرثيه‌ها گفته‌اند ولى من از تكرار آن اشعار پرهيز مىجويم زيرا نمىخواهم اين كتاب به طول انجامد .\r\nاما شعراى متقدم . . . از متقدمين شعرى به روايت ندارم و بديهى است كه آنان با بنى اميه معاصر بوده‌اند و جرأت نميداشتند كه نام ابو عبد اللَّه الحسين بن على را بر زبان بياورند .\r\nاينست آنچه از ماجراى قتل حسن بن على صلوات اللَّه و سلامه و رضوانه عليه بما خبر داده‌اند .\r\n\r\nابو بكر بن عبد اللَّه بن جعفر\r\nاز اسم او سخنى نشنيده‌ايم . ما او را بنام « ابو بكر » مىشناسيم .\r\nمادرش « خوصا » دختر حفصه از قبيله بكر بن وائل بود .\r\nمدائنى روايت مىكند .\r\nاين ابو بكر در حادثه‌ى « يوم الحره » در آن واقعه كه ميان مسرف\r\n\r\n","description":"","footnote":"","page_name":" 193 ","page_number":208},
  {"content":"\r\n\r\n( 1 ) بن عقبه و مردم مدينه پديد آمد و قتل و عام مدينه پايان پذيرفت بقتل رسيده است [ ( 1 ) 
  ]\r\n\r\nعون بن عبد اللَّه بن جعفر\r\nويرا « عون اصغر » ميناميدند .\r\nمادرش جمانه دختر مسيب بن نجيه فزارى بود .\r\nمسيب بن نجيه يكى از امراى فرقه‌ى « توابين » است كه پس از قتل سيد الشهدا بخونخواهىاش قيام كرد .\r\nاين مسيب در رديف اصحاب امير المؤمنين على قرار داشت و در ركاب او با اصحاب جمل و صفين و نهروان جهاد ميكرد .\r\nعون بن عبد اللَّه بن جعفر نيز در واقعه‌ى « يوم الحره » كشته شد .\r\nجنگجويان شام بقتلش رسانيده‌اند .\r\nآن عون بن عبد اللَّه كه لقبش « اكبر » است در روز عاشوراى شصت و يكم همراه ابو عبد اللَّه الحسين « ارواحنا فداه » شرف شهادت يافت .\r\n\r\n\r\n","description":"","footnote":"\r\n[ ( 1 - ) 
  ] « يوم الحره » واقعه‌ى خونينى بود كه در روز چهارشنبه بيست و هشتم ذى الحجه الحرام سال شصت و سوم هجرت ميان نيروى شام و مردم مدينه پديد آمد .\r\nمسلم بن عقبه بر نيروى شام فرمان ميداد و هم او بود كه مدينه را قتل و عام كرد .\r\n","page_name":" 194 ","page_number":209},
  {"content":"\r\n\r\n( 1 )\r\n\r\nعبد اللَّه بن على\r\nاز فرزندان امير المؤمنين على بن ابى طالب عليه السلام است .\r\nمادرش « ليلى » دختر مسعود دارمى است .\r\nعبد اللَّه پس از واقعه كربلا به كوفه رفت . در آنجا به مختار بن ابى عبيده‌ى ثقفى پيشنهاد داد كه به امامت بيعت كند .\r\nمختار نپذيرفت . او هم از مختار رنجيد و به مصعب بن زبير پيوست در آن جنگ كه بميان مصعب و مختار در گرفت ابن عبد اللَّه بدست پيروان مختار كشته شد .\r\nاما قاتلش . . . او را كسى نشناخت .\r\n\r\nعبد اللَّه بن محمد\r\nوى پسر محمد بن على عليه السلام معروف به « ابن حنفيه » است كنيه‌اش « ابو هاشم » بود .\r\nمادرش را « نائله » مىناميدند . اين زن كنيزى از كنيزان محمد بن حنفيه بود .\r\nعبد اللَّه ابو هاشم مردى سخنور و دانشمند و شهامت‌مند بود .\r\nاو وصى پدرش محمد بن حنفيه بود .\r\nاز مردم خراسان آنان كه مسلك شيعه دارند ويرا امام خويش ميشمارند چون مقام امامت را ميراث او ميدانند « ! » مىگويند :\r\nعبد اللَّه بن محمد وصى پدرش محمد بن حنفيه بود و امامت را از\r\n\r\n","description":"","footnote":"","page_name":" 195 ","page_number":210},
  {"content":"\r\n\r\n( 1 ) وى به ميراث داشت و هنگام مرگ اين ميراث مقدس را به محمد بن عبد اللَّه عباس سپرد و محمد بجاى خود ابراهيم امام را نشانيد و مبانى خلافت در آل عباس با دست عبد اللَّه بن محمد بن حنفيه قوت و قدرت يافت .\r\nسليمان بن عبد الملك مروانى ابن عبد اللَّه بن محمد را مسموم عبد اللَّه بن محمد را ابو هاشم در سرزمينى از كشور شام كه « حميمه » نام دارد زندگى را بدرود گفت :\r\nغسان بن عبد المجيد مىگويد :\r\nابو هاشم در خلافت سليمان بن عبد الملك به دمشق آمد و حضور او را دريافت . سليمان در حق ابو هاشم شرط ارادت را بجا آورد و تجهيزات سفرش را به حجاز فراهم ساخت .\r\nدر آن روز كه اين مرد ميخواست دمشق را ترك گويد به دربار رفت تا خليفه را وداع كند . سليمان « خليفه‌ى وقت » او را براى ناهار نگاه داشت . با هم ناهار آن روز را برگزار كردند . هنگام ظهر . در شدت گرما ابو هاشم از قصر خلافت بدر آمد و با كاروان رو بسوى مدينه گذاشت .\r\nسخت تشنه شد و شربتى خواست تا اين عطش را فرو بنشاند .\r\nبنا به نقشه‌اى كه سليمان بن عبد الملك چيده بود شربتى مسموم به عبد اللَّه بن محمد نوشانيدند .\r\nهنگامى كه اين مرد مرگ را در وجود خود احساس كرد محمد بن على\r\n\r\n","description":"","footnote":"","page_name":" 196 ","page_number":211},
  {"content":"\r\n\r\n( 1 ) عباس را ببالين خود طلبيد . محمد بن على همراه با عبد اللَّه بن حارث بسراغ او آمدند و همچنان در كنار بسترش ماندند تا او به جهان آفرين جان سپرد .\r\nاين دو مرد هاشمى عبد اللَّه ابو هاشم را به خاك سپردند .\r\nقبر او در حميمه شام است .\r\nوى محمد بن على هاشمى را وصى خويش قرار داد .\r\n\r\nزيد بن على\r\nزيد بن على عليه السلام « ابو الحسين » كينه داشت .\r\nمادرش كنيزى بود كه مختار بن ابى عبيده‌ى ثقفى به امام على بن الحسين عليهما السلام هديه كرده بود .\r\nاين كنيز از زين العابدين عليه السلام سه پسر و يك دختر به دنيا آورد .\r\n1 - زيد .\r\n2 - عمر 3 - على 4 - خديجه زياد بن منذر گويد :\r\nمختار بن ابى عبيده‌ى ثقفى كنيزى به قيمت سى هزار درهم خريد .\r\nبه او گفت :\r\n- رو كن .\r\n\r\n","description":"","footnote":"","page_name":" 197 ","page_number":212},
  {"content":"\r\n\r\n( 1 ) او رو كرد و گفت :\r\n- پشت كن او هم پشت كرد . كنيز زيبائى بود .\r\nمختار گفت :\r\n- اين كنيز شايسته على بن الحسين است .\r\nو بعد او را براى زين العابدين عليه السلام فرستاد . و هم اين كنيز مادر زيد بن على الحسين است .\r\nخضيب دابشى مىگويد - من هر جا كه زيد بن على را ديده‌ام نور خدائى بر چهره‌اش ميدرخشيد .\r\nابو قره مىگويد :\r\nبا زيد بن على سفرى بسوى « جبان » ميرفتم دستهاى او از دو طرف آويخته بود به من گفت :\r\n- گرسنه‌اى ابا قره ؟\r\nگفتم گرسنه‌ام .\r\nبيدرنگ به من يك گلابى داد كه نميدانم عطرش از طعمش دلپذير بود يا طعمش از عطرش .\r\nاين گلابى از بس درشت بود كه كف دستش را پر كرده بود .\r\n\r\n","description":"","footnote":"","page_name":" 198 ","page_number":213},
  {"content":"\r\n\r\n( 1 ) به من گفت :\r\n- ميدانى حالا كجا هستم ابا قره ؟ اكنون من و تو در باغى از باغهاى بهشت گردش مىكنيم ما اكنون در كنار قبر على امير المؤمنين بسر ميبريم .\r\nو بعد گفت :\r\n- قسم به آن كس كه از گردش خون در رگهاى گردنم خبر داد از آن روز كه دست چپم را از راست شناخته‌ام مرتكب هيچ عمل حرام نشده‌ام . اى ابو قره آن كس كه خدا را اطاعت كند خلق خدا او را اطاعت خواهند كرد .\r\nعاصم بن عمرى مىگويد :\r\nمن از زيد بن على بزرگترم . او را در مدينه ديده‌ام . جوان بود .\r\nهر وقت كه نام مقدس خدا در حضور او ياد ميشد از هوش ميرفت . آن چنان بيهوش و مدهوش فرو مىغلطيد كه كس گمان داشت دوباره به دنيا باز گردد .\r\nمحمد رافقى مىگويد :\r\n- پارسايان عصر جز زيد بن على كسى را امام خويش نميشمردند .\r\nعبد اللَّه بن جزيره گويد :\r\n\r\n","description":"","footnote":"","page_name":" 199 ","page_number":214},
  {"content":"\r\n\r\n( 1 ) - من جعفر بن محمد « صلوات اللَّه عليها » را ميديدم كه ركاب زيد بن على را مىگرفت و در سوارى به او كمك ميداد .\r\nابو معمر سعيد بن خثيم مىگويد :\r\nميان زيد بن على بن الحسين و عبد اللَّه بن حسن روى توليت موقوفات امير المؤمنين على گفتگوئى خصمانه در ميان بود .\r\nكارشان به محضر قضاوت كشيد . با هم به قاضى ميرفتند و هنگامى كه از محضر قضاوت بدر مىآمدند عبد اللَّه بن حسن پيش ميدويد و ركاب زيد بن على را مىگرفت تا بر مركب خود سوار شود :\r\nمحمد بن فرات مىگويد :\r\n- من زيد بن على را ديدم . بر پيشانيش اثر سجود سايه‌ى خفيفى گذاشته بود .\r\nعبد اللَّه بن مسلم بابكى مىگويد :\r\nبا زيد بن على بن الحسين بسوى مكه ميرفتيم . شب به نيمه رسيده بود .\r\nستاره ثريا بر قلب آسمان ميدرخشيد . زيد بن على به من گفت :\r\n- اين ثريا را مىبينى بابكى ! آيا گمان دارى كه دست كسى ميتواند به اين ستاره برسد ؟\r\nگفتم نه !\r\n\r\n","description":"","footnote":"","page_name":" 200 ","page_number":215},
  {"content":"\r\n\r\n( 1 ) گفت :\r\n- به خدا دوست ميدارم از اين ستاره آويزان باشم و همچنان با سر به زمين سقوط كنم و پيكرم قطعه قطعه بر زمين پريشان شود و در عوض خداوند امت محمد بن عبد اللَّه صلّى اللَّه عليه و آله و سلم را از پريشانى بدر آورد .\r\nابو الجارود مىگويد :\r\n- به مدينه رفتم و در آنجا پيش هر كس كه از زيد زياد كردم به من گفتند اين زيد همدم قرآن است .\r\nحسن بن يحيى مىگويد :\r\n- زيد بن على در آن روز كه به قتل ميرسد مردى چهل و دو ساله بود .\r\nابو جعفر محمد بن على « صلوات اللَّه عليها » از رسول اكرم روايت كرد كه به حسين فرمود :\r\n- از نسل تو پسرى « زيد » نام بوجود خواهد آمد كه به روز رستاخيز او و اصحاب او از گردنهاى مردم مىگذرند و بى حساب در بهشت جاى گيرند .\r\nعبد الملك بن ابى سليمان از پيامبر روايت مىكند كه فرمود :\r\n\r\n","description":"","footnote":"","page_name":" 201 ","page_number":216},
  {"content":"\r\n\r\n( 1 ) - از خانواده‌ى من مردى را مىكشند و بدارش ميزنند كه بر روى دار عريان خواهد بود . آن چشم كه عورت فرزندم را ببيند هرگز بهشت را نخواهد ديد .\r\nعلى بن الحسين از جدش على عليه السلام روايت مىكند كه فرمود :\r\nمردى بنام زيد در بيابانهاى پشت كوفه قيام خواهد كرد كه شكوهى شاهانه دارد . اين مرد در كردار و رفتارش ميان گذشتگان و آيندگان بىمانند است . بروز قيامت او و اصحابش از روى گردن مردم خواهند گذشت فرشتگان در حق آنان خواهند گفت :\r\n« اين قوم مردم را بسوى حق هدايت مىكرده‌اند » و رسول اكرم باستقبالشان آغوش خواهد گشود و خواهد گفت :\r\n- به آنچه فرمان داشته‌اى اطاعت كرده‌اى پسرك من . تو و يارانت بى حساب ببهشت درآيند .\r\nربطه دختر عبد اللَّه بن محمد ميگويد :\r\n- زيد بن على از برابر جد من محمد داشت ميگذشت . جد من با كيفيت رقت‌انگيزى او را در كنار خود نشانيد و گفت :\r\n- پناه بر خدا اى برادرزاده‌ى من اگر آن زيد كه در عراق بدارش ميزنند تو باشى . آن كس كه به عورت برهنه‌ات بنگرد جايش در دركات جهنم است .\r\n\r\n","description":"","footnote":"","page_name":" 202 ","page_number":217},
  {"content":"\r\n\r\n( 1 ) خالد خانه‌زاد آل زبير ميگويد :\r\n- در حضور على بن الحسين « عليهما السلام » نشسته بوديم فرزندش زيد را بپيش خود فرا خواند . وقتى كه اين كودك خواست بسوى او بيايد به روى زمين افتاد . چهره‌اش خونين شد .\r\nعلى بن الحسين خون از چهره‌ى او پاك ميكرد و ميگفت :\r\n- پناه بر خدا ميبرم اگر آن زيد كه در كناسه‌ى كوفه بدار آويخته مىشود تو باشى . هر كس بر عورت عريانش نگاه كند كيفرش آتش دوزخ خواهد بود .\r\nيونس بن جناب ميگويد :\r\nبا ابو جعفر محمد بن على بمكتب رفتيم . زيد را صدا كرد و بآغوشش كشيد و گفت :\r\nبه خدا پناهت مىدهم اگر نصيب تو در كناسه‌ى كوفه دار باشد .\r\nمحمد بن فرات ميگويد :\r\n- من زيد بن على را در يك روز گرم تابستانى ديدم و ديدم پاره‌ى ابرى بر بالاى سرش سايه افكنده بود . اين ابر بهر سو كه زيد مىچرخيد گردش ميكرد .\r\nابو خالد ميگويد :\r\nبر انگشتر زيد اين دو جمله نقش شده بود\r\n\r\n","description":"","footnote":"","page_name":" 203 ","page_number":218},
  {"content":"\r\n\r\n( 1 ) « بردبار باش تا مزد يا بى و پرهيز كن زيرا نجات در پرهيز است » عزيزه دختر زكريا همدانى از قول پدرش ميگويد :\r\nميخواستم به مكه سفر كنم . از مدينه ميگذشتم . بر زيد بن على بن الحسين درآمدم . سلامش دادم . شنيدم كه اين شعرها را پيش خود زمزمه ميكرد :\r\n و من يطلب المال الممنع بالقنا * يعش ما جدا او تخترمه المخارم \r\nآن كس كه زندگى منيعى را با نيزه ميجويد يا شرافتمندانه زنده ميماند و يا در اين راه جان ميسپارد\r\n متى نجمع القلب الذكى و صارما * و انفا حميا تجتنبك المظالم \r\nدر آنجا كه قلب پاك و شمشيرى آبدار و گردنى كشيده با تو باشد هرگز ستم نخواهى ديد\r\n و كنت اذا قوم غزونى غزوتهم * فهل انا ذا يا آل همدان ظالم \r\nهر كس با من بجنگد من نيز با وى نبرد خواهم كرد آيا در چنين كيفيت اى آل همدان مردى ستمكارم ؟\r\n\r\n","description":"","footnote":"","page_name":" 204 ","page_number":219},
  {"content":"\r\n\r\n( 1 )\r\n\r\nكيفيت قتل زيد\r\nاصحاب حديث چنين گفته‌اند خالد بن عبد اللَّه قسرى يك دعوى مالى بر ضد زيد بن على « زين العابدين » و محمد بن عمر بن على « امير المؤمنين » و داود بن على « عباسى » و سعد بن ابراهيم و ايوب بن سلمه اقامه كرده بود .\r\nدر اين هنگام يوسف بن عمر والى عراق بود .\r\nوالى عراق جريان اين اختلاف را بدمشق گزارش داد . خليفه‌ى وقت هشام بن عبد الملك بن مروان بود .\r\nزيد بن على و محمد بن عمر هر دو در رصافه بسر ميبردند .\r\nزيد علاوه بر اين دعوى با حسن بن حسن هم بر سر توليت موقوفات رسول اللَّه ( ص ) اختلاف داشت .\r\nهشام بن عبد الملك بر اساس گزارش يوسف بن عمر زيد بن على و ديگران همه را بحضور خود احضار كرد و اين ماجرا را پيش كشيد ولى همه دست جمعى موضوع دعوى را انكار كردند هشام گفت :\r\n- همه‌تان را بكوفه ميفرستم تا يوسف شخصا ميان شما حكومت كند .\r\nزيد با لحن هراس‌آميزى گفت :\r\n\r\n","description":"","footnote":"","page_name":" 205 ","page_number":220},
  {"content":"\r\n\r\n( 1 ) من ترا به حق خدا و حرمت رحامت قسم مىدهم كه از اين تصميم بگذر هشام پرسيد :\r\nچرا . مگر از يوسف بن عمر ميترسيد ؟\r\nبله ميترسيم . ميترسيم كه او نسبت به ما تعدى روا دارد .\r\nهشام بيدرنگ منشى خود را پيش خواست و گفت :\r\nبنويس كه من زيد بن على و محمد بن عمر و بالاخره اين جمع مدعا عليهم را به كوفه ميفرستم . مقرر دارد كه مدعى هم حضور يابد . اگر مدعا عليهم به حقيقت ادعا اقرار كند همه‌شان را بشام گسيل دار تا خود به كارشان رسيدگى كنم و اگر انكار كردند از مدعى گواه بخواه . و مدعا عليهم را ، پس از نماز عصر وادار كن تا قسم ياد كنند . به حق خداوندى كه جز او خداوندى نيست قسم ياد كنند كه امانتى از خالد بن عبد اللَّه دريافت نداشته‌اند . و هيچ از او به عهده ندارند . وقتى قسم ياد كردند دست از آنان بدار :\r\nمعهذا ميترسيم كه يوسف بن عمر بر ما ستم روا دارد .\r\nهشام گفت نترسيد . من از طرف قواى نظامى دمشق نماينده‌اى را همراهيان گسيل ميدارم كه از نزديك شاهد كردار يوسف باشد و تا پايان اين قضيه در كوفه بماند .\r\nهمه از هشام بن عبد الملك تشكر كردند . گفتند خداوند همچون تو خويشاوند خيرخواه را جزاى خير دهاد . تو در ميان ما به عدالت حكومت كرده‌اى\r\n\r\n","description":"","footnote":"","page_name":" 206 ","page_number":221},
  {"content":"\r\n\r\n( 1 ) يوسف بن عمر والى عراق در اين هنگام به حيره سفر كرده بود .\r\nدر همانجا مدعا عليهم را بحضور طلبيد . در ميان اين جمع تنها ايوب بن سلمه را از حضور معاف داشت زيرا وى در رديف دائىهاى هشام بن عبد الملك شمرده ميشد .\r\nمدعا عليهم وقتى به بارگاه والى عراق در آمدند بر وى سلام دادند والى با احترام و مهربانى زيد بن على را پهلوى خود نشانيد و او را بسيار دوستانه به حرف گرفت و بعد از جريان اين ادعا جستجو كرد .\r\nمدعا عليهم اين ادعا را تكذيب كردند .\r\nيوسف بن عمر دستور داد كه خالد بن عبد اللَّه در محضر قضاوت حضور يابد و دلائل خويش را ابراز دارد :\r\nاينك زيد بن على بن الحسين و محمد بن عمر بن على در برابر تو نشسته‌اند . بگو به‌بينم ادعاى تو بر اين دو نفر چيست .\r\nخالد بن عبد اللَّه در پاسخ والى گفت :\r\nمن از بيش و كم هيچ دعوى بر اين دو مرد ندارم .\r\nيوسف بن عمر اين سخن را خلاف انتظار خود شنيده بود زيرا ميدانست كه خالد بن عبد اللَّه هميشه خود را طلبكاره اين ميدانست بنابر اين با خشم شديدى گفت :\r\nپس تو من و امير المؤمنين را به استهزا گرفته بودى ؟\r\nدستور داد كه خالد را سخت در شكنجه و عذاب بگذارند .\r\n\r\n","description":"","footnote":"","page_name":" 207 ","page_number":222},
  {"content":"\r\n\r\n( 1 ) خالد بكيفر اين انكار آنچنان شكنجه و عذاب ديد كه گمان برد به اعدام محكوم شده است معهذا يوسف بن عمر مدعى عليهم را پس از نماز عصر در مسجد به قسم واداشت كه اين قوم هم با منتهاى رشادت قسم خوردند كه مديون خالد بن عبد اللَّه نيستند .\r\nيوسف بن عمرو اين جريان را به هشام گزارش داد و چون به مصلحت محيط نميديد كه زيد بن على در كوفه بماند از وى با لحنى تقريبا رسمى خواهش كرد كوفه را ترك گويد اما زيد به بهانه‌ى اينكه بيمار است و طاقت سفر ندارد از خواهش والى عراق سرباز ميزد .\r\nآهسته آهسته اين لحن تمام رسمى شد و زيد خود را ناچار ديد كه از كوفه رخت سفر به‌بندد .\r\nسرانجام كوفه را ترك گفت به قادسيه رسيد .\r\nدر قادسيه فرقه شيعه زيد را با آغوشى مشتاق پذيرفتند و در آنجا مقدمات نهضت او را فراهم ساختند :\r\nاين تخرج عنا رحمك اللّه و معك مائة الف سيفه من اهل الكوفه و البصره و خراسان بكجا خواهى رفت . اكنون صد هزار شمشير كوفى و بصرى و خراسانى در كنار تو بر ضد دشمنان تو كشيده شده است :\r\nمىگفتند :\r\nاهل شام در اين محيط يك اقليت ضعيف بيش نيستند :\r\n\r\n","description":"","footnote":"","page_name":" 208 ","page_number":223},
  {"content":"\r\n\r\n( 1 ) پيروان اهل البيت بيك حمله اين اقليت را محو خواهد كرد و نشان آل اميه را از لوح زندگى خواهد سترد .\r\nمعهذا زيد امتناع ميورزيد و نميخواست دعوت مردم عراق را قبول كند اما آنقدر بر اصرار و الحاح افزودند كه زيد را بنهضت وا داشتند :\r\nزيد بن على با زور و اصرار و الحاح مردم شيعه‌ى كوفه و عهد و پيمان مؤكدى كه از آنان گرفته بود بنهضت تصميم گرفت .\r\nمحمد بن عمر بن على وقتى از اين جريان آگاه شد به او گفت :\r\n- اى ابو حسين ، چكار است بپيش گرفته‌اى ؟ هرگز به اين عهد و ميثاق‌ها اعتماد مدار . قول اين قوم را مپذير .\r\nاين مردم بپيمان خود وفادار نيستند .\r\nمگر نه همان مردم كوفه‌اند كه با جد تو ابو عبد اللَّه الحسين ( ارواحنا فداه ) عهد و پيمان بسته بودند .\r\nزيد بسخنان پسر عم خود تصديق داد ولى معهذا تصميم خود را نشكست .\r\nكار زيد آهسته آهسته رسميت يافت .\r\nاز دور و نزديك مردم شيعه حضورش را ادراك كردند و به او دست بيعت دادند .\r\nشمار بيعت كنندگان بپانزده هزار نفر رسيد . اين پانزده هزار نفر تنها مردم كوفه بودند كه با او بيعت كرده بودند .\r\n\r\n","description":"","footnote":"","page_name":" 209 ","page_number":224},
  {"content":"\r\n\r\n( 1 ) علاوه بر اين قوم گروهى هم از مردم مدائن و بصره و واسط و موصل و رى و گرگان و خراسان هم شرف بيعت او را يافته بودند .\r\nزيد بن على چند ماه ديگر هم در كوفه بسر برد و بعد جمعى را بنام « داعى » از كوفه به كشورهاى دوردست فرستاد تا بنام او بر ضد حكومت وقت بيعت بگيرند .\r\nدر اين هنگام زمينه را براى انقلاب مساعد يافت .\r\nآشكارا آماده‌ى قيام شد . دستور داد كه اصحاب او گوش به فرمان باشند .\r\nسليمان بن سراقه‌ى بارقى وقتى از جريان امر آگاه شد بيدرنگ به يوسف بن عمر گزارش داد .\r\nيوسف بن عمر كه تا اين وقت خبر از توطئه‌هاى نهانى نداشت با شتاب بسراغ زيد بن على فرستاد .\r\nوالى عراق سراغ زيد را در خانه‌ى دو مرد از كوفه گرفته بود اما در آن دو خانه نشانى از زيد نيافت و چون نسبت به اين دو مرد بدگمان بود دستور داد هر دو را گردن زدند بزيد بن على خبر دادند كه حكومت سخت در جستجوى اوست .\r\nاين خبر او را بوحشت انداخت . از ترس اينكه مبادا راه خروج را برويش ببندند پيش از موعدى كه با پيروان خود داشت قيام كرد .\r\n\r\n","description":"","footnote":"","page_name":" 210 ","page_number":225},
  {"content":"\r\n\r\n( 1 ) موعد زيد با بيعت كنندگان شب چهارشنبه غره‌ى صفر سال صد و بيست و دوم هجرت بود .\r\nيوسف بن عمر كه كاملا در جريان ماجراى قرار داشت حكم بن صلت را فرمان داد كه همه جا جار بزنند كه ملت كوفه روز سه شنبه بيست و سوم محرم كه محرم الحرام سال 122 را بايد در مسجد اعظم كوفه حضور يابند .\r\nاگر از مردم كوفه خواه اعراب و خواه موالى در روز مقرر به مسجد نيايند . خون و مالشان مباح خواهد بود .\r\nو قيد كرد كه بايد حتما در مسجد اعظم حضور يابند . حضور در دور و بر مسجد خون و مال كسى را تضمين نخواهد كرد .\r\nيوسف بن عمر بدين ترتيب رجال و سرشناسان كوفه را تحت نظر گرفت و ضمنا به معاوية بن اسحق انصارى فرستاد تا زيد را دستگير كند اما در آنجا هم از زيد نشانى نديد .\r\nزيد بن على در شب چهارشنبه بيست و چهارم محرم ، يعنى هفت روز پيش از غره‌ى ماه صفر . در يك شب بسيار سرد زمستانى به منادى خود فرمان داد كه شعار مخصوص را بر بامهاى كوفه ندا كنند .\r\nيا منصور امت اما افسوس كه اين ندا بىجواب بود زيرا مردمى كه بايد به اين ندا پاسخ گويند همه تحت نظر والى كوفه در مسجد اعظم محبوس بودند .\r\n\r\n","description":"","footnote":"","page_name":" 211 ","page_number":226},
  {"content":"\r\n\r\n( 1 ) منادى زيد آن شب تا سپيده‌دم فرياد ميكشيد اما بفرياد او كس جواب نميداد .\r\nصبح روز چهارشنبه زيد بن على به قاسم بن عمر تبعى و مرد ديگرى از اصحاب خود فرمان داد كه براى جمع‌آورى مجاهد بن شعار ( يا منصور امت ) را در بيابانها و صحرا ميان قبائل تكرار كند .\r\nسعيد بن خيثم ميگويد من مردى درشت صدا بودم . خوب ميتوانستم فرياد بكشم .\r\nمرا هم همراه قاسم كردند كه در ميان عشائر به تجهيز قوا بپردازيم .\r\nدر بيابان‌هاى « عبد القيس » قاسم بن عمر با مردى كه همراهش بود با جعفر بن عباس كندى برخورد كردند .\r\nميانشان تصادمى افتاد . آن مرد كه با قاسم بود كشته شد و قاسم نيز دست به گردن بسته در اسارت جعفر كندى افتاد .\r\nجعفر اين قاسم را به حكم بن صلت تسليم كرد و او هم دستور داد گردنش را بزنند .\r\nقاسم را در آستان قصر گردن زدند .\r\nدخترش سكينه اين شعرها را در رثاى پدرش انشاد كرد .\r\nبر قاسم بن كثير اى چشم من اشك بريز اشك فراوان بر او ببار\r\n\r\n","description":"","footnote":"","page_name":" 212 ","page_number":227},
  {"content":"\r\n\r\n( 1 ) مردمى فرومايه او را بقتل رسانيد مردمى مشرك و پست و شرير اى پدر بر تو گريه خواهم كرد تا آنگاه كه كبوتران بر شاخه‌هاى تازه مينالند ابو مخنف ميگويد :\r\nيوسف بن عمر همچنان در « حيره » بسر ميبرد .\r\n- كيست كيست آن كس كه با اين قوم نزديك شود و در ميانشان بجاسوسى بپردازد و از اوضاعشان به من گزارش دهد .\r\nعبد اللّه بن عباس همدانى گفت :\r\n- من اين وظيفه را انجام مىدهم امير ! عبد اللَّه با پنجاه سوار بجستجوى زيد بن على عزيمت كرد و در « جبانه سالم » سراغشان را گرفت و از وضع جنگىشان خبر يافت و به حيره برگشت و امير عراق را در جريان گذاشت . يوسف بن عمر امير عراق با جمعى از قريش و اشراف قبائل در تپه‌اى كه نزديك حيره بود اردو زد .\r\nامير شرطه‌ى وى در اين هنگام عباس بن سعيد مزنى بود در آنجا ريان بن سلمه بلوى را با دو هزار سواره و سيصد پياده بسوى اردوگاه زيد گسيل كرد .\r\nزيد بن على در اين وقت بيش از دويست و هيجده نفر مرد مسلح كسى با خود نداشت .\r\n\r\n","description":"","footnote":"","page_name":" 213 ","page_number":228},
  {"content":"\r\n\r\n( 1 ) زيد حيرت زده از خود ميپرسيد :\r\nسبحان اللَّه فاين الناس خدايا . پس مردم چه شدند ؟\r\nگفته شد :\r\n- اين قوم در مسجد اعظم كوفه محصور هستند اما زيد اين حرف را باور نميداشت .\r\n- نه . من اين عذر را نميپذيرم . اين حرف براى كسى كه بيعت كرده معذرت محسوب نميشود .\r\nنصر بن حزيمه « يار وفادار زيد » با سواران خود به سمت زيد مىآمد .\r\nكنار خانه‌ى زبير بن ابى حكيمه . از راهى كه به مسجد بنى عدى انتها ميگيرد با گروهى كه در جهت برابرش پيش مىآمد برخورد كرد .\r\nاين گروه از بنى جهنه بودند . فرماندهشان عمر بن عبد الرحمن امير شرطه‌ى حكم بن صلت بود .\r\nنصر بن خزيمه بهواى اينكه از هويت اين قوم سر در بياورد يعنى مخالف و موافق را از هم بشناسد فرياد كشيد :\r\nيا منصور امت جوابى نشنيد .\r\n\r\n","description":"","footnote":"","page_name":" 214 ","page_number":229},
  {"content":"\r\n\r\n( 1 ) بنابر اين شمشير برايشان كشيد .\r\nجنگ در گرفت عمر بن عبد الرحمن كشته شد و سوارانش پراكنده شدند .\r\nاز اين سوى زيد بن على بسوى « جنانه صيادين » حركت كرد .\r\nدر آن جا پانصد نفر سوار مسلح از نيروهاى شام پادگان داشتند . زيد بن على بر ايشان حمله برد و تجهيزاتشان را درهم شكست .\r\nو بعد بكناسه حمله‌ور شد و شامىهاى آن منطقه را نيز پريشان و پراكنده ساخت .\r\nزيد بن على همچنان مانند سيل بنيان كن پيش ميآمد تا به « مقبره » رسيد .\r\nيوسف بن عمر والى عراق بر روى تپه‌اى چادر داشت . وى از فاصله‌ى تقريبا نزديكى زيد را ميديد .\r\nميديد كه زيد بن على و پيروان دليرش با چه رشادتى حمله مىآوردند ابو منف ميگويد :\r\nاگر زيد اراده ميكرد ميتوانست به آسانى يوسف بن عمر را از ميان بردارد .\r\nاما زاهد راهش را بجاده‌ى راست كج كرد و از راه مصلاى خالد بن عبد اللَّه بكوفه رسيد\r\n\r\n","description":"","footnote":"","page_name":" 215 ","page_number":230},
  {"content":"\r\n\r\n( 1 ) زيد بن على با نيروى خود داخل كوفه شد و داشت با يكى از سواران خود درباره‌ى ( خبانه‌ى كنده ) صحبت مىكرد و فكر ميداد كه آيا نيست به خبانه كنده حمله بياوريم . هنوز اين سخن بپايان نيامده نيروى شام از كوچه‌ى بر امير پديدار شد .\r\nزيد بن على بيدرنگ به كوچه‌ى تنگى پيچيد . اصحابش هم از دنبالش به همان كوچه پيچيدند .\r\nيك تن از همراهان زيد خودش را به عقب كشيد و عوض اينكه در كوچه‌هاى تنگ ناپديد شد به مسجد رفت و دو ركعت نماز گذاشت و آن وقت از مسجد بدر آمد و شمشيرش را كشيد و خود را بر نيروى شام زد :\r\nاز چپ و راست ضربه‌هاى شمشير بر وى فرود مىآمد و او همچنان مىجنگيد .\r\nتا بدستور يك سوار نقابدار كلاه‌خود از سرش برداشتند و سر برهنه‌اش را با گرز گران پريشان كردند :\r\nاين مرد كشته شد ولى طرفداران او ( از پيروان زيد ) بر نيروى شام حمله آوردند و در اين گير و دار باز هم مردى از اصحاب زيد بدست شامىها گرفتار شد .\r\nاين مرد را بحضور يوسف بن عمر بردند . او دستور داد گردنش را بزنند .\r\nدر اين هنگام زيد بن على بن نصر بن خزيمه گفت\r\n\r\n","description":"","footnote":"","page_name":" 216 ","page_number":231},
  {"content":"\r\n\r\n( 1 ) أ تخاف اهل الكوفه ان يكونوا فعلوها حسينيه ؟\r\nميترسى مردم كوفه آنچه با حسين بن على كرده‌اند در حق ما نيز روا بدارند ؟\r\nنصر در جواب گفت :\r\nخدا مرا فداى تو سازد . من كوفى نيستم . من با اين شمشير آنقدر در ركاب تو جهاد مىكنم كه پيش پاى تو جان بسپارم .\r\nزيد بن على بار ديگر با همراهان خود بسوى مسجد حمله‌ور شد تا محاصره را درهم بشكند .\r\nعبيد اللَّه بن عباس كندى كه بر نيروى شام فرمان ميداد بر آستان خانه‌ى عمر بن سعد با اصحاب زيد برخورد كرد .\r\nاصحاب زيد عبيد اللَّه كندى را در همان حمله‌هاى نخستين به عقب راندند .\r\nشامىها تا در خانه‌ى عمرو بن حريث عقب نشستند :\r\nزيد بن على همچنان بر حملات خود مىافزود . بالاخره حلقه‌ى محاصره را بريدند و به مسجد رسيدند :\r\nاصحاب زيد سر پرچم‌هاى خود را از ( باب الفيل ) به مردم مسجد نشان ميدادند و مىگفتند :\r\nبيرون بيائيد : بيرون بيائيد :\r\nنصر بن خزيمه فرياد مىكشيد :\r\n\r\n","description":"","footnote":"","page_name":" 217 ","page_number":232},
  {"content":"\r\n\r\n( 1 ) مردم كوفه از ذلت بسوى عزت بشتابيد : دين و دنياى شما اينجاست :\r\nدين و دنياى خود را دريابيد .\r\nو در اين حال نيروى شام از پشت بام مسجد بر سر زيد و اصحاب زيد سنگ مىباريدند .\r\nيوسف بن عمر يكى از امراى خود را بنام ريان بن سلمه با گروهى از سواران به ( دار الرزق ) فرستاد تا جلوى زيد بن على را بگيرد : اما سواران يوسف بن عمر در اين حمله نيز بجاى پيروزى شكست خوردند همه مجروح و نالان عقب نشستند .\r\nسرانجام اصحاب زيد به مسجد اعظم رسيدند .\r\nدر شامگاه روز شنبه نيروى شام با نوميدى به اردوگاه خود باز گشتند .\r\nصبح روز پنج شنبه يوسف بن عمر غضبناك ريان بن سلمه را پيش خواست و گفت .\r\nننگ بر تو فرمانده اسواران و بعد عباس بن سعد مزنى را كه امير شرطه‌ى او بود بر سپاهيان شام فرماندهى داد و دستورش داد كه با نيروى زيد بن على بجنگند .\r\n\r\n","description":"","footnote":"","page_name":" 218 ","page_number":233},
  {"content":"\r\n\r\n( 1 ) در « دار الرزق » از نو جنگ در گرفت .\r\nزيد بن على با نصر بن خزيمه و معاوية بن اسحاق سرگرم دفاع بودند .\r\nعباس بن سعد فرياد كشيد .\r\nپياده شويد اهل شام .\r\nسربازان شام پياده شدند نبرد خونينى صورت گرفت .\r\nمردى از سپاه شام كه نائل بن قروه ناميده ميشد گفت :\r\nاگر نصر بن خزيمه را در ميدان جنگ به‌بينم به خدا او را خواهم كشت يا بدست او كشته خواهم شد .\r\nيوسف بن عمر شمشير بسيار تيزى به او سپرد و گفت :\r\n- با اين شمشير از هر مانعى خواهد گذشت .\r\nهنگامى كه نيروى عباس بن سعد با اصحاب زيد درهم افتادند چشم نائل بنصر افتاد . شمشيرش را بر ران فرود آورد . پايش را از كشاله قطع كرد .\r\nنصر هم در همان حال به شمشير او جواب داد . اين دو نفر بدست هم كشته شدند .\r\nمعهذا زيد بن على نيروى شام را درهم شكست .\r\nشب هنگام بار ديگر يوسف بن عمر باصحاب زيد حمله برد .\r\nو بار ديگر از دست زيد شكست خورد .\r\nدر اين حمله زيد بن على نيروى شام را يك بار به « سنجه » عقب راند\r\n\r\n","description":"","footnote":"","page_name":" 219 ","page_number":234},
  {"content":"\r\n\r\n( 1 ) و بار ديگر از اراضى بنى سليم بيرون كرد .\r\nپرچم زيد در اين گير و دار بدست مردى از بنى بكر بنام عبد الصمد بود .\r\nسعيد بن خيثم ميگويد :\r\nعده‌ى ما در آن جنگ پانصد نفر بيش نبود اما نيروى شام به دوازده هزار تن نميرسيد .\r\nبا زيد بن على بيش از دوازده هزار تن بيعت كرده بودند اما بيعت آنان مكر آميز بود .\r\nدر ميدان جنگ مردى شامى از بنى كلب پيش تاخت و زبان بسب و شتم فاطمه‌ى زهرا سلام اللَّه عليها گشود .\r\nاين مرد دختر پيغمبر را دشنام ميداد و زيد گريه ميكرد .\r\nزيد بن على آنقدر گريست كه چهره‌اش از اشك چشمانش خيس شد و آن وقت گفت :\r\n- آيا كسى نيست از فاطمه‌ى زهرا دفاع كند ؟ آيا كسى نيست كه بخاطر خدا و رسول خشم گيرد .\r\nآن مرد شامى از اسبش فرود آمد و بر قاطرى سوار شد .\r\nمردم در اين دو معركه به دو فرقه تقسيم شده بودند .\r\nفرقه‌اى ميجنگيدند و فرقه‌اى تماشا مىكردند .\r\nسعيد ميگويد :\r\n- من از اسبم پياده شدم و غلام خود را صدا كردم و از او يك « مشمل »\r\n\r\n","description":"","footnote":"","page_name":" 220 ","page_number":235},
  {"content":"\r\n\r\n( 1 ) خواستم [ ( 1 ) 
  ] با آن مشمل خودم را توى صف تماشاگران جا كردم .\r\nهنگامى كه اين شامى قاطر سوار آمد از جلوى صف ما بگذرد .\r\nبا يك ضربت سريع سرش را دم پاى قاطرش به خاك انداختم .\r\nهمدستانش كه اين ماجرا را ديدند يكباره بسوى من حمله آوردند .\r\nمن ديگر از خود نوميد بودم اما اصحاب زيد بهوادارى من تكبير گفتند و حمله‌ى شامىها را درهم شكستند و مرا از چنگشان نجات دادند .\r\nوقتى به خدمت زيد بن على رسيدم ميان چشمانم را بوسيد و فرمود :\r\nبه خدا تو خون ما را از اين قوم بازجسته‌اى . به خدا تو شرف دنيا و آخرت را دريافته‌اى .\r\nمن قاطر اين مرد را به تو بخشيده‌ام .\r\nديگر قواى شام در برابر زيد بن على به زانو درآمده يا ميخواست به زانو درآيد .\r\nعباس بن سعد اين خبر ناگوار را به امير عراق گزارش كرد و\r\n\r\n\r\n","description":"","footnote":"\r\n[ ( 1 - ) 
  ] « مشمل » شمشير كوتاهى را ميگويند كه بشود زير لباس پنهانش كرد .\r\n","page_name":" 221 ","page_number":236},
  {"content":"\r\n\r\n( 1 ) وى يك گروه تيرانداز خواست .\r\nيوسف بن عمروه تيرانداز خود را تحت فرماندهى سليمان كيسان بجبهه‌ى جنگ فرستاد :\r\nتيراندازان اصحاب زيد را زير رگبار تير گذاشتند .\r\nمعاوية بن اسحاق كه پس از نصر بن خزيمه بازوى ديگرى براى زيد شمرده مىشد در همين معركه به خاك و خون غلطيد و در برابر زيد جان سپرد .\r\nاما زيد همچنان با اصحاب خود پافشارى مىكرد .\r\nآهسته آهسته روز بپايان رسيده بود . ولى هنوز نشده بود كه يك تير غلط انداز بر شقيقه‌ى چپ زيد نشست و پيكانش در مغز او جا گرفت .\r\nزيد بن على از ميدان برگشت و اصحاب او هم بدنبالش ميدان را ترك گفتند .\r\nسپاه شام بىخبر از آنچه گذشت گمان بردند كه چون شب فرا رسيده سپاه زيد معركه را خالى گذاشته‌اند و گر نه در همان شب باردوگاه زيد بن على يورش مىبردند .\r\nمسلمة بن ثابت كه غلامش معاوية بن ابى اسحاق بود چنين روايت مىكند .\r\nمن و همراهان من از دنبال زيد بسوى اردوى خودمان ميرفتيم .\r\nزيد بن على را بخانه‌ى حران بن ابى كريمه برده بودند .\r\n\r\n","description":"","footnote":"","page_name":" 222 ","page_number":237},
  {"content":"\r\n\r\n( 1 ) اين خانه در كوچه‌ى « بريد » قرار داشت . اين گذر معروف بگذر « ارحب و شاكر » بود من بر زيد درآمدم و گفتم خدا مرا فداى تو كند اى ابو حسين گروهى از اصحاب او بسراغ طبيب دويدند .\r\nمردى را كه شقير ناميده مىشد و از غلامان آزاد شده‌ى خانواده‌ى « دواس » بود ببالين زيد آوردند .\r\nشقير گفت :\r\n- اگر اين پيكان را از شقيقه‌ى ابو الحسين در بياوريم او خواهد مرد .\r\nزيد پاسخ داد :\r\nمرگ براى من از اين حالت كه دارم گواراتر است .\r\nشقير هم با يك انبر « كلبتين » آن پيكان را از مغز زيد بدر كشيد زيد هم جابجا جان داد . صلوات اللَّه عليه .\r\nاصحاب زيد بمشورت پرداختند :\r\nاو را در كجا به خاك بسپاريم تا بدست دشمنان نيفتد .\r\nگفته شد .\r\nدو لا زره ببرش ميپوشانيم و او را به آب مياندازيم .\r\nديگرى گفت :\r\n- نه ، بلكه سرش را از بدن برميداريم و پيكر بىسر او را ميان كشتگان مياندازيم . كسى او را نخواهد شناخت .\r\n\r\n","description":"","footnote":"","page_name":" 223 ","page_number":238},
  {"content":"\r\n\r\n( 1 ) يحيى بن زيد گفت :\r\n- نه ، هرگز اجازه نميدهم كه پدرم طعمه‌ى درندگان شود .\r\nبالاخره قرار بر اين گذاشتند كه او را به « عباسيه » ببرند و در آنجا دفنش كنند .\r\nسلمة بن ثابت مىگويد :\r\nجنازه‌ى زيد را شبانه بعباسيه ببريم . نهر عباسيه آب فراوان داشت .\r\nآب را از مجرى باز گردانيديم . و بعد جنازه را در وسط نهر خاك كرديم آن وقت دوباره بنهر آب انداختيم .\r\nيك غلام از مردم « سند » همراه ما بود .\r\nسعيد بن خيثم اين غلام را يك حبشى ميداند كه برده‌ى عبد الحميد رواسى بود و معمر بن خيثم او را خريده بود .\r\nبعقيده‌ى يحيى بن صالح اين مرد برده‌اى از بردگان زيد سندى بود شب هنگام مزرعه‌هاى كوفه را آب ميداد .\r\nو همين مرد ديده بود كه زيد را دارند در نهر عباسيه خاك ميكنند .\r\nصبح فردا كه حكم بن صلت از ماجرا آگاه شد دنبال جنازه‌ى زيد بجستجو افتاد .\r\nو همين غلام خواه حبشى و خواه سندى حكم بن صلت را بمزار زيد راهبرى كرد .\r\nيوسف بن عمر فرمان داد كه عباس مزنى و حجاج بن قاسم\r\n\r\n","description":"","footnote":"","page_name":" 224 ","page_number":239},
  {"content":"\r\n\r\n( 1 ) قبر زيد را نبش كنند و پيكر مقدسش را از خاك بدر آورند .\r\nنصر بن قابوس مىگويد :\r\nبه خدا خودم ديده‌ام كه جنازه‌ى زيد را بر شترى بسته بودند . بر پيكر او پيراهنى زرد رنگ كار هرات ديدم كه از آب عباسيه خيس بود .\r\nاين جنازه را در قصر حكومت از شتر فرو افكندند .\r\nآنگاه پاره‌ى كوهى بود كه فرو افتاده بود .\r\nيوسف بن عمر فرمان داد كه اين جنازه را در كناسه بدار بياويزند .\r\nمعاوية بن اسحاق و نصر بن خزيمه و زياد هندى را هم پهلوى زيد بدار آويختند .\r\nسر مقدس زيد را بوسيله زهره بن سليم به دمشق فرستاد . اما او نتوانست خود اين سر را به حضور هشام ببرد زيرا در مضيعه‌ى ابن ام الحكم مفلوج شد و از آنجا به كوفه بازگشت و هشام بن عبد الملك جائزه‌ى او را از دمشق برايش فرستاد .\r\nوليد بن محمد موقرى ميگويد :\r\nدر رصافه توى خانه‌ى زهرى « عالم معروف » نشسته بودم و با او صحبت ميداشتم . فرياد بازيگران از پنجره به گوش ما ميرسيد .\r\nزهرى دو زانو راست نشست و گفت به‌بين چه خبر است وليد ؟\r\nبرخاستم و از پنجره به كوچه نگاه كردم :\r\n- اين سر زيد بن على بن الحسين است .\r\n\r\n","description":"","footnote":"","page_name":" 225 ","page_number":240},
  {"content":"\r\n\r\n( 1 ) زهرى با لحن اسف‌بارى گفت :\r\nاين خانواده را عجله نابود كرده .\r\nپرسيدم :\r\n- اگر عجله نكنند گمان ميبرى به هدف خويش خواهند رسيد .\r\nزهرى گفت :\r\n- على بن الحسين از رسول اكرم به من خبر داد كه بفاطمه زهرا ميفرمود « مهدى امت از فرزندان تست » موسى بن ابى حبيب مىگويد :\r\n- جنازه‌ى زيد بن على از عهد هشام تا عهد وليد يزيد بر روى دار برقرار بود . وقتى كه يحيى بن زيد قيام كرد وليد بن يوسف بن عمر نوشت :\r\n« وقتى نامه‌ى من به تو ميرسد گوساله‌ى عراق را از دار پائين بياور و آتشش بزن و خاكسترش را بر باد ده . و السلام » يوسف بن عمر بدستور وليد بن يزيد جنازه زيد بن على را از دار به زير آورد و به خراش بن حوشب دستور داد كه آن پيكر مقدس را خاكستر كند .\r\nخاكستر زيد را در قايق گذاشتند و بر سطح فرات به باد و آب دادند .\r\nسماعه طحان ميگويد\r\n\r\n","description":"","footnote":"","page_name":" 226 ","page_number":241},
  {"content":"\r\n\r\n( 1 ) - من جنازه‌ى زيد را بردار ديده‌ام اما عورتش را نديده‌ام زيرا از پوست پشت و شكمش دو تكه همچون ساتر عورت فرو افتاده بود تا كسى به نبيره‌ى رسول اللَّه ما آن تركيب ناسزاوار نگاه نكند .\r\nجرير بن حازم مىگويد :\r\n- رسول اكرم را بخواب ديده‌ام . ديدم او به دارى كه پيكر زيد بر آن آويخته بود تكيه داشت و ميگفت :\r\n- آيا اينست رفتارى كه با فرزندان من روا ميداريد ؟\r\nيحيى بن حسن حديث مىكند :\r\n« زيد بن على الحسين در روز جمعه ماه صفر سال صد و بيست و يك به قتل رسيد »\r\n\r\nاصحاب زيد\r\n1 منصور بن معتمر .\r\nليث مىگويد :\r\nاين منصور در آغاز كار از هواداران زيد بود . مردم را بسوى او دعوت مىكرد .\r\nاما بروايت ابو نعيم :\r\n- اين منصور در ركاب زيد جهادى نكرد ولى پس از قتل زيد از كناره‌گيرى خود پشيمان شد و توبه كرد و يك سال تمام روزه گرفت تا كفاره‌ى اين گناه را بپردازد و بعد در نهضت عبد اللّه بن معاويه‌ى طالبى شركت جست .\r\n\r\n","description":"","footnote":"","page_name":" 227 ","page_number":242},
  {"content":"\r\n\r\n( 1 ) 2 - يزيد بن ابى زياد عبدة بن كثير مىگويد :\r\n- يزيد بن ابى زياد را در « رقه » ديدم كه با مردم از فضائل زيد بن على سخن ميگفت و دعوتشان مىكرد كه به او بيعت كنند . گروهى از مردم رقه دعوت او را پذيرفتند و من خود يك تن از آن كسانم كه بدعوت عبدة بن كثير با زيد بن على بيعت كرده‌ام .\r\n3 - ابو حنيفه عبد اللّه بن مروان بن معاويه ميگويد :\r\n- از محمد بن جعفر بن محمد شنيده‌ام كه روزى در دار الاماره مىگفت خدا ابو حنيفه را بيامرزد . او شرط دوستى ما را در كوشش‌هائى كه بهوادارى زيد بن على به كار برد جوانمردانه بجا آورده و از اين مبارك كه فضائل ما را كتمان ميداشت بدلخواه ما انتقام گرفت و در حقش نفرين كرد .\r\n4 - هلال بن حباب عبده بن كثير مىگويد :\r\nزيد بن على بن الحسين هلال بن حباب را كه قاضى مدائن بود كتبا به يارى خود خواند و او هم زيد را اجابت كرد . و دست بيعت بدست او داد .\r\n5 - زبيد امامى سالم بن ابى الحديد مىگويد :\r\n\r\n","description":"","footnote":"","page_name":" 228 ","page_number":243},
  {"content":"\r\n\r\n( 1 ) - زيد بن على الحسين مرا بعنوان رسالت بسوى زبيد امامى فرستاد و در پيام خود از وى درخواست كرد كه در اين جهاد با او هم كارى كند .\r\nفضل بن زبير مىگويد .\r\n- ابو حنيفه از من پرسيد در ميان فقهاى اجتماع چه كسى زيد را اجابت خواهد كرد .\r\nجواب دادم . سليمة بن كميل - يزيد بن ابى زياد هارون بن سعد هاشم بن يزيد - ابو هاشم الرمانى - حجاج بن دينار و گروهى ديگر .\r\nابو حنيفه گفت :\r\n- پس برو به زيد بن على بگو كه من براى تو مقدمات اين جهاد را فراهم ساخته‌ام . با اين كمك مالى كه من فراهم ساخته‌ام اسب و سلاح تهيه كن .\r\nآن وقت ذخيره‌اى را كه اندوخته بود به من داد و منهم هديه‌هاى او را به زيد بن على تحويل دادم .\r\nابو عوانه گفت :\r\n- سفيان ثورى هم مسلك زيدى داشت .\r\nعمرو بن عبد الغفار مىگويد :\r\n- از طرف زيد بن على بن الحسين - عبده بن كثير و حسن بن سعد\r\n\r\n","description":"","footnote":"","page_name":" 229 ","page_number":244},
  {"content":"\r\n\r\n( 1 ) معروف به فقيه در خراسان مردم را بنهضت دعوت مىكردند .\r\nشريك مىگويد :\r\n- من در حضور سليمان اعمش نشسته بودم . عمرو بن سعيد برادر سفيان بن سعيد ثورى هم با ما نشسته بود . در اين هنگام عثمان بن عمير معروف به ابو اليقظان قصيه از در درآمد و پهلوى اعمش نشست و گفت :\r\n- دوست ميدارم خلوت كنيد . من با شما صحبت كنم . از شما خواهشى دارم .\r\nاعمش گفت :\r\n- در اينجا جز شريك و عمرو بن سعيد كسى نيست . هر چه حاجت داريد اظهار كنيد :\r\nعثمان فقيه گفت :\r\n- زيد بن على بن الحسين مرا بسوى تو فرستاده و از تو در نهضتى كه به پيش دارد كمك ميخواهد . تو اين زيد را خوب ميشناسى .\r\nسليمان گفت :\r\nبله ميشناسمش . چه خوب بفضائلش آشنا هستيم . برويد به او از قول من سلام كنيد . بگوييد اعمش درباره‌ى شما از اين قوم كه با شما بيعت كرده‌اند نگران است من فداى تو شوم من به اين مردم اعتماد ندارم . من اگر فقط سيصد مرد مطمئن در زير پرچم تو ببينم ورق تاريخ را بر مىگردانم .\r\n\r\n","description":"","footnote":"","page_name":" 230 ","page_number":245},
  {"content":"\r\n\r\n( 1 ) محمد بن عمران گويد :\r\n- محمد بن ابى ليلى و منصور بن معتمر هر دو با يزيد بن على بيعت كردند منتها يوسف بن عمر اين دو نفر را در مسجد نگاه داشت و نگذاشت وظيفه‌ى خود را در ركاب زيد انجام بدهد .\r\nعتبه بن سعيد اسدى ميگويد :\r\n- ابو حصين بن قيس بن ربيع گفت :\r\n- قيس - قيس در جواب گفت :\r\n- لبيك و سعديك .\r\n- اما ابو حصين در جواب گفت :\r\nنه لبيك و نه سعديك . تو با مردى از اولاد رسول اللَّه بيعت مىكنى و در روز سختى تنهايش مىگذارى ؟\r\nقيس بن ربيع از آنان بود كه با زيد بن على بيعت كرده بود .\r\nابو حصين از جريان آگهى داشت .\r\nفضل بن عباس مطلبى در رثاى زيد بن على چنين اشاره كرده بود :\r\n الا يا عين لا ترقى و جودى * بدمعك ليس ذا حين الجمود \r\n\r\n","description":"","footnote":"","page_name":" 231 ","page_number":246},
  {"content":"\r\n\r\n( 1 ) اى چشمان من اشك بباريد . باز ميمانيد اكنون وقت گريستن است .\r\n عذاه ابن النبى ابو الحسين * صليب بالكناسة فوق عود \r\nآن روز كه ابو حسين پسر پيامبر در كنار سر بر روى ستونى مصلوب بود\r\n يطل على عمودهم و يمسى * بنفسى أعظم فوق العمود \r\nجنازه‌ى او شبها و روزها بر روى آن ستون مانده بود فداى آن استخوانها شوم كه بر آن ستون آويخته بود\r\n تقدى الكافر الجبار فيه * فأخرجه من القبر اللحيد \r\nآن كافر ستمكار ظالمانه جنازه‌اش را از زير لحد بدر كشيد\r\n فظلوا ينبشون ابا حسين * حضيبا بينهم بدم جسيد \r\nابو حسين را از قبرش بدر كشيدند پيكرش همچنان آغشته به خون بود\r\n فظال بهم يعلبهم عتوا * و ما قدروا على الروح الصعيد \r\n\r\n","description":"","footnote":"","page_name":" 232 ","page_number":247},
  {"content":"\r\n\r\n( 1 ) با پيكرش ظالمانه بازىها كردند .\r\nاما بروح بلند پروازش دست نيافتند « اين قطعه رثائى بيست و چهار ملت است و ما براى نمونه اين چند بيت را در اينجا ايراد كرديم » ابو ثميله ابار در مرثيه‌ى زيد مىگويد :\r\n ابا الحسين اعار فقدت لوعة * من يلق ما لقيت منها يكمد \r\nاى ابو حسين مرگ تو غمى بجا گذاشته كه به دلهاى غمناك عقده‌اى كشنده مىدهد .\r\n فقدا السهاد و لو سواك رست به * الاقدار حيث رهت بر لم يسهد \r\nمرگ تو خواب از چشم من ربود و اگر اين حادثه براى ديگرى پديد مىآمد من بيدار نمىماندم .\r\n و ابى الهلى آن تموت و لم تسر * فيهم بسيره صادق مستنجد \r\nخداى تو هرگز نميخواهد كه تو بميرى و كشندگان تو از سيرت راستگويان بدور بوده‌اند\r\n و الناس قد أمنوا و آل محمد * من بين مقتول و بين مشرد \r\n\r\n","description":"","footnote":"","page_name":" 233 ","page_number":248},
  {"content":"\r\n\r\n( 1 ) مردم همه در امان بسر مىبرند ولى آل محمد يا در خاك و خون خفته‌اند و يا سرگردان بيابانند\r\n ما حجت المستبشرين بقتله * بالامس او ما عذر اهل المسجد \r\nآنان كه بقتل زيد خوشنودند منطقشان چيست و آنان كه در مسجد ماندند و زيد را يارى ندادند چه عذرى خواهند آورد .\r\n« از ترس اينكه كتاب به طول انجامد در نقل مراثى به اختصار پرداخت »\r\n\r\nيحيى بن زيد\r\nيحيى پسر زيد و زيد پسر على زين العابدين و او پسر حسين بن على بن ابى طالب عليهم السلام است .\r\nمادرش « ربطه » دختر عبد اللَّه بن محمد بن حنفيه است .\r\nابو ثميله درباره اين « ربطه » ميگويد :\r\n فلعل راحم ام موسى و الذى * نجاه من لحج خضم مزيد \r\nباشد كه پروردگار موسى آن كس كه بر مادرش ترحم فرمود و موسى را از لجه‌هاى خشمناك كف كرده نجات داد\r\n سيسر ربطه بعد حزن فوادها * يحيى و يحيى فى الكتاب يرتدى \r\n\r\n","description":"","footnote":"","page_name":" 234 ","page_number":249},
  {"content":"\r\n\r\n( 1 ) قلب ريطه را نيز پس از اندوه خوشنود سازد و چشمان او يحيى را در سپاه مجهزش ببيند مادر اين « ريطه » هم ريطه ناميده ميشد و او هم از نسل عبد المطلب است .\r\n\r\nنهضت يحيى\r\nاصحاب حديث چنين گفته‌اند - زيد بن على بن الحسين شرف شهادت يافت .\r\nپسرش يحيى او را به خاك سپرد . و بعد خود به « جنانه سبيع » بازگشت و در آنجا اقامت گزيد .\r\nمردم از گرد او پراكنده شده بودند . فقط ده نفر از اصحاب پدرش در كنارش بجا ماندند .\r\nسلمه بن ثابت مىگويد :\r\n- از يحيى پرسيدم چه انديشه دارى ؟\r\nگفت ميخواهم به سمت « نهرين » عزيمت كنم .\r\n- نهرين ؟ اگر ميخواهى آنجا را محل نهضت خود قرار دهى خوبست در همين جا برخيزيم و بجنگيم و كشته شويم .\r\nيحيى بن زيد گفت :\r\n- من ميخواهم به كربلا سفر كنم هدف من آنجاست .\r\nگفتم :\r\nپس هر چه زودتر . بيش از آنكه سپيده صبح را شنيدم شتاب\r\n\r\n","description":"","footnote":"","page_name":" 235 ","page_number":250},
  {"content":"\r\n\r\n( 1 ) كردم .\r\nبهر گروهى از كاروانيان كه ميرسيديم تقاضاى طعام مىكردم .\r\nهر چه ميدادند با او و اصحاب خود ميخورديم تا به « نينوى » رسيديم در آنجا من « سايق » را از جريان آگاه ساختم . وى خانه‌ى خود را در اختيار يحيى گذاشت و خود به مصر رفت .\r\nمن هم يحيى را در همانخانه گذاشتم و گذشتم . ديگر از او خبرى به من نرسيد .\r\nگفته‌اند :\r\nيحيى بن زيد به سمت مدائن رفت . مدائن در آن تاريخ شاهراه خراسان « از راه عراق » بود .\r\nبه يوسف بن عمر خبر دادند كه يحيى راه مدائن را به پيش گرفته است . بيدرنگ بدنبال او فرستاد اما فرستادگان او يحيى را در مدائن نديدند . بسراغ او رو بسوى رى نهادند يحيى به رى رسيده بود .\r\nگفته‌اند :\r\nدر طول مدتى كه يحيى در مدائن بسر ميبرد ميزبان او دهقانى از دهقانان مدائن بود .\r\nيحيى از رى بسوى خراسان رخت كشيد . وى در سرخس بر يزيد بن عمرو تميمى ورود كرد .\r\n\r\n","description":"","footnote":"","page_name":" 236 ","page_number":251},
  {"content":"\r\n\r\n( 1 ) حكم بن يزيد مردى از خاندان اسيد بن عمرو را طلبيد و يحيى را به او سپرد . يحيى در خانه‌ى آن مرد شش ماه اقامت داشت .\r\nفرمانده سپاه در آن منطقه مردى بود كه « حنظله » ناميده ميشد .\r\nگروهى از خوارج بديدار زيد آمدند و به او پيشنهاد دادند بر ضد حكومت بنى اميه قيام كند و همدوش آنان بجنگد .\r\nيحيى هم ميخواست اين پيشنهاد را بپذيرد ولى يزيد بن عمرو جلويش را گرفت :\r\n- تو يا ميخواهى با كمك گروهى به جنگ امويون به روى كه آن گروه از على و آل على برائت و بيزارى ميجويند ؟\r\nيحيى دريافت كه اين همكارى صورت‌پذير نيست . بنابر اين در جواب خوارج با لحن دلاويزى عذر خواست .\r\nيحيى بن زيد از سرخس به « بليغ » رخت كشيد .\r\nدر آنجا بر حريش بن عبد الرحمن شيبانى نزول كرد و در آنجا تا مرگ هشام بن عبد الملك و خلافت يزيد بن وليد بسر برد .\r\nوقتى وليد بن يزيد بر سرير خلافت استقرار يافت يوسف بن عمر به نصر بن سيار كه والى خراسان بود كتبا دستور داد .\r\n« حريش بن عبد الرحمن را وادار كن كه يحيى بن زيد را دستگير و تحويل دهد . در اين امر شدت عمل به كار ببرد » نصر بن سيار به عقيل بن معقل كه حكمران بلخ بود فرمان\r\n\r\n","description":"","footnote":"","page_name":" 237 ","page_number":252},
  {"content":"\r\n\r\n( 1 ) داد حريش را احضار كند و آنقدر شكنجه و عذابش بدهد تا يحيى را تسليم سازد .\r\nعقيل بن معقل بيدرنگ حريش را بحضور طلبيد و دستور داد زير تازيانه‌اش بگذارند .\r\nجلادهاى بلخ حريش بن عبد الرحمن را ششصد تازيانه زدند ولى او مىگفت :\r\n- به خدا اگر يحيى زير پاهاى من خوابيده باشد من پاى خود را از وى بر نخواهم داشت . هر چه از دستتان بر مىآيد در حق من دريغ مداريد .\r\nجلادها از نو آماده شدند كه شكنجه‌اش بدهند ولى پسر خويش كه قريش نام داشت جلو دويد به دو گفت :\r\n- از پدرم دست بداريد . من يحيى را به شما تحويل مىدهم .\r\nبا گروهى از فراش‌هاى حكومت بخانه‌اى كه يحيى در آنجا اقامت داشت رفت و يحيى را كه در يك پستو پنهان بود بدست فراش‌ها سپرد .\r\nدر آن پستو يحيى بن زيد و يزيد بن عمرو فضل برده‌ى آزاد شده‌ى قبله‌ى عبد القيس پنهان بودند كه هر سه بدست حكومت بلخ افتادند .\r\nعقيل بن معقل يحيى را به نصر بن سيار تحويل داد . او يحيى را بزنجير كشيد و جريان را به يوسف بن عمر گزارش كرد .\r\n\r\n","description":"","footnote":"","page_name":" 238 ","page_number":253},
  {"content":"\r\n\r\n( 1 ) مردى از آل ليث اين شعرها را درباره‌ى يحيى ميسرايد :\r\nآيا خداى نمىبيند كه شما چه مىكنيد .\r\nدر آن شامگاه كه يحيى را بزنجير كشيدايد آيا قبيله‌ى ليث را نمىبينيد كه چگونه بنيان حكومتش را مىلرزاند .\r\nنمىبيند كه قبيله‌ى ليث با چه زشتى خويشتن را مسخره‌ى قبائل ساخته است سگهائى صدا مىكنند . صدايشان نامبارك باد و اين سگها صيدى را با خود آورده‌اند كه گوشتش حلال نيست .\r\nگفته مىشود كه سراينده‌ى اين شعرها عبد اللَّه بن معاويه طالبى است .\r\nعيسى بن نوفلى مىگويد :\r\nهنگامى كه يحيى بن زيد را آزاد ساختند دستور داده شد كه زنجير از گردنش بگشايند .\r\nاين به گوش خراسانىهائى كه مذهب شيعه داشتند رسيد .\r\nگروهى از ثروتمندان اين مذهب بسراغ آهنگرى كه زنجير از گردن و دست و پاى يحيى گشوده بود رفتند تا آن زنجير را از وى خريدارى كنند .\r\n\r\n","description":"","footnote":"","page_name":" 239 ","page_number":254},
  {"content":"\r\n\r\n( 1 ) مردك آهنگر كه آن آهن پاره‌هاى ناچيز را پر مشترى ديد بر قيمتش افزود و آنقدر روى اين قيمت ايستادگى كرد تا بيست هزار درهم از بازرگانان خراسان دريافت داشت و آن چند رشته زنجير از هم گسيخته را در اختيارشان گذاشت خراسانىهائى كه آن زنجير پاره‌ها را خريدند حلقه حلقه ميان هم قسمت كردند و از آن حلقه‌ها براى انگشترىهاى خود نگين ساختند و بدين ترتيب از شخصيت يحيى تبرك جستند .\r\n\r\nقتل يحيى\r\nيوسف بن عمر جريان اوضاع را بعرض وليد بن يزيد « خليفه‌ى وقت » رسانيد .\r\nدستور رسيد كه يحيى را امان بدهد و آزادش بگذارد .\r\nيوسف بن عمر هم به نصر بن سيار فرمان خليفه را ابلاغ كرد .\r\nنصر بن سيار يحيى بن زيد را احضار كرد و او را به آزادى و امان مژده داد و بعد سخن از تقوى و عفاف و آرامش بميان كشيد و سفارش كرد كه ديگر گرفته نگردد .\r\nيحيى بن زيد با صراحت گفت .\r\nآيا امروز براى امت محمد فتنه‌اى خطرناكتر و زيان‌بخش‌تر از دستگاه شما يافت مىشود . اين فتنه نيست كه شما خون بناحق ميريزيد و دعوت بناحق ميداريد .\r\nنصر بن سيار به سخنان يحيى پاسخى نگفت فقط فرمان داد دو هزار\r\n\r\n","description":"","footnote":"","page_name":" 240 ","page_number":255},
  {"content":"\r\n\r\n( 1 ) درهم و جفتى نعلين براى او پيش آوردند . و در ضمن از وى خواهش كرد كه راه شام به پيش گيرد و از وليد بن يزيد ديدار كند .\r\nنصر بن سيار يحيى بن زيد را بسوى سرخس اعزام داشت و همراه با موكب يحيى بسوى سرخس نامه به والى آن شهر عبد اللَّه بن قيس بكرى نگاشت كه هر چه زودتر يحيى بن زيد را از سرخس بيرون كند .\r\nو نامه‌ى ديگرى به حسن بن زيد يمنى فرماندار طوس نوشت كه :\r\nاگر يحيى از آنجا مىگذرد حتى يك ساعت مگذار در طوس بسر ببرد .\r\nنصر بن سيار يحيى بن زيد را به ( ابر شهر ) ميفرستاد .\r\nحكمران ابر شهر عامر بن زراره بود .\r\nنگهبان يحيى در اين سفر سرجان بن نوح عنبرى بود .\r\nيحيى بن زيد در طول راه ضمن سخنان خود به نصر بن سيار گوشه و كنايه ميزد و تقريبا وانمود مىكرد كه عطاى او « دو هزار درهم » مبلغ قليلى است .\r\nو از يوسف بن عمر هم ياد كرده بود و گفته بود والى عراق ميخواهد مرا غفلتا به قتل رساند اما او را هدف طعن و لعن قرار نميداد .\r\nسرجان عنبرى كه خوددارى يحيى را ديد گفت :\r\nهر چه ميخواهيد به يوسف بن عمر هم بگوييد . من جاسوس نيستم يحيى در پاسخش گفت :\r\nاين مرد كه به سمت جاسوس بر من گمارده شد شگفتى دارم\r\n\r\n","description":"","footnote":"","page_name":" 241 ","page_number":256},
  {"content":"\r\n\r\n( 1 ) به خدا اگر بخواهم ميتوانم حسن يمنى والى طوس را زير پايم لگدمال مىكنم .\r\nنگهبان كه سعى مىكرد خود را از عنوان جاسوسى تبرئه كند گفت :\r\nهيچكس بر كسى جاسوس و مراقب نيست . آنچه مىبيند فقط براى حفظ اموال كاروانيان گمارده شده‌اند .\r\nبالاخره به « ابر شهر » رسيدند عامر بن زراره حاكم ابر شهر به يحيى هزار درهم خرج راه داد و او را به سمت « بيهق » فرستاد بيهق دورترين شهرهاى خراسان و تقريبا حبثه‌ى مرزى داشت يحيى در اين هنگام هفتاد نفر مرد مسلح ملازم ركاب داشت .\r\nدر اين هنگام بفكر قيام افتاد .\r\nبراى اصحاب خود اسب خريد و همه را تسليح و تجهيز كرد و بسوى ابر شهر عنان پيچيد .\r\nعمر بن زراره كه از تسليح و تجهيز يحيى اطلاع يافت جريان را بيدرنگ بعرض نصر بن سيار رسانيد نصر هم كه از قيام يحيى دل‌نگران بود به عبد اللَّه بكرى حاكم سرخس و حسن بن زيد حاكم طوس نامه‌اى نوشت و فرمان داد كه با سپاه خود بكمك عامر بن زراره بشتابند . وى عامر بن زراره را بر قواى سرخس و طوس فرماندهى داده بود .\r\n\r\n","description":"","footnote":"","page_name":" 242 ","page_number":257},
  {"content":"\r\n\r\n( 1 ) يحيى بن زيد با همان هفتاد سوار خود به نيروى عمر بن زراره كه از ده هزار مرد جنگى تشكيل ميشد حمله برد و آنان را درهم شكست عامر بن زراره در اين واقعه به قتل رسيد .\r\nيحيى بن زيد تجهيزات لشگرى عامر را به غنيمت برد و از آنجا بسوى هرات عزيمت كرد .\r\nحاكم هرات مفلس بن زياد بود : وى به نيروى يحيى تعرضى نكرد و يحيى هم از شهر هرات بى دردسر گذاشت و به سرزمين « جوزجان » رسيد حاكم جوزجان حماد بن عمرو سعيدى بود در اينجا « ابو العجارم خفى » و خشخاش ازدى به كمك يحيى رسيدند .\r\nاز آن سوى نصر بن سيار مسلم بن اعور را با هشت هزار مرد سلحشور به جنگ يحيى بن زيد فرستاد .\r\nاين هشت هزار نفر از سپاهيان شام و مردم ديگر تشكيل يافته بودند .\r\nدر سرزمينى كه « ارغوى » ناميده مىشود ميان يحيى بن زيد و و نيروى شام جنگ در گرفت .\r\nسلم بن اعور سپاه خود را بصف كرد .\r\nبر ميمنه سپاهش سوره بن محمد كندى فرمان ميداد و ميسره‌ى سپاه را تحت فرمان حماد سعيدى قرار گرفت .\r\n\r\n","description":"","footnote":"","page_name":" 243 ","page_number":258},
  {"content":"\r\n\r\n( 1 ) يحيى بن زيد با همان نظام كه سپاه عامر بن زراره را درهم شكست برابر مسلم بن اعور نيز صف آراست .\r\nاين جنگ سه روز طول كشيد . اصحاب يحيى بن زيد آن هفتاد نفر مرد وفادار تا نفر آخر پايدارى كردند و همه به قتل رسيدند .\r\nسرانجام تيرى بر پيشانى يحيى نشست و او هم از زين به زمين فرو افكند .\r\nآن كس كه بر پيشانى يحيى بن زيد تير زد غلام آزاد شده‌اى موسوم به عيسى بود . وى با قبيله‌ى « غزه » بستگى داشت .\r\nعيسى او را با يك تير از اسب فرو انداخت و سورة بن محمد كندى امير ميمنه سر از تن يحيى دور ساخت .\r\nلباسش را آن غلام غزى به غارت برد .\r\nپس از قتل يحيى و پيروزى نصر بن سيار خشخاش ازدى به چنگ نيروى شام افتاد . دست و پاى او را بريدند و با وضع فجيعى به قتلش رسانيدند .\r\nاما عيسى غزى قاتل يحيى و سوره كندى كسى كه سر از پيكر يحيى برداشت زنده ماند تا ابو مسلم خراسانى بر نصر بن سيار غلبه كرد .\r\nابو مسلم دستور داد اين دو نفر را به كيفر قتل يحيى دست و پا بريدند و بدارشان زدند .\r\n\r\n","description":"","footnote":"","page_name":" 244 ","page_number":259},
  {"content":"\r\n\r\n( 1 ) تن بى سر يحيى بن زيد را بر دروازه‌ى شهر « جوزجان » به دار آويختند .\r\nجعفر احمر مىگويد :\r\n- من جنازه‌ى مصلوب يحيى را بر دروازه‌ى شهر جوزجان با چشمانم ديده‌ام .\r\nعمر بن عبد الغفار از قول پدرش حديث مىكند كه سر يحيى بن زيد از جوزجان براى نصر بن سيار فرستاده شد و نصر اين سر را به دمشق براى وليد بن يزيد فرستاد .\r\nجنازه‌ى يحيى در دروازه‌ى جوزجان آنقدر ماند كه سياه‌پوشان خراسان بر ضد بنى اميه برخاستند و نصر بن سيار را بسوى رى عقب راندند .\r\nدر اين هنگام جنازه‌ى به دار آويخته را فرود آوردند و مراسم كفن و دفنش را انجام دادند و اكنون نام نامى آنان كه در اين مراسم شركت جستند :\r\n1 - خالد بن ابراهيم .\r\n2 - ابو داود بكرى 3 - حارم بن حزيمه 4 - عيسى بن ماهان .\r\nابو مسلم خراسانى به اين فكر افتاد كه كشندگان يحيى بن زيد را به كيفر كردارشان برساند . اما نميدانست چه كند . گفته شد :\r\n\r\n","description":"","footnote":"","page_name":" 245 ","page_number":260},
  {"content":"\r\n\r\n( 1 ) از ديوان حكومت بنى اميه در خراسان استفاده كند . ابو مسلم دفتر سپاهيان نصر بن سيار را پيش كشيد و نام آنان را كه در قتل يحيى شركت جستند يادداشت كرد و همه را به قتل رسانيد .\r\nتا آنجا كه ميتوانست يكى از دشمنان جنگى يحيى را نگذاشت جان بدر ببرد .\r\n\r\nعبد اللّه بن محمد\r\nپسر محمد بن على « صلوات اللَّه عليها » و برادر ابو عبد اللَّه جعفر بن محمد « عليه السلام » بود .\r\nمادر اين دو برادر ام فروه دختر قاسم بن محمد بن ابى بكر بود .\r\nو مادر ام قروه نيز « اسما » ناميده ميشد . اسما هم دختر عبد الرحمن بن ابى بكر بود .\r\nابو المقدام مىگويد :\r\nعبد اللَّه بن محمد بر مردى از بنى اميه نزول كرد .\r\nآن مرد اموى به فكر افتاد كه عبد اللَّه را به قتل رساند .\r\nعبد اللَّه اين انديشه را دريافت و به او گفت :\r\nلا تقلنى اكن للّه عليك عتبا و لك على اللّه عونا - مرا مكش تا در پيشگاه الهى براى تو يار و ياور باشم .\r\nمردك اموى ابتدا به او وعده‌ى دوستانه داد و پس از ساعتى كه سرگرمش كرد شربتى مسموم بكامش ريخت و بدين ترتيب خون پاكش را به گردن گرفت .\r\n\r\n","description":"","footnote":"","page_name":" 246 ","page_number":261},
  {"content":"\r\n\r\n( 1 )\r\n\r\nعبد اللّه بن مسور\r\nعوانه ميگويد :\r\n- عبد اللَّه بن معاويه پسر عبد اللَّه بن جعفر مردى بسيار سنگدل و سخت‌گير بود .\r\nعبد اللَّه بن مسور نواده‌ى عون بن جعفر بود . يعنى عموى پدر عبد اللَّه ابن معاويه بود .\r\nبعبد اللَّه بن معاويه ( تعريفش را خواهيم آورد ) خبر دادند كه پسر عمت عبد اللَّه بن مسور خود را از نواده‌هاى جعفر بن ابى طالب ميشمارد .\r\nهمينخبر خشم او را برانگيخت و عبد اللَّه بن مسور را زير تازيانه بقتل رسانيد .\r\nمدائنى از روايت خود حديث مىكند .\r\n- عبد اللَّه بن معاويه پس از كشتن پسر عم خود عبد اللَّه بن مسور دستور داد همسر داغدارش را بدربارش احضار كنند .\r\nزنى داغديده بود .\r\nگويا سخنى بدرشتى در محيل عبد اللَّه بن معاويه ادا كرد و مايهء غضبش را فراهم ساخت .\r\nاين عبد اللَّه بن معاويه دستور داد همسر پسر عم خود را همچون يك جانى محكوم باعدام به حكم سخنى كه اندكى درشت‌تر ادا كرده بقتل رسانند .\r\n\r\n","description":"","footnote":"","page_name":" 247 ","page_number":262},
  {"content":"\r\n\r\n( 1 )\r\n\r\nعبد اللَّه بن معاويه ( منصور ؟ )\r\nوى پسر معاويه و معاويه پسر عبد اللَّه بن جعفر بن ابى طالب است [ ( 1 ) 
  ] .\r\nكنيه‌اش ابو معاويه است .\r\nابراهيم بن هرمه ويرا در قصيده‌اى چنين ميستايد .\r\n احب مدحا ابا المعاويه الماجد * لا تلقه حصورا عتيبا \r\nمادرش اسما دختر عباس بن ابى ربيعه‌ى هاشمى بود .\r\nاين عبد اللَّه بن معاويه مردى جنگجو و بخشنده و در عين حال موجودى بىنهايت بد طينت بود .\r\nو حتى در دينش نيز فسادى آشكار وجود داشت .\r\nمردى بود خونخوار و فرومايه . . . همنشينانش از گروهى اوباش و اراذل تشكيل مىشدند . و خود نيز متهم به زندقه و الحاد بود .\r\nاگر از اين نمىترسيدم كه مردم مرا به بىخبرى و ضعف اطلاع نسبت دهند هرگز از او ياد نميكردم .\r\n\r\n\r\n","description":"","footnote":"\r\n[ ( 1 ) 
  ] گفته مىشود وقتى عبد اللَّه بن جعفر فرزندش را « معاويه » ناميد از طرف فاميل خود هدف ملامت قرار گرفت .\r\nبعيد نيست كه عبد اللَّه بن جعفر بهواى تقرب بآل ابى سفيان پسرش را معاويه ناميده باشد .\r\n","page_name":" 248 ","page_number":263},
  {"content":"\r\n\r\n( 1 ) ( چون بناى ما بر اين بود كه در اين كتاب نام پاكان آل ابى طالب ذكر شود ) ديگر چاره‌اى نيست جز آنكه از يك عنصر مشوب و مغشوش نيز سخنى بميان آوريم .\r\nعمارة بن حمزه بانحراف متهم بود . اين عماره منشى عبد اللَّه بن معاويه بود .\r\nبعلاوه نديمى هم بنام « مطيع بن اياس » داشت كه هم زنديق بود و هم مخنث .\r\nنديم ديگرى هم همنشين او بود كه مردم اسمش را « بقلى » گذاشته بودند .\r\nلغت بقل معنى سبزى را ميدهد .\r\nاين مرد ( بقلى ) ميگفت آدميزاده در اين دنيا شاخه‌ى گياهى بيش نيست كه ميرويد و رشد مىكند و نابود مىشود و ديگر بزندگانى باز نميگردد ( انكار آخرت ) .\r\nاين « بقلى » را ابو جعفر منصور در خلافت خود بكيفر همين الحاد ( پيروى از مسلك ماده ) بقتل رسانيد .\r\nعمارة بن حمزه و مطيع بن الياس و اين « بقلى » شب و روز همدم عبد اللَّه بن معاويه بودند .\r\nعبد اللَّه بن معاويه يك امير شرطه داشت كه مردى دهرى و لا مذهب است . اصلا به مبدء تعالى معتقد نيست .\r\n\r\n","description":"","footnote":"","page_name":" 249 ","page_number":264},
  {"content":"\r\n\r\n( 1 ) مردك در حكومت عبد اللَّه بن معاويه شب‌ها توى كوچه‌ها مىگشت و هر كس را ميديد بقتل ميرسانيد .\r\nاين مرد آن چنان سفاك و بىباك بود كه مطيع بن اياس « همدم عبد اللَّه » در حق وى مىگويد .\r\n و له شرط اذا جنه الليل * نعوذ باللَّه من شرط \r\nوقتى شب فرا ميرسد از شر پاسبانان اين مرد به خدا پناه بريد عبد اللَّه بن معاويه مردى چنين بود :\r\nوقتى بر انسانى خشم مىگرفت دستور ميداد او را زير تازيانه بخوابانند .\r\nو بعد خود با همنشينانش به گفتگو ميپرداخت . خوشرو و آرام .\r\nجلادهاى عبد اللَّه آن انسان بدبخت را آنقدر تازيانه ميزدند كه بينوا زير تازيانه جان ميسپرد .\r\nمردى را به همين ترتيب زير شلاق گذاشته بود .\r\nخود با نديم‌هايش سرگرم گفت و شنود .\r\nمرد بيچاره زير ضربه‌هاى شلاق ناله مىكشيد و استغاثه و التماس مىكرد ولى عبد اللَّه همچنان حرف ميزد و حرف مىشنيد و ميخنديد .\r\nانگار هيچكس تازيانه نمىخورد و ناله نمىكند .\r\n\r\n","description":"","footnote":"","page_name":" 250 ","page_number":265},
  {"content":"\r\n\r\n( 1 ) بالاخره مرد محكوم به طاقت آمد و فرياد كشيد :\r\n- اى كافر پيشه‌ى زنديق . اين تو نيستى كه ادعا دارى از آسمانها به تو وحى و الهام مىشود .\r\nمردك به او دشنام و ناسزا مىگفت ولى او با دوستانش صحبت مىكرد و شوخى مىكرد .\r\nجلادها آنقدر بر پيكر آن محكوم تازيانه زدند كه زير تازيانه كارش را ساختند .\r\nنوقلى از قول عمويش عيسى مىگويد :\r\nپسر معاويه سنگدل‌ترين موجود روى زمين بود . در ميان خلق خدا از اين مرد بىرحم‌تر هيچكس نبود .\r\nمن روزى در محفل او حضور داشتم . در اصفهان . آن اتاق كه بارگاه حكومتىاش بود . بر غلام خود خشم گرفت . دستور داد او را از شرفه‌ى آن قصر به زمين پرت كنيد . جلادهاى او بنا به اين فرمان آن غلام را از لب شرفه به پائين فرو افكندند . دست بر قضا در مسير سقوط پنجه‌هايش به لبه‌ى پنجره‌اى بند شد .\r\nعبد اللَّه بن معاويه دستور داد دستهاى اين غلام را كه از لب پنجره آويزان بود با شمشير قطع كردند و سرانجام او را از آن ارتفاع فرو انداختند .\r\nمعهذا اين مردم را از اهل ذوق و ظرافت ميشمارند .\r\n\r\n","description":"","footnote":"","page_name":" 251 ","page_number":266},
  {"content":"\r\n\r\n( 1 ) اين شعرها از اوست :\r\n الا تزع القلب من جهله * و عما تونب من اجله \r\nآيا قلب خود را از جهلش باز نميدارى آيا بخاطرش خويشتن را توبيخ نميدهى\r\n فلا تركبن الضيع الذى * تلوم اخاك على صله \r\nآن مگس كه اگر برادرت كند ويرا هدف ملامت قرار دهى\r\n\r\nفرجام كار او\r\nهنگامى كه يزيد بن وليد اموى « معروف به ناقص » بر مسند خلافت نشست عبد اللَّه بن معاويه در كوفه بر ضد حكومت آل اميه قيام كرد .\r\nمرام او « آنطور كه تبليغ مىكرد » خلع بنى اميه از خلافت و بيعت با يك شخصيت هاشمى كه برگزيده‌ى آل هاشم باشد .\r\nالرضا من آل محمد عبد اللَّه بن معاويه در آغاز دعوت خود جامه‌هاى پشمينه مىپوشيد و دم از خير و صلاح ميزد .\r\nگروهى از مردم كوفه با وى بيعت كردند . اما اكثريت دوست نميداشتند پاى پرچم او شمشير به‌بندند .\r\n\r\n","description":"","footnote":"","page_name":" 252 ","page_number":267},
  {"content":"\r\n\r\n( 1 ) ملت كوفه مىگفتند :\r\n- ما ديگر همراه اين قوم به جنگ نميرويم . چون آنچه بايد بخاطر نهضت‌هايشان قربانى بدهيم داده‌ايم .\r\nعبد اللَّه بن معاويه با همان دسته كه دست بيعت بوى دادند كوفه را بعزم فارس ترك گفت .\r\nاين فكر فكر همراهان او بود .\r\nدر اين سفر عبد اللَّه بن عباس تميمى با او بود .\r\nدر اين هنگام والى كوفه مردى بنام عبد اللَّه بن عمر بود .\r\nوى از طرف يزيد ناقص بر كوفه حكومت مىكرد .\r\nعبد اللَّه بن معاويه پيش از آنكه به سمت شرقى امپراطورى اسلام سفر كند در كوفه قيام كرد .\r\nعبد اللَّه بن عمر والى وقت با نيروئى كه در اختيار داشت بر عبد اللَّه بن معاويه حمله آورد .\r\nدر اراضى پشت كوفه . اينجاها كه نزديك حرم است ميان اين دو عبد اللَّه . عبد اللَّه بن معاويه و عبد اللَّه بن عمر جنگ خونينى درگرفت .\r\nعبد اللَّه بن عمر با يك تن از پيروان عبد اللَّه بن معاويه كه معروف به « ابن ضمره » بود نهانى پيمانى برقرار كرد .\r\nقرار اين صورت داده شد كه وقتى جنگ درگرفت « ابن ضمره » پشت\r\n\r\n","description":"","footnote":"","page_name":" 253 ","page_number":268},
  {"content":"\r\n\r\n( 1 ) به ميدان جنگ بدهد و فرار كند و بدين ترتيب نظام نيروى عبد اللَّه بن معاويه را درهم بشكند .\r\nعبد اللَّه بن معاويه از اين راز اطلاع يافت منتها به روى خود نياورد .\r\nفقط به شخصيت‌هاى برجسته‌ى اصحاب خود گفت :\r\n- حواستان جمع باشد : اگر ابن ضمره احيانا فرار كرد شما فرار نكنيد زيرا گريزش مصلحتى است اما در آن روز كه ميان اين دو نيز جنگ در گرفت و « ابن ضمره » بنا به آن قول و قرار راه فرار را به پيش گرفت اصحاب عبد اللَّه بن معاويه هم پشت به ميدان جنگ دادند .\r\nبا اينكه عبد اللَّه بن معاويه از پيش سفارش كرده بود . معهذا پايدارى به كار نبردند .\r\nعبد اللَّه بن معاويه تنها ماند و تنها ميجنگند و مىگفت :\r\n تفرقت الظباء على حراش * و ما يدرى حراش ما بصيد \r\nآهوها فرار كردند و حراش نميداند چى شكار كند او هم بناچار پشت به ميدان رو به گريز نهاد . اما اين گريز او صورت يك عقب‌نشينى خردمندانه‌اى داشت .\r\nعبد اللَّه بن معاويه آن ميدان را ترك گفت اما خاك كوفه را ترك نگفت . از نو دعوت خود را آشكار ساخت و از نو به تجهيز سپاه پرداخت\r\n\r\n","description":"","footnote":"","page_name":" 254 ","page_number":269},
  {"content":"\r\n\r\n( 1 ) و بر آبهاى كوفه و بصره چيره شد و سرانجام با نيروى عظيمى كه بدست آورده بود كوفه و بصره و همدان و قم و شاهرود و اصفهان و فارس را تحت فرمان گرفت و خود در اصفهان اقامت گزيد .\r\nمحارب بن موسى از بزرگان بنى يشكر در فارس براى عبد اللَّه بيعت گرفت .\r\nهنگامى كه مسلمانان آمده بودند با نماينده‌ى عبد اللَّه بن معاويه يعنى همين محارب بن موسى بيعت كنند از وى پرسيدند :\r\n- ما روى چه برنامه‌اى با اين مرد بيعت كنيم .\r\nمحارب بن موسى با منتهاى وقاحت گفت :\r\n- بر آنچه بخواهيد و بر آنچه نخواهيد :\r\nيعنى اين بيعت اجبارى و اين حكومت يك حكومت غالب و قاهر مستبد است بالاخره بيعت انجام يافت و عبد اللَّه بن معاويه كه خود را بر قسمتى از امپراطورى اسلام مسلط يافت آهسته آهسته به توسعه‌ى مناطق حكومتى خويش پرداخت .\r\nبه اين شهر و آن شهر نامه مينوشت و ملت اسلام را بسوى خود دعوت مىكرد .\r\nاين دعوت خلاف ادعاى او در آغاز امر بود .\r\nوى در آغاز امر مردم را بيك شخصيت برگزيده از آل محمد « الرضا من آل محمد » ميخواند اما اكنون كه قدرت و قوتى مردم را\r\n\r\n","description":"","footnote":"","page_name":" 255 ","page_number":270},
  {"content":"\r\n\r\n( 1 ) مستقيما به بيعت خويش ميخواند .\r\nعبد اللَّه بن معاويه برادر خود حسن بن معاويه را بر استخر حكومت داد و برادر ديگر خود يزيد بن معاويه را بر شيراز گماشت و برادر سومش على بن معاويه را حكومت كرمان داد و صالح بن معاويه چهارمين برادرش را بر مسند فرمانروائى قم نشانيد .\r\nكار اين مرد بالا گرفت . بنى هاشم كه از شيرينى اميه هميشه اينجا و آنجا پريشان بودند بسوى اصفهان روى آوردند .\r\nحتى سفاح و منصور و عيسى و مشايخ بنى عباس هم بهواى استفاده از قدرت و ثروت عبد اللَّه بن معاويه دست بيعت به وى دادند .\r\nمصعب مىگويد :\r\n- تنها آل هاشم نبودند كه بسوى عبد اللَّه بن معاويه پسر عم خود روى آوردند بلكه وجوه قريش و رجال بنى اميه هم از شام بجانب اصفهان عزيمت كردند .\r\nما از سرشناسان بنى اميه ميتوانيم در اينجا سليمان بن هشام بن عبد الملك و عمر بن سهيل بن عبد العزيز را بنام ذكر كنيم .\r\nعبد اللَّه بن معاويه نيز حق رحامت را ادا كرد .\r\nبهر كدامشان كه حكومت ميخواستند طغراى حكومت ميداد و به هر كدام كه دست تنگ و نيازمند بودند كيسه‌هاى درهم و دينار مىبخشيد .\r\n\r\n","description":"","footnote":"","page_name":" 256 ","page_number":271},
  {"content":"\r\n\r\n( 1 ) اين دولت و قدرت برقرار بود تا نوبت خلافت به مروان بن محمد معروف به « مروان حمار » رسيد .\r\nمروان حمار كه سعى ميكرد امپراطورى اسلام را همچون عهد عبد الملك و وليد بن عبد الملك اداره كند بيدرنگ به قلع و قمع عبد اللَّه بن معاويه انديشيد .\r\nعامر بن صباره را پيش خواند و فرمان حمله باصفهان را تسليمش كرد و او را با سپاهى عظيم بسوى ايران فرستاد .\r\nعبد اللَّه بن معاويه به اين اميد كه بتواند با نيروى شام پيكار كند مردم را بدفاع دعوت كرد اما اين دعوت نامستجاب ماند .\r\nعبد اللَّه بن معاويه احساس كرد كه اقامت در اصفهان براى او با خطر عظيمى مقرونست .\r\nبه همين جهت از اصفهان بسوى خراسان گريخت .\r\nدر اين هنگام ابو مسلم خراسانى از جانب ابراهيم امام در خراسان بسر ميبرد و شوكت و مقامى شامخ فراهم آورده بود زيرا نصر بن سيار را از خراسان بيرون رانده بود .\r\nعبد اللَّه بن معاويه در خراسان بر مردى محتشم و متشخص نزول كرد و از وى بر ضد قواى شام كمك خواست .\r\nآن مرد پرسيد :\r\n- آيا شما از آل رسول اللَّه هستيد ؟\r\n\r\n","description":"","footnote":"","page_name":" 257 ","page_number":272},
  {"content":"\r\n\r\n( 1 ) عبد اللَّه بن معاويه كه از نسل جعفر طيار بود گفت :\r\n- نه .\r\n- پس شما ابراهيم هستيد كه در خراسان بنامش بيعت مىگيرند .\r\nعبد اللَّه باز هم پاسخ منفى داد :\r\n- نه .\r\nآن مرد همچنان خونسردانه گفت :\r\n- بنابر اين از من توقع يارى مداريد ، زيرا بشما كمك نخواهم كرد .\r\nعبد اللَّه بن معاويه بدين اميد كه ابو مسلم يارى بجويد و در سايه‌ى قدرت او مبانى حكومت خويش را تحكيم كند بديدار وى رفت .\r\nولى ابو مسلم در همان ديدار نخستين دستور داد عبد اللَّه را بازداشت كردند و بزندان سپردند .\r\nگفته مىشود كه عبد اللَّه در زندان نامه‌اى بابو مسلم نگاشت و آن نامه را بدين عنوان ياد مىكند .\r\nمن الاسير فى يديه المحبوس بلا جرم لديه يك نامه‌ى طولانى كه ذكرش براى اين كتاب مناسب نيست و و همين‌نامه سبب شد كه ابو مسلم دستور داد بقتلش رسانند و گروهى برآنند كه ابو مسلم عبد اللَّه بن معاويه را در زندان مسموم ساخت و پس از مرگ سرش را براى عامر بن ضباره فرمانده نيروى شام فرستاد .\r\n\r\n","description":"","footnote":"","page_name":" 258 ","page_number":273},
  {"content":"\r\n\r\n( 1 ) او هم سر عبد اللَّه را بدمشق گسيل داشت .\r\nو در روايت ديگر چنين گفته‌اند كه ابو مسلم عبد اللَّه بن معاويه را زنده به عامر بن ضباره تسليم كرد .\r\nاين عامر بود كه عبد اللَّه را گردن زد و سرش را براى مروان حمار فرستاد .\r\nسعيد بن عمرو ميگويد :\r\n- در واقعه‌ى « زاب » در آنجا كه مروان حمار با عبد اللَّه بن على هاشمى مىجنگيد گفته شد :\r\n- آيا امير المؤمنين ميدانيد اين مرد هاشمى كه با او مىجنگد كيست ؟\r\nمروان جواب داد :\r\n- او عبد اللَّه بن على است .\r\n- بله ، و او همان جوانست كه وقتى سر عبد اللَّه بن معاويه را به دمشق آورده‌اند دشنامش ميداد و سب و لعنش ميكرد .\r\nمروان گفت :\r\n- شناختمش ، در آن وقت بارها بخاطرم گذشته بود كه اين عبد اللَّه بن على را بقتل رسانم ولى هميشه مانعى بتصميم من رخنه ميكرد ، تا امروز كه او را دشمن خطرناك خود مىبينم .\r\n كانَ أَمْرُ اللَّهِ قَدَراً مَقْدُوراً \r\n\r\n","description":"","footnote":"","page_name":" 259 ","page_number":274},
  {"content":"\r\n\r\n( 1 ) به خدا دوست ميداشتم كه عبد اللَّه بن على هاشمى على بن ابى طالب بجنگ من برميخاست .\r\nگفتم :\r\n- يا امير المؤمنين اين چيست كه مىگوئى ؟ . با على جنگيدن كار آسانى نبود .\r\n- چرا . چون اطمينان دارم كه على و فرزندانش را در سلطنت نصيبى نيست و روى همين تقدير مختوم بر على پيروز مىشدم .\r\nسعيد بن عمرو مىگويد :\r\n- وقتى ابراهيم بن عبد اللَّه حسنى با ابو جعفر منصور بجنگ برخاست و عيسى بن موسى هاشمى را عقب راند .\r\nاين حكايت را براى ابو جعفر منصور تعريف كرده‌ام و تأكيد كرده‌ام كه على و فرزندان او را در كار سلطنت بهره‌اى نيست .\r\nمنصور خوشنود شد و گفت :\r\n- به آن خدا كه جز او خدائى نيست آيا راست ميگوئى ؟\r\nگفتم :\r\n- همسرم كه دختر ابى سفيان بن معاويه است سه طلاقه باد اگر در اين روايت دروغگو باشم .\r\n\r\n","description":"","footnote":"","page_name":" 260 ","page_number":275},
  {"content":"\r\n\r\n( 1 ) عبد اللَّه بن معاويه در سال صد و بيست و هفتم هجرت بر ضد حكومت بنى اميه قيام كرد و به سال 131 هجرت در زندان ابو مسلم جان سپرد .\r\nابو مالك خزاعى در رثاى او چنين گفت :\r\n تنكرت الدنيا خلاف بن جعفر * على و ولى طيبها و سرورها \r\nوقتى پسر جعفر از جهان رفت جهان با خوشىها و لذت‌هايش از من رو گردانيد\r\n\r\nعبيد اللَّه الحسين\r\nوى پسر حسين بن على بن الحسين عليهما السلام است .\r\nمادرش ام خالد دختر حسن نواده‌ى زبير بن عوام بود .\r\nكنيه‌ى اين عبيد اللَّه ابو على بود .\r\nمحمد بن على بن حمزه ميگويد :\r\nقاتل اين عبيد اللَّه ابو مسلم خراسانى بود كه مسمومش كرد ولى يحيى بن حسن علوى عقيده دارد كه عبيد اللَّه بن الحسين را كسى نكشته بلكه در حيات پدرش زندگى را بدرود گفته است .\r\nالبته در اين اختلاف قول صحيح قول يحيى بن حسن علوى است .\r\nزيرا اين مرد اخبار خانواده‌ى خود را با دقت تهيه كرده بود . احتمال ميرود كه محمد بن على بن حمزه به اشتباه گرفته است .\r\n\r\n","description":"","footnote":"","page_name":" 261 ","page_number":276},
  {"content":"\r\n\r\n( 1 ) در اينجا سرگذشت آن دسته از آل ابى طالب كه در حكومت بنى اميه به قتل رسيده‌اند بپايان ميرسد سواى گروهى از بنى طالب كه تاريخ حياتشان ميان دو عهد اميه - عباس - محل اختلاف است .\r\nرضوان اللَّه عليهم اجمعين\r\n\r\n","description":"","footnote":"","page_name":" 262 ","page_number":277},
  {"content":"\r\n\r\n( 1 )\r\n\r\nدوران بنى عباس\r\n\r\nعهد ابو العباس سفاح\r\nابو الفرج اصفهانى نويسنده كتاب مىگويد :\r\nتا آنجا كه به ما خبر رسيده ابو العباس سفاح به قتل هيچ كس از آل ابى طالب متهم نيست و حتى هيچكدام از آل ابى طالب . از آن دسته كه با او عشرت و آميزش داشتند محفل او را دل آزرده ترك نگفته بودند .\r\nفقط محمد و ابراهيم . پسران عبد اللَّه بن الحسن بن الحسن عليه السلام از او بيمناك شدند و در عهد خلافت او مخفيانه بسر ميبردند .\r\nميان او و عبد اللَّه بن حسن كه پدر محمد و ابراهيم بود گفتگوهائى صورت گرفت .\r\nمحمد بن يحيى مىگويد :\r\n\r\n","description":"","footnote":"","page_name":" 263 ","page_number":278},
  {"content":"\r\n\r\n( 1 ) - هنگامى كه ابو العباس عبد اللَّه سفاح بر كرسى خلافت نشست عبد اللَّه بن حسن و برادرش حسن بن حسن بديدار او آمدند .\r\nابو العباس اين دو برادر را با احترام پذيرفت و در حق آنان عطايائى مقرر فرمود و نسبت به عبد اللَّه لطف بيشترى ارزانى داشت .\r\nابو العباس درباره‌ى عبد اللَّه بن حسن آن چنان محبت و صفا به كار ميبرد كه نظيرش كمتر ديده ميشد . او را در همه حال بحضور خود راه ميداد .\r\nهر چند كه عبد اللَّه يكتا پيراهن بود .\r\nبارى به او گفته بود :\r\n- امير المؤمنين جز تو هيچ كس را يكتا پيراهن نديده و اين برترى و امتياز براى تو از آن جهت است كه ترا در مقام يك عمو و يك پدر مىبينم . . . و دلم ميخواست با تو درباره‌ى ماجرائى صحبت بدارم .\r\nعبد اللَّه بن حسن پرسيد .\r\n- آن ماجرا چيست يا امير المؤمنين .\r\nدر اين هنگام ابو العباس از پسران عبد اللَّه يعنى محمد و ابراهيم كه مخفيانه بسر ميبردند سخن بميان آورد . و گفت :\r\n- چرا بديدار من نمىآيند ؟ چه چيز نمىگذارد كه اين دو جوان با خانواده‌ى خود از من بازديد كنند .\r\n\r\n","description":"","footnote":"","page_name":" 264 ","page_number":279},
  {"content":"\r\n\r\n( 1 ) عبد اللَّه بن حسن اطمينان داد كه هرگز پسران من نميخواهند .\r\nخلاف دولت امير المؤمنين قدمى بردارند .\r\nابو العباس خموش شد و ديگر كلمه‌اى نگفت .\r\nباز هم شبى در كاخ خلافت عبد اللَّه بن حسن كنار ابو العباس نشسته بود .\r\nسفاح بار ديگر از محمد و ابراهيم ياد كرد .\r\nو چند روز ديگر نوبتى پيش آمد كه اسم محمد و ابراهيم بر زبان ابو العباس سفاح گذشت . اينجا بود كه گفت - اين دو پسر را تو پنهان كرده‌اى . به خدا قسم ميخورم كه پسرت محمد در « سلع » به قتل ميرسد و ابراهيم هم در ساحل نهر « عياب » به خون خود مىغلطيد .\r\nعبد اللَّه بن حسن دلشكسته و اندوهناك از حضور خليفه بازگشت برادرش حسن بن حسن او را بدين كيفيت دردآلود دهد .\r\nپرسيد .\r\n- چه شده كه اين چنين دلتنگى ؟\r\nعبد اللَّه بن حسن جريان را باز گفت و از اصرارى كه خليفه درباره‌ى محمد و ابراهيم نشان ميدهد شكايت كرد .\r\nحسن بن حسن گفت :\r\n- بهر چه فرمان بدهم اطاعت خواهى كرد .\r\n- بگو چه فرمانى دارى ؟\r\n\r\n","description":"","footnote":"","page_name":" 265 ","page_number":280},
  {"content":"\r\n\r\n( 1 ) حسن بن حسن گفت :\r\n- اين بار اگر خليفه از محمد و ابراهيم سخن بميان آورد و ترا هدف پرس و جو قرار داد به او بگو عمويشان حسن از احوالشان خبر دارد .\r\nهيچ كس مثل حسن با خفاگاهشان آشنا نيست .\r\nعبد اللَّه بن حسن با نگرانى از برادرش پرسيد .\r\n- بجاى من اين استنطاق طاقت فرسا را قبول خواهى كرد ؟\r\n- بله ، قبول كرده‌ام .\r\nروز ديگر كه عبد اللَّه بن حسن بحضور خليفه رسيد ابو العباس از نو درباره‌ى محمد و ابراهيم صحبت كرد و بار ديگر به عبد اللَّه بن حسن گفت اين دو پسر در كجا بسر مىبرند .\r\nعبد اللَّه بيدرنگ جواب داد .\r\n- عمويشان حسن از همه بهتر ميداند كه برادرزاده‌هايش چه مىكنند .\r\nابو العباس سكوت كرد و گذاشت اين محفل بپايان رسد .\r\nاما در همان روز بدنبال حسن بن حسن معروف به « حسن مثلث » فرستاد و او را احضار كرد .\r\n- عبد اللَّه برادر تو چنين ميگفت . مىگفت تو از حال محمد و ابراهيم خبرها دارى .\r\nحسن بن حسن در جواب خليفه گفت :\r\n\r\n","description":"","footnote":"","page_name":" 266 ","page_number":281},
  {"content":"\r\n\r\n( 1 ) چه جورى حرف بزنم يا امير المؤمنين . با آن لحن كه يك رعيت در محضر پادشاه سخن ميگويد يا با آن زبان كه دو تا پسر عمو براى هم صحبت مىكنند .\r\nابو العباس گفت :\r\n- به خدا دلم ميخواهد آن جور كه خدا ما را با رشته‌ى رحم بهم پيوند داده حرف بزنيم . درست مثل دو تا پسر عمو .\r\nحسن بن حسن گفت :\r\n- امير المؤمنين را به خدا قسم مىدهم درست بينديشد . اگر در علم اعلاى حق جل و علا گذشته باشد كه محمد و ابراهيم زمام امور را به مشت گيريد آيا هيچ قدرت و قوتى ميتواند اين دو جوان را از رويشان منع كند و اگر مقدر نباشد كه پاى اين دو مرد هاشمى بر منبر خلافت رسد آيا هيچ قوت و قدرتى ميتواند على رغم تقدير بر منبر خلافتشان بنشاند ؟\r\nابو العباس سفاح گفت :\r\n- نه . نه به خدا . فقط آنچه مقدر است صورت خواهد گرفت .\r\nحسن بن حسن در اين هنگام گفت .\r\n- بنابر اين دل عبد اللَّه را كه شيخ قوم است مشكن و نعمت شيرين خويش را در كام ما تلخ مگردان .\r\n- ابو العباس گفت :\r\n- از امروز ديگر نام محمد و ابراهيم را بر زبان نخواهم آورد\r\n\r\n","description":"","footnote":"","page_name":" 267 ","page_number":282},
  {"content":"\r\n\r\n( 1 ) مگر آنكه به انحراف راه پيمايند و فساد بر پا سازند .\r\nابو العباس سفاح ديگر از محمد و ابراهيم ياد نكردند و عبد إله بن حسن آسوده خاطر بمدينه بازگشت .\r\nگفته‌اند :\r\n- هنگامى كه ابو العباس سفاح كاخ رصافه را در « انبار » بنا كرد روزى به عبد اللَّه گفت :\r\n- با من بيا تا ساختمان اين كاخ را تماشا كنيم .\r\nنگاه عبد اللَّه بن حسن وقتى به تالارها و اتاق‌هاى مجلل رصافه افتاد گفت :\r\nالم تر حوشبا . . .\r\nو خاموش ماند .\r\nابو العباس دريافت كه عبد اللَّه ميخواست شعرى انشاد كند منتهى جلوى زبانش را گرفت .\r\nبا لحن آمرانه‌اى گفت :\r\n- بقيه‌اش را بگو .\r\nعبد إله دست پاچه شد :\r\n- من جز خير اراده‌اى نداشتم يا امير المؤمنين .\r\nابو العباس قسم خورد :\r\n- به خدا دست بر نميدارم . همه‌اش را بخوان .\r\n\r\n","description":"","footnote":"","page_name":" 268 ","page_number":283},
  {"content":"\r\n\r\n( 1 ) عبد إله بناچار اين دو شعر را انشاد كرد .\r\n الم تر حوشبا امس يبنى * بيوتا نفعها لبنى نفيله \r\nمگر نمىبينى « حوشب » خانه‌اى ميسازد كه سودش بهره بنى نفيله است\r\n يومل ان يعمر الف عام * و امر اللَّه بطريق كل ليله \r\nآرزومند است كه هزار سال زندگانى كند اما فرمان خدا شب هنگام فرا خواهد رسيد ابو العباس اين تمثيل تلخ را ناشنيده انگاشت و به اعتراض عبد إله بن حسن لب از لب نگشود .\r\nگفته مىشود كه ابو العباس از عبد إله بن حسن پرسيد :\r\n- چرا به اين شعرها تمثيل كرده‌اى .\r\nوى در جواب گفت :\r\n- ميخواستم خصلت زهد را در نهاد امير المؤمنين تقويت كنم .\r\nمحمد بن ضحاك گفت :\r\nابو العباس سفاح براى عبد إله بن حسن اين شعر را فرستاد .\r\n اريد حياته و يريد قتلى * عذيرك من خليلك من مراد \r\n\r\n","description":"","footnote":"","page_name":" 269 ","page_number":284},
  {"content":"\r\n\r\n( 1 ) من زندگانى او را ميخواهم و او مرگ مرا ميخواهد بدوست بگويند كه از ما پوزش خواهد ابو العباس در اين شعر كنايه‌اى به فرزندان عبد اللَّه بن حسن داشته بود .\r\nگفته مىشود اين شعر را براى محمد بن عبد اللَّه بن حسن فرستاده و گفته‌اند اين شعر را براى عبد الرحمن بن مسعود فرستاده‌اند و او در جواب چنين نوشته :\r\n و كيف يريد ذاك و انت منه * بمنزله اليناط الى الفواد \r\nچگونه او قصد جان ترا دارد در عين اينكه * تو همچون شريان قلب او باشى\r\n و كيف يريد ذاك و انت منه * و زندك حيى يقدح من زناد \r\nچگونه ترا خواهد كشت در عين اينكه تو دست تواناى او هستى\r\n و كيف يريد ذاك و انت منه * و انت لهاشم تراس هاد \r\nچگونه ترا خواهد كشت در عين اينكه مقام تو در ميان بنى هاشم مقام رياست و پيشوا نيست عبد اللَّه بن حسن گفت :\r\n- من در محضر ابو العباس شبى حضور داشتم .\r\nخميازه‌اى كشيد و بادزن را از دست انداخت .\r\n\r\n","description":"","footnote":"","page_name":" 270 ","page_number":285},
  {"content":"\r\n\r\n( 1 ) معنىاش اين بود كه ديگر وقت حضور بپايان رسيده و امير المؤمنين از بيدارى ملول شده است .\r\nهمه از جا برخاستيم . اما ابو العباس دست مرا گرفت و گفت :\r\n- بمان همه رفتند . من و او تنها مانديم .\r\nدست به زير مسند خود برد و نامه‌اى را بدر كشيد .\r\nاين نامه به خط محمد بن عبد اللَّه فرزند عبد اللَّه بن حسن بود كه هشام بن عمرو ثعلبى را به بيعت خويش ميخوانده است .\r\nگفتم يا امير المؤمنين من در پيشگاه خدا تعهد مىكنم كه دولت تو از اين دو انسان آسيبى نه‌بيند .\r\nابو الفرج اصفهانى گويد :\r\n- عبد اللَّه بن حسن و پسرانش قصه‌هاى شيرينى در حكومت بنى عباس دارند كه من از ترس تطويل كتاب به ذكرش نپرداختم و به همين اندك قناعت كرده‌ام .\r\n\r\n","description":"","footnote":"","page_name":" 271 ","page_number":286},
  {"content":"\r\n\r\n( 1 )\r\n\r\nعهد ابو جعفر منصور\r\nابو جعفر عبد اللَّه بن محمد عباسى معروف به منصور ابو الدوانيق پس از مرگ برادرش سفاح به خلافت رسيد و در طلب محمد و ابراهيم پسران عبد اللَّه بن حسن جهدى بليغ به كار برد .\r\nعبد اللَّه بن حسن را با گروهى از سادات بنى حسن از مدينه به كوفه آورده و در آنجا زندانيش ساخت .\r\nبالاخره محمد بن عبد اللَّه در مدينه ظهور كرد . در اين هنگام گروهى از خاندان او در زندان منصور جان سپرده بودند .\r\nبراى من سرگذشت اين گروه كه در زندان كوفه مردند معلوم نيست تا جداگانه به ذكر تك تكشان بپردازم و از جريان زندگانى و مرگشان تعريف كنم چون خبر از آنان ندارم اما ميتوانم نامشان را سوا سوا در اين كتاب بنگارم و حتى المقدور كلمه‌اى چند از فضائل و محامدشان ياد كنم .\r\nعليه السلام .\r\n\r\n","description":"","footnote":"","page_name":" 272 ","page_number":287},
  {"content":"\r\n\r\n( 1 )\r\n\r\nعبد اللَّه بن حسن\r\nكنيه‌اش ابو محمد بود .\r\nمادرش فاطمه دختر ابو عبد اللَّه الحسين « ارواحنا فداه » بود .\r\nاين فاطمه بنت الحسين از ام اسحاق دختر طلحه بن عبيد اللَّه به دنيا آمده بود .\r\nمادر ام اسحاق را « جربا » ميناميدند .\r\nلغت جربا بر انسان مؤنثى اطلاق مىشود كه به بيمارى واگيردار « گر » مبتلا باشد .\r\nراز اينكه همسر طلحه را « زن گردار » ميناميدند زيبائى بىاندازه‌ى او بود .\r\nاين زن از بس قشنگ بود كه به هيچ زن رضا نميداد در كنار او قرار بگيرد تا قهرا با او طرف مقايسه شود . زيرا هر چه هم خودش خوشگل و جذاب بود در كنار « جربا » زشت مينمود .\r\nعرب به شترى كه بيمارى « گر » داشته باشد « جربا » مىگويد .\r\n« جربا » از « جرب » مشتق است كه به معنى « گر » است .\r\nعبد اللَّه بن موسى كه خود نواده عبد اللَّه بن حسن بود مىگويد :\r\nجد من حسن بن حسن از عمش ابو عبد اللَّه الحسين دخترش را خواستگارى كرد .\r\n\r\n","description":"","footnote":"","page_name":" 273 ","page_number":288},
  {"content":"\r\n\r\n( 1 ) ابو عبد اللَّه عليه السلام فرمود :\r\n- من دو تا دختر دارم . هر كدام را بخواهى براى تو عروسش مىكنم .\r\nحسن شرم كرد و سخنى نگفت ولى ابو عبد اللَّه الحسين گفت من دخترم فاطمه را كه به مادرم فاطمه زهرا از خواهرش شبيه‌تر است براى تو انتخاب كرده‌ام اى پسرك من .\r\nزبير بن به كار گفت :\r\nمردم مىگفتند .\r\n- آن زن كه دخترى مانند سكينهء بنت الحسين در برابر خواستگار عقب بزند براستى در زيبائى بىمانند است .\r\nفاطمه بنت الحسين پس از مرگ شوهرش حسن بن حسن با عبد اللَّه بن عمرو « نواده‌ى عثمان بن عفان » عروسى كرد .\r\nو عبد اللَّه بن عمرو عموى « عرجى » شاعر معروف است .\r\nفاطمه دختر ابو عبد اللَّه الحسين از عبد اللَّه بن عمرو دو پسر و يك دختر به دنيا آورد .\r\nپسرانش محمد معروف به ديباج و قاسم نام داشتند و اسم دخترش رقيه بود .\r\nعبد اللَّه بن حسن شيخ بنى هاشم و شخصيت محترم و وجيه اين\r\n\r\n","description":"","footnote":"","page_name":" 274 ","page_number":289},
  {"content":"\r\n\r\n( 1 ) قوم بود .\r\nعبيد اللَّه مردى فاضل و عالم و كريم بود .\r\nمصعب زبيرى مىگويد :\r\n- هر چه زيبائى و نيكوئى و خوبى بود همه به عبد اللَّه بن حسن رسيده بود . اگر مىپرسيدند زيباترين مردم كيست جوابش اين بود - عبد اللَّه .\r\nفاضل‌ترين عرب كيست ؟\r\n- عبد اللَّه بن حسن .\r\nسخنورترين زبان در دهان كدام مرد عرب است .\r\n- عبد اللَّه بن حسن عبد اللَّه بن حسن خودش مىگفت :\r\n- من از همه‌ى مردم به رسول اللَّه نزديكترم زيرا هم از جانب پدر پسر پيغمبر هستم و هم از جانب مادر عبد اللَّه بن موسى مىگويد :\r\n- نخستين كسى كه در آل هاشم از نطفه حسن و حسين پديد آمده عبد اللَّه بن حسن بود . پدرش حسن بن حسين و مادرش فاطمه بنت الحسين عليه السلام .\r\nمحمد دهان مىگويد .\r\n- عبد اللَّه بن حسن را ديدم . آن چنان زيبا و محتشم و جليل بود كه گوئى از پاى تا سر در نور غرق است . گفته به خدا سيد الناس\r\n\r\n","description":"","footnote":"","page_name":" 275 ","page_number":290},
  {"content":"\r\n\r\n( 1 ) اين مرد است .\r\nعيسى بن عبد اللَّه علوى ميگويد :\r\n- عبد اللَّه بن حسن در مدينه . در خانه‌ى فاطمه دختر رسول اللَّه صلّى اللَّه عليه و آله چشم به جهان گشود . همان خانه كه در مسجد رسول قرار داشت :\r\nمنصور بن رياى خزارى كه جد مادرى حسن مثنى بود بمدينه گفت شنيدم عروسى كرده‌اى ! - بله . با دختر عمويم فاطمه بنت الحسين عليه السلام عروسى كرده‌ام .\r\nمنصور فزارى گفت :\r\n- كار خوبى نكرده‌اى چون نطفه‌ها وقتى با هم نزديك باشند ضعيف ميشوند . شايسته‌ى تو اين بود كه با دخترى از دختران عرب ازدواج ميكردى .\r\nحسن در پاسخ جدش گفت :\r\n- خداوند به من پسرى هم داده است .\r\n- به‌بينمش .\r\nحسن مثنى به پرستار خانه دستور داد دست عبد اللَّه را بگيرند و بحضور جدش ببرند .\r\nمنصور فزارى از ديدار نبيره‌ى خود خوشنود شد و گفت :\r\n\r\n","description":"","footnote":"","page_name":" 276 ","page_number":291},
  {"content":"\r\n\r\n( 1 ) - كار خوبى كرده‌اى . اين كودك به شيرى ميماند كه حالت حمله و دفاع به خود گرفته است :\r\nحسن مثنى از نو گفت :\r\n- پسر ديگرى هم از دختر عمويم دارم .\r\n- آن يكى را به‌بينم :\r\nپسر دومش « حسن مثلث » بود به آغوش جدش رفت .\r\nمنصور از ديدار اين يكى هم خورسند شد ولى گفت :\r\n- حسن خوب است ولى به خوبى عبد اللَّه نيست .\r\n- و يك پسر ديگر .\r\nاين سومين پسر حسن مثنى بود . اسمش ابراهيم بود .\r\nمنصور فزارى وقتى ابراهيم را ديد گوئى خطرى را در اين نژاد احساس كرد كه گفت .\r\n- ديگر نزديك هم نرويد . همين سه پسر كافيست .\r\nمحمد بن ايوب رافعى گفت .\r\n- خانواده‌هاى شريف و جليل هرگز هيچكس را نظير عبد اللَّه بن حسن نميشمردند زيرا هيچكس در شرافت خانوادگى همانند او نبود .\r\nسعيد بن ابان قرشى مىگويد :\r\n- در حضور عمر بن عبد العزيز نشسته بودم . عبد اللَّه بن حسن بار\r\n\r\n","description":"","footnote":"","page_name":" 277 ","page_number":292},
  {"content":"\r\n\r\n( 1 ) يافت .\r\nعمر بن عبد العزيز به عبد اللَّه حرمت و عنوانى عظيم گذاشت .\r\nعبد إله بن حسن هنوز جوانى نو سال بود . جامه‌اش را ازار و ردائى تشكيل ميدادند .\r\nعمر بن عبد العزيز ويرا در پهلوى خود روى سرير جا داد و با وى بسيار شوخى كرد . هم خود ميخنديد و هم او را ميخندانيد .\r\nطى اين شوخى و خنده يك بار دست به شكمش برد و از گوشت شكمش نيشگون كوچولوئى گرفت .\r\nدر آن روز در حضور خليفه جز آن امير كس ديگرى حضور نداشت .\r\nهر كه در آنجا بود از بنى اميه بود .\r\nوقتى عبد إله حضور خليفه را ترك گفت همنشينان عمر بن عبد العزيز اين همه شوخى و تفريح را براى جوانى مثل عبد اللَّه زياد شمردند گفته شد :\r\n- چرا امير المؤمنين از شكم اين جوان نيشگون گرفته است .\r\nعمر گفت :\r\n- آنچه با اين جوان شوخى و خنده كرده‌ام بخاطر رسول اكرم بود و اميدوارم بدين وسيله شفاعت جد او را ادراك كنم .\r\nسعيد جهنى ميگويد :\r\n- در خدمت عبد اللَّه بن حسن نشسته بودم : گوينده‌اى گفت :\r\n\r\n","description":"","footnote":"","page_name":" 278 ","page_number":293},
  {"content":"\r\n\r\n( 1 ) - اينك ابو عدى . شاعر اموى بر در ايستاده است و مىگويد از ابو محمد اجازه‌ى ديدار ميخواهم .\r\nعبد اللَّه بن حسن و پسرانش محمد و ابراهيم برخاستند و او را پذيرفتند . عبد اللَّه شخصا بوى چهار صد سكه طلا بخشيد . پسرانش هم چهار صد سكه طلا به او دادند . همسرش هند هم دويست دينار طلا به ابو عدى عطا كرد . اين شاعر وقتى از آن خانه بدر مىآمد هزار سكه‌ى طلا داشت .\r\nموسى بن عبد إله ميگويد :\r\n- پدرم در مسجد رسول اكرم بر گليمى نماز ميخواند . آنجا نمازگاه پدر من بود . وقتى منصور ويرا از مدينه بكوفه برد و در زندان روزگارش بسر آمد و پس از سالهاى سال آن گليم كه نمازگاه او بود همچنان بر جاى خود افتاده بود . به احترام پدرم كسى دست به آن گليم نزده بود .\r\nعبد اللَّه بن حسن در زندان هاشميه به سال صد و چهل و پنج بدرود حيات گفت . وى در اين هنگام مردى هفتاد و پنج ساله بود .\r\n\r\nحسن بن حسن « مثلث »\r\nوى برادر عبد اللَّه بن حسن و مادرش نيز فاطمه دختر ابو عبد اللَّه الحسين عليه السلام بود .\r\n\r\n","description":"","footnote":"","page_name":" 279 ","page_number":294},
  {"content":"\r\n\r\n( 1 ) مردى دانشمند و فاضل و پارسا بود .\r\nدر باب امر به معروف و نهى از منكر روش طايفه‌ى زيديه را به پيش داشت .\r\nاسماعيل بن يعقوب مىگويد :\r\nوقتى عبد اللَّه بن حسن بفرمان ابو جعفر منصور به زندان رفت برادرش حسن بن حسن با خداى خود عهد كرد كه تا عبد اللَّه در زندان بسر ميبرد او عطر و سرمه به كار نبرد . و جامه‌ى نرم نپوشد و غذاى گوارا نخورد .\r\nعبد اللَّه بن عمران روايت مىكند :\r\nحسن بن حسن در غم برادرش عبد اللَّه بن حسن كه محبوس بود از خضاب خوددارى مىكرد .\r\nابو جعفر منصور اسم حسن را خشمناك گذاشته بود . مىگفت :\r\nآن خشمناك . يعنى حسن چه مىكند ؟\r\nحارث بن اسحاق حديث مىكند :\r\nحسن بن حسن در « ذى الاثل » بسر ميبرد . از آنجا به مدينه آمده بود . برادرش عبد اللَّه بن حسن محبوس بود . حسن بن حسن بخاطر برادرش همچون در ميان صومعه‌ها لباس زبر از كرباس‌هاى درشت‌باف ميپوشيد . ابو جعفر منصور ويرا « خشمناك » ميناميد . احيانا نامه‌هاى او به برادرش عبد اللَّه دير ميرسيد . عبد اللَّه در مجلس از اين بابت نگران و گله‌مند بود . به او پيغام ميداد كه من زندانى هستم و فرزندان من\r\n\r\n","description":"","footnote":"","page_name":" 280 ","page_number":295},
  {"content":"\r\n\r\n( 1 ) آواره‌ى بيابان‌ها هستند اما تو و بچه‌هاى تو در امان بسر ميبريد . من بنامه‌هاى تو دلخوشم دست كم اين دلخوشى را از من دريغ مدار .\r\nحسن بن حسن وقتى اين پيامها را مىشنيد به تلخى مىگريست و مىگفت فداى تو شوم ابو محمد .\r\nو مىگفت :\r\n- اين برادرم ابو محمد هميشه بر ضد حكومت‌ها سر شورش و خلاف داشت .\r\nحسن بن حسن معروف به حسن مثلث در زندان هاشميه بسال صد و چهل و پنج ديده از جهان فرو بست وى بهنگام مرگ مردى شصت و هشت ساله بود .\r\n\r\nابراهيم بن حسن\r\nوى سومين پسر حسن بن حسن بن على از فاطمه دختر ابو عبد اللَّه الحسين ارواحنا فداه بود .\r\nكنيه‌اش ابو الحسن بود .\r\nيحيى بن حسن مىگويد :\r\n- ابراهيم در عهد خود از همه‌ى مردم به رسول اكرم شبيه‌تر بود .\r\nعيسى بن عبد اللَّه مىگويد :\r\nحسن بن حسن بديدار برادرش ابراهيم رفت . وى در اين وقت\r\n\r\n","description":"","footnote":"","page_name":" 281 ","page_number":296},
  {"content":"\r\n\r\n( 1 ) داشت بشترانش علف ميداد .\r\nحسن به برادرش ابراهيم گفت :\r\n- شترانت را علف ميخورانى در عين اينكه برادرت عبد اللَّه محبوس است ؟\r\nابراهيم كه ناگهان به ياد برادرش افتاده بود يكباره شترانش را از پاگاه آزاد كرد . از آن شترها ديگر يك كدامش هم به ابراهيم بازنگشت . همه از دم ياوه و مفقود شدند .\r\nابراهيم بن حسن در ماه ربيع الاول سال 145 در زندان هاشميه از جهان رخت بست .\r\nوى نخستين فرزندان حسن بود كه در بازداشت منصور جان سپرد .\r\nسن وى در دم مرگ شصت و هفت سال بود .\r\nابو مفرح اصفهانى مىگويد :\r\nاين سه تن . عبد اللَّه و حسن و ابراهيم فرزندان حسن بن حسن بودند كه در زندان بدرود زندگى گفتند :\r\nمحمد بن على بن حمزه علوى مىگويد :\r\nابو بكر بن حسن بن حسن هم با اين قوم به قتل رسيد اما من اين روايت را سواى او از كسى ديگر نشنيده‌ام . علماى انساب هم تاكنون در ميان فرزندان حسن مثنى كسى را بنام ابو بكر ذكر نكرده‌اند .\r\n\r\n","description":"","footnote":"","page_name":" 282 ","page_number":297},
  {"content":"\r\n\r\n( 1 ) همراه با فرزندان حسن بن حسن گروهى ديگر هم از مدينه به كوفه تبعيد و بازداشت شدند ولى ابو جعفر پس از ماجراى محمد و ابراهيم همه‌شان را آزاد كرد .\r\nما از اين دسته جمعى را بنام ياد مىكنيم 1 - جعفر بن حسن 2 - حسن بن جعفر 3 - موسى بن عبد اللَّه 4 - داود بن حسن 5 - سليمان بن داود 6 - عبد اللَّه بن داود 7 - اسحاق بن ابراهيم 8 - اسماعيل بن ابراهيم محمد بن على علوى مينويسد كه اسحاق و اسماعيل فرزندان اسماعيل بن حسن بقتل رسيدند اما روايت آزادىشان صحيح‌تر و قوىتر است .\r\nاكنون به سرگذشت آنان كه در زندان هاشميه كشته شده‌اند مىپردازيم .\r\n\r\n","description":"","footnote":"","page_name":" 283 ","page_number":298},
  {"content":"\r\n\r\n( 1 )\r\n\r\nعلى بن حسن\r\nوى برادرزاده‌ى عبد اللَّه بن حسن بن حسن بود .\r\nكنيه‌اش ابو الحسن بود .\r\nمردم به او « على الخير » و « على الاغر » و « على العابد » ميگفتند .\r\nهمسرش زينت دختر عبد اللَّه بن حسن يعنى دختر عمويش بود .\r\nبانوئى عابد و پارسا بود . مثل شوهرش .\r\nمردم به اين زن و شوهر « زوج صالح » لقب داده بودند .\r\nمادر على ام عبد اللَّه دختر عامر كلابى بود .\r\nسعيد هسامحقى ميگويد :\r\n- ابو العباس سفاح بحسن مثلث چشمه‌اى در « ذو خشب » كشيده بود و نام آن چشمه « چشمه‌ى مروان » بود .\r\nحسن پسرش على . همين على را گاه و بيگاه بسر كنى آن چشمه ميفرستاد .\r\nعلى از پدرش اطاعت ميكرد و بسركشى آنجا ميرفت اما آب آشاميدنى را از مدينه با خودش ميبرد زيرا مشروع ميدانست كه از چشمه‌ى مروان آب بنوشد .\r\nاين مرد تا اين پايه پارسا و پرهيزگار بود .\r\nمردى از موالى آل طلحه حكايت مىكند :\r\n- در راه مكه على بن الحسن را ديدم كه نماز ميگذاشت .\r\nناگهان يك افعى بسوى سجاده‌اش پيش رفت و سر بدامنش فرو\r\n\r\n","description":"","footnote":"","page_name":" 284 ","page_number":299},
  {"content":"\r\n\r\n( 1 ) برد . او همچنان به نماز ايستاده بود تا پس از چندى آن افعى از گريبانش سر در آورد و راه خود را بپيش گرفت و رفت .\r\nعلى بن حسن در طى اين مدت كه افعى در پيراهنش مىلوليد نه تنها نمازش را نبريد و جزع و فزع و اضطراب و هراس نشان نداد بلكه آثار اضطراب و جزع هم از چهره‌اش ديده نميشد .\r\nهنگامى كه عبد اللَّه بن حسن و سادات اين خاندان را به فرمان ابو جعفر منصور از مدينه بكوفه ميبردند زينب دختر عبد اللَّه كه همسر على بن الحسن بود گريه ميكرد و ميگفت :\r\nو اعبرتا من الحديد و العباد و المحامل المعراه خاندان بنى حسن را در محمل‌هاى بىروپوش باسارت ميبردند .\r\nهمه با زنجير بسته بودند .\r\nعيسى بن عبد اللَّه از پدرش روايت مىكند :\r\nرياح ، زندانبان هاشميه وقتى از نماز صبح فراغت ميجست من و قدامة بن موسى را بحضورش ميطلبيد و با ما ساعتى به گفتگو سرگرم ميشد .\r\nيك روز كه مثل هميشه صبحگاهان صحبت ميداشتيم مردى پشمينه پوش از در درآمد .\r\nرياح با خونسردى بوى گفت :\r\n\r\n","description":"","footnote":"","page_name":" 285 ","page_number":300},
  {"content":"\r\n\r\n( 1 ) - خوش آمديد ، آيا حاجتى داشتيد .\r\nآن مرد چنين جواب داد :\r\n- ميخواهم با خانواده‌ام در زندان بسر ببرم . مرا هم زندانى كند .\r\nاين مرد على بن الحسن بود .\r\nرياح گفت :\r\n- اطاعت مىكنم . مسلم است كه امير المؤمنين منصور اين تسليم را درباره‌ى شما منظور خواهد داشت يعنى در تعذيب و شكنجه بشما تخفيف خواهد داد .\r\nو او را هم بزندان برد .\r\nموسى بن عبد اللَّه مىگويد :\r\n- زندان ما آن چنان تيره و تاريك بود كه ما نمىتوانستيم از اوقات نماز را بشناسيم چون روشنائى نمىديديم . از وقتى كه على بن حسن به زندان آمد بر ترتيب عبادت او اوقات نماز بر ما آشكار شد .\r\nموسى بن عبد اللَّه هاشمى روايت مىكند :\r\n- على بن الحسن به نماز ايستاده بود . بارى به سجده رفت و ديگر سر از سجده بر نداشت .\r\nعمويش عبد اللَّه بن حسن گفت :\r\n- برادرزاده‌ام خوابش برده . بيدارش كنيد .\r\n\r\n","description":"","footnote":"","page_name":" 286 ","page_number":301},
  {"content":"\r\n\r\n( 1 ) وقتى نگاهش دارند ديدند از اين دنيا رفته .\r\nعبد اللَّه گفت :\r\n- خدا از تو راضى باشد اى برادرزاده‌ى من . من ميدانستم از اين مرگ بيمناكى جوهر به پسر اسما مىگويد .\r\nوقتى سادات بنى الحسن را ميخواستند زنجير كنند تا آنان را بحضور ابو جعفر ببرند .\r\nعلى بن الحسن به نماز ايستاده بود . بسان زنجيرهائى كه آماده شده بود .\r\nزنجيرى بسيار سنگين و دردناك ديده ميشد . كه هيچكس طاقت فشارش را نداشت . همه از اين زنجير در ميرفتند .\r\nدر اين وقت على بن الحسن نمازش را بپايان رسانيد .\r\nبيدرنگ پاهايش دراز كرد و گفت :\r\n- از اين زنجير چقدر وحشت ميكنيد .\r\nبا آن زنجير سنگين پاهاى على بن الحسن بسته شد .\r\nسليمان بن داود و حسن بن جعفر از سادات بنى الحسن كه در هاشميه زندانى بودند روايت مىكند :\r\nما با على بن الحسن در يك زندان محبوس بوديم . رنج زندان لاغرمان\r\n\r\n","description":"","footnote":"","page_name":" 287 ","page_number":302},
  {"content":"\r\n\r\n( 1 ) كرده بود . تا آنجا ميتوانستم بهنگام نماز و وقت خواب زنجير را از پا و گردن خود در بياوريم .\r\nالبته هر وقت كه نوبت سركشى زندان‌بانان ميرسيد با دست خود زنجيرهايمان را به پا و گردن خود مىبستيم .\r\nاما على بن الحسن هيچوقت . نه وقت نماز و نه وقت خواب از زنجير در نمىآمد .\r\nعمويش روزى به او گفت :\r\n- چرا زنجير از گردنت در نمىآورى پسرك من ! على در جواب گفت :\r\n- نه ، به خدا اين زنجير را از خود دور نمىسازم تا روزى كه در پيشگاه عدل الهى از ابو جعفر بپرسم به چه گناه مرا به اين زنجير بسته است .\r\nگفته‌اند :\r\nدر آن روز كه آل حسن بن على را به زندان هاشميه تسليم ميداشتند على بن الحسن بر در زندان سر به آسمان برداشت و گفت :\r\n- پروردگارا اگر گناهان ما اين زندان را براى ما ايجاب كرده بر ما سخت بگير ، آنچنان بر ما سخت بگير كه رضاى تو از ما تأمين شود .\r\nعمويش عبد اللَّه بن الحسن گفت :\r\n\r\n","description":"","footnote":"","page_name":" 288 ","page_number":303},
  {"content":"\r\n\r\n( 1 ) - چه مىگوئى خدا رحمتت كند .\r\nيك تن از بنى الحسن . از آنان كه در زندان هاشميه محبوس بوده‌اند مىگويد :\r\nعبد اللَّه بن حسن براى ما حديثى از فاطمه‌ى زهرا روايت كرده كه رسول اكرم فرمود :\r\nهفت تن از فرزندان من بر ساحل فرات به خاك ميروند كه در فضيلت ميان اولين و آخرين بىنظيرند .\r\nگفتند ما كه هشت تن هستيم .\r\nعبد اللَّه بن حسن در جواب اين گفت :\r\n- چه ميدانم . رسول اللَّه چنين گفته است و فاطمه زهرا چنين شنيده .\r\nمىگويد .\r\nهنگامى كه در زندان را به روى بنى الحسن گشودند از آن هشت تن هفت نفر بدرود زندگى گفته بودند و من هشتمين‌شان بودم كه رمقى در تن داشتم . مرا از زندان بدر آوردند و آبم دادند . تنها من زنده ماندم .\r\nحسين بن نصر روايت مىكند :\r\nآل حسن بن على كه در زندان هاشميه محبوس بودند اوقات نماز را با تسبيح على بن حسن تشخيص ميدادند .\r\n\r\n","description":"","footnote":"","page_name":" 289 ","page_number":304},
  {"content":"\r\n\r\n( 1 ) عبد اللَّه بن حسن كه از رنج زندان بجان آمده بود بارى ببرادرزاده‌اش على گفت :\r\n- مىبينى كه چه مىكشيم . آيا از درگاه خدا مسئلت نميدارى كه ما را از اين بلا برهاند .\r\nعلى بن حسن دير زمانى خاموش ماند و سپس گفت :\r\n- ما را در بهشت مقامى است كه جز با تحمل اين مشقتها نمى توانيم آن مقام را دريابيم و ابو جعفر هم در جهنم عذابى به پيش دارد كه فقط كيفر اين مظالم است . او بايد ما را شكنجه دهد تا آن را دريابد .\r\nاگر بر اين آزارها بردبار بمانيم هر چه زودتر جان ميسپاريم و از اين اندوه و محنت رها مىشويم . انگار كه رنجى نبرده‌ايم .\r\nاكنون اگر ميخواهيد دعا كنيد تا از محنت شما كاسته شود و در عذاب ابو جعفر نيز تخفيف يابد .\r\nعبد اللَّه بن الحسن گفت :\r\n- نه . بلكه صبر ميكنيم تا ما و ابو جعفر هر دو به آنچه در پيش داريم برسيم .\r\nزندانبان هاشميه بيش از سه روز ديگر در آن زندان زنده نماندند .\r\nعلى بن الحسن در روز بيست و سوم ماه محرم سال صد و چهل و شش در زندان منصور جان سپرد . او بوقت مرگ فقط چهل و پنج سالش بود .\r\n\r\n","description":"","footnote":"","page_name":" 290 ","page_number":305},
  {"content":"\r\n\r\n( 1 )\r\n\r\nعبد اللَّه بن الحسن\r\nوى برادر على بن الحسن بود .\r\nمادرش هم مادر على يعنى ام عبد اللَّه دختر كلابى بود .\r\nحارث بن اسحاق مىگويد :\r\n- رياح زندانبان آل حسن بن على را با محمد ديباج پسر عبد اللَّه بن عمرو از مدينه بسوى كوفه ميبرد .\r\nهنگامى كه بقصر نفيس رسيدند . « سه ميل دور از مدينه » رياح به آهنگران دستور داد بنى الحسن را بزنجير و غل بكشند .\r\nبراى همه غل و زنجير آماده كرده بودند . دست بر قضا حلقه‌ى آن غل كه براى عبد اللَّه بن الحسن مثلث تهيه شده بود تنگ بود . گلويش را سخت فشرد و فريادش را در آورد .\r\nبرادرش على بن الحسن وقتى چنين ديد قسم داد كه زنجير او را با زنجير برادرش عوض كنند . چنين كردند . و بدين ترتيب فرزندان رسول اكرم را به زبده رسانيدند .\r\nعبد اللَّه بن الحسن « حسن مثلث » در سن چهل و شش سالگى بروز عيد قربان سال صد و چهل و پنج هجرى در زندان هاشميه از جهان رخت بست .\r\n\r\nعباس بن الحسن\r\nعباس هم پسر حسن مثلث و برادر على و عبد اللَّه است اما مادرش از\r\n\r\n","description":"","footnote":"","page_name":" 291 ","page_number":306},
  {"content":"\r\n\r\n( 1 ) مادر برادرانش سواست .\r\nمادر عباس عايشه دختر طلحه الجواد تيمى است .\r\nابن عباس از جوانمردان بنى هاشم بود .\r\nابراهيم بن على شاعر معروف در مدح عباس چنين مىگويد :\r\n لما تعرضت للحاجات و اعترضت * عندى و عاد ضمير القلب وسواسا \r\nوقتى بنيازمنديهاى خود انديشم و قلب من بوسواس و اضطراب افتاد\r\n سعيت ابغى لحاجات و مصدرها * برا كريما لثوب المجد لباسا \r\nبسوى آن كس دويدم كه نيكوكار و كريم است و در جامه شرف برازنده است\r\n هدانى اللَّه للحسنى و وفقنى * فاعتمت خير شباب الناس عباسا \r\nخداوند توفيقم داد و مرا به بهترين جوانان بشر يعنى عباس هدايت فرمود\r\n قدح النبى و قدح من ابى حسن * و من حسين جرى لم ير حناسا \r\nتيرى از تركش رسول اكرم و على مرتضى و حسن بن على كه شجاع و پيروزمند است\r\n\r\n","description":"","footnote":"","page_name":" 292 ","page_number":307},
  {"content":"\r\n\r\n( 1 ) عمران بن ابى فروه مىگويد :\r\nعباس بن حسن در خانه‌اش ايستاده بود كه سپاهىهاى منصور دستگيرش كردند .\r\nمادرش عايشه فرياد كشيد :\r\n- بگذاريد يك بار ببوسمش . بگذاريد يك بار بر سينه‌ام بفشارمش جواب دادند :\r\n- محال است . مىپنداريم كه مادرش در اين جهان زنده نيست .\r\nعباس بن حسن در زندان هاشميه روز بيست و سوم ماه رمضان سال صد و چهل و پنج هجرى در سى و پنج سالگى بدرود زندگانى گفت :\r\n\r\nاسماعيل بن ابراهيم\r\nاو پسر ابراهيم بن حسن مثنى است : و همچنين اسماعيل است كه معروف به « طباطبا » است . [ 1 
  ]\r\nگفته مىشود كه « طباطبا » لقب پسرش ابراهيم است .\r\nمادرش را ربيحه بنت محمد ميناميدند .\r\nعبد اللَّه بن موسى مىگويد :\r\n- عبد الرحمن بن ابى المولى در زندان هاشميه با سادات بنى الحسن\r\n\r\n\r\n","description":"","footnote":"\r\n[ ( 1 - ) 
  ] لقب طباطبا را از آن جهت به اسماعيل داده‌اند كه وقتى در كودكى ميخواست « قبا » بپوشد زبانش در اداى لغت كوتاه بود عوض اينكه بگويد « قباقبا » مىگفت « طباطبا »\r\n","page_name":" 293 ","page_number":308},
  {"content":"\r\n\r\n( 1 ) زندانى بود . از او پرسيدم آل حسن بن على در آن سياه چال وحشت را چگونه بسر ميبردند .\r\nدر جوابم گفت :\r\n- اين قوم مردمى صبور و بردبار بوده‌اند . در ميانشان مردمى بود كه خصلت طلا را داشت هر چه بيشتر در آتش ميماند جلوه و جلايش بيشتر تشعشع و درخشش مىگرفت .\r\nدوباره پرسيدم اين مرد كى بود ؟\r\nگفت :\r\n- اين مرد اسماعيل پسر ابراهيم بن الحسن بود كه هر چه بيشتر شكنجه ميديد بيشتر صبر مىكرد .\r\n\r\nمحمد بن ابراهيم\r\nپسر ابراهيم بن حسن از كنيزى كه « عاليه » ناميده ميشد به دنيا آمد .\r\nاو را « ديباج اصغر » ميناميدند . [ 1 
  ]\r\nخودش مىگويد :\r\n« وقتى ابو جعفر منصور ما را بحضورش فراخواند به من گفت :\r\n- تو ديباج اصغر هستى ؟\r\nگفتم آرى . من هستم .\r\n\r\n\r\n","description":"","footnote":"\r\n[ ( 1 - ) 
  ] ديباج اكبر محمد بن عبد اللَّه عموى ناتنى او بود\r\n","page_name":" 294 ","page_number":309},
  {"content":"\r\n\r\n( 1 ) با خشونت گفت :\r\n- ترا به صورتى مىكشم كه هيچيك از خاندان ترا آنطور نكشته‌ام .\r\nبعد دستور داد ويرا در ميان جرز ساختمان بگذارند و بر سرش دوغاب گچ بريزند .\r\nمنصور محمد بن ابراهيم را بدين ترتيب فجيع بقتل رسانيد .\r\nزبير بن بلال مىگويد :\r\n- مردم دسته دسته به تماشاى محمد بن ابراهيم مىآمدند .\r\nزيرا مرد زيبائى بود .\r\n\r\nعلى بن محمد\r\nوى نواده‌ى عبد اللَّه بن حسن مثنى بود .\r\nمادرش ام سلمه دختر حسن مثلث بود .\r\nمادر بزرگ او « مادر پدرش » از نسل عمرو بن نفيل بود و « رمله » ناميده ميشد .\r\nپدرش او را به مصر فرستاده بود و عمويش موسى بن عبد اللَّه را هم همراهش كرده بود .\r\nدر اين سفر « مطر صاحب حمام » و يزيد بن خالد فسرى هم در التزام ركابشان رفته بودند .\r\nمطر را بدين جهت « صاحب حمام » مىگفتند كه در بصره حمام حاكم را اداره مىكرد .\r\n\r\n","description":"","footnote":"","page_name":" 295 ","page_number":310},
  {"content":"\r\n\r\n( 1 ) مطر و يزيد بن خالد مردم مصر را بسوى محمد بن عبد اللَّه دعوت مىكردند .\r\nحكومت مصر كه عامل او ابو جعفر منصور بود دستور داد اين چند نفر را دستگير كنند .\r\nموسى بن عبد اللَّه از دست گماشتگان حاكم فرار كرد و على بن محمد دستگير شد .\r\nما سرگذشت موسى بن عبد اللَّه را در جاى خود ذكر خواهم كرد .\r\nابو جعفر منصور فرمان داد كه على را هم با سادات بنى حسن به زندان بسپارند .\r\nگفته مىشود كه ابن على تا عهد مهدى عباسى در زندان بسر برد و همچنان در زندان وفات يافت .\r\nاما صحيح اينست كه وى در عهد ابو جعفر منصور ديده از زندگى فرو بست .\r\n\r\nمحمد بن عبد اللَّه\r\nمحمد بن عبد اللَّه نواده عمرو بن عثمان بن عفان بود .\r\nابن محمد از آل ابو طالب به حساب نمىآيد زيرا اموى بود و نسبت به عثمان بن عفان ميرسانيد اما از آنجايى كه پسر فاطمه‌ى بنت الحسين عليه السلام بود و از جانب مادر برادر عبد اللَّه بن حسن شمرده شد نامش را در اينجا بميان آورده‌ايم .\r\n\r\n","description":"","footnote":"","page_name":" 296 ","page_number":311},
  {"content":"\r\n\r\n( 1 ) عبد اللَّه بن حسن به اين برادر خود « هر چند ناتنى بود » محبتى شديد داشت .\r\nمحمد با عبد اللَّه در زندان كشته شدند .\r\nمادرش « چنان كه گفته‌ايم » فاطمه دختر ابو عبد اللَّه الحسين عليه السلام بود .\r\nعبد اللَّه بن عمرو پس از مرگ حسن بن حسن فاطمه‌ى بنت الحسين را به عقد خود درآورد .\r\nگفته‌اند :\r\nوقتى حسن بن حسن در بيمارى خود به احتضار رسيد سخت در جزع و اضطراب افتاد .\r\nدميدم مىگفت :\r\n- بخاطر مرگ جزع ندارم . من از مرگ نمىترسم .\r\nپرسيدند :\r\n- پس اين بىقرارى از چيست . تو چند لحظه‌ى ديگر اجداد اطهارت رسول اللَّه و على مرتضى و حسن و حسين عليهم السلام را ديدار مىكنى حسن بن حسن در جواب گفت :\r\n- مثل اينكه مىبينم پس از مرگ من عبد اللَّه بن عمرو بن عثمان از جامه‌ى زيبا و فاخر خود را پوشيده و با زلف‌هاى شانه كرده و ترتيب داده بخانه‌ى من مىآيد و مىگويد « من از نسل عبد مناف هستم و آمده‌ام تا در\r\n\r\n","description":"","footnote":"","page_name":" 297 ","page_number":312},
  {"content":"\r\n\r\n( 1 ) مراسم تشيع جنازه‌ى پسر عم خود شركت جويم . اين مرد هدفى جز همسرم فاطمه ندارد . هنگامى كه من از دنيا رفته‌ام نگذاريد او بر جنازه‌ام حاضر شود .\r\nفاطمه دختر امام حسين سخنان شوهر محتضر خود را مىشنيد . در اين هنگام فرياد كشيد :\r\n- مىشنوى پسر عم چه مىگويم ؟\r\nحسن بن حسن گفت ميشنويم .\r\n- من هر چه كنيز و غلام دارم همه آزاد باشند . هر چه دارم همه در حساب تصدق گذاشته شود اگر پس از مرگ تو شوهرى بر گزينم .\r\nحسن بن حسن با اين تعهد كه همسرش داده آرام گرفت .\r\nديگر اضطراب و بىقرارى نكرد تا جان سپرد . رضوان اللَّه عليه .\r\nهنگامى كه شيون عزا از خانه‌ى وى برخاست ناگهان عبد اللَّه بن عمرو از در درآمد .\r\nبه همان ترتيب كه حسن بن حسن خبر داده بود .\r\nبا همان لباس فاخر . و همان موهاى شانه زده .\r\nميان كسانى كه در كنار جنازه حضور داشتند سخن به اختلاف در گرفت .\r\nگروهى گفتند .\r\n\r\n","description":"","footnote":"","page_name":" 298 ","page_number":313},
  {"content":"\r\n\r\n( 1 ) - جلويش را بگيريم و نگذاريم در اين مراسم شركت جويد .\r\nجمع ديگر گفتند .\r\n- شركت او در تشيع جنازه‌ى حسن زيانى ندارد .\r\nبالاخره راهش دادند .\r\nفاطمه دختر حسين بن على كه همسر حسن بن حسن بود بر مرگ شوهرش شيون مىكرد و با پنجه چهره‌ى خود را مىخست .\r\nعبد اللَّه بن عمرو غلامش را بسوى او فرستاد اين غلام دم گوش فاطمه گفت :\r\n- مولاى من پيغام ميدهد كه شما اين قدر به چهره‌ى خود چنگ نزنيد .\r\nما را از اين چهره بهره‌ايست .\r\nفاطمه هم ديگر آرام گرفت و پنجه‌هاى خود را در آستينش پنهان ساخت .\r\nحسن بن حسن را به خاك سپردند .\r\nهنگامى كه عده وفات حسن پايان گرفت عبد اللَّه بن عمرو از فاطمه خواستگارى كرد .\r\nفاطمه گفت :\r\n- من قسم خورده‌ام پس از شوهرم با هيچكس عروسى نكنم . اكنون با سوگند و تعهدات خود چكنم .\r\nعبد اللَّه بن عمر گفت :\r\n\r\n","description":"","footnote":"","page_name":" 299 ","page_number":314},
  {"content":"\r\n\r\n( 1 ) شما بهر چه تعهد كرده‌ايد وفا كنيد . ما عوض يك غلام دو غلام و بجاى هر چه تصدق كرده‌ايد دو برابرش را به شما تسليم خواهم كرد .\r\nازدواج فاطمه بنت الحسين با عبد اللَّه بن عمرو بن عثمان بدين قرار صورت گرفت .\r\nاسماعيل بن يعقوب چنين روايت مىكند :\r\nپس از مرگ حسن بن حسن همسرش فاطمه بنت الحسين به عهد خود وفادار ماند به خواستگارى عبد اللَّه جواب منفى داد .\r\nاما مادر فاطمه « ام اسحاق دختر طلحه يتمى » بناى اصرار و ابرام را گذاشت كه اين خواستگارى را بپذيرد . معهذا فاطمه امتناع مىكرد تا بالاخره مادرش در آفتاب ايستاد و قسم خورد كه اگر فاطمه با عبد اللَّه عروسى نكند او هرگز به سايه نرود .\r\nفاطمه وقتى مادرش را با اين سماجت ديد بناچار خواستگارى عبد اللَّه را پذيرفت .\r\n\r\nماجراى سادات بنى الحسن\r\nدر اين فصل از موجباتى كه اسارت سادات بنى الحسن فراهم ساخته و منصور خليفه را بر ضدشان برانگيخته سخن مىگوئيم .\r\nعبد الملك بن شيبان مىگويد :\r\n- در ميان توده‌ى جاهل شهرت گرفته بود كه محمد بن عبد اللَّه بن\r\n\r\n","description":"","footnote":"","page_name":" 300 ","page_number":315},
  {"content":"\r\n\r\n( 1 ) حسن مهدى موعود است . به همين جهت عوام به او لقب « مهدى » بخشيد تا آنجا كه مىگفتند محمد بن عبد اللَّه « مهدى » جامه‌هاى يمنى و مصرى مىپوشد .\r\nسهل بن بشر از سفيان ثورى اين سخن شنيده بود :\r\n« ايكاش ابن مهدى قيام مىكرد . »\r\nمرادش از مهدى . محمد بن عبد اللَّه حسنى بود .\r\nعيسى علوى از قول پدرش عبد اللَّه علوى تعريف مىكند .\r\nگروهى از بنى هاشم در « ابوا » انجمن كردند . اين گروه از ابراهيم بن محمد عباسى و ابو جعفر عبد اللَّه المنصور بن محمد و عمويش صالح بن على و عبد اللَّه بن حسن و عبد اللَّه بن عمرو و پسرانش محمد و ابراهيم تشكيل يافته بود .\r\nصالح بن على عباسى اين انجمن سياسى را كه از هاشمىهاى مطرود و فرارى بوجود آمده بود چنين افتتاح كرد :\r\n« شما ميدانيد كه اكنون جمهور امت اسلام چشم به شما دوخته و به كردار و اقدام شما نگران است .\r\nگردنهايشان به سوى شما كشيده و گوششان به فرمان شما گشوده است .\r\nامروز كه تقدير الاهى شما را در اين گوشه گرد هم فراهم آورده خوبست با يك تن از خودتان بيعت كنيد . و به عهده بگيريد كه از فرمانش\r\n\r\n","description":"","footnote":"","page_name":" 301 ","page_number":316},
  {"content":"\r\n\r\n( 1 ) سربرميتابيد دست بدست هم بدهيد و پيمان استوار سازيد تا خداوند پيروزگر شما را بر دشمن پيروز و چيره سازد .\r\nبدنبال صالح بن على عبد اللَّه بن الحسن . « نواده‌ى امام حسن مجتبى » از جا برخاست و گفت :\r\nبر شما آشكار است كه پسرم محمد « مهدى » است . بيائيد با او بيعت كنيد .\r\nدر اين هنگام ابو جعفر منصور به سخن درآمد كه چرا خودمان را گول بزنيم . به خدا همه ميدانيد مردم در ميان ما بيش از همه كس بابن جواد « يعنى محمد بن عبد اللَّه » دلبستگى و ارادت دارند . به نداى او سريعتر از همه جواب مىگويند و حلقه طاعتش را مخلصانه‌تر گوش مىكشند .\r\nاين سخنان آن چند تن ديگر را كه خاموش نشسته بودند به حرف آورد و سرانجام با محمد بن حسن بيعت كردند .\r\nدست به دستش سودند و پيمان همكارى استوار ساختند .\r\nعيسى بن عبد اللَّه علوى مىگويد :\r\n- عبد اللَّه بن حسن به پدرم پيغام داد كه بخاطر تصويب يك امر مهم از او و همكارانش ديدار كند .\r\nهمچنين براى امام ابو عبد اللَّه جعفر بن محمد عليه السلام نيز همين پيام را فرستاده بود .\r\nعبد اللَّه بن حسن چندان دوست نميداشت كه اين ماجرا را با\r\n\r\n","description":"","footnote":"","page_name":" 302 ","page_number":317},
  {"content":"\r\n\r\n( 1 ) امام صادق در ميان بگذارد زيرا عقيده داشت كه اين « مرد » تشكيلاتشان را خراب خواهد كرد .\r\nعيسى بن عبد اللَّه علوى گويد :\r\n- پدرم مرا فرستاد كه بروم و از آنچه در انجمن علويون ميگذرد به او اطلاع دهم . امام جعفر بن محمد هم به محمد بن عبد اللَّه « ارقط » دستور داد همراه من باشد و جريان را بعرض او برساند بعلاوه بايد ميپرسيديم آن مهم كه در پيش دارند چيست ؟\r\nمن و محمد با هم به آنجا كه محمد بن عبد اللَّه « مهدى » از مردم بيعت ميگرفت رفتيم .\r\nمحمد را ديدم كه بر يك فرش اندكى برآمده ايستاده نماز ميخواند و پدرش عبد اللَّه در گوشه‌اى نشسته بود .\r\nگفتم :\r\n- پدرم مرا بسوى شما فرستاد تا از هدف شما در اين اجتماع آگاه شود . هدف شما از اين اجتماع چيست ؟\r\nعبد اللَّه بن حسن به من پاسخ داد :\r\n- ما اجتماع كرده‌ايم كه با مهدى محمد بن عبد اللَّه بيعت كنم .\r\nگفته‌اند كه بالاخره امام ابو عبد اللَّه جعفر بن محمد به آن انجمن تشريف قدوم ارزانى داشت .\r\nعبد اللَّه بن حسن در كنار خود مقامى براى امام ابو عبد اللَّه آماده\r\n\r\n","description":"","footnote":"","page_name":" 303 ","page_number":318},
  {"content":"\r\n\r\n( 1 ) كرد و آن وقت سخن از بيعت مهدى بميان كشيد .\r\nجعفر بن محمد فرمود :\r\n- اين كار را نكنيد . هنوز نوبت ما نرسيده است . اگر تو اى ابا محمد گمان ميكنى كه پسرت محمد مهدى است باشتباه ميروى . نه او مهدى است و نه امروز روز ظهور مهدى ماست . اگر هدف تو از اين اقدام امر بمعروف و نهى از منكر است چه شده كه تو را بگذاريم و و پسرت را براى اين كار برداريم . پيش بيا با تو كه شيخ بنى هاشم هستى بيعت كنيم .\r\nعبد اللَّه بن حسن از اين سخن خشمناك شد گفت :\r\n- تو خود ميدانى كه به حق سخن نمىگوئى . خداوند ترا بعلم غيب خويش راه نداده است فقط حسد است كه ترا بر اين خلاف واداشته است .\r\nابو عبد اللَّه فرمود :\r\n- اينطور نيست . من بر پسرت حسد نمىورزم ولى ميدانم كه اين مرد و برادران او و نسل آنان كرسى حكومت را على رغم شما خواهند ربود .\r\nدر اين هنگام با دست به پشت ابو العباس سفاح زد . و منظورش از « اين مرد » همين ابو العباس سفاح بود .\r\nو بعد دستش را روى شانه‌ى عبد اللَّه بن حسن گذاشت و گفت :\r\n- به خدا تو و پسرانت به خلافت نخواهيد رسيد . عروس خلافت هم\r\n\r\n","description":"","footnote":"","page_name":" 304 ","page_number":319},
  {"content":"\r\n\r\n( 1 ) آغوش بنى عباس خواهد بود . و اين دو پسر تو « محمد و ابراهيم » هر دو به قتل خواهند رسيد .\r\nسپس از جايش برخاست و تقريبا به شانه‌ى عبد العزيز بن عمران زهرى تكيه كرد و گفت :\r\n- آن يكى را كه رداى زرد پوشيده ديده‌اى .\r\nمقصودش « ابو جعفر منصور » بود .\r\n- بله ديدمش .\r\n- به خدا ما چنين مىبينيم كه كشنده‌ى محمد اوست .\r\nعبد العزيز زهرى گفت :\r\n- او محمد را خواهد كشت ؟\r\nامام صادق فرمود :\r\n- آرى او محمد را خواهد كشت .\r\nعبد العزيز مىگويد من در ضمير خود گفتم به خدا ابو عبد اللَّه بر پسر عم خود محمد حسادت مىكند .\r\nولى زنده ماندم و ديدم كه او راست گفته بود . سخنانش به غرض آلوده نبود . زنده ماندم و ديدم كه ابو جعفر منصور محمد و ابراهيم هر دو را بقتل رسانيده است .\r\nوقتى جعفر بن محمد چنين گفت آنان كه در انجمن حضور داشتند از جا برخاستند و پراكنده شدند .\r\n\r\n","description":"","footnote":"","page_name":" 305 ","page_number":320},
  {"content":"\r\n\r\n( 1 ) ديگر بنى هاشم نتوانستند انجمن‌هاى خود را تشكيل دهند .\r\nعبد الصمد و ابو جعفر هر دو بدنبال امام جعفر صادق راه افتادند و گفتند :\r\n- يا ابا عبد اللَّه ، تو چنين ميگوئى ؟\r\nفرمود :\r\n- آرى ، چنين مىگويم و به خدا قسم ميخورم كه ميدانم چه ميگويم .\r\nعنبسه‌ى عابد ميگويد :\r\nهر وقت ابو عبد اللَّه جعفر بن محمد محمد بن عبد اللَّه را مىديد چشمان غرق اشك ميشد و ميگفت :\r\n- فداى او شوم . مردم ويرا « مهدى » مينامند و او هر چه زود كشته خواهد شد .\r\nاو مهدى نيست . نام او بنام مهدى در كتابى كه جدش على بن ابى طالب نگاشته ثبت نشده است .\r\nاسماعيل هاشمى ميگويد :\r\nمن و جعفر بن محمد با هم در مسجد رسول اكرم تقريبا به حالت تكيه نشسته بوديم .\r\nناگهان او از جاى خود برجست و بسوى مردى كه بر قاطرى سوار بود دويد و با او بگوشه‌اى رفت .\r\n\r\n","description":"","footnote":"","page_name":" 306 ","page_number":321},
  {"content":"\r\n\r\n( 1 ) آن مرد همچنان بر قاطر خودش سوار بود و جعفر بن محمد دستش را روى يال قاطر گذاشته بود و با او صحبت ميكرد .\r\nوقتى برگشت گفتم :\r\n- اين مرد كى بود .\r\nجعفر بن محمد فرمود :\r\n- تو او را نميشناسى . او محمد بن عبد اللَّه مهدى اهل بيت رسول اللَّه است .\r\nگفته‌اند :\r\nمحمد بن عبد اللَّه از « عمرو بن عبيد » زاهد معروف دعوت كرد كه با وى بيعت كند .\r\nعمرو عبيد اين دعوت را نپذيرفت و نعلين خود را از پاى خود درآورد ( بعلامت كناره‌جوئى ) و گفت :\r\n- من با مردى كه نميدانم عادل است يا عادل نيست بيعت كند .\r\nنخواهم كرد .\r\nو چون عمرو بن عبيد در فرقه‌ى معتزله نفوذ شديدى داشت باقتداى او سى هزار نفر از معتزله كفش‌هاى خود را بعلامت كناره‌جوئى از اين ماجرا از پاى خويش در آوردند .\r\nابو جعفر منصور از عمرو بن عبيد در برابر اين همراهى تشكر كرد عبد اللَّه بن سعد چنين ميگويد :\r\n\r\n","description":"","footnote":"","page_name":" 307 ","page_number":322},
  {"content":"\r\n\r\n( 1 ) - ابو جعفر منصور دو بار با محمد بن عبد اللَّه بيعت كرد .\r\nبيعت اولش در مكه در مسجد الحرام صورت گرفت و من در اين بيعت حضور داشتم .\r\nوقتى كه محمد بن عبد اللَّه از مسجد الحرام بيرون رفت تا بر مركب خود سوار شود ابو جعفر منصور پيش دويد و ركاب او را گرفت :\r\nمحمد بن عبد اللَّه بابو جعفر و برادرش ابو العباس گفت :\r\n- وقتى امر خلافت بشما دو نفر رسد حتما خاطره‌ى امروز را فراموش خواهيد كرد .\r\nعبد اللَّه بن ابى عبيده ( نواده‌هاى عمار بن ياسر ) ميگويد :\r\nپس از مرگ ابو العباس وقتى ابو جعفر منصور پا بر كرسى خلافت گذاشت سر لوحه‌ى برنامه‌ى حكومت او نام محمد و ابراهيم فرزندان عبد اللَّه بن حسن بود .\r\nاو با تمام قواى خود تصميم گرفته بود كه فرزندان عبد اللَّه بن حسن را دستگير كند .\r\nبطلب و جستجوى او همت گماشت . وى مردان بنى هاشم را يكى يكى در خلوت خود احضار ميكرد و از آنان جدا جدا خفاگاه محمد و ابراهيم را سراغ ميگرفت .\r\nبنى هاشم به ابو جعفر چنين گفته بودند :\r\n- تو ميدانى يا امير المؤمنين كه در آغاز نهضت بنى هاشم اين محمد بن عبد اللَّه خود را آماده‌ى خلافت ساخته بود .\r\n\r\n","description":"","footnote":"","page_name":" 308 ","page_number":323},
  {"content":"\r\n\r\n( 1 ) او اكنون بر نفس خود ترسان است .\r\nاو سر نفاق و خلاف ندارد و نميخواهد بر ضد مقام خلافت قيام و اقدام كند .\r\nدر ميان بنى هاشم فقط حسن بن زيد بود كه گفت :\r\n- من از محمد اطمينان ندارم و بعيد نميدانم كه روزى آشوبى برپا سازد .\r\nمن قسم ميخورم كه او بخاطر توطئه‌هاى خويش بر ضد تو خواب نخواهد كرد .\r\nدرباره‌ى او هر چه اراده دارى اقدام كن .\r\nاين ابى عبيده گفت :\r\n- اين سخن خوابيده را بيدار كرد .\r\nمحمد بن عبد اللَّه عثمانى ميگويد :\r\nدر آن سال كه ابو جعفر به حج رفته بود عبد اللَّه بن حسن را بحضور طلبيد و از او سراغ پسرانش را گرفت .\r\nعبد اللَّه هم مثل شيوخ بنى هاشم سخن گفت و به او اطمينان داد اما ابو جعفر گفت :\r\n- رضاى من بسته باينست كه پسرانت را از خفاگاه بيرون بياورى محمد بن اسماعيل ميگويد :\r\n- مادرم براى من از پدر خود حديث كرد : از قول او كه من به\r\n\r\n","description":"","footnote":"","page_name":" 309 ","page_number":324},
  {"content":"\r\n\r\n( 1 ) سليمان گفتم برادر من مرا درياب رحم مرا درياب ، چه ميبينى ؟\r\nسليمان حسينى پاسخ داد :\r\n- مثل اينست كه مىبينم ابو جعفر پرده‌اى ميان ما و عبد اللَّه بن على عباسى ( عموى خودش ) آويخت و ميگفت :\r\n« اينست آنچه با من كرده‌ايد » ابو جعفر در آنجا كه با عم خود عبد اللَّه بن على چنين كند مسلم است بر ديگران نخواهد بخشود .\r\nحسن بن على نواده‌ى حسن مثلث چنين روايت كرد .\r\nفرزندان عبيد اللَّه و عبيد اللَّه بن عباس روى متروكات و موقوفات جدشان عباس با هم سر بخصومت و اختلاف گذاشتند . آن موقوفات كه مورد ادعاى آل عباس بود « سعايه » ناميده ميشد و در « ينبع » قرار داشت .\r\nمحمد بن عبد اللَّه بن حسن ( همين محمد ) در محضر عثمان بن عمرو تميمى قاضى وقت حضور يافت و بر ضد فرزندان عبيد اللَّه بنفع فرزندان عبد اللَّه شهادت داد و گفت :\r\n- توليت اين موقوفات با بنى عبد اللَّه بن عباس است .\r\nداود بن على عباسى بخانه‌ى محمد بن عبد اللَّه آمد و گفت :\r\n- به خدا نمىدانم در برابر اين شهادت كه بنفع ما داده‌اى چه پاداشى به تو تقديم بدارم .\r\nشما حديث مىكنيد كه كرسى خلافت را بدست خواهيد آورد و\r\n\r\n","description":"","footnote":"","page_name":" 310 ","page_number":325},
  {"content":"\r\n\r\n( 1 ) اين حديث باطل است .\r\nدر برابر شما ما حديث ميكنيم كه خلافت را آل عباس خواهند ربود و اين حديث حق است .\r\nتو راه مدينه بپيش گير و در آنجا بمان . فرستاده‌ى من بحضور تو خواهد رسيد .\r\nاگر در آن وقت جاى تو توى تنور بود در آنجا بمان و بديدار من سفر نكن .\r\nعقبة بن مسلم ميگويد :\r\n- ابو جعفر از من پرسيد اسم تو چيست ؟\r\nگفتم :\r\n- عقبة بن سلمه .\r\n- در تو يك همت و اقدام برجسته‌اى مىبينم و همىخواهم خدمتى به عهده‌ى تو گذارم .\r\nگفتم :\r\n- اميدوارم كه بدلخواه امير المؤمنين فرمانش را اجرا كنم .\r\nابو جعفر گفت :\r\n- خود را پنهان كن و در فلان روز بسراغم بيا .\r\nعقبة بن مسلم مىگويد :\r\n- تا آن روز پنهان بودم . و بوقت موعود حضورش را ادراك كردم . به من گفت پسر عموهاى ما ( آل على ) جز تخريب حكومت و\r\n\r\n","description":"","footnote":"","page_name":" 311 ","page_number":326},
  {"content":"\r\n\r\n( 1 ) و سلطنت ما هدفى ندارد . اين قوم در خراسان . در فلان دهكده . با جمعى از شيعه‌ى خود مكاتبه و مراوده دارند .\r\nاز آن دهكده برايشان ماليات و هدايا ميرسد . وظيفه‌ى تو اينست كه با آل على تماس بگيرى و در يك چهره‌ى ناشناس برايشان هديه‌ها و نامه‌ها ببرى و خود را يك تن از مردم آن دهكده به آنان نشان بدهى و در نتيجه سر از اسرارشان در بياورى .\r\nاگر از پذيرائى تو و قبول نامه‌هاى تو سرباز زدند به خدا من هم همين را دوست ميدارم ولى اگر به حرفهاى تو گوش دادند و با تو قول و قرارى گذاشتند ما تكليف خود را خواهم شناخت . و باشد بدانى كه در اين تماس بيشتر طرف گفتگوى تو عبد اللَّه بن الحسن بود . بعيد نيست كه او در ابتداى امر ترا از خود براند ولى نوميد مباش ديدار را تكرار كن .\r\nآهسته آهسته با تو انس و الفت خواهد گرفت . وقتى او ترا بپذيرد ديگر كار تمام است . مرا از وقايع آگاه ساز .\r\nعقبه بن مسلم مىگويد :\r\nبدستور ابو جعفر منصور با عبد اللَّه بن حسن تماس گرفتم . همانطور كه او گفته بود در آغاز از من رم كرد و مرا طرد فرمود اما يواش يواش با من انس گرفت .\r\nگفتم جواب نامه‌هايم را ميخوانم . گفت من هرگز با كسى مكاتبه ندارم ولى نفس تو براى دوستان ما جواب است . سلام مرا به آنان برسان و بگو\r\n\r\n","description":"","footnote":"","page_name":" 312 ","page_number":327},
  {"content":"\r\n\r\n( 1 ) كه پسرم در فلان روز قيام خواهد كرد .\r\nعقبة بن مسلم هم عين جريان را به ابو جعفر منصور گزارش داد .\r\nموسى بن عبد اللَّه بن حسن مىگويد :\r\nابن عقبة بن مسلم بديدار پدرم آمد و گفت كنيه‌ى من ابو عبد اللَّه است و من مردى از مردم يمن هستم . . و براى بچه‌ها تحفه‌ها آورده بود و بخاطرشان روايت اشعار مىكرد .\r\nموسى بن عبد اللَّه مىگويد :\r\n- من هيچكس را در ريا و صورت‌سازى و حيله نظير اين مرد نديده بودم .\r\nمردى بود كه ميتوانست سالها در همان چهره‌ى دروغين بماند و حتى يك لحظه هم حقيقت خود را نشان ندهد . شب همه شب بيدار بود . و روزها مطلقا روزه ميداشت .\r\nيك روز از من پرسيد :\r\n- سازمان اين قيام كه در پيش داريد بر چه نقشه‌ايست ؟\r\nمن بپدرم گفتم :\r\n- به خدا اين مرد جاسوس است .\r\nو به همين جهت پدرم او را از خانه‌ى ما راند .\r\nهمين مرد عقبة بن مسلم بود كه حتى يك نكته هم از زندگانى\r\n\r\n","description":"","footnote":"","page_name":" 313 ","page_number":328},
  {"content":"\r\n\r\n( 1 ) ما را پنهان نداشت و همه چيز را پيش ابو جعفر فاش كرد .\r\nحارث بن اسحاق مىگويد :\r\nابو جعفر منصور در سفرى كه به حج رفت از عبد اللَّه بن حسن سراغ پسرانش را گرفت .\r\nعبد اللَّه در جواب او طفره رفت و حقيقت را بروز نداد .\r\nابو جعفر منصور در سفرى كه به حج رفت از عبد اللَّه بن حسن سراغ پسرانش را گرفت .\r\nعبد اللَّه در جواب او طفره رفت و حقيقت را بروز نداد .\r\nابو جعفر به عبد اللَّه بن حسن دشنام شنيعى داد . نام مادرش را بر زبان راند .\r\nعبد اللَّه بن حسن گفت :\r\n- بكدام مادرم ناسزا مىگوئى . فاطمه‌ى بنت الحسين عليه السلام .\r\nيا فاطمه‌ى زهرا دختر رسول اللَّه . يا خديجه دختر خويلد . يا ام اسحاق دختر طلحه ؟ . . . مادران من اين چند زن هستند .\r\nابو جعفر در جواب او گفت :\r\n- به اين چند زن كه نام برده‌اى جسارتى نكرده‌ام . من به « جربا » دختر قسامه بن رومان فاش داده‌ام .\r\nمسيب بن ابراهيم از جايش جست و گفت :\r\n- اجازت كن يا امير المؤمنين گردن اين مادر . . . را با شمشير بزنم .\r\nزياد بن عبد اللَّه برخاست و رداى خود را بر سر عبد اللَّه بن حسن انداخت و گفت :\r\n\r\n","description":"","footnote":"","page_name":" 314 ","page_number":329},
  {"content":"\r\n\r\n( 1 ) - او را به من ببخش . من پسرانش را از خفاگاه بدر خواهم كشيد .\r\nبدين ترتيب عبد اللَّه بن حسن در آن سفر از چنگ منصور نجات يافت .\r\nصالح صاحب مصلى مىگويد :\r\nمن بالاى سر ابو جعفر منصور ايستاده بودم . در سفرى كه ابو جعفر به مكه ميرفت . او داشت غذا مىخورد . بر سر سفره‌ى او عبد اللَّه بن حسن و ابو الكرام و گروهى از بنى عباس نشسته بودند .\r\nدر اين هنگام ابو جعفر رويش را به سمت عبد اللَّه بن حسن برگردانيد و گفت :\r\n- فكر مىكنم اى ابا محمد كه پسران تو محمد و ابراهيم از من هراسى برداشته‌اند . من دوست ميدارم كه از من نترسند . با من نزديك شوند .\r\nمن به آنان مهربانىها فراهم كرد و از خاندان خلافت هر دخترى را كه بخواهند به عقدشان خواهم در آورد . و با آنان زندگى مشتركى بوجود خواهم آورد .\r\nعبد اللَّه همچنان بر سر سفر به فكر فرو رفت . . . چند لحظه فكر كرد و آن وقت سر برداشت و گفت :\r\n- به حق تو يا امير المؤمنين قسم ياد مىكنم نه بوجودشان و نه به خفاگاهشان راهى ندارم . اين دو پسر از دست من بدر رفته اما\r\n\r\n","description":"","footnote":"","page_name":" 315 ","page_number":330},
  {"content":"\r\n\r\n( 1 ) ابو جعفر منصور آن چنان كه گوئى حرف عبد اللَّه را باور نميدارد گفت :\r\n- اين سخن‌ها را كنار بگذار . به پسرانت بنويس . به آن كس كه نامه‌هايت را به آنان مىرساند بنويس .\r\nابو جعفر تقريبا دست از غذا كشيده بود . مطلقا رويش را به عبد اللَّه كرده بود و تأكيد مىكرد كه محمد و ابراهيم را بدربار خلافت تسليم دارد و عبد اللَّه هم در جواب ابو جعفر يك بند قسم ياد ميكرد كه نميداند پسرانش كجا هستند .\r\nابو جعفر منصور پشت سر هم مىگفت :\r\n- ابو محمد نكن اين كارها را . نكن اين كارها را ابو محمد .\r\nسندى بن شاهك مىگويد :\r\nابو جعفر به عقبه بن مسلم چنين دستور داده بود .\r\nوقتى از غذا فراغت يافتيم . من به تو يك نگاه مياندازم . در اين هنگام تو جلوى عبد اللَّه بن حسن خود را آشكار ساز . ميدانم كه او روى از تو برخواهد گردانيد ولى تو به پشت سرش چرخ بزن و با نوك پايت به پشت او فشار بياور .\r\nدر اين هنگام عبد اللَّه چشمهاى خود را به روى تو خواهد درآيند . ديگر بس است . همين كافيست اما زنهار تا غذا پايان نيافته هرگز به او تعرض مدار .\r\nعقبة بن مسلم همين كار را كرد . وقتى عبد اللَّه بن حسن چشم به روى\r\n\r\n","description":"","footnote":"","page_name":" 316 ","page_number":331},
  {"content":"\r\n\r\n( 1 ) عقبه گشود ناگهان از جاى خود پريد و خودش را تقريبا بدامن ابو جعفر انداخت و گفت :\r\n- مرا نجات بده يا امير المؤمنين خدا نجاتت بدهد .\r\nابو جعفر گفت :\r\n- خدا نجاتم ندهد اگر نجاتت بدهم .\r\nو بعد دستور داد كه او را بزندان بردند .\r\nعباس بن محمد عباسى چنين گفت :\r\n- بسال صد و چهلم هجرت در سفرى كه ابو جعفر منصور به حج ميرفت عبد اللَّه بن حسن و برادرش حسن مثلث بديدار او آمدند .\r\nابو جعفر داشت نامه‌اى را مطالعه ميكرد . پسرش محمد مهدى در حضورش نشسته بود . سخنى گفت كه باعتبار ادبيات عرب آن سخن را غلط ادا كرده بود . عبد اللَّه بن حسن رويش را به ابو جعفر كرد و گفت :\r\n- يا امير المؤمنين بهتر نيست كه براى محمد آموزگارى بگيريد كه به او درس نحو بدهد . چون او درست نميتواند حرف بزند .\r\nابو جعفر به آن نامه سرگرم بود و سخن عبد اللَّه را خوب نشنيد .\r\nمن بعبد اللَّه چشمك زدم كه اين حرف را كنار بگذارد .\r\nاما به چشمك من اعتنا نكرد يا مقصودم را درنيافت . حرفش را تكرار كرد .\r\nدر اين هنگام ابو جعفر از عبد اللَّه پرسيد :\r\n\r\n","description":"","footnote":"","page_name":" 317 ","page_number":332},
  {"content":"\r\n\r\n( 1 ) - پسر تو كجاست ؟\r\nعبد اللَّه در جواب گفت :\r\n- نميدانم .\r\nابو جعفر گفت :\r\n- بايد او را به من تسليم كنى .\r\nعبد اللَّه گفت :\r\n- اگر پسرم زير پاى من باشد من پايم را از روى او بر نخواهم داشت .\r\nابو جعفر منصور بربيع حاجب گفت :\r\n- او را بزندان ببر .\r\nحارث بن اسحاق روايت مىكند .\r\nابو جعفر منصور عبد إله بن حسن را در خانه مروان . در آن اتاق كه بر طرف راست حياط قرار داشت زندانى كرد .\r\nدستور داد سه كيسه از آن كيسه‌ها كه بر شتر بار مىكند پر از كاه زير پاى عبد اللَّه بگذارند .\r\nابو جعفر منصور از مدينه بعزم عراق حركت كرد و عبد اللَّه بن حسن از آن تاريخ سه سال تمام در زندان بسر برد .\r\nيحيى پسر عبد اللَّه بن حسن مىگويد :\r\n\r\n","description":"","footnote":"","page_name":" 318 ","page_number":333},
  {"content":"\r\n\r\n( 1 ) وقتى بدستور ابو جعفر پدرم با رجال خانواده‌اش زندانى شدند .\r\nبرادرم محمد به خانه آمد و به مادر من گفت :\r\n- برو در زندان به پدرم بگو اگر يك مرد از آل محمد بقتل برسد شايسته‌تر است تا پانزده نفر از آل محمد كشته شوند .\r\nمادرم تعريف ميكرد كه بزندان رفتم و ديدم كه او بر گليمى لميده و پاهايش در زنجير است .\r\nسخت جزع و اضطراب كردم گفت :\r\n- آرام باش ام يحيى . من آسوده‌ام . هرگز شبى را چنين آسوده بسر نياورده‌ام .\r\nام يحيى گفت :\r\nمن پيام پسرش محمد را به او رسانيدم .\r\nاز آن حالت كه لميده بود پا شد و نشست و گفت :\r\nخدا محمد را حفظ كند . . . اما به او بگو همچنان بر تصميمش پايدار باشد .\r\nبسوئى سفر كند كه ايمن‌تر است . به خدا از ميان ما بالاخره يك تن زمام امور را بدست خواهد گرفت . اگر اكنون از تعقيب حق خود باز بمانيم هيچكس در فردا عذر ما را نخواهد پذيرفت .\r\nحسن بن زيد ميگويد :\r\nگروهى بوديم كه بر عبد اللَّه بن حسن در آمديم . علت اين ديدار\r\n\r\n","description":"","footnote":"","page_name":" 319 ","page_number":334},
  {"content":"\r\n\r\n( 1 ) هم پيامى بود كه والى مدينه در مورد پسرانش بوسيله‌ى ما فرستاده بود .\r\nعبد اللَّه بن حسن بر همان كيسه‌ى پر كاه نشسته بود .\r\nهمراهان من حرفهاى خود را گفتند . در اين هنگام عبد اللَّه بن حسن بسوى من برگشت و گفت :\r\n- مصيبت من اى برادرزاده‌ام از مصيبت ابراهيم خليل صلوات اللَّه عليه عظيم‌تر است . خداوند به ابراهيم فرمان داد كه پسرش را در راه او قربانى كند . . اين قربانى عبادتى بود كه او بدرگاه پروردگار خود انجام ميداد .\r\nمعهذا ابراهيم اين عبادت را « بلاى مبين » ناميده بود . و شما اكنون بديدارم آمده‌ايد و با من سخن مىگوئيد و از من ميخواهيد كه دو پسرم را به اين مردم تسليم سازم تا به قتلشان رساند . . . در عين اينكه قتل فرزندان من گناهى عظيم و عملى محرم است . به خدا اى برادرزاده‌ام نه پندار كه در اين زندان بر من سخت مىگذرد .\r\nمن در آن روزگار كه توى رختخواب خود مىافتادم خوابم نمىبرد اما بر روى اين كيسه‌هاى كاه . . . نميدانى چه خواب آرام و شيرينى دارم .\r\nعبيد اللَّه بن حسن سه سال در زندان ابو جعفر منصور محبوس بود .\r\nزبير بن منذر مىگويد :\r\n\r\n","description":"","footnote":"","page_name":" 320 ","page_number":335},
  {"content":"\r\n\r\n( 1 ) رياح بن عثمان [ 1 
  ] نديمى داشت كه ويرا « ابو التجرى » ميناميدند اين امير البحترى براى من تعريف كرد كه يك روز رياح ( والى مدينه ) به من گفت :\r\n- اين خانه خانه‌ى مروان است . در اين خانه به خدا خيلى از مردم آمدند و رفتند .\r\nو بعد گفت :\r\n- با من بيا تا از اين شيخ هاشمى كه در اين خانه زندانى است ديدار كنيم .\r\nرياح بن عثمان بر شانه‌ى من تكيه كرده بود . با هم بزندان رفتيم .\r\nعبد اللَّه بن حسن در آن گوشه نشسته بود .\r\nرياح بن عثمان به او گفت :\r\n- گمان مداريد كه من با امير المؤمنين خويشاوندى و رحامت دارم ، يا او حكومت مدينه را در برابر خدمات گذشته‌ام به من پاداش داده به خدا تو نمىتوانى مرا مانند « زياد » و « ابن قسرى » كه سابقا والى مدينه بوده‌اند ببازى بگيرى .\r\nمن به خدا جان ترا بلب خواهم رسانيد تا بناچار پسرانت ( محمد\r\n\r\n\r\n","description":"","footnote":"\r\n[ ( 1 - ) 
  ] رياح بن عثمان مرى به سال صد و چهل و چهار هجرى از طرف ابو جعفر منصور والى مدينه بودند و بيش از او « زياد » و « محمد بن خالد قسرى » در مدينه حكومت ميكرده‌اند .\r\n","page_name":" 321 ","page_number":336},
  {"content":"\r\n\r\n( 1 ) و ابراهيم ) را تسليم سازى .\r\nعبد اللَّه بن حسن در جواب سر بلند كرد و گفت :\r\n- آرى ، به خدا تو آن مردك ارزق چشم از قبيله‌ى قيس هستى كه سرت را همچون سر گوسفند از تن جدا ميسازند .\r\nابو البخترى ميگويد :\r\n- وقتى با رياح بن عثمان از زندان بر مىگشتيم دستش توى دست من بود . پنجه‌هايش يخ كرده بود . پاهايش به زمين كشيده ميشد .\r\nاين مرد از آنچه عبد اللَّه بن حسن گفته بود سخت ترسيده بود .\r\nبه او گفتم :\r\n- اين ترس بى جا چيست . به خدا عبد اللَّه بن حسن از غيب خبر ندارد . تو بىخود ترسيده‌اى .\r\nرياح بن عثمان به من جواب داد :\r\n- واى بر تو ، نميدانى ، اين مرد تا خبرى را نشنيده باشد نميگويد .\r\nاز حادثه‌اى خبر داده كه حتما وقوع خواهد يافت .\r\nابو البخترى گفت :\r\n- به خدا به همان ترتيب كه عبد اللَّه بن حسن خبر دارد سر رياح بن عثمان را همچون سر گوسفند بريدند .\r\nحارث بن اسحاق حديث مىكند :\r\n- فرزندان حسن در زندان مدينه تحت نظر رياح بن عثمان محبوس بودند . از سال صد و چهلم تا سال صد و چهل و چهارم كه ابو جعفر پس از\r\n\r\n","description":"","footnote":"","page_name":" 322 ","page_number":337},
  {"content":"\r\n\r\n( 1 ) مناسك حج بعراق باز مىگشت .\r\nدر منزل « ربذه » رياح بن عثمان از موكب خليفه استقبال كرد .\r\nابو جعفر او را به مدينه باز گردانيد تا بنى الحسن را از مدينه به عراق كوچ دهد .\r\nدر ميان سادات بنى الحسن محمد بن عبد اللَّه عثمانى هم اسير زنجير بود .\r\nاين محمد معروف به « ديباج » از جانب مادر با عبد اللَّه بن حسن برادر بود . زيرا مادرش فاطمه بنت الحسين عليه السلام بود .\r\nعلى بن عبد اللَّه علوى ميگويد :\r\n- من بر آستان خانه‌ى رياح بن عثمان حضور داشتم . حاجب دار الاماره گفت :\r\n- در اينجا هر كس از بنى الحسن است ميتواند داخل شود .\r\nعمويم عمر بن محمد گفت :\r\n- نگاه كنيم به‌بينم با فرزندان حسن چه ميكنند .\r\nبنى الحسن را در « مقصوره » داخل شدند و از در مروان بدر رفتند .\r\nآن كس كه بنى الحسن را به « ربذه » برد تا بموكب ابو جعفر منصور تسلمشان سازد مردى بود كه ابو الازهر ناميده ميشد .\r\n\r\n","description":"","footnote":"","page_name":" 323 ","page_number":338},
  {"content":"\r\n\r\n( 1 ) گفته‌اند و حسين بن زيد نيز چنين حكايت مىكند :\r\nمن ميان قبر و منبر در مسجد رسول اللَّه ايستاده بودم كه سادات بنى الحسن را از خانه‌ى مروان بدر مىآوردند تا به ربذه اعزام شان دارند .\r\nابو الازهر متصدى اعزام اسرا به ربذه بود .\r\nجعفر بن محمد « صلوات اللَّه عليه » از من پرسيد :\r\n- ماجرا از چه قرار بود .\r\nگفتم :\r\n- بنى الحسن را ديدم كه در محمل‌ها نشسته بودند تا مدينه را ترك گويند .\r\nابو عبد اللَّه ابو جعفر بن محمد فرمود :\r\n- بنشين .\r\nنشستم . او غلام خود را احضار كرد و گفت :\r\n- برو ، نگران باش ، در آن لحظه كه ميخواهند اين كاروان را به راه بيندازند مرا آگاه ساز .\r\nو بعد خود به نماز ايستاد و تا مدتى دعا كرد .\r\nدر اين هنگام غلامش آمد و گفت :\r\n- دارند آنها را مىبرند .\r\nابو عبد اللَّه از جايش پا شد و به پشت پرده‌اى كه از پشم سفيد بافته\r\n\r\n","description":"","footnote":"","page_name":" 324 ","page_number":339},
  {"content":"\r\n\r\n( 1 ) شده بود ايستاد .\r\nميان اسيران آل حسن چشمش به عبد اللَّه بن حسن افتاد .\r\nعبد اللَّه بن حسن ، ابراهيم بن حسن و گروهى از اولاد امام حسن عليه السلام .\r\nهمه در محمل‌ها نشسته بودند و عديل هر كدامشان يك غلام سياه بود .\r\nوقتى چشم جعفر بن محمد صلوات اللَّه عليه به آنان افتاد اشكهايش بر چهره سرازير شد و آن وقت به من رو كرد و گفت :\r\n- اى ابو عبد اللَّه از پس امروز ديگر حرمتى از كسى توقع مدار .\r\nبه خدا قبيله‌هاى انصار به آنچه وعده داده‌اند وفا نكرده‌اند .\r\nاين قوم با رسول اكرم در عقبه بيعت كرده بودند كه حرمت او و خاندانش را محترم نگاه بدارند .\r\nجعفر بن محمد فرمود :\r\n- پدرم ، ز پدرانم مرا چنين حديث كرده كه رسول اكرم به على بن ابى طالب فرمود از انصار بيعت بگير .\r\nعلى پرسيد :\r\n- قوام اين بيعت بر چه اساس باشد .\r\n- بر اين اساس كه با خدا و رسول خدا بيعت كنند .\r\nابن جعد بيعت عقبه را چنين تفسير مىكند :\r\n« با خدا بيعت كرده‌اند كه هرگز گرد معاصى و مناهى نگردند »\r\n\r\n","description":"","footnote":"","page_name":" 325 ","page_number":340},
  {"content":"\r\n\r\n( 1 ) ولى ديگران گفته‌اند :\r\n« اساس بيعت بر اين بود آن چنان كه خود و خانواده‌شان را حمايت مىكنند رسول اللَّه و ذريت او را نيز حمايت كنند .\r\nجعفر بن محمد فرمود :\r\n- به خدا انصار به آن بيعت وفا نكرده‌اند . آن بيعت و شرف آسمانيش از ميانشان رخت بربست . از اين پس ديگر هيچكس از هيچكس دفاع نخواهد كرد .\r\nو بعد در حق انصار نفرين كرد :\r\n- پروردگارا بر انصار سخت بگير » عثمان بن منذر مىگويد :\r\n- وقتى سادات بنى الحسن را از مدينه بدر ميبردند « ابن حصين » برخاست و فرياد كشيد :\r\n- يك نفر با دو نفر اگر با من همدست شوند من اسراى بنى حسن را از چنگ عمال منصور نجات خواهم داد .\r\nمن راه را بر عمال منصور خواهم زد و نخواهم گذاشت اين قوم را به « ربذه » برسانند .\r\nولى حتى يك نفر هم به « ابن حصين » پاسخ نگفت :\r\nمحمد بن هاشم مىگويد :\r\n- من در ربذه بودم . اولاد حسن را بسته بزنجير از مدينه\r\n\r\n","description":"","footnote":"","page_name":" 326 ","page_number":341},
  {"content":"\r\n\r\n( 1 ) آورده بودند .\r\nمحمد بن عبد اللَّه عثمانى ( برادرى عبد اللَّه بن حسن ) نيز همراهشان بود .\r\nآن چنان سفيد و لطيف بود كه گوئى از نقره آفريده شده است .\r\nاسرا را بر زمين نشانيده بودند . ديرى نگذشت كه مردى از حضور ابو جعفر بدر آمد و گفت :\r\n- محمد بن عبد اللَّه عثمانى كو ؟\r\nاو را به چادر منصور بردند . چند دقيقه‌ى ديگر صداى وحشت افزاى تازيانه به گوش ما رسيد .\r\nوقتى محمد بن عبد اللَّه عثمانى را از چادر منصور بدر آورده بودند آن پيكر نقره مانند همچون زغال سياه شده بود : ضربات تازيانه يكى از دو چشمش را كور كرده بود .\r\nاو را پهلوى برادرش عبد اللَّه بن حسن نشانيدند ، تشنه بود ، آب خواست ، كسى نبود آبش بدهد .\r\nعبد اللَّه بن حسن گفت :\r\n- آن كس كه پسر رسول اللَّه را سيراب ميسازد كيست ؟\r\nمردم بهم بر آمدند .\r\nيك مرد از مردم خراسان با كاسه‌اى سرشار آب رسيد و محمد بن عبد اللَّه عثمانى را سيراب ساخت .\r\n\r\n","description":"","footnote":"","page_name":" 327 ","page_number":342},
  {"content":"\r\n\r\n( 1 ) لحظه‌ى ديگر ابو جعفر منصور كه در محل سلطنتى نشسته بود پديدار شد .\r\nعديل منصور ربيع حاجب بود .\r\nعبد اللَّه بن حسن بمنصور گفت :\r\n- ما بر اسيران شما در روز بدر چنين سخت نگرفته بوديم .\r\nمنصور در پاسخ به عبد اللَّه بن حسن پاره‌اى ناسزا و دشنام گفت :\r\nاين روايت از مسكين بن عمرو است .\r\nابو جعفر منصور به عبد اللَّه بن حسن گفت :\r\n- مگر نيست كه دختر تو خودش را آرايش مىكند تا براى « زنا » آماده شود .\r\nعبد اللَّه بن حسن گفت :\r\n- اگر اينطور است پس مايه‌ى سرور شماست چون با زنان قوم تو همكارى دارد .\r\nمنصور اين دشنام قبيح را به او داد .\r\n- اى زنازاده عبد اللَّه بن حسن گفت :\r\n- مادران من فاطمه بنت الحسين و فاطمه‌ى بنت الرسول و خديجه‌ى بنت خويلد هر سه ببهشت رفته‌اند . آيا به كداميك از اين بهشتىها دشنام ميدهى !\r\n\r\n","description":"","footnote":"","page_name":" 328 ","page_number":343},
  {"content":"\r\n\r\n( 1 ) منصور دستور داد عبد اللَّه را با تازيانه مجازات كنند .\r\nو بعد او را همراه خويش بعراق برد .\r\nمحمد بن ابى حارث مىگويد :\r\nمنصور ابو جعفر بارى به او چنين گفته بود :\r\n- دختر تو مگر عروس عبد اللَّه بن حسن نيست .\r\nمحمد بن ابى حارث جواب داد :\r\n- صحيح است . دخترم همسر محمد بن عبد اللَّه علويست اما من از دامادم سالهاست خبر ندارم . مگر فلان سال كه او را در « منا » ديده‌ام .\r\nمنصور با لحن نيش‌دارى گفت :\r\n- آيا نديده‌اى كه دخترت خود را آرايش ميدهد . خضاب مىكند بموهايش شانه مىزند .\r\nمحمد بن ابى حارث گفت :\r\n- آرى . ديده‌ام .\r\n- بنابر اين دختر تو زنى زشتكار است .\r\nمحمد بن ابى حارث گفت :\r\n- نگو يا امير المؤمنين ! آيا سزاوار است در حق دختر عم خود چنين سخنى ادا كنى ؟\r\nابو جعفر خشمناك شد :\r\n- اى زنازاده ؟\r\n- كدام مادرم زانيه بوده است ؟\r\n\r\n","description":"","footnote":"","page_name":" 329 ","page_number":344},
  {"content":"\r\n\r\n( 1 ) منصور از نو دشنام داد :\r\n- اى زاده‌ى فاحشه و بعد بسر و صورت محمد ابى حارث كوبيد .\r\nابن عايشه مىگويد :\r\nمنصور ابو جعفر خواست كه عبد اللَّه بن حسن را بخشم در آورد دستور داد و برادرش محمد ديباج « پسر عبد اللَّه عثمانى » را زير تازيانه بخوابانند .\r\nضربات تازيانه پشت محمد را به خون آغشته بود . اين محمد را بر شترى بسته بودند و عبد اللَّه بن حسن بر شتر ديگرى دست به گردن بسته سوار بود .\r\nبهواى اينكه دل عبد اللَّه بن حسن را به درد بياورند منصور دستور ميداد شتر محمد را جلو بيندازند تا عبد اللَّه پشت و پهلوى خون آلود برادرش را ببيند و رنج ببرد .\r\nعبد اللَّه در آن روز كه جاى تازيانه‌ها را بر پيكر برادرش ديد سخت جزع كرد .\r\nسعيد ميگويد :\r\nپيكر محمد بن عبد اللَّه عثمانى زير تازيانه مجروح شده بود . تا آنجا كه پيراهنش به تنش چسبيد و همچنان اين پارچه‌ى تازيانه خورده بر زخم‌هاى پشت و پهلوى محمد خشكيد .\r\nآمدند كه اين پيراهن ريش ريش شده را از تن محمد در بياورند .\r\n\r\n","description":"","footnote":"","page_name":" 330 ","page_number":345},
  {"content":"\r\n\r\n( 1 ) عبد اللَّه بن حسن فرياد كشيد :\r\n- نه . نه .\r\nو بعد تقاضا كرد روغن آوردند و ابتدا آن زخم‌ها را چرب‌كردند تا پارچه‌هاى پاره شده‌ى پيراهن به نرمى از تن برادرش سوا شود .\r\nسليمان بن داود علوى مىگويد :\r\n- هرگز نديده‌ام كه عبد اللَّه بن حسن بر فاجعه‌اى جزع و فزع كند مگر يك روز . روزى كه اسراى آل حسن بن على را از راه مدينه بعراق ميبردند . محمد ديباج را بر شترى نشانده بودند و پاهاى او را زير شكم شتر با زنجير بسته شده بود . و به گردن محمد نيز يك قلاده‌ى چوبين كه « زماره » ناميده مىشود و عادتا اين قلاده را به گردن سگ مىاندازند انداخته بودند .\r\nشتر محمد ديباج جلوتر از شتر برادرش عبد اللَّه ميرفت .\r\nناگهان اين شتر رم كرد . محمد غفلت زده از پشت شتر سرازير شد . آن قلاده‌ى چوبين كه به گردن داشت بمحمل گير كرد محمد ديباج در حالت كسى كه بدار اعدام آويزان شده باشد دست و پا ميزد .\r\nعبد اللَّه بن حسن كه برادر محبوبش را بدين شكل ديد سخت جزع كرد و بتلخى گريست .\r\nگفته‌اند :\r\n- محمد و ابراهيم پسران عبد اللَّه بن حسن در جامه‌ى اعراب\r\n\r\n","description":"","footnote":"","page_name":" 331 ","page_number":346},
  {"content":"\r\n\r\n( 1 ) بيابان بديدار پدرشان در زندان مىآمدند و از او تقاضا ميكردند اجازه بدهد بر ضد دستگاه منصور قيام كنند امام عبد اللَّه اجازه نميداد .\r\nمىگفت :\r\n- صبر كنيد تا مبانى حكومت شما استوار شود .\r\nو مىگفت :\r\n- اگر ابو جعفر دوست نميدارد كه شما با شرافت زندگانى كنيد هرگز مانع نميشود كه شما با شرافت بميريد .\r\nموسى بن عبد اللَّه تعريف مىكند :\r\n- هنگامى كه از مدينه به زبده رسيديم ابو جعفر از پدرم خواست يك تن از آل حسن را بحضورش بفرستد و خاطرشان ساخت كه اين فرستاده ديگر بسوى شما بازنخواهد گشت .\r\nپدرم اين جريان را به برادرزادگانش كه همراه او اسير شده بودند باز گفت .\r\nهمه داوطلب شده بودند كه اين خدمت را به عهده گيرند يعنى در راه ديگران فدا شوند ولى در حقشان دعا كرد و گفت :\r\n- رضا نميدهم از شما كسى در اين راه نابود شود . فقط پسرم موسى را انتخاب مىكنم كه برود و ديگر بازنگردد .\r\nپدرم مرا انتخاب كرده بود و من در اين موقع پسرى نوسال بودم .\r\nوقتى چشم ابو جعفر به من افتاد گفت :\r\n\r\n","description":"","footnote":"","page_name":" 332 ","page_number":347},
  {"content":"\r\n\r\n( 1 ) - هرگز چشمى بديدار تو روشن مباد و بعد جلاد را طلبيد و فرمان داد :\r\n- تازيانه‌اش بزنيد .\r\nمن در زير ضربه‌هاى تازيانه بيهوش شدم . . . ديگر درد شكنجه را احساس نميكردم .\r\nوقتى به هوش آمدم مرا پيش طلبيد و گفت :\r\n- اين يك سيل از خشم من بود كه بر تو فرو ريخت . مىفهمى ؟ . . و بدنبال اين سيل مرگ حتمى به راه است . . يا بايد در زير دست من بميرى و يا براى نجات خويش فدا بدهى .\r\nگفتم من بىگناهم يا امير المؤمنين به خدا من گناهكار نيستم . من اساسا از اين انديشه‌ها و كردارها بر كنارم .\r\nابو جعفر گفت :\r\n- برو برادرهايت را بحضور من بياور گفتم يا امير المؤمنين مرا به مدينه ميفرستى . بدست رياح بن عثمان مىسپارى . او از هر چهار طرف جاسوس‌هاى خود را بر من مىگمارد .\r\nبهر جا بروم جاسوس‌هاى او دنبال من خواهند بود و با اين ترتيب برادرهايم جرات نمىكنند به من نزديك شوند .\r\nابو جعفر به رياح بن عثمان نوشت كه موسى بن عبد اللَّه در كارهاى خود آزاد است .\r\n\r\n","description":"","footnote":"","page_name":" 333 ","page_number":348},
  {"content":"\r\n\r\n( 1 ) ولى چند تن از پلييهاى خود را همراه من كرد تا سنخ عمليات مرا به او گزارش دهند .\r\nپدرم در اين هنگام به ابو جعفر پيام داده بود كه من خود به فرزندانم محمد و ابراهيم مينويسم تا خودشان را به مقام خلافت تسليم سازند و موسى حامل اين نامه خواهد بود .\r\nهمين نامه از كنترل خليفه گذشت . خليفه ديد كه پدرم راست گفته و بدلخواه او محمد و ابراهيم را بسوى عراق فراخوانده است اما نمىدانست پدرم مخفيانه به من دستور داد كه برادرانم را از آبادىها بدور رانم .\r\nپدرم به من گفت وقتى برادرانت را ديدى بگو على رغم آنچه نوشتم شما به ابو جعفر نزديك نشويد .\r\nپدرم بدين وسيله ميخواست مرا از چنگ ابو جعفر نجات دهد .\r\nچون بسيار دوستم ميداشت . من كوچكترين فرزندان مادرم « هند » بودم و دل پدرم بر من بسيار ميسوخت پدرم اين شعرها را به برادرانم پيام داده بود .\r\n يا بنى اميه انى عنكما غان * و ما لغنى غيرانى مرعش فان \r\nاى پسران اميه من از شما بىنيازم .\r\nزيرا در ارتعاش پيرى خود مرگ محتوم را احساس مىكنم\r\n\r\n","description":"","footnote":"","page_name":" 334 ","page_number":349},
  {"content":"\r\n\r\n( 1 )\r\n يا بنى اميه الا ترجما كبرى * فانما انتما و الشكل مثلان \r\nاى پسران اميه آيا بر پيرى من رحم روا نميداريد .\r\nشما و داغى كه از شما بر دلم مىنشيند قرين يك ديگريد گفته‌اند :\r\nبدستور ابو جعفر سادات بنى الحسن را دست به گردن بسته از حجاز به عراق مىآوردند . هنگامى كه به اراضى نجف رسيدند عبد اللَّه بن حسن بيارانش رو كرد و گفت :\r\n- آيا در اين دهكده‌ها كسى نيست كه ما را از چنگ اين مرد خونخوار نجات دهد ؟\r\nحسن و على دو تن از مردم آنجا با شمشير بحضورش شتافتند و گفتند :\r\n- يا ابن رسول اللَّه . ما آماده‌ى دفاعيم .\r\nاما عبد اللَّه آنان را باز گردانيد :\r\n- به وظيفه‌ى خود قيام كرده‌ايد در برابر اين قوم از شما كارى ساخته نيست به خانه‌ى خود باز گرديد .\r\nعيسى بن موسى هاشمى مىگويد :\r\n\r\n","description":"","footnote":"","page_name":" 335 ","page_number":350},
  {"content":"\r\n\r\n( 1 ) - از ابو جعفر منصور اجازت گرفته‌ام تا عبد اللَّه بن حسن را در زندان هاشميه ديدار كنم .\r\nابو جعفر اجازتم داد . به زندان رفتم . عبد اللَّه بن حسن از من يك قدح آب سرد خواست دستور دادم از خانه‌ى ما يك كوزه سرشار از آب برف به زندان آوردند .\r\nعبد اللَّه آن كوزه را سر كشيد . در اين هنگام ابو الازهر « زندان بان منصور » از در درآمد و يك راست به سمت عبد اللَّه كه از كوزه آب مىنوشيد رفت و با لگد چنان بكوزه زد كه دندان‌هاى ثناياى عبد اللَّه شكست و فرو افتاد .\r\nمن اين جريان را بعرض ابو جعفر رسانيدم . تقريبا از ابو الازهر شكايت كردم .\r\nدر جواب من ابو جعفر خونسردانه گفت :\r\n- به اين حوادث اعتنا مدار ابو العباس .\r\nهمين ابو الازهر مىگويد :\r\nعبد اللَّه بن حسن در زندان هاشميه از من حجام خواست . من اين تقاضا را بعرض امير المؤمنين رسانيدم . به من دستور داد كه يك حجام ورزيده برايش ببرم .\r\n\r\n","description":"","footnote":"","page_name":" 336 ","page_number":351},
  {"content":"\r\n\r\n( 1 ) در زندان هاشميه يك تن از آل حسن بدرود زندگى گفت :\r\nعبد اللَّه بن حسن در ميان زنجيرها و بندهايى كه بدست و پايش پيچيده بود به خود مىپيچيد بلكه بتواند بر آن پيكر افسرده نماز بخواند .\r\nمسكين بن عمرو حديث مىكند .\r\n- ابو جعفر منصور فرمان داد گردن محمد بن عبد اللَّه عثمانى .\r\n« برادر مادرى عبد اللَّه بن حسن » را با شمشير بزنند و بعد سرش را از عراق به خراسان فرستاد و دستور داد جلوى مردم قسم ياد كند كه « اين سر محمد بن عبد اللَّه پسر فاطمه دختر رسول اكرم است » ( 1 ) ابو جعفر منصور بدين حيله ميخواست طرفداران محمد بن عبد اللَّه « نفس زكيه » را از قيام او نوميد سازد .\r\nعبد الرحمن ابو خروه مىگويد :\r\nمن و شعبانى گاه و بيگاه از ابو الازهر زندانبان هاشميه ديدار مىكرديم .\r\nابو جعفر منصور در نامه‌هاى خود به ابو الازهر مينوشت .\r\n\r\n","description":"","footnote":"","page_name":" 337 ","page_number":352},
  {"content":"\r\n\r\n( 1 ) « اين نامه از عبد اللَّه امير المؤمنين است براى برده آزاد شده‌ى او ابو الازهر » و ابو الازهر در جواب مينويسد « بسوى امير المؤمنين از طرف ابو الازهر كه بنده‌ى اوست » يك روز در حضورش بوديم و با هم صحبت مىداشتيم .\r\nبيش و كم سه روز مىگذشت كه از ابو جعفر به او فرمانى نرسيده بود .\r\nاين سه روز را با ما مىگذرانيد . ناگهان نامه‌اى از ابو جعفر به او رسيد .\r\nنامه را خواند و از جايش برخاست و به زندان بنى الحسن رفت من نامه‌ى ابو جعفر را كه كنار سرير ابو الازهر افتاده بود برداشتم چنين نوشته بود .\r\n« نگاه كن ايا الازهر ! آن فرمان را كه درباره‌ى « مذله » صادر كرده‌ام هر چه زودتر به جريان بينداز » شعبانى هم كه با من بود اين نامه را خواند و گفت :\r\n- اين « مذله » كيست ؟\r\nگفتم :\r\nنمىشناسمش به خدا .\r\nشعبانى گفت :\r\n\r\n","description":"","footnote":"","page_name":" 338 ","page_number":353},
  {"content":"\r\n\r\n( 1 ) - به خدا قسم ياد مىكنم اين « مذله » رمز نام عبد اللَّه بن الحسن است حالا نگاه كن . به‌بين به روز او چه ميرسد .\r\nديرى نگذشت كه ابو الازهر از زندان بازگشت . و پيش ما نشست .\r\nبىآنكه از او سخنى بپرسيم خود به خود گفت :\r\n- عبد اللَّه بن الحسن از جهان رخت بربسته .\r\nو قسم خورد :\r\n- به خدا .\r\nاندكى به سكوت گذشت . ابو الازهر از پيش ما برخاست و سرى به زندان كشيد و دوباره برگشت . قيافه‌اش گرفته و چهره‌اش اندوهناك بود .\r\nرويش را به من برگردانيد و گفت :\r\n- به من بگو على بن الحسن چگونه آدمى بوده است ؟\r\nگفتم :\r\n- آيا سخنان مرا راست خواهى شمرد و هر چه بگويم باور خواهى كرد .\r\n- البته . بالاتر از باور .\r\nگفتم :\r\n- به خدا در اين دنيا اين مرد مانندى نداشته است . از هر\r\n\r\n","description":"","footnote":"","page_name":" 339 ","page_number":354},
  {"content":"\r\n\r\n( 1 ) كه زير اين آسمان و روى اين زمين بسر مىبرند . على بن الحسن بهتر بود .\r\nابو الازهر همچنان با چهره‌ى درهم و برهمش گفت :\r\n- او هم رفت . به خدا او هم رفت .\r\nاز بشير رحال پرسيدند :\r\n- چه شتابى مىكنى كه بر ضد ابو جعفر بجنگ برخيزى ؟ مگر او چه كرده است .\r\nبشير در جواب گفت :\r\n- بنى الحسن در زندان بسر ميبردند . ابو جعفر مرا احضار كرد و اتاقى را نشانم داد و گفت برو آنجا را تماشا كن .\r\nوقتى پا به اتاق گذاشتم نعش عبد اللَّه الحسن را روى فرش ديدم .\r\nچنان هيجانى به من دست داد كه غش كردم و بر خاك غلطيدم . وقتى به هوش آمدم با خداى خود عهد كردم كه اگر دو شمشير بر ضد منصور از غلاف بدر آيد شمشير سوم در دست من باشد محمد بن على بن حمزه مىگويد :\r\n- يعقوب و اسحاق و محمد و ابراهيم فرزندان حسن مثنى در زندان منصور هر كدام بيك طرز فجيع كشته شدند .\r\n\r\n","description":"","footnote":"","page_name":" 340 ","page_number":355},
  {"content":"\r\n\r\n( 1 ) بدستور منصور ابراهيم بن الحسن را زنده به خاك سپردند و بر سر عبد اللَّه بن الحسن سقف اتاق فرود آوردند .\r\nرضوان اللَّه عليهم مدائنى و ديگران از ابراهيم پسر عبد اللَّه بن الحسن قطعه‌ى منظومى روايت مىكنند كه در آن قطعه ماجراى پدر و اقوام خود را در حبس منصور ابو جعفر حكايت مىكنند .\r\n نفسى فدت شيبة هناك * و طنبوبا به من قيودهم ندب \r\nفداى سالخوردگانى شوم كه در آنجا بسر ميبردند و ساقهاى دردمندى كه زنجيرهاى زندان بحالش ميناليدند\r\n و الساده الغر من ذويه فما * روقب فبهم آل و لا نسب \r\nو سادات گرانمايه‌اى از اقوام او * كه در حق آنان حرمت رسول اكرم رعايت نشده است\r\n يا حلق القيد ما تضمنت من * حلم و من يزينه حسب \r\nاى حلقه‌هاى زنجير با شما چه پيكرهاى شريف و اصلى را ببر كشيده بوديد\r\n\r\n","description":"","footnote":"","page_name":" 341 ","page_number":356},
  {"content":"\r\n\r\n( 1 )\r\n و امهات من الفواطم . * اخلصتك بيض عقائل عرب \r\nآنان كه از فاطمه‌ها به دنيا آمده بودند * از زنانى كه پاكترين زنان عرب شمرده ميشدند [ ( 1 ) 
  ] ابو ذر مىگويد :\r\n- اين شعرها از غالب همدانى است اما حرمى بن ابى العلا روايت مىكند كه اين شعرها از ابراهيم است . مدائنى نيز چنين گفته . و بعيد نيست كه ابو زيد در روايت خود دستخوش شبهه‌اى شده باشد .\r\n\r\nفرزندى از محمد بن عبد اللَّه\r\nمصعب حكايت مىكند :\r\n- فاخته نواده‌ى زبير بن عوام كنيز زيبائى داشت .\r\nمحمد بن عبد اللَّه بن حسن « معروف به نفس زكيه » از اين كنيز خوشش آمد .\r\nاز فاخته خواست كه اين كنيز را به او ببخشد .\r\nفاخته گفت :\r\nاين دختر هنوز به حد رشد نرسيده است . معهذا اگر ميخواهىاش\r\n\r\n\r\n","description":"","footnote":"\r\n[ ( 1 - ) 
  ] اين قطعه از نوزده بيست تشكيل نامه ولى به همين چند بيت اكتفا كرده‌ايم .\r\n","page_name":" 342 ","page_number":357},
  {"content":"\r\n\r\n( 1 ) او را به تو مىبخشم .\r\nفاخته اين كنيز را به محمد بن عبد اللَّه ببخشيد . ديرى نگذشت كه از وى پسرى به دنيا آمد .\r\nدر آن روزها كه محمد بن عبد اللَّه از ترس عمال منصور در كوههاى « جهينه » سرگردان و آواره بود اين كنيز را با كودكش هم همراه خود داشت .\r\nروزى آن كودك از لب صخره‌اى فرو افتاد و پاره پاره شد .\r\nعبيد اللَّه بن محمد مىگويد :\r\n- محمد بن عبد اللَّه شخصا چنين تعريف مىكرد كه در كوههاى « رضوى » من و كنيز من و كودك من بسر ميبرديم . يك روز مردى از عمال حكومت مدينه در جستجوى من بسوى كوه حمله‌ور شد . من گريختم . كنيز من كه ميخواست بگريزد ناگهان كودكم از آغوشش به روى سنگ‌هاى دره فرو افتاد و تكه پاره شد .\r\nمحمد بن حكم طائى يك قطعه شعر از محمد بن عبد اللَّه روايت مىكند .\r\nكه در آن شعر به خود سرزنش ميدهد :\r\nآن كس كه از مرگ بترسد و بگريزد كيفر او همين است .\r\nكودكم جان سپرد و آسوده باشد ولى مرگ از هيچ زنده‌اى نخواهد گذشت اين كودك نامى نداشت تا در اينجا « ضمن فرزندان ابو طالب »\r\n\r\n","description":"","footnote":"","page_name":" 343 ","page_number":358},
  {"content":"\r\n\r\n( 1 ) بنام از وى ياد شود .\r\n\r\nمحمد بن عبد اللَّه\r\nاين محمد پسر عبد اللَّه و عبد اللَّه پسر حسن مثنى و حسن پسر حسن مجتبى صلوات اللَّه و سلامه عليه است .\r\nكنيه‌اش ابو عبد اللَّه بود .\r\nمادرش هند دختر ابو عبيده و بخاندان بنى اسد قريش نسب مىرساند .\r\nمحمد را « صريح قريش » ميناميدند زيرا در سلسله نسب او مطلقا كنيزى وجود نداشته و مادران او عموما از دختران آزاده‌ى قريش بوده‌اند .\r\nخانواده‌اش ويرا « مهدى اهل البيت » ميناميدند و عقيده داشتند كه آن مهدى موعود همين محمد است .\r\nو علماى خانواده‌ى ابو طالب به اين محمد « نفس زكيه » لقب داده بودند و پيش بينى مىكردند « آن كس كه بايد در « احجار زيت » كشته شود همين است » در خاندان خود محمد بن عبد اللَّه از همه فاضل‌تر و شريفتر بود .\r\nدر عهد خود از نظر علم و حفظ قرآن و فقه و شجاعت و سخاوت و استقامت سرآمد اقران بود .\r\nدر هر فضيلتى بنام او مثل ميزدند . تا آنجا كه بىترديد و تشويش\r\n\r\n","description":"","footnote":"","page_name":" 344 ","page_number":359},
  {"content":"\r\n\r\n( 1 ) گمان بردند « مهدى موعود » كسى جز او نيست [ ( 1 ) 
  ] نام او بعنوان « مهدى » شهرت يافت . آل هاشم عموما از بنى ابى طالب و بنى عباس با وى بيعت كردند .\r\nناگهان ابو عبد اللَّه جعفر بن محمد ظهور كرد و فرمود :\r\n- اين مرد به خلافت نخواهد رسيد و عروس سلطنت با آل عباس هم آغوش است .\r\nبنى عباس كه هرگز بخلافت چشم طمع نداشتند از اين سخن بيدار شدند و به خود پرداختند .\r\nدر تاريخى كه وليد بن يزيد بن عبد الملك با دست مردم دمشق بقتل رسيد و آل مروان باختلاف و تفرقه دچار شد بنى هاشم فرصت را غنيمت شمردند و از طرف خود بكشورهاى اسلامى نماينده فرستادند و مردم را بسوى خود دعوت كردند .\r\nمبناى اين دعوت در آغاز امر بر فضائل على بن ابى طالب عليه السلام و مظالم بنى اميه نسبت به خاندان او قرار داشت نمايندگان بنى هاشم همه جا از فضيلت على سخن ميگفتند و مردم را به آنچه فرزندانش از قتل و اسارت و تبعيد و حبس ديده بودند التفات ميدادند و هنگامى كه خاطر امت از بنى اميه بسوى بنى هاشم گرائيد در اينجا اختلافات آغاز شد .\r\n\r\n\r\n","description":"","footnote":"\r\n[ ( 1 - ) 
  ] از نظر اماميه اين تمجيدها صد در صد مبالغه و گزاف است .\r\n","page_name":" 345 ","page_number":360},
  {"content":"\r\n\r\n( 1 ) هر كدام از اين داعيان مسند خلافت را براى يكى از خاندان هاشم آماده ميساخت و براى او از ملت بيعت ميخواست .\r\nتا سرانجام بنى عباس بر اين آرزو دست يافتند و سرير سلطنت را از چنگ رقباى خود ربودند .\r\nنخستين خليفه از آل عباس عبد اللَّه سفاح بود . و بدنبالش ابو جعفر عبد اللَّه منصور .\r\nاين دو تن سعى بليغ به كار ميبردند كه از محمد و ابراهيم پسران عبد اللَّه بن حسن بيعت بستانند . زيرا اين دو تن با آن دو تن بيعت كرده بودند .\r\nسفاح و منصور چون بيعت محمد و ابراهيم را به گردن داشتند اصرار مىورزيدند كه مبانى حكومت خود را با تسليم محمد و ابراهيم تحكيم كنند .\r\nمحمد و ابراهيم هم وقتى رقيب‌ها را چيره ديدند از مدينه گريختند و پنهان شدند .\r\nمنصور همه جا در پى اين دو برادر جستجو و كنجكاوى كرد تا بالاخره بر آنان دست يافت و هر دو را بقتل رسانيد .\r\nصلوات اللَّه عليها و رضوانه .\r\nابو الفرج اصفهانى ( نويسنده‌ى كتاب ) ميگويد :\r\nمن تاريخ زندگانى اين دو برادر را باختصار بيان ميكنم زيرا\r\n\r\n","description":"","footnote":"","page_name":" 346 ","page_number":361},
  {"content":"\r\n\r\n( 1 ) اگر قلم من به شرح و بسط بپردازد و همه‌ى رواياتى را كه درباره‌شان رسيده بنگارد بر قطر كتاب ( خلاف تصميم ما ) خواهد افزود .\r\nابو عبيده ( جد مادرى محمد ) از سادات كريم و شريف قريش بود .\r\nهنگامى كه ابو عبيده از جهان رخت بربست دخترش هند بر مرگ پدر بتلخى ميگريست .\r\nعبد اللَّه بن حسن كه شوهر همين هند بود از محمد بن يسر خارجى شاعر معروف خواهش كرد شعرى بسرايد و براى هند انشاد كند تا خاطر بسيار پريشان اين زن آرام بگيرد .\r\nخارجى قبول كرد ، همراه عبد اللَّه بن حسن به راه افتاد .\r\nبا هم باتاقى كه هند عزادار در آنجا نشسته بود در آمدند .\r\nدر اين هنگام محمد بن يسر خارجى فرياد كشيد و اين شعرها را با فرياد انشاء كرد :\r\n قومى اضربى عينيك يا هند لن ترى * ابا مثله تسموا اليه المفاخر \r\nاى هند برخيز و چشمانت را كور كن زيرا مثل پدرت در مفاخر و شرف پدرى را نخواهى ديد\r\n و كنت اذا اثنيت اثنيت والدا * يزين كما زان اليدين الاساور \r\n\r\n","description":"","footnote":"","page_name":" 347 ","page_number":362},
  {"content":"\r\n\r\n( 1 ) و من وقتى از ابو عبيده سخن ميگويم نام پدرى بر زبان ميآورم .\r\nكه همچون دستبند بر دستها نام او زينت نام پدران است .\r\nهند وقتى يك چنين تمجيد را از زبان خارجى نسبت به پدرش شنيد بر چهره‌هاى خود چنگ زد و شيون‌ها كشيد .\r\nعبد اللَّه بن حسن كه خلاف انتظار خود همسرش را پريشان‌تر ديد بمحمد خارجى گفت :\r\n- آيا براى همين گرياندن و غصه دادن ترا به اين اتاق آورده‌ام .\r\nمحمد بن يسر خارجى گفت :\r\n- از من ساخته نيست كه كسى را در مرگ ابو عبيده تسلا بخشم زيرا من خود در اين عزا بتسليت دهنده احتياج دارم .\r\nعلى بن صالح مىگويد :\r\nعبد الملك بن براى پسرش عبد اللَّه دو تا دختر عروس كرده بود كه يكى دختر هند ابو عبيده و ديگرى ربطه دختر عبيد اللَّه بود .\r\nعبد الملك مروان شنيده بود ميگويند مهدى موعود در نسل يكى از اين دو دختر بوجود خواهد آمد .\r\nبدين اميد هر دو را به عقد پسرش در آورد اما پسرش عبد اللَّه در جوانى درگذشت و عبد الملك هم عروس‌هاى بيوه شده‌ى خود را آزاد ساخت . . و اين دو زن . . . ريطه دختر عبيد اللَّه با محمد بن على عباسى ازدواج كرد و ابو العباس سفاح از وى به دنيا آمد .\r\n\r\n","description":"","footnote":"","page_name":" 348 ","page_number":363},
  {"content":"\r\n\r\n( 1 ) و هند دختر ابو عبيده با عبد اللَّه بن الحسن عروسى كرد و مادر محمد بن عبد اللَّه ( نفس زكيه ) شد .\r\nعبد اللَّه بن موسى ميگويد :\r\nجده‌اى من ( مادر پدرم ) هند عمويم محمد را چهار سال در شكم خود نگاه داشت يعنى اين حمل چهار سال طول كشيد .\r\nتا جائى كه ابو عبيده بخانه‌شان آمد و بدخترش هند گفت :\r\n- تو بشوهرت دروغ ميگوئى ، تو آبستن نيستى و خود را آبستن ميخوانى تا شوهرت زن ديگرى نياورد .\r\nهند به شدت خشمناك شد و در خانه را سخت بهم كوفت و گفت :\r\n- من دروغ نمىگويم ، به خداوند كعبه قسم مىخورم كه آبستن هستم .\r\nابو عبيده كه از فريادهاى دخترش غضب كرده بود گفت :\r\n- اگر در اطاق را باز مىگذاشتى مىفهميدى امروز چه بروزت مىآورم .\r\nبالاخره سر چهار سال اين زن محمد را زائيد .\r\nدراجه ميگويد :\r\nوقتى كه عبد اللَّه بن عبد الملك جوانمرگ شد همسر بيوه‌اش هند\r\n\r\n","description":"","footnote":"","page_name":" 349 ","page_number":364},
  {"content":"\r\n\r\n( 1 ) با ميراث هنگفتى كه از پسر خليفه به او رسيده بود تنها ماند .\r\nعبد اللَّه بن حسن به مادرش فاطمه بنت الحسين گفت :\r\n- هند را براى من خواستگارى كن .\r\nفاطمه فرمود :\r\n- بىجهت آهن سرد مكوب . به تو جواب منفى خواهند داد . مگر نمىبينى كه هند از شوهرش چه ميراثى بخانه‌ى پدر آورده و تو جوانى تهىدست بيش نيستى .\r\nعبد اللَّه ديگر با مادرش سخنى نگفت ، و راه خود را بپيش گرفت و يك راست بخانه‌ى ابو عبيده ( پدر هند ) آمد ، و از وى شخصا دخترش را خواست .\r\nابو عبيده با روى باز و پيشانى خورسند اين خواستگار جوان را پذيرفت و گفت :\r\n- من بنوبت خود اين ازدواج را تقديس مىكنم اما آرام باش تا ببينم دخترم چه خواهد گفت .\r\nبيدرنگ باتاق هند رفت و به او گفت :\r\n- اين عبد اللَّه بن حسن هاشمى است ترا از من خواستگارى كرده .\r\nهند گفت :\r\n- بابا به او چه جواب دادى ؟\r\nابو عبيده گفت :\r\n- جواب قبول .\r\n\r\n","description":"","footnote":"","page_name":" 350 ","page_number":365},
  {"content":"\r\n\r\n( 1 ) - خوب كردى بابا جان خوب كردى قبول دارم .\r\nدر همان روز مراسم عقد و عروسى هند با عبد اللَّه انجام يافت و همان شب عبد اللَّه با هند زفاف كرد و يك هفته هم در خانه‌ى همسرش ماند .\r\nپس از يك هفته صبح روز هشتم از خانه‌ى عروس بخانه‌ى خودشان رفت .\r\nمادرش فاطمه بنت حسين وقتى پسر خود را در لباس دامادى ديد حيرت كرد .\r\nمىآمد او را نشناسد .\r\n- پسرم اين جامه‌ها را از كجا بدست آورده‌اى .\r\nعبد اللَّه خنديد و گفت :\r\n- اين لباسها را همان هند كه ميگفتى زن تو نخواهد شد به من پوشانيده است .\r\nگفته مىشود كه محمد بن عبد اللَّه بسال صدم هجرت به دنيا آمد و عمر بن عبد العزيز خليفه‌ى مروانى نام او را در ديوان عطايا به رديف اشراف نگاشت .\r\n\r\nچگونه او را مهدى ناميدند ؟\r\nمسمع بن عنان مىگويد :\r\nفاطمه دختر ابو عبد اللَّه الحسين « ارواحنا فداه » يكباره امور قابلگى زنان آل رسول را قبول كرده بود .\r\n\r\n","description":"","footnote":"","page_name":" 351 ","page_number":366},
  {"content":"\r\n\r\n( 1 ) تا آنجا كه پسرانش گفته بودند :\r\n« بيم آن ميرود كه قبايل عرب ما را فرزندان قابله بنامند .\r\nاما فاطمه در پاسخ پسران خود چنين مىگفت :\r\n- من در ميان نوزادان خانواده‌ى خود دنبال مجهولى ميگردم .\r\nهنگامى كه او را بچنگ بياورم ديگر قابلگى نخواهم كرد .\r\nدر آن شب كه هند دختر ابو عبيده « پس از چهار سال حمل » محمد را به دنيا آورد فاطمه گفت :\r\n- فرزندان من ! مجهول خود را بدست آورده‌ام . من بدنبال همين پسر مىگشتم . از اين پس پاى بستر هيچ زن زائو نخواهم نشست . اين پسر بود كه مطلوب من بود .\r\nسعيد جهنى مىگويد :\r\nعبد اللَّه بن حسن فرزندش محمد را از دست مادر خود گرفت و به دامن خود گذاشت . ميان دو شانه محمد خال سياهى بدرشتى يك تخم مرغ ديده ميشد . ويرا « مهدى » ميناميدند و مىگفتند اين پسر يك قريشى خالص است « صريح قريش » سفيان ميگويد :\r\n- عبد اللَّه بن حسن را ديدم كه پسرانش محمد و ابراهيم را بعبد إله بن طاوس سپرده و گفته :\r\n- با اين دو پسر حديث كن . اميد است كه خداوند از احاديث تو\r\n\r\n","description":"","footnote":"","page_name":" 352 ","page_number":367},
  {"content":"\r\n\r\n( 1 ) سودى نصيبشان فرمايد .\r\nموسى بن عبد اللَّه از قول برادرش محمد « همين معروف به مهدى » مىگويد :\r\n« من در طلب علم ميان خانواده‌هاى انصار از اين در به آن در ميرفتيم يك روز بر در خانه‌اى از خانه‌هاى انصار خوابم برده بود . ناگهان مردى راهگذر بيدارم كرد و گفت :\r\n- برخيز كه مولاى تو براى نماز به مسجد رفته است .\r\nاين ناشناس گمان كرده بود كه من برده‌ى آن مرد انصارى هستم .\r\nعمير بن فضل خثعمى مىگويد :\r\nيك روز ديده‌ام كه ابو جعفر منصور بر در خانه‌ى عبد اللَّه بن حسن ايستاده و در گوشه‌اى غلامى سياه لگام اسبى را گرفته و انتظار مىكشد در اين هنگام محمد بن عبد اللَّه از خانه بدر آمد و بسوى اسب رفت . تا چشم ابو جعفر منصور به محمد افتاد پيش دويد و رداى محمد را نگاه داشت تا او سوار شد و بعد دامن پيراهن او را روى اسب جمع و جور كرد .\r\nمحمد باسب مهميز كشيد و به راه خود شتافت . من در آن وقت ابو جعفر را ميشناختم اما با محمد بن عبد اللَّه آشنا نبودم . پيش رفتم و از ابو جعفر پرسيدم كه :\r\n- اين كى بود كه چنين احترامش كرده . ركابش را گرفته‌اى\r\n\r\n","description":"","footnote":"","page_name":" 353 ","page_number":368},
  {"content":"\r\n\r\n( 1 ) و همچون غلامى مطيع گوشه‌هاى پيراهنش را زير پايش جمع كرده‌اى ابو جعفر گفت :\r\n- او را نشناخته‌اى ؟\r\n- نه .\r\n- وى محمد بن عبد اللَّه مهدى اهل بيت است .\r\nابن داب ميگويد :\r\nمحمد بن حسن از روزگار كودكى خودش را پنهان ميداشت و مردم را بسوى خود دعوت ميكرد و خويشتن را « مهدى » ميناميد .\r\nدر روايتى از رسول اكرم خبر داده شد كه فرمود .\r\nمردى از خاندان رسول بر جهان غلبه خود كرد كه نامش نام رسول اللَّه « محمد » است و نام مادرش از « ها » شروع مىشود و به « دال » پايان مىگيرد .\r\nام كلثوم دختر وهب مىگويد :\r\n- پنداشته‌اند كه آن مرد محمد بن عبد اللَّه بن حسن است زيرا نام خودش محمد و نام مادرش « هند » بود .\r\nبرده‌اى از بردگان ابو جعفر منصور مىگويد :\r\n- امير المؤمنين منصور مرا فرمان داده بود كه پاى منبر محمد بن عبد اللَّه بنشينم و سخنانش را بشنوم .\r\n\r\n","description":"","footnote":"","page_name":" 354 ","page_number":369},
  {"content":"\r\n\r\n( 1 ) يك روز كه پاى منبر محمد نشسته بودم شنيدم ميگفت :\r\n- ترديد نكنيد ، من همان مهدى موعود هستم . من همان كسم كه از مقدمش انتظار ميكشيد .\r\nوقتى بحضور ابو جعفر بازگشتم اين سخنان را برايش حكايت كردم .\r\nابو جعفر گفت :\r\nكذب عدو اللَّه . بل هو ابنى اين دشمن خدا دروغ گفته ( مهدى موعود ) پسر من محمد مهدى است [ ( 1 ) 
  ] اسماعيل هاشمى ميگويد :\r\nبا ابو جعفر در مسجد رسول اكرم نشسته بودم . مردى كه بر قاطر سوار بود پديدار شد .\r\nابو جعفر بسوى او پريد و با او بگوشه‌اى رفت .\r\nميديدم كه ابو جعفر دست بيال قاطر گذاشته بود و دست آن مرد بر شانه‌ى ابو جعفر تكيه داشت . با هم سخن ميگفتند .\r\nابو جعفر بسوى من آمد و گفت :\r\n\r\n\r\n","description":"","footnote":"\r\n[ ( 1 - ) 
  ] بهواى آن حديث كه از رسول اكرم روايت شده در خانواده‌هاى بنى هاشم هر كس نامش عبد اللَّه بود اسم پسرش را محمد ميگذاشت و بوى لقب « مهدى » مىبخشيد .\r\n","page_name":" 355 ","page_number":370},
  {"content":"\r\n\r\n( 1 ) - از پدرت اجازت خواه كه اين مرد را بپذيرد .\r\nگفتم :\r\n- خودش اجازت بگيرد .\r\nاز من خواهش كرد كه برخيزم دور شوم . من قبول كردم ساعت ديگر كه بازگشتم ابو جعفر گفت :\r\n- اين مرد را نشناخته‌اى ؟ او محمد بن عبد اللَّه مهدى اهل بيت است .\r\nواقدى ميگويد :\r\nعبد اللَّه بن حسن پسرش محمد را بطلب علم و فقه تشويق ميكرد و او و برادرش ابراهيم را به عبد اللَّه بن طاوس عرضه ميداشت و ميگفت :\r\n- با اين دو پسر حديث كن . باشد كه سودمندشان افتد .\r\nواقدى ميگويد :\r\nمحمد بن عبد اللَّه نافع بن عمر و ابو زياد را ديدار كرد و از آنان احاديثى روايت كرده بود كه پس از قتلش آن احاديث از وى هم روايت شده است .\r\nعبد اللَّه بن جعفر نواده‌ى مسور بن محرمه و ديگران از محمد بن عبد اللَّه احاديثى روايت كرده‌اند .\r\nمسلم عامرى ميگويد :\r\n\r\n","description":"","footnote":"","page_name":" 356 ","page_number":371},
  {"content":"\r\n\r\n( 1 ) فاطمه دختر امير المؤمنين على محمد بن عبد اللَّه بن حسن را از عهد كودكى بدامن خود پذيرفته بود ، تا روزگارى كه اين پسر بمكتب سپرده شد كفالت ويرا فاطمه بنت على به عهده داشت .\r\nوقتى محمد از مكتب در آمد يك روز فاطمه مهمانى كوچكى داد و گروهى از آل رسول را بخانه‌ى خود دعوت كرد و پس از صرف غذا گفت :\r\n- خداوندا ، برادرم حسين بن على به من جعبه‌اى سپرده كه به مهر خود آن جعبه را بسته بود .\r\nمن نميدانم در آن جعبه چيست ؟ اكنون چنين ميبينم كه امانت برادرم را به اين كودك بسپارم .\r\nو بعد جعبه را همچنان مهر شده بدست محمد بن عبد اللَّه داد و ما نميدانيم در آن جعبه چه بود .\r\nمحمد بن عبد اللَّه آن جعبه را بخانه‌ى خود برد .\r\nاين واقعه محمد بن عبد اللَّه را بر سر زبانها انداخت .\r\nمردم باينجهت ويرا « مهدى موعود » ناميده‌اند [ ( 1 ) 
  ]\r\n\r\n\r\n","description":"","footnote":"\r\n[ ( 1 ) 
  ] مترجم در باب رواياتى كه عموما از شهرت محمد بن عبد اللَّه ابن حسن به « مهدى اهل بيت » حكايت مىكند از ترجمه‌ى مكررات خوددارى كرده زيرا علاوه بر آنكه غالبا اين روايات را مجعول مىشناخت تكرارش را تطويل به لا طائل شمرده بود .\r\n","page_name":" 357 ","page_number":372},
  {"content":"\r\n\r\n( 1 ) از قول ابو هريره حديثى روايت كرده‌اند كه مهدى موعود در اداى سخن كند زبان است .\r\nابراهيم رافعى ميگويد :\r\n- محمد بن عبد اللَّه بهنگام ايراد خطابه از اداى سخن درميماند .\r\nمن او را بر منبر ديده‌ام كه به سختى لغتها را بر زبان ميآورد و با دست خود بر سينه‌ى خويش ميكوبيد چنان كه گوئى ميخواهد كلمات را با دست از سينه‌اش استخراج كند .\r\nابو الفرج اصفهانى نويسنده‌ى كتاب ميگويد :\r\nروايات در اين باب « باب مهديت محمد » بسيار است و ما به همين اندازه اكتفا كرده‌ايم .\r\nانكار اين نسبت محمد بن بشر ميگويد :\r\nمردى از عبد اللَّه بن حسن پرسيد :\r\n- محمد چه وقت بر ضد منصور قيام خواهد كرد .\r\nدر جوابش گفت :\r\n- وقتى كه من بميرم و او هم در آن قيام بقتل خواهد رسيد .\r\nگفتم :\r\n إِنَّا لِلَّهِ وَ إِنَّا إِلَيْهِ راجِعُونَ . \r\n\r\n","description":"","footnote":"","page_name":" 358 ","page_number":373},
  {"content":"\r\n\r\n( 1 ) امت رسول اكرم پس از محمد تباه خواهد شد .\r\n- نه ، اين حادثه امت را بتباهى نخواهد انداخت .\r\nگفتم :\r\n- برادرش ابراهيم چه وقت ظهور مىكند ؟\r\nعبد اللَّه بن حسن گفت :\r\n- او هم تا من زنده‌ام ظهور نخواهد كرد . او هم مثل برادرش محمد بقتل خواهد رسيد .\r\nمن از نو استرجاع كردم و تكرار كردم كه امت اسلام نابود خواهد شد .\r\nعبد اللَّه بن حسن توضيح داد :\r\n- اين دو برادر پس از مرگ من قيام خواهند كرد و هر دو كشته خواهند شد و آن كس كه مهدى موعود است جوانيست بيست و پنج ساله . او دشمنان ما را در هر جا كه باشند بقتل خواهد رسانيد .\r\nعمرو بن عبيد ( زاهد معروف معتزله ) گفته بود :\r\n- محمد بن عبد اللَّه مهدى موعود نيست زيرا اگر مهدى باشد نبايد در نبرد كشته شود .\r\nعثمان ثقفى مىگويد :\r\n« مطر صاحب حمام » بديدار من آمد و خودش را روى فرش انداخت و خميازه‌اى كشيد .\r\n\r\n","description":"","footnote":"","page_name":" 359 ","page_number":374},
  {"content":"\r\n\r\n( 1 ) گفتم .\r\n- ترا چه شده ؟\r\nگفت :\r\n- اين عمرو بن عبيد نميگذارد ما در اين دنيا زندگى كنيم .\r\nگفتم چطور ؟\r\n- او مىگويد نهضت ما به جائى نخواهد رسيد و كوشش ما بيهوده خواهد ماند .\r\nگفتم برويم خودش را ببينم .\r\nبسراغ عمرو بن عبيد رفتم . گفتم :\r\n- اى ابو عثمان . اين ابو رجا « يعنى مطر » چه مىگويد :\r\nعمرو بن عبيد گفت :\r\n- هر چه گفته راست گفته .\r\n- چطور ؟\r\nعمرو بن عبيد گفت :\r\n- محمد بن عبد اللَّه در مدينه بقتل خواهد رسيد .\r\nمسلم بن قتيبه مىگويد :\r\nابو جعفر منصور احضارم كرد و گفت :\r\nمحمد بن عبد اللَّه بر ضد ما قيام كرد و نام خودش را « مهدى » گذاشت به خدا قسم ياد ميكنم كه او « مهدى » نيست . و سخنى ديگر ميخواهم ادا\r\n\r\n","description":"","footnote":"","page_name":" 360 ","page_number":375},
  {"content":"\r\n\r\n( 1 ) كنم كه تاكنون به كسى نگفته‌ام و پس از امروز هم براى ديگرى نخواهم گفت و آن سخن اينست كه پسر من محمد مهدى نيست . آن مهدى موعود كه درباره‌اش رواياتى ذكر شده پسر من نيست . تنها من او را بعنوان تبرك و تيمن مهدى ناميده‌ام .\r\nابو العباس فلسطى مىگويد :\r\nبه مروان بن محمد « مروان حمار » گفتم :\r\n- محمد بن عبد اللَّه به جنب و جوش افتاده و در طلب خلافت ميكوشد و خود را مهدى مينامد .\r\nمروان خونسردانه به من جواب داد :\r\n- مرا با او كارى نيست . نه او « مهدى موعود » است و نه مقرر است كه مهدى موعود از پدرش بوجود آيد . مهدى موعود را مادرى كه كنيز است به دنيا خواهد آورد .\r\nبه همين جهت مروان حمار تا زنده بود هرگز به محمد بن عبد اللَّه تعرضى نداشت .\r\nحسن بن فرات مىگويد :\r\nبا عبد اللَّه و حسن پسران حسن مثنى شبى از دهكده‌اى بسوى مدينه مىرفتيم . در طى راه داود و عبد اللَّه پسران عبد اللَّه عباس با ما همراه شدند .\r\nداود با عبد اللَّه بن حسن حرف ميزد و او را تشويق مىكرد كه\r\n\r\n","description":"","footnote":"","page_name":" 361 ","page_number":376},
  {"content":"\r\n\r\n( 1 ) مقدمات ظهور پسرش محمد را فراهم سازد در اين تاريخ هنوز بنى عباس سربلند نكرده بودند . حكومت همچنان در دست بنى اميه بود . عبد اللَّه بن حسن در پاسخ داود بن على عباسى گفت :\r\n- هنوز وقت ظهورش نرسيده است .\r\nعبد اللَّه بن على « برادر داود » كه گفتگويشان را مىشنيد بسوى عبد اللَّه بن حسن برگشت و گفت :\r\n- اى ابو محمد !\r\n سيكفيك الجعالة مستميت * حفيف الحاز من فتيان جرم [ ( 1 ) 
  ] \r\nاين من هستم كه بر ضد بنى اميه قيام خواهم كرد و تخت سلطنت را از زير پايشان خواهم كشيد .\r\nعبد اللَّه موسى مىگويد :\r\nگروهى از مردم مدينه حضور على بن الحسين [ 2 
  ] را دريافتند و از او تمنا كردند كه خلاف حكومت بنى اميه نهضت كند .\r\nعلى بن الحسن در جواب ايشان حديث دور و درازى را روايت كرد و گفت محمد بن عبد اللَّه از من براى اين نهضت شايسته‌تر است و بعد مرا\r\n\r\n\r\n","description":"","footnote":"\r\n[ ( 1 - ) 
  ] مضمون شعر اينست كه جوانمردى از « جرم » اين امر مهم را بپايان خواهد رسانيد .\r\n[ ( 2 - ) 
  ] على بن الحسن شوهر خواهر محمد بن عبد اللَّه و پسر عم اوست كه به زهد معروف بود .\r\n","page_name":" 362 ","page_number":377},
  {"content":"\r\n\r\n( 1 ) در كنار « احجار الزيت » واداشت و گفت :\r\n« نفس زكيه » در اينجا كشته خواهى شد .\r\nو ما ديديم كه محمد بن عبد اللَّه در همان « احجار زيت » با دست سپاهيان ابو جعفر بقتل رسيد .\r\nعمر بن موسى از ابو جعفر محمد بن على « صلوات اللَّه عليهما » روايت كرد كه « نفس زكيه » از فرزندان امام حسن مجتبى است .\r\nام الحسين دختر « عبد اللَّه بن محمد » برادرزاده‌ى امام جعفر صادق مىگويد :\r\n- به عم خود جعفر بن محمد گفتم فداى تو شوم سرنوشت محمد بن عبد اللَّه چه خواهد بود .\r\nامام فرمود :\r\n- فتنه‌ايست . محمد در نزديك « بيت رومى » كشته خواهد شد و برادرش از پدر و مادرش در عراق . . . او هم در حالتى كه سم‌هاى اسبش توى آب فرو رفته است بقتل خواهد رسيد .\r\nمسلم بن بشار ميگويد :\r\n- با محمد بن عبد اللَّه در كنار « غنائم حشرم » بودم . به من گفت :\r\n« در اينجا نفس زكيه » به خاك و خون خواهد غلطيد .\r\nاين خود او بود كه در آنجا به قتل رسيد .\r\nابو زيد يك قطعه شعر در رثاى محمد بن عبد اللَّه روايت مىكند كه آخرين بيتش اينست :\r\n\r\n","description":"","footnote":"","page_name":" 363 ","page_number":378},
  {"content":"\r\n\r\n( 1 )\r\n قتل الرحمن عيسى * قاتل النفس الزكيه \r\nخداوند عيسى بن موسى را بكشد كه او قاتل نفس زكيه است سميد بن عقبه مىگويد :\r\nبا محمد بن عبد اللَّه در « سويقه » بوديم . صخره‌ى بزرگى دم پايش افتاده بود .\r\nمحمد خم شد و آن صخره را تا محاذى زانوهاى خود بلند كرد .\r\nدر اين هنگام پدرش عبد اللَّه او را از اين كار نهى فرمود .\r\nمحمد صخره را سر جايش گذاشت .\r\nاما وقتى عبد اللَّه از « سويقه » دور شد محمد دوباره بسراغ آن صخره‌ى عظيم آمد و با دو دست آن را تا روى شانه‌هاى خود بلند كرد و بعد به زمينش فرو افكند .\r\nوقتى ما به وزن آن صخره رسيدگى كرديم سنگينىاش به يكصد و چهل من « من تبريز » بالغ بود .\r\nحماد بن يعلى ميگويد :\r\n- بعلى بن عمر علوى گفتم :\r\n- عمر تو دراز باد . آيا از جعفر بن محمد درباره‌ى محمد و ابراهيم\r\n\r\n","description":"","footnote":"","page_name":" 364 ","page_number":379},
  {"content":"\r\n\r\n( 1 ) « پسران عبد اللَّه » سخنى شنيده‌اى .\r\n- هنگامى كه ابو جعفر منصور ابو عبد اللَّه جعفر بن محمد را به « ربذه » احضار كرد به من فرمود :\r\nعلى فدايت شوم با من بيا . من همراه او به ربذه رفتم .\r\nاو بحضور ابو جعفر خليفه رفت و من دم در به انتظار ايستاده بودم .\r\nوقتى كه از حضور ابو جعفر بدر آمد از چشمانش اشك مىچكيد . به من گفت :\r\n- على نميدانى از اين خبيث‌زاده چه مىبينم .\r\nو بعد فرمود :\r\n- خداوند پسران هند « يعنى محمد و ابراهيم را رحمت كنند اگر با بردبارى و كرامت اين وظيفه را انجام دهند هرگز دامانشان به خبث آلوده نخواهد بود .\r\nديگران گفته‌اند .\r\n- امام عبد اللَّه جعفر بن محمد افسوس مىخورد كه چرا همدوش با محمد و ابراهيم بر ضد منصور نجنگيده است [ ( 1 ) 
  ] چنين گفته‌اند :\r\n\r\n\r\n","description":"","footnote":"\r\n[ ( 1 - ) 
  ] اين خبر آشكار مجهول است زيرا امام صادق خود خبر داده بود كه نهضت سادات حسنى ناتمام خواهد ماند و اين قيام جز فتنه عنوان ديگرى نخواهد يافت .\r\n","page_name":" 365 ","page_number":380},
  {"content":"\r\n\r\n( 1 ) عبد اللَّه بن حسن گروهى از بنى هاشم را به خيمه‌ى خود فرا خواند و اين خطابه را پس از حمد و ثناى الاهى ايراد كرد :\r\nشما اهل بيت رسول اللَّه صلّى اللَّه عليه و آله به رسالت افتخار يافته‌ايد و پروردگار بزرگ شما را برگزيده كه محمد صلّى اللَّه عليه و آله را در خاندان شما قرار داده است .\r\nشما اى ذريت محمد از همه‌ى مردم سزاوارتريد كه به حمايت از دين محمد برخيزيد .\r\nهم اكنون مىنگريد كه كتاب خدا معطل مانده و سنن رسول اكرم فراموش شده . باطل زنده است و حق مرده .\r\nاين وظيفه‌ى شماست كه برپا خيزيد و در راه خدا و براى رضاى خدا با آنان كه دين خدا را پايمال كرده‌اند بجنگيد .\r\nبرخيزيد پيش از آنكه پروردگار متعال شما را به كيفر كفران نعماى خويش ذليل و خفيف سازد . آن چنان كه عزيزترين بندگان خويش قوم يهود را به جرم اهمال و عطالت به ذلت و مسكنت افكنده است .\r\nهم اكنون بنى اميه تيغ به روى يك ديگر مىكشند و پيداست كه خلافت از كفشان بدر رفته است . ديده‌اند كه پيشواى خود « وليد بن يزيد » را به قتل رسانيده‌اند .\r\nپس بيائيد با پسرم محمد بيعت كنيم . شما كه ميدانيد او مهدى موعود است .\r\n\r\n","description":"","footnote":"","page_name":" 366 ","page_number":381},
  {"content":"\r\n\r\n( 1 ) بنى هاشم در پاسخ عبد اللَّه بن حسن گفتند .\r\n- اجتماع ما كافى نيست . اگر اين انجمن تكميل شود با محمد بيعت خواهم كرد . ما در اينجا ابو عبد اللَّه جعفر بن محمد را نمىبينم .\r\nكسى را بحضور امام صادق فرستاده‌اند . امام از اجابت خوددارى فرمود .\r\nعبد اللَّه بن حسن گفت :\r\n- خودم او را به اين انجمن خواهم آورد .\r\nبه خيمه‌ى فضل بن عبد الرحمن هاشمى رفت . فضل در پائين مسند خود براى او جا باز كرد . پيدا بود كه از وى سالمندتر است .\r\nاما امام صادق عبد اللَّه را بالاى دست خود جا داد .\r\nفهميديم كه سن امام از سن عبد اللَّه كوچكتر است .\r\nعبد اللَّه بن حسن امام صادق را به بيعت محمد دعوت كرد .\r\nدر پاسخش فرمود :\r\n- با تو بيعت مىكنيم كه شيخ آل هاشمى . اما با پسر تو . به خدا بيعت نمىكنم . [ ( 1 ) 
  ]\r\nعبد اللَّه بن حسن گفت :\r\n\r\n\r\n","description":"","footnote":"\r\n[ ( 1 - ) 
  ] در اين فصل مطلبى جز تكرار آنچه از گفتگوى امام صادق با عبد اللَّه بن حسن ذكر كرده‌ايم مطلب تازه‌اى نبوده بنابر اين از تكرار فكر خوددارى كرده‌ايم .\r\n","page_name":" 367 ","page_number":382},
  {"content":"\r\n\r\n( 1 ) - مىدانيد كه بنى اميه با ما چه كرده‌اند . بيائيد با اين جوان بيعت كنيم و داد خود از دشمن بستانيم .\r\nامام صادق فرمود :\r\n- هنوز وقت اين كار نرسيده . آرام باشيد .\r\nعبد اللَّه بن حسن خشمناك شد و گفت :\r\n- من ميدانم حقيقت اين نيست كه تو مىگوئى . ترا حسد به اين گفتار وا داشته است .\r\nابو عبد اللَّه جواب داد :\r\n- نه به خدا . من حسادت نمىورزم .\r\nسپس به پشت ابو العباس سفاح دست زد و گفت :\r\n- اين مرد و برادرانش و فرزندانشان سرير خلافت را مىربايند .\r\nنه شما .\r\nو بعد از جاى خود برخاست .\r\nابن داحه مىگويد :\r\n- امام صادق فرمود :\r\n- امر خلافت ابتدا به اين مرد « سفاح » و پس از او به اين مرد « منصور » و بعد به فرزندانش خواهد رسيد و در اين سلسله كودكان سلطنت خواهند يافت و زنان در مقام مشاورت خواهند قرار\r\n\r\n","description":"","footnote":"","page_name":" 368 ","page_number":383},
  {"content":"\r\n\r\n( 1 ) گرفت .\r\nعبد اللَّه گفت :\r\n- به خدا اى جعفر تو علم غيب ندارى و حسودانه سخن مىگوئى .\r\nجواب داد .\r\n- نه به خدا . حسودانه حرف نمىزنم . اين مرد « يعنى ابو جعفر منصور » پسرت محمد را در احجار زيت خواهد كشت و برادرش را هم در عراق . در آن معركه كه سم‌هاى اسبش توى آب فرو رفته است به قتل خواهد رسانيد .\r\nو بعد با غضب آن محفل را ترك فرمود .\r\nابو جعفر منصور از دنبال امام دويد و گفت :\r\n- يا ابا عبد اللَّه ميدانى چه مىگوئى - بله مىدانم چه مىگويم . به خدا آنچه مىگويم شدنيست .\r\nسليمان بن نهبك ميگويد :\r\nموسى و عبد اللَّه فرزندان ابو عبد اللَّه جعفر بن محمد در اردوى محمد بن عبد اللَّه بسر ميبردند .\r\nجعفر بن محمد بن از در درآمد و سلام كرد و گفت :\r\n- آيا ميخواهى كه خاندان تو يكباره نابود شوند ؟\r\nمحمد جواب داد :\r\n\r\n","description":"","footnote":"","page_name":" 369 ","page_number":384},
  {"content":"\r\n\r\n( 1 ) - نه ، چنين چيزى را دوست نميدارم .\r\n- بنابر اين مرا معاف بدار ، تو كه ميدانى مردى بيمارم .\r\n- شما معاف خواهيد بود .\r\nجعفر بن محمد ( عليهما السلام ) آن اردو را ترك گفت :\r\nبدنبال او محمد بن عبد اللَّه رويش را به سمت پسران جعفر ( موسى و عبد اللَّه ) برگردانيد :\r\n- شما را هم از شركت درين قيام معاف داشته‌ام .\r\nموسى و عبد اللَّه هم از پى پدر اردوى محمد را ترك گفتند و در طى راه بپدرشان رسيدند .\r\nابو عبد اللَّه جعفر وقتى پسرانش را ديد گفت :\r\n- چرا داريد باز ميگرديد ؟\r\nگفتند كه محمد ما را هم معاف كرده است .\r\nفرمود :\r\n- من بر جان خويش بخل نورزيده‌ام و نميخواهم شما بر جانتان بخل بورزيد ، بسوى اردو باز گرديد .\r\nموسى و عبد اللَّه باردوى محمد بازگشتند و همدوش با او بر ضد نيروى منصور جنگيدند [ ( 1 ) 
  ] .\r\n\r\n\r\n","description":"","footnote":"\r\n[ ( 1 - ) 
  ] پيروان محمد نفس زكيه گروهى از عوام حجاز بوده‌اند و هرگز امام صادق صلوات اللَّه عليه نهضت او را تصويب نفرموده بود تا چه رسد باينكه پسرانش امام موسى بن جعفر و عبد اللَّه را باردوى او بفرستد .\r\n","page_name":" 370 ","page_number":385},
  {"content":"\r\n\r\n( 1 ) عيسى بن زيد ميگويد :\r\n- اگر بنا بود پس از محمد بن عبد اللَّه خاتم الانبيا صلى اللَّه عليه و آله پيامبرى مبعوث شود حتما محمد بن عبد اللَّه بن حسن به نبوت مبعوث ميشد يعقوب بن عربى ميگويد :\r\nابو جعفر عبد اللَّه منصور در عهد بنى اميه ميگفت :\r\n- در ميان آل رسول اللَّه هيچكس مانند محمد بن عبد اللَّه شايسته‌ى خلافت نيست و به همين جهت با وى بيعت كرد و چون ميدانست كه من هم از پيروان محمد بن عبد اللَّه هستم پس از قتل او ده و اندى سال در زندان بازداشتم كرده بود . [ ( 1 ) 
  ]\r\nتا روزگار خلافت مروان بن محمد ( مروان حمار ) ديگر شيوخ بنى هاشم دور هم گرد نيامدند آخرين اجتماعشان در عهد مروان حمار صورت گرفت .\r\nدور هم نشسته بودند ، آل هاشم از بنى على و بنى عباس .\r\nدر اين هنگام مردى از در درآمد و يك راست به طرف ابراهيم ابن محمد عباسى ( معروف به ابراهيم امام ) رفت و با وى سخن به\r\n\r\n\r\n","description":"","footnote":"\r\n[ ( 1 - ) 
  ] ابو جعفر منصور هميشه مىگفت در ميان آل رسول اللَّه كسى بصلاحيت جعفر بن محمد نيست .\r\n","page_name":" 371 ","page_number":386},
  {"content":"\r\n\r\n( 1 ) نجوى گفت .\r\nابراهيم از جا برخاست و بنى عباس هم بدنبالش آن انجمن را ترك گفتند .\r\nعلويان بجستجو افتادند كه آيا چه پيش آمده و چرا بنى عباس از اجتماع كناره گرفتند .\r\nاينجا بود كه راز نهفته آشكار شد .\r\nعلويان به اين حقيقت رسيدند كه در خراسان بنام ابراهيم امام از مردم بيعت گرفتند و سپاهى عظيم تجهيز كردند .\r\nوقتى عبد اللَّه بن حسن از اين جريان آگاه شد ديگر نتوانست با ابراهيم بن محمد نزديك شود زيرا از او هراس برداشته بود .\r\nدر عين اينكه خود را از ابراهيم كنار مىكشيد به مروان بن محمد نوشت :\r\n« من از ابراهيم و دعوائى كه بپيش گرفته بيزارى ميجويم »\r\n\r\nدعوت محمد\r\nدعوت محمد بن عبد اللَّه معروف به نفس زكيه كه از تاريخ جمادى الاخر سال صد و بيست و شش ، يعنى از آن تاريخ كه وليد بن يزيد را بقتل رسانيدند آغاز شد .\r\nمحمد مردم را بسوى خود مىخواند و خويشتن را امام بر حق مىشمرد .\r\nهنگامى كه مروان بن محمد يزيد ناقص را از ميان برداشت و\r\n\r\n","description":"","footnote":"","page_name":" 372 ","page_number":387},
  {"content":"\r\n\r\n( 1 ) خود بر اريكه‌ى خلافت استقرار يافت نهضت محمد را بوى گزارش دادند .\r\nمروان در جواب گفت :\r\n- من از آل على نمىترسم زيرا اين قوم در سلطنت نصيب و بهره‌اى ندارند .\r\nتنها آل عباس هستند كه مىتوانند با ما بر سر خلافت رقابت كنند .\r\nمروان براى عبد اللَّه بن حسن مبلغ هنگفتى دينار و درهم فرستاد و او را خاموش ساخت و به فرماندار حجاز تأكيد كرد .\r\nكه مطلقا به محمد بن عبد اللَّه دست تعرض دراز نكند و موجبات وحشت و آزار او را فراهم نسازد الا آنكه محمد رسما بر ضد حكومت وقت برخيزد .\r\nمحمد بن عبد اللَّه چندى آرام نشست تا خلافت از آل اميه به آل عباس رسيد .\r\nدر عهد ابو العباس نخستين خليفه‌ى عباسى محمد دعوت خود را از نو آشكار ساخت .\r\nابو العباس نسبت به خاندان نبوت مهربان و نيكوكار بود .\r\nعبد اللَّه بن حسن را طلبيد و توبيخش كرد . عبد اللَّه هم جلوى پسرش را گرفت . پس از ابو العباس ابو جعفر منصور تصميم گرفت اين غائله را ريشه كن كند .\r\n\r\n","description":"","footnote":"","page_name":" 373 ","page_number":388},
  {"content":"\r\n\r\n( 1 ) جدا به جستجوى محمد كه مخفيانه بسر ميبرد پرداخت و در اين راه آنچنان اصرار ورزيد كه او را به معركه كشيد .\r\nابو العباس فلسفى مىگويد :\r\n- به مروان حمار گفتم محمد بن عبد اللَّه داد فتنه بر مىانگيزد .\r\nاو خودش را « مهدى موعود » مينامد .\r\nمروان پاسخ داد كه نه من به محمد تعرض خواهم كرد و نه او مهدى موعود است . مهدى موعود را كنيزى به دنيا خواهد آورد . مادر محمد كه كنيز نبوده است .\r\nاساسا مهدى موعود از نسل عبد اللَّه بن حسن نيست حارث بن اسحاق مىگويد :\r\nعبد الملك سعدى وقتى از طرف مروان بعزم جنگ با حروريه « خوارج » از مدينه مىگذشت مردم مدينه موكب او را استقبال كرده بود . فقط عبد اللَّه بن حسن و پسرانش ابراهيم و محمد از پيشواز سردار شامى سرباز زدند .\r\nعبد الملك اين جريان را بدمشق گزارش داد . و نوشت :\r\n« من تصميم دارم كه عبد اللَّه و پسرانش را گردن بزنم » اما مروان چنين جوابش داد :\r\n« هرگز به عبد اللَّه و پسرانش تعرض روا مدار زيرا آنان كه\r\n\r\n","description":"","footnote":"","page_name":" 374 ","page_number":389},
  {"content":"\r\n\r\n( 1 ) بر ضد ما قيام خواهند كرد و بر روى ما شمشير خواهند كشيد آن قوم نيستند » .\r\nبدنبال اين مكاتبه مروان براى عبد اللَّه بن حسن ده هزار سكه طلا فرستاد و نوشت :\r\n« پسرانت را از اغتشاش بر كنار دار » و به والى مدينه نوشت .\r\n« توى جامه‌ى خود پنهان شو و هرگز چشم به روى محمد و ابراهيم پسران عبد اللَّه مگشاى . و اگر اين دو جوان بر ديوارى نشسته باشند تو كه از زير آن ديوار مىگذارى سر به بالا مگير تا چشمت به چشم آنان نيفتد .\r\nعبد الملك بن سنان مىگويد مردان حمار به عبد اللَّه بن حسن گفت :\r\n- پسرانت را نشانم بده .\r\n- ميخواهى با پسرانم چكنى يا امير المؤمنين مروان در جواب گفت :\r\n- هيچ . اگر بديدار من بيايند اكرام و احترامشان خواهم كرد و اگر با من بجنگند با آنان خواهم جنگيد و اگر از من دورى گزينند دست تعرض بسويشان نخواهم گشود .\r\nبار ديگر به عبد اللَّه گفت :\r\n- مهدى شما چه كار مىكند ؟\r\nعبد اللَّه بن حسن جواب داد ،\r\n\r\n","description":"","footnote":"","page_name":" 375 ","page_number":390},
  {"content":"\r\n\r\n( 1 ) - از اين حرفها نزن يا امير المؤمنين . آن گزارش‌ها كه به تو ميرسد با حقيقت مقرون نيست .\r\nمروان گفت :\r\n- همين‌طور است اما خداوند پسرت محمد را اصلاح و ارشاد خواهد فرمود .\r\nمدائنى مىگويد :\r\nعبد الملك بن عقبه والى مدينه از باغى كه در كنار جاده بود مىگذشت . محمد بن عبد اللَّه « نفس زكيه » از لاى يك درخت شفتالو نگاهش مىكرد . مردى به عبد الملك گفت :\r\n- نگاه كن امير . اين محمد بن عبد اللَّه است نگاهت مىكند .\r\nعبد الملك سرش را تكان داد و گفت :\r\n- امير المؤمنين « مروان بن محمد » به من دستور داد در جامه‌ى خود فرو بروم و اصلا چشم به محمد نيندازم . حتى اگر بر سر ديوار نشسته باشد من سر بالا نكنم تا نگاهم به او نيفتد .\r\n\r\n","description":"","footnote":"","page_name":" 376 ","page_number":391},
  {"content":"\r\n\r\n( 1 )\r\n\r\nقيام محمد\r\nابو الفرج اصفهانى ( نويسنده‌ى كتاب ) ميگويد :\r\n« محمد بن عبد اللَّه در نهضت خود شتاب كرد .\r\nعلت اين شتاب را چنين نوشته‌اند .\r\nعبد اللَّه بن حسن پسرش موسى ( برادر همين محمد ) را بسوى او فرستاد ( در جلد اول ذكر كرده‌ايم ) .\r\nموسى بدستور ابو جعفر منصور و اطلاع پدرش عبد اللَّه از عراق بمدينه آمده بود تا برادرش محمد را بتسليم وادارد .\r\nاما ( همانطور كه گفته‌ايم ) عبد اللَّه بن حسن محرمانه بموسى گفت برادرانت را از ظهور بازدار .\r\nموسى بن عبد اللَّه بمدينه آمد و يك سال تمام تحت نظر رياح بن عثمان\r\n\r\n","description":"","footnote":"","page_name":" 377 ","page_number":392},
  {"content":"\r\n\r\n( 1 ) ( والى مدينه ) در آنجا بسر برد .\r\nطى اين مدت با رياح كج‌دار و مريز راه ميرفت .\r\nعثمان اين تعلل را بابو جعفر گزارش داد .\r\nابو جعفر منصور كه سخت تشنه‌ى تسليم پسران عبد اللَّه بود وقتى اين گزارش را دريافت داشت بنمايندگان خود كه سمت نگاهبانى موسى را به عهده داشتند دستور داد از مدينه به سمت عراق عزيمت كنيد . موسى ابن عبد اللَّه را نيز همراه خود بياوريد .\r\nاگر ديده‌ايد كه از جانب حجاز كسى بتعقيب شما اقدام كرده بدانيد اين تعقيب مبتنى بر توطئه‌ى فرزندان عبد اللَّه است . بيدرنگ گردن موسى را بزنيد .\r\nابو جعفر احساس كرده بود كه محمد در حجاز آماده‌ى نهضت است محمد بن عبد اللَّه وقتى به اين دستورها التفات يافت ديگر استناد را جائز نشمرد و يكباره قيام كرد .\r\nاين قيام نارس بود ، زيرا هنوز طرفداران او زمينه را براى نهضت او آماده نساخته بودند .\r\nمحمد بن عبد اللَّه از پشت پرده‌ى استتار آشكار شد .\r\nرياح بن عثمان بيدرنگ به نگهبانان موسى دستور داد اگر كسى بتعقيب آنان اقدام كرده گردن موسى را بزنند .\r\nولى محمد بن عبد اللَّه پيشدستى كرد و ( حصين بن حضير ) را با چند سوار بتعقيب نگهبانان موسى فرستاد و پيش از آنكه خون موسى\r\n\r\n","description":"","footnote":"","page_name":" 378 ","page_number":393},
  {"content":"\r\n\r\n( 1 ) ابن عبد اللَّه ريخته شود فرستادگان محمد از راه رسيدند و موسى را از چنگ نگهبانانش خلاص كردند .\r\nابو نعيم ، فضل بن دكين چنين ميگويد :\r\nعبد اللَّه بن عمر ، ابن ذئب و عبد الحميد بن جعفر بسراغ محمد بن عبد اللَّه آمدند و گفتند :\r\n- ديگر از چه چيز انتظار ميكشى ؟ چرا برپا نميخيزى ؟ اكنون امت محمد صلّى اللَّه عليه و آله و سلّم جز تو كسى را ندارد . قيام كن ، حتى اگر با تن تنها هم باشى برخيز و بر ضد منصور بر آشوب .\r\nعيسى از قول پدر خود روايت مىكند :\r\nرياح بن عثمان ما را بحضور خود خواند .\r\nمن با امام جعفر بن محمد ( ع ) و على بن عمر و حسن بن الحسين و گروهى از رجال قريش بديدارش رفتيم . اسماعيل بن ايوب مخزومى هم با ما بود .\r\nما در حضور وى نشسته بوديم كه ناگهان بانك تكبير برخاست صداى « اللَّه اكبر » فضا را لبريز ساخت .\r\nگمان برديم كه اين صدا از قواى انتظامى حكومت است و قواى انتظامى گمان بردند كه ما تكبير گفته‌ايم .\r\nعقبة بن مسلم در حضور رياح نشسته بود . برخاست و بر شمشيرش تكيه كرد و به فرماندار مدينه گفت :\r\n\r\n","description":"","footnote":"","page_name":" 379 ","page_number":394},
  {"content":"\r\n\r\n( 1 ) - مرا بگذار تا با شمشير گردن اين قوم را بزنم .\r\nمثل اينكه قيام محمد را دريافته بود .\r\nعلى بن عمر ميگويد :\r\nنزديك بود همه‌ى ما در آن روز به خون بغلطيم .\r\nدر اين هنگام حسين بن على ( صاحب فخ ) از جا جست و گفت :\r\n- ما گردنكش و عاصى نيستيم . ما سر تسليم بپيش داريم . بنا بر اين شما نميتوانيد به روى ما شمشير بكشيد .\r\nرياح بن عثمان و محمد بن عبد العزيز ( كه بيش و كم بوخامت اوضاع پى برده بودند ) برخاستند و در خانهء يزيد پنهان شدند .\r\nما از خانه‌ى عبد العزيز بن مروان بدر آمديم . و دور « كناسه » در كوچه‌ى معروف بكوچه‌ى « عاصم بن عمر » صف كشيديم .\r\nدر اين هنگام اسماعيل مخزومى بپسرش خالد گفت :\r\n- من نمىتوانم از جايم برخيزم . بلندم كن .\r\nپسرش خالد ويرا از زمين بلند كرد .\r\nعبد العزيز بن عمار ، از قول پدرش ميگويد :\r\n- ما همچنان ايستاده بوديم كه از جانب « زورا » دو مرد سوار پديدار شدند .\r\nاين دو سواره همچنان بسوى ما مىتاختند تا به موضعى كه ميان خانه‌ى عبد اللَّه بن مطيع عدوى و رحبة القضا واقع بود رسيدند .\r\nاين جا را « موضع السقايه » ميناميدند .\r\n\r\n","description":"","footnote":"","page_name":" 380 ","page_number":395},
  {"content":"\r\n\r\n( 1 ) همه گفتند .\r\n- مطلب جدى است .\r\nدر اين وقت صدائى از دور شنيديم . ديرى ايستاديم و انتظار كشيديم تا سرانجام محمد بن عبد اللَّه پديدار شد .\r\nوى بر الاغى سوار بود و دويست و پنجاه تن پياده از دنبالش مىآمدند .\r\nمحمد به همراهانش گفت :\r\n- از كوچه‌ى « بنى سلمه » برويد . اميد است بسلامت بگذريد .\r\nناگهان صداى اللَّه اكبر از مردم برخاست و اين صدا رفته رفته بالا گرفت .\r\nمحمد بن عبد اللَّه بدين ترتيب از كوچه‌ى بن حضير به گذر خرما فروشان رسيد و بسوى زندان دار الاماره روى آورد .\r\nدستور داد در زندان را بشكنند و زندانيان را آزاد سازند .\r\nمحل زندان در اين تاريخ خانه‌ى هشام بود .\r\nمحمد از آنجا به « رحبة القضا » آمد و به طرف خانه‌ى « عاتكه رفت .\r\nبر در آن خانه نشست و مردم دسته دسته به سمت او رفتند .\r\nشنيده‌ايم كه گفته شد :\r\n« آقاى من از راه رسيد . »\r\nعمر بن راشد ميگويد :\r\n\r\n","description":"","footnote":"","page_name":" 381 ","page_number":396},
  {"content":"\r\n\r\n( 1 ) محمد بن عبد اللَّه در بيست و هشتم ماه جمادى سال صد و چهل و پنج قيام كرد . . بر سرش كلاهى زرد رنگ ديده‌ايم .\r\nكلاهش كار مصر بود . رنگش زرد بود . جامه‌اش هم همين رنگ را داشت . بر دور آن كلاه عمامه‌اى هم بسته بود . بر دستش شمشير برهنه ميدرخشيد .\r\nبه همراهانش مىگفت :\r\n- نكشيد . نكشيد .\r\nمحمد دستور داد پله‌هاى خانه را ويران ساختند و رياح بن عثمان را با برادرش عباس و عقبه بن مسلم در خانه‌ى مروان . قسمت تحتانى .\r\nتوقيف كردند .\r\nاز هر بن سعدى مىگويد :\r\nمحمد بن عبد اللَّه بيش از سپيده دم به مسجد اعظم آمد و بر منبر نشست و خطابه‌اى ايراد كرد .\r\nو بعد از منبر فرود آمد و نماز صبح را ادا كرد .\r\nاين وقت مردم مدينه از در درآمدند و با وى بيعت كردند .\r\nبيعت مردم اختيارى بود . يعنى كسى مجبورشان نكرده بود كه بيعت كنند .\r\nگفته‌اند .\r\n\r\n","description":"","footnote":"","page_name":" 382 ","page_number":397},
  {"content":"\r\n\r\n( 1 ) هنگامى كه محمد بر منبر نشسته بود و سخن مىگفت خلط سينه‌اش بدهانش آمد . اندكى به چپ و راستش نگاه كرد . ديد جائى كه بتواند خلط سينه‌اش را تف كند ندارد .\r\nسرش را بلند كرد و آن خلط را به سمت سقف مسجد انداخت .\r\nخلط سينه‌ى وى به سقف مسجد چسبيد .\r\nعبد اللَّه بن ربيع از قول پدرش مىگويد :\r\n« ما در كنار شهر تازه‌اى كه در دست بنيان بود . بغداد » توى خيمه‌ها و چادرهاى خود نشسته بوديم .\r\nگفته‌اند كه « امير المؤمنين بر مركب سوار شد » من بيدرنگ برخاستم و بدنبال موكب منصور به راه افتادم .\r\nعيسى بن على را هم در طى راه ديدم . با هم از پشت سر موكب ميرفتيم . منصور كه بر پشت زين نشسته بود مطلقا جلوى خودش را نگاه مىكرد . نگاهش از يال اسبش نمىگذشت .\r\nدر اين هنگام به « طوسى » گفت :\r\n- ابو العباس را بگو بيايد اينجا .\r\nعيسى بن على جلو دويد و خودش را به منصور رسانيد . عيسى از سمت راست منصور ميرفت .\r\nپس از لحظه‌اى گفت :\r\n- ربيع كجاست ؟\r\n\r\n","description":"","footnote":"","page_name":" 383 ","page_number":398},
  {"content":"\r\n\r\n( 1 ) من هم اسب به جلو تاختم و از سمت چپش روانه شدم .\r\nمن و عيسى بن على از چپ و راستش اسب مىراندم .\r\nاينجا بود كه منصور گفت :\r\n- اين دروغگو پسر دروغگو . ابن محمد بن عبد اللَّه در مدينه بر ضد حكومت ما خروج كرد .\r\nگفتم يا امير المؤمنين آيا ميتوانم حديث سعيد بن جعده را بعرض برسانم .\r\n- آن حديث چيست گفتم :\r\n- سعيد بن جعده در لشكر مروان بسر ميبرد . وى در « يوم الزاب » همراه مروان بود . عبد اللَّه بن على با مروان مىجنگيد . مروان نميدانست كه فرمانده نيروى دشمنش كيست ؟\r\nگفت بر اين لشكر چه كسى فرمان ميدهد .\r\nگفته‌اند « عبد اللَّه بن على بن عبد اللَّه بن عباس .\r\nالبته اسمش را شناخت ولى نتوانست خودش را بشناسد .\r\nبراى تكميل اين تعريف گفتند :\r\nهمان جوان كه از لشكر عبد اللَّه بن معاويه اسير شد و بحضور تو تسليم شد .\r\nبه ياد مروان آمد كه كيست : گفت :\r\n\r\n","description":"","footnote":"","page_name":" 384 ","page_number":399},
  {"content":"\r\n\r\n( 1 ) شناختمش . به خدا ميخواستم بكشمش شب هنگام تصميم گرفتم كه بدست دژخيمش بسپارم ولى فرداى آن شب كه خواستم فرمان قتلش را تكرار كنم از زبانم كلمه‌ى آزادى پريد . گفتم آزادش كنند . مقدر بود كه چنين شود .\r\nمروان بدنبال اين سخن گفت :\r\n- به خدا دوست ميداشتم على بن ابى طالب عوض اين جوان بر نيروى دشمنان من فرمان ميداد چون اطمينان دارم كه على و فرزندان على را در سلطنت سهمى نيست .\r\nمنصور گفت :\r\n- ترا به خدا قسم مىدهم سعيد چنين گفته :\r\n- زنم سه طلاقه باشد اگر دروغ بگويم . سعيد براى من اين حكايت را تعريف كرده است .\r\nمحمد بن ابى حرب مىگويد :\r\n- وقتى گزارش نهضت محمد بن عبد اللَّه بن منصور رسيد سخت بهراس افتاد .\r\nحارثى منجم معروف گفت :\r\n- چه هراسى از او دارى . به خدا اين مرد اگر كره‌ى زمين را تحت تصرف خود در آورد بيش از نود روز زندگانى نخواهد\r\n\r\n","description":"","footnote":"","page_name":" 385 ","page_number":400},
  {"content":"\r\n\r\n( 1 ) كرد .\r\nعباس بن سفيان مىگويد :\r\nهنگامى كه محمد بن عبد اللَّه بر ضد منصور ظهور كرد خليفه فرمود :\r\n- برويد با اين « احمق » يعنى عمويش عبد اللَّه بن على . صحبت كنيد . عبد اللَّه مردى نظامى است . اطلاعات جنگى او براى ما سودمند است . با او مشورت كنيد كه چه بايد كرد اما از قول من حرف نزنيد .\r\nحاشيه‌نشينان در بار دست جمعى به زندان رفتند .\r\nوقتى چشم عبد اللَّه به اين قوم افتاد حيرت كرد :\r\n- براى چه كارى آمده‌ايد ؟\r\nو بعد از اندكى مكث گفت :\r\n- شما كه سالها مرا ترك گفته‌ايد .\r\nگفتند :\r\n- از امير المؤمنين اجازت گرفته‌ايم . او هم اجازه‌مان داده است .\r\nاين مهم نيست . بگوييد به‌بينم چه خبر است ؟\r\n- محمد بن عبد اللَّه بر ضد امير المؤمنين خروج كرده\r\n\r\n","description":"","footnote":"","page_name":" 386 ","page_number":401},
  {"content":"\r\n\r\n( 1 ) عبد اللَّه بن على گفت :\r\n- آدميزاده وقتى در زندان بسر ميبرد مغزش هم زندانى است .\r\nدرست نمىتواند فكر كند به او بگوييد از زندان رهايم كند تا من با مغز آزاد در پيرامون اين حادثه فكر كنم .\r\nبه ابو جعفر منصور گفته‌اند كه عمش عبد اللَّه بن على چه گفته .\r\nمنصور چنين پاسخ داد .\r\n- اگر محمد بن عبد اللَّه تا در اتاق من پيشروى كند من هرگز عبد اللَّه بن على را از زندان آزاد نخواهم ساخت . من براى محمد بن عبد اللَّه از عبد اللَّه بن على بهترم .\r\nمعهذا عبد اللَّه بن على عباسى در همان زندان براى منصور نقشه‌ى جنگ كشيد به فرستادگانش گفت :\r\n- پسر سلامه « يعنى منصور » را بخل دارد هلاك مىكند .\r\nبه او بگوييد پيش از همه چيز در خزانه‌هاى دينار و درهم را بگشايد .\r\nبه سپاهيانش پول فراوان نبخشد . زيانى نخواهد كرد زيرا اگر بر دشمن چيره شود اين خزانه‌ها را از نو آباد خواهد ساخت و بجاى دينار و درهم دينارها و درهم‌ها خواهد گذاشت و اگر دشمن بر او غلبه كند\r\n\r\n","description":"","footnote":"","page_name":" 387 ","page_number":402},
  {"content":"\r\n\r\n( 1 ) خوبيش اينست كه اندوخته‌هايش را نخواهد برد چون در اين حال ديگر اندوخته‌اى ندارد .\r\nبه او بگوييد بيدرنگ به سمت كوفه حمله كند زيرا مردم كوفه آل على را دوست ميدارند . كوفه را از چهار سوى تحت نظر بگيرد . اگر كسى از كوفه بهر سوى بيرون رود يا بكوفه از هر سوى درون آيد فرمان كند كه بيدريغ سر از پيكرش بردارند .\r\nمسلم بن قتبه را از « رى » احضار كند و فرماندهى سپاه را بعهده‌ى او گذارد .\r\nفرمان دهد كه از شام سربازان سلحشور و دلير بسوى عراق بسيج كنند . اين سپاه بايد همچون قاصدان نامه‌بر با شتاب به طرف عراق عزيمت كنند تا بوقت در اردوگاه حاضر باشند .\r\nبه او بگوييد تا ميتواند سربازان را از دينار و درم بىنياز بدارد و مسلم بن قتبه را بر آنان بگمارد .\r\nاين پيام را به منصور رسانيدند و او هم به همين دستور رفتار كرد .\r\nمسمع بن عبد الملك مىگويد :\r\nهنگامى كه محمد بن عبد اللَّه در مدينه قيام كرد منصور پسر عم خود عيسى بن موسى هاشمى را بحضور خود طلبيد و گفت :\r\n- محمد بر ضد ما برخاست و من ترا براى اطفاى اين فتنه به حجاز\r\n\r\n","description":"","footnote":"","page_name":" 388 ","page_number":403},
  {"content":"\r\n\r\n( 1 ) مىفرستم .\r\nعيسى گفت :\r\n- يا امير المؤمنين . اين عموهاى تو هستند كه دور و بر تو حلقه زده‌اند . با آنان درباره‌ى اين پيش آمد مهم مشورت كن .\r\nمنصور با لحن معنى دارى گفت :\r\n- پس سخن ابن هرمه چه معنى ميدهد . آنجا كه مىگويد :\r\nمردى را مىبينى كه راز خود را بكس فاش نميسازد و نجواى او به گوش كس نميرسد .\r\nدر كارهاى خود خونسرد و آرام است .\r\nاما در آنجا كه ميگويد « مىكنم » حتما خواهد كرد .\r\nمدائنى مىگويد :\r\nابو جعفر منصور براى عيسى بن موسى سه بار اين سخن را تكرار كرد :\r\n- هنگامى كه محمد را از ميان برداشتى سعى كن خون يك گنجشك را هم بر خاك نريزى .\r\nو بعد گفت :\r\n- فهميدى ؟\r\nابو جعفر منصور پسر عم خود عيسى را با چهار هزار مرد مسلح به حجاز فرستاد تا كار محمد بن عبد اللَّه را بسازد .\r\n\r\n","description":"","footnote":"","page_name":" 389 ","page_number":404},
  {"content":"\r\n\r\n( 1 ) در ركاب عيسى محمد بن ابى العباس . محمد بن زيد علوى . قاسم بن حسن علوى محمد بن عبد اللَّه جعفرى . حميد بن قحطبه نيز بسوى اين معركه عزيمت كردند .\r\nعيسى با نيروى خود به مدينه نزديك شد و محمد دستور داد كه بدور مدينه خندق كندند . يعنى جاى آن خندق را كه رسول اللَّه در پيكار « احزاب » كنده بود خالى كردند و همان خندق را از نو پديد آوردند .\r\nو بر دهانه‌ى كوچه‌ها نيز خندق‌ها كنده شد .\r\nعيسى وقتى با اردوى خود به « فيد » آمد و براى محمد عبد اللَّه نامه‌ى امان فرستاد .\r\nو براى اهل مدينه نيز بوسيله‌ى محمد بن زيد علوى پيام داد :\r\n- اى اهل مدينه . امير المؤمنين منصور زنده است . من او را زنده در كافش بجا گذاشتم و اين عيسى بن موسى هاشمى است كه به شهر شما آمده و به شما امان ميدهد [ ( 1 ) 
  ] قاسم بن حسن علوى نيز با مردم مدينه از حيات منصور و امان او سخن‌ها گفت ولى ملت مدينه جواب داد :\r\n\r\n\r\n","description":"","footnote":"\r\n[ ( 1 ) 
  ] تاكيد در اينكه ابو جعفر منصور زنده است بخاطر شايعه‌ى مرگ او در مدينه بود . محمد نفس زكيه در تبليغات خود گفته بود ابو جعفر منصور مرده است .\r\n","page_name":" 390 ","page_number":405},
  {"content":"\r\n\r\n( 1 ) - ما ابو الدوانيق ( يعنى منصور ) را از خلافت خلع كرده‌ايم .\r\nمحمد بن عبد اللّه در پاسخ عيسى هاشمى متقابلا نامه‌اى امان فرستاد و او را بيعت و طاعت خود دعوت كرد .\r\nعبد اللّه بن ابى الحكم مىگويد :\r\n- محمد بن عبد اللّه از طرف خود انجمنى ترتيب داد و با آنان بمشاوره پرداخت .\r\nدر اين هنگام نيروى منصور به مدينه نزديك شده بود .\r\n- آيا در مدينه بماند يا مدينه را ترك گويد .\r\nگروهى گفتند همين جا ميمانيم و گروهى عقيده داشتند كه بايد از مدينه رخت بيرون كشيد .\r\nمحمد بن عبد الحميد بن جعفر گفت :\r\n- عقيده‌ى تو چيست ابا جعفر ؟\r\n- من مدينه را شهرى فقير و بينوا ميبينم در آنجا از همه جاى دنيا اسب كمتر و آذوقه گرانتر و پول كمياب‌تر و اسلحه ناياب‌تر و سرباز ضعيفتر است .\r\nتو اكنون در يك چنين شهر بسر ميبرى و ميخواهى با شهر ديگرى كه سربازان مسلح و سلحشور دارد و مال و آذوقه در آنجا فراوانتر و مردمش آسوده‌ترند بجنگى .\r\nعقيده‌ى من اينست كه از مدينه بمصر عزيمت كنيم . در محيطى مثل مصر ميتوانيم با محيطى مانند عراق پيكار كنيم .\r\n\r\n","description":"","footnote":"","page_name":" 391 ","page_number":406},
  {"content":"\r\n\r\n( 1 ) بر ضد عقيده‌ى عبد الحميد ، جبير بن عبد اللّه گفت :\r\n- هرگز ، هرگز ، پناه به خدا ميبرم اگر تو مدينه را تنها بگذارى مدينه شهريست كه رسول اللّه بسال احد در حقش چنين فرمود :\r\n- چنين بخواب ديده‌ام كه دستم را در آستين زرهى مطمئن و استوار فرو برده‌ام .\r\nتعبير روياى من شهر مدينه است .\r\nمحمد بن عبد اللّه عقيده‌ى جبير را بر عقيده‌ى عبد الحميد رجحان داد و همان مدينه را اختيار كرد .\r\nمدائنى ميگويد :\r\nوقتى سپاه منصور بسوى مدينه رو كردند با ابراهيم بن جعفر زبيرى برخوردند .\r\nابراهيم بمركب خود هى زد تا از جنگ فرار كند ولى اسبش لغزيد و ابراهيم را بر خاك فرو افكند .\r\nابراهيم دستگير شد و بنا بر فرمان عيسى بن موسى به قتل رسيد .\r\nعيسى بن موسى از « بطن فرات » به « جرف » درآمد و آنجا در كاخى كه از سليمان بن عبد الملك اموى بر جا مانده بود نزول كرد .\r\nآن روز صبح روز دوازدهم ماه مبارك رمضان سال صد و چهل و پنجم هجرت بود .\r\nآن روز ، روز شنبه بود .\r\nعيسى تصميم داشت چندى در قصر سليمان بماند و جنگ را به عقب\r\n\r\n","description":"","footnote":"","page_name":" 392 ","page_number":407},
  {"content":"\r\n\r\n( 1 ) بيندازد ولى بوى گزارش دادند كه محمد بن عبد اللّه چنين مىگويد :\r\n« حميد بن قحطبه و مردم خراسان هنوز در بيعت من بسر مىبرند .\r\nو به همين جهت اگر من فرمان دهم آنان بر ضد فرمانده خود خواهند شوريد . . .\r\nاين گزارش عيسى هاشمى را نگران ساخت و دستور داد هر چه زودتر كار جنگ را بپايان رسانند .\r\nروز دوشنبه چهاردهم ماه رمضان مردم مدينه ناگهان خود را در حلقه‌ى نيروى منصور محصور يافتند .\r\nتا لحظه‌اى كه سپاه ابو جعفر به شهر حمله‌ور شد كسى اين واقعه را پيش بينى نميكرد .\r\nعيسى بن حميد بن قحطبه كه متهم به طرفدارى از محمد بن عبد اللّه بود دستور داد شخصا با محمد نبرد كند .\r\nفرماندهى نيرو همچنان بعهده‌ى عيسى بود .\r\nاز سپاه محمد بن عبد اللّه پسر عمش عيسى بن زيد بن على سپهسالارى را به عهده داشت .\r\nدر اين هنگام محمد بن عبد اللّه بر مصلاى خود ايستاده بود و نماز ميخواند جنگ در گرفت .\r\nمحمد بن عبد اللّه شخصا بميدان آمد و حميد بن قحطبه بدستور فرمانده خود با او حريف شد .\r\nدر برابر يزيد و صالح پسران معاويه جعفرى كثير بن حصين عهده\r\n\r\n","description":"","footnote":"","page_name":" 393 ","page_number":408},
  {"content":"\r\n\r\n( 1 ) دار پيكار بود .\r\nمحمد بن ابى العباس و عقبة بن مسلم با جهنه مىجنگيدند .\r\nپسران معاوية بن عبد اللّه به كثير پيغام دادند و از وى امان خواستند .\r\nكثير اين تقاضا را به عيسى بن موسى فرستاد ولى عيسى قبول نكرد و گفت - اين دو نفر را پيش من امانى نيست .\r\nيزيد و صالح وقتى فهميدند كه دشمن اما نشان نميدهد از معركه گريختند .\r\nاين جنگ از صبح روز دوشنبه تا ظهر دوام داشت .\r\nسپاه محمد زخم‌هاى فراوان برداشتند و از پيرامون او پراكنده شدند .\r\nمحمد بهنگام ظهر از ميدان جنگ بخانه‌ى مروان رفت و در آنجا نماز ظهر را بجا آورد و بعد از نماز غسل كرد و حنوط كرد .\r\nعبد اللّه آل مور بوى گفت :\r\n- تو نمىتوانى از عهده‌ى نيروى منصور برآئى . خوبست كه از مدينه به مكه رخت بكشى .\r\nمحمد بن عبد اللّه امتناع كرد :\r\n- نه ، من به مكه نميروم . مدينه را ترك نمىكنم زيرا عيسى بن موسى اگر در اين شهر مرا بجنگ نياورد قتل عام خواهد كرد و ماجراى « روز\r\n\r\n","description":"","footnote":"","page_name":" 394 ","page_number":409},
  {"content":"\r\n\r\n( 1 ) حره » را از نو بوجود خواهد آورد [ ( 1 ) 
  ] و تو اى ابا جعفر اگر نميتوانى همراه من بمانى آزادى . من بيعت خود را از گردن تو برداشته‌ام . بهر جا ميخواهى برو .\r\nنميرى ميگويد :\r\n- خراسانىهاى نيروى منصور وقتى حضير زبيرى را مىديدند به زبان فارسى فرياد ميكشيدند :\r\n- حضير آمد ، حضير آمد .\r\nو آشكارا در برابرش ميلرزيدند .\r\nديگرى گفت :\r\n- وقتى سر حضير را از پيكرش بدور كردند خواستيم پيكرش را از زمين برداريم ، براى ما مقدور نبود اين جنازه را برداريم زيرا استخوان‌هايش زير شمشير از هم سوا شده بود . مثل بادنجان پيكرش قطعه قطعه روى زمين پراكنده شده بود .\r\nما استخوانهايش را بهم جفت ميكردم .\r\nعيسى بن موسى هاشمى هنگام عصر بحميد بن قحطبه گفت :\r\n- من اين اهمال را در تو آشكارا احساس مىكنم . خوب است\r\n\r\n\r\n","description":"","footnote":"\r\n[ ( 1 - ) 
  ] يوم الحره آن روز را مىگويند كه بسال شصت و سوم هجرت در عهد يزيد بن معاويه با دست مسلم بن عقبه معروف به « مسرف » به صورت قتل عام در مدينه پديد آمد .\r\n","page_name":" 395 ","page_number":410},
  {"content":"\r\n\r\n( 1 ) وظيفه‌ى خود را در جنگ با محمد بعهده‌ى حمزة بن مالك بگذارى .\r\nحميد بن قحطبه با خشم گفت :\r\n- به خدا اگر چنين كنى من دست از جان تو بر نخواهم داشت . من از صبح تاكنون شمشير مىزنم و مرد ميكشم . اكنون كه بوى پيروزى به مشام تو رسيده ميخواهى مرا از افتخار بر كنار كنى .\r\nحميد بن قحطبه از آن لحظه بر كوشش افزود تا عصر هنگام محمد ابن عبد اللّه بقتل رسيد .\r\nازهر بن سعد مىگويد :\r\n- حميد بن قحطبه به كوچه‌ى « اشجع » رفت و در آنجا محمد را بقتل رسانيد .\r\nمدائنى مىگويد .\r\nمحمد بن عبد اللّه به حميد بن قحطبه با لحن توبيخ گفت :\r\n- مگر تو با من بيعت نكرده بودى .\r\nحميد جواب داد :\r\n- آرى با تو بيعت كردم ولى معهذا ترا خواهم كشت زيرا جزاى كسى كه اسرار سياسى را ببچه‌ها مىسپارد جز اين نيست .\r\nمسعود در حال مىگويد :\r\n- محمد را در آن روز ديدم كه داشت با دشمنانش ميجنگيد .\r\nمن نگاهش مىكردم كه مردى شمشيرش را بر نرمه‌ى گوش راست او فرود آورده بود ، او به زانو درآمد . از نو بر او حمله‌ور شد\r\n\r\n","description":"","footnote":"","page_name":" 396 ","page_number":411},
  {"content":"\r\n\r\n( 1 ) در اين هنگام حميد بن قحطبه فرياد كشيد :\r\n- او را نكشيد . نكشيد او را .\r\nسپاه منصور از كنار محمد دور شدند .\r\nحميد بن قحطبه شخصا پيش رفت با دست خود سر از پيكر محمد دور ساخت .\r\nلعن اللّه حميدا و غضب عليه حارث بن اسحاق مىگويد :\r\nمحمد بر روى زانوى خود بلند شده بود . با شمشير از خود دفاع ميكرد و ميگفت :\r\n- واى بر شما ، من پسر پيامبر شما هستم . هم مجروح هستم و هم مظلوم .\r\nابو حجاج منقرى ميگويد :\r\nمحمد در آن روز كه ميجنگيد با آنچه از جنگ‌هاى حمزه اسد اللّه تعريف ميكنند شباهت شديدى داشت .\r\nسپاه منصور را با شمشير به عقب مىراند . هيچكس به او نزديك نميشد الا آنكه از دم شمشيرش به خاك و خون مىغلطيد .\r\nتا اينكه از نيروى عيسى هاشمى مردى زاغ چشم و سرخ‌رو او را هدف تير قرار داد .\r\nاو پشت بديوارى داده بود و ايستاده بود . ميان من و او انبوه\r\n\r\n","description":"","footnote":"","page_name":" 397 ","page_number":412},
  {"content":"\r\n\r\n( 1 ) سپاه حائل شده بودند .\r\nدر آن هنگام كه محمد بن عبد اللّه مزه‌ى مرگ را در كام خود احساس كرد شمشير خود را شكست .\r\nمنقرى ميگويد :\r\nاز جدم شنيدم آن شمشير ، شمشير رسول اكرم معروف به « ذو الفقار » بود [ ( 1 ) 
  ] محمد حسنى ميگويد :\r\n- محمد بن عبد اللّه بخواهرش گفته بود :\r\n- من امروز با دشمنانم مىجنگم . تو در اينجا هوشيار باش .\r\nوقتى روز از ظهر گذشت و خورشيد زوال گرفت اگر از آسمان باران باريد بدان كه من كشته شده‌ام . تنورها را روشن كن و ديوان دولتى مرا كه نام طرفداران و پيروانم در آن ثبت شده به تنور بينداز .\r\nاما اگر خورشيد زوال كرده ولى عوض باران باد و طوفان در گرفته مطمئن باش كه برادرت بر دشمن خويش پيروز شده است .\r\nپس از قتل من مرا از ميدان جنگ بدر آوريد . بسر من كارى نداشته باشيد زيرا سر مرا بشما نخواهند داد . فقط پيكر مرا از ميدان جنگ به « ظلهء بنى نبيه » بياوريد .\r\n\r\n\r\n","description":"","footnote":"\r\n[ ( 1 - ) 
  ] با رواياتى كه درباره‌ى ذو الفقار بما رسيده اين شمشير از دست امام حسين ارواحنا فداه بفرزندانش رسيد . اين شمشير در خاندان حسنى وجود نداشت .\r\n","page_name":" 398 ","page_number":413},
  {"content":"\r\n\r\n( 1 ) به قدر چهار تا پنج ذرع بر روى زمين در آنجا براى من قبر بكنيد و مرا در آن قبر به خاك بسپاريد .\r\nخواهرش پس از زوال ظهر ديد ابرى سياه هوا را فرا گرفت و بارانى شديد فرو باريد .\r\nاو در حين زوال تنورها را روشن نگاه داشته بود .\r\nشتاب زده ديوان دولتى برادرش را بتنورها انداخت تا منصور از نام و نشان پيروان محمد بن عبد اللّه آگاه نشود .\r\nو بعد نعش برادرش را در همانجا كه وصيت كرده بود به خاك سپرد .\r\nگفته شده بود :\r\n- علامت قتل نفس زكيه اينست كه سيل خون خانه‌ى « تكه » را فرا خواهد گرفت .\r\nكسى نمىتوانست اين گفتار را توجيه كند زيرا محال مينمود آنقدر خون ريخته شود كه تا خانه‌ى عاتكه را زير موج بيندازد ولى در آن روز كه محمد به قتل رسيد باران شديد آميخته با خون محمد سيلى از خونابه سرازير كرد كه بخانه‌ى عاتكه رسيد .\r\nهنگامى كه در « ظله نبى نبيه » براى محمد بن عبد اللّه داشتند قبر مىكند يك لوح سنگى بدست آوردند كه بر آن نوشته شده بودند .\r\nهذا قبر الحسن بن على بن ابى طالب زينب دختر عبد اللّه خواهر محمد وقتى اين لوح سنگى را ديد گفت :\r\n\r\n","description":"","footnote":"","page_name":" 399 ","page_number":414},
  {"content":"\r\n\r\n( 1 ) - برادرم را خدا رحمت كند . از همه بهتر ميدانست كه اينجا كجاست و به همين جهت وصيت كرد كه او را در اين گوشه به خاك بسپاريم عبد اللّه بن عامر اسلمى ميگويد :\r\n- در ركاب محمد بن عبد اللّه با نيروى منصور مىجنگيديم . به من گفت اگر ابرى برخيزد و بارانى در بگيرد و بر پشت ما قطره‌هاى باران فروچكد خون مرا بر روى « احجار زيت » تماشا كن .\r\nبه خدا ديرى نكشيد كه ابرى سياه ما را فرو گرفت و رعدى زد و برقى كشيد و از ما گذشت و بنيروى عيسى رسيد .\r\nدر اين هنگام بارانى در گرفت و همانطور كه محمد گفته بود نعش او را بر « احجار زيت » ديدم .\r\nاسماعيل بن ميثم مىگويد :\r\n- وقتى عيسى بن موسى هاشمى بمدينه رسيد . امام جعفر بن محمد فرمود :\r\n- اين همان نيست ؟\r\nگفته شد :\r\n- كى ؟\r\nفرمود :\r\n- همان كسى كه با خون ما بازى مىكند . به خدا اين دو نفر از دست او جان بدر نخواهند برد .\r\nيعنى « محمد و ابراهيم »\r\n\r\n","description":"","footnote":"","page_name":" 400 ","page_number":415},
  {"content":"\r\n\r\n( 1 ) رومى برده‌ى آزاد شده‌ى امام صادق ميگويد :\r\nبه من گفت :\r\n- برو ببين چه ميكنند .\r\nبرگشتم و گفتم :\r\n- محمد به قتل رسيده و عيسى « عين ابى زياد » را تصرف كرده است .\r\nديرى بانديشه فرو رفت و آنگاه گفت :\r\n- اين عيسى را چه رسيده كه اين همه با ما بد مىكند . رحم ما را قطع مىكند . به خدا و فرزندانش از اين چشمه « عين ابى زياد » نخواهند چشيد .\r\nايوب بن عمر ميگويد :\r\nامام صادق به ابو جعفر منصور گفت :\r\n- يا امير المؤمنين عين ابى زياد را به من واگذار تا از نخلستان‌هايش - استفاده كنم .\r\nابو جعفر گفت :\r\n- با من چنين سخن مىگوئى به خدا ترا خواهم كشت .\r\nامام صادق فرمود :\r\n- شتاب مكن آرام باش . من اكنون شصت و سه سال عمر دارم در همين شصت و سه سالگى پدرم محمد باقر و جدم امير المؤمنين زندگى را بدرود گفته‌اند .\r\n\r\n","description":"","footnote":"","page_name":" 401 ","page_number":416},
  {"content":"\r\n\r\n( 1 ) من به عهده مىگيرم كه هرگز مايه‌ى آزار تو نباشم و اگر پس از تو به زندگى ادامه داده‌ام ورثه‌ى تخت و تاج ترا نيز نيازارم .\r\nابو جعفر بر حال امام رقت كرد و از خونش در گذشت .\r\nاسلمى ميگويد :\r\nدر همان روزها كه ابو جعفر نيروى خود را بمدينه فرستاده بود مردى از در درآمد و گفت :\r\n- محمد بن عبد اللّه گريخت :\r\nابو جعفر گفت :\r\nدروغ ميگوئى ، ما از خانواده‌اى هستيم كه هرگز فرار نميكنيم .\r\nابو حجاج جمال ميگويد :\r\nمن بالاى سر ابو جعفر منصور ايستاده بودم .\r\nمردى از راه رسيد و گفت :\r\n- عيسى بن موسى از دست محمد شكست خورد .\r\nابو جعفر بر مسند خود تقريبا لميده بود . وقتى اين خبر را شنيد راست نشست و گفت :\r\n- پس بازى بچه‌ها با خلافت و مشورت زنها در امور دولت چه شده است [ ( 1 ) 
  ]\r\n\r\n\r\n","description":"","footnote":"\r\n[ ( 1 - ) 
  ] اشاره به خبريست كه امام ابو عبد اللّه جعفر بن محمد صلوات اللّه عليه داده بود و فرموده بود كودكان بنى عباس با خلافت بازى ميكنند و زنان را طرف مشورت قرار ميدهند .\r\n","page_name":" 402 ","page_number":417},
  {"content":"\r\n\r\n( 1 ) ابو كعب مىگويد .\r\n- من پيش عيسى هاشمى نشسته بودم . محمد بن عبد اللّه كشته شد و سرش را به پيشگاه عيسى آورده بودند .\r\nرويش را به همنشينانش كرد و گفت :\r\n- درباره‌ى اين سر چه مىگوئيد .\r\nما همه در حق او به ناشايست و ناسزا سخن گفتيم اما يكى از افسران سپاه گفت :\r\n- به خدا دروغ مىگوئيد . بيهوده مىگوئيد . محمد گناهى جز قيام بر ضد امير المؤمنين منصور و ايجاد تفرقه ميان امت نداشت .\r\nمحمد مردى بود كه روزها روزه‌دار بود و شب‌ها تا سپيده‌دم به نماز مىايستاد .\r\nهمنشينان عيسى همه خاموش شدند .\r\nعلى بن ابى طالب « يكى از رجال روايت » مىگويد :\r\n- محمد بن عبد اللّه حسنى روز دوشنبه چهاردهم ماه رمضان سال صد و چهل و پنجم هجرت بيش از نماز پسين به قتل رسيد .\r\nمدائنى مىگويد :\r\n- عيسى بن موسى هاشمى مردمى را به حضور ابو جعفر قاسم بن حسن علوى فرستاد تا مژده‌ى قتل محمد را به او بگويد گفته مىشود كه اين مرد ابن ابى الكرام بود و سر محمد را براى\r\n\r\n","description":"","footnote":"","page_name":" 403 ","page_number":418},
  {"content":"\r\n\r\n( 1 ) قاسم بن حسن برده بود .\r\nقاسم از غم و افسوس لبهاى خود را گاز مىگرفت [ ( 1 ) 
  ] حارث بن اسحاق مىگويد :\r\nزينب دختر عبد اللّه و فاطمه دختر محمد بن عبد اللّه به عيسى بن موسى هاشمى پيغام دادند :\r\n- اكنون كه اين مرد « يعنى محمد بن عبد اللّه » را كشته‌ايد و بهدف خود رسيده‌ايد اگر مقدور است بما اجازت دهيد كه جنازه‌اش را به خاك بسپاريم .\r\nعيسى بن موسى در جوابشان چنين گفت :\r\n- آنچه اى دختر عموهاى من درباره‌ى قتل محمد گفته‌ايد به خدا قسم ميخورم نه به قتلش فرمان داده‌ام و نه با اطلاع من اين كار انجام يافته است بنابر اين ميتوانيد با احترام پيكر مقتول خود را به خاك بسپاريد .\r\nزينب خواهر محمد و فاطمه دخترش اين جنازه را از قتلگاهش برداشتند و بريدگىهاى گردنش را با پنبه پر كردند و در قبرستان بقيع بخاكش سپردند .\r\nزينب دختر عبد اللّه مىگويد :\r\nبرادرم مردى گندمگون بود . وقتى تن بى سرش را بخانه‌ى ما\r\n\r\n\r\n","description":"","footnote":"\r\n[ ( 1 ) 
  ] ابن قاسم بن حسن نواده‌ى زيد بن على بن الحسين عليهما سلام است كه پسر عم محمد بن عبد اللّه بود .\r\n","page_name":" 404 ","page_number":419},
  {"content":"\r\n\r\n( 1 ) آوردند رنگش برگشته بود . من نتوانستم بشناسمش . مقدارى از موى ريشش كه به گردنش مانده بود . من به اين علامت او را شناختم .\r\nيك روز و يك شب اين جسد در خانه‌ى من بود و مطلقا از گلويش خون ميرفت . من زير پيكر او دو تا تشك گذاشته بودم خون از تشك‌ها گذشت و به زمين رسند . بالاخره تشك سوم را گذاشتم . آنقدر خون از پيكرش رفت تا ديگر قطره‌اى در بدنش نماند .\r\nاسماعيل ميثمى مىگويد :\r\nسر محمد را در يك طبق سفيد گذاشته بودند و ميان مردم گردش ميدادند . من ديدمش . چهره‌اى گندمگون و خالدار داشت .\r\nهارون قروى مىگويد :\r\nمادرم صداى اصحاب محمد را شنيده بود . اصحاب محمد بن عبد اللّه حسين وقتى كه نهضت كردند شعارشان اين بود احد . احد . محمد بن عبد اللّه مدائنى مىگويد :\r\nوقتى كه محمد بن عبد اللّه با نيروى عيسى بن موسى به پيكار پرداخت « ابن حصين » كه از اصحاب محمد بود ابتدا به سراغ رياح بن عثمان « والى منصور در مدينه » رفت و سرش را از بدن دور كرد و بعد برگشت كه ابن خالد قسرى « والى سابق » را به قتل رساند . او در به روى خود بست .\r\nهر چه اين حصين زحمت كشيد نتوانست اين در را بگشايد . از\r\n\r\n","description":"","footnote":"","page_name":" 405 ","page_number":420},
  {"content":"\r\n\r\n( 1 ) او گذشت و به خانه‌ى محمد رفت و ديوان دولتى او را به آتش انداخت و سپس به ميدان جنگ رفت . همدوش با محمد جنگيد تا خود نيز بقتل رسيد .\r\n\r\n\r\n","description":"","footnote":"","page_name":" 406 ","page_number":421}
  ]