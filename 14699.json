[
  {"content":"\r\n\r\nاستفتائات\r\nجديد\r\nمرجع عاليقدر حضرت آية الله العظمى مكارم شيرازى دامت بركاته\r\n2\r\nگردآورى : ابوالقاسم عليان نژادى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر 1305 -\r\nاستفتائات جديد / مكارم شيرازى ، تهيه وتنظيم ابوالقاسم عليان نژادى [ ويرايش دوم 
  ] . - قم : مدرسة الإمام على بن ابى طالب عليه السلم ، 1384 .\r\nج .\r\n( ج . 2 ) isbn 964 - 8139 - 95 - 4\r\nفهرستنويسى براساس اطلاعات فيپا .\r\n1 . فتواهاى شيعه - - قرن 14 . فقه جعفرى - - رسالهء عمليه . الف . عليان نژادى ، ابوالقاسم ، 1343 ، گردآورنده . ب . مدرسة الإمام على بن ابى طالب عليه السلام .\r\n5 الف 7 م / 9 / 183 bp\r\n3422 / 297\r\nاستفتائات جديد ( جلد دوم )\r\nمرجع عاليقدر حضرت آية الله العظمى مكارم شيرازى ( مد ظله )\r\nتهيه وتنظيم : ابوالقاسم عليان نژادى\r\nتيراژ : 3000 نسخه\r\nنوبت چاپ : دوم ( ويرايش دوم )\r\nتاريخ انتشار : 1385 ش\r\nصفحه و قطع : 628 صفحه / وزيرى\r\nچاپ : سليمانزاده\r\nناشر : مدرسة الامام علىبن ابى طالب عليه السلام\r\nشابك : 4 - 95 - 8139 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 2000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\n[ جلد دوم 
  ]\r\nبِسْمِ اللَّهِ الرَّحْمنِ الرَّحِيمِ\r\n\r\nپيشگفتار\r\nأثنى على الله احسن الثناء ، و احمده فى السّراء و الضّراء ، و الصلاة و السلام على رسوله خير الورى ، محمّد ( صلى الله عليه و آله ) و آله افضل الاوصياء ، و لعنة الله على اعدائهم اجمعين ، من الآن الى قيام الدين .\r\nضرورت دانستن و فراگيرى ، و سپس عمل به احكام شرعى و فروعات فقهى ، كه هر روزه در تمام زواياى زندگى با آن سر و كار داريم ، امرى روشن و بديهى است ؛ امّا متأسّفانه اين « ضرورت » در بسيارى از موارد گويا « باور » نشده است و طبيعتاً هنگامى كه انسان « نياز » خود را « باور » نكند ، براى تحصيل آن اقدامى نمىكند ، همان گونه كه اگر شخص بيمار ، بيمارى خود را باور نكند به سراغ درمان آن نمىرود ، و از اين رهگذر چه بسا متحمّل ضررهاى جسمى و روحى و مادّى و معنوى فراوانى مىگردد ؛ بلكه گاهى تمام هستى خود را از دست مىدهد و تسليم مرگ مىگردد .\r\nناآگاهى از احكام و مسائل شرعى ، گاهى باعث از بين رفتن يك عمر طاعت و عبادت انسان مىگردد ، و برخى از اوقات موجب به زحمت افتادن و تلخ شدن زندگى خودِ شخص و ديگران مىگردد ، و در پاره‌اى از موارد بنيان خانواده‌اى را متلاشى مىكند ! به گونه‌اى كه هيچ راهى جز جدايى زن و شوهر براى آن ديده نمىشود ؛ در حالى كه اگر قبلًا از حكم شرعى آن اطّلاع داشتند ، به چنين سرنوشتى دچار نمىگشتند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nهمان گونه كه بسيارى بر اثر ناآگاهى از اين احكام نورانى اسلام به راحتى به حرام مىافتند و گوشت و پوست خود و ديگر اعضاى خانواده را آلوده به آن مىكنند و به همين جهت از بسيارى از بركات معنوى محروم مىگردند . در حالى كه با دانستن يك مسأله شرعى مىتوان از محيط ظلمانى حرام به حريم نورانى حلال منتقل شد .\r\n\r\nچه كسانى مقصّرند ؟\r\nراستى چه كسانى مقصّرند ؟ چرا در يك جامعه اسلامى بايد چنين حوادث تلخى رخ دهد ؟ چگونه مىتوان پذيرفت كه برخى از مردم با ساده‌ترين مسائل شرعى خود آشنا نباشند ؟\r\nبايد اعتراف كرد كه ما طلّاب و روحانيّون ، كه وظيفه خطير و بسيار با ارزش تبيين احكام الهى را داريم ، شايد در اين جهت بىتقصير نباشيم و امكان دارد در بعضى موارد اين وظيفه مهم را به فراموشى سپرده باشيم ! و متأسّفانه عدّه‌اى ، هرچند كم ، اين عبادت بزرگ را دون شأن خود مىدانند ! و اين راستى عجيب است .\r\nالبتّه گروهى از مكلّفين نيز در اين راستا بىتقصير نيستند و كوتاهى آنها نيز قابل انكار نيست ؛ ولى همان گونه كه گذشت ، كوتاهى مردم غالباً به اين مطلب برمىگردد كه احساس نياز نمىكنند .\r\n\r\nارزش فوق‌العاده تعليم و تعلّم احكام شرعى\r\nبراى روشن شدن ارزش اين كار مهم و سرنوشت‌ساز ( فراگيرى احكام و مسائل شرعى ) و اجر و قرب فراوانى كه براى بيان‌كننده اين احكام نورانى و مسائل شرعى و شنونده آن وجود دارد ، كافى است در روايتى كه از وجود مقدّس حضرت صدّيقه كبرى ، فاطمه زهرا ( عليها السلام ) به ما رسيده است ، توجّه و دقّت لازم را بنماييم :\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nامام حسن عسكرى ( عليه السلام ) روايت فوق را چنين نقل مىفرمايد : « زنى به خدمت صدّيقه كبرى ، حضرت فاطمه زهرا ( عليها السلام ) مشرّف شد و عرض كرد : مادر ضعيف و ناتوانى دارم كه در مورد نماز مشكلى برايش پيش آمده است ، مرا خدمت شما فرستاده تا مشكل او را حل فرماييد و سؤالش را پاسخ دهيد ( سپس مسأله را مطرح كرد و در روايت ، شرح مسأله نيامده است ) حضرت فاطمه ( عليها السلام ) پاسخ سؤالش را بيان فرمود . آن زن سؤال ديگرى مطرح كرد ، حضرت نيز پاسخ داد . براى بار سوّم سؤال‌كننده مسأله سوّمى مطرح نمود ، حضرت صدّيقه ( عليها السلام ) نيز با صبر و حوصله پاسخ فرمود . اين سؤالها و جوابها تا ده بار تكرار شد سپس زن سائل ، كه از تكرار سؤال خود شرمنده و خجل گشته بود ، عرض كرد : اى فرزند رسول خدا ، اى حبيبه پيامبر ( صلى الله عليه و آله ) شما را به زحمت انداختم ، حضرت فرمودند : ( نه ! بازهم ) بيا و هر مشكلى كه برايت پيش آمد بپرس ( سپس به بيان ارزش تبيين مسائل شرعى و احكام مورد نياز مردم پرداخت و فرمود : ) اگر از كارگرى بخواهند كه يك بار سنگين را به پشت بامى ببرد و براى اين كار به او صد هزار دينار « 1 » بدهند ، آيا اين كار براى او سنگين و سخت است ؟ آن زن گفت : نه ( اين كار با اين مزد بسيار زياد كار مشكلى نيست ! ) حضرت صدّيقه ( عليها السلام ) فرمودند : براى هر سؤالى كه تو مىپرسى و من جواب مىدهم بيش از آنچه در زمين و آسمان گنجايش جواهرات و لؤلؤ و مرجان دارد اجر مىبرم ، پس سزاوار است كه ( چنين كارى با چنان اجرى ) بر من سنگين نباشد ! ( سپس فرمودند : ) از پدرم حضرت رسول اكرم ( صلى الله عليه و آله ) شنيدم كه فرمودند : علما و دانشمندان شيعيان ما هنگامى كه در روز قيامت محشور مىشوند به مقدار علم و دانشى كه داشته‌اند و تلاش و كوششى كه در راه ارشاد و هدايت بندگان خداوند كرده‌اند به آنها از بهترين نعمتها و\r\n\r\n\r\n","description":"","footnote":"\r\n( 1 ) . هر دينار يك مثقال شرعى طلاست و هر مثقال شرعى 43 مثقال معمولى است ؛ بنابراين يك‌صد هزار دينار شرعى معادل هفتاد و پنج هزار مثقال طلاى معمولى مىشود كه اگر هر مثقال طلا بيست هزار تومان باشد ، قيمت طلاى فوق به پول امروز 000 / 000 / 500 / 1 تومان مىشود ! .\r\n","page_name":" 19 ","page_number":19},
  {"content":"\r\n\r\nخلعتها داده مىشود ؛ به گونه‌اى كه به يك عالِم هزار هزار لباس از نور ! داده مىشود . . . « 1 »\r\n\r\nكتاب حاضر\r\nبه دنبال انتشار جلد اوّل كتاب « مجموعه استفتائات جديد » و استقبال شايسته شما خوانندگان محترم و تقاضاى مكرّر بسيارى از عزيزان خواننده ، مبنى بر انتشار جلد دوّم اين كتاب ، از ميان نامه‌هاى فراوان و بسيار زيادى كه از « داخل » و « خارج » كشور به ما مىرسيد هزار و هشتصد سؤال تازه و نو انتخاب شد ، و مرجع عاليقدر تمام سؤال و جوابهاى آن را با صبر و حوصله مورد مطالعه و بررسى مكرّر قرار دادند ، قسمت مهمّى از اين كار در تابستان امسال ( 1378 ) در كنار بارگاه هشتمين امام شيعيان جهان ، حضرت علىّ بن موسى الرّضا ( عليه السلام ) انجام شد ، و به صورت كنونى در اختيار شما عزيزان قرار گرفت . اميد است كه اين كتاب راهگشاى مشكلات بسيارى از مؤمنين و مؤمنات ، به ويژه فضلا و دانشمندان ، و ذخيره‌اى براى عالم قيامت ما باشد ، و مورد قبول خداوند متعال و نماينده‌اش ، حضرت ولىّ عصر ، عجّل الله تعالى فرجه الشّريف ، قرار گيرد .\r\n\r\nتقاضا از خوانندگان\r\nهمانطور كه در جلد اوّل اين كتاب اشاره شد هر روز ، نامه‌هاى فراوانى از داخل و خارج از كشور به دست ما مىرسد كه يك جلسه استفتا در روز پاسخگوى آن نيست ، به همين جهت روزانه دو جلسه برگزار مىشود و مرجع عاليقدر حضرت آية اللّه العظمى مكارم شيرازى ( مدّ ظلّه ) در هر دو جلسه حضور دارند ، و به آنها پاسخ\r\n\r\n\r\n","description":"","footnote":"\r\n( 1 ) . بحار الأنوار ، جلد 2 ، صفحه 3 ، حديث 3 .\r\n","page_name":" 20 ","page_number":20},
  {"content":"\r\n\r\nمىدهند و در صورت لزوم تحت مطالعه قرار خواهند داد ؛ ولى بازهم جوابگوى سيل عظيم نامه‌هاى شما خوانندگان گرامى نيست ، كه برخى از اوقات اين امر باعث تأخير زياد در پاسخ نامه‌هاى شما مىشود . براى تسهيل در پاسخگويى به استفتائات و استفاده بهتر از وقت آن مرجع عاليقدر در اين دو جلسه روزانه ، از خوانندگان عزيز خواهشمنديم نكات زير را در نامه‌هاى ارسالى حتماً مراعات فرمايند :\r\n1 - لطفاً سؤالات دينى خود را با خطّى خوش و خوانا بنويسيد ؛ چون گاهى قسمتى از وقت جلسه صرف خواندن نامه‌هاى بدخط و ناخوانا مىشود .\r\n2 - قبل از طرح سؤالات و ارسال آن ، حتماً به رساله توضيح المسائل و استفتائات جديد جلد اوّل و دوّم مراجعه كنيد ، تنها سؤالاتى را كه در اين كتابها نيافتيد براى ما ارسال كنيد .\r\n3 - لطفاً در هر نامه بيش از پنج سؤال مرقوم نفرماييد ، تا نوبتها طولانى نشود و به سؤالات ديگر عزيزان نيز زودتر پاسخ داده شود .\r\n4 - در مسائل اختلافى كه سؤال مربوط به دو نفر يا بيشتر مىشود سؤال با امضاى طرفين دعوا طرح شود ، تا جواب روشنترى داده شود .\r\n5 - سعى شود در نامه‌ها از مسائل كلّى سؤال شود و از سؤال در مورد اشخاص پرهيز شود .\r\nدر پايان از تمام عزيزانى كه به شكلى در پديد آمدن اين اثر با ارزش سهيم بوده‌اند ، مخصوصاً اعضاى محترم شوراى استفتاى مرجع عاليقدر حضرت آية اللّه العظمى مكارم شيرازى ( مدّ ظلّه ) و ساير عزيزانى كه در مراحل ديگر ، تنظيم ، تصحيح و نشر همكارى نموده‌اند تشكّر و سپاسگزارى مىنمايم و برايشان آرزوى موفقيّت و بهروزى دارم .\r\nپيشاپيش از خوانندگان گرامى كه با دقّت اين كتاب را مورد مطالعه قرار مىدهند\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nو پيشنهادات خود را براى ما ارسال مىدارند نيز تشكّر مىكنم .\r\nخداوندا ، به ما توفيق تفقّه در دين و آيين خود را عنايت فرما !\r\nپروردگارا ، به ما توفيق درك و شناخت احكام نورانى اسلام ، و سپس عمل بر طبق آن را عنايت كن ، تا مشمول آن دسته از كسانى باشيم كه در روايت حضرت صدّيقه طاهره ( عليها السلام ) به آن اشاره شد .\r\n رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ \r\nقم حوزه علميّه\r\nأبو القاسم عليان‌نژادى\r\nآبان 1378 ه - ش مطابق با بيست و پنجم رجب 1420 ه - ق\r\nسالروز شهادت حضرت موسى بن جعفر ( عليه السلام )\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nفصل اوّل : احكام تقليد\r\nسؤال 1 - اين جانب پيرو مذهب اهل حق هستم ، البتّه اعتقاد ما نسبت به بعضى از افراد اين گروه ، كه حضرت على ( عليه السلام ) را ( نعوذ باللّه ) خدا مىدانند ، متفاوت است ؛ اين شاخه از اهل حق ، كه ما پيرو آن هستيم ، از بسيارى جهات با مذهب شيعه مشابه است ؛ ولى در تحقيقاتى كه انجام داده‌ام برايم ثابت شده كه مذهب شيعه كامل‌ترين مذاهب است ، به همين علّت تصميم گرفته‌ام كه تغيير مذهب دهم ؛ با توجّه به اين كه در مذهب شيعه بايد از كسى تقليد نمود ، لذا بنده بر سر دوراهى قرار گرفته‌ام كه از كدام يك از مراجع بزرگ شيعه تقليد كنم ؟ و با توجّه به اطّلاعاتى كه كسب كرده‌ام شما را به عنوان مرجع تقليد خود انتخاب كرده‌ام ، در ابتداى كار سؤالاتى به شرح زير برايم پيش آمده است :\r\nالف ) چرا بايد از كسى تقليد كنيم ؟ آيا در اين زمينه ، حديث يا آيه‌اى وجود دارد ؟\r\nجواب : تقليد به معناى رجوع غير متخصّص به متخصّص است ؛ به همان دليل كه شما در مسائل طبّى ، به طبيب و در مسائل ساختمانى ، به مهندس ساختمان و در ساير كارها ، به اهل خبره آن كار مراجعه مىكنيد ، در احكام اسلام نيز بايد به فقيه ، كه متخصّص در دين است ، مراجعه شود ، قرآن مجيد مىفرمايد :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  « 1 » ؛ يعنى اگر چيزى را نمىدانيد ، از اهل اطّلاع سؤال كنيد » .\r\n\r\n\r\n","description":"","footnote":"\r\n( 1 ) . سوره نحل ، آيه 43 .\r\n","page_name":" 23 ","page_number":23},
  {"content":"\r\n\r\nب ) آيا تمام مسائلى كه در رساله مراجع تقليد وجود دارد ، برگرفته شده از احاديث و آيات قرآنى است ؟ يا اين كه مىتوان بعضى از مسائل را با دليل عقلى بيان كرد ؟\r\nجواب : معمولًا تمام مسائل مزبور ، از قرآن و اخبار اسلامى گرفته شده است ؛ ولى دليل عقلى نيز يكى از ادلّه چهارگانه فقهى است .\r\nسؤال 2 - آيا در احتياط واجب مىتوان به هر مجتهدى مراجعه كرد ؟\r\nجواب : رجوع به مجتهدى كه اعلم يا حدّ اقل مساوى ديگران باشد ، مانعى ندارد .\r\nسؤال 3 - اگر براى انسان طبق فتواى مرجع تقليد قبلى ، احكامى از قبيل خمس و مانند آن ، واجب و يا بعضى از اعمالش باطل و يا مشكوك به نظر برسد ، ولى طبق فتواى مرجع فعلى ، اعمالش صحيح و يا خمس و مانند آن واجب نباشد ، آيا مىتواند طبق فتواى مرجع بعدى خود عمل و در نتيجه اعمالش صحيح و خمس و امثال آن را پرداخت ننمايد ؟\r\nجواب : خالى از اشكال نيست .\r\nسؤال 4 - طرح مسائل قومى و نژادى در باب مرجعيّت چه حكمى دارد ؟\r\nجواب : مرجعيّت هيچ ارتباطى با مسائل قومى و نژادى ندارد ؛ شرايط و ضوابط آن در رساله‌هاى عمليّه نوشته شده است .\r\nسؤال 5 - وظيفه مكلّفى كه از چند مجتهد ، يكى پس از فوت ديگرى ، تقليد نموده و از هر كدام مسائلى را در زمان حياتشان ياد گرفته ، نسبت به بقاى بر تقليد در موارد ذيل چيست ؟\r\nالف ) هر يك از مراجع ميّت قبلى ، اعلم از بعدى بوده‌اند و هر يك ، اعلم از حىّ بوده‌اند .\r\nجواب : بايد در مسائلى كه از مرجع اوّل تقليد كرده است ، بر تقليد او باقى بماند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nب ) دو نفر از اين مراجع متوفّى با هم مساوى يا مشكوك الاعلميّه بوده‌اند و هر دو ، از ميّتِ سوّم و از حىّ اعلم بوده‌اند .\r\nجواب : مانند جواب سابق است .\r\nج ) هر سه ميّت با هم مساوى يا مشكوك الاعلميّه و اعلم از حىّ بوده‌اند .\r\nجواب : بر تقليد اوّل باقى بماند .\r\nسؤال 6 - اگر مكلّفى از مرجعِ ميّتِ اعلمِ از حىّ تقليد نموده باشد ؛ ولى بعد از فوت ايشان ، حىّ ، اعلم از ميّت و يا مشكوك الاعلميّه گرديده باشد ، در اين صورت نظر مبارك را راجع به بقاى بر تقليد بيان فرماييد . و نيز هرگاه اين موضوع فقط در بين امواتى كه مكلّف از آنها تقليد مىكرده ، پيش آمده باشد ، آيا اعلميّت سابق بر بقاى تقليد متعيّن است يا اعلميّت لاحق ؟ حكم مشكوك الاعلميّه را نيز بيان فرماييد .\r\nجواب : در صورتى كه اعلميّت حىّ محرز شود ، بايد در مسائل اختلافى به او عدول كند .\r\nسؤال 7 - آيا طلبه‌هايى كه سالهاى اوّل طلبگى را مىگذرانند ، مىتوانند با استفاده از معيارهاى فكرى خودشان ، مجتهد اعلم را انتخاب كنند ؟\r\nجواب : كافى نيست ؛ بلكه لازم است از افراد سابقه‌دار حوزه ، كه مورد وثوق هستند ، سؤال كنند .\r\nسؤال 8 - آيا كسى كه در ميان مراجع كنونى ، فقط درباره اعلميّت مثلًا سه نفر شك دارد ، مىتواند رساله هر سه نفر را بگيرد و بدون توجّه به نظر مراجع ديگر ، كه احتمال اعلميّت آنها را نمىدهد ، احتياط كند ؟\r\nجواب : اشكالى ندارد\r\nسؤال 9 - آيا شلوغ بودن درس خارج يك مجتهد ، با توجّه به سوّمين راه شناخت مجتهد اعلم ( اشتهار در محافل علمى ) ، و با توجّه به اين كه كسانى كه درس\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nخارج مىخوانند عموماً از اهل علم هستند ، مىتواند دليل اعلميّت او باشد ؟\r\nجواب : مىتواند يكى از قرائن باشد ؛ ولى به تنهايى دليل قطعى نيست .\r\nسؤال 10 - تقليد از كدام يك از اين دو مرجع رجحان دارد ، عالمِ اعدل ، يا عادلِ اعلم ؟\r\nجواب : عادِل اعلم مقدّم است .\r\nسؤال 11 - اگر دو مجتهد مساوى باشند ، آيا مكلّف مىتواند در يك مسأله از يك مجتهد و در مسأله ديگر از مجتهد ديگر تقليد كند ؟\r\nجواب : تبعيض در تقليد ، در صورت تساوى دو مجتهد مانعى ندارد ؛ ولى در عملِ واحد از يك نفر تقليد كند ؛ زيرا در بعضى از موارد مبتلا به اشكال مىشود .\r\nسؤال 12 - شخصى از مجتهد زنده‌اى تقليد مىكند ، ولى اعلميّت آن مجتهد برايش محرز نيست ، همانطور كه اعلميّت ساير مراجع نيز بر وى پوشيده است ، آيا مىتواند در بعضى از مسائل عمل به احتياط نمايد ؟\r\nجواب : مانعى ندارد .\r\nسؤال 13 - در زمان مراجع و علماى گذشته - رضوان الله تعالى عليهم - انتخاب مرجع تقليد ، به جهت شهرت آن بزرگواران آسان بود ؛ ولى در اين زمان تشخيص اعلم و حتّى آشنايى با مراجع حىّ ، براى مردم مشكل است ، در اين صورت طاعات و عبادات و اعمال كسانى كه مرجعشان از دنيا رفته و بدون رجوع به مجتهد حىّ ، بر تقليد ميّت باقى مانده‌اند ، چه حكمى دارد ؟\r\nجواب : به حمد الله مشكلى در كار نيست ، جنابعالى با مراجعه به اهل خبره و علماى آگاه مىتوانيد مرجع خود را تعيين كنيد و آشنايى با مراجع كار سختى نيست ، و باقى ماندن بر تقليد ميّت بايد به نظر مجتهد حىّ باشد و مراجع فعلى بقاى بر تقليد را معمولًا جايز مىدانند ، در گذشته نيز مسأله به همين منوال بوده است .\r\nسؤال 14 - بعضى از فقها در مسأله سودهاى بانكى و نيز چند مسأله ديگر ، كه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمحلّ ابتلاى من است ، با مرجع اين جانب اختلاف نظر دارند ، آيا در اين چند مسأله مىتوانم به مرجع ديگرى رجوع كنم ؟\r\nجواب : در مسائلى كه از كسى تقليد كرده‌ايد ، بايد باقى بمانيد ؛ مگر اين كه ثابت شود نفر دوّم اعلم است و يا مرجع شما در آن مسأله احتياط كند ، كه در اين مورد رجوع به غير جايز است .\r\nسؤال 15 - الف ) با توجّه به اين كه ما در مسأله تقليد با مشكلاتى مواجه مىشويم ، مثلًا بعضى مىگويند : فلانى اعلم است و بعضى ديگر بر خلاف آنها نظر مىدهند ، در اين صورت تكليف ما چيست ؟\r\nجواب : هر كس وظيفه دارد در صورت علم به اختلاف ، نسبت به اعلم ، از اهل خبره - يعنى علما و مدرّسين مورد وثوق - تحقيق كند ، اگر اعلم براى او ثابت نشد ، در ميان آن عدّه كه مطرح هستند مخيّر است .\r\nب ) در جاهايى كه شما احتياط واجب فرموده‌ايد ، آيا در مراجعه به غير ، رعايت « الاعلم فالاعلم » « 1 » لازم است ؟\r\nجواب : در مورد علم به اختلاف ، رعايت اين شرط لازم است .\r\nسؤال 16 - بنده از ابتداى تكليف ، مقلّد يكى از مراجعى كه اكنون از دنيا رفته‌اند بوده‌ام . البتّه فتاواى ايشان را نديده بودم و به دستورات ايشان نيز عمل نكرده بودم ، فقط در حدود شش ماه ايشان را مرجع قرار داده بودم كه متأسّفانه به رحمت ايزدى پيوستند ؛ پس از ايشان به شما رجوع كردم ؛ آيا عمل من صحيح است ؟\r\nجواب : چون به فتاواى معظّم له عمل نكرده‌ايد ، رجوع شما اشكالى ندارد .\r\nسؤال 17 - معناى جمله « اشكال دارد » چيست ؟ اگر مجتهدى از اين الفاظ\r\n\r\n\r\n","description":"","footnote":"\r\n( 1 ) . منظور از اين جمله اين است كه در احتياطات مىتوانيد از مجتهدى كه پس از مرجع شما از بقيّه اعلم است - هرچند نسبت به مرجع شما اعلم نباشد - تقليد كنيد و اگر او هم در آن مسأله فتواى صريح نداشت از مجتهد سوّمى كه - با قطع نظر از دو مرجع فوق - از بقيّه مراجع اعلم است مىتوانيد تقليد كنيد .\r\n","page_name":" 27 ","page_number":27},
  {"content":"\r\n\r\nاستفاده كند و مقلّد آن عمل را انجام دهد ، آيا عملش باطل و مرتكب عمل حرامى شده است ؟\r\nجواب : تعبير به « اشكال دارد » در فتاواى ما ، به معناى احتياط واجب است ؛ كه يا بايد مطابق آن رفتار كنيد و يا به مجتهدى ديگرى مراجعه نماييد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nفصل دوّم : احكام آبها\r\nسؤال 18 - شركتى در نظر دارد فاضلابهاى ناشى از خطّ توليد نوشابه ( شامل آبهاى شستشو ، آبكشى كف سالنها و دستگاهها را ) به همراه فاضلابهاى بهداشتى ( ناشى از حمام‌ها و دستشويىها را ) تصفيه نمايد ، در تصفيه‌خانه جريان مخلوط فاضلاب صنعتى و انسانى مراحل مختلفى را طى مىكند و در مرحله اصلى تبديل به حالتى خواهد شد كه با حالت اوّليّه فاضلاب تصفيه نشده ، كاملًا متفاوت است و مايعى ايجاد مىشود كه حالت آب مضاف را دارد . در ادامه خطّ تصفيه ، با جداسازى مايع مذكور دو فاز ايجاد مىشود ، كه يك فاز آن كاملًا زلال و شبيه آب معمولى بدون رنگ و بو و بدون آثار آلودگى است ؛ چنانچه آب خروجى از تصفيه‌خانه داراى مشخّصات ظاهرى آب معمولى باشد ، آيا پاك است ؟ در صورت منفى بودن پاسخ ، آيا اتّصال آن با آب جارى يا كر يا باران ، باعث طهارت آن مىشود ؟\r\nجواب : آب مزبور نجس است ؛ ولى اگر به آب كر يا باران متّصل و سپس ممزوج گردد پاك خواهد شد .\r\nسؤال 19 - گاهى از اوقات كه آب شلنگ را باز مىكنيم آب وقتى به سوراخ توالت مىريزد ترشّح مىكند ، آيا اين ترشّح نجس است ؟ با علم به اين كه در سوراخ مدفوع و ادرار وجود دارد .\r\nجواب : چنانچه با آن ترشّح نجاست همراه نباشد ، نجس نيست ؛ زيرا آب جارى با ملاقات نجاست نجس نمىشود ؛ مگر اين كه بو ، يا رنگ ، يا طعم نجاست به خود گيرد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nسؤال 20 - گاه آبى كه از لوله خارج مىشود كاملًا به رنگ سفيد است ؛ ولى هرگاه چند لحظه در ظرفى بماند صاف و بىرنگ مىشود ، آيا اين آب در ابتدا مضاف است ؟\r\nجواب : مضاف نيست و حبابهاى هواست كه آن را به اين صورت درآورده است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل سوّم : احكام تخلّى\r\nسؤال 21 - آبى كه بعد از بول بيرون مىآيد گاه چسبندگى دارد ، آيا در وقت تطهير بايد دست كشيد ؟ يا ريختن آب روى آلت كفايت مىكند و دست كشيدن لازم نيست ؟\r\nجواب : هرگاه بدون دست كشيدن بر طرف نمىشود ، دست بكشيد .\r\nسؤال 22 - در كشورهاى غير مسلمان كه احكام اسلام را در ساخت دستشويىها رعايت نمىكنند و توالت رو به قبله است ، وظيفه مسلمانان چيست ؟\r\nجواب : بايد طورى بنشينند كه رو به قبله و پشت به قبله نباشند ، و وظيفه شرعى آنها ساقط نمىشود .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nفصل چهارم : احكام نجاسات\r\n\r\n[ نجاسات 
  ]\r\n\r\n1 - مردار\r\nسؤال 23 - ظاهراً بين مسأله 1756 و مسأله سوّم ( در رساله‌هاى چاپ قديم ، و مسأله سى و يكم در رساله‌هاى چاپ جديد ) از مسائل عمومى و مورد ابتلا ، كه در آخر توضيح المسائل حضرتعالى آمده است ، تناقضى به چشم مىخورد ؛ لطفاً بفرماييد : چنانچه حيوانى به غير از دستور شرعى ذبح شده باشد ، آيا پوست و چرم آن حيوان ( چنانچه از ممالك غير اسلامى باشد ) پاك است ؟\r\nجواب : اين دو مسأله با هم منافاتى ندارد ؛ در يك مسأله سخن از حلال و حرام بودن گوشت است و در مسأله ديگر سخن از پاك بودن آن ، آرى حيوانى كه به صورت غير شرعى ذبح شده گوشتش حرام ، ولى چرم و پوست آن پاك است .\r\nسؤال 24 - آيا تماسّ اشيا با رطوبت بدن ميّت ، بعد و قبل از سرد شدن بدن ، باعث نجاست مىشود ؟\r\nجواب : باعث نجاست مىشود ، حتّى اگر با رطوبت نباشد و بايد از آن اجتناب كرد ( بنابر احتياط واجب ) .\r\nسؤال 25 - آيا ميّت مسلمان قبل از غسل نجس است ؟\r\nجواب : هر حيوانى كه روح از بدنش خارج شود نجس مىباشد ، خواه انسان باشد يا غير انسان ولى بدن انسان با غسل پاك مىشود .\r\nسؤال 26 - آيا غساله‌اى كه در زمان غسل مستقيماً از بدن ميّت ترشّح مىكند نجس است ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nجواب : آرى نجس است ، مگر اين كه متّصل به آب لوله‌كشى باشد .\r\nسؤال 27 - استفاده نمودن از چرمهاى كشورهايى كه ذبح شرعى ندارند ، مثل كيف ، كفشها و جلد دفترهايى كه چرم آنها خارجى است ، چه صورت دارد ؟\r\nجواب : در صورتى كه ذبح شرعى نباشد ، خوردن گوشت آن حرام است ؛ ولى چرم آن نجس نيست .\r\nسؤال 28 - استفاده از اشياى چرمى كه از كشورهاى خارجى خريدارى مىشود و ذبح اسلامى آن مورد شكّ و ترديد است ، چه صورتى دارد ؟\r\nجواب : اشياى چرمى ، خواه از ذبح اسلامى باشد يا ذبح غير اسلامى ، پاك و خريدوفروش آن جايز است ؛ ولى گوشت و اجزاى خوردنى بايد حتماً ذبح اسلامى شود .\r\nسؤال 29 - آيا پوست مار و اشيايى كه از پوست مار درست مىشود ، نجس است ؟\r\nجواب : نجس نيست .\r\n\r\n2 - خون\r\nسؤال 30 - بيمارانى كه داراى ناراحتى لثه مىباشند ، به هنگام غذا خوردن مقدارى خون از لثه آنها خارج و با غذا مخلوط مىگردد ، خوردن غذاى فوق براى آنها چه حكمى دارد ؟\r\nجواب : اگر خون قطع نمىشود و جنبه ضرورت دارد جايز است ؛ امّا احتياط واجب آن است كه اگر ممكن است درمان كنند .\r\nسؤال 31 - آيا با خوردن چيز نجس ( مثل خون ) ، يا متنجّس ( مانند غذاى نجس ) به مجرّد بلعيدن دهان پاك مىگردد ؟ در صورت وجود دندان مصنوعى ، براى پاك شدن دهان چه بايد كرد ؟\r\nجواب : به مجرّدِ بلعيدنِ غذاىِ نجس دهان پاك مىشود ؛ ولى پاك شدن\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدندان‌هاى مصنوعى و مانند آن ، خالى از اشكال نيست و احتياط آن است كه آب بكشد .\r\nسؤال 32 - اگر در دهان ، دندان مصنوعى متحرّك ( پارسيل يا كامل ) باشد ، در صورت نجس شدن آيا بايد حتماً از دهان خارج و پاك گردد ؟ طريقه پاك شدن با آب قليل چگونه است ؟\r\nجواب : با گرداندن يك مرتبه آب قليل در دهان و بيرون ريختن ، پاك مىشود .\r\n\r\n3 - كافر\r\nسؤال 33 - فتواى شما را درباره طهارت كفّار ديدم ، لطفاً در اين باره مسائل زير را توضيح دهيد .\r\nالف ) آيا اين فتوا شامل مشركين هم مىشود ؟\r\nجواب : اگر بتوانيد ، احتياط كنيد .\r\nب ) آيا مراد از كفّار ، تنها افرادى هستند كه منكر رسالت و خاتميّت مىباشند ؟ يا منظور افرادى است كه با انكار رسالت و خاتميّت ، براى خدا شريك هم قايل باشند ؟\r\nجواب : هر دو گروه جزء كفّارند .\r\nج ) اگر خوردن دست‌پخت كافر جايز باشد ، آيا گوشت و ماهى كه كافر مىپزد را نيز مىتوان خورد ؟\r\nجواب : اگر ذبيحه اسلامى باشد و ماهى با شرايطش از آب گرفته شده باشد ، اشكالى ندارد ؛ ولى تا ضرورتى نباشد پرهيز كنيد .\r\nد ) اگر كافر پاك است ، در اين صورت آيا فقط خوردن غذاى آنان جايز است ، يا ازدواج با آنان نيز جايز است ؟\r\nجواب : ازدواج موقّت با اهل كتاب جايز است و با غير آنها جايز نيست .\r\nسؤال 34 - آيا صابىها ، كه مردم آنها را « صبى » مىنامند ، از اهل كتاب هستند ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمعامله ، معاشرت و هم‌غذا شدن با آنها ، يا غذا خوردن از دست آنها ، چه حكمى دارد ؟\r\nجواب : ثابت نيست كه آنها جزء اهل كتاب باشند ؛ ولى روابط حسنه با هر كسى كه با اسلام خصومت ندارد كار خوبى است ، مخصوصاً اگر سبب تمايل آنها به اسلام شود ؛ امّا خوردن و آشاميدن از دست آنها مشكل است ؛ مگر در موارد ضرورت .\r\nسؤال 35 - آيا برنامه‌هايى كه دراويش در خانقاه دارند و با خواندن اشعار بعضى از شعرا و . . . و يا سر تكان دادن زنها و مردان به شكلى كه به حدّ سرگيجه و مستى مىرسند و مىگويند خدا را ديديم ، از نظر اسلام چه حكمى دارد ؟\r\nجواب : اين برنامه‌ها مشروع نيست ، و ادّعاهاى مزبور خيال و اوهامى بيش نمىباشد .\r\nسؤال 36 - عدّه زيادى از اهالى يكى از شهرهاى فارس ، از قديم الايّام به فرقه تصوّف گرويده‌اند و همواره بر اساس رهنمود اقطاب و بزرگان اين مسلك و روش‌هاى مختصّ خود عمل نموده‌اند ؛ حقيقت اين است كه رونق خانقاه در اين محل بيش از يك مسجد است و كتاب‌هايى چون مثنوى مولوى ، ديوان حافظ ، بوستان و گلستان سعدى ، نيز بر قرآن و ساير كتابها برترى دارد ، تا اين كه پس از پيروزى انقلاب اسلامى و اعزام روحانيّون در ماه مبارك رمضان و محرّم الحرام ، صحبت از بطلان اين مسلك به ميان آمد ، مستدعى است نظر خود را نسبت به اين گروه ، كه از فرقه شاه‌نعمت‌الله ولى مىباشند ، اعلام نماييد .\r\nجواب : تمام فرق صوفيّه گرفتار اشتباهات و انحرافاتى هستند و اكنون كه به حمد الله اهالى محترم آن منطقه روشن شده‌اند ، لازم است خانقاه را تبديل به مسجد كنند و همانند ساير مسلمين و شيعيان خالص و مخلص على ( عليه السلام ) و يازده فرزند معصومش ( عليهم السلام ) ، برنامه‌هاى دينى را انجام دهند و از گذشته خود توبه كنند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخداوند همه طرفداران حق را ثابت‌قدم نگهدارد و توفيق دهد .\r\nسؤال 37 - نظر حضرتعالى در مورد عرفانى كه قائل به « طريقت » ، « وحدت وجود و موجود » ، « حلول » ، « اتّحاد » ، « مهدويّت نوعيّه » ، « صلح كل » ، « ترك عبادت » و « اتيان محرّمات » « 1 » مىباشد ، چيست ؟ با توجّه به اين كه داشتن اين گونه عقايد ، مستلزم انكار ضرورى دين مىباشد ، آيا اين گونه افراد در حكم بقيّه كفّارند ؟ و اگر كسى قبلًا در سِلك مسلمان‌ها بوده ولى بعدها در اثر ارتباط با اين فرق ، داراى چنين عقايدى شده باشد و عقايدش را هم براى ديگران اظهار كند ، آيا چنين كسى در حكم مرتد است ؟\r\nجواب : فِرَق صوفيّه عموماً گرفتار انحرافاتى هستند ، بعضى بيشتر و بعضى كمتر ، كسى كه عقايد فوق را داشته باشد ، مانند « حلول » و « اتّحاد » و « وحدت موجود » ( نه وحدت مفهوم وجود ) و « ترك عبادت » و « انكار محرّمات » ، به گونه‌اى كه مستلزم انكار توحيد يا نبوّت شود در سلك كفّار است و اگر قبلًا مسلمان بوده و سپس به اين عقايد معتقد شده ، مرتد است و تا آنجا كه ممكن است بايد در رفع شبهات آنها از طرق منطقى كوشيد و اگر ممكن نشد بايد از آنها دورى كرد .\r\n\r\n4 و 5 - سگ و خوك\r\nسؤال 38 - آيا حيواناتى كه در علم جانورشناسى جزء خانواده سگ و يا خوك هستند ، مانند بعضى از انواع درندگان ، حكم سگ و يا خوك را دارند و بايد از آنها اجتناب كرد ؟\r\nجواب : حكم سگ و خوك را ندارند .\r\n\r\n\r\n","description":"","footnote":"\r\n( 1 ) . شرح اين اصطلاحات را در كتاب « جلوه حق » مطالعه فرماييد .\r\n","page_name":" 37 ","page_number":37},
  {"content":"\r\n\r\n\r\n6 - مسكر مايع و انواع الكل\r\nسؤال 39 - بعضى از مردم در كشور هندوستان به اين اعتقاد كه اگر قلب انسان پاك باشد كافى است ، شراب مىخورند و مىگويند : « خدا در قرآن فرموده خمر حرام است ، نه مشروبات الكلى » ما در مقابل اين گونه افراد با چه دلايلى سخن بگوييم ؟\r\nجواب : اين افراد به يقين از احكام شرع اسلام و قرآن و سنّت پيامبر ( صلى الله عليه و آله ) و روايات معصومين ( عليهم السلام ) بىخبرند ؛ تمام علماى اسلام ، بدون استثنا ، معتقدند كه تمام انواع مشروبات الكلى حرام است و هيچ مسلمانى حق ندارد با اين بهانه‌ها و خيالات شيطانى به سراغ يكى از مشروبات الكلى برود ، و در احاديث پيامبر اسلام ( صلى الله عليه و آله ) و ساير معصومين ( عليهم السلام ) تصريح شده كه همه مسكرات يكسانند و در آيات قرآن نيز اشاراتى به اين معنا وجود دارد .\r\nسؤال 40 - لطفاً به سؤالات زير پاسخ فرماييد :\r\nالف ) آيا از نظر طهارت تفاوتى بين الكل صنعتى و الكل طبّى وجود دارد ؟\r\nجواب : تمام الكلهايى كه درجه غلظت آن بالاست و به خاطر غلظت آن قابل شرب نيست ، هرچند مواد سمّى در آن نباشد پاك است و فرقى ميان الكل طبّى و صنعتى از اين نظر نيست ؛ امّا الكلهايى كه درجه غلظت آنها در حدّى است كه قابل شرب است از نظر طهارت اشكال دارد .\r\nب ) الكل را مىتوان از تقطير مشروبات الكلى نيز به دست آورد . اين چنين الكلى چه حكمى دارد ؟\r\nجواب : آنچه از تقطير مشروبات الكلى به دست مىآيد همان حكم را دارد .\r\nج ) اگر ندانيم الكلى از مشروبات الكلى تهيّه شده است يا از طرق ديگر ، آيا اين الكل پاك است ؟\r\nجواب : با شرايطى كه در بالا گفته شد پاك است .\r\nد ) آيا استفاده از الكل براى ضد عفونى كردن محلّ تزريقات ، يا ناف بچّه ، موجب\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنجاست پوست مىشود ؟\r\nجواب : اشكالى ندارد ، پاك است .\r\nه - ) برخى از داروهاى پوستى ، نظير محلولهاى جلوگيرى از ريزش مو ، يا برطرف‌كننده جوش‌هاى جلدى ، حاوى الكل مىباشند ؛ آيا استفاده از اين محلولها موجب نجاست مو و پوست بدن مىشود ؟\r\nجواب : اگر از الكلهاى پاك در آن استفاده شده اشكالى ندارد ، همچنين ، اگر شك داشته باشيم .\r\nو ) مصرف عطرها و ادكلن‌هايى كه حاوى الكل مىباشند از لحاظ طهارت چه حكمى دارد ؟ منظور عطرها و ادكلن‌هاى خارجى ( فرانسوى ، ايتاليايى و مانند آن است ) كه در مغازه‌هاى فروش لوازم آرايشى و بهداشتى به فروش ميرسد . آيا براى نماز اشكال دارد ؟ استفاده نمودن طلّاب و روحانيّت معزّز از آنها چه صورت دارد ؟\r\nجواب : آنها نيز اشكالى ندارد .\r\nسؤال 41 - لطفاً به دو سؤال زير پيرامون الكل پاسخ دهيد :\r\nالف ) در مواردى الكل حكم دارو دارد ( مثل مسموميّت با متانول ) و خوردن آن ضرورت پيدا مىكند . در اين گونه موارد شُرب الكل چه حكمى دارد ؟\r\nجواب : در صورتى كه از الكلهاى مست‌كننده و در غلظت‌هاى قابل شرب باشد ، تنها وقتى جايز است كه داروى منحصر به فرد محسوب شود و جانشينى نداشته باشد .\r\nب ) گروهى از داروهاى تزريقى به دليل مسائل فرمولاسيون حاوى مقاديرى الكل هستند . مصرف اين گونه داروها چه حكمى دارد ؟\r\nجواب : اگر از الكلهاى طبى در آن استفاده شود و در شرايط فعلى جنبه مايع مسكر ندارد اشكالى ندارد .\r\nسؤال 42 - آيا الكلِ سفيدِ خالص ، كه مسكر است و براى مصارف پزشكى مورد\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمصرف قرار مىگيرد ، نجس است و بايد از آن پرهيز كرد ؟ ساير الكل‌ها كه مسكر نيستند چطور ؟\r\nجواب : الكلهايى كه به صورت فعلى قابل شرب نيست و بايد آن را رقيق كرد نجس نمىباشد ؛ ولى اگر به صورت كنونىاش قابل شرب باشد نجس است ( بنابر احتياط واجب ) و اگر مشكوك باشد آن نيز پاك است .\r\nسؤال 43 - اگر الكل سفيد را در ادكلن‌ها و مواد آرايشى بكاربرند ، با توجّه به اين كه موادّ شيميايى ديگرى نيز به اين گونه كالاها اضافه مىكنند و در نتيجه مثل الكل صنعتى ، قابليّت شرب ندارند ، محكوم به طهارت هستند ؟\r\nجواب : اگر بدون آن مواد قابل شرب است و مايع مست‌كننده محسوب مىشود نجس است ( بنابر احتياط واجب ) .\r\nسؤال 44 - اگر مقادير كمى الكل سفيد ، به منظور استفاده و خواص دارويى ، به شربت‌ها اضافه شود اين گونه كالاها پاك مىباشند ؟\r\nجواب : از جواب بالا معلوم شد .\r\nسؤال 45 - « كامبوجيا » قارچى است كه در محلول چاى و شكر تكثير مىشود و مدّت تكثير آن ، يك هفته تا 15 روز است . قارچ را در محلول شكر و چاى قرار مىدهند و بعد از يك هفته محلول به دست آمده را به مصرف دارويى - كه يك نوشيدنى است - مىرسانند ، البتّه بدون بيمارى هم مىتوان از آن استفاده كرد ؛ ولى اين محلول حاوى 5 % الكل است . آيا نوشيدن اين محلول حلال است ؟\r\nجواب : اگر اين محلول مست‌كننده بوده باشد ، هرچند مستى خفيف بياورد ، حرام است ؛ مگر در مواردى كه داروى منحصر به فرد باشد .\r\n\r\nراههاى ثابت شدن نجاست و احكام وسواس\r\nسؤال 46 - جوانى 20 ساله هستم و به شدّت وسواس دارم ، اين وسواس مانع\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nترقّى من شده است . يك بار براى شما در اين مورد نامه نوشتم و شما اين گونه جواب داديد : « ما راهى نشان مىدهيم كه به افراد بسيارى توصيه كرده‌ايم و بسيار مؤثّر است و آن اين است كه شما نگاه كنيد به افراد متديّن معمولى ، ببينيد آنها چقدر آب مىكشند ، به همان مقدار قناعت كنيد . بقيّه براى شما پاك است و ما مسئوليّت آن را شرعاً مىپذيريم » ، در حالى كه من در نامه قيد كرده بودم كه فقط از شما يك فتوا مىخواهم و آن اين كه چيزهاى نجس و متنجّس را براى مدّتى بر من پاك بدانيد ؛ ولى شما جوابى كه در بالا ذكر شد را مرقوم داشتيد و من بازهم روى حرفم هستم ، اين فتوا را بدهيد تا من چيزهاى نجس و متنجّس را پاك بدانم .\r\nجواب : شما بايد تسليم حكم خدا باشيد . حكم خدا اين است كه به مقدار متعارف بشوييد ؛ بقيّه براى شما « پاك » است ، هرچند حالت وسواس به شما مىگويد نجس است ، اين روشن‌ترين راه است ، و بسيارى از اين طريق درمان شده‌اند .\r\nسؤال 47 - چند مسأله در مورد طهارت و نجاست برايم پيش آمده كه همواره فكر و ذهن مرا مشغول كرده است . و مرا به شدّت عذاب مىدهد ، از درس و مطالعه افتاده‌ام و خانواده‌ام نيز از رفتار من به تنگ آمده‌اند . شما را به مقام رسول الله ( صلى الله عليه و آله ) قسم مىدهم ، مرا نجات دهيد . اگر شما بفرماييد : « اعتنا به اين موارد حرام است ؛ و در صورت اعتنا ، به جهنّم مىروى » و گناهش را به گردن بگيريد ، نجات پيدا مىكنم .\r\nجواب : به يقين اعتنا كردن شما به مواردى كه برخاسته از وسواس است حرام مىباشد و بايد آن را ترك كنيد و ما مسئوليّت آن را به گردن مىگيريم .\r\nسؤال 48 - تكليف من در موارد زير چيست ؟\r\nالف ) گاهى زمينى نجس مىشود ، بعداً برف يا باران مىآيد و تمام زمين‌ها خيس مىشود ، مردم و وسايل نقليّه از روى آن زمين نجس عبور مىكنند و به همه جا ميروند ( مسجد ، حرم ، نانوايى ، قصّابى ، داخل اتوبوس شركت واحد ، مدرسه ، بازار\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو . . . ) و به خاطر خيس بودن زمين‌ها نجاست را به همه آن مكان‌ها منتقل مىكنند ، به همين جهت آن مكان‌ها را نجس مىدانم ، همان‌گونه كه گرد و خاك‌هاى آن خيابان‌ها و مكان‌ها را نيز نجس مىدانم .\r\nب ) هرگاه توالت مىروم با اين كه در موقع بول كردن بسيار مواظب هستم تا بول من ترشّح نكند ، در عين حال قطع پيدا مىكنم كه بول به شلوار و پايم ترشّح كرده است ؛ لذا توالت رفتن برايم مشكل شده و تا آن موضع را آب نكشم راحت نمىشوم .\r\nج ) در بعضى مواقع پشت و جاهاى ديگر دستم به لبه ميز و يا لبه كتاب و يا چيزهاى زبر برخورد مىكند و بدون اين كه دستم زخم شود يا خونى بيرون بيايد ، از گوشه و كنار ناخنها و جاهاى ديگر دستم چيزى با احساس كمى درد جدا مىشود و يا روى انگشت‌هاى دستم پوست‌هاى مختصرى وجود دارد كه با فرو بردن دست به داخل جيب و يا تماس گرفتن با چيز ديگر ، آنها با احساس كمى درد از دستم جدا مىشود ، لطفاً در اين موارد تكليف مرا بيان فرماييد .\r\nجواب : بدون شك شما گرفتار وسواس هستيد ؛ وظيفه شما اين است كه به ساير مردم نگاه كنيد و ببينيد در چه حد به اين امور اعتنا مىكنند و علم به نجاست پيدا مىكنند ( منظور قشر متديّن است ) آن مقدار كه آنها يقين پيدا مىكنند و آب مىكشند شما هم آب بكشيد و نسبت به بقيّه تكليفى نداريد ؛ هرچند فكر شما به شما بگويد نجس است ؛ زيرا در اين گونه موارد افراد متديّن عادى علم و يقين به نجاست پيدا نمىكنند . ضمناً پوستهايى كه از دست و بدن جدا مىشود محكوم به پاكى است ، مگر اين كه شما آنها را با فشار بكنيد و محلّ آنها سوزش پيدا كند ، كه در اين صورت احتياط كنيد .\r\nسؤال 49 - منزل ما از نظر طهارت مشكل دارد ؛ فرشها ، دربها ، ديوارهاى اطاقها ، پنجره‌ها ، پرده‌ها ، بخارى زمينى ، بخارى ديوارى ، جاروبرقى ، كمدها ، بعضى از كتاب‌ها ، بالشت‌ها ، رختخواب و تشك‌ها ، قاب عكس‌ها و خلاصه تمام زندگى ما\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنجس است ، گفتم نامه‌اى براى شما بنويسم تا بلكه در مورد من فتواى خاص ( اجازه مخصوص ) بدهيد و اين جانب را از معافيّت مخصوصى در مورد چيزهايى كه تا به حال نجس شده برخوردار سازيد ، تا همه چيز و همه كس براى من طاهر باشد .\r\nجواب : شما گرفتار وسواس هستيد و تنها درمان آن بىاعتنايى است . فتواى ما براى شما اين است كه ببينيد مؤمنان ديگر چه اندازه به اين امور اعتنا مىكنند ، به همان اندازه اعتنا كنيد ؛ بقيّه براى شما پاك است .\r\n\r\nمسائل متفرّقه نجاسات\r\nسؤال 50 - آيا مايعى كه از كيسه آب جنين ( مايع آمنيوتيك ) خارج مىشود حكم نجاست دارد ؟ شايان ذكر است كه كيسه آب جنين ممكن است قبل از زايمان پاره شود و از طريق مجراى تناسلى خارج گردد .\r\nجواب : محتواى كيسه آب جنين نجس نيست ؛ مگر اين كه آلوده به خون باشد .\r\nسؤال 51 - چنانچه شيئى با تماسّ با نجاست نجس شود ، سپس خود اين شىء با شىء دوّمى تماس پيدا كند و همانطور شىء دوّم با شىء سوّم و . . . حال اين واسطه‌ها تا چه تعداد باعث انتقال نجاست به شىء بعدى مىشود ؟\r\nجواب : تا دو واسطه باعث انتقال نجاست مىشود نه بيشتر ، يعنى اگر دست نجس مثلًا به دست ديگرى بخورد آن هم نجس مىشود و اگر آن ، به شىء سوّمى بخورد نجس مىشود ؛ ولى اگر شىء سوّم به چهارمى بخورد نجس نخواهد شد و به تعبير ديگر ، متنجّس اوّل و دوم سبب سرايت نجاست مىشود ولى متنجّس سوم سبب نخواهد شد . و اين امر بسيارى از مشكلات باب طهارت و نجاست را حل مىكند .\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nفصل پنجم : احكام مطهّرات\r\nسؤال 52 - اگر لباسى را غير مسلمان شسته باشد ، ولى لباس در آفتاب خشك شده باشد ، آيا آن لباس پاك است ؟\r\nجواب : آفتاب لباس را پاك نمىكند ، فقط اشياى غير منقول اگر با آفتاب خشك شود پاك مىشود و در تماسّ دست غير مسلمان ، اگر رطوبت سرايت‌كننده‌اى در دست باشد ، احتياطاً آب مىكشيد و اگر احتمال بدهيد با ماشين لباسشويى يا با دستكش شسته است ، آن هم پاك است و جستجو لازم نيست .\r\nسؤال 53 - پوسته‌اى كه روى زخمها به وجود مىآيد و معمولًا متشكّل از خون و ترشّحات زخم مىباشد ، آيا حكم نجاست را دارد ؟\r\nجواب : هرگاه استحاله گردد ، يعنى تبديل به پوست بدن يا شبيه آن باشد ، نجس نيست ، و اگر واقعاً خون است و با شستشو از بين مىرود نجس است .\r\nسؤال 54 - هرگاه دندانپزشك هنگام پر كردن دندان ، متوجّه نجس شدن مادّه پركننده يا خود دندان طبيعى شود كه طبعاً بعد از پر كردن ، باطن آن نجس است ، آيا تطهير ظاهر كفايت مىكند ؟\r\nجواب : آرى كفايت مىكند .\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nفصل ششم : مسائل وضو\r\n\r\nشرايط وضو\r\nسؤال 55 - آيا جوهر خودكار ، ماژيك ، رنگ و مانند آنها ، مانع از رسيدن آب به پوست مىگردد ؟ رنگى كه خانمها براى موى سر استفاده مىكنند چطور ؟\r\nجواب : اگر جرم نداشته باشد مانع نيست ؛ در مورد خودكار ، كه رنگ غليظترى دارد تجربه كرده‌اند و به اين نتيجه رسيده‌اند كه جرم ضعيفى دارد كه مانع از آب نمىباشد .\r\nسؤال 56 - استفاده از آب قنات و آبى كه صاحبانش مجهول مىباشد ، ولى در فضاى باز جريان دارد ، براى گرفتن وضو و شستن فرش و مانند آن چه حكمى دارد ؟\r\nجواب : استفاده در حدّى كه متعارف و معمول است مانعى ندارد .\r\nسؤال 57 - شخصى قصد خواندن نماز در مسجدى را ندارد ، ولى قصد قرائت قرآن مجيد دارد ، آيا مىتواند با آب مسجد وضو بگيرد و مقدارى قرائت قرآن كند و براى نماز به جاى ديگر برود ؟\r\nجواب : اشكالى ندارد .\r\nسؤال 58 - خانمى سؤال نموده كه در آرايشگاه‌هاى زنانه خطّ ابرو را ترميم مىكنند ، حكم اين عمل چيست ؟ آيا براى وضو و غسل اشكالى ندارد ؟\r\nجواب : اگر منظور از ترميم ، كاشتن مو است و آب به پوست بدن براى وضو و غسل مىرسد ، اشكالى ندارد ، و اگر منظور خال‌كوبى با رنگ است كه زير پوست قرار مىگيرد ، آن هم اشكالى ندارد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nاحكام وضو\r\nسؤال 59 - شخصى چند سال پيش به علّت غدّه پروستات تحت عمل جرّاحى قرار گرفت ، تا يك سال و نيم پيش هيچ گونه ناراحتى نداشته و فرايض دينى خود را انجام مىداد ، اكنون مكرّر از وى ادرار خارج مىشود ، به شكلى كه حتّى امكان رسيدن به دستشويى نيست ، وظيفه او چيست ؟\r\nجواب : هرگاه توانايى داشته باشد كه خود را به اندازه وضو و نماز حفظ كند و بدن و لباس را پاك نگهدارد بايد اين گونه نماز بخواند و اگر اين حالت در وسط نماز دست مىدهد و مىتواند ظرف آبى در كنار خود بگذارد و وضو بگيرد بايد چنين كند و اگر اين كار طبق آنچه قبلًا گفته شد مشقّت شديد دارد مىتواند يك وضو براى نماز بگيرد و به همان حال نماز بخواند و بعداً نيز قضا لازم نيست .\r\nسؤال 60 - اين جانب از مدّتى قبل دچار بيمارى داخلى شده‌ام ؛ از نشانه‌هاى آن تكرّر ادرار و باد شكم مىباشد ، گاهى فكر مىكنم شايد جنبه وسواس داشته باشد ، فقط در هنگام وضو گرفتن و يا نماز خواندن و يا نشستن در يك جا مقيّدم كه چيزى از من خارج نشود ؛ با توجّه به توضيحات فوق به دو سؤال زير پاسخ دهيد :\r\nالف ) آيا به احساس دوّم كه فقط در مواقع خاص ( وضو و نماز ) به من دست مىدهد اعتنا نكنم ؟\r\nجواب : در مورد شك ، مخصوصاً اگر ناشى از وسواس باشد ، ابداً اعتنا نكنيد .\r\nب ) آيا به قطراتى كه امكان دارد بعد از چند دقيقه از من خارج شود اعتنا نكنم ، يا حكم ديگرى مىفرماييد ؟\r\nجواب : اگر استبرا كرده‌ايد و قطرات مشكوك است كه بول است يا چيز ديگر ، باز اعتنا نكنيد و اگر يقين داريد بول است ، چنانچه تجديد وضو مايه مشقّت زياد مىشود يك بار وضو براى هر نماز كافى است .\r\nسؤال 61 - شخصى داراى دست و پاى اضافى است ، چگونه وضو بگيرد ؟\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nجواب : در صورتى كه دست اضافى بالاى مرفق باشد و يكى اصلى و ديگرى فرعى باشد ، اصلى را بشويد كافى است و اگر هر دو مانند يكديگر هستند ، هر دو را بشويد ولى مسح با يكى كافى است و اگر پايين مرفق باشد احتياطاً هر دو را بشويد و با هر دو مسح كند .\r\nسؤال 62 - برادران جانبازى كه از گردن به پايين قطع نخاع هستند و قدرت انجام وضو و تيمّم و گرفتن نايب را ندارند ، تكليفشان براى نماز چيست ؟\r\nجواب : اگر توانايى بر وضو و تيمّم و گرفتن نايب ندارند ، با همان حال نماز بخوانند كافى است و در پيشگاه خداوند مقبول است .\r\nسؤال 63 - كسى كه به علّت جراحات جنگى بول و غائط او بىاختيار خارج مىشود ، با توجّه به اين كه هيچ گونه احساسى ندارد تا بفهمد چه موقع از او خارج مىشود ، آيا مىتواند با يك وضو ، دو نماز بخواند ؟\r\nجواب : در صورتى كه بول و مدفوع مرتّباً از او خارج مىشود ، براى هر نماز يك وضو بگيرد و اگر احتمال مىدهد كه بعد از گرفتن وضو براى نماز اوّل چيزى از او خارج نشده ، مىتواند نماز دوّم را با آن بخواند .\r\nسؤال 64 - كسى كه از يك پا و يا از هر دو پا محروم است ، چگونه وضو بگيرد ؟\r\nجواب : افعال وضو را بجا مىآورد و مسح پا از او ساقط است .\r\nسؤال 65 - بعضى از فقها در موضوع شستن صورت در وضو تصريح كرده‌اند كه سفيدى دو طرف جلو سر ( نزعتان ) از حدّ صورت خارج است ، آيا اين مطلب اتّفاقى است ؟\r\nجواب : در مورد خروج « نزعتان » ادّعاى اجماع شده است .\r\nسؤال 66 - كسى كه يك دست يا هر دو دست او از مرفق قطع شده و وضو و تيمّم برايش ممكن نيست ، تكليفش چيست ؟\r\nجواب : احتياط آن است كه اگر ممكن است صورت خود را زير شير يا مانند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nآن بشويد و پيشانى خود را آهسته بر چيزى كه تيمّم بر آن جايز است بمالد و نماز بخواند ، اين در صورتى است كه فاقد هر دو دست باشد ؛ امّا اگر يك دست دارد از آن براى شستن صورت و سپس شستن دست و مسح سر و پا استفاده مىكند و تيمّم لازم نيست ، و در همه اين صورتها نماز و عبادات او صحيح و مقبول درگاه خداوند است .\r\nسؤال 67 - اگر احتياطاً چند بار مسح سر و پا را تكرار كنيم ، آيا به وضو ضرر نمىرساند ؟\r\nجواب : از وسوسه اجتناب كنيد ؛ اگر دفعه اوّل مسح صحيح انجام شده تكرار نكنيد ، ولى اگر واقعاً در اوّلى شك داريد تكرار آن لازم است .\r\n\r\nامورى كه بايد براى آنها وضو گرفت\r\nسؤال 68 - هر روزه هزاران اسماى متبرّك پس از استفاده ، در قصّابىها و اغذيه‌فروشىها به سطل‌هاى زباله و مكان‌هاى ناپاك ريخته و يا زير دست و پا مىافتد . آيا مسئولان روزنامه‌ها كه اين اسماى متبرّكه را چاپ مىكنند مسئول هستند ؟ در صورت مسئول بودن ، آيا نبايد آنها را امر به معروف و نهى از منكر نمود ؟\r\nجواب : مسئولين مطبوعات در اين زمينه مسئوليّتى ندارند . آنها براى نشر اسلام و مسائل دينى ناچار از اين كار هستند و هرگز نبايد به اين بهانه‌ها ، آيات الهى و روايات و نام خدا را از نظرها محو كرد ؛ ولى مردم در مورد حفظ آنها مسئوليّت دارند . در زمان معصومين ( عليهم السلام ) اسم خداوند و پيامبر اسلام ( صلى الله عليه و آله ) روى سكّه‌ها بوده و سبب تعظيم شعائر مىشده و كسى از آن نهى نمىكرده است .\r\nسؤال 69 - اگر سكّه ده تومانى كه اسم شريف امام رضا ( عليه السلام ) روى آن نقش بسته است ، در دستشويى بيفتد و نتوان آن را بيرون آورد ، وظيفه چيست ؟\r\nجواب : بايد آن دستشويى را تخليه كنند و سكّه را بيرون آورند ، و اگر اين كار\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nامكان ندارد ، بايد آن دستشويى را بسته و در جاى ديگر دستشويى بسازند .\r\nسؤال 70 - اگر حيوان حلال گوشتى صفحه‌اى از قرآن را ببلعد ، وظيفه صاحب آن چيست ؟ آيا ذبح آن واجب است ؟\r\nجواب : اگر طورى جويده باشد كه صورت قرآن كاملًا محو شده است وظيفه‌اى ندارد ؛ ولى اگر اوراق قرآن به حال خود باقى است ، بايد وقتى كه از شكم او بيرون آمد آن را تميز كنند ، ولى ذبح آن حيوان واجب نيست .\r\nسؤال 71 - مسّ قرآن توسّط دانش‌آموزانى كه در كلاسهاى قرآن مدرسه شركت مىكنند ، امّا وضوى آنان تمام شرايط را دارا نيست ، چه صورتى دارد ؟ وظيفه مربّى آنها چيست ؟\r\nجواب : وظيفه مربّى ارشاد آنهاست ؛ ولى اين امر مانع از شركت در كلاس قرآن نمىشود .\r\nسؤال 72 - تكليف كسانى كه اسماى جلاله و يا آياتى از قرآن را بر روى بدن خود خالكوبى نموده‌اند ، نسبت به طهارت و جنابت و مسّ بدن بدون وضو چيست ؟\r\nجواب : چون هنگام خالكوبى آيات زير پوست قرار مىگيرد ، مسّ آنها اشكالى ندارد ؛ ولى اگر بتوانند بدون عسر و حرج آنها را پاك كنند ، احتياط واجب آن است كه آن را پاك كنند .\r\nسؤال 73 - به موجب فتاواى كليّه علماى اعلام و آيات عظام لمس و تماسّ بدن با خطّ قرآن براى كسى كه وضو نداشته باشد حرام است ، آيا اين فتوا بين مؤمنين و قرآن فاصله ايجاد نمىكند ؟ آيا بنده مؤمنِ متعبّدِ تارك الكبائر به علّت نداشتن وضو از لمس قرآن ممنوع است ، در حالى كه بنده عاصى به علّت داشتن وضو مىتواند قرآن را لمس كند ؟ آيا وضو ، بنده عاصى را جزء مطهّرون و مؤمن را خارج از آن قرار مىدهد ؟\r\nجواب : دست زدن به جلد و كاغذ قرآن براى كسانى كه وضو ندارند اشكالى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nندارد ، فقط دست روى خط قرآن نبايد بگذارند ، خواندن قرآن نيز با وضو و بىوضو هر دو ثواب دارد ، هرچند با وضو بهتر است ، بچّه‌ها را نيز نبايد از دست زدن به قرآن نهى كرد ؛ بلكه بايد آنها را به قرآن آشنا كنيد ؛ حتّى اگر دست روى خطوط قرآن بگذارند براى بچّه‌هاى نابالغ اشكالى ندارد ؛ امّا بايد به آنها توجّه داد كه احترام قرآن را حفظ كنند .\r\nسؤال 74 - در صورتى كه خطوط قرآن ، يا صفحه‌اى از آن ، در اثر آفتاب و يا باران از بين رفته و قابل خواندن نباشد و فقط مقدارى از سياهى خطوط معلوم باشد ، آيا در موقع لمس و مسّ آن ، حكم قرآن جارى مىشود ؟\r\nجواب : اين سياهى حكم قرآن را ندارد .\r\nسؤال 75 - دست زدن به آرم جمهورى اسلامى ايران به صورت مستقيم ، يا در مكان در نظر گرفته شده براى آرم ، مثل اسكناس ، چه حكمى دارد ؟\r\nجواب : اشكال ندارد ، هرچند احتياط بهتر است .\r\nسؤال 76 - اسامى متبرّكه ، اعم از اسماء اللّه و اسماى ائمّه اطهار ( عليهم السلام ) ، كه زير دست و پا مىافتد چه حكمى دارد ؟ و جهت رفع اين مشكل چه راه حلّى پيشنهاد مىشود ؟\r\nجواب : احترام آنها بايد حفظ شود ؛ بهترين راه همان است كه در بعضى از مراكز انتخاب شده است ، كه ظرف يا محلّى براى نگهدارى اين گونه اسما و كلمات در نظر گرفته شود و بعد از چند مدّت محتواى آن را ، يا در گوشه‌اى از بيابان دفن مىكنند ، يا در رودخانه‌اى مىريزند ، و يا به مراكزى مىدهند كه آنها را خمير كرده ، براى كارتن از آن استفاده مىكنند .\r\nسؤال 77 - خالكوبى اسامى ائمّه ( عليهم السلام ) در قسمتى از بدن ، اگر از روى ارادت قلبى - نه به منظور ديگر - باشد چه حكمى دارد ؟\r\nجواب : احتياط واجب آن است كه اين كار را ترك كنند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nسؤال 78 - آيا كوبيدن خال سوزنى براى شخص خالكوب و شخصى كه خالكوبى شده جايز است ؟\r\nجواب : خالهاى معمولى اشكال ندارد ؛ ولى اگر بيش از حد باشد و موجب آزار بدن شود ؛ يا اسامى مقدّسه معصومين خالكوبى شود اشكال دارد .\r\nسؤال 79 - آيا در غسل و وضو خال سوزنى مانع رسيدن آب به نقاط خالكوبى شده مىگردد ؟\r\nجواب : مانع نيست .\r\nسؤال 80 - اگر خالكوبى جايز نيست ، كسى كه خالكوبى كرده ، چگونه آنها را از بين ببرد ؟\r\nجواب : در مواردى كه خالكوبى جايز است ، از بين بردن آن لزومى ندارد و در مواردى كه جايز نيست ، چنانچه بتواند با كمك پزشك ، بدون صدمه ديدن بدن از بين ببرد اقدام مىكند ؛ در غير اين صورت وظيفه‌اى ندارد ؛ ولى احتياط آن است كه تا مىتواند وضو داشته باشد .\r\n\r\nمسائل متفرّقه وضو\r\nسؤال 81 - آيا سوزانيدن آيات قرآن و اسامى مباركه ائمّه معصومين ( عليهم السلام ) كه در روزنامه‌هاست جايز مىباشد ؟\r\nجواب : جايز نيست ؛ براى محو آنها راههاى صحيحى وجود دارد كه قبلًا اشاره كرده‌ايم .\r\nسؤال 82 - وضو گرفتن زن ، آنجا كه نامحرم او را ببيند چگونه است ؟\r\nجواب : جايز نيست ؛ ولى اگر وضو بگيرد وضوى او باطل نمىشود .\r\nسؤال 83 - پاره كردن كاغذى كه اسم بارى تعالى بر روى آن نوشته شده باشد چه حكمى دارد ؟ در صورتى كه قصد بىاحترامى يا توهين نباشد ؟\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nجواب : لازم نيست قصد بىاحترامى كند ، اين كار خود بىاحترامى است ؛ مگر اين كه منظورش اين باشد كه آن را از صورت اسم بارى تعالى درآورد تا بعداً مورد بىاحترامى قرار نگيرد .\r\nسؤال 84 - موقعى كه به نيّت طهارت وضو گرفته شود سپس وقت نماز واجب داخل شود ، آيا تجديد وضو براى آن نماز واجب است ؟\r\nجواب : تجديد وضو لازم نيست ؛ ولى به قصد رجا مانعى ندارد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nفصل هفتم : مسائل مربوط به غسل\r\n\r\nاحكام غسل\r\nسؤال 85 - شخصى 35 سال در غسل كردن ، اوّل سمت راست بدن و سپس سمت چپ و در مرحله سوم سر و گردن را غسل داده و با همين وضع حج رفته و نماز خوانده و روزه گرفته است ، اكنون چه وظيفه‌اى دارد ؟\r\nجواب : نمازهاى خود را بايد تدريجاً و بطورى كه به زحمت نيفتد قضا كند ؛ ولى روزه او صحيح است و در مورد حج بايد طوافها و نماز طوافها و احتياطاً سعى و تقصير را اعاده كند و اگر خودش قادر به انجام اين كار نيست از كسانى كه به حج يا عمره مىروند بخواهد تا به نيابت او تمام طواف‌هاى عمره و حج و نمازهاى آنها و همچنين احتياطاً سعى و تقصير را از طرف او بجا آورند .\r\nسؤال 86 - اين جانب دختر 16 ساله‌اى هستم كه مىخواستم نظر حضرتعالى را در مورد كوتاه نمودن موهاى زايد بدن قبل از ازدواج جويا شوم ؛ زيرا مادرم من را از اين كار منع مىكند ، ولى دبيران دينى و قرآن در مدرسه همواره به كوتاه نمودن موهاى زايد سفارش مىكنند و مىگويند : « بلند بودن اين موها باعث باطل شدن غسل مىگردد » حال وظيفه من چيست ؟\r\nجواب : كوتاه كردن موهاى زايد بدن نه تنها اشكالى ندارد ، بلكه كار خوبى است ؛ ولى بودن و نبودن آن ضررى براى غسل ندارد ، امّا در مواردى كه متعارف است دوشيزه‌ها موهاى زايد را از بين نمىبرند ( مانند اصلاح ابرو و صورت ) بهتر است مراعات عرف و عادت را بكنند .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nسؤال 87 - افرادى كه به علّت قطع نخاع و يا علل ديگر نمىتوانند خودشان غسل كنند و مجبورند نايب بگيرند ، نايب چگونه بايد اين افراد را غسل دهد ؟\r\nجواب : بايد طبق آداب غسل ترتيبى يا ارتماسى آنها را غسل دهند ، يعنى در غسل ترتيبى اوّل آب را روى سر و گردن آنها بريزند ، سپس طرف راست را بشويند و بعد طرف چپ را ، البتّه خود آنها نيّت غسل مىكنند .\r\nسؤال 88 - مدّتى قبل ، تقريباً در همه امور در دام وسواس افتادم . اكنون تا حدودى آن را از خود دور كرده‌ام ، ولى مشكلى كه هنوز دارم طول كشيدن غسل ( در حدود 40 دقيقه ) و گاهى هم تكرار الفاظ نماز است . لطفاً مرا راهنمايى كنيد .\r\nجواب : بهترين راه براى ترك وسواس ، بىاعتنايى به آن است ؛ يعنى ملاحظه كنيد ديگران چه مقدارى مثلًا براى غسل معطّل مىشوند ، شما همچنين كنيد ، مثلًا 10 دقيقه يا حدّ اكثر يك ربع ساعت ، اگر شيطان گفت درست نشد ، اعتنا نكنيد ، عمل شما صحيح است و نگران نباشيد ، و ما مسئوليّت آن را بر عهده مىگيريم .\r\n\r\nاحكام جنابت\r\nسؤال 89 - آيا نوشتن آيات قرآن و اسماى متبرّكه براى حائض يا جنب ، مكروه يا حرام است ؟\r\nجواب : اگر آن را لمس نكند حرام نيست ، ولى بعيد نيست مكروه باشد .\r\nسؤال 90 - آيا كار كردن ( مثل پخت‌وپز يا شير دادن بچّه ) قبل از انجام غسل جنابت كراهت دارد ؟\r\nجواب : امور مزبور كراهتى ندارد ، هرچند بهتر است انسان در همه حال با طهارت باشد .\r\nسؤال 91 - اگر در آزمايش ادرار شخصى منى مشاهده شود ، آيا اين شخص جنب محسوب مىشود ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nجواب : اگر منى به صورت مشخّص و نمايان باشد غسل واجب مىشود ؛ ولى اگر آميخته با ادرار و ظاهراً ناپيدا باشد چيزى بر او نيست .\r\nسؤال 92 - گاه در موقع عمل جرّاحى لوله انزال منى در مثانه قرار گرفته و منى با ادرار دفع مىشود ، اين ترشّحات چه حكمى دارد ؟ آيا با اين وضعيّت فرايض دينى ( نماز ، روزه ، مسّ خطّ قرآن و توقّف در مساجد ) را چگونه انجام دهد ؟\r\nجواب : هرگاه منى در ادرار مستهلك شود ، يعنى به صورت چيز ناپيدايى درآيد ، موجب جنابت نمىشود ؛ ولى اگر منى بطور آشكار دفع مىگردد بايد غسل كند و اگر مشقّت دارد تيمّم كند ؛ ولى در اين گونه موارد معمولًا از قبيل قسم اوّل است .\r\nسؤال 93 - أيا شخص جنب مىتواند قرآن همراه داشته باشد ؟\r\nجواب : اشكالى ندارد .\r\nسؤال 94 - اگر رطوبتى از مرد خارج شود كه نداند منى است يا آب ديگر ، آيا ملاحظه اين رطوبت جهت فهميدن آن كه چه نوع رطوبتى است ضرورى است ؟ يا بدون مشاهده هم مىتوان رأى به پاك بودن آن داد ؟\r\nجواب : اگر با مختصر بررسى روشن مىشود بايد بررسى كند و الّا لازم نيست .\r\n\r\nغسل استحاضه\r\nسؤال 95 - زنى حامله هستم كه مدّت سه ماه است پشت سر هم خون مىبينم ، به سونوگرافى مراجعه كردم خونريزى را از ناحيه جفت تشخيص داده‌اند ، دكتر هم همين عقيده را دارد و مىگويد : « چون جفت پايين‌تر از حدّ معمول است خونريزى مىكنيد ، اگر جفت بالا رود خون قطع خواهد شد » تا حال به وظيفه مستحاضه عمل كرده‌ام ، چون خون كم بود حتّى بعضى اوقات فقط ترشّح زردرنگى مىآمد . ولى امروز يك ساعت مانده به سحرى ناگهان خون زيادى آمد يعنى به اندازه استحاضه كثيره\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nخون ديدم ، براى نماز صبح غسل كردم ولى باز خون قطع نشد و هر بار بعد از غسل بلافاصله خون مىآمد ناچاراً وضو گرفتم و نماز خواندم .\r\nالف ) وظيفه‌ام را بيان فرماييد .\r\nجواب : مطابق دستور مستحاضه عمل كنيد و اگر غسل كردن براى شما ضرر دارد يا موجب مشقّت شديده است تيمّم نماييد ؛ ولى در ايّام عادت ، آن خون در حكم عادتِ ماهيانه است .\r\nب ) چون دكترها خون را از جفت مىدانند ، آيا بازهم حكم استحاضه دارد ، وانگهى سه ماه پىدرپى حتّى بدون يك روز فاصله خون ديده‌ام ، آيا استحاضه اين قدر طول مىكشد ؟\r\nجواب : خون مزبور حكم استحاضه را دارد و استحاضه حدّ معينى ندارد و انجام اعمال آن ساده است .\r\nسؤال 96 - آيا زن در ايّام استحاضه مىتواند قرآن تلاوت نمايد ؟\r\nجواب : اگر وظايف مستحاضه را انجام دهد در حكم طاهر است ، و همه عبادات را مىتواند انجام دهد .\r\nسؤال 97 - خانمى كه عمل جرّاحى كرده و رحم او را برداشته‌اند ، خونى كه مىبيند و در سنّ كسى است كه عادتاً حيض مىبيند ، آيا حكم حيض را دارد يا حكم استحاضه ؟ در صورتى كه احتمال بدهد و يا اين كه يقين كند كه خون از زخم و عمل جرّاحى است چه صورت دارد ؟\r\nجواب : اگر يقين داشته باشد يا احتمال بدهد خون زخم يا جرّاحى است تكليفى براى او ايجاد نمىكند تنها خود را مىشويد و غسل و وضو به خاطر آن واجب نيست .\r\nسؤال 98 - همانطور كه در توضيح المسائل ذكر شده ، خانمها در سنّ 50 سالگى ( ه - ق ) كه تقريباً مطابق با 48 سال و 6 ماه ( ه - ش ) است يائسه مىشوند . اگر بعد از\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين سن هر ماه مثل عادت ماهانه خون ببينند ، آيا بايد آن را حيض قرار دهند ، يا استحاضه ؟ و عبادت خود را در اين حال انجام دهند يا ترك نمايند ؟\r\nجواب : خونهايى كه زنان بعد از 50 سال قمرى مىبينند استحاضه محسوب مىشود ، خواه به شكل و صفات حيض باشد يا نباشد .\r\n\r\nغسل حيض\r\nسؤال 99 - اگر زنى به وسيله خوردن قرص از عادت ماهانه خود جلوگيرى نمايد ، آيا مىتواند با آن حال قرآن بخواند و روزه و حج و ساير عبادات را انجام دهد ؟\r\nجواب : مىتواند و اعمال او اشكالى ندارد .\r\nسؤال 100 - زنى براى جلوگيرى از بچّه‌دار شدن از دستگاه استفاده مىكند ، به همين علّت روزهاى عادتش كم و زياد مىشود و موقع معيّنى ندارد ، وظيفه او چيست ؟ آيا عباداتى كه انجام داده ، باطل است ؟ توضيح اين كه : قبل از استفاده از دستگاه ، ايّام عادت او هفت روز بوده است . آيا بعد از هفت روز مىتواند غسل كند و عباداتش را انجام دهد ؟\r\nجواب : اگر چند مرتبه در مواقع مختلف يا ايّام مختلف بر خلاف عادت اوّل خون ببيند جزء مضطربه است و در اين حال اگر 10 روز يا كمتر خون ببيند همه‌اش حيض است ، و اگر بيش از ده روز خون ببيند آن مقدار از آن كه نشانه حيض را داشته باشد و از سه روز كمتر و از ده روز بيشتر نباشد حيض محسوب مىشود و اگر همه‌اش يك جور باشد مطابق عادت خويشاوندان خود عمل مىكند .\r\nسؤال 101 - آيا نزديكى در روز آخر عادت ماهيانه در حالى كه هنوز خون قطع نشده ، حرام است ؟ و در صورتى كه قطع شده ولى هنوز غسل نكرده چه حكمى دارد ؟\r\nجواب : اگر خون قطع نشده حرام است و بعد از آن اشكالى ندارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nسؤال 102 - در بعضى از اوقات عادت ماهانه زنان در اثر مصرف دارو دچار اختلال مىشود ؛ از آن جمله اين كه در ايّام عادت خون كمرنگ و گاهى به صورت لكه مشاهده مىكنند ، در اين صورت وظيفه زن نسبت به نماز و روزه و طواف چيست ؟\r\nجواب : خون كم‌رنگ و لكه در ايّام عادت اگر سه روز متوالى ادامه يابد در حكم عادت است ؛ ولى اگر سه روز متوالى ادامه نيابد حكم استحاضه را دارد .\r\n\r\nغسل نفاس\r\nسؤال 103 - در صورت شك بين خون نفاس و خون زخم ، تكليف زن چيست ؟\r\nجواب : در اين مورد احتياط كند ؛ يعنى عبادات را انجام دهد و از آنچه بر حائض حرام است پرهيز كند تا وضع او روشن شود .\r\n\r\nغسل مسّ ميّت\r\nسؤال 104 - مادرى كه در شكم خود جنين مرده‌اى دارد ، آيا لازم است جهت انجام فريضه نماز غسل مسّ ميّت انجام دهد ؟ و در صورت لزوم ، آيا بايد براى هر نماز غسلى بجا آورد ، يا يك غسل تا خارج شدن جنين كافى است ؟ آيا در اين مسأله تفاوتى ميان جنين كامل و ناقص مىباشد ؟\r\nجواب : در هيچ يك از دو حالت غسل مسّ ميّت بر او نيست .\r\nسؤال 105 - چنانچه دست پزشك با جنينِ مرده داخلِ شكمِ مادر تماس پيدا كند ، آيا غسل مسّ ميّت بر او واجب مىشود ؟ خواه سنّ جنين زير چهار ماه باشد ، يا بالاى چهار ماه .\r\nجواب : تنها در صورتى غسل مسّ ميّت واجب مىشود كه تماس در بيرون از رحم انجام گيرد و خلقت جنين كامل شده باشد ؛ يعنى بعد از چهار ماه .\r\nسؤال 106 - يكى از مؤمنين به دست ظلمه شهيد شد و بعد از آن ، ظلمه براى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمحو آثار جنايتشان بر روى بدن مطهّر شهيد ماشين رانده‌اند ، به همين جهت حتّى شيشه فانوس همراه و موتور وى سالم مانده ؛ ولى بدن شهيد بطور دلخراشى متلاشى شده است و فقط توانسته بودند تكّه‌هاى جمجمه و مغز سر وى را از روى آسفالت جمع‌آورى كنند و همراه با بدن ، پس از غسل به خاك بسپارند ، سپس قطعه استخوان ديگرى از او پيدا شد ، كسى كه اين تكّه جمجمه را مسّ كند ، غسل مسّ ميّت مىخواهد ؟ حكم كفن و دفن اين تكّه چگونه است ؟\r\nجواب : غسل آن واجب نيست ؛ در لفّافه‌اى بپيچيد و دفن كنيد و غسل مسّ ميّت نيز ندارد .\r\nسؤال 107 - آيا غسل مسّ ميّت براى مسّ دندان جدا شده هم لازم است ؟ و اگر همراه دندان ، مقدارى گوشت لثه نيز باشد ، چه حكمى دارد ؟ مقدار گوشت لثه ( كم يا زياد ) نقشى در حكم دارد يا خير ؟\r\nجواب : در هر حال غسل ندارد .\r\nسؤال 108 - در جرّاحىهاى فكّ و صورت ، مقدارى گوشت و استخوان به صورت ريز و پودر شده ، جدا مىگردد و به دست و صورت دندانپزشك مىريزد . آيا اين امر باعث وجوب غسل مسّ ميّت مىگردد ؟\r\nجواب : غسل مسّ ميّت ندارد .\r\nسؤال 109 - اگر دست كسى كه تماسّ با ميّت انسان داشته ، به دست شخص ديگرى ، كه مستقيماً با ميّت تماس نداشته ، اصابت كند ، آيا بر شخص دوّم نيز غسل مسّ ميّت واجب مىشود ؟\r\nجواب : غسل ندارد .\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\nفصل هشتم : احكام اموات\r\n\r\n1 - غسل ميّت\r\nسؤال 110 - ميّتى كه خون زخم او را با پلاستيك و يا چيز ديگرى قطع كرده‌اند و مقدارى از اعضايش هنگام غسل شسته نمىشود ، آيا تيمّم تنها كافى است ؟ يا بايد اوّل غسل بدهند و بعد تيمّم كنند ؟ آيا بايد غسل را با آب لوله‌كشى انجام بدهند يا با آب قليل نيز صحيح است ؟\r\nجواب : فقط او را غسل دهند و با آب لوله‌كشى بىاشكال‌تر است .\r\nسؤال 111 - آيا ميّت پس از غسل طاهر مىشود ؟\r\nجواب : بعد از تمام شدن سه غسل ، بدن ميّت مسلمان طاهر مىشود .\r\nسؤال 112 - شخصى در اثر تصادف با ماشين مىميرد ، سر و صورت او بر اثر جراحات وارده خون مىآيد و نمىتوان جلوى خون را گرفت ، آيا مىتوان عوض هر سه غسل ، او را تيمّم داد ؟\r\nجواب : آرى مىتوانند او را تيمّم دهند ، بجاى هر غسل يك تيمّم .\r\nسؤال 113 - بدن ميّت قبل از اتمام غسلهاى سه‌گانه نجس است ، كسى كه ميّت را غسل مىدهد ، يا ظروف و وسايلى كه استفاده مىكنند نجس مىشود ؛ فقها مىفرمايند : « بعد از تمام شدن غسلها ميّت طاهر مىشود و نيز دست و لباس غسل دهنده و ظروف و وسايلى كه مورد استفاده قرار گرفته به حكم تبعيّت طاهر مىشود » آيا افرادى كه تماشا مىكنند ، ظروفى كه مورد استفاده نبوده و لباسهايى كه به ديوار\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآويزان بوده و آب به آنها ترشح شده نيز طاهر مىشوند ؟\r\nجواب : اشيايى را كه ذكر كرديد مشمول تبعيّت نيست ؛ ضمناً توجّه داشته باشيد كه غير از دست و محلّى كه ميّت را بر آن مىشويند و لباس خود ميّت ( چنانچه با لباس او را غسل دهند ) ، پاك شدن بقيّه ، كه ذكر كرده‌ايد ، محلّ اشكال است .\r\nسؤال 114 - همان گونه كه مستحضريد باقيمانده اجساد مطهّر برخى از شهداى مفقود الاثر پس از ساليانى دراز كشف و به خانواده‌هاى معزّز آنها تحويل داده مىشود ، با توجّه به اين كه جز مشتى استخوان چيزى از اين پيكرهاى پاك باقى نمانده است ، كيفيّت غسل و كفن و نماز ميّت و نماز وحشت آن را بيان فرماييد . آيا تماسّ با آنها موجب غسل مسّ ميّت مىشود ؟\r\nجواب : در صورتى كه در ميان استخوانها استخوان سينه بوده باشد ، احتياط آن است كه آن را غسل دهند و كفن كنند و نماز بر آن بخوانند و دفن كنند ، و اگر استخوان سينه در آن نباشد بنابر احتياط غسل و كفن و دفن لازم است ، ولى نماز واجب نيست . و در هر حال غسل مسّ ميّت ندارد و بهتر خواندن نماز وحشت است به قصد رجا .\r\n\r\n2 - نماز ميّت\r\nسؤال 115 - ميّتى را غسل داده و سپس بر او نماز خوانده‌اند ، ولى در موقع دفن متوجّه شدند كه از جنازه خون آمده است . آيا بعد از پاك كردن كفن و جنازه ، تكرار نماز ميّت واجب است ؟\r\nجواب : اگر نمىدانيد كى خون آمده است تكرار نماز لازم نيست .\r\nسؤال 116 - آيا نماز ميّت بر بچّه‌اى كه كمتر از شش سال دارد ، واجب است ؟\r\nجواب : احتياط واجب آن است كه بر بچّه نابالغ نيز ، اگر كمتر از شش سال\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنداشته باشد ، نماز خوانده شود .\r\nسؤال 117 - كيفيّت ذكر نماز ميّت براى ميّت منافق ، مستضعف و بچه نابالغ را بيان فرماييد .\r\nجواب : اگر منافق است چهار تكبير اوّل را بگويد و تكبير پنجم را نگويد ، و اگر مجهول الحال است بعد از تكبير چهارم بگويد : « اللّهُمَّ انْ كانَ يُحِبُّ الْخَيْرَ وَ اهْلَهُ فَاغْفِرْ لَهُ وَ ارْحَمْهُ وَ تَجاوَزْ عَنْهُ » و اگر طفل است بگويد : « اللّهُمَّ اجْعَلْهُ لَابَوَيْهِ وَ لَنا سَلَفاً وَ فَرَطاً وَ اجْراً » .\r\n\r\n3 - دفن\r\nسؤال 118 - آيا دفن ميّت در حياط مسجد ، در صورتى كه وصيّت كرده باشد ، لازم است ؟\r\nجواب : جايز نيست ؛ مگر اين كه واقف در حال وقف كردن چنين حقّى را براى خود يا ديگرى قائل شده باشد .\r\n\r\n4 - نبش قبر\r\nسؤال 119 - آيا ورثه ميّت مىتوانند جنازه ميّت را از قبر بيرون آورند و آن را در گورستان ديگرى ( در همان شهر يا شهر ديگرى ) دفن كنند ؟ آيا در اين مسأله تفاوتى بين كسى كه تازه دفن شده با كسى كه مدّت زيادى از دفن او مىگذرد ، وجود دارد ؟\r\nجواب : اشكال دارد ؛ مگر اين كه ضرورتى ايجاب كند .\r\n\r\n5 - مسائل متفرّقه اموات\r\nسؤال 120 - تعدادى از قبرها ( به استثناى قبور شهدا ) در قبرستان عمومى كوچك\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاين روستا قرار دارد كه به وسيله فرزندان آنها مسقّف شده است ، اطراف اين سرپوشها باعث مزاحمت در رفت و آمد و پاره شدن لباس و بدن زائرين قبرستان شده است ، زائرين از شوراى روستا درخواست رفع ممانعت و سهولت در رفت و آمد را نموده‌اند ، آيا برداشتن پوششهاى آهنى سقف ( نه نرده اطراف آن ) شرعاً موجب هتك حرمت به ميّت مىشود ؟\r\nجواب : چنانچه بازماندگان اموات حاضر شوند سقفها را طورى نصب كنند كه مزاحم مردم نباشد ، باقى ماندن سقفها جايز است ، در غير اين صورت مىتوان رفع مزاحمت كرد .\r\nسؤال 121 - آيا نگهدارى جنين ساقط شده ، چه از حيث جسمى سالم يا ناقص الخلقه و يا عقب مانده باشد و چه مال خود شخص باشد و يا آن را از صاحبش گرفته باشد ، به عنوان كلكسيون در شيشه الكل جايز است ؟\r\nجواب : هرگاه جنين به صورت انسان كاملى درآمده باشد بايد او را غسل داد و كفن كرد و دفن نمود و نگهدارى آن به صورتى كه نوشته‌ايد جايز نيست ، امّا اگر به اين مرحله نرسيده باشد ، مانعى ندارد .\r\nسؤال 122 - آيا جايز است انسان جسد مورّث خود را ، چه زن باشد و چه مرد ، بجاى دفن در قبر ، به صورت موميايى و يا در شيشه الكل نگهدارى نمايد ؟ و اگر جايز نيست موضوع مشمول تعقيب و تعزير است ؟\r\nجواب : جايز نيست و مشمول تعزير است .\r\nسؤال 123 - آيا قبر به منزله ملك شخصى محسوب مىشود ؟\r\nجواب : در زمين‌هاى موقوفه و مباح ، قبر ملك نمىشود ؛ ولى اگر زمين را خريدارى كند ، يا زمين مباح بوده و قصد تملّك و حيازت نموده است ، مالك مىشود .\r\nسؤال 124 - چرا ميّت مرد را از طرف سر ، و ميّت زن را از طرف عرض بدن ، وارد\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nقبر مىكنند ؟ خواهشمند است محسّنات آن را بيشتر شرح دهيد .\r\nجواب : اين كار در مردان نوعى عبرت و در زنان براى رعايت اصول عفّت است .\r\nسؤال 125 - شعرى را سروده‌ام كه بر سنگ قبرم نوشته شود ؛ ولى فرزندانم اين شعر را بر خلاف شرع مقدّس مىدانند ؛ امّا به نظر خودم بسيار مناسب حالم مىباشد ، لطفاً نظر مبارك خود را در اين مورد مرقوم داريد :\r\n به يك عمر طبيعى با دل ريش * نمودم زندگى شد عاقبت هيچ\r\nترحّم كن تو اى داناى اسرار * كه در گور التيام يابد دل ريش \r\nجواب : شعرى كه در بالا ذكر كرده‌ايد خلاف شرع نيست ؛ ولى جستجو كنيد اشعارى بهتر از آن پيدا كنيد .\r\nسؤال 126 - با توجّه به اين كه تجهيزات ميّت و هزينه كفن و دفن او شرعاً واجب است ، اگر ميت مالى نداشته باشد كه از مال او مخارج كفن و دفنش را بدهند ، و بدين جهت يكى از ورثه حين الفوت ميّت به تنهايى و از مال خودش اين مخارج را متحمّل شود ، آيا اين فرد مىتواند به منظور وصول سهم ساير ورثه به آنها مراجعه كند ؟ و اگر مىتواند ، آيا اين مخارج بايستى بطور مساوى از كلّ ورثه وصول شود يا طبق قانون ارث ؟\r\nجواب : در چنين فرضى نمىتواند به ساير ورثه رجوع كند ، مگر اين كه با توافق آنها اين كار را كرده باشد ، و در اين صورت بايد طبق توافق عمل شود .\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nفصل نهم : مسائل تيمّم\r\n\r\nطريقه تيمّم\r\nسؤال 127 - كسى كه يك دست او قطع گرديده ، ولى ذراع او باقى است و دست ديگر او سالم مىباشد ، چگونه تيمّم نمايد ؟\r\nجواب : ذراع را به جاى كف دست قطع شده قرار دهد .\r\nسؤال 128 - كسى كه هر دو دستش به گونه‌اى قطع گرديده كه حتّى ذراع او هم باقى نمانده است ، چگونه بايد تيمّم نمايد ؟\r\nجواب : پيشانى را آهسته بر روى خاك تميز ، يا قطعه سنگ صافى مسح كند .\r\nسؤال 129 - كسى كه هر دو دستش قطع گرديده ، ولى ذراع هر دو دست او باقى است ، وظيفه او در تيمّم چيست ؟\r\nجواب : از ذراع به جاى كف دست استفاده كند .\r\nسؤال 130 - كسى كه يك دست او به گونه‌اى قطع شده است كه ذراع هم باقى نمانده و دست ديگر او سالم است ، چگونه بايد تيمّم نمايد ؟\r\nجواب : دست سالم را روى خاك مىزند و با آن صورت را مسح مىكند ، و سپس پشت دست را به روى خاك مسح مىكند .\r\n\r\nاحكام تيمّم\r\nسؤال 131 - شخصى كه به علّت بيمارى ، براى انجام وضو و غسل ، نمىتواند از آب سرد استفاده كند و آب گرم نيز در دسترس ندارد ، چنانچه تيمّم نمايد تكليف او بعد\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاز يافتن آب گرم ، قبل و بعد از نماز چيست ؟\r\nجواب : اگر داخل وقت باشد احتياطاً اعاده كند و اگر وقت گذشته است قضا لازم نيست .\r\nسؤال 132 - كسى كه به خاطر بيمارى ناگزير از تيمّم شده است ، اگر قبل از شروع به نماز بتواند وضو بگيرد ، يا غسل كند تكليف او چيست ؟\r\nجواب : لازم است وضو يا غسل بجا آورد .\r\nسؤال 133 - سجده كردن بر سيمان و موزاييك ، آهك و گچ پخته ، و همچنين تيمّم بر آنها چه حكمى دارد ؟\r\nجواب : سجده بر آنها جايز است ؛ ولى تيمّم بر آنها اشكال دارد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nفصل دهم : احكام نماز\r\n\r\nاوقات نمازهاى پنج‌گانه\r\nسؤال 134 - از ظاهر مسأله 673 رساله حضرتعالى اين طور برداشت مىشود كه بين غروب و مغرب ، وقت نماز نمىباشد ؛ يعنى نماز عصر قضا شده و هنوز وقت نماز مغرب نرسيده است ، آيا اين برداشت از فتواى حضرتعالى صحيح است ؟\r\nجواب : با غروب آفتاب نماز ظهر و عصر قضا مىشود ؛ ولى احتياط آن است كه نماز مغرب و عشا را تا مغرب تأخير بيندازد .\r\nسؤال 135 - آيا هنگامى كه قرص خورشيد در افق پنهان شود ، مىتوان نماز مغرب را خواند و روزه را افطار كرد ؟ آيا پنهان شدن قرص خورشيد در افق ، همان غروب آفتاب است ؟\r\nجواب : پنهان شدن قرص در افق همان غروب آفتاب است ؛ ولى احتياط آن است كه نماز مغرب و افطار روزه را تا مغرب تأخير بيندازد .\r\nسؤال 136 - ملاك در طلوع و غروب آفتاب چيست ؟ آيا همين‌كه خورشيد از پشت كوه ديده شد و يا اين كه پشت كوه رفت ، طلوع و غروب محسوب مىشود ؟\r\nجواب : ملاك ، طلوع و غروب از خطّ افق است نه كوه ، بنابراين اگر خورشيد از خطّ افق گذشته و در پشت كوه قرار گرفته ، آفتاب طلوع كرده است .\r\nسؤال 137 - حدود 18 سال قبل به منظور دستيابى به ساعات شرعى دقيق به راهنمايى دفتر حضرت امام خمينى ( رضوان اللّه تعالى عليه ) ، به محضر حضرت\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nآيت اللّه العظمى مرعشى نجفى ( رضوان اللّه تعالى عليه ) هدايت و با راهنماييهاى پرارج معظّم له توفيق اين كار حاصل شد .\r\nايشان پس از اطمينان از انطباقِ كاملِ ساعاتِ شرعىِ مستخرجِ مركزِ تقويم مؤسّسه ژئوفيزيك دانشگاه تهران با موازين شرعى ، نسبت به صدور حكم شرعى اقدام فرمودند . اضافه مىنمايد كه اين ساعات شرعى با ساعات شرعى استفاده شده در چندين قرن گذشته در ايران نيز به خوبى مطابقت دارد ؛ لذا حدود 15 سال است كه ساعات شرعى استخراج اين مركز ، مورد استفاده امّت مسلمان ايران و جهان قرار مىگيرد و از رسانه‌هاى گروهى اعلام مىشود .\r\nاخيراً مقام معظّم رهبرى ( مدّ ظلّه ) در پاسخ به استفتاى مصلّاى امام خمينى تهران ، كه علّت استفتا عدم امكان تشخيص دقيق لحظه طلوع فجر اعلام شده است ، فرمودند : « با شروع اذان صبح اعلامى از رسانه‌ها روزه‌داران امساك كنند و حدود 5 تا 6 دقيقه بعد از آن ، شروع به اداى فريضه صبح شود » ، بنابراين ساعات شرعى ، از جمله لحظه اذان صبح استخراج اين مركز با تغييرى حدود 8 تا 10 دقيقه از رسانه‌ها اعلام مىشود ، اين عمل رسانه‌ها با توجّه به اين كه در 15 سال گذشته ساعات شرعى استخراج اين مركز ، بطور گسترده در شهر يا بخش يا روستاهاى كشور مورد استفاده قرار گرفته ، مردم را در بلاتكليفى قرار داده است ، از اين رو تقاضا مىشود نظر مبارك را درباره لحظه اذان صبح استخراج اين مركز و تغييرى كه در رسانه‌ها داده شده است اعلام فرماييد .\r\nجواب : قبل از آن كه سر و صدا درباره چگونگى استخراج تقويمى كه ملاك رسانه‌هاى گروهى بود شود ، ما احساس كرده بوديم كه اين استخراج منطبق با وقت شرعى نماز صبح ( فجر صادق ) نيست ، لذا خود اين جانب شخصاً قبل از طلوع فجر به بيابان رفتم و ملاحظه كردم كه حدود يك ربع ساعت ميان اذان صبح راديو و صبح واقعى فاصله است ؛ يعنى اذان راديو زودتر گفته مىشود ، جمعى از\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nآقايان مورد اعتماد در قم نيز همين كار را در وقت ديگرى انجام داده بودند و نتيجه آن نيز همين بود . بنابراين عقيده ما اين است كه آنچه اخيراً مورد عمل قرار گرفته ، كه وقت اذان صبح را حدود 10 دقيقه عقب كشيده‌اند ، و با توجّه به اين كه حدود 5 دقيقه نيز اذان طول مىكشد ، بعد از پايان اذان وقت نماز صبح داخل شده است و قبل از آن مشكل است .\r\nسؤال 138 - شخص مكلّفى 5 دقيقه مانده به اوّل غروب شرعى مىخواهد نماز ظهر و عصر را بجا آورد ، با احتساب يك دقيقه براى هر ركعت ، 4 دقيقه اوّل را نماز ظهر بجا مىآورد ، منتها در نماز ظهر به دليل شكّ بين 3 و 4 احتياج به نماز احتياط جهت تكميل نماز ظهر اقامه شده دارد ، آيا يك دقيقه باقيمانده را نماز عصر بخواند ، يا صرف نماز احتياطى مكمّل ظهر نمايد ؟\r\nجواب : نماز عصر را بجا آورد و نماز ظهر را قضا كند .\r\nسؤال 139 - تعدادى از پرسنل شركت فولاد آلياژ ايران ، براى آموزش فنى ، مدّتى به كشورهاى اروپايى مىروند ، در مناطق شمالى اروپا ، واقع در بالاى مدار قطبى ، از 26 ماه مه ( 5 خرداد ) تا 18 ژوئيه ( 27 تير ) خورشيد در آسمان غروب نمىكند ، در 21 ژوئن در « ماپاراند » واقع در خليج « بوتينا » ، طول روز 23 ساعت و در « آكين » ، در منتها اليه جنوب ، 17 ساعت مىباشد . تكليف نماز و روزه اين برادران در اين ايّام چيست ؟\r\nجواب : در مناطقى كه خورشيد غروب نمىكند ، يا طول روز بسيار زياد و خارج از متعارف مناطق مختلف دنياست ، بايد بر طبق مناطق معتدله در آن فصل از سال عمل كنند ؛ يعنى اگر در مناطق معتدله ( روى همان خطّ نصف النهار ) روزها در آن موقع 14 ساعت است و شبها 10 ساعت ، به همان صورت نماز و روزه خود را تنظيم كنند ؛ شرح بيشتر درباره اين موضوع را در كتاب « معراج ، شقّ القمر ، عبادت در قطبين » نوشته‌ايم .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nسؤال 140 - با وسايل پيشرفته امروزى ، انسان مىتواند در يك شبانه‌روز چندين بار به دور كره زمين بچرخد ؛ در اين صورت وظيفه او در مورد نمازهاى پنج‌گانه چيست ؟\r\nجواب : هرگاه با سفينه‌هاى فضايى دور زمين بگردد ، بايد پنج نماز را در شبانه‌روز بجا آورد و مىتواند مقياس را وطنش در روى زمين قرار دهد .\r\nسؤال 141 - جهت معالجه به يكى از شهرهاى « آلمان » ، كه در 75 كيلومترى « فرانكفورت » مىباشد ، رفتم . چون هوا ابرى و مه‌آلود بود ، تشخيص طلوع و غروب آفتاب امكان نداشت ، يك مسجد كه مربوط به برادران اهل تسنّن تركيه بود ، پيدا نمودم . كسى جز امام مسجد در آنجا نبود . از او اوقات شرعى را سؤال كردم . ايشان تقويم ديوارى كه اوقات نماز هر روز زير آن نوشته شده بود را به من داد ، مطابق آن نماز صبح و ظهر را بجا مىآوردم ولى نماز مغرب و عشا را ده دقيقه بعد از زمان تقويم انجام مىدادم ، تا اين كه در تاريخ 13 / 6 / 76 روزنامه اطّلاعات خارج از كشور ، شماره 811 بدستم رسيد . اوقات شرعى كه در آن قيد شده بود با اوقات شرعى تركها تفاوت فاحشى به شرح زير داشت :\r\nاوقات شرعى روزنامه اطّلاعات : طلوع آفتاب ( 45 و 5 ) ، ظهر ( 24 و 12 ) ، مغرب ( 24 و 19 ) ( كه البتّه ساعت 45 و 19 هم آفتاب روى ديوار مشاهده مىشد ! ) .\r\nو امّا اوقات شرعى تركها : طلوع آفتاب ( 39 و 6 ) ، ظهر ( 39 و 13 ) ، مغرب ( 10 و 20 ) .\r\nاز آن تاريخ نمازها را بدين شرح به جا مىآوردم : طبق روزنامه اطّلاعات نماز صبح را در ساعت 5 ، ظهر را در ساعت 40 و 13 و نماز مغرب را ، با توجّه به رؤيت آفتاب ، ساعت 15 و 20 ، آيا نمازهايم صحيح بوده است ؟\r\nجواب : چنانچه در آنجا ، مطمئن‌ترين طريق شما براى وقت ، همان شيوه‌اى بوده كه عمل كرده‌ايد عمل شما صحيح و كافى بوده است ، در اين گونه موارد اگر مقدارى احتياط در تأخير بشود ، بهتر است .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nسؤال 142 - آيا مىتوان به ساعات شرعى رسانه‌هاى خبرى و تقويمها عمل نمود ؟\r\nجواب : چنانچه موجب اطمينان يا ظنّ قوى شود ، مانعى ندارد .\r\nسؤال 143 - ابتداى وقت اداى نماز نافله صبح و انتهاى آن چه زمانى است ؟\r\nجواب : وقت نافله صبح پيش از نماز صبح است ، از طلوع فجر تا آشكار شدن سرخى در طرف مشرق ، و مىتوان آن را بعد از نماز شب بلافاصله بجا آورد .\r\n\r\nنمازهاى مستحبّى\r\nسؤال 144 - اگر كسى موفّق به خواندن نوافل روزانه ، در اوقات شرعى آن نشود ، تكليف چيست ؟\r\nجواب : مىتواند قضا كند .\r\nسؤال 145 - اگر نمازگزار دعاهاى وارده قنوت نماز وِتر را نخواند و تنها به قنوت ساده‌اى قناعت كند و همچنين براى 40 نفر مؤمن دعا نكند ، بلكه به صورت كلّى « اللّهُمَّ اغْفِرْ لِلْمُؤمِنينَ وَ الْمُؤْمِناتِ » بگويد ، آيا نماز او صحيح است ؟\r\nجواب : نماز وتر او به اين صورت صحيح است ؛ ولى ثواب كمترى دارد .\r\nسؤال 146 - شخصى كه نماز ظهر و عصر را به جماعت مىخواند ، وقتى براى انجام نافله‌هاى آن نخواهد داشت ، اگر بعد از اداى نماز بخواهد نافله‌ها را هم بخواند چه نيّتى بايد بكند ؟\r\nجواب : نيّت ما فى الذّمه كند .\r\nسؤال 147 - هرگاه پس از خواندن چهار ركعت از نماز شب ، اذان از مسجد يا راديو به گوش برسد ، آيا بقيّه نافله شب را بايد به نيّت ادا بخوانيم يا قضا ؟\r\nجواب : اگر چهار ركعت يا بيشتر از نماز شب را بجا آورده باشيد ، بقيّه را به نيّت ادا تكميل كنيد ، سپس به نافله صبح يا نماز صبح مشغول شويد .\r\nسؤال 148 - با توجّه به اين كه در نماز غفيله ، بعد از قرائت سوره حمد ، بايد آيات\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nوارده مخصوصه خوانده شود ، حكم گفتن « بسم اللّه الرحمن الرحيم » يا « اعوذ باللّه من الشيطان الرجيم » ، قبل از شروع آيات مخصوصه چيست ؟\r\nجواب : لازم نيست .\r\n\r\nاحكام قبله\r\nسؤال 149 - مسجدى ، در زمان سلسله صفويّه ، در يكى از روستاها بنا شده است و تا كنون حدود چهارصد سال مردم در آن نماز خوانده‌اند . اكنون آقاى معمّمى قبله مسجد را كمى تغيير داده است ؛ آيا نمازهايى كه تا به حال خوانده شده صحيح است ؟ نماز خواندن به سمت قبله‌اى كه ايشان تعيين كرده‌اند چه حكمى دارد ؟\r\nجواب : نمازهاى گذشته اشكالى نداشته است ، و امّا در حال حاضر مىتوانيد به وسيله قبله‌نماهاى سالم ، قبله مسجد را تعيين كنيد و مطابق آن عمل نماييد ، و چنانچه ايشان هم اين كار را كرده باشد اشكالى ندارد .\r\n\r\nلباس نمازگزار\r\nسؤال 150 - رأى شريف حضرتعالى در مورد وجه و كفّين براى زنان ، در حال نماز و در اعمال حجّ و غير اين دو چيست ؟\r\nجواب : وجه و كفّين در حكم حجاب در همه جا مستثناست .\r\nسؤال 151 - در عرف مرسوم است كه بانوان بعد از ازدواج ، خود را به امورى از قبيل برداشتن زير ابرو و زايل كردن موهاى ريز صورت و مانند آن زينت مىكنند ، آيا در اين صورت ، بنا بر رأى جواز در مسأله قبل ، استتار واجب است ؟\r\nجواب : اگر تنها كم كردن موهاى صورت و ابرو و مانند آن باشد اشكالى ندارد .\r\nسؤال 152 - گفته مىشود كه استفاده از چادر مشكى براى خواهران مناسب نيست و مكروه مىباشد ، و خواهران بايد از پوشاك روشن و رنگهاى متنوّع استفاده\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنمايند و دليلى ندارد كه توصيه شود خانمها كفش و مانتوى تيره بپوشند ، حال سؤال اين است كه در حال حاضر و با توجّه به شرايط فعلى جامعه ما ، تكليف پوشش خواهران چيست و آيا سخنان فوق و امثال آن ، با توجّه به آثار و تبعات آن براى جامعه ، شرعاً صحيح است ؟\r\nجواب : انتخاب چادر مشكى براى زنان ، و عباى مشكى براى مردان ، مكروه نيست . و استفاده از رنگهاى ساده ديگر مادام كه منشأ مفاسدى نشود نيز جايز است ؛ البتّه رنگهاى سنگين بهتر است .\r\nسؤال 153 - آيا پوشيدن مانتو براى زنان ، در صورتى كه حفظ حجاب اسلامى نشود و برجستگىهاى اندام مشخّص باشد ، اشكال دارد ؟\r\nجواب : در صورتى كه لباس چسبان باشد حرام است ؛ ولى اگر لباس گشاد باشد اشكال ندارد .\r\nسؤال 154 - آيا پوشيدن جورابهاى نازك ، در صورتى كه پا در آن پيدا باشد براى زنان جايز است ؟\r\nجواب : اگر پا در آن پيدا باشد جايز نيست ؛ ولى معلوم بودن حجم پاها ضررى ندارد .\r\nسؤال 155 - اگر مدرسه‌اى ابلاغ كند كه دختران در مدرسه دخترانه براى ورزش بايد لباس مخصوص ورزش بپوشند ، چه بايد كرد ؟\r\nجواب : پوشيدن لباس ورزشى براى دختران ، در صورتى كه در محيط مخصوص خودشان باشند ، مانعى ندارد .\r\nسؤال 156 - پوشيدن لباسهاى مبتذل و يا لباسهاى تنگ و مهيّج و يا مدلهايى كه موجب ترويج فرهنگ غرب است ، چه براى زن و چه براى مرد ، چگونه است ؟\r\nجواب : اين گونه لباسها اشكال دارد و بر پسران و دختران و مردان و زنان مسلمان لازم است رعايت موازين عفّت اسلامى را ، كه مايهء سعادت دنيا و آخرت آنهاست ، بنمايند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nسؤال 157 - پوشيدن لباسى كه مخصوص زن نمىباشد و صرفاً براى پوشيدن در شبيه‌خوانى درست شده است ( اين لباس از قطعه‌اى پارچه سياه كه تا اندازه‌اى شبيه چادر دوخته شده مىباشد تشكيل شده است ) و مردانى كه در نقش زن انجام وظيفه مىنمايند و از آن استفاده مىكنند ، چه صورت دارد ؟\r\nجواب : اشكالى ندارد .\r\nسؤال 158 - آيا مردانى كه نقش زنان كفّار را به نمايش مىگذارند ، مىتوانند لباس زنانه بپوشند ؟\r\nجواب : جايز نيست .\r\nسؤال 159 - پوشيدن لباس مختصّ زنان توسّط مردان و يا بالعكس در منزل چه حكمى دارد ؟\r\nجواب : اگر مفسده خاصّى بر آن مترتّب نشود ، اشكالى ندارد .\r\nسؤال 160 - اگر در حال نماز خواندن از دماغ انسان خون بيايد ، آيا بايد نمازش را ادامه بدهد يا شكستن نماز واجب است ؟\r\nجواب : چنانچه ظاهر صورت يا دست او بيش از مقدار درهم آلوده شود بايد نماز را بشكند و اعاده كند ، و اگر كمتر باشد ادامه نماز اشكالى ندارد .\r\nسؤال 161 - اگر دستمال نجسى در جيب لباس نمازگزار باشد ، آيا نماز صحيح است ؟\r\nجواب : اشكالى ندارد .\r\nسؤال 162 - بيماران يا بعضى از عزيزان كه در جنگ بدنشان تركش خورده و چندين جاى آن مجروح است ، گاه در طول شبانه‌روز از بدن آنها خون مىآيد ، وظيفه اين عزيزان براى نماز چيست ؟\r\nجواب : آن مقدار كه مىتوانند ، از سرايت به ساير اعضا جلوگيرى مىكنند و بقيّه مانعى ندارد و نمازشان صحيح است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nسؤال 163 - به كار بردن روكش طلا و گذاشتن دندان مصنوعى از جنس طلا ، يا محكم كردن دندانها با طلا ، براى مردان چه حكمى دارد ؟\r\nجواب : اگر جنبه تزيينى نداشته باشد اشكالى ندارد ، و در موارد ضرورت نيز جايز است ؛ هرچند زينت باشد .\r\nسؤال 164 - استفاده از طلا جهت زينت مردان ، مثل ساعت ، حلقه ، انگشتر و غيره چه حكمى داد ؟ و اگر جهت امتحان كردن و يا براى نگهدارى موقّت استفاده شود ، چه حكمى دارد ؟\r\nجواب : استفاده كردن از زينت‌آلات طلا براى مردان مطلقاً جايز نيست و نماز را باطل مىكند ؛ ولى براى امتحان و يا به قصد نگهدارى موقّت و كوتاه مدّت مانعى ندارد .\r\nسؤال 165 - استفاده از حلقه طلا براى مردان ( جداى از اين كه نماز را باطل مىكند ) چه حكمى دارد ؟ حلقه نامزدى چطور ؟\r\nجواب : حلقه طلا براى مردان حرام است ؛ ولى مىتوانند به جاى آن از پلاتين استفاده كنند .\r\n\r\nمكان نمازگزار\r\nسؤال 166 - آيا نجس بودن صندلى چرخ‌دار ، يا عصايى كه به دست برادران جانباز است ، براى نماز مانعى دارد ؟\r\nجواب : اشكالى ندارد .\r\nسؤال 167 - نماز خواندن بر سجّاده‌ها و يا قاليچه‌هايى كه در آن آيات قرآن و كلمات مقدّسه نوشته شده است ، چه صورتى دارد ؟ در حالى كه در موقع نشستن و به سجده رفتن ، آيات قرآن زير پا قرار مىگيرد .\r\nجواب : جايز نيست ؛ مگر اين كه آيات زير پا نماند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nسؤال 168 - آيا نماز خواندن بر سجّاده‌هايى كه بر آن عكس مسجد النّبى ( صلى الله عليه و آله ) يا مسجد الحرام كشيده شده است و گاهى در زير پا قرار مىگيرد ، اشكال دارد ؟\r\nجواب : اگر قصد توهين نباشد اشكالى ندارد ؛ ولى بهتر اين است كه آن طرف سجّاده را در جلوى رو قرار دهند .\r\nسؤال 169 - گاهى مشاهده مىشود كه هنگام مسافرت با اتوبوس ، بعضى از رانندگان مسافران را براى خواندن نماز پياده نمىكنند و اگر تذكّر بدهند احتمال دارد كه توجّه نكنند ، تكليف چيست ؟\r\nجواب : تا آنجا كه توان داريد تذكّر بدهيد و اگر جدّى تذكّر بدهيد مطمئن باشيد اثر مىكند و نگه مىدارند و اگر نگه نداشتند بايد در ماشين ، به هرطور كه مىتوانيد ، نماز بخوانيد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n[ احكام مسجد 
  ]\r\n\r\nفضيلت مسجد\r\nسؤال 170 - تعدادى از مساجد در افكار عامّه مردم از قداست بيشترى برخوردار است ، مثل مسجد جمكران ، سهله ، كوفه و مانند آن ؛ دليل اهمّيّت اين مساجد چيست ؟\r\nجواب : هر كدام از اينها ، روايت خاصّى دارد كه دلالت بر اهمّيّت و قداست فوق‌العاده آن مىكند .\r\nسؤال 171 - آيا در ثواب نماز جماعت ، بين مسجد پيامبر ( صلى الله عليه و آله ) در مدينه و مساجد اطراف ، تفاوتى وجود دارد ؟\r\nجواب : مسلّماً نماز در مسجد النّبى ( صلى الله عليه و آله ) افضل است .\r\nسؤال 172 - چگونگى نماز تحيّت ، كه به هنگام ورود در مساجد مستحبّ است ، را بيان فرماييد و فلسفه آن را توضيح دهيد .\r\nجواب : نماز تحيّت دو ركعت ، مانند نماز صبح يا نمازهاى نافله است و اذان و اقامه ندارد ؛ و مىتوان آن را بلند يا آهسته خواند و فلسفه‌اش احترام به مسجد است .\r\n\r\nتجديد بنا و توسعه مسجد\r\nسؤال 173 - زمينى وقف مسجد شده ، و طبق معمول قسمتى از آن تبديل به حياط ، توالت و آبدارخانه ، و قسمتى ديگر تبديل به مسجد شده است ، ولى به علّت تجديد بنا مقدارى از شبستان مسجد جزء حياط شده يا بالعكس ، آيا اشكال دارد ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجواب : در صورتى كه اين كار به نفع مسجد و نمازگزاران بوده باشد اشكالى ندارد .\r\nسؤال 174 - مسجد كوچكى در فاصله 20 الى 30 مترى مسجد جامع قرار دارد كه قبلًا داراى سقف و درب بوده و در تنگى وقت از آن استفاده مىشده است ، اخيراً در اثر مرور زمان و عدم توجّه ، به حالت مخروبه درآمده ، و احتمالًا قسمتى از اين مسجد در طرح خيابان و تعريض راه قرار مىگيرد ، مضافاً به اين كه مورد بىاحترامى از طرف بچّه‌هاى غير مميّز قرار مىگيرد ، آيا جايز است مسجد مذكور نوسازى شود و به عنوان انبار مسجد جديد مورد استفاده قرار گيرد ، يا بايد به حالت مسجد برگردد ؟ لازم به ذكر است كه اگر به حالت مسجد برگردد ، كمتر كسى در آن نماز مىگزارد ؛ چون در چند قدمى آن ، مسجد جامع محل مىباشد .\r\nجواب : آن را طورى بسازيد كه هم قابل استفاده براى نمازگزاران باشد و اگر هم كسى حاضر به نماز در آن نبود بتوانند به عنوان انبار مسجد مجاور از آن استفاده كنند .\r\nسؤال 175 - مسجدى در تهران با بيش از 40 سال سابقه ساخت و عدم رعايت اصول فنّى ساختمان‌سازى وجود دارد كه طبق نظر كارشناسان ساختمانى ، فاقد مقاومت لازم در برابر حوادث احتمالى است و با توجّه به عدم وجود امكانات تأسيساتى در حال حاضر به هيچ وجه قابل استفاده براى نماز و فعّاليت‌هاى فرهنگى و مذهبى و كلاسهاى درسى و مانند آن نمىباشد . در نهايت اكثر اهالى مؤمن و متديّن نمازگزار و هيأت امناى محترم ، با بررسيهاى همه‌جانبه تصميم به تخريب و ساخت مجدّد با طرّاحى مطلوب گرفته‌اند . استدعا داريم در موارد ذيل راهنمايى لازم را بفرماييد .\r\nالف ) تخريب بناى موجود با توجّه به موارد فوق چه حكمى دارد ؟\r\nجواب : در فرض مسأله تخريب و تجديد بناى اين مسجد مانعى ندارد ؛ بلكه كار بسيار خوبى است .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nب ) مجوّز دفع ضايعات ساختمانى و فروش بعضى اقلام كه نمىتوان در مسجد جديد استفاده نمود و صرف درآمد حاصل از فروش آن در ساختمان جديد مسجد را صادر بفرماييد .\r\nجواب : اگر ضايعات مربوطه در مساجد ديگر قابل استفاده نباشد ، مجاز هستيد آن را به فروش رسانده در همان مسجد مصرف كنيد .\r\nسؤال 176 - مسجدى است در يكى از شهرها ، كه جهت اقامه نماز جماعت و برگزارى مجالس دينى ، مخصوصاً در ماه مبارك رمضان مشكلاتى براى مؤمنين دارد . پشت مسجد باغچه‌اى در حدود دويست متر وجود دارد ، كه گويا در قديم مردم مراجعات خود را در همين مكان نزد عالم محل مىبردند ؛ به همين جهت محكمه ناميده شده است ، امّا وقفنامه خاصّى ندارد ، چند سال پيش شخصى يك نهال گردو در همين زمين كاشته است كه الآن سالى حدود چند هزار دانه گردو دارد ، آن شخص نهال گردو را وقف نكرده ، بلكه فقط جهت نيل به ثواب اين كار را كرده است و اكنون كه نياز به توسعه مسجد است ، لازم است درخت گردو قطع و آن زمين ضميمه مسجد گردد ، آيا اجازه مىفرماييد درخت گردو قطع و زمين محكمه ملحق به مسجد گردد ؟\r\nجواب : چنانچه باغچه متعلّق به مسجد است و توسعه مسجد براى نمازگزاران لازم مىباشد ، قطع درخت مزبور اشكال ندارد .\r\n\r\nامور اقتصادى ، مالى مساجد\r\nسؤال 177 - آيا جمع‌آورى پول در مساجد ، جهت امام جماعت يا بناى مسجد يا غير اينها ، جايز است ؟ مورد مصرف آن چيست ؟\r\nجواب : در صورتى كه به صورت آبرومندانه باشد اشكالى ندارد و طبق وكالتى كه مردم داده‌اند در مصارفش صرف كنيد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسؤال 178 - فعّاليّت اقتصادى در مسجد ، جهت رونق امور مساجد چه صورتى دارد ؟ براى مثال ما در منطقه جنوب تهران در آشپزخانه وسيع و مجهّز مسجد اقدام به پخت غذا براى مراسم مختلف مؤمنين مىنماييم و درآمد حاصله را پس از پرداخت اجرت آشپز ، صرف امور جاريه مسجد مىنماييم . آيا اين كار مشروع است ؟\r\nجواب : چنانچه آشپزخانه مختصّ به مسجد باشد جايز نيست ؛ ولى اگر از روز اوّل به نيّت عام ساخته شده است ، مانعى ندارد .\r\nسؤال 179 - مبالغى پول جهت ساختمان و تعمير مسجدى جمع‌آورى شده كه پس از مصارف لازمه ، مقدارى از آن پول‌ها موجود و در اختيار شخص امينى است ، مسجد در حال حاضر احتياج ندارد ؛ ولى بعدها احتياج بيشترى خواهد داشت .\r\nالف ) آيا مىشود با آن پول معامله انجام داد و سود آن براى مسجد باشد ؟\r\nب ) آيا اجازه مىفرماييد آن پول در يكى از صندوق‌هاى قرض‌الحسنه ، جهت رفع احتياجات مؤمنين ، قرار گيرد ؟\r\nج ) آيا مىشود پول مزبور را در بانكى به حساب سپرده بلندمدّت يا كوتاه‌مدّت سپرد ؟\r\nد ) امام جماعتى در آن مسجد در تمام ايّام سال و ماه رمضان بدون چشم‌داشتى نماز جماعت مىخواند و مسأله مىگويد و مردم را ارشاد مىكند و مسجد عايدات ديگرى ندارد ، آيا جايز است مبالغى از آن پول را به امام جماعت داد ؟\r\nجواب : مصرف كردن اين پول تنها در صورتى جايز است كه رضايتِ دهندگان پول نسبت به آن جلب شود ؛ ولى حفظ آن در صندوق قرض الحسنه يا سپرده بانكى براى آينده مانعى ندارد .\r\n\r\nالحاق بخشى از مسجد به جاى ديگر\r\nسؤال 180 - مسجدى است در منطقه راوند كاشان كه مدّتهاست مؤمنين در آن\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاقامه نماز مىكنند ؛ در كنار آن كوچه‌اى قرار دارد كه مربوط به بهدارى است و اين كوچه احتياج ضرورى به تعريض دارد ، فعلًا هم مسجد تخريب شده تا تجديد بنا شود و از نظر نقشه شهردارى چهار متر عقب‌نشينى دارد . مستدعى است بفرماييد از نظر حكم شارع مقدّس آيا شهردارى مجاز به تعريض مىباشد ؟\r\nجواب : تصرّف در مسجد براى اين گونه امور جايز نيست ، مگر اين كه واقعاً ضرورتى ايجاب كند و شهردارى عوض آن را بدهد و صرف مسجد شود .\r\nسؤال 181 - مسجدى است به نام مسجد قلعه با قدمت زياد كه در اثر مرور زمان و ازدياد نسلهاى قديم و جديد ، در ايّام سال ، مخصوصاً ماه مبارك رمضان ، كشش و ظرفيّت نمازگزاران را ندارد ؛ در جوار اين مسجد خانه‌اى قديمى بوده كه مالك آن ، آن را به مسجد اهدا نموده و مسجد مذكور توسعه پيدا كرده است ، لازم به ذكر است در اين مسجد اكثراً مجالس روضه‌خوانى و ذكر مصائب اهل بيت ( عليهم السلام ) خصوصاً در ايام محرّم و صفر برپا مىشود و هيأتى به نام هيأت چهارده معصوم ( عليهم السلام ) وابسته به مسجد در ايّام محرّم و صفر برنامه دارند ؛ در قسمت غربى مسجد چهار صفّه و غرفه وجود دارد ، آيا جايز است آن صفّه و غرفه‌ها را به صورت مجزّى به نام هيأت چهارده معصوم وقف و صيغه جارى كرد ؟\r\nجواب : صفّه‌ها و غرفه‌هاى مسجد متعلّق به خود مسجد است و نمىتوان آن را وقف مجدّد كرد .\r\nسؤال 182 - اگر زمينى براى مسجد وقف شده باشد ، آيا جايز است طبقه اوّل آن را حسينيّه و طبقه دوّم را مسجد بنا كنند ؟\r\nجواب : هر دو طبقه حكم مسجد را پيدا مىكند ؛ ولى عزادارى در آن اشكال ندارد ؛ به شرط آن كه مزاحم نماز نباشد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nهيأت امناى مسجد\r\nسؤال 183 - به نظر حضرتعالى جهت رشد و استفاده بهينه از مساجد ، هيأت امنا بايد چه شرايطى داشته باشند ؟\r\nجواب : بايد افرادى متديّن ، خوش نام ، مدير و مدبّر باشند ، و بتوانند امور مسجد را به بهترين وجهى اداره كنند .\r\nسؤال 184 - هيأت امناى مسجد چگونه انتخاب مىشوند ؟\r\nجواب : مردم آن محلّ و امام جماعت مسجد مىتوانند با اجازه حاكم شرع ، هيأت امنايى از افراد صالح ، براى تمشيت امور مسجد انتخاب كنند .\r\nسؤال 185 - آيا سازندگان و بانيان مسجد مىتوانند مانع فعاليتهاى فرهنگى ، دينى در مسجد شوند ؟ و آيا امام جماعت مىتواند در امر تعيين هيأت امنا يا بركنارى آنها دخالت نمايد ؟\r\nجواب : پس از تحقّق وقف مسجد كليّه كارهايى كه موجب تقويت برنامه مسجد و مراسم نماز و نشر حقايق تشيّع در آن است ، احتياج به اجازه ديگران حتّى واقف يا متولّى ندارد ، همچنين نماز و اقامه جماعت ؛ و اگر هيأت امنا از طرف واقف يا واقفين براى حفظ مسجد و اموال آن تعيين شده‌اند ، كسى نمىتواند آنها را عزل كند .\r\nسؤال 186 - حدود اختيارات امام جماعت ، هيأت امنا ، متولّى و واقف مسجد را مشخص فرماييد ، تا در كارهاى يكديگر تداخل نكنند و از بروز اختلاف جلوگيرى شود .\r\nجواب : مسجد تعلّق به همه مسلمانان دارد ، و كسى نمىتواند محدوديّتى در آن قائل شود ، و اگر حفظ مسجد و نگهدارى اموال و نظم برنامه‌هاى آن احتياج به مديرانى دارد ، هيأتى از طرف حاكم شرع براى اين كار تعيين مىشود .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nتطهير مسجد\r\nسؤال 187 - ساختمانى كه به دست كفّار تعمير شده ، آيا بدون تطهير آن ، احكام مسجد بر آن مترتّب مىشود ؟ آيا نماز خواندن در آن ثواب مسجد را دارد ؟ داخل شدن زن حائض و شخص جنب در آن چه حكمى دارد ؟\r\nجواب : اگر براى مسجد وقف شود ثواب مسجد را دارد و احكام مسجد بر آن مترتّب مىشود ؛ ولى بهتر آن است كه ظاهر آن را تا آنجا كه در دسترس است ، اگر موجب خرابى نمىشود آب بكشند ، يا چيزى بر آن نصب كنند كه دست با آن تماس پيدا نكند و ورود جنب و حائض در فرض وقف شدن براى مسجد ، در آن جايز نيست .\r\nسؤال 188 - عدّه‌اى از مردم بدون هماهنگى با ديگران مسجدى را تخريب نموده‌اند و اكنون به صورت تلّى از خاك درآمده است .\r\nالف ) آيا تطهير آن خاك و گِلها لازم است ؟\r\nجواب : تطهير خاكها لازم نيست ؛ ولى بهتر آن است كه آن را از محوطه زمين مسجد بيرون ببرند .\r\nب ) اشخاصى كه بدون رضايت و هماهنگى بقيّه مردم ، مسجد فوق را خراب كرده‌اند چه وظيفه‌اى دارند ؟\r\nجواب : آنها موظّفند مسجد را تعمير كنند و به صورت اوّليّه يا بهتر از آن درآورند ، مگر اين كه ديگران عهده‌دار اين كار شوند .\r\n\r\nمتعلّقات و لوازم مسجد\r\nسؤال 189 - قطعه زمينى ، كه در كنار مسجد است ، را وقف مسجد نموده‌اند ، الآن مىخواهيم از گوشه آن كتابخانه‌اى درست كنيم ، آيا اين كار جايز است ؟ و در فرض جواز ، بانوانى كه عذر شرعى دارند مىتوانند در آنجا رفت و آمد كنند ؟ و در ضمن\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nآيا مىتوان از يك اتاق از كتابخانه ياد شده موقّتاً براى پايگاه بسيج استفاده كرد ؟\r\nجواب : احداث كتابخانه مسجد در آن قسمت ، اگر مزاحم نمازگزاران نباشد و هر زمان مورد نياز قرار گيرد در اختيار مسجد قرار دهند ، مانعى ندارد ؛ ولى بانوانى كه عذر شرعى دارند نمىتوانند در آنجا رفت و آمد كنند و براى پايگاه نيز با شرايط فوق مىتوان استفاده كرد .\r\nسؤال 190 - اگر مسجدى ايوان داشته باشد ، آيا مىتوان گفت : ايوان شرعاً اختصاص به خواهران دارد ؟ در صورتى كه ايوان از داخل شبستان احداث شود ، آيا خواهرانى كه عذر شرعى دارند مىتوانند در ايوان توقّف نموده يا فعّاليتى نمايند ؟\r\nجواب : فرقى ميان ايوان و شبستان نيست ؛ مگر اين كه در عرف محل چنين باشد كه ايوان را خارج از مسجد و مخصوص خواهران بدانند .\r\nسؤال 191 - خيّرى قطعه زمينى به نام مسجد اهدا نموده است ؛ ولى نظر خويش را در مورد احداث سرويس بهداشتى ، ايوان ، چايخانه ، حياط و آشپزخانه بيان نكرده است ، آيا مىشود در موقوفه فوق موارد بالا را احداث نمود ؟\r\nجواب : اگر اين امور مورد نياز مسجد است و در عرف محل جزء لوازم مسجد محسوب مىشود ، مانعى ندارد .\r\nسؤال 192 - اشخاصى ، مقدارى از شبستان داخل مسجد را در يكى از شهرستانها به صورت مغازه مانندى درآورده و از آن براى نوارفروشى و كتابفروشى استفاده مىنمايند ، آيا انجام چنين كارى در مسجد از نظر شرعى صحيح است ؟\r\nجواب : هرگاه اين كارها داخل مسجد باشد و در طريق نشر فرهنگ اسلامى قرار گيرد و كمك به اهداف مسجد كند و مزاحم نمازگزاران نباشد مانعى ندارد ، و اگر آن را از مسجد جدا كرده و محلّ كسب و كار قرار داده‌اند جايز نيست و بايد آن را بازگردانند .\r\nسؤال 193 - اگر زمينى وقف مسجد شده باشد ، آيا زيرزمين و طبقات فوقانى نيز\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nحكم مسجد را دارد ؟ احداث كتابخانه در آن چه حكمى دارد ؟\r\nجواب : آرى حكم مسجد را دارد ؛ ولى مانعى ندارد در آن كتابخانه احداث كنند ؛ مشروط بر اين كه مزاحم نمازگزاران نباشد .\r\nسؤال 194 - آيا از نظر شرع مقدّس اسلام ، داير كردن پايگاه مقاومت و كانون فرهنگى و ورزشى در داخل مساجد و حسينيّه‌ها جايز است ؟\r\nجواب : داير كردن پايگاه ورزشى در مسجد صحيح نيست ؛ ولى كانونهاى فرهنگى و پايگاههاى مقاومت در صورتى كه مزاحمتى براى نمازگزاران نداشته باشد ، مانعى ندارد .\r\nسؤال 195 - مسجدى قديمى است كه جهت استفاده بهتر ، قسمتى از حياط مسجد و منزل پشت آن را جهت ساختمان جديد مسجد خريدارى نموده‌اند و دو شبستان از شبستانهاى آن را تبديل به مسجد جديدى نموده‌اند ؛ چهار شبستان از شبستانهاى مسجد قديم باقيمانده است . بفرماييد خراب كردن شبستانها در رابطه با امور زير چه حكمى دارد ؟\r\nالف ) جهت حياط مسجد . ب ) جهت امور فرهنگى نظير سالن و كتابخانه مسجد . ج ) وصل آن به كوچه عام جهت پاركينگ مسجد .\r\nجواب : بايد كارى انجام دهيد كه به نفع مسجد و نمازگزاران باشد ، و چنانچه مسجد احتياج به حياط يا كتابخانه دارد مىتوان از آن استفاده كرد ؛ ولى نمىتوان آن را جزء كوچه نمود .\r\nسؤال 196 - شخصى زمينى را براى مسجد واگذار مىكند و آن را از زمينهاى خودش جدا مىسازد ، سپس مرحوم مىشود ، بعد كه زمين را مسجد مىسازند مقدارى از آن را شبستان و مقدارى از آن زمين را دستشويى درست مىكنند ، ساختن دستشويى در آن زمين چه حكمى دارد ؟\r\nجواب : ساختن دستشويى در آنجا اشكال ندارد و منظور واقف ، مسجد و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nلوازم مسجد بوده است .\r\nسؤال 197 - تشكيل و برگزارى كلاسهاى آموزش قرآن ، احكام ، آموزش هنرهاى دستى ( از قبيل خيّاطى ، گلدوزى ) و تشكيل كلاسهاى تقويت درسى در مسجد جهت جوانان ، نوجوانان و نونهالان چه حكمى دارد ؟\r\nجواب : آموزش قرآن و احكام و مانند آن در مساجد بىاشكال است و به اهداف مسجد كمك مىكند ؛ ولى آموزش خيّاطى و امثال آن ، تنها در صورتى جايز است كه از ابتداى تأسيس مسجد ، كلاسها در كنار مسجد براى اين كار ساخته شده باشند .\r\nسؤال 198 - مسجد جامع قديمى در روستاى ما وجود دارد كه به وسيله خوديارى مردم ساخته شده است ؛ ولى از آنجا كه بناى درستى نداشته و كوچك بوده فرد خيّرى قسمتى از شبستان را كه جزء نمازخانه است خراب نموده و مىخواهد مسجد را وسعت دهد ، او تصميم دارد يك زيرزمين از همين قسمت گرفته و در آن سالن اجتماعات فرهنگى براى جوانان بسازد ، در ضمن قسمت بالاى زيرزمين يعنى طبقه همكف جزء نمازخانه شبستان است ، آيا در قسمت زيرزمين مىتوان سالن فرهنگى و سرويس دستشويى ساخت ؟\r\nجواب : ساختن محلّى در زيرزمين مسجد براى كارهاى فرهنگى اسلامى و يا وضوخانه مانعى ندارد ؛ ولى ساختن توالت در آنجا جايز نيست ؛ مگر اين كه از ابتداى تأسيس مسجد و هنگام وقف آن چنين امرى در نظر باشد .\r\nسؤال 199 - در قريه ايزدخواست داراب مسجدى وجود دارد كه در ميان آن حوضى جهت وضو احداث گرديده است ، اينك به علّت كثرت جمعيّت و عدم مراعات بهداشت و مانند آن ، مىخواهند حوض مذكور را بردارند و در يك گوشه مسجد وضوخانه‌اى بسازند ، آيا اين كار جايز است ؟\r\nجواب : اگر از بين بردن حوض به نفع مسجد و نمازگزاران است ، اشكالى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nندارد ، همچنين ساختن وضوخانه براى وضو گرفتن در گوشه‌اى از مسجد ، آن هم به شرطى كه در بالا آمد ، مانعى ندارد .\r\n\r\nفروش لوازم مسجد\r\nسؤال 200 - مقدارى تيرآهن ، درب و پنجره و ساير وسايل ، از مسجد قديمى به جاى مانده است ، آيا مىتوان آنها را به فروش رسانيد و خرج خود مسجد كرد ؟ با توجّه به اين كه درب و پنجره‌ها به درد مسجد جديد نمىخورد .\r\nجواب : اگر امكان دارد از عين آن در مسجد ديگر استفاده كنند ، اين كار مقدّم است ؛ و اگر به درد مسجد ديگر نمىخورد ، بفروشند و صرف همان مسجد اصلى كنند .\r\nسؤال 201 - منزلى كه با مسجد مقدارى فاصله دارد وقف مسجد شده است ، و آن را تبديل به آشپزخانه مسجد كرده‌اند و مدّتى نيز مورد بهره‌بردارى قرار گرفته است ؛ ولى اكنون زمينى كه در جنب مسجد است ، وقف آن مسجد شده و قرار است آشپزخانه مسجد شود . آيا جايز است آشپزخانه سابق را بفروشند و پول آن را صرف آشپزخانه جديد كنند ؟\r\nجواب : اگر وقف مسجد شده ، فروختن آن جايز نيست ؛ بلكه مىتوانند اجاره دهند و درآمد آن را صرف آشپزخانه جديد كنند ، و اگر ملك مسجد است مىشود آن را فروخت و صرف آشپزخانه جديد كرد .\r\n\r\nتبديل قبرستان به مسجد\r\nسؤال 202 - يكى از روحانيّون اصفهان ، بر روى بعضى از قبور تخت فولاد ، مشغول ساختن مسجد است و براى ساختن مسجد مذكور ، قبور بعضى از علماى بزرگ قريه خوراسگان را نيز صاف نموده است ؛ آيا نماز خواندن در چنين مسجدى صحيح است ؟\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nجواب : در صورتى مىتوان قبرستان را تبديل به مسجد كرد كه در حال حاضر به هيچ وجه اجازه دفن در آنجا ندهند و ساختن مسجد موجب نبش قبر ، مخصوصاً قبور علما نشود ؛ ولى نماز خواندن در آن مسجد به هر حال جايز است .\r\n\r\nمستحبّات و مكروهات مسجد\r\nسؤال 203 - آيا استحباب آراستگى و خوشبو نمودن ، در موقع حضور در مسجد ، اختصاص به آقايان دارد ، يا اين كه خانمها نيز در اين حكم مشترك هستند ؟\r\nجواب : استعمال عطر ، براى خواهران در خارج از منزل ، طبق روايات اشكال دارد ؛ ولى زينت‌هايى كه آشكار نباشد ، عيبى ندارد .\r\nسؤال 204 - اگر شخصى در مسجد بخوابد و در حال خواب جنب شود ، آيا گناه كرده است ؟ تكليف او چيست ؟\r\nجواب : با توجّه به اين كه يقين به اين مسأله از قبل نداشته ، گناهى نكرده است ؛ ولى خوابيدن در مسجد مكروه است .\r\nسؤال 205 - شنيده‌ايم كسى كه سير بخورد مكروه است به مسجد برود ، آيا اين مطلب صحّت دارد ؟ در اين صورت نماز خود را در منزل بخواند ، و يا اين كه به مسجد برود ؟ وظيفه او چيست ؟\r\nجواب : آرى صحّت دارد و بهتر اين است كه نماز را در منزل بخواند .\r\nسؤال 206 - مكروهات مسجد به چه معناست ؟\r\nجواب : در مورد عبادات به معناى « اقَلُّ ثوَاباً » « 1 » مىباشد ، و در مورد اصل حضور در مسجد مىتواند به معناى كراهت واقعى باشد .\r\n\r\n\r\n","description":"","footnote":"\r\n( 1 ) . يعنى ثواب آن كمتر است ، نه اين كه مورد رضايت خداوند نباشد ، مثلًا اگر ثواب كسى كه سير نخورده و در مسجد نماز مىخواند ، يكصد حسنه باشد ، براى نمازگزارى كه سير خورده كمتر است .\r\n","page_name":" 92 ","page_number":92},
  {"content":"\r\n\r\n\r\nمسائل ديگر مسجد\r\nسؤال 207 - تزيين مساجد در مراسم اعياد و تولّد حضرات معصومين ( عليهم السلام ) با پرچمها و عكسها و كاغذهاى رنگى و مانند آن ، چه حكمى دارد ؟\r\nجواب : اگر تزييناتى باشد كه ذاتاً حلال است و مزاحم نمازگزاران و منافى احترام مسجد نباشد ، اشكالى ندارد ؛ ولى از آوردن عكس به مساجد خوددارى شود .\r\nسؤال 208 - آيا قبول هداياى پادشاهان و دولتهاى همسايه - كه غالباً نيّت سوئى دارند - براى مسجد جايز است ؟\r\nجواب : قبول هدايا مانعى ندارد ؛ مگر اين كه اثر سوئى براى اسلام و مسلمين داشته باشد .\r\nسؤال 209 - اگر كسى فرشى را بخرد و بعد از خريدن ببيند در پشت آن نوشته شده است : « وقف مسجد امام حسين ( عليه السلام ) » و او نداند كه اين مسجد كجاست ، تكليف او چيست ؟\r\nجواب : احتياط آن است كه تحقيق كند ، اگر مسجدى در آن منطقه ، يا در آنجا به نام امام حسين ( عليه السلام ) است ، تحويل آنجا بدهد و اگر نيست به يكى از مساجد ديگر بدهد .\r\nسؤال 210 - اگر انسان سهواً خسارتى به يك قسمت از مسجد وارد كند ، آيا بايد حتماً خسارت را جبران كند ، اگر متولّى اجازه دهد كه خسارت را نپردازد چه حكمى دارد ؟\r\nجواب : بايد خسارت را جبران كند ؛ مگر اين كه متولّى يا ديگرى به جاى او اين كار را انجام دهد .\r\nسؤال 211 - مسجد قديمى كوچكى در محلّه ما وجود دارد كه ديگر ظرفيّت جمعيّت محله را ندارد ، و صاحبان زمين‌هاى اطراف آن حاضر نيستند جهت توسعه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمسجد ، از زمين خودشان چشم بپوشند ، لذا مردم در مكانى دور تر ، مسجد وسيعى ساخته‌اند و آن مسجد قديمى متروك شده است ؛ وظيفه مردم نسبت به مسجد متروكه چيست ؟\r\nجواب : آن مسجد را بايد حفظ كنند ، هرچند كمتر در آن نماز خوانده شود .\r\nسؤال 212 - آيا رفتن به مسجد با لباس نجس ، براى غير نماز ، مثل مجلس ترحيم ، حرام است ؟\r\nجواب : حرام نيست ؛ مگر اين كه سرايت به مسجد كند .\r\nسؤال 213 - آيا كفّارات را مىشود صرف تعمير مسجد نمود ؟\r\nجواب : كفّارات را بايد به مستحقّين داد .\r\nسؤال 214 - اگر كسى فرش يا لوازم ديگرى را از سارقى بخرد و بعد معلوم شود از اموال مسجد بوده كه سارق آن را به سرقت برده است ، وظيفه او چيست ؟\r\nجواب : وظيفه او اين است كه آن وسايل را به مسجد بازگرداند ، و اگر قدرت داشته باشد مىتواند وجه خود را از سارق بازپس بگيرد .\r\nسؤال 215 - برگزارى مجلس ترحيم اشرار و قاچاقچيانى كه در درگيرى كشته شده‌اند ، در مسجد چه صورتى دارد ؟\r\nجواب : اشكال دارد ؛ ولى برگزارى مجلس ترحيم براى كسانى كه با حدود شرعيّه ، يا قصاص ، يا انتحار از دنيا رفته‌اند مانعى ندارد .\r\nسؤال 216 - آيا مشورت كردن و جلب موافقت امام جماعت و متولّى مسجد ، در امور تبليغى كه در مسجد انجام مىشود ، لازم است ؟ و اگر مشورت نشود و يا موافقت آنها جلب نشود ، موجب هتك حرمت آنهاست ؟\r\nجواب : در صورتى كه تبليغ مناسب مسجد باشد و مزاحم نمازگزاران نباشد ، مشورت لازم نيست ؛ ولى بهتر است كه در اين امور به امام جماعت مسجد احترام بگذارند و با او مشورت شود .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسؤال 217 - با توجّه به التقاطى فكر كردن بعضى از افراد در دانشگاه‌ها ، آيا ساخت مسجد در اين مكانها ضرورى نيست ؟\r\nجواب : بىشك وجود مساجد در دانشگاهها و در همه جا بسيار مؤثّر و مفيد است ، و علاقه‌مندان زيادى در دانشگاهها نسبت به مسجد وجود دارد ، كه با ايجاد آن گسترش خواهند يافت .\r\nسؤال 218 - آيا اعتقاد به اين كه ، مسجد مهم‌ترين پايگاه مذهبى مسلمانان است ، از ضروريّات دين است ؟ كسانى كه « جمع خانه » و « خانقاه » را مهم‌تر از مسجد مىدانند ، حكمشان چيست ؟\r\nجواب : آنها يا منحرفند و يا در اشتباهند ، و احترام به مسجد از ضروريّات دين است . و چيزى نبايد جاى مسجد را بگيرد .\r\nسؤال 219 - از نظر احكام شرع ، تغيير نام مسجد چه حكمى دارد ؟ مثلًا در جايى كه بانى مسجد نام خود را بر آن نهاده است ، مىتوان نام آن مسجد را تغيير داد ؟\r\nجواب : هرگاه مسجد به نام شخص بانى يا افرادى مانند او بوده باشد و بخواهند آن را به نام امامان معصوم ( عليهم السلام ) ، يا شخصيّتهاى معروف اسلامى تغيير بدهند ، اشكالى ندارد ؛ ولى بهتر آن است كه نام بانى را به عنوان بنا كننده ، زير نام مسجد بنويسند تا مردم براى او طلب مغفرت كنند ؛ ولى اگر بر فرض در وقف مسجد نام خاصّى شرط شده ، احتياط حفظ آن نام است .\r\nسؤال 220 - آيا باز كردن درب مساجد ، در اوقات سه‌گانهء نماز واجب است ؟ در صورتى كه خادم و هيأت امنا كوتاهى كنند ، چه بايد كرد ؟\r\nجواب : بايد در اوقات سه‌گانه ، درهاى مساجد باز باشد ؛ مگر در مواردى كه نمازگزارى در آنجا نباشد ، يا به خاطر خلوت بودن مفسده‌اى مترتّب شود .\r\nسؤال 221 - آيا پختن غذا در ايّام سوگوارى ، در پشت بام مسجد ، جايز است ؟\r\nجواب : اگر ضررى به مسجد نزند و مزاحم نمازگزاران و همسايگان نباشد ،\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاشكال ندارد ؛ ولى غالباً مزاحم و زيان‌آور است .\r\nسؤال 222 - آيا نمازخانه داخل هواپيما و قطار ، حكم مسجد را دارد ؟\r\nجواب : چنين محلّى حكم مسجد را ندارد ؛ ولى وجود آن براى مسلمانان كار بسيار خوبى است .\r\nسؤال 223 - نماز خواندن در مساجدى كه وهّابيها در بعضى از مناطق شيعه‌نشين ، براى ضديّت با شيعه مىسازند ، چه صورتى دارد ؟\r\nجواب : اگر نماز خواندن در آنجا ، باعث ترويج و تقويت وهابيّت بشود اشكال دارد .\r\nسؤال 224 - آيا ساخت مساجد ، با انگيزه‌هاى محلّى و طيفى و يا سياسى ، در نزديك يكديگر جايز است ؟\r\nجواب : ساختن مساجد نزديك يكديگر كار خوبى نيست و بايد نيازها را در نظر بگيرند ، و از كشانيدن اختلافات به مساجد خوددارى كنند .\r\nسؤال 225 - آيا ساخت مناره و گلدسته براى مسجد ضرورى است ؟\r\nجواب : ضرورى نيست ؛ ولى اگر باعث شكوه مسجد شود كار خوبى است .\r\nسؤال 226 - اعلام اشياى گمشده و يا فروش اجناس ، از بلندگوى مسجد چه حكمى دارد ؟\r\nجواب : اعلام اشياى گمشده مكروه است ؛ ولى استفاده از بلندگوى مسجد ، براى فروش اجناس ، جايز نيست .\r\nسؤال 227 - در فارس شهرى است با جمعيّتى بالغ بر 27000 نفر ، كه جملگى شيعه اثنا عشرى بوده و در امر ديانت و ارادت به خاندان عصمت و طهارت ( عليهم السلام ) زبانزد خاصّ و عام مىباشند ، به همين سبب اين مردم خيّر در امر بناى ساختمانهاى مذهبى و فرهنگى و مانند آن به حدّى تلاش داشته و دارند كه نمونه آن كم است . از آن جمله ساخت بيش از 59 مسجد كوچك و بزرگ و حسينيّه در\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nسطح شهر مىباشد كه در هر خيابان و كوچه‌اى حدّ اقل يك مسجد وجود دارد .\r\nحال سؤال اين است كه با توجّه به جمعيّت محدود اين شهر و كثرت بناهاى مذهبى ، آيا شايسته و سزاوار است كه افراد خيّر اين شهر براى ساخت مسجد ، كه بيش از نياز شهر است ، اقدام يا وصيّت نمايند ، يا اين كه اصرار بر اين امر خود مصداق اسراف است ؟ اين در حالى است كه اين شهر در زمينه‌هاى ديگر شديداً محتاج امكانات و فضاهاى مناسب مىباشد .\r\nجواب : در صورتى كه به مقدار كافى در آن شهر مسجد ساخته شده ، مؤمنين و مؤمنات به بناهاى خير ديگر ، كه مورد نياز مردم است ، بپردازند كه إن شاء اللّه ثوابش كمتر از مسجد نخواهد بود ، يا به مناطق محروم و نيازمند توجّه كنند .\r\n\r\nاذان و اقامه\r\nسؤال 228 - همان گونه كه مستحضريد ، روايات فراوانى در فضيلت مؤذّن ، و اذان گفتن وارد شده است ، كه تنها در كتاب شريف وسائل الشّيعه ، « 1 » بيش از بيست روايت آمده است ، در بين اين روايات ، چندين روايت به اين مضمون : « مؤذّنين در روز قيامت نسبت به ديگران گردن بلندترى دارند » از ائمّه معصومين ( عليهم السلام ) نقل شده است ، منظور از اين روايات چيست ؟ توضيح فرماييد .\r\nجواب : ظاهراً اين روايات اشاره به گردن فرازى مؤذّنان است ، و كنايه از سربلندى آنهاست .\r\nسؤال 229 - آيا اذان راديو و تلويزيون و مانند آن ، كفايت از اذان نماز مىكند ؟\r\nجواب : كفايت نمىكند ، بايد براى نماز اذان جداگانه گفته شود .\r\nسؤال 230 - آيا اذان و اقامه مردان و زنان مانند هم است ، يا تفاوت دارد ؟\r\nجواب : تفاوتى با هم ندارد ؛ ولى اگر زن مايل باشد ، مىتواند به جاى اذان\r\n\r\n\r\n","description":"","footnote":"\r\n( 1 ) . وسائل الشّيعه ، جلد دوّم ، صفحه 613 .\r\n","page_name":" 97 ","page_number":97},
  {"content":"\r\n\r\nكامل ، تنها چهار تكبير و شهادتين را بگويد ، و به جاى اقامه دو تكبير و شهادت به وحدانيّت خداوند و نبوّت پيامبر اكرم ( صلى الله عليه و آله ) بدهد .\r\nسؤال 231 - در كشور پاكستان ، كتابى به نام « اصلاح الرّسوم » كه نويسنده آن يكى از روحانيّون شيعه مىباشد ، چاپ شده است ؛ متأسّفانه در كتاب مذكور چيزهايى نوشته شده كه موجب تضعيف مكتب تشيّع مىباشد ، مثلًا در صفحه‌اى از آن نوشته شده : « همان طورى كه برادران اهل سنّت در اذان « الصلاة خير من النوم » را اضافه كردند ، برادران شيعه هم در اذان جمله « اشهد ان عليّاً ولى اللّه » را اضافه نمودند ؛ وقتى كه اين كتاب در بازار پخش شد وهّابىها بيشتر از شيعه اين كتاب را خريدند ، و انجمن سپاه صحابه ، در دادگسترى مركزى پاكستان در لاهور ، با استناد به اين كتاب به شيعيان گفتند : بايد جمله « اشهد ان عليّاً ولى اللّه » از اذان شيعه حذف شود ؛ در بيان اين مسأله ، جمعيّت علماى جعفريّه ، به دولت پاكستان اعلام كردند كه مؤلّف اين كتاب شيعه نيست و نظريّات او مورد قبول شيعيان نمىباشد ؛ چون ما در مسائل دينى به مراجع تقليد رجوع مىكنيم و به گفته آنها عمل مىكنيم نظر حضرتعالى را جهت ارائه به دادگسترى پاكستان خواهانيم .\r\nجواب : شهادت به ولايت امير مؤمنان ( عليه السلام ) در اذان و اقامه ، به عنوان تيمّن و تبرّك ، و به تعبير ديگر ، به عنوان استحباب مطلق نه جزئيّت ، از مسائلى است كه اكثر علماى شيعه و فقهاى اماميّه به آن تصريح كرده‌اند و همان گونه كه علّامه محقّق ، مرحوم آية اللّه العظمى حكيم در كتاب نفيس خود « مستمسك العروه » تصريح كرده ، ذكر اين شهادت از شعائر ايمان ، و رمز تشيّع است ، و از اين جهت راجح ، بلكه در بعضى از موارد ممكن است جنبه وجوب و لزوم پيدا كند ، اين نكته نيز لازم به تذكّر است كه اتّحاد و وحدت صفوف مسلمين ، اعمّ از شيعه و اهل سنّت ، مفهومش اين نيست كه شيعيان آنچه را كه مقتضاى مذهبشان و فتواى فقهايشان مىباشد كنار بگذارند ، همان‌گونه كه مذاهب چهارگانه اهل سنّت هر\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكدام براى خود ويژگيها و خصوصياتى دارند كه پيروان هر مذهب اصرار به حفظ آن دارند ؛ به هر حال نبايد وسوسه‌هاى ناآگاهان سبب شك و ترديد شود .\r\nسؤال 232 - در حين قرائت اذان و اقامه ، و قبل از شروع به اداى فريضه نماز يوميّه ، كمى خم شدن از براى احترام به نبىّ مكرّم اسلام ، حضرت محمّد مصطفى ( صلى الله عليه و آله ) به هنگام رسيدن به جمله « اشهد ان محمّداً رسول اللّه » چه حكمى دارد ؟\r\nجواب : در مورد خم شدن به هنگام بردن نام پيامبر ( صلى الله عليه و آله ) اگر گاهى انجام شود و گاهى ترك شود اشكالى ندارد ؛ ولى اگر هميشه اين كار را بكنند و به صورت يك وظيفه مستحب يا واجب منعكس شود ، درست نيست .\r\nسؤال 233 - با توجّه به اين كه در اذان ، حدّ اقل 6 مرتبه دعوت به نماز مىشود ، آيا گفتن « عجّلوا بالصّلاة » كه در اين روزها در مساجد متداول است ، بدعت نيست ؟\r\nجواب : اگر جمله « عجّلوا بالصّلاة » به قصد ورود در شرع و به صورت جزئى از اذان گفته شود اشكال دارد ؛ امّا اگر منظور تأكيد بيشتر در تعجيل در نماز باشد و از آن جدا گردد اشكالى ندارد .\r\nسؤال 234 - در سمنان مسجدى هست كه در آن اذان را به صورت دسته‌جمعى ( حدود 200 نفر ) و به اتّفاق و با صداى بلند مىگويند ، در اين رابطه چند سؤال مطرح مىباشد .\r\nالف ) آيا چنين اذانى در طول تاريخ وجود داشته است ؟\r\nب ) آيا در زمان پيامبر ( صلى الله عليه و آله ) و خلفا ، اذان را اين‌طور مىگفتند ؟ اگر چنين بوده ، به عنوان وجوب يا مستحب ، يا محض تقرّب بوده است ؟\r\nج ) آيا چنين اذانى در فقه بلامانع مىباشد ؟\r\nجواب : آنچه از روايات و تاريخ استفاده مىشود اين است كه اذان به صورت انفرادى بوده است ، چنانچه همين سنّت رعايت شود و ديگران آهسته به قصد\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nحكايت آن را تكرار كنند ، اقرب به احتياط است .\r\nسؤال 235 - بعضى از مراجع عظام ، در سقوط اذان در نماز جماعت ، سماع امام را شرط مىدانند ، نظر حضرتعالى چيست ؟\r\nجواب : اين مسأله در رواياتى وارد شده كه امام اذان را بشنود .\r\nسؤال 236 - آيا مىتوانيم به وقت شرعى اذان كه از طرف مؤسّسه ژئوفيزيك دانشگاه تهران ، ارسال شده است ، اعتماد نماييم ؟ در اين منطقه اذان ظهر و مغرب و صبح را بر مبناى افق استخراج شده از مؤسّسه ژئوفيزيك دانشگاه تهران ، كه مطابق با فتواى شما مجتهدين بزرگوار مىباشد ، گفته مىشود . بعضى از آقايان كه اذان مغرب و ظهر آن را قبول دارند ، در مورد اذان صبح اين مطلب را قبول ندارند و مىگويند : « اذان صبح نبايد طبق اين تقويم گفته شود » ، در حالى كه با وجود اين همه روشنايى لامپها ، كه در سطح شهر وجود دارد ، پيدا كردن سپيده صبح مشكل مىباشد . در اين مورد وظيفه ما چيست ؟\r\nجواب : همين اندازه كه گمان قوى ، يا اطمينان بر دخول وقت حاصل شود ، كافى است ؛ از هر طريقى كه باشد فرقى نمىكند .\r\nسؤال 237 - فردى در مسجد محلّ ما مؤذّن دائمى است ، اگر ديگرى از بلندگوى مسجد اذان بگويد ايشان ناراحت شده و مانع اين كار مىشود ؛ آيا ايشان حقّ منع ديگران را دارد ؟\r\nجواب : همه حق دارند در مسجد اذان بگويند و كسى نمىتواند ديگرى را منع كند ؛ ولى بهتر است رعايت احترام اذان گوى راتب بشود ؛ مگر اين كه براى او مشكلى پيش آيد .\r\nسؤال 238 - ويژگيهاى يك مكبّر خوب چيست ؟ آيا لازم است بالغ باشد ؟\r\nجواب : مكبّر بايد به مسائل نماز آگاه و فرد ظاهر الصّلاحى باشد و بهتر است از صداى مناسبى برخوردار باشد ؛ ولى لازم نيست بالغ بوده باشد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nسؤال 239 - آيا به بهانه مزاحمت صداى بلندگوى مسجد ، مىتوان از پخش اذان جلوگيرى نمود ؟\r\nجواب : اگر بلندگو صداى معتدلى داشته باشد ، جلو پخش اذان را نمىتوان گرفت ؛ حتّى اذان صبح را .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nواجبات نماز\r\n\r\n1 - تكبيرهء الاحرام\r\nسؤال 240 - با توجّه به اين كه از مسأله 877 رساله شما ، برداشتهاى مختلفى شده است ، و به طرق گوناگون عمل مىشود ، لطف فرماييد اين مسأله را تفسير نماييد : « مستحب است در موقع گفتن تكبيرهء الاحرام و ساير تكبيرهاى نماز ، دستها را تا مقابل گوش بالا ببرد » .\r\nجواب : مشهور در ميان فقها اين است كه با حركت دستها به طرف بالا « اللّه اكبر » شروع شود و هنگامى كه دست به محاذى گوش ، يا صورت مىرسد ، تكبير پايان گيرد و فتواى ما نيز همين است .\r\n\r\n2 - قرائت\r\nسؤال 241 - آيا قرائت سوره‌هاى طولانى ( مثل سوره بقره ) در نمازهاى واجب ، سبب خروج از حالت نمازگزار نمىشود ؟ حتّى اگر هر ركعت يك ساعت طول بكشد ؟\r\nجواب : سبب خروج از حالت نمازگزار نمىشود ، و انتخاب اين سوره‌ها گاه مستحب است .\r\nسؤال 242 - آيا خواندن سوره‌هايى از قرآن از روى آن ، در نمازهاى واجب يا مستحب ، جايز است ؟\r\nجواب : اشكالى ندارد ؛ خواه نماز واجب باشد يا مستحب .\r\nسؤال 243 - اگر كسى در ركعت دوّم ، كه وظيفه‌اش قرائت حمد و سوره است ، اشتباهاً تسبيحات اربعه را بگويد و هنگام دخول در ركوع متوجّه شود ، تكليفش چيست ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nجواب : اشكال ندارد و بهتر است دو سجده سهو به جا آورد .\r\nسؤال 244 - جهت صحيح بودن قرائت در نماز ، آيا واجب است كه كسره بسم اللّه يا موارد مشابه ديگر را كه عربها آن را با صداى تقريباً ( اى ) ادا مىكنند ، مانند آنها ادا كرد ؟ و يا با صداى كسره معمولى صحيح است ؟\r\nجواب : همين اندازه كه قرائت از نظر عرف عرب صحيح باشد كافى است ؛ هرچند مانند لهجه آنها نباشد .\r\nسؤال 245 - شخصى از زمان تكليف تا چندين سال به علّت نامساعد بودن محيط خانه ، هيچ يك از فرايض دينى را انجام نداده است ؛ به لطف خداوند متعال توبه كرده و از دو سال پيش شروع به انجام فرايض دينى نموده است ، اكنون پس از گذشت دو سال متوجّه شده كه نمازش اشكال دارد ؛ يعنى حمد و سوره را درست نمىخوانده است ، اكنون در حال يادگرفتن صحيح نماز مىباشد ؛ حكم نماز و روزه سالهاى گذشته و دو سال اخيرش چه مىباشد ؟\r\nجواب : بايد تدريجاً نماز و روزه‌ها را قضا كند و كفّاره بدهد و اگر قادر به كفّاره نيست مطابق مسأله 1402 رساله توضيح المسائل ما عمل كند ؛ ولى نسبت به دو سال اخير اگر تلاش خود را كرده ، امّا اشتباه نموده است نمازش صحيح است و قضا لازم ندارد .\r\nسؤال 246 - بيمارى كه فقط با استفاده از پاى مصنوعى ، قادر به ايستادن است ، وظيفه‌اش در موارد زير چيست ؟\r\nالف ) آيا براى نماز خواندن لازم است حتماً از پاى مصنوعى استفاده نمايد ، و يا مىتواند نشسته نماز بخواند ؟\r\nجواب : اگر عسر و حرج لازم نيايد ايستاده نماز بخواند .\r\nب ) اگر ايستادن لازم است ، تكليف نمازهايى كه در حالت نشسته خوانده چيست ؟\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nجواب : چنانچه جاهل قاصر بوده نمازهاى او صحيح است .\r\nسؤال 247 - اهل تسنّن در نماز بعد از كلمه « و لا الضّالّين » آمّين مىگويند ؛ ولى شيعيان « الحمد لله » مىگويند ، به نظر مىآيد گفته آنها درست باشد ، نظر شما چيست ؟\r\nجواب : در احكام شرع نبايد تابع ذوق و استحسان بود ؛ بلكه بايد تابع كلمات معصومين ( عليهم السلام ) باشيم و معصومين ( عليهم السلام ) فرموده‌اند : « الحمد لله » بگوييد و آمّين نگوييد ؛ چرا كه نماز را باطل مىكند .\r\nسؤال 248 - اخيراً معمول شده كه در نمازهاى يوميّه ظهر و عصر ، تنها حمد و سوره را آهسته قرائت مىكنند و بقيّه اجزاى نماز ( مثل ذكر ركوع و سجود و تشهد و سلام ) را با صداى بلند مىخوانند ، آيا اين طور نماز خواندن جايز است ؟\r\nجواب : در نماز ظهر و عصر ، تنها آهسته خواندن حمد و سوره واجب است و در بقيّه مختار است .\r\nسؤال 249 - برخى از نمازگزاران « كُفُواً احد » را ، با همزه و بدون واو قرائت مىكنند ، همچنين در سوره قدر روى « بِاذْنِ رَبِّهِمْ مِنْ كُلِّ امْر سَلامٌ . . . » وقف مىنمايند ، زيرا در بعضى از قرآنها روى اين كلمه ( سلام ) علامت « وقف كردن بهتر است » نهاده شده و در بعضى روى كلمه « امر » علامت وقف ديده مىشود ، بفرمائيد كدام يك صحيح است ؟\r\nجواب : احتياط آن است كه « كُفُواً احد » را آن طور كه مشهور است با « واو » بخوانند ، و در وقف آيه مزبور ، روى كلمه « امر » توقّف كنند .\r\nسؤال 250 - با توجّه به اين كه در نماز ظهر و عصر ، خواندن حمد و سوره به صورت اخفات واجب است ؛ چنانچه شخصى براى تعليم در حين نماز ، به صورت جهر بخواند ، چه حكمى دارد ؟\r\nجواب : جايز نيست و بايد براى تعليم از طرق ديگر استفاده كند .\r\nسؤال 251 - اگر كسى در تعداد تسبيحات اربعه شك كند چه بايد بكند ؟\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nجواب : اگر به ركوع نرفته بنا را بر كمتر مىگذارد و آن را تكميل مىكند ؛ هرچند به فتواى ما يك تسبيح كافى است .\r\nسؤال 252 - برخى از مؤمنين نمازگزار ، نمازهاى صبح و مغرب و عشاى خود را آهسته مىخوانند و علّت آن را شرم و حيا و خجالت بيان مىكنند ، آيا شرم و حيا مجوّز آهسته خواندن اين نمازها براى مردان مىشود ؟\r\nجواب : هرگز مجوّز نيست بايد بلند خواند ، و اين حيا ، حياى جاهلانه است نه حياى عاقلانه .\r\nسؤال 253 - لطفاً نظرتان را پيرامون قرائت قرآن ، كه همراه با ريا و خودنمايى باشد بيان فرماييد .\r\nجواب : حرام است ؛ ولى اگر قرآن را با صداى خوب براى تحسين شنوندگان بخواند جايز است .\r\n\r\n3 - ركوع\r\nسؤال 254 - تكليف بيمارى كه نمىتواند به مقدار ركوع ، در حالت ركوع باقى بماند ( يعنى تنها قسمتى از ذكر را مىتواند در حالت ركوع بگويد ) ، چيست ؟\r\nجواب : همان مقدار كه مىتواند بگويد ؛ مثلًا يك سبحان اللّه .\r\nسؤال 255 - آيا در نماز ، به جاى ذكرهايى كه معمول است و در رساله‌هاى عمليّه نيز آمده است ، مىتوان ذكرهايى را كه در بعضى از احاديث وارد شده ، گفت ؟ مانند حديث محمّد بن مسلم از امام صادق ( عليه السلام ) « 1 » كه مأموم بعد از اين ذكر امام : « سَمِعَ اللّهِ لِمَنْ حَمِدَهُ » ، بگويد : « رَبَّنا وَ لَكَ الْحَمْدُ » .\r\nجواب : گفتن هر گونه ذكر خداوند در نماز ، به قصد ذكر مطلق جايز است .\r\n\r\n\r\n","description":"","footnote":"\r\n( 1 ) . وسائل الشّيعه ، جلد 4 ، ابواب الرّكوع ، باب 17 ، حديث 4 . البتّه طبق اين روايت ، ذكر مزبور در صورتى گفته مىشود كه نماز جماعت باشد ، ولى اگر به صورت فرادى نماز مىخواند اين ذكر را بگويد : « سَمِعَ اللّه لِمَن حَمِدَه الحمد للّه ربّ العالمين » .\r\n","page_name":" 105 ","page_number":105},
  {"content":"\r\n\r\n\r\n4 - سجده\r\nسؤال 256 - در مساجد و مكانهايى كه نماز جماعت برگزار مىشود و امكان مهر گذاشتن نيست و يا اين كه مهر پيدا نمىشود ، آيا مىشود به سنگ مرمر و يا موزاييك سجده كرد ؟\r\nجواب : سجده بر سنگ مرمر در هر حال جايز است و همچنين بر موزاييك ، خواه دسترسى به مهر باشد يا نه .\r\nسؤال 257 - اگر عمداً ذكر ركوع يعنى ( سُبحانَ رَبِّىَ الْعَظيمِ وَ بِحَمْدِه ) را در سجده بگوييم ، كفايت مىكند ؟ عكس آن چه حكمى دارد ؟\r\nجواب : بنا بر احتياط واجب كفايت نمىكند .\r\nسؤال 258 - اگر بچّه نابالغى ، يكى از سوره‌هايى كه سجده واجب دارد را بخواند ، آيا بر شنوندگان سجده واجب مىشود ؟\r\nجواب : آرى واجب است ، فرقى ميان بالغ و نابالغ نمىكند .\r\nسؤال 259 - اگر نمازگزار در حين انجام نماز بشنود كه خواننده‌اى آيات سجده را تلاوت مىنمايد ، وظيفه‌اش چيست ؟\r\nجواب : احتياط آن است كه سجده واجب را بجا آورد و برخيزد و نماز را تمام كند و بعداً اعاده كند .\r\nسؤال 260 - يك نفر در زمان عادى ( غير از زمان حجّ ) پشت سر امام جماعت اهل سنّت به نيّت فرادا نماز مىخواند ؛ ولى گاهى به چيزى سجده مىكند كه در فقه جعفرى سجده بر آن جايز نيست ، آيا اعاده نماز لازم است ؟\r\nجواب : در صورتى كه جنبه تقيّه داشته باشد ، نمازش صحيح است .\r\nسؤال 261 - منظور از سجده كردن بر كاغذ ، آيا كاغذهاى سفيد است ، يا مىتوان بر كاغذهاى رنگى و كاغذى كه نوشته دارد نيز سجده كرد ؟\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nجواب : مانعى ندارد ، بر همه اينها مىتوان سجده كرد ؛ حتّى در حال اختيار .\r\nسؤال 262 - برادران شيعه در نماز جماعت اهل سنّت نيز شركت مىنمايند ؛ گاه ديده شده كه امام جماعت در حين قرائت ، آيه سجده را تلاوت مىكند و خود و تمامى نمازگزاران به سجده مىروند و شيعيان هم همراهى كرده به سجده مىروند ، آيا اين سجده اضافى باعث بطلان نماز آنها نمىشود ؟\r\nجواب : احتياط آن است كه نماز را بعداً اعاده كنند .\r\n\r\n5 - تشهّد\r\nسؤال 263 - اگر در تشهّد نماز ، صلوات اين گونه خوانده شود : « اللّهُمَّ صَلِّ عَلى مُحَمَّد وَ آلِ مُحَمَّد وَ عَجِّلْ فَرَجَ آلِ مُحَمَّد » نماز باطل مىشود ؟\r\nجواب : احتياط آن است كه اين كار را نكنند و مطابق آنچه در رساله‌ها آمده است عمل نمايند .\r\n\r\nقنوت نماز\r\nسؤال 264 - در قنوت ، معتبر است كه نمازگزار دستها را تا مقابل صورت بلند كند ؛ لطفاً بفرماييد : منظور از مقابل صورت چيست ؟\r\nجواب : منظور اين است كه كف دستها به سوى آسمان و خود دستها محاذى با صورت باشد .\r\nسؤال 265 - آيا دعا كردن به غير عربى در نماز واجب جايز است ؟ شعر خواندن در قنوت نمازهاى واجب و مستحب چطور است ؟\r\nجواب : دعا به غير عربى در نماز اشكال دارد و احتياط آن است كه از شعر هم بپرهيزند .\r\nسؤال 266 - اگر در قنوت يا سجده ، برخى از فرازهاى دعا را تكرار كنيم ، نظير اين\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nكه در دعاى « اللّهُمَّ اجْعَلْ مَحْياىَ مَحْيا محمّد وَ آلِ محمّد وَ مَماتِى مَماتَ مُحمّد و آلِ محمّد » ، فراز « مَماتِى مَماتَ مُحمّد و آلِ محمّد » را دو بار ، يا بيشتر تكرار كنيم جايز است ، يا اشكال دارد ؟\r\nجواب : اشكالى ندارد ، همه اينها دعاست .\r\nسؤال 267 - حقير در نمازهاى واجب و مستحبّ به اشخاص بيمار ، زندانى و گرفتار دعا مىكنم . آيا به اين روش دعا كردن اشكالى در نماز ايجاد نمىكند ، مثلًا در قنوت عرض مىكنم : « اللّهُمَّ فُكَّ كُلَّ مَحْبُوس » يا « اللّهُمَّ فُكَّ وَلَدى احْمَدَ مِنَ السِّجْنِ » يا « اللّهُمَّ اشْفِ بِنْتِى الْمَريضَةَ » ؟\r\nجواب : دعا براى اشخاص به زبان عربى در نماز واجب و مستحب ، اشكال ندارد .\r\n\r\nمبطلات نماز\r\nسؤال 268 - اين جانب مدّتى در نماز ، سوره قدر را مىخواندم و كلمه « مَطْلَع » را به ضمّ ميم خوانده‌ام ؛ چون در مفاتيح من اين طور نوشته بود ، آيا نمازهايم درست بوده است ؟\r\nجواب : چون مقصّر نبوده‌ايد نماز شما صحيح است و قضا ندارد ؛ ولى بعد از اين مراقب باشيد .\r\nسؤال 269 - اگر انسانى در حال نماز فراموش كند آدامس در دهان اوست ( آدامسى كه مزه‌اى ندارد ) ، آيا بايد نماز را بشكند يا ادامه دهد ؟ و بطور كلّى ، اگر انسان در حال نماز سقّز يا آدامسى را كه شيرينى آن از بين رفته در دهان داشته باشد ، ولى نخورد ، آيا نمازش باطل است ؟\r\nجواب : نماز باطل نيست .\r\nسؤال 270 - آيا جواب سلام ، در صورتى كه به غير زبان عربى باشد ( مثلًا\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nانگليسى ) ، واجب است ؟\r\nجواب : آرى واجب است .\r\nسؤال 271 - جواب دادن سلامى كه در نامه مىباشد چه حكمى دارد ؟\r\nجواب : احتياط آن است كه جواب داده شود .\r\nسؤال 272 - اگر كسى وارد مسجد شود و سلام كند ، و همه مشغول نماز باشند ، جواب سلام بر چه كسى لازم است ؟ در صورتى كه هيچ كس جواب سلام را ندهد ، وضعيّت نماز اين عدّه چگونه خواهد بود ؟\r\nجواب : بر يكى از آنها به عنوان واجب كفايى « 1 » جواب سلام لازم است و اگر هيچ كس جواب ندهد ، همه معصيت كرده‌اند ؛ ولى نمازشان صحيح است .\r\nسؤال 273 - گذاشتن « ناس » « 2 » در دهان ، به هنگام نماز چه صورتى دارد ؟\r\nجواب : اشكال دارد ، و خوردن ناس با توجّه به ضررهاى فراوان آن در غير نماز هم اشكال دارد .\r\nسؤال 274 - ما هميشه نماز مغرب و عشا را در مسجد جامع برگزار مىكنيم ، امّا نه به جماعت ( چون امام جماعت نداريم ) ، در حين نماز ، افرادى كه وارد مسجد مىشوند « سلام » مىكنند و چون پاسخ سلام ، يك امر واجب كفايى است و شخص سلام‌كننده بايد پاسخ را به گونه‌اى بشنود كه آن را پاسخ خود تلقّى كند ، و از طرفى در شرايطى كه ما نماز را بجا مىآوريم ، اگر براى پاسخ دادن ، صدايمان را بيش از حدّ معمول بلند كنيم ، موجب از بين رفتن حالت روحانى نماز و تمركز حواس در اين فريضه مقدّس مىشود ، لذا اطّلاعيّه‌اى به اين مضمون نوشته‌ايم : « لطفاً در صورتى كه نمازگزاران در حال نمازند ، سلام نكنيد » . امّا اين امر باعث حساسيّت بعضى از مؤمنين شده است . لطفاً بفرماييد اين كار چه حكمى دارد ؟\r\n\r\n\r\n","description":"","footnote":"\r\n( 1 ) . منظور از واجب كفايى اين است كه اگر يك نفر آن عمل واجب را انجام بدهد ، كفايت مىكند و از بقيّه ساقط مىشود . بر خلاف « واجب عينى » كه بر تك تك مكلّفين واجب است .\r\n( 2 ) . « ناس » نوعى مواد مخدّر خفيف است كه بيشتر در افغانستان مورد استفاده قرار مىگيرد .\r\n","page_name":" 109 ","page_number":109},
  {"content":"\r\n\r\nجواب : بسيارى از فقها گفته‌اند : « سلام كردن بر نمازگزار مكروه است « 1 » » ، بنابراين اطّلاعيّه مزبور بد نيست .\r\nسؤال 275 - آيا شكّ بعد از سلام نماز مغرب ، در صورتى كه يك طرف شك باطل نباشد ( مثل شك بين دو و چهار ) ، نيز از شكهايى است كه نبايد به آن اعتنا كرد ؟\r\nجواب : شك بعد از سلام اعتبارى ندارد ، به شرط اين كه يك طرف آن صحيح باشد .\r\nسؤال 276 - در خارج شدن از حالت كثيرالشّك در نماز فرموده‌اند : « اگر در سه نماز پىدرپى شك نكند از حالت كثيرالشّك خارج مىشود » آيا بايد حتماً نماز يوميّه باشد ؟ يا اين كه اگر در سه نماز قضاى پىدرپى ، يا سه نماز مستحبّى پىدرپى نيز شك نكند ، از حالت كثيرالشّك خارج مىشود ؟\r\nجواب : معيار اين است كه عرفاً بگويند او ديگر كثيرالشّك نيست و مادام كه اين موضوع ثابت نشود حكم حالت سابق باقى است .\r\nسؤال 277 - اگر نمازگزار در حال قيام ، شك بين سه و چهار كند و بعد از شك يادش بيايد كه در ركعت قبل يك سجده را فراموش كرده تكليفش چيست ؟\r\nجواب : نماز او باطل است و بايد آن را رها كرده از نو شروع كند .\r\nسؤال 278 - اگر كسى در حال نماز شك كند نمازى كه مىخواند نماز ظهر است يا عصر ، و يا مغرب است يا عشا ، تكليف چيست ؟\r\nجواب : در صورت اوّل به نيّت نماز ظهر ، و در صورت دوّم به نيّت نماز مغرب ، نماز را تمام مىكند ، سپس نماز بعدى را به جا مىآورد .\r\n\r\nنماز احتياط\r\nسؤال 279 - اگر كسى مثلًا نماز ظهر را بخواند و شكّى بر او عارض شود كه موجب\r\n\r\n\r\n","description":"","footnote":"\r\n( 1 ) . عروهء الوثقى ، جلد اوّل ، مبطلات الصّلاة ، مسأله 29 .\r\n","page_name":" 110 ","page_number":110},
  {"content":"\r\n\r\nنماز احتياط بوده است ؛ ولى از روى فراموشى ، بدون اين كه نماز احتياط را بخواند ، نماز بعدى را شروع كند و در حال نماز بعدى متذكّر شود كه نماز احتياط را نخوانده است ، تكليف او چيست ؟ آيا در نماز دوّم فرقى بين نماز فريضه و نافله هست ؟ تفصيل مسأله را بيان فرماييد .\r\nجواب : اگر وارد نماز نافله يا فريضه غير مترتّبه شده است ، آن را پايان مىدهد و به آخر مىرساند ، سپس نماز اوّل را اعاده مىكند ، و اگر وارد فريضه مترتّبه شده و محلّ عدول نگذشته ، احتياطاً عدول مىكند و نماز را تمام كرده سپس اعاده مىنمايد ، و اگر محلّ عدول گذشته آن را قطع مىكند و نماز اوّل را اعاده مىنمايد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nنماز مسافر\r\n\r\nكثيرالسّفر\r\nسؤال 280 - تكليف روزه و نماز كارمندى كه محلّ كارش خارج از شهر محلّ سكونت او مىباشد ، و به ناچار هر روز بيش از چهار فرسنگ راه مىپيمايد چيست ؟ آيا اين شخص حكم دائم السّفر را دارد ؟\r\nجواب : حكم دائم السّفر را دارد .\r\nسؤال 281 - كسى كه قارى قرآن است و دائماً جهت قرائت به شهرهاى مختلف دعوت مىشود ، تكليف نماز و روزه‌اش چيست ؟\r\nجواب : نماز و روزه او تمام است .\r\nسؤال 282 - استاد يا دانشجوى دانشگاه اهواز ، شهركى در 45 كيلومترى اهواز مسكن اوست و هر روز در اين مسير براى تحصيل يا تدريس رفت و آمد مىكند .\r\nالف ) با توجّه به اين كه هيچ كدام از اين دو مكان وطنش نيست ، نمازش چه حكمى دارد ؟\r\nجواب : نماز و روزه آنها در هر دو محل و در اثناى راه كامل است .\r\nب ) در فرض بالا با توجّه به اين كه بين وطنش و اين دو محل ، يعنى شهرك محلّ سكونت و اهواز كه محلّ كارش است ، بيش از مسافت شرعى فاصله است ، اگر آخر هر هفته براى سركشى اقوامش به وطنش برود ، در بين راه نمازش چه حكمى دارد ؟ اگر ابتداى حركتش به طرف وطن از محلّ كار ( اهواز ) باشد ، يا محلّ سكونت ( شهرك ) آيا در حكم تأثيرى دارد ؟\r\nجواب : نماز و روزه او در بين راه در هر حال شكسته است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nج ) اگر در فرض بالا كه رفتن به سوى وطن سفر غير شغلى است و نماز او قصر است موقع برگشت از وطن به طرف محلّ سكونت ( شهرك ) يا محلّ شغل ( اهواز ) آيا اين سفر ، سفر شغلى حساب مىشود ؟ آيا نماز او كامل است ؟ و اگر در وطن ده روز بماند ، آيا سفر اوّل شغلى براى كامل بودن نماز كفايت مىكند يا از سفر دوّم نمازش كامل است ؟\r\nجواب : در راه بازگشت از وطن ، احتياطاً جمع بخواند ؛ ولى اگر ده روز توقّف كرده ، شكسته است .\r\nد ) اگر موقع برگشت از وطن ، هنوز وقت تحصيل و تدريس نباشد ، ( مثلًا دانشگاه دو يا سه روز تعطيل باشد ) و اين فرد جهت مطالعه و آماده شدن براى تحصيل و تدريس به محلّ سكونت ( شهركى كه با محلّ كار به اندازه مسافت شرعى فاصله دارد ) ، بيايد آيا اين سفر شغلى حساب مىشود ، تا در بين راه و محلّ سكونت نمازش كامل باشد ؟\r\nجواب : در هر دو محل نماز او تمام است .\r\nسؤال 283 - اگر كثيرالسّفر ، سفر غير شغلى بكند ، آيا بعد از رجوع به سفر شغلى ، در همان سفر شغلى اوّل نمازش كامل مىشود ، يا از سفر دوّم به بعد ؟ و آيا اقامه ده روز در وطن و غير وطن ، در كامل خواندن نماز در سفر اوّل يا دوّم نقشى دارد ؟\r\nجواب : اگر اقامه ده روز نكند ، از همان سفر اوّل نماز و روزه‌اش كامل است .\r\nسؤال 284 - آيا كثيرالسّفر بلافاصله بعد از شروع به كار بايد نمازش را كامل بخواند ؟ يا بعد از گذشتن مدّتى از شروع كار كه عرفاً كثيرالسّفر صدق بكند ؟\r\nجواب : بعد از چند سفر كه عرفاً صدق كثيرالسّفر كند ، و در چند سفر اوّل احتياط كند .\r\nسؤال 285 - پرستار بيمارستان كه مأمور است همراه مريض به شهرستانهاى همجوار اعزام شود ، گاهى اتّفاق مىافتد در يك هفته 10 مورد هم اعزام مىشود و\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nگاه هم ممكن است در يك هفته اصلًا اعزام نشود ، نماز و روزه او به چه صورت است ؟\r\nجواب : اگر بيشتر هفته‌ها اعزام مىشود و اعزام بطور مكرّر است ، نماز و روزه او تمام است ، در غير اين صورت نماز و روزه او شكسته است .\r\nسؤال 286 - روحانيّونى كه فقط در ماه مبارك رمضان ، هر روز بين دو محلّ تبليغى ، كه فاصله آن بيش از مسافت شرعى است ، رفت و آمد مىكنند ، نماز و روزه آنها چه حكمى دارد ؟ و بطور كلّى معيار كثيرالسّفر چيست ؟\r\nجواب : ظاهراً كثيرالسّفر بودن در يك ماه براى اتمام نماز و روزه كافى است .\r\n\r\nكسانى كه شغل آنها در سفر است\r\nسؤال 287 - دانشجويى در شهرى مشغول تحصيل است ، بين وطنش تا آن شهر سى ، يا چهل كيلومتر ، يا بيشتر فاصله است ، حكم نماز و روزه او را در موارد زير بيان فرماييد .\r\nالف ) قصد دارد هر روز براى تحصيل در اين مسير تردّد بكند .\r\nجواب : نماز و روزه‌اش كامل است .\r\nب ) قصد دارد هفته‌اى يك بار در اين مسير تردّد بكند ؛ يعنى اوّل هر هفته براى تحصيل به آن شهر مىرود و آخر هفته به وطن خود بر مىگردد .\r\nجواب : نماز و روزه او در دو محل كامل است ؛ ولى در اثناى راه شكسته است .\r\nج ) اين دانشجو از وطنش اعراض كرده و هنوز وطنى اختيار نكرده است و هر روز يا هر هفته بين وطن سابق و اهواز تردّد مىكند ، آيا حكم كثيرالسّفر را دارد ؟\r\nجواب : حكم كثيرالسّفر را دارد .\r\nد ) استاد يا دانشجوى مذكور ، در هفته پنج روز را مثلًا در اهواز تحصيل و يا\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nتدريس مىكند ، و دو روز بقيّه هفته را براى ادامه تحصيل به قم مىرود ، با فرض اين كه نه قم وطنش است نه اهواز ، حكمش چيست ؟ آيا هر دو محل در حكم وطن اوست ؟\r\nجواب : اهواز در فرض بالا وطن اوست ؛ ولى قم به حكم وطن او نيست .\r\nه - ) در اين فروض حكم نماز همسر و فرزند اين استاد و دانشجو چيست ؟ اگر آنها هم همراه پدر يا همسر در اين مسافرتها باشند ، حكم كثيرالسّفر را دارند ؟ اگر مسأله برعكس باشد ، يعنى شوهرى به خاطر شغل خانمش مجبور به تردّد بين وطن و محلّ تحصيلش باشد ، چه حكمى دارد ؟\r\nجواب : اگر برنامه رفت و آمد هر دو يكسان باشد ، حكم آنها نيز يكسان است .\r\nسؤال 288 - آيا حضرتعالى بين كسى كه شغل او سفر است ( مانند راننده ) و كسى كه شغل او در سفر است ( مانند كارمندان ، سربازان ، معلّم‌ها ، كارگران ، طلّاب و مانند آنها ) تفاوتى قائل هستيد ؟ و بطور كلّى حكم نماز و روزه افراد در سفر چيست ؟\r\nجواب : هيچ تفاوتى بين آنها نيست و نماز و روزه آنها كامل است .\r\n\r\nوطن\r\nسؤال 289 - نماز و روزه طلبه‌اى كه در شهر ديگرى ، غير از وطنش درس مىخواند ، و نمىتواند قصد ده روز كند ، و هر چهارشنبه به وطن خويش بازمىگردد ، شكسته است يا تمام ؟\r\nجواب : اگر اين كار براى مدّت طولانى ، مانند يك سال يا بيشتر ادامه يابد ، محلّ تحصيل در حكم وطن اوست و نماز و روزه‌اش در هر دو محل تمام است .\r\nسؤال 290 - مأموران دولتى كه در خارج از وطن و مسافت شرعيّه اشتغال به كار دارند ، آيا محلّ كار ، وطن آنها محسوب مىشود ؟ در صورتى كه نمىدانند چه مدّتى در آنجا مىمانند ؟ نماز آنها در ابتداى مأموريّت چه حكمى دارد ؟\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nجواب : اگر براى مدت طولانى ( مثلًا يك سال يا بيشتر ) در آن محل مىمانند به حكم وطن آنهاست .\r\nسؤال 291 - آيا بدون قصد توطّن امكان دارد محلّى حكم وطن را پيدا كند ؟ مثلًا استاد يا طلبه‌اى ده سال است كه بدون قصد توطّن مقيم اهواز يا قم شده است و مشغول تحصيل يا تدريس است ؛ آيا قم يا اهواز براى فرد مذكور حكم وطن را دارد ؟\r\nجواب : چنين اقامتگاهى حكم وطن را دارد .\r\nسؤال 292 - زنى به عقد دائم مردى كه از شهرستان ديگرى است درآمده ، آيا قبل از آغاز زندگى مشترك ، شهرستان شوهر وطن زن محسوب مىشود ؟\r\nجواب : وطن او محسوب نمىشود .\r\n\r\nمسائل ديگر نماز مسافر\r\nسؤال 293 - نماز مسافر را چگونه نيّت كنيم ؟\r\nجواب : نيّت خاصّى ندارد ، همين كه نماز چهارركعتى را دو ركعت بخوانيد ، نماز مسافر محسوب مىشود ؛ حتّى اگر نيّت تمام كنيد و قبل از پايان دو ركعت يادتان بيايد و نيّت را برگردانيد كافى است .\r\nسؤال 294 - دخترى شوهر كرده و در شهر ديگرى كه بيش از چهار فرسخ شرعى از وطنش فاصله دارد ، در منزل شوهرش زندگى مىكند ، زمانى كه به صورت متعارف ، جهت صله ارحام و ديد و بازديد به ديدن پدر يا مادر و خويشان به منزل پدرى مراجعه مىكند ، اگر توقّفش كمتر از ده روز باشد ، نماز و روزه‌اش چگونه است ؟ اگر اين دختر فرضاً ملكى هم در شهر پدرى داشته باشد حكم تغيير مىكند ؟\r\nجواب : اگر دختر تصميم دارد با شوهر خود در شهر ديگرى زندگى كند و قصد بازگشت براى اقامت مستمرّ به شهر پدرى ندارد ، نماز و روزه‌اش شكسته است ، زيرا اعراض حاصل شده است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nسؤال 295 - بيمارى در شهرستانى غير از وطن خود بسترى است و مدّت يك ماه از بسترى شدنش مىگذرد و مشخّص نيست چه مدّت ديگر زمان درمان طول خواهد كشيد ، تكليف نماز و روزه اين شخص چيست ؟\r\nجواب : بعد از گذشت يك ماه نماز و روزه‌اش تمام است .\r\nسؤال 296 - كسى كه قصد سفر به قلّه‌ها و كوه‌هاى بلند و مرتفع را دارد ، با توجّه به اين كه مسير او گاهى بيش از مسافت شرعى است ، اگر شهر خود را ببيند حكم نماز و روزه او چيست ؟\r\nجواب : اگر به اندازه‌اى دور شود كه صداى اذان شهر را نشنود ، از حد ترخّص گذشته است و اگر شرايط ديگر سفر در آن جمع باشد نماز و روزه‌اش شكسته است .\r\nسؤال 297 - مسافت شرعى را از كجا حساب مىكنند ؟ مخصوصاً با توجّه به اين كه امروزه در اطراف اكثر شهرها ، شهركها يا كارخانجاتى احداث شده است ، آيا آنها هم جزء شهر حساب مىشوند ؟\r\nجواب : شهركها و كارخانجات اطراف شهر كه جدا هستند ، جزء شهر محسوب نمىشوند .\r\nسؤال 298 - مسافت بين دو شهر به صورت مارپيچ ، 50 كيلومتر و به خط مستقيم ، 20 كيلومتر است ، حكم نماز و روزه چگونه است ؟\r\nجواب : از هر مسيرى كه برود حكم همان مسير را دارد .\r\nسؤال 299 - اگر كسى فرضاً ساعت 8 صبح به مسافرت رفته و قرار است ساعت 5 / 2 بعد از ظهر به منزل برگردد ، آيا اين شخص نماز واجبش ( يعنى ظهر و عصر ) را به صورت شكسته در محلّ سفر بخواند ، يا اين كه در ساعت 5 / 2 بعد از ظهر در منزل خودش كامل بخواند ؟ كدام مقدّم است ؟\r\nجواب : اگر در سفر بخواند شكسته است و اگر در منزل بخواند تمام است و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nنماز اوّل وقت مقدّم است .\r\nسؤال 300 - مردى در حين سفر ، نماز را با انگشتر طلا خوانده است حكم نماز او چگونه است ؟ اگر قرار است قضا نمايد ، آيا به همان صورت شكسته بخواند ؟ با توجّه به اين كه حكم حرمت طلا را براى مرد مىدانسته و عمداً با آن نماز خوانده است .\r\nجواب : بايد نماز را به صورت شكسته قضا كند .\r\nسؤال 301 - زائرانى كه در ماه مبارك رمضان به عمره مشرّف مىشوند ، اگر شب به مدينه و يا مكّه برسند ، قصد اقامه عشره كرده و روزه مىگيرند و مشكلى ندارند ؛ ولى اگر در بين روز رسيدند ، آيا از همان ساعتى كه مىرسند ، بايد ده روز را به حساب آورند ، يا اين كه ده روز كامل مراد است و شبها به حساب نمىآيد ؟\r\nجواب : از همان لحظه ورود حساب مىكنند و معيار 10 روز ؛ است يعنى اگر ظهر روز اوّل ماه وارد شده‌اند ، ظهر روز يازدهم 10 روز كامل مىشود و كافى است .\r\n\r\nنماز استيجارى\r\nسؤال 302 - كسى ، شخصى را اجير مىكند تا نماز قضاى پدر او را بخواند ، آيا مىتواند شرط كند كه بايد نماز را در مسجد بخواند ؟\r\nجواب : اگر شرط كند بايد به شرط عمل شود .\r\nسؤال 303 - شخصى براى انجام يك سال نماز و روزه مرحوم زيد اجير شده است ؛ ولى زمان مشخّصى براى انجام اين كار تعيين نشده است و اكنون سالها از زمان اجاره مىگذرد و اجاره دهنده نيز فوت كرده است ، آيا مستأجر مرتكب گناهى شده است ؟ فعلًا وظيفه او چيست ؟\r\nجواب : مستأجر مرتكب خلاف شده است ؛ ولى اكنون بايد وظيفه خود را انجام دهد ، و اگر دسترسى به دهندگان پول دارد ، از آنها نيز احتياطاً اجازه بگيرد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nسؤال 304 - برخى از فقها گرفتن اجرت بر عبادات استيجارى را مشكل مىدانند ، نظر حضرتعالى چيست ؟ اگر اشكال دارد راه حل آن چيست ؟\r\nجواب : در مورد حجّ استيجارى مشكلى نيست ؛ چون روايات متعددى از معصومين ( عليهم السلام ) در اين زمينه وارد شده است ؛ ولى در ساير عبادات مانند نماز و روزه خالى از اشكال نمىباشد ؛ چون در هيچ يك از روايات اشاره‌اى به استيجار براى نماز و روزه ديده نمىشود ؛ امّا اظهر بر حسب قواعد عامّه صحّت آن است .\r\n\r\nنماز قضا\r\nسؤال 305 - تفاوت نماز قضا و روزه قضا را بيان فرماييد .\r\nجواب : قضاى نماز با قضاى روزه تفاوتهايى دارد ، كه به برخى از آنها ، بطور اختصار اشاره مىشود .\r\nالف ) نمازهايى كه زن در حال عادت ماهانه نخوانده قضا ندارد ؛ امّا قضاى روزه ايّام عادت ، در ماه مبارك رمضان لازم است .\r\nب ) كسى كه روزه قضا دارد ، جايز نيست روزه مستحبّى بگيرد ؛ ولى اگر نماز قضا داشته باشد ، مىتواند نماز مستحبّى بخواند .\r\nج ) قضاى نماز را نبايد طورى تأخير انداخت كه بىاعتنايى به آن بشود ؛ ولى اگر تأخير بيندازد كفّاره ندارد ؛ امّا قضاى روزه ماه مبارك رمضان را بايد پيش از رسيدن ماه مبارك رمضان سال بعد انجام دهد و چنانچه به تأخير اندازد بايد هم قضا كند و هم كفّاره مُدّ طعام بدهد .\r\nد ) در نماز قضا بايد از اوّل نماز نيّت داشته باشد ؛ لكن اين امر در روزه قضا لازم نيست ، بنابراين در روزى كه هيچ قصد روزه نداشته و مفطرى بجا نياورده ؛ مىتواند قبل از ظهر قصد روزه قضا بنمايد .\r\nه - ) كسى كه به خاطر مريض بودن نتواند در ماه رمضان روزه بگيرد و بعد از آن\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nهم به خاطر مريضى تا ماه رمضان بعد نتواند روزه را قضا كند ، روزه از او ساقط است و بايد كفّاره مدّ طعام بدهد ؛ امّا قضاى نماز در هر صورت لازم است ( ايستاده ، نشسته ، با وضو ، با تيمّم ) ؛ اگر چه سالها گذشته باشد .\r\nو ) كسى كه در شب ماه رمضان تفحّص كند و معتقد شود كه صبح نشده و مشغول خوردن سحرى شود ، اگر بعداً معلوم شود كه همان وقت صبح بوده و اشتباه كرده ، روزه او صحيح است و قضا ندارد ؛ امّا اگر پيش از وقت به گمان اين كه صبح شده شروع به نماز كند و در بين نماز وقت داخل نشود ، بايد نماز را از سر بگيرد .\r\nز ) كسى كه به قهر و غلبه چيزى در حلق او كنند و به خورد او دهند ، روزه ماه مبارك رمضان او صحيح است ؛ امّا اگر نماز كسى را باطل كنند بايد از سر بگيرد .\r\nح ) اگر روزه قضاى ماه مبارك رمضان را بعد از ظهر بشكند كفّاره دارد ؛ ولى شكستن نماز كفّاره ندارد ؛ هرچند مرتكب گناه شده است ( بنابر احتياط ) .\r\nسؤال 306 - اگر انسان پس از مدّتها نماز خواندن ، متوجّه شود كه به علّت ناآگاهى وضو را غلط انجام مىداده ، يا غسلى كه بر او واجب بوده انجام نداده است ، آيا بايد قضاى تمام نمازهايى را كه با وضوى غلط ، يا بدون غسل واجب خوانده است بجا آورد ؟\r\nجواب : قضاى نمازها لازم است و مىتواند تدريجاً بجا آورد ، بطورى كه مايه مشقّت و زحمت نشود ؛ ولى قضاى روزه بر او واجب نيست .\r\nسؤال 307 - شخصى حدود 14 ماه نماز قضا بر ذمّه دارد ، و در بعضى از اين ايّام هم مسافر بوده است ؛ ولى مقدار و زمان دقيق ايّام مسافرت ، به علّت گذشتن وقت معلوم نيست ؛ نسبت به قضاى نمازها چه وظيفه‌اى دارد ؟\r\nجواب : آن مقدار كه يقين دارد در وطن بوده تمام مىخواند و آن مقدار كه يقين دارد در سفر بوده شكسته مىخواند و در مقدار مشكوك جمع بين قصر و\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاتمام مىكند ؛ يعنى به آن مقدار ، هم نماز تمام و هم نماز قصر بجا مىآورد .\r\nسؤال 308 - كسى كه با وضو ، يا غسل جبيره‌اى نماز مىخواند ، آيا مىتواند نمازهايى را كه در زمان سلامتىاش فوت شده ، در اين حال قضا نمايد ؟\r\nجواب : مانعى ندارد .\r\nسؤال 309 - انسانى كه تا سنّ 20 سالگى نماز نخوانده و روزه نگرفته است ، آيا به مجرّد توبه نمازها و روزه‌هايى كه از او فوت شده ساقط مىشود ؟\r\nجواب : بايد قضاى آنها را نيز بجا بياورد ، و روزه او كفّاره نيز دارد و اگر نتواند كفّاره را انجام بدهد مطابق مسأله 1402 توضيح المسائل ما عمل كند .\r\nسؤال 310 - آيا قضاى نمازهاى نافله شب همان ثواب و پاداش اداى آن را دارد ؟\r\nجواب : شك نيست كه ميان ادا و قضا تفاوت است .\r\n\r\nنماز قضاى پدر و مادر\r\nسؤال 311 - پدر و مادرى نسبت به انجام فريضه نماز و روزه سهل‌انگارى دارند ، يا اصلًا نمىخوانند ، و از نظر اعتقادى ، شيعه اثنا عشرى هستند . اين كه فقها فرموده‌اند : « نماز و روزه قضاى پدر و مادر بر ذمّه پسر بزرگ است » در صورتى كه والدين اين مسأله را بدانند و عمداً به تكاليف خود عمل ننمايند ، آيا واقعاً با انجام نماز و روزه قضاى پدر و مادر توسّط پسر بزرگ آنها ، برىء الذّمة مىشوند ؟ آيا اين يك شگرد نيست و باعث سوء استفاده نمىشود ؟ البتّه ما تابع حكم خدا هستيم كه حضرتعالى مرقوم خواهيد داشت .\r\nجواب : نماز و روزه در صورتى بر فرزند بزرگتر واجب است كه به خاطر عذرى ترك شده باشد نه عمداً ؛ بنابراين مشكلى پيش نمىآيد .\r\nسؤال 312 - شخصى بر اثر سكته مغزى چند سال حواسّ درستى نداشته ، به گونه‌اى كه اگر به او تذكّر مىدادند نماز را بدون شرايط مىخواند و الّا خودش نماز\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنمىخواند ، آيا چنين فردى مانند شخص بىهوش است كه نمازش قضا ندارد ، يا نمازهاى او بر پسر بزرگتر واجب است ؟\r\nجواب : در فرض مسأله نماز از او ساقط است و قضا بر عهده فرزند او نيست ؛ امّا اگر عقل و شعور كافى دارد ، ولى گرفتار فراموشى مىشود احتياط واجب آن است كه فرزند بزرگتر بعد از فوت او نمازهايش را قضا كند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nنماز جماعت\r\n\r\nفضيلت نماز جماعت\r\nسؤال 313 - در مورد ارزش و اهمّيّت نماز جماعت احاديث فراوانى وارد شده است ؛ طبق يكى از اين روايات - كه در ابتداى احكام نماز جماعت رساله حضرتعالى نيز آمده است - در شرايط خاصّى ثواب نماز جماعت نامحدود است ، بنابراين كسى كه در چندين نماز جماعت با شرايط مذكور شركت كند ، آيا امكان دارد ثواب نماز جماعت گناه يا گناهانى كه عقوبت محدودى دارد را از بين ببرد ؟\r\nجواب : ثواب نماز جماعت بيش از آن است كه تصوّر شود ؛ ولى شرط از بين رفتن گناه توبه است و تنها خواندن نماز جماعت باعث از بين رفتن آثار گناه نيست .\r\nسؤال 314 - همان گونه كه در رساله و جلد اوّل استفتائات حضرتعالى آمده است ، امام جماعت مىتواند نماز خود را دو بار به جماعت بخواند ، لطفاً بفرماييد كه در نماز دوّم نيّت او چگونه است ؟\r\nجواب : در مرتبه دوّم نيز نيّت ادا مىكند ؛ ولى نيّت واجب نمىكند .\r\nسؤال 315 - اگر امام و مأمومين قبلًا نماز خود را فرادى خوانده‌اند ، آيا همان نماز را مىتوانند دوباره با جماعت اقامه نمايند ؟\r\nجواب : اگر قبلًا توجّه به امكان اقامه نماز جماعت نداشته باشند و بعداً متوجّه شوند ، مىتوانند نماز را به جماعت اقامه كنند .\r\nسؤال 316 - اگر امام جماعت نماز قضا در ذمّه‌اش باشد ، آيا براى بار سوّم مىتواند با افرادى غير از افراد اوّل و دوّم اعاده كند ؟\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nجواب : اگر نماز قضا قطعى باشد مىتواند ؛ خواه نماز قضاى قطعى خودش باشد يا ديگرى .\r\nسؤال 317 - مكلّفى نمازش را به صورت فرادى خوانده ، سپس نماز جماعت برپا شده است ، اين شخص اگر بخواهد نمازى را كه خوانده دوباره به جماعت بخواند ، چگونه نيّت كند ؟\r\nجواب : نيّت نماز اداى مستحب مىكند ؛ ولى توجّه داشته باشيد نيّت وجوب و مستحب لازم نيست ، همين اندازه كه قصد قربت كند كافى است .\r\nسؤال 318 - اگر شخص مذكور در نماز جماعت نيّت واجب بكند ، نماز اوّلش را كه فرادى خوانده چه حكمى پيدا مىكند ؟\r\nجواب : نماز اوّل واجب بوده و نماز دوّم مستحب ، و اين اشتباه مشكلى ايجاد نمىكند .\r\nسؤال 319 - طىّ پرسشنامه‌اى از سوى دفتر نهاد رهبرى در دانشگاه فردوسى مشهد كه بين دانشجويان توزيع شد ، سؤالاتى در مورد نماز جماعت دانشگاه و اين فريضه با شكوه طرح شده بود ؛ در پاسخ‌هاى جمع‌آورى شده مواردى ديده مىشود كه اهمّيّت نماز جماعت و شركت در آن در مسجد ، براى خانم‌ها محلّ سؤال بود ، مثلًا بعضى خانم‌ها بر اين باورند كه : « زنان مستحب است نماز خود را در خانه بجاى آورند » يا « نماز جماعت آن قدر كه براى آقايان ثواب دارد براى خانم‌ها ثواب ندارد » ، اين قبيل عقايد مانعى براى حضور ايشان در نماز جماعت مىباشد . اين مسأله را تشريح نموده تا رفع شبهه شود .\r\nجواب : در شرايط فعلى براى زنان نيز مستحب است كه نماز خود را در مسجد و با جماعت بخوانند و مطمئنّا ثواب زيادى دارد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nشرايط امام جماعت\r\nسؤال 320 - آيا كسى كه نقص عضوى دارد ، مىتواند امام جماعت شود ؟\r\nجواب : چنانچه بعضى از اعضاى سجده را داشته باشد و بعضى را نداشته باشد ، مانعى ندارد .\r\nسؤال 321 - در ادارات معمولًا به دليل عدم حضور دائمى امام جماعت ، يكى از كاركنان به عنوان امام ، نماز را برگزار مىكند ، با توجّه به شرايط لازم براى امام جماعت و ويژگيهاى ادارات از نظر برگزارى نماز به عنوان بخشى از اعمال روزانه ، اقتدا كردن به اين اشخاص كه شناخت جامعى از اعتقادات ، عدالت و ساير صفات آنان وجود ندارد و يا در رفتار ادارى آنان سوء عدالت ديده مىشود ، چه حكمى دارد ؟\r\nجواب : در امام جماعت عدالت و اطّلاع از مسائل مورد ابتلا لازم است ، و اگر دسترسى به روحانى واجد شرايط نباشد اقتدا به غير روحانى واجد شرايط جايز است .\r\nسؤال 322 - در نزديكى منزل ما دو مسجد وجود دارد كه امام جماعت يكى از آنها سيّد و ديگرى عامّ است ؛ اقامه نماز جماعت با كدام يك اولويّت دارد ؟\r\nجواب : در شرايط مساوى سادات مقدّمند .\r\nسؤال 323 - اگر نماز امام جماعت به دليلى باطل شود ، آيا لازم است به مأمومين اطّلاع دهد ؟ حكم نماز جماعت مأمومين چيست ؟\r\nجواب : يكى از مأمومين ، كه ظاهر الصّلاح است ، را جلو مىاندازد تا نماز را با او تمام كنند .\r\nسؤال 324 - در مسجد محلّه ما ، روزهايى كه امام جماعت مسجد تشريف نمىآورند ، چند نفر از جوانان ، در گوشه‌اى از مسجد يا شبستان - نه جاى هميشگى امام جماعت - نماز جماعت كوچكى برپا مىدارند . امام جماعت ظهر اجازه اين كار را\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nداده است ؛ امّا امام جماعت شب مشروط كرده كه امام جماعت بايد روحانى ملبّس باشد ؛ در حالى كه در آن زمان هيچ روحانى ملبّسى در مسجد نيست و غالباً يكى از دوستان طلبه غير ملبّس ، امامت جماعت اين جمع كوچك را بر عهده مىگيرد . با اين توضيحات بفرماييد :\r\nالف ) آيا با چنين شرايطى مىشود نماز جماعت خواند ؟\r\nب ) آيا اجازه امام جماعت شرط است ؟\r\nج ) با توجّه به اين كه اين مسجد سه امام جماعت دارد ، آيا شرط يكى براى نوبت ديگرى نيز نافذ است ؟\r\nد ) حكم كلّى در مورد برپايى نماز جماعت غير علنى در غياب امام جماعت چيست ؟\r\nجواب : با توضيحاتى كه در بالا ذكر شد امامت جماعت شخص مزبور اشكالى ندارد ، و اجازه امام مسجد شرط نيست .\r\nسؤال 325 - بعضى از امام جماعتها براى نماز صبح به مسجد نمىآيند ، در اين صورت آيا مىتوان يكى از مؤمنين عادل را انتخاب كرد تا نماز صبح را به جماعت اقامه كنند ؟\r\nجواب : در صورتى كه دسترسى به روحانى جامع الشّرائط نباشد مانعى ندارد .\r\nسؤال 326 - امام جماعت شدن مجروحان و معلولان در فروض زير چه حكمى دارد ؟\r\nالف ) دست امام جماعت به گونه‌اى باشد كه نتواند تمام كف دست را روى زمين بگذارد .\r\nب ) دست امام جماعت مصنوعى باشد .\r\nج ) ركوع و سجود را به اشاره انجام دهد .\r\nجواب : در صورت اوّل و دوّم جايز است و در صورت سوّم اشكال دارد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسؤال 327 - فردى خود را عادل نمىداند ؛ ولى مردم او را عادل مىدانند ، آيا مىتواند با پيشنهاد مردم امام جماعت شود ؟ در صورتى كه جواب مثبت است ، آيا وظيفه دارد كه به مردم عدم عدالت خويش را اعلام دارد ؟\r\nجواب : امامت او اشكالى ندارد و لزومى ندارد چيزى به مردم بگويد .\r\nسؤال 328 - شخصى امام جماعت مسجدى بوده است ، تمام امور و شرايط امامت را دارا بوده و حتّى به درجه اجتهاد هم رسيده است ؛ ولى اخيراً مبتلا به مرض درد زانو ( آرتروز ) شده است ؛ اطبّاى متخصّص معالج وى مىگويند : « به هنگام نماز ، بايستى مقدارى موضع سجده را بلند كند و روى آن سجده نمايد » ؛ ولى بقيّه موارد ( حمد و سوره و ركوع و غيره ) را به خوبى انجام مىدهد . آيا اينجا از مصاديق اقتداى شخص ايستاده به نشسته است كه جايز نيست ؟\r\nجواب : از نظر ما دليلى بر عدم جواز نيست و ادلّه جماعت ( و لو به اطلاق مقامى ) ، شامل چنين اشخاصى مىشود ؛ بنابراين اقتدا به چنين كسى جايز است .\r\nسؤال 329 - آيا ارتكاب خلاف شأن ، مُسقِط عدالت است ؟\r\nجواب : كارهاى خلاف شأن مختلف است . در بعضى از موارد حرام و موجب سقوط عدالت و در بعضى موارد كراهت دارد و مسقط عدالت نيست .\r\nسؤال 330 - آيا اجازه مىدهيد غير از زمان حجّ ، پشت سر امام جماعت سنّى نماز جماعت خوانده شود ؟\r\nجواب : هرگاه به منظور ايجاد وحدت صفوف مسلمين باشد ، اشكالى ندارد و نماز صحيح است .\r\nسؤال 331 - آيا اقتدا كردن به امام جماعتى كه از ميّتى تقليد ابتدايى مىكند ، در حالى كه مرجع ما تقليد ابتدايى ميّت را اجازه نمىهد ، جايز است ؟\r\nجواب : مجرّد تقليد ابتدايى از ميّت براى مأمومى كه اين تقليد را باطل مىداند ، باعث باطل شدن نماز جماعت نمىشود ، تا زمانى كه در اعمالى كه عمداً يا جهلًا\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nموجب بطلان نماز مىشود ، مخالفت نكند ، مانعى ندارد .\r\nسؤال 332 - شخصى از هر نظر عادل است ؛ ولى مخالف انقلاب است ، امامت جماعت او جايز است ؟\r\nجواب : هر كس به اسلام علاقه دارد به انقلاب اسلامى نيز علاقه دارد ، بنابراين چنين كسى حتماً در اشتباه است ، سعى كنيد او را به صورت منطقى توجيه كنيد .\r\n\r\nاحكام جماعت\r\nسؤال 333 - در مدرسه‌ها ، نماز جماعت برپا مىشود ؛ ولى بعضى از دانش‌آموزان وضو نمىگيرند ، آيا براى نماز بقيّه اشكال دارد ؟\r\nجواب : نماز بىوضو صحيح نيست ؛ ولى چنانچه ارتباط صفوف با امام جماعت توسّط كسانى كه وضو دارند برقرار باشد كافى است ، و فاصله شدن دو سه نفر از آنها مانع اتّصال نيست .\r\nسؤال 334 - آيا كسانى كه مقلّد مرجعى هستند كه نماز كسى را كه شغل او در سفر است شكسته مىداند ، مىتوانند به امام جماعتى كه هر روز مثلًا از بابل ( كه تا سارى بيش از 50 كيلومتر است جهت شغل ادارى ) به سارى مىآيد و برمىگردد و چون خود را كثيرالسّفر مىداند نمازش را تمام مىخواند ، اقتدا نمايند ؟\r\nجواب : خالى از اشكال نيست .\r\nسؤال 335 - در رساله حضرتعالى آمده است : « در ركعتهاى ديگر نماز نيز بايد خود را به ركوع امام برساند و گرنه جماعت اشكال دارد » .\r\nالف ) كسى كه به هر عنوان ، مثلًا به علّت اين كه يك ركعت دير رسيده و در حال خواندن حمد است ، و به ركوع امام نمىرسد ، چه بايد بكند ؟\r\nجواب : چنانچه براى خواندن سوره وقت ندارد ، حمد را تمام كند و در ركوع خود را به امام برساند و اگر در حال حمد امام سر برداشت ، حمد را تمام كند و\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nسوره را بخواند و خود را به امام برساند سپس احتياطاً نماز را اعاده كند .\r\nب ) اگر در ساير اركان مانند سجدتين به امام نرسد ، چه حكمى پيدا مىكند ؟\r\nجواب : هرگاه در اركان ديگر به امام نرسيده است ، احتياط آن است كه آن نمازها را نيز اعاده كند .\r\nسؤال 336 - در رساله حضرتعالى آمده است : « كسى كه يك ركعت عقب است وقتى امام تشهّد مىخواند ، احتياط آن است كه زانوها را از زمين بلند كند و دست و سينه پاها را بر زمين بگذارد و همراه او تشهّد يا ذكر بخواند و اگر تشهّد آخر است ، صبر كند تا امام سلام بگويد ، بعد برخيزد » ،\r\nالف ) آيا خواندن تشهّد يا ذكر ، واجب است و اگر واجب است ، بايد به چه نيّتى باشد ؟\r\nجواب : خواندن تشهّد واجب نيست و به نيّت ذكر مطلق مستحب بگويد .\r\nب ) در تشهّد ، نشستن به حالت تجافى و صبر كردن تا اتمام سلام ، واجب است ؟\r\nجواب : احتياط آن است كه ترك نكند .\r\nج ) اگر سلام را در حالت تجافى بعد از تشهّد عمداً و به قصد همراهى ( البتّه بدون آگاهى ) گفت ، چه وظيفه‌اى در قبال آن نمازها دارد ؟\r\nجواب : نماز را اعاده كند .\r\nسؤال 337 - اگر مأموم زودتر از امام از ركوع يا سجود ، سر بلند كند ، اوّل اينكه اگر مىداند كه اگر به ركوع يا سجود برود ، به امام نخواهد رسيد چه وظيفه‌اى دارد ؟ دوّم اين كه اگر شكّ دارد به امام خواهد رسيد يا نه ، چه وظيفه‌اى دارد ؟\r\nجواب : در صورت اوّل لازم نيست بازگردد و نماز او درست است ، و در صورت دوّم اگر اطمينان ندارد ، وارد نشود .\r\nسؤال 338 - آيا نمازگزار مىتواند قبل از امام جماعت ، عمداً سلام نماز را بگويد ؟\r\nجواب : بهتر است بعد از او بگويد ؛ ولى اگر قبلًا بگويد باطل نيست .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسؤال 339 - آيا ديوار حايل بين صفوف بانوان و آقايان ، قاطع صفوف نماز جماعت مىباشد ؟\r\nجواب : در صورتى كه ديوار به قدرى بلند نباشد كه دو محل را از هم جدا كند و در واقع همه آنها زير يك سقف نماز بخوانند ، اشكال ندارد .\r\nسؤال 340 - بعضى از بيماران مجبورند روى تخت يا چرخ نماز بخوانند ، آيا اين امر موجب به هم خوردن اتّصال صفهاى نماز جماعت مىشود ؟\r\nجواب : اتّصال صفوف به هم نمىخورد .\r\nسؤال 341 - آيا در بين نماز جماعت مىتوان نيّت فرادى نمود ؟ و در صورت جواز ، در كجاى نماز مىتوان اين عمل را انجام داد ؟\r\nجواب : احتياط واجب آن است كه در هيچ جاى نماز بدون ضرورت نيّت فرادى نكند ، خواه از اوّل قصد داشته باشد يا نه .\r\nسؤال 342 - طلبه اى هستم كه ظهرها در يك ارگان دولتى نماز جماعت برپا مىكنم ، عادت داشتم هر روز قبل از رفتن به محلّ نماز ، در منزل وضو مىگرفتم ، ولى يك روز به علت كمبود وقت در منزل وضو نگرفتم ، به اميد آنكه در ارگان وضو بگيرم ، وقتى به آن ارگان رفتم طبق عادت هميشگى كه وضو داشتم وضو نگرفتم و نماز را از روى فراموشى بدون وضو با جاعت اقامه كردم و بعداً يادم آمد كه نماز را بدون وضو خوانده ام ، تكليف من در اين مسأله چيست ؟\r\nجواب : اعلان به مأمومين لازم نيست و نماز صحيح است ، ولى نماز خودتان را بايد اعاده كنيد .\r\nسؤال 343 - اگر شخصى كه در صف اوّل است و با امام جماعت پنج نفر فاصله دارد ، بلافاصله پس از امام جماعت نيّت كند و تكبير بگويد و پس از آن ديگران تكبيرهء الاحرام بگويند ، نماز جماعت او چه حكمى دارد ؟\r\nجواب : هنگامى كه صفوف جماعت آماده شد ، هر كس در هر جايى از صفوف\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nباشد مىتواند اقتدا كند ؛ هرچند در صف آخر باشد .\r\nسؤال 344 - چنانچه امام جماعت در نماز چهار ركعتى اشتباه كند و پس از خواندن سه ركعت خيال كند ركعت چهارم است و تشهّد و سلام بخواند ، آيا بعد از اتمام نماز ، خواندن يك ركعت فقط بر عهده امام جماعت است ، يا بر عهده مأمومين نيز هست ؟\r\nجواب : امام بلافاصله بايد بلند شود و نماز خود را ادامه دهد و اگر منافياتى بجا آورده ، نماز را از سر بگيرد و مأمومين اگر نمىدانستند نيز حكمشان همين است و اگر مىدانسته‌اند و تشهّد و سلام خوانده‌اند ، نمازشان باطل است .\r\n\r\nمسائل متفرّقه نماز جماعت\r\nسؤال 345 - اگر بين نماز جماعت و جلسه قرآن تزاحم پيش آيد ، كدام يك مقدّم است ؟\r\nجواب : نماز مقدّم است .\r\nسؤال 346 - اگر شخصى به علّتى توفيق شركت در نماز جمعه را پيدا نكند ، اشكالى دارد كه در نماز جماعتى كه نزديك منزلش ، يا در مسير كارش واقع مىگردد ، شركت نمايد ؟\r\nجواب : اشكالى ندارد ؛ ولى بهتر است كه در وقت نماز جمعه ، نماز جماعت نخوانند ؛ مگر در جايى كه توانايى بر حضور در نماز جمعه نداشته باشند .\r\nسؤال 347 - آيا متولّى وقف مسجد حقّ تعيين ، يا عزل امام جماعت را دارد ؟\r\nجواب : متولّى نسبت به اين امور در مساجد حقّى ندارد .\r\nسؤال 348 - حكم برپا داشتن نماز جماعت دوّم ، بعد از پايان يافتن نماز جماعت امام اصلى ، در مسجد چيست ؟\r\nجواب : در صورتى كه موجب اهانت به نماز جماعت اوّل نباشد ، مانعى ندارد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسؤال 349 - آيا كسى حق دارد از اقامه نماز جماعت به امامت شخصى غير از امام راتب مسجد جلوگيرى كند ؟\r\nجواب : جايز نيست ؛ مگر اين كه موجب اهانت به نماز جماعت اوّل شود .\r\nسؤال 350 - اگر كسى در صحّت جماعتى شك داشته باشد ( به دليل شك در عدالت امام جماعت ، يا ديگر شرايط جماعت ) ، آيا مىتواند در آن جماعت شركت كند و بعداً نماز خود را اعاده كند ؟ براى حفظ وجهه امام جماعت چطور ؟\r\nجواب : اگر مفسده خاصّى نداشته باشد ، اشكالى ندارد .\r\nسؤال 351 - در فرض بالا اگر يقين به بطلان جماعت داشته باشد چطور ؟\r\nجواب : اگر موجب ترويج باطل نشود ، مانعى ندارد .\r\nسؤال 352 - اگر يك روحانى با تعويض مكان نمازش ، باعث شود جماعت همراهش به چند برابر جماعت قبلى تبديل شود ، تكليفش چيست ؟\r\nجواب : اين كار براى درك ثواب بيشتر مانعى ندارد ؛ بلكه مستحب است .\r\nسؤال 353 - از نظر شرعى و قانونى ، ادارات به هنگام ظهر براى برگزارى نماز جماعت چه مقدار وقت مىتوانند كار خود را تعطيل و ارباب رجوع را منتظر نگهدارند ؟\r\nجواب : بهتر اين است كه نماز را سريعتر انجام دهند و به كارهاى مردم برسند .\r\nسؤال 354 - مدّتى بود كه هر شب توفيق شركت در نماز جماعت را داشتم ، تا اين كه يك شب نتوانستم به نماز بروم ، به همين جهت فكر كردم كه ديگران مىگويند : چرا امشب به نماز نيامده ؟ و يا اگر يك شب ديرتر مىرفتم ، فكر مىكردم كه ديگران مىگويند : چرا ديرتر آمد ؟ آيا اين تفكّرات نشانگر آن است كه عبادتهايم از روى رياكارى بوده است ؟\r\nجواب : هرگاه نيّت شما براى شركت در نماز جماعت خداست ، اين گونه خيالات ضررى به جماعت شما نمىزند ؛ ولى سعى كنيد اين افكار را از خود دور كنيد ، كه ممكن است منشأ مشكلاتى شود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nنماز آيات\r\nسؤال 355 - اگر زلزله‌اى واقع شود ، امّا انسان وقوع آن را احساس نكند ، خواه بيدار باشد يا در خواب ، سپس از منبع موثّق و معتبرى ، مانند سازمان زلزله‌نگارى ، كسب اطّلاع كند كه در محل سكونت او زلزله‌اى رخ داده است ؛ آيا در اين صورت بايد نماز آيات را بخواند ؟\r\nجواب : اگر زلزله جز به وسيله دستگاهها قابل درك نباشد نماز ندارد ، و اگر قابل درك بوده امّا او نفهميده ، احتياط آن است كه نماز آيات را بخواند .\r\n\r\nنماز جمعه\r\nمسأله 356 - در زمان غيبت حضرت ولى عصر ( عجّل اللّه تعالى فرجه الشّريف ) نماز جمعه واجب تخييرى است ، يعنى مكلّف مىتواند روز جمعه به جاى نماز ظهر نماز جمعه بخواند ؛ ولى به هنگام تشكيل حكومت اسلامى احتياط در انجام نماز جمعه است .\r\nمسأله 357 - كسى كه نماز جمعه را بجا آورده ، واجب نيست نماز ظهر را هم بخواند .\r\n\r\nشرايط نماز جمعه\r\nمسأله 358 - نماز جمعه تنها توسّط مردان منعقد مىشود ؛ ولى زنان هم مىتوانند در آن شركت كنند .\r\nمسأله 359 - نماز جمعه بايد به جماعت برگزار شود و نمىتوان آن را بطور فرادى بجا آورد .\r\nمسأله 360 - همه شرايطى كه در نماز جماعت معتبر است ، در نماز جمعه نيز لازم\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاست ؛ مانند نبودن حائل ، بالاتر نبودن جاى امام ، فاصله بيش از حد در ميان صفوف و افراد و غير اينها « 1 » .\r\nمسأله 361 - همه شرايطى كه در امام جماعت لازم است ، بايد در امام جمعه هم باشد ؛ مانند عقل ، ايمان و عدالت ؛ ولى امامت زنان در نماز جمعه جايز نيست ؛ هرچند در نمازهاى ديگر ، براى خودشان جايز باشد .\r\nمسأله 362 - كمترين فاصله لازم بين دو نماز جمعه يك فرسخ است ، بنابراين اگر فاصله كمتر باشد نماز جمعه دوّم باطل است و اگر هر دو با هم خوانده شود هر دو باطل است .\r\nمسأله 363 - كمترين عدد لازم براى انعقاد نماز جمعه ، پنج نفر است كه بايد يكى از آنها امام باشد ؛ پس نماز جمعه با كمتر از پنج نفر واجب نيست و منعقد نمىشود ؛ ولى اگر هفت نفر و بيشتر باشند ، فضيلت نماز جمعه بيشتر خواهد بود .\r\nمسأله 364 - در صورت وجود شرايط لازم ، نماز جمعه بر ساكنين شهرها ، شهرك‌ها ، حاشيه‌نشينان ، روستاييان ، چادرنشينان و عشاير و بيابانگردهايى كه روش زندگى آنها به همين صورت است واجب تخييرى است .\r\nمسأله 365 - فاقدين شرايط وجوب نماز جمعه ، اگر اتّفاقاً در نماز حاضر شوند ، يا با مشقّت خود را به آن برسانند ، نمازشان صحيح است و نماز ظهر بر آنها واجب نيست . همچنين كسانى كه با وجود باران ، يا سرماى شديد ، يا نداشتن پا ، يا عضو ديگر ، كه موجب مشقّت و اسقاط تكليف نماز جمعه است ، در نماز جمعه شركت كرده‌اند ، نمازشان صحيح است و نيز نماز جمعه پسران نابالغ صحيح است ؛ گرچه نمىتوانند مكمّل عدد لازم ( 5 نفر ) باشند ، همان گونه كه نمىتوانند به تنهايى تشكيل نماز جمعه بدهند .\r\n\r\n\r\n","description":"","footnote":"\r\n( 1 ) . درباره شرايط ، موانع ، مبطلات ، خلل ، شك ، سهو و غيره ، به فصل مربوط به نماز جماعت در توضيح المسائل ما مراجعه شود .\r\n","page_name":" 134 ","page_number":134},
  {"content":"\r\n\r\nمسأله 366 - مسافر مىتواند در نماز جمعه شركت كند ، و در اين صورت نماز ظهر از او ساقط است ؛ لكن مسافرين بنابر احتياط واجب به تنهايى ( بدون شركت غير مسافرين ) نمىتوانند نماز جمعه تشكيل دهند ؛ بلكه بايد نماز ظهر بخوانند . مسافر نمىتواند مكمّل عدد لازم ( 5 نفر ) باشد ؛ ولى اگر مسافرين قصد اقامه ( ده روز يا بيشتر ) بنمايند مىتوانند نماز جمعه تشكيل دهند .\r\nمسأله 367 - زنان مىتوانند در نماز جمعه شركت كنند و نمازشان صحيح و مجزى از نماز ظهر است ؛ امّا به تنهايى ( بدون شركت مردان ) نمىتوانند نماز جمعه تشكيل دهند ، همان گونه كه نمىتوانند مكمّل عدد لازم ( 5 نفر ) باشند بنابر احتياط واجب .\r\n\r\nوقت نماز جمعه\r\nمسأله 368 - وقت نماز جمعه از اوّل ظهر است به مقدارى كه اذان و خطبه‌ها و نماز مطابق معمول انجام شود ، و با گذشتن آن ، وقت نماز جمعه پايان مىيابد .\r\nمسأله 369 - احتياط واجب آن است كه خطبه‌ها را قبل از اذان ظهر نخوانند ؛ بلكه بعد از اذان باشد و اگر قبل از اذان شروع كنند امّا بعد از ورود وقت واجبات خطبه را بطور فشرده انجام دهند كافى است .\r\nمسأله 370 - جايز نيست امام جمعه خطبه‌ها را آن قدر طولانى كند كه وقت نماز بگذرد ، و الّا بايد نماز ظهر را بخواند ؛ زيرا نماز جمعه در خارج از وقت آن قضا ندارد .\r\nمسأله 371 - اگر در بين نماز جمعه وقت آن تمام شود ، در صورتى كه يك ركعت آن در وقت واقع شده باشد صحيح است ؛ ولى احتياط مستحب آن است كه پس از اتمام آن ، نماز ظهر را هم بجا آورد و اگر حتّى يك ركعت آن در وقت واقع نشده باطل است ؛ هرچند احتياط واجب آن است كه آن را تمام كند ، سپس نماز ظهر را بخواند .\r\nمسأله 372 - اگر يقين دارد وقت به اندازه‌اى هست كه مىتواند حدّ اقل واجب را در\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nخواندن دو خطبه و دو ركعت نماز بجا آورد ، بين نماز جمعه و ظهر مخيّر است . و اگر يقين دارد كه به اين اندازه وقت نيست بايد نماز ظهر را بخواند ، و اگر شك دارد ، نماز جمعه صحيح است ؛ ولى در صورتى كه پس از نماز معلوم شود كه حتّى براى يك ركعت هم وقت باقى نبوده ، بايد نماز ظهر را بجا آورد .\r\nمسأله 373 - اگر مقدار وقت را مىداند ، ولى شك دارد كه در اين مقدار مىتواند نماز جمعه را بجا آورد يا نه ؟ جايز است نماز جمعه را شروع كند ؛ پس اگر وقت براى همه نماز كافى بود ، نمازش صحيح است و الّا بايد نماز ظهر را بجا آورد ؛ ولى احتياط مستحب آن است كه در اين صورت اساساً نماز ظهر را اختيار كند .\r\nمسأله 374 - در صورتى كه نماز جمعه با عدد كامل و در وقت كافى شروع شود ، ولى مأمومى به ركعت اوّل نرسيده باشد ، اگر به ركعت دوّم ، و لو به ركوع آن برسد و اقتدا كند نمازش صحيح است ( به شرط آن كه بداند وقت به اندازه‌اى هست كه ركعت دوّم او هم در وقت واقع مىشود ) در اين صورت دوّمين ركعت نماز خود را بطور فرادى به جا مىآورد .\r\n\r\nكيفيّت نماز جمعه\r\nمسأله 375 - نماز جمعه دو ركعت است و كيفيّت آن مانند نماز صبح است ؛ حمد و سوره با صداى بلند خوانده مىشود و سزاوار است در ركعت اوّل بعد از حمد ، سوره جمعه و در ركعت دوّم ، سوره منافقون را قرائت نمايند .\r\nمسأله 376 - نماز جمعه داراى دو قنوت است ، قنوت اوّل قبل از ركوع ركعت اوّل و قنوت دوّم بعد از ركوع ركعت دوّم است .\r\nمسأله 377 - نماز جمعه داراى دو خطبه است ، كه مانند اصل نماز واجب بوده و بايد توسّط امام جمعه ايراد شود ؛ بدون اين دو خطبه نماز جمعه محقّق نمىشود .\r\nمسأله 378 - واجب است دو خطبه را قبل از نماز جمعه بخواند و اگر اوّل نماز\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nجمعه را بجا آورد باطل است ، و در صورتى كه وقت باقى است ، بايد پس از ايراد خطبه‌ها مجدّداً نماز جمعه را بخواند ؛ ولى اگر نسبت به حكم مسأله جاهل بوده ، يا اشتباه كرده احتياط واجب آن است كه خطبه‌ها و نماز را اعاده كند .\r\nمسأله 379 - در خطبه اوّل حمد الهى واجب است و به هر لفظى كه حمد الهى محسوب شود جايز است ؛ ولى احتياط مستحب آن است كه به لفظ جلاله « اللّه » باشد و پس از آن به ثناى الهى بپردازد و سپس به پيغمبر اسلام ( صلى الله عليه و آله ) درود فرستد ، و واجب است مردم را به تقوا سفارش كند و يك سوره كوچك از قرآن را بخواند . و در خطبه دوّم نيز حمد و ثناى الهى ( به صورتى كه ذكر شد ) و درود بر پيغمبر اسلام ( صلى الله عليه و آله ) واجب است . در اين خطبه نيز به تقوا سفارش كند و سوره كوچكى از قرآن تلاوت نمايد .\r\nمسأله 380 - احتياط واجب آن است كه در خطبه دوّم پس از درود بر پيغمبر ( صلى الله عليه و آله ) ، به ائمّه معصومين ( عليهم السلام ) نيز درود فرستد و براى مؤمنين استغفار كند . و بهتر است از خطبه‌هاى منسوب به امير المؤمنين ( عليه السلام ) يا آنچه از ائمّه معصومين ( عليهم السلام ) وارد شده انتخاب كند .\r\nمسأله 381 - شايسته است امام جمعه ، خطيب و بليغ باشد و به تناسب اوضاع زمان و مكان سخن گويد و عبارات فصيح و روان به كار برد . به حوادثى كه در سراسر جهان براى مسلمين مىگذرد ، بخصوص حوادث منطقه خود ، آشنا باشد . مصالح اسلام و مسلمين را تشخيص دهد ، چنان شجاع باشد كه در راه خدا از ملامت و نكوهش احدى بيم به خود راه ندهد . در اظهار حق و ابطال باطل بر حسب شرايط زمان و مكان صراحت داشته باشد . امورى از قبيل مواظبت در اوقات نماز ، و عمل به روش صلحا و اولياى خدا را ، كه موجب تأثير كلام او در مردم است ، رعايت كند . اعمال او با مواعظ و وعده و وعيدهايش تطبيق نمايد . از آنچه كه موجب وهن او و\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nكلامش مىشود ، حتّى از قبيل پرگويى ، شوخى و بيهوده‌گويى بپرهيزد . و همه اين امور را تنها براى خداوند رعايت كند و هدفش اعراض از دنياپرستى و رياست‌طلبى ، كه سرسلسله همه گناهان است ، باشد .\r\nمسأله 382 - شايسته است امام و خطيب جمعه در خطبه نماز جمعه ، مصالح دين و دنياى مسلمانان را تذكّر دهد ، و مردم را در جريان مسائل زيانبار و سودمند كشورهاى اسلامى و غير اسلامى قرار دهد ، و نيازهاى مسلمين را در امر معاد و معاش تذكّر دهد . از امور سياسى و اقتصادى ، آنچه را كه در استقلال و كيان مسلمين نقش مهمّى دارد ، گوشزد كند . كيفيّت صحيح روابط آنان را با ساير ملل بيان نمايد ، و مردم را از دخالتهاى دولتهاى ستمگر و استعمارگر در امور سياسى و اقتصادى مسلمين ، كه منجر به استعمار و استثمار آنها مىشود ، بر حذر دارد . خلاصه ، نماز جمعه و دو خطبه آن ، نظير حجّ و مراكز تجمّع آن و نمازهاى عيد فطر و قربان و غيره ، از سنگرهاى بزرگى است كه متأسّفانه مسلمانان از وظايف مهمّ خود در برابر آن غافل مانده‌اند ؛ همان گونه كه از ساير پايگاه‌هاى عظيم سياست اسلامى گاه غافلند . اسلام آميخته با سياست است و كسى كه در احكام قضايى ، سياسى ، اجتماعى و اقتصادى اسلام اندكى تأمّل كند ، متوجّه اين معنا مىشود . هر كس گمان كند اسلام از سياست جداست ، نه اسلام را مىشناسد نه سياست را .\r\nمسأله 383 - خوب است به رجاء مطلوبيّت ، امام و خطيب جمعه در زمستان و تابستان ، عمّامه داشته باشد و ردايى بپوشد و خود را بيارايد ، تميزترين لباسهاى خود را بپوشد و بوى خوش به كار برد ، بطورى كه با وقار و سكينه باشد . قبل از خطابه ، هنگامى كه مؤذّن اذان مىگويد ، او بر منبر نشسته باشد تا اذان به پايان برسد و خطبه را آغاز كند . هنگام صعود بر منبر خطابه ، روبه‌روى مردم بايستد و سلام كند ، و مردم نيز با چهره‌هاى خود از او استقبال كنند و به چيزى از قبيل اسلحه يا عصا تكيه كند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمسأله 384 - واجب است امام جمعه شخصاً و در حال ايستاده به ايراد خطبه بپردازد . و اگر نتواند خطبه‌ها را در حال ايستاده بخواند ، بايد ديگرى به ايراد خطبه بپردازد و امامت نماز را هم بر عهده گيرد ، و اگر هيچ كس براى ايراد خطبه‌ها در حال ايستاده پيدا نشود ، بنابر احتياط واجب نماز جمعه ساقط و نماز ظهر واجب است .\r\nمسأله 385 - جايز نيست امام جمعه ، خطبه‌ها و بخصوص موعظه و توصيه به تقوا را ، آهسته ادا كند ؛ بلكه لازم است كه در هنگام موعظه و سفارش به تقوا ، صداى خود را در حدّ مقدور به نمازگزاران برساند ، و در مجامع بزرگ توسّط بلندگوها به خطبه بپردازد تا تشويق و تحذير و مسائل مهمّه به گوش همگان برسد .\r\nمسأله 386 - احتياط مستحب آن است كه امام در حال خطبه ، سخنى غير مربوط به خطبه‌ها نگويد ؛ البتّه در فاصله بين خطبه‌ها و نماز ، سخن گفتن بلامانع است .\r\nمسأله 387 - واجب است امام پس از خطبه اوّل ، مقدار كمى بنشيند و سپس به خطبه دوّم بپردازد .\r\nمسأله 388 - احتياط واجب آن است امام و مستمعين ، در حال خطبه داراى طهارت كامل ( كه براى نماز معتبر است ) باشند .\r\nمسأله 389 - احتياط واجب آن است كه امام جمعه در خطبه حمد الهى و درود بر پيغمبر ( صلى الله عليه و آله ) و ائمّه ( عليهم السلام ) را به زبان عربى ايراد نمايد ، گرچه او و مستمعين عرب نباشند ؛ امّا مىتواند در مقام وعظ و توصيه به تقوا ، به زبان ديگرى تكلّم نمايد . و احتياط واجب آن است كه موعظه و آنچه را به مصالح مسلمين مربوط مىشود ، به زبان مستمعين ادا نمايد ، و اگر مستمعين مختلفند ، آنها را به زبانهاى مختلف تكرار كند . گرچه در صورتى كه مأمومين بيش از حدّ نصاب ( چهار نفر ) باشند مىتواند به زبان حدّ نصاب ( چهار نفر ) اكتفا نمايد ؛ ولى احتياط واجب آن است كه آنها را به زبان خودشان موعظه كند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمسأله 390 - احتياط واجب آن است كه نمازگزاران هنگام ايراد خطبه با طهارت باشند و رو به امام بنشينند و سكوت را رعايت كنند و به خطبه‌ها گوش فرا دهند ؛ ولى اگر عمداً سخن بگويند نماز جمعه آنها باطل نمىشود ؛ هرچند كار خلاف كرده‌اند .\r\nمسأله 391 - اذان دوّم ( اذان بعد از خطبه‌هاى نماز جمعه ) در روز جمعه بدعت و حرام است .\r\n\r\nاحكام نماز جمعه\r\nمسأله 392 - اگر مأمومى ، كه ركوع ركعت اوّل امام جمعه را درك كرده ، به علّت كثرت جمعيّت ، يا غير آن ، نتواند در سجده‌ها با امام همراهى كند ، در اين صورت اگر بتواند ( پس از قيام امام براى ركعت دوّم ) سجده‌ها را خود بجا آورده و قبل از ركوع ، يا در حين آن به امام ملحق شود نمازش را ادامه دهد ؛ ولى احتياط واجب در اين صورت اعاده نماز به صورت ظهر بعد از اتمام نماز جمعه است ، و الّا بايد به همان حال باقى بماند تا امام به سجده‌هاى ركعت دوّم برسد ، آنگاه دو سجده را به نيّت سجده‌هاى ركعت اوّل نماز خود ، همراه با امام بجا آورد و سپس ركعت دوّم را فرادى بخواند و نمازش صحيح است .\r\nمسأله 393 - اگر مأموم به قصد اتّصال به نماز ، در ركوع ركعت دوّم تكبير بگويد و به ركوع برود ؛ ولى شك كند كه ركوع امام را درك كرده يا نه ؟ نماز جمعه او محقّق نمىشود ، و احتياط واجب آن است كه آن نماز را به نيّت نماز ظهر به پايان برساند و سپس نماز ظهر را اعاده كند .\r\nمسأله 394 - اگر مأمومين پس از اتمام خطبه‌ها و شروع نماز امام به عللى از اقتدا به او خوددارى كنند و امام را تنها بگذارند ، نماز جمعه منعقد نشده و باطل است و امام مىتواند آن نماز را رها نموده و به نماز ظهر بپردازد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمسأله 395 - اگر عدد مأمومين بيش از حدّ لازم ( 4 نفر ) براى نماز جمعه باشد ، پراكندگى عدّه‌اى از آنها مطلقاً ضرر ندارد ؛ به شرط آن كه افراد باقىمانده از 4 نفر كمتر نباشند .\r\nمسأله 396 - اگر مأمومين بعد از خطبه يا در اثناى آن متفرّق شوند ( بطورى كه كمتر از 5 نفر باقى بمانند ) و سپس برگردند تا عدد لازم كامل شود ، در صورتى كه حدّ لازم خطبه محقّق شده باشد ، اعاده خطبه واجب نيست ، به شرط آن كه موالات عرفيّه به هم نخورده باشد و الّا اشكال دارد ، و در صورتى كه حدّ لازم خطبه محقّق نشده باشد ، اگر علّت تفرّق انصراف مأمومين از نماز جمعه بوده ، احتياط واجب آن است كه پس از بازگشت آنها ، امام خطبه‌ها را از نو بخواند ( و لو اين كه مدّت تفرّق كم باشد ) و اگر علّت تفرّق و پراكندگى امرى نظير باران و غيره بوده ، در اين صورت اگر مدّت آن به قدرى طولانى شود كه عرفاً به يكپارچگى خطبه لطمه بزند ، واجب است خطبه‌ها را از نو بخواند و الّا خطبه قبلى را ادامه مىدهد و صحيح است .\r\nمسأله 397 - اگر در جايى نماز جمعه برگزار شد ، نبايد در فاصله‌اى كمتر از يك فرسخى آن نماز جمعه ديگرى منعقد شود ، پس اگر با فاصله يك فرسخ دو نماز جمعه برگزار شود هر دو صحيح است . لازم به تذكّر است كه ميزان در مسافت ، محلّ نماز جمعه است ، نه شهرى كه نماز جمعه در آن تشكيل شده است ؛ بنابراين در شهرهاى بزرگى كه طول آن چند فرسخ است ، مىتوان چند نماز جمعه تشكيل داد .\r\nمسأله 398 - احتياط مستحب آن است كه قبل از اقامه نماز جمعه ، مطمئن شوند كه در كمتر از حدّ مقرّر نماز جمعه ديگرى ، قبل از آنها و يا مقارن آنها ، برگزار نشده و نمىشود .\r\nمسأله 399 - اگر دو نماز جمعه در يك زمان و در فاصله كمتر از حدّ معيّن ( يك فرسخ ) تشكيل شود ، هر دو باطل است ؛ ولى اگر يكى از آنها قبلًا شروع شده است ، ديگرى باطل است ؛ چه نمازگزاران بدانند كه قبل از آنها يا بعد از آنها ، نماز جمعه\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nديگرى در فاصله كمتر برقرار شده و يا مىشود و چه ندانند ؛ و ميزان در صحّت ، تقدّم در نماز است و احتياط آن است كه خطبه‌ها نيز مقدّم باشد .\r\nمسأله 400 - اگر يقين دارند كه در فاصله كمتر از حدّ لازم ( يك فرسخ ) نماز جمعه‌اى برپا شده ، ولى شك دارند كه آن نماز قبلًا برگزار شده يا نه ، و يا شك دارند كه آن نماز مقارن با آنها برگزار مىشود يا نه ، در هر دو صورت مىتوانند خود نماز جمعه‌اى تشكيل دهند ، و همچنين است در صورتى كه نسبت به اصل انعقاد نماز جمعه ديگر ، اطمينان نداشته باشند .\r\nمسأله 401 - اگر پس از پايان نماز جمعه متوجّه شوند كه نماز جمعه ديگرى در كمتر از حدّ مقرّر تشكيل شده و هر يك از دو گروه احتمال دهد كه قبل از ديگرى به اقامه جمعه پرداخته ، بر هيچ يك اعاده جمعه و نيز نماز ظهر واجب نيست ؛ گرچه اين كار مطابق احتياط است . ولى اگر گروه سوّمى خواسته باشند در همان محدوده ، اقامه جمعه ديگرى بنمايند ، بايد يقين داشته باشند كه آن دو نماز جمعه باطل است و اگر احتمال صحّت يكى از آن دو را بدهند ، نمىتوانند اقامه جمعه ديگرى بنمايند .\r\nسؤال 402 - آيا نرسيدن به خطبه‌هاى نماز جمعه اشكال دارد ؟\r\nجواب : بايد سعى كنند به خطبه‌هاى نماز برسند ؛ ولى اگر نرسيدند و به نماز برسند ، نماز صحيح است .\r\nسؤال 403 - اگر كسى تمام خطبه‌هاى نماز جمعه را گوش نكند ؛ يعنى مثلًا وسط خطبه برسد ، يا اين كه صحبت كند بطورى كه مفاهيم خطبه را آن طورى كه بايد بفهمد متوجّه نشود ، آيا نماز جمعه او كفايت از نماز ظهر مىكند ؟\r\nجواب : نماز جمعه او صحيح است و كفايت از ظهر مىكند ؛ هرچند كار خلافى كرده است .\r\nسؤال 404 - در رساله عمليّه برخى از مراجع تقليد آمده است : « اگر كسى پشت\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nستون بايستد هرچند از طرف راست و چپ هم اتّصال داشته باشد ، نمازش اشكال دارد » در نمازهاى جمعه كه عدّه زيادى به اين طريق نماز مىخوانند و فقط از طرف راست يا چپ اتّصال دارند ، نماز آنان چه حكمى دارد ؟\r\nجواب : كسى كه پشت ستون ايستاده ، اگر از طرف راست يا چپ ، به واسطه مأموم ديگر به امام متّصل باشد كافى است .\r\nسؤال 405 - معمولًا در بين خطبه‌هاى نماز جمعه ، نمازگزاران با گفتن سه تكبير و دادن شعارهايى ، سخن امام جمعه را تأييد مىنمايند ، و هنگام شنيدن اسم مبارك حضرت ولىّ عصر ( عجّل اللّه تعالى فرجه الشّريف ) قيام مىكنند ، و صلوات مىفرستند ، و موقعى كه امام جمعه دعا مىكند آمين مىگويند ، و گاهى بعضى حركت مىكنند و با يكديگر حرف مىزنند ، آيا اين امور نماز جمعه را باطل نمىكند ؟\r\nجواب : اشكال ندارد ، و در فرض سؤال نماز جمعه صحيح است ؛ ولى از حرف زدنى كه فايده خطبه را فوت كند ، اجتناب لازم است .\r\nسؤال 406 - آيا زن بدون اجازه شوهر مىتواند در نماز جمعه ، دعاى كميل ، و راه‌پيمايىهاى اسلامى ، شركت نمايد ؟\r\nجواب : خروج زن از منزل در غير واجبات ( مثل تشرّف به حجّ واجب و مراجعه به دكتر ) ، منوط به اجازه شوهر است ؛ مگر در مواردى كه اگر به مجالس دينى و مساجد نرود ، از اسلام دور مىماند و تعاليم لازمه اسلامى را فرا نمىگيرد و اخلاق اسلامى را ترك مىكند ، يا در آن ضعيف مىشود . در چنين شرايطى شركت در مراسم مزبور براى بانوان مانعى ندارد ؛ هرچند شوهر راضى نباشد .\r\nسؤال 407 - اگر در يك مكان دو نماز جمعه اقامه شود ، در حالى كه امام جمعه مىداند اين كار خلاف شريعت است ، آيا تقصير امام جمعه نيست كه باعث اقامه اين بدعت شده است ، و اگر او مقصّر باشد از عدالت خارج مىشود ؟\r\nجواب : هرگاه دو نماز جمعه در جايى بدون فاصله يك فرسخ خوانده شود ،\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nنماز دوّم باطل است و اگر كسى عالماً و عامداً اين كار را بكند ، گنهكار است .\r\nسؤال 408 - اگر در وقت خطبه‌هاى نماز جمعه چرت بزند ، و گمان كند وضويش باطل شده و بدون تجديد وضو ، نماز جمعه و عصر را با امام جمعه بخواند ، آيا نمازش صحيح است ؟ و اگر صحيح نبوده ، وظيفه‌اش چيست ؟\r\nجواب : چنانچه يقين به باطل شدن وضو پيدا نكند ، نمازش صحيح است .\r\n\r\nمسائل متفرّقه نماز\r\nسؤال 409 - رفت و آمد و دوستى با كسانى كه نماز نمىخوانند چه حكمى دارد ؟\r\nجواب : دوستى با آنها ، براى راهنمايى و تشويق به خواندن نماز خيلى خوب است ؛ ولى اگر فايده‌اى ندارد از آنها جدا شود .\r\nسؤال 410 - آيا نماز در هيچ حال از مسلمان ساقط نمىشود ؟ ( البتّه به استثناى ايّام عادت و ولادت براى زن ) به عنوان مثال آيا در جنگ ، در حال آتش‌سوزى ، كسى كه آب يا خاك براى وضو و تيمّم ندارد ، يا در حالت تقيّه ، يا كسى كه فلج است و بر تخت بيمارستان بسترى شده ، يا كسى كه با اشاره چشم هم نمىتواند نماز بخواند ، و مانند آن نماز ساقط مىشود ؟\r\nجواب : در هيچ حالى ، جز آنچه در بالا در مورد زنان اشاره گرديد ، نماز ساقط نمىشود ؛ منتها گاه بطور كامل خوانده مىشود و گاه با اشارات و گاهى به صورت كوتاه و مختصر و يا حتّى با اشاره قلبى و گذراندن مفاهيم و اعمال نماز در دل انجام مىگيرد ، آرى نماز در هيچ حال ترك نمىشود .\r\nسؤال 411 - اگر در مسجد بين نماز خواندن و ديگر اعمال ، مانند قرآن خواندن ، يا دعا خواندن تزاحم شود ، كدام يك مقدّم است ؟\r\nجواب : نماز مقدّم است ؛ هيچ چيز در مسجد نبايد مزاحم نماز شود .\r\nسؤال 412 - اگر نماز خود را به سبب گوش دادن به صداى قرآن طولانى نمايد ، آيا به نماز او ضرر مىرساند ؟\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nجواب : ضرر نمىرساند .\r\nسؤال 413 - مدّت شش ماه است كه مرد چهل‌ساله بىسوادى كه داراى همسر و هفت فرزند مىباشد را به عنوان خادم به مسجدى آورده‌اند ؛ اكنون معلوم شده كه نماز بلد نيست و براى يادگرفتن و انجام آن رغبتى نشان نمىدهد ، و هيأت امنا قصد اخراج او را دارند ؛ ولى از آنجا كه با اخراج او و قطع درآمدش ، قطعاً اهل و عيال و فرزندانش دچار مضيقه شديد مالى خواهند شد ، و در اجتماع سرگردان مىشوند ، و به گدايى خواهند افتاد ، آيا به علّت بىنمازى و بىمبالاتىهاى دينى ، او را اخراج كنيم ؟ يا به خاطر اطفال صغار كه ممكن است در آينده افرادى نمازخوان و متديّن شوند او را نگهداريم ؟\r\nجواب : بهتر اين است كه او را از طرق مختلف ، چه از طريق نصيحت و يا تهديد به اخراج ، تدريجاً وادار به انجام فرايض دينى كنيد ؛ حتّى به او قول بدهيد كه اگر در اين قسمت جدّى شود ، مثلًا مبلغى بر حقوقش بيفزاييد و از نتيجه اين كار مأيوس نباشيد .\r\nسؤال 414 - تا چه حد از بيماريها و اختلالات روحى و روانى ، باعث ساقط شدن تكليف نماز و روزه مىشود ؟ تشخيص آن به عهده چه كسى است ؟\r\nجواب : در صورتى كه عرفاً به او ديوانه و مجنون بگويند ، و يا اين كه وقت نماز را نتواند تشخيص دهد ، نماز از او ساقط مىشود .\r\nسؤال 415 - بعد از هر نماز واجب ( چه به صورت فرادى و چه به صورت جماعت ) ، چه تعقيباتى در اولويّت است ؟ در نمازهاى جماعت چون غالباً در مدّتى كه براى نمازهاى نافله و تعقيبات خاصّ آن نماز وجود دارد ، به دعاهاى ديگرى مىپردازند ( مثلًا دعاى فرج مىخوانند ) آيا اولويّت با تعقيبات هر نماز و نافله‌هاى آن نماز است ؟ يا با اين دعاهايى كه به صورت دسته جمعى خوانده مىشود ؟ تكليف ساير نمازگزاران چيست ؟\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nجواب : از تعقيبات معروف و مهم ، تسبيح حضرت زهرا ( عليها السلام ) است كه ثواب بسيار دارد ، تعقيبات مشترك و خاصّ هر نماز نيز در روايات وارد شده كه قسمت مهمّى از آن در كتب ادعيّه ، از جمله مفاتيح الجنان ، آمده است و خواندن دعاهاى دسته جمعى نيز اشكالى ندارد .\r\nسؤال 416 - اگر نمازگزار در نماز عمداً حواسّ خود را در جاى ديگرى ببرد ، نمازش چه حكمى دارد ؟\r\nجواب : نمازش باطل نيست ؛ لكن روح نماز توجّه به خداست ، بايد كوشش كرد حضور قلب حاصل شود .\r\nسؤال 417 - اگر فرزند مكلّف انسان خواب باشد ، آيا بيدار كردن او براى نماز صبح واجب است ؟\r\nجواب : اگر علم به رضايت او دارد ، او را بيدار كند و همچنين اگر مىداند ادامه اين وضع باعث سهل‌انگارى او در امر نماز مىشود ؛ در غير اين دو صورت جايز نيست .\r\nسؤال 418 - اگر بيدار كردن فرزند مكلّف براى نماز موجب ناراحتى او شود و از نماز زده شود ، بيدار كردن او چه حكمى دارد ؟\r\nجواب : در اين فرض جايز نيست ؛ ولى بايد تدريجاً او را توجيه كند تا رضايت به بيدار كردن بدهد .\r\nسؤال 419 - آيا مجبور كردن مردم به نماز خواندن در ادارات و مدارس ، كه گاه موجب تمسخر آنان مىشود ، درست است ؟\r\nجواب : براى امر به معروف ، بايد از راههايى كه مفيد و مؤثّر است و پيامدهاى منفى ندارد ، استفاده كرد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nفصل يازدهم : احكام روزه\r\n\r\nمبطلات روزه\r\n\r\n1 - خوردن و آشاميدن\r\nسؤال 420 - آيا خوردن و آشاميدن سهوى ، در روزه قضا و مستحبّى موجب بطلان روزه است ؟\r\nجواب : موجب بطلان روزه نيست ، مانند روزه ماه مبارك رمضان .\r\nسؤال 421 - در سحرگاه ماه مبارك رمضان اغلب طعم و بوى بعضى از غذاها ، يا خمير دندان ، براى مدّتى در دهان مىماند ، در اين موارد پس از چند بار بيرون ريختن آب دهان ، اگر بازهم طعم يا بوى اينها در دهان باقى بماند تكليف چيست ؟\r\nجواب : اگر دهان به خوبى شستشو داده شود ، كه اجزاى غذا باقى نماند ، اشكالى ندارد .\r\nسؤال 422 - مادّه‌اى است به نام « نسوار » كه از تنباكو و آهك تهيّه مىشود ، مادّه مزبور را در دهان مىگذارند و مقدارى هم سبب بىحالى مىشود ، استفاده از آن براى روزه‌دار چه حكمى دارد ؟\r\nجواب : شىء مزبور مطمئنّا براى روزه اشكال دارد و در غير حال روزه نيز استفاده از آن شرعاً بدون اشكال نيست .\r\nسؤال 423 - آيا شستشوى معده از طريق سوند معده ، باعث ابطال روزه بيمار مىشود ؟ ( توضيح اين كه شستشوى معده با مايعات از طريق سوند انجام مىگيرد ،\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nسپس مايع وارد شده از طريق سوند به بيرون كشيده مىشود ) .\r\nجواب : جايز نيست ، مگر در حال ضرورت و در اين صورت بايد روزه را قضا كند .\r\nسؤال 424 - آيا تزريق خون به بدن موجب ابطال روزه مىشود ؟\r\nجواب : احتياط اتمام آن روزه و قضاى آن است .\r\nسؤال 425 - در ترميم و قالب‌گيرى دندان ، از موادّى استفاده مىشود كه قابل حل شدن با آب دهان است و مزه آن چشيده مىشود ، آيا براى روزه اشكال دارد ؟\r\nجواب : اگر آب دهان را بيرون بريزد اشكالى ندارد .\r\nسؤال 426 - هنگامى كه انسان روزه‌دار است ، چنانچه كُنْدُر ، سقّز يا آدامسى كه مزه شيرينى آن رفته باشد بجود ، آيا روزه او باطل است ؟\r\nجواب : با توجّه به اين كه اجزاى آن تدريجاً جدا مىشود ، جايز نيست .\r\nسؤال 427 - حكم روزه بيمارانى كه از دارو استفاده مىكنند ، در فروض زير چيست ؟\r\nالف ) تزريق آمپول يا سرم از طريق رگ انجام مىشود و دارو :\r\n1 - فقط جنبه تقويتى داشته باشد .\r\n2 - جنبه درمانى و تقويتى داشته باشد .\r\n3 - جنبه غير تقويتى داشته باشد .\r\nجواب : تمام انواع تزريقات براى روزه‌دار اشكال دارد ؛ مگر تزريقات موضعى ، مانند آمپولهايى كه براى سِر كردن عضوى مىزنند .\r\nب ) استفاده از قطره ، در سه فرض فوق نسبت به دارو ، از طريق چشم ، گوش ، يا بينى چه حكمى دارد ؟\r\nجواب : اگر به حلق وارد نشود ، يا شك داشته باشيم ، اشكالى ندارد .\r\nج ) وارد كردن دارو از طريق سوند معده ( لوله‌اى كه از طريق دهان يا بينى وارد معده بيمار مىشود ) چه حكمى دارد ؟\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nجواب : جايز نيست ؛ مگر در مواقع ضرورت كه آن نيز موجب بطلان روزه است .\r\n\r\n2 - دروغ بستن به خدا و پيامبر ( صلى الله عليه و آله )\r\nسؤال 428 - آيا حديث شريف كسا ، كه منقول از عوالم العلوم شيخ عبد الله بحرانى است ، معتبر است ؟ اگر در حال روزه بخوانيم براى روزه اشكال دارد ؟\r\nجواب : حديث مزبور از احاديث مشهوره است ، البتّه اجمال آن به طور متواتر در كتب شيعه و اهل سنّت نقل شده است ؛ ولى مفصّل و مشهور آن تنها در بعضى از كتب شيعه آمده است و مرحوم « شيخ عبد الله بحرانى » در كتاب « عوالم » آن را با سند خود ، از جابر بن عبد الله انصارى ، از حضرت فاطمه زهرا ( عليها السلام ) نقل كرده است ؛ و چون بعضى از رجال اين سند در ميان بزرگان مورد گفتگو هستند بهتر اين است كه به قصد رجا خوانده شود ، و در اين صورت روزه باطل نمىشود « 1 » .\r\n\r\n3 - رساندن غبار غليظ به حلق\r\nسؤال 429 - كشيدن سيگار ، قليان و چپق ، در حال روزه چه حكمى دارد ؟\r\nجواب : تمام اينها اشكال دارد ، و اگر عمداً انجام دهند احتياط واجب قضاى روزه است ؛ بلكه استفاده از دخانيات در غير حال روزه نيز حرام است .\r\n\r\n4 - تنقيه كردن با مايعات\r\nسؤال 430 - روزه بيمارى كه تنقيه مىكند ، امّا مايع به شكم او نمىرسد و فقط به نشيمنگاه او وارد مىشود ، چه حكمى دارد ؟\r\nجواب : روزه او باطل است ؛ هرچند به شكم نرسد .\r\n\r\n\r\n","description":"","footnote":"\r\n( 1 ) . احقاق الحق ، جلد دوّم ، صفحه 546 .\r\n","page_name":" 149 ","page_number":149},
  {"content":"\r\n\r\nسؤال 431 - بيمارى كه ناچار است هر روز ، يا يك روز در ميان با آب خالص تنقيه كند ، تكليف روزه‌هايش چه مىشود ؟\r\nجواب : اگر مىتواند ، اين كار را در شب انجام دهد ، و اگر نمىتواند بايد روزه را قضا كند .\r\n\r\nمكروهات روزه\r\nسؤال 432 - حكم كشيدن دندان ، يا هرگونه اعمال جرّاحى لثه و دندان كه باعث خونريزى شود ، در حال روزه چيست ؟\r\nجواب : مكروه است ؛ ولى باطل نيست .\r\n\r\nقضا و كفّاره روزه\r\nسؤال 433 - اگر انسان فراموش كند كه روزه قضا دارد و آن را انجام ندهد و چند روز مانده به ماه مبارك يادش بيايد ، ولى نتواند قضا را بجا آورد ، حكم او چيست ؟\r\nجواب : آنچه از قضاى روزه مانده ، بعد از ماه رمضان بجا مىآورد و احتياط آن است كه براى هر يك روز روزه يك مدّ طعام ( يعنى معادل 750 گرم گندم ) به فقير بدهد .\r\nسؤال 434 - شخصى سه روز روزه بدهكار مىباشد و سه روز هم به ماه رمضان مانده است ، اگر پيش از ظهر افطار كند ، آيا كفّاره دارد ؟ و اگر تا سال ديگر تأخير بيندازد ، چه حكمى دارد ؟\r\nجواب : اگر قبل از ظهر افطار كرده ، كفّاره تأخير دارد ؛ يعنى براى هر يك روز يك مدّ طعام بايد بدهد و از گناه خود استغفار كند و قضاى آن را بعداً بجا آورد و اگر بعد از ظهر بوده علاوه بر آنچه گفته شد بايد كفّاره افطار روزه قضا را هم بدهد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nسؤال 435 - آيا در مدّ طعام ، كه به عنوان كفّاره روزه پرداخته مىشود ، گوشت هم كفايت مىكند ؟\r\nجواب : به تنهايى اشكال دارد .\r\nسؤال 436 - آيا كسى كه قضاى روزه ماه رمضان بدهكار است ، مىتواند نذر كند و روزه بجا آورد ؟ كسى كه قضاى روزه‌هاى ماه رمضانش را بجا آورده باشد ، ولى كفّاره روزه ماه رمضان بدهكار است چطور ؟\r\nجواب : نذر در تمام اين موارد اشكال دارد .\r\nسؤال 437 - در ماه مبارك رمضان امتحان داشتم و چون درسها را تا آن زمان مطالعه نكرده بودم ، دچار اين اضطراب شدم كه شايد با گرفتن روزه نتوانم در امتحان موفّق شوم ؛ البتّه قبل از شروع ماه مبارك ، سه روز از روزه‌هاى قضايم را گرفتم ، ولى در آن روزها به هيچ عنوانى درس نخواندم و با اين كه هيكل درشتى داشتم ضعف مىكردم ( از نظر بدنى عذرى ندارم ) به همين جهت روزه نگرفتم ؛ البتّه با تمام شدن امتحانات ، باقيمانده ماه مبارك را روزه گرفتم ، حكم روزه‌هايى كه نگرفتم چيست ؟\r\nجواب : ترك عمدى روزه در ماه مبارك رمضان كفّاره دارد ، و گناه بزرگى است ؛ ولى اگر شما يقين داشته‌ايد كه در آن شرايط روزه بر شما واجب نيست ، كفّاره ندارد .\r\n\r\nكسانى كه روزه بر آنها واجب نيست\r\nسؤال 438 - زنى هستم 63 ساله كه شش بچّه به دنيا آورده‌ام ، در دوران حاملگى و شيرخوارگى بچّه‌هايم ( حدود 12 سال ) نتوانسته‌ام روزه بگيرم ، پس از آن نيز تا كنون هر وقت خواستم روزه بگيرم دچار خونريزى معده شده‌ام و با توصيه پزشكان روزه نگرفته‌ام ، حال تكليف روزه‌هاى بنده چيست ؟\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nجواب : در حال حاضر شما مكلّف به روزه نيستيد و احتياط آن است كه اگر قدرت داريد براى هر روز به اندازه يك مدّ طعام ( 750 گرم گندم ) به شخص مستحق بدهيد ، همچنين براى ايّام گذشته كه روزه نگرفته‌ايد و تا سال بعد هم توانايى بر روزه نداشته‌ايد .\r\nسؤال 439 - دخترى به سنّ بلوغ رسيده است ؛ ولى به واسطه ضعف جسمى توان روزه گرفتن در ماه مبارك رمضان را ندارد و بعد از ماه رمضان هم تا سال بعد نمىتواند قضا كند ، حكمش چيست ؟\r\nجواب : بايد كفّاره مدّ طعام را بدهد ؛ يعنى براى هر روز معادل 750 گرم گندم و مانند آن به فقير بدهد . و قضاى اين روزه‌ها بر او واجب نيست .\r\nسؤال 440 - بعضى از برادران قطع نخاعى ، به دستور پزشك بايد هر چند ساعت مقدارى مايعات بنوشند ، وظيفه آنان براى روزه چيست ؟\r\nجواب : روزه از آنها ساقط است و بجاى آن ، در صورتى كه قدرت مالى داشته باشند ، براى هر روز يك مدّ طعام كفّاره مىدهند .\r\nسؤال 441 - فردى معتاد به ترياك است و نمىتواند ترك نمايد ، به همين علّت ، نه به صورت ادا و نه به صورت قضا ، توان روزه گرفتن را ندارد ، آيا اين فرد حكم مريض را دارد ؟ يا اين كه بايد كفّاره بدهد ؟\r\nجواب : بايد احتياطاً روزه بگيرد هر چند از آن دود به مقدار ضرورت استفاده كند و بعد هم براى هر روز يك فقير را هم سير نمايد .\r\nسؤال 442 - در مسأله 1450 توضيح المسائل فرموده‌ايد : « مرد و زن پير كه روزه گرفتن براى آنها مشكل است مىتوانند روزه را ترك كنند » لطفاً معيار و ميزان پيرى را معيّن فرماييد .\r\nجواب : ميزان پيرى موكول به عرف است ؛ يعنى توده مردم به چنين كسى پيرمرد و يا پيرزن اطلاق كنند .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nسؤال 443 - آيا بر مادرى كه بچّه شير مىدهد ، روزه واجب است ؟\r\nجواب : زنانى كه بچّه شير مىدهند خواه مادر بچّه باشند يا دايه ، اگر روزه گرفتن باعث كمى شير آنها و ناراحتى بچّه مىشود روزه بر آنها واجب نيست ، ولى براى هر روز كفّاره ( يك مدّ طعام ) واجب است ، بعداً نيز بايد روزه را قضا كنند ؛ امّا اگر روزه براى خودشان ضرر داشته باشد كفّاره لازم نيست ، ولى بعداً روزه‌هاى را كه نگرفته‌اند قضا نمايند .\r\n\r\nاحكام رؤيت هلال\r\nسؤال 444 - اگر هلال ماه شوّال ديده شود و هنوز مغرب نشده باشد ، آيا مىشود روزه را افطار كرد ؟ اگر عمداً روزه را افطار كنند حكم آن چيست ؟ اگر كسى دستور دهد كه روزه را افطار كنيد و هنوز وقت افطار نباشد ، آيا بر او كفّاره خود و مردم واجب است ؟\r\nجواب : ديدن ماه شوّال به تنهايى براى افطار كافى نيست ؛ بلكه بايد روز تمام شود . و اگر كسى جاهل به مسأله بوده بايد قضا كند ، امّا كفّاره ندارد و بر كسى كه دستور افطار داده كفّاره‌اى نيست ؛ هرچند نبايد بدون تحقيق مسأله بگويد .\r\nسؤال 445 - در كشور پاكستان دو نفر از علماى شيعه و دو تن از اهلِ سنّت و چهار نفر از اهل حديث ( وهّابىها ) را براى رؤيت هلال انتخاب نموده‌اند . اين كميته از طرف دولت وقت انتخاب شده است ، نه از طرف مجتهد جامع الشّرائط ؛ در اواخر هر ماه ، كميته مذكور در شهر لاهور پاكستان تشكيل مىشود و رؤيت هلال از زبان رئيس كميته ( كه از اهل تسنّن است ) به وسيله راديو و تلويزيون ، به اطّلاع مردم مىرسد ، آيا به مجرّد اطّلاع و اعلام رئيس اين كميته ، روزه را مىتوان افطار كرد ؟\r\nجواب : هرگاه در ميان آنها دو شيعه عادل بوده باشد كه شهادت به رؤيت هلال ماه بدهند ، شهادت آنها قبول است ؛ همچنين اگر از مجموع شهادت آنها اطمينان به رؤيت هلال حاصل شود كافى است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nمسائل متفرّقه روزه\r\nسؤال 446 - برخى از مردم در ماه مبارك رمضان افطاريّه مىدهند ، طبق تحقيقات انجام شده اين افطاريّه‌ها طبق نذر خاصّى نيست ؛ يعنى اگر وضعشان خوب باشد افطاريّه مىدهند و اگر نباشد نمىدهند ؛ از سوى ديگر آنها شديداً نياز به كارهاى فرهنگى و خريد لوازم فرهنگى ، نظير بلندگو و تشكيل كتابخانه و مانند آن دارند ، آيا مىتوان مبالغ اين افطاريّه‌ها را جمع‌آورى نموده ، صرف كارهاى فرهنگى خود آنها كرد ؟\r\nجواب : در صورتى كه نذر نكرده باشند و صاحبان پول رضايت به اين كار بدهند مانعى ندارد ؛ ولى بهتر اين است كه سنّت افطارى تعطيل نشود و كارهاى فرهنگى را نيز انجام بدهند ، و اعتدال را در هر دو قسمت رعايت كنند .\r\nسؤال 447 - شخصى به هنگام افطار ، همراه دوست سنّى خود مىباشد ، آيا مىتواند طبق وقت آنها افطار بكند ؟ يا بايد به وقت خودش افطار نمايد ؟\r\nجواب : اگر محذورى ندارد ، منتظر وقت افطار خودش باشد .\r\nسؤال 448 - آيا مقدّمه كتاب « روزه روش نوينى براى درمان بيمارىها » نوشته « الكسى سوفورين » كه روزه خاصّى را دستور مىدهد و ترجمه جناب آقاى « محمد جعفر امامى » است از شماست ؟ اگر چنين است ، اين روش درمانى در اين دوران چگونه است ؟\r\nجواب : همان‌گونه كه در مقدّمه آن نوشته‌ايم اگر زير نظر طبيب انجام شود ، براى افرادى كه استعداد و آمادگى آن را دارند مىتواند مفيد واقع شود ؛ ولى توصيه ما به روزه اسلامى است ، مشروط بر رعايت تعادل در خوردن افطارى و سحرى ؛ كه اگر اين مسأله رعايت شود همان منافع مهم را دارد ، بدون مشكلات آن .\r\nسؤال 449 - با توجّه به اين كه در مراسم حجّ عمره ، در ماه مبارك رمضان ، در\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمسجد الحرام و مسجد النّبى ( صلى الله عليه و آله ) قبل از اذان مغرب ، سفره افطار گسترده شده و به محض شروع اذان مغرب ( كه با اذان مغرب واقعى به نظر اكثر علماى اماميّه يك ربع فاصله دارد ) همه شروع به افطار نموده و از ديگران نيز دعوت به افطار مىنمايند ، و در صورت عدم افطار موجب انگشت‌نما شدن و بعضاً وهن شيعه مىشود و تقيّه مداراتى در اينجا ضرورىتر از شركت در نماز مغرب به نظر مىرسد ، آيا اجازه مىفرماييد كه شيعيان در هتل‌ها بمانند و هنگام مغرب در ماه مبارك در مساجد حاضر نشوند ؟ يا اين كه حضور يافته و تقيّهءً افطار نمايند ؟\r\nجواب : بهتر است براى نماز مغرب در مسجد حضور يابند و اگر به آنها اصرار بر افطار شود ، مىتوانند افطار كنند و روزه آنها صحيح است .\r\nسؤال 450 - اگر انسان افسرده باشد ، نه از نوع خيلى شديد ؛ بلكه از نوعى كه دكترها و روانشناسان تشخيص افسردگى دهند و در اين مدّت نمازش را عمداً ترك كند و روزه هم نگيرد و به خدا بدگمان شود و از رحمت او مأيوس گردد . و كشف حجاب كند ، در حالى كه عقلش سر جايش است و آگاه و عاقل است ، حكمش چيست ؟\r\nجواب : انسان بايد هميشه به خداوند قادر مهربان اميدوار باشد و آنچه را او دستور داده از نماز ، روزه ، حجاب ، يا ساير وظايف دينى انجام دهد و از رحمت واسعه او مأيوس نباشد ، كه نااميدى از گناهان كبيره است و هيچ كس حق ندارد به بهانه افسردگى وظايف شرعى خود را ترك كند ؛ مگر اين كه بر اثر بيمارى افسردگى عقل و هوش خود را از دست بدهد .\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفصل دوازدهم : احكام اعتكاف\r\n\r\nتعريف ، فلسفه و فضيلت اعتكاف\r\nسؤال 451 - اعتكاف را تعريف كنيد . آيا در اعتكاف ، توقّف در مسجد بدون قصد عبادت كافى است ؟\r\nجواب : اعتكاف عبارت است از ماندن با آداب مخصوص در مسجد به قصد قربت ؛ و تنها ماندن در مسجد بدون قصد ، اعتكاف محسوب نمىشود ، و هر مسجدى نيز كافى نيست ؛ بلكه بايد از مساجد جامع شهر باشد .\r\nسؤال 452 - اعتكاف چه فلسفه‌اى دارد ؟ لطفاً به برخى از فضايل آن اشاره فرماييد .\r\nجواب : اعتكاف يك برنامه مهمّ خودسازى است كه انسان را در مدّت چند روز به كلّى از مظاهر مادّى دنيا جدا مىسازد و در يك عالم روحانى و معنوى غرق مىكند ، و او را به نگريستن مجدّد به برنامه‌هاى اخلاقى و خودسازى و توبه از گناه و محاسبه و مراقبه وامىدارد ، و در مجموع يك تولّد ثانوى محسوب مىشود ، و شايسته است مسلمانان از آن بهره گيرند و اين سنّت اسلامى را زنده نگه دارند .\r\nسؤال 453 - آيا سنّت اعتكاف اختصاص به شريعت مقدّسه اسلام دارد ؟ يا اين كه در شرايع و اديان سابق نيز وجود داشته است ؟\r\nجواب : مراسمى شبيه به اعتكاف در ميان بعضى از مؤمنان به شرايع سابق بوده است و در زندگى حضرت مريم ، و زكريا ( عليهما السلام ) آثارى از آن ديده مىشود .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nزمان اعتكاف\r\nسؤال 454 - آيا اعتكاف در تمام ايّام سال جايز است ، يا اختصاص به ماه رجب المرجّب و ماه مبارك رمضان دارد ؟ اعتكاف در كدام يك از اين دو ماه افضل است ؟\r\nجواب : اعتكاف در تمام ايّام سال ، جز در دو روز كه روزه در آن حرام است ، مطلوب است ؛ ولى در ماه مبارك رمضان و ماه رجب فضيلت بيشترى دارد .\r\n\r\nمكان اعتكاف\r\nسؤال 455 - اعتكاف در حياط مسجد چه حكمى دارد ؟\r\nجواب : اعتكاف در شبستان و سرداب و صحن مسجد جايز است ؛ مگر در مواردى كه جزء مسجد نيست ، يا ظاهر حال چنين باشد ، و در موارد شكّ حكم مسجد بر آنها جارى نمىشود .\r\nسؤال 456 - آيا اعتكاف در غير مساجد جامع ، مثل نمازخانه دانشگاه‌ها ، به اميد مطلوبيّت اشكال دارد ؟ در صورت صحّت ، آيا احكام اعتكاف ، از قبيل ترك محرّمات ، جارى مىشود ؟\r\nجواب : اعتكاف بايد فقط در مساجد جامع باشد ؛ و منظور از مسجد جامع ، مسجدى است كه قشرهاى مختلف شهر در آن شركت مىكنند ، و از اعتكاف در ساير مساجد و نمازخانه‌ها خوددارى شود .\r\nسؤال 457 - اعتكاف در مساجد دانشگاههاى سراسر كشور چه حكمى دارد ؟\r\nجواب : در صورتى كه گروه‌هاى خارج از دانشگاه هم براى اقامه نماز از جاهاى مختلف به مسجد دانشگاه مىآيند ، اعتكاف در آن جايز است .\r\nسؤال 458 - آيا مىتوان نذر كرد كه در شهر خاصّى معتكف شد ؟\r\nجواب : مانعى ندارد .\r\nسؤال 459 - اگر در شهرى مسجد جامع متعدّد باشد ، تكليف چيست ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nجواب : در تمام مساجد جامع شهر مىتوان اعتكاف كرد .\r\nسؤال 460 - آيا اعتكاف در زيرزمين مسجد جمكران ، كه از آن جهت نمازهاى يوميّه و نماز آقا امام زمان ( عجّل الله تعالى فرجه الشّريف ) استفاده مىشود ( البتّه به صورت مرتّب نماز جماعت ندارد ) ، جايز است ؟\r\nجواب : اشكال ندارد .\r\nسؤال 461 - اگر اعتكاف در زيرزمين مسجد جمكران جايز باشد ، در صورتى كه بين طبقه پايين و بالا درِ ورودى باشد ، آيا مىتوان اعمال را در طبقه بالا و خواب و استراحت را در طبقه پايين انجام داد ، يا هر دو عمل بايد در يك مكان باشد ؟\r\nجواب : اشكال ندارد .\r\nسؤال 462 - آيا در اعتكاف ، وحدت مسجد شرط است ؟ اگر دو مسجد به هم پيوسته و متّصل باشد چطور ؟\r\nجواب : بهتر است كه تمام مدّت اعتكاف در يك مسجد باشد ؛ ولى در دو مسجد متّصل به هم نيز مانعى ندارد .\r\nسؤال 463 - اعتكاف در مكانهايى كه شك داريم جزء مسجد است ( مثل بام ، سرداب و مقدارى كه به مسجد افزوده شده ) ، چه حكمى دارد ؟\r\nجواب : آنچه مشكوك است ، حكم مسجد را ندارد و اعتكاف در آن جايز نيست ؛ ولى اگر مسجد ، يعنى محلّ نمازگزاران را توسعه دهند ، جزء مسجد محسوب مىشود .\r\nسؤال 464 - اگر محلّ خاصّى از مسجد را براى اعتكاف خود معيّن نمايد ، آيا لازم است خود را مقيّد به آن نمايد ؟\r\nجواب : متعيّن نمىشود .\r\nسؤال 465 - آيا محوّطه اطراف مسجد جمكران ، كه به عنوان حياط از آن استفاده مىشود ، حكم مسجد را دارد ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nجواب : ظاهراً حياط اين مسجد جزء مسجد نيست .\r\nسؤال 466 - آيا صرف غذا در سالن نهارخورى ، كه در محوّطه مسجد است ، براى معتكفين جايز است ؟ با توجّه به اين كه صرف غذا در مسجد با مشكلاتى همراه است .\r\nجواب : پاسخ اين سؤال متوقّف بر سؤال قبل است ؛ ولى اگر صرف غذا در داخل شبستان‌ها ايجاد مشكلاتى كند معتكفين مىتوانند به حكم ضرورت غذا را در صحن مسجد صرف كنند .\r\n\r\nشرايط اعتكاف\r\nسؤال 467 - آيا در اعتكاف واجب و مستحب ، قصد وجوب يا استحباب لازم است ؟\r\nجواب : لازم نيست ، قصد قربت كافى است .\r\nسؤال 468 - زمان نيّت اعتكاف چه وقت است ؟ آيا مىتوان اوّل شب نيّت كرد ؟\r\nجواب : وقت نيّت از اوّل صبح است ؛ ولى مانعى ندارد كه نيّت در قلب از قبل بوده باشد .\r\nسؤال 469 - اگر از روى اشتباه ، براى اعتكاف واجب ، نيّت استحباب نمايد ( يا بالعكس ) ، تكليف چيست ؟\r\nجواب : اشكال ندارد .\r\nسؤال 470 - آيا مىتوان اعتكاف را به نيابت از ميّت يا حىّ انجام داد ؟\r\nجواب : آرى ، مىتوان انجام داد ؛ ولى احتياط اين است كه قصد اهداى ثواب كند .\r\nسؤال 471 - آيا در اعتكاف زن و فرزند ، اجازه شوهر و ولى لازم است ؟\r\nجواب : زن بنابر احتياط واجب از همسرش اجازه بگيرد ؛ ولى فرزندان بالغ\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاحتياج به اجازه ولى ندارند .\r\nسؤال 472 - آيا اعتكاف بچّه مميّز صحيح است ؟\r\nجواب : اگر شرايط اعتكاف را انجام دهد صحيح است .\r\nسؤال 473 - اگر آجر و خاك مسجد يا لباس معتكف غصبى باشد ، اعتكاف چه حكمى دارد ؟\r\nجواب : غصبى بودن لباس ضررى به اعتكاف نمىزند ؛ ولى اگر آجر يا خاك غصبى باشد ، اعتكاف روى آن اشكال دارد .\r\nسؤال 474 - انجام غسل در مسجد براى معتكف چه حكمى دارد ؟ آيا بين غسل جنابت و غسل‌هاى مستحبّى ديگر فرقى وجود دارد ؟\r\nجواب : غسل جنابت را نمىتوان در مسجد انجام داد ؛ چون سبب توقّف در مسجد در حال جنابت است ؛ ولى غسل‌هاى ديگر اشكالى ندارد ؛ مشروط بر اين كه در جايى باشد كه مزاحمتى براى نمازگزاران ايجاد نكند .\r\nسؤال 475 - آيا مسافر مىتواند معتكف شود ؟\r\nجواب : در صورتى كه قصد ده روز كند مانعى ندارد ؛ در غير اين صورت اشكال دارد .\r\nسؤال 476 - اعتكاف به واسطه نذر ، عهد ، قسم ، شرط ضمن عقد و اجاره چه حكمى دارد ؟\r\nجواب : به واسطه نذر و عهد و قسم واجب مىشود ، و به عنوان شرط ضمن عقد يا اجاره ، هرگاه به شكل استيجار باشد ، ظاهراً مانعى ندارد ؛ هرچند عبادات استيجاريّه غير از حجّ در روايات اسلامى وارد نشده است .\r\nسؤال 477 - آيا اعتكاف مستحبّى را مىتوان قطع كرد ؟\r\nجواب : در روز اوّل و دوّم مىتوان قطع كرد ؛ ولى در روز سوّم جايز نيست .\r\nسؤال 478 - آيا بيشتر از سه روز مىتوان اعتكاف كرد ؟ بطورى كه آن زياده بخشى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاز يك روز يا قسمتى از يك شب باشد .\r\nجواب : اعتكاف بيش از سه روز هم جايز است ؛ ولى هرگاه دو روز اضافه كند ، بنابر احتياط واجب روز سوّم را هم بر آن بيفزايد ؛ ولى بخشى از يك روز يا بخشى از يك شب اشكال دارد .\r\nسؤال 479 - منظور از روز ، در اعتكاف چيست ؟\r\nجواب : مراد از اوّل طلوع فجر تا غروب آفتاب است .\r\nسؤال 480 - آيا در تحقّق اعتكاف ، سه روز ناپيوسته كافى است ؟\r\nجواب : كافى نيست .\r\nسؤال 481 - كسى كه معتكف مىشود ، آيا مىتواند روزه‌هاى اين سه روز را به عنوان نذر ، يا استيجار ، يا كفّاره حساب كند ؟\r\nجواب : لازم نيست روزه براى اعتكاف باشد ؛ بلكه مىتواند روزه ماه مبارك رمضان يا روزه قضا و مانند آن را بجا آورد ؛ ولى روزه استيجارى مشكل است .\r\nسؤال 482 - آيا در مسافرت مىشود روزه در سفر را نذر كرد ؟\r\nجواب : اشكال دارد ؛ ولى اگر نذر كرد ، احتياط آن است كه به نذر خود عمل كند .\r\nسؤال 483 - شخصى نذر كرده در ايّام البيض « 1 » ، در مسجد مقدّس جمكران معتكف شود ، و نذر كرده در فرض مسافرت هم روزه بگيرد ، آيا نذرش منعقد شده است ؟ آيا اعتكاف او صحيح است ؟ ( هرچند مسافر باشد )\r\nجواب : خالى از اشكال نيست ؛ ولى احتياط آن است كه به اين نذر عمل كند .\r\nسؤال 484 - اگر كسى نذر كند براى حصول حاجت دنيوى يا معنوى معتكف شود ، نذر او چه حكمى دارد ؟\r\nجواب : نذر اعتكاف به عنوان شكرانه قضاى حوايج مانعى ندارد .\r\n\r\n\r\n","description":"","footnote":"\r\n( 1 ) . منظور در اينجا روزهاى سيزدهم الى پانزدهم ماه رجب است .\r\n","page_name":" 162 ","page_number":162},
  {"content":"\r\n\r\nسؤال 485 - اگر كسى اعتكاف يك ماه را نذر كند ، آيا شب اوّل هم جزء همان ماه است ؟\r\nجواب : شب اوّل جزء نيست .\r\nسؤال 486 - اگر اعتكاف يك ماه را نذر كند و ماه ناقص باشد ، آيا تكليف او ساقط مىشود ؟\r\nجواب : آرى ساقط مىشود .\r\nسؤال 487 - اگر كسى اعتكاف را نذر كند و مشغول اعتكاف شود ؛ ولى در ايّام اعتكاف مريض شود ، يا ضرورتى پيش آيد ( مثل فوت نزديكان ) ، مىتواند اعتكاف را بر هم بزند ؟ و اگر بر هم بزند ، كفّاره دارد ؟ در اعتكاف مستحبّى چطور ؟\r\nجواب : در صورتى كه ضرورتى پيش آيد ، مىتواند اعتكاف را بر هم بزند و در صورتى كه روز سوّم باشد بايد قضا كند ، همچنين اگر به عنوان نذر بوده باشد ، و كفّاره ندارد .\r\nسؤال 488 - اگر اعتكاف چهار روز را نذر كند و پيوستگى آن چهار روز را شرط ننمايد و روز چهارم را بر خلاف نذرش عمل كند و از اعتكاف خارج شود ، وظيفه‌اش چيست ؟\r\nجواب : بايد مجدّداً اعتكاف چهار روز را بجا آورد .\r\nسؤال 489 - اگر زمان معيّنى را براى اعتكاف نذر كند ؛ ولى آن اعتكاف را به جهت فراموشى يا نافرمانى يا اضطرار ترك نمايد ، آيا قضا بر او واجب است ؟\r\nجواب : احتياط واجب آن است كه قضا كند .\r\n\r\nخروج از محلّ اعتكاف\r\nسؤال 490 - اگر كسى به جهت ضرورت از مسجد خارج شود و خروج او طولانى گردد ، اعتكافش چه حكمى دارد ؟\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nجواب : هرگاه به قدرى طولانى شود كه صورت اعتكاف را محو كند ، اعتكاف او باطل است .\r\nسؤال 491 - اگر معتكف مديون باشد و براى پرداخت دِين از مسجد خارج شود ، اعتكافش چه حكمى دارد ؟\r\nجواب : اشكالى ندارد .\r\nسؤال 492 - آيا معتكف مىتواند به هنگام نيّت اعتكاف شرط كند كه هر زمان خواست از اعتكاف خارج شود ؟\r\nجواب : جايز است در اعتكاف در آغاز نيّت ، شرط كند كه هرگاه عذر عرفى يا شرعى براى او پيدا شد ، بتواند اعتكاف را بر هم بزند ؛ در اين صورت هر وقت عذرى پيدا شد ، مىتوان آن را بر هم زند ؛ حتّى در روز سوّم ، و كفّاره‌اى ندارد .\r\nسؤال 493 - اگر كسى از روى فراموشى محلّ اعتكاف را ترك كند ، اعتكافش چه حكمى دارد ؟\r\nجواب : خروج از مسجد عمداً موجب بطلان اعتكاف است و از روى فراموشى نيز بنابر احتياط چنين است ؛ ولى احتياط اين است كه اگر روز سوّم است ، ادامه دهد و اگر نذر كرده بود ، بعداً قضا كند .\r\nسؤال 494 - آيا معتكف مىتواند براى انجام امورى مثل اداى شهادت ، تشييع جنازه ، نماز ميّت از مسجد خارج شود ؟ براى ضروريّات عرفى يا امور شرعى واجب يا مستحب چه حكمى دارد ؟\r\nجواب : براى هر كار ضرورى شرعى يا عرفى ، مانند رفتن به دستشويى ، غسل واجب ، تهيّه ضروريّات و همچنين براى گواهى دادن در دادگاه ، نماز جمعه ، تشييع جنازه و عيادت مريض ، مىتوان از مسجد خارج شد ؛ امّا براى هر كار مستحبّى جايز نيست .\r\nسؤال 495 - شخصى قصد اعتكاف در مسجد الحرام را دارد ؛ آيا مىتواند قبل از\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاذان صبح در تنعيم مُحرِم شود و بقيّه اعمال را در حال اعتكاف انجام دهد ؟ با توجّه به اين كه محلّ سعى جزء مسجد نيست .\r\nجواب : اين مقدار اشكالى ندارد .\r\nسؤال 496 - خارج شدن معتكف از مسجد در موارد ذيل چه حكمى دارد ؟\r\nالف ) براى وضو ، غسل مستحبّى و مسواك زدن .\r\nجواب : براى وضو و غسل مستحبّى و مسواك زدن به عنوان مقدّمه وضو اشكالى ندارد .\r\nب ) جهت تلفن زدن به خانواده و دوستان در موارد غير ضرورى و امور متعارف .\r\nجواب : اشكال دارد .\r\nج ) جهت ديدار با خانواده در بيرون مسجد ( يعنى حياط مسجد ) .\r\nجواب : اشكال دارد ؛ مگر اين كه حياط مسجد جزء مسجد باشد .\r\n\r\nكارهايى كه بر معتكف حرام است\r\nسؤال 497 - آيا هر آنچه بر محرم حرام است ، بر معتكف نيز حرام مىباشد ؟\r\nجواب : فقط قسمتى از چيزهايى كه بر محرم حرام است ، بر معتكف حرام مىباشد ؛ نه همه آنها .\r\nسؤال 498 - آيا در امورى كه بر معتكف حرام است ، تفاوتى بين شب و روز هست ؟\r\nجواب : در اين امور فرقى بين شب و روز نيست .\r\nسؤال 499 - استشمام بوى عطر و گل ، با نيّت لذّت‌جويى از بوى خوش ، براى معتكف چه حكمى دارد ؟\r\nجواب : بوييدن عطريّات و بوهاى خوش ، هرچند به قصد لذّت نباشد ، براى معتكف حرام است .\r\nسؤال 500 - خريدوفروش در صورت ضرورت و عدم ضرورت ، براى معتكف چه حكمى دارد ؟\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nجواب : خريدوفروش ، بلكه مطلق تجارت ، با نبودن ضرورت براى معتكف ، بنابر احتياط حرام است ؛ ولى پرداختن به امور دنيوى ، مانند خيّاطى و امثال آن ، اشكالى ندارد .\r\nسؤال 501 - آيا ممارات و مجادله در امور دنيوى و دينى ، براى معتكف جايز است ؟\r\nجواب : جدال بر سر مسائل دينى يا دنيوى ، به قصد غلبه كردن بر طرف مقابل و اظهار فضيلت ، حرام است .\r\nسؤال 502 - لمس و تقبيل همسر ، براى معتكف جايز است ؟\r\nجواب : اين امور براى معتكف حرام است ، بنابر احتياط واجب .\r\nسؤال 503 - اگر زنى را كه معتكف است ، طلاق رجعى دهند ، تكليفش چيست ؟ و اعتكافش چه حكمى دارد ؟\r\nجواب : اعتكافش باطل مىشود و بايد به خانه شوهر براى ادامه عدّه برود ( زيرا زن در مدّت عدّه طلاق رجعى نبايد از خانه شوهر خارج شود ) .\r\nسؤال 504 - غير از موارد چهارگانه‌اى كه در سؤالات بالا به آن اشاره شد ، چه چيزهايى بر معتكف حرام است ؟\r\nجواب : پنج چيز بر معتكف حرام است ، چهار مورد آن در سؤالات قبل گذشت و مورد پنجم استمناست بنابر احتياط ، هرچند از طريق حلال باشد ، مانند ملاعبه با همسر .\r\n\r\nمبطلات اعتكاف\r\nسؤال 505 - اگر روزه شخص معتكف باطل شود ، آيا اعتكاف او هم باطل مىشود ؟\r\nجواب : آرى اعتكاف او هم باطل مىشود .\r\nسؤال 506 - اگر معتكف مرتكب فعل حرامى شود كه روزه را باطل نمىكند ، اعتكافش چه حكمى دارد ؟\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nجواب : هر كار حرامى اعتكاف را باطل نمىكند ؛ تنها امور خاصّى اعتكاف را باطل مىكند كه در بالا آمد .\r\nسؤال 507 - اگر اعتكاف به وسيله يكى از مبطلات و مفسدات باطل شود در صورت زير چه حكمى دارد ؟\r\nالف ) در صورتى كه اعتكاف ، واجب معيّن باشد .\r\nب ) در صورتى كه اعتكاف واجب غير معيّن باشد .\r\nج ) در صورتى كه اعتكاف استحبابى باشد .\r\nد ) در هر صورت آيا قضاى اعتكاف ، واجب فورى است ؟\r\nجواب : هرگاه اعتكاف خود را با يكى از امور پنج‌گانه بالا باطل كند ، اگر به سبب نذر بر او واجب معيّن بوده بايد قضا كند ، و اگر واجب غير معيّن بوده و اين امر در روز سوّم بوده ، نيز بايد قضا كند و اگر در روز اوّل و دوّم بوده لازم نيست . در ضمن ، قضاى اعتكاف واجب فورى نيست ؛ بلكه وقت آن وسيع است .\r\nسؤال 508 - اگر شخصى جاى كسى را كه معتكف بوده غصب كند ، فرموده‌اند اعتكاف او باطل است . حال اگر جاهل يا عامد بوده و اكنون پشيمان شده و جاى خود را عوض كرده ، آيا اعتكاف او صحيح است ؟ و در صورت عمد آيا كفّاره دارد ؟\r\nجواب : اگر جاهل به موضوع باشد ، اعتكاف او صحيح است ؛ ولى اگر غصب بودن را مىدانسته و حكم اعتكاف را نمىدانسته ، اعتكاف او صحيح نيست و توبه در اينجا مشكلى را حل نمىكند .\r\n\r\nقضا و كفّاره اعتكاف\r\nسؤال 509 - اگر شخص معتكف در اثناى اعتكاف واجب ( به نذر يا مثل آن ) بميرد ، آيا قضاى آن بر ولىّ او واجب است ؟\r\nجواب : واجب نيست .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nسؤال 510 - آيا باطل كردن اعتكاف به وسيله جماع يا ساير محرّمات كفّاره دارد ؟ و اگر كفّاره دارد ، آيا مثل كفّاره ماه رمضان است ؟\r\nجواب : آرى جماع كفّاره دارد و مانند كفّاره ماه رمضان است ؛ ولى ساير مبطلات غير جماع كفّاره ندارد .\r\nسؤال 511 - در فرض بالا اگر اعتكاف او در ماه رمضان همراه قضا و روزه ماه رمضان باشد و باطل شود ، آيا بازهم همان كفّاره را دارد ؟\r\nجواب : در چنين فرضى دو كفّاره بر او واجب مىشود ؛ يك كفّاره براى ماه رمضان يا قضاى آن و يك كفّاره براى اعتكاف .\r\nسؤال 512 - در فرض فوق اگر نذر كند در ماه رمضان معتكف شود ، سپس در ماه رمضان روزه خود را باطل كند ، چند كفّاره بر او واجب است ؟\r\nجواب : سه كفّاره بر او واجب مىشود ؛ كفّاره‌اى براى ماه رمضان و كفّاره‌اى براى اعتكاف و كفّاره‌اى براى تخلّف از نذر ؛ مگر اين كه زمان براى اداى نذر او باقى باشد كه در اين صورت كفّاره نذر تعلّق نخواهد گرفت .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nفصل سيزدهم : احكام خمس\r\n\r\n[ متعلَّق خمس 
  ]\r\n\r\n1 - خمس منافع كسب\r\nسؤال 513 - اگر سرمايه كسى مخمّس شود و با گذشت يك سال مالى ، در اثر تورّم ناشى از افزايش حجم پول در گردش ، ارزش پولى آن افزايش بيابد ؛ ولى جنس عوض نشود و مقدار آن ثابت بماند آيا در اينجا ربح صدق مىكند و مشمول خمس مىشود ؟\r\nجواب : ربح در اينجا صدق مىكند ، زيرا نوسانات محدود و كوتاه مدّت در عرف بازار هنوز به رسميّت شناخته نشده است و تنها در محافل علمى مورد بحث است ؛ توضيح اين كه در بعضى از جوامع كنونى كمترين تغيير در تورّم ، در محاسبات بدهىها و مطالبات در عرف بازار لحاظ مىشود ، مثلًا بانكهاى اين كشورها هر سال ، هنگامى كه بهره سپرده‌ها را مىدهند در كنار بهره ، تفاوت تورّم را هم مىپردازند ، يعنى در عرف بازار آنها ، محاسبه تورّم به عنوان يك اصل اقتصادى شناخته شده است ؛ در اين كشورها مىتوان تورّم را در همه دادوستدها ملحوظ داشت ؛ ولى در عرف كشورهاى ديگر اين مسأله فقط در محافل علمى مطرح است و مىدانيم مسائل فقهى بر محور موضوعات عرفى دور مىزند ؛ نه موضوعات خاصّ محافل علمى .\r\nسؤال 514 - چندين سال است كه مشغول ساختن منزل مسكونى مىباشم ، فقط پول زمين را يك جا پرداخته‌ام ؛ ولى بقيّه كارهايش را به تدريج انجام داده‌ام ، حكم خمس آن را بيان فرماييد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nجواب : در صورتى كه مبلغ اوّليّه از درآمد همان سال بوده خمس ندارد ؛ امّا اگر از درآمد سالهاى قبل بوده خمس دارد ؛ ولى بقيّه را كه تدريجاً ساخته‌ايد ، مشمول خمس نيست .\r\nسؤال 515 - يك منزل مسكونى ساخته‌ام كه يك سوّم پول آن غير مخمّس ، و يك سوّم آن قرض مضاربه‌اى ، و يك سوّم آن وام مىباشد ، آيا در صورت فروش خمس به آن تعلّق مىگيرد ؟\r\nاگر آن را با زمين معامله كنم و اضافى آن را خرج خودش كنم چطور ؟\r\nاگر از پول فروش آن بلافاصله زمين خريده و اقدام به ساخت كنم چطور ؟\r\nجواب : نسبت به غير مخمّس خمس تعلق مىگيرد .\r\nسؤال 516 - آيا پولى كه به خاطر خريدن خانه ، يا ازدواج ، يا مانند آن نگهدارى مىشود ، مشمول خمس است ؟\r\nجواب : اگر سال بر آن بگذرد خمس دارد و در موارد ضرورى حاكم شرع مىتواند ارفاقهايى لحاظ كند .\r\nسؤال 517 - وقتى شوهرم فوت كرد خانه‌اى حدود هشتاد متر داشتم كه آن هم در طرح خيابان بود ، با كار كردن و زحمت فراوان ، در حالى كه سه كودك يتيم داشتم ، بطور اقساط زمينى خريدم و اكنون آن زمين را به قيمت دو ميليون تومان فروخته و قصد دارم كه با مقدارى از اين پول به زيارت حجّ بيت اللّه الحرام بروم و بقيّه را در بانك بگذارم و از سود آن زندگى خود را بگذرانم تا محتاج فرزندان و خلق روزگار نباشم ، آيا به اين پول خمس تعلّق مىگيرد ؟\r\nجواب : اگر زمين را براى خانه مسكونى خريده‌ايد و بعداً ناچار به فروش آن شديد خمس ندارد ، در غير اين صورت خمس دارد ؛ ولى مىتوانيد با يكى از نمايندگان ما دستگردان كنيد تا به شما ارفاق كند و تخفيف بدهد .\r\nسؤال 518 - طبق فتواى امام راحل ( قدّس سرّه ) به قيمت منزل مسكونى خمس\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nتعلّق مىگيرد ؛ هرچند وسط سال خمسى آن را بفروشد و سال بر پول آن نگذرد ، آيا براى كسانى كه مقلّد معظّم له هستند ؛ راه حلّى وجود دارد كه از خمس آن معاف باشند و آن را در جاى ديگرى منزل خريدارى كنند ؟\r\nجواب : در اين مسأله ، مىتوانند از ديگرى تقليد كنند و ما معتقديم كه در فرض بالا خمس واجب نيست .\r\nسؤال 519 - برادرم مىخواهد يك باب منزل مسكونى براى اين جانب بخرد ، در حالى كه يقين دارم مال ايشان مخلوط به حرام است و خمس نمىپردازد ؛ حجّ واجب بر گردن دارد و به وظايف شرعى خود عمل نمىكند ، آيا استفاده كردن از چنين منزلى براى بنده جايز است ؟ معاشرت با چنين اشخاصى چه حكمى دارد ؟\r\nجواب : در مورد منزل بايد خودتان وجوه آن را بپردازيد ، و اگر مخلوط به حرام است نيز طبق وظيفه‌اى كه در مورد اين اموال در شرع مقدّس وارد شده عمل كنيد . « 1 » و در مورد معاشرت ، چنانچه توأم با امر به معروف و نهى از منكر و احتمال تأثير باشد اشكالى ندارد ، و اگر در اموال غير مخمّس او تصرّف مىكنيد خمس آن را بپردازيد .\r\nسؤال 520 - آيا حقّ التّوليه متولّى ، كه در آخر سال بابت انجام امور توليتى به او تعلّق مىگيرد ، مشمول خمس مىگردد ؟\r\nجواب : آرى مشمول خمس است .\r\nسؤال 521 - چيزى را كه انسان لازم دارد ، مانند تمبر ، پاكت و غيره ، اگر براى نياز بلند مدّت تهيّه كند و يك سال از خريد باقيمانده ، يا خريد همه آنها بگذرد ، در صورتى كه از نظر عقلى تهيّه آن براى استفاده تدريجى معقول باشد ، آيا خمس بر آنچه يك سال از خريد آن گذشته تعلّق مىگيرد ؟\r\nجواب : احتياط آن است كه خمس آن را بدهد .\r\n\r\n\r\n","description":"","footnote":"\r\n( 1 ) . شرح آن در مبحث خمس حلال مخلوط به حرام خواهد آمد .\r\n","page_name":" 171 ","page_number":171},
  {"content":"\r\n\r\nسؤال 522 - در گذشته از روى علاقه و بدون قصد فروش ، تمبر يادگارى جمع مىكردم ، حال قصد فروش آنها را دارم ، آيا بعد از فروش به پولش خمس تعلق مىگيرد ؟ و اصولًا آيا خود تمبر يادگارى خمس دارد ؟\r\nجواب : بعد از فروش ، اگر تا آخر سال خمسى خرج نشود ، خمس دارد .\r\nسؤال 523 - شخصى در وسط سال خمسى به مسجد كمك مىكند ، آيا اين ، جزء مؤونه حساب مىشود ؟\r\nجواب : آرى ، جزء مؤونه است .\r\nسؤال 524 - مستأجرين بايد مبلغى به عنوان وديعه و سپرده به مالكين بدهند تا به آنها خانه اجاره دهند و گرنه ، يا خانه را اجاره نمىدهند ، يا مال الاجاره بيشترى طلب مىكنند ، آيا مبلغ وديعه و سپرده كه طبعاً سال بر آن مىگذرد مشمول خمس است ؟\r\nجواب : مبلغ مذكور جزء مؤونه است و خمس ندارد ؛ امّا اگر آن را بازپس گرفت و نيازى به آن نداشت احتياط آن است كه خمس آن را بدهد .\r\nسؤال 525 - برادرى از صندوق قرض الحسنه وام چهارساله‌اى دريافت مىكند و در مدت سه سال و نيم اقساط آن را مىپردازد ، در آخر سال كه حساب خود را مىرسد حدود پنج هزار تومان پس‌انداز و مبلغ بيست هزار تومان بدهى دارد ، آيا مىتواند بدهى مزبور را كسر نمايد ، يا اين كه پنج هزار تومان مشمول خمس است ؟\r\nجواب : چنانچه اقساط وجه فعلى را پرداخته باشد ، وجه موجود خمس دارد ؛ ولى اگر بدهى دارد مىتواند از آن كم كند .\r\nسؤال 526 - پدرى در طول سال گاهى براى فرزندان خود مبلغى را پس‌انداز مىكند ، در واقع اين پس‌انداز را به تمليك آنها درمىآورد ، آيا به پس‌اندازهاى فوق خمس تعلّق مىگيرد ؟ در صورت تعلّق ، خمس آن بر عهده ولىّ است ، يا فرزندان پس از بلوغ ؟\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nجواب : چنانچه به فرزندان خود بخشيده ، و اگر بالغ هستند به قبض ايشان داده ، احتياطاً بايد خود فرزندان خمس آن را بدهند ، و اگر نابالغ هستند و مال تا سنّ بلوغ باقى باشد ، بنابر احتياط واجب خمس به آن تعلّق مىگيرد و فرزندان بايد بپردازند .\r\nسؤال 527 - دانشگاهها پولى به عنوان قرض ( بورسيّه ) به دانشجويان مىدهند و بعداً به تدريج پس مىگيرند ، آيا اين پول خمس دارد .\r\nجواب : خمس ندارد .\r\nسؤال 528 - اگر بعد از اتمام بافت قالى ، بدون اين كه سال بر آن بگذرد ، آن را بفروشند و به مصرفى برسانند ، خمس دارد ؟\r\nجواب : هرگاه سال خمسى بر آن نگذشته ، خمس ندارد .\r\nسؤال 529 - چنانچه شغل و درآمد فرد از قالىبافى نباشد ، بلكه قالى صرفاً جنبه كمك هزينه زندگى داشته باشد ، آيا خمس دارد ؟\r\nجواب : فرقى نمىكند ، اگر سال بر آن گذشته باشد خمس دارد .\r\nسؤال 530 - افرادى كه سال خمسى دارند ، اگر هنگام حساب سال قالى ناتمام باشد ، خمس آن را چگونه حساب كنند ؟\r\nجواب : جزء درآمد سال بعد حساب مىشود .\r\nسؤال 531 - زيد براى احيا كردن زمين موات نهرى كشيده و قسمتى از آن زمين را قبل از گذشتن سال احيا نموده است . آيا به اين زمين خمس تعلّق مىگيرد ؟ حكم قسمت ديگر آن زمين كه بعد از گذشتن سال احيا نموده چيست ؟\r\nجواب : آن قسمت كه قبل از گذشتن سال احيا نموده ، مشمول خمس است و بقيّه در آينده مشمول خمس مىشود .\r\nسؤال 532 - كسى مقدارى از پول خود را به صورت مضاربه سرمايه‌گذارى كرده است ، اگر سال بر اين پول ، كه اصل سرمايه است ، بگذرد و همچنان با آن معامله كند ، آيا خمس دارد ؟\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nجواب : اگر خمس آن پول را قبلًا داده ، اصل پول خمس ندارد و الّا بايد خمس آن را بدهد ؛ ولى منافع آن در هر حال خمس دارد .\r\nسؤال 533 - آيا به پولى كه در بانك مسكن ، جهت تهيّه مسكن گذاشته مىشود ، و چندين سال مىگذرد تا منزل آماده شود ، خمس تعلّق مىگيرد ؟\r\nجواب : اگر پول را براى اين گذارده كه وام بيشتر بگيرد خمس دارد ، و اگر پول پيش‌پرداخت مسكن است خمس ندارد .\r\nسؤال 534 - آيا به جوايز بانكى خمس تعلّق مىگيرد ؟\r\nجواب : احتياط واجب آن است كه خمس آن را بدهند .\r\nسؤال 535 - شخصى مبلغى را در بانك به عنوان پس‌انداز بلند مدّت 5 ساله سرمايه‌گذارى مىكند ، پس از مدّتى متوجّه مىشود كه خمس آن مبلغ را نداده است . اگر بخواهد حساب را ببندد بانك سودهاى متعلّقه را كسر مىنمايد و به مقدار كمى تقليل مىدهد ، آيا اين شخص بايد فوراً حساب بانكى را ببندد تا مبلغ خمس را جدا كند ، يا مىتواند در انتهاى پنج سال خمس اصل مال و سود آن را با هم بدهد ؟ آيا مىتواند خمس مال را از پول ديگرى بپردازد تا حساب بانكى بسته نشود ؟\r\nجواب : مجاز است كه خمس آن را از مال ديگرى بپردازد ، و اگر مال ديگرى ندارد به او اجازه مىدهيم خمس خود را تا پايان مدّت تأخير بيندازد .\r\nسؤال 536 - يك سال و نيم است به استخدام سازمان بهزيستى درآمده‌ام و ماهيانه 30 هزار تومان حقوق مىگيرم ، با توجّه به اين كه مجرّد هستم و در خانه پدرى مىباشم ، حقوق ماهيانه‌ام را در حساب كوتاه مدّت بانكى به صورت پس‌انداز جمع نموده‌ام ؛ لطفاً بفرماييد :\r\nالف ) آيا به اين حساب پس‌انداز خمس تعلّق مىگيرد ؟\r\nجواب : آرى ، خمس تعلّق مىگيرد ؛ ولى در صورت نياز مبرم به شما اجازه مىدهيم خمس را به تأخير بيندازيد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nب ) بهره‌اى كه به اين پس‌انداز تعلّق مىگيرد ، چه حكمى دارد ؟\r\nجواب : چنانچه شرط خاصّى در مورد پس‌انداز نكرده باشيد و خود آنها بهره‌اى بدهند ؛ اشكالى ندارد ، ولى خمس به آن تعلّق مىگيرد .\r\nسؤال 537 - آيا به پولى كه پدر و مادر به فرزندانشان ، به عنوان بخشش يا هزينه تحصيل مىدهند ، با گذشت سال خمس تعلّق مىگيرد ؟\r\nجواب : چنانچه تمليك كرده باشند و اضافه از هزينه سال باشد ، بنابر احتياط واجب خمس دارد .\r\nسؤال 538 - اين جانب در كارخانجات مخابراتى مشغول به كار مىباشم و در وقت اضافى اقدام به طرّاحى و ساخت تعدادى ابزار نموده و از آنها درآمد خوبى به دست مىآورم ، با توجّه به اين كه ابزارهاى فوق بايد با دستگاه اجاره‌اى تكميل شده و قطعه توليد نمايد ، آيا به آنها خمس تعلّق مىگيرد ؟\r\nجواب : چنانچه با دادن خمس آنها مشكلى براى زندگى شما پيدا نشود ، بايد خمس آن را بدهيد .\r\nسؤال 539 - آيا هزينه‌اى كه صرف تصفيه فاضلابهاى خطرناك بعضى از صنايع مىشود ، از هزينه‌هاى تحصيل كالا محسوب شده و از پرداخت خمس معاف است ؟\r\nجواب : اين هزينه‌ها جزء هزينه كالاست و خمس تنها به سود تعلّق مىگيرد .\r\nسؤال 540 - آقاى زيد احتياج به لباس و فرش دارد ، ولى پشمى را كه در دسترس دارد كم است ، به همين جهت چند سال پشم را جمع كرده و لباس و فرش درست مىكند ، آيا به اين پشم كه سال بر آن گذشته خمس تعلّق مىگيرد ؟\r\nجواب : اگر براى لباس و مانند آن كنار گذاشته و تهيّه لباس جز از اين راه ميسّر نيست ، خمس ندارد .\r\nسؤال 541 - شخصى مبلغى پول جهت تشرّف به زيارت خانه خدا در بانك وديعه گذاشته است ، آيا به آن پول خمس تعلّق مىگيرد ؟\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nجواب : خمس ندارد .\r\nسؤال 542 - خانمى زمين موروثى پدرى را فروخته و با پول آن جهت عزيمت به حج ، خود و فرزندانش ثبت نام نموده و امسال اسامى آنان اعلام شده است ، آيا در صورت گذشتن يك سال يا بيشتر بر زمين يا پول زمين ، خمس به آن تعلّق مىگيرد ؟\r\nجواب : ارث مشمول خمس نيست ؛ مگر اين كه قيمت زمين از زمانى كه مال الارث به او منتقل شده ، افزايش يافته باشد كه به افزايش آن خمس تعلّق مىگيرد ، اگر قبل از گذشتن سال آن را براى نام‌نويسى هزينه كرده ، در اين صورت چيزى بر او نيست .\r\nسؤال 543 - آيا به سرمايه خمس تعلّق مىگيرد ؟\r\nجواب : سرمايه خمس دارد ؛ مگر اين كه اداى خمس سبب شود كه نتواند به وسيله بقيّه ، زندگى خود را اداره كند .\r\nسؤال 544 - آيا به موادّ مصرفى مورد نياز ، مانند موادّ غذايى موجود در منزل كه مقدارى از آن به مصرف رسيده و مقدارى از آن در انتهاى سال خمسى باقى مىماند ، خمس تعلّق مىگيرد ؟\r\nجواب : تمام اين‌ها خمس دارد ، و مىتوان مبلغى بطور تخمين براى آنها در نظر گرفت ، و به قيمت روز در بازار آزاد محاسبه مىشود .\r\nسؤال 545 - آيا به پول كسانى كه خمس اموال خود را نمىپردازند و به مساجد و يا حسينيّه‌ها كمك مىكنند ، خمس تعلّق مىگيرد ؟\r\nجواب : اگر در همان سال درآمد ، هديه كنند خمس ندارد ، و اگر يقين داريد كه آن پول غير مخمّس است ، بايد خمس آن را داد و سپس مصرف كرد ؛ ولى براى اين كه مؤمنين در زحمت نيفتند ما در اين گونه موارد اجازه مىدهيم آن خمس را در همان مسجد يا حسينيّه مصرف كنند .\r\nسؤال 546 - آيا كسى كه ماليات مىپردازد ، آن مقدار جزء خمس و زكات او حساب مىشود ؟\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nجواب : ماليات جزء خمس حساب نمىشود ؛ بلكه مانند مال الاجاره منزل يا اجرت دكتر و كارگر است . اگر مثلًا شما كارگرى را استخدام كنيد كه كوچه شما را تميز كند ، آيا هزينه آن از باب خمس حساب مىشود ، يا مؤونه سال شماست ؟ مصارف ماليات همه از اين قبيل است .\r\nسؤال 547 - از آنجا كه سيگار جزء مؤونه شرعى نيست ، آيا بايد خمس آن پرداخت شود ؟\r\nجواب : استعمال دخانيات و از جمله سيگار مطلقاً جايز نيست و پولى كه در اين راه مصرف مىشود ، جزء مؤونه زندگى نيست .\r\nسؤال 548 - افراد مجرّد از درآمد بين سال به مرور زمان لوازم ازدواج تهيّه مىكنند ؛ چون در وقت حاجت ، تمكّن تهيّه آن را ندارند ، آيا اين وسايل جزء مؤونه حساب مىشود ، يا خمس دارد ؟\r\nجواب : در صورتى كه اين كار در ميان مردم رايج باشد و به صورت هزينه معمولى درآيد ، خمس ندارد .\r\nسؤال 549 - در مسأله 1506 توضيح المسائل فرموده‌ايد : « وسايل مورد نياز كه در اثناى سال مىخرد ، اگر بعداً از آنها بىنياز شود ، خمس ندارد » ، آيا كتاب داستانى كه شخص مىخرد و يك بار مىخواند و ديگر به درد او نمىخورد ، خمس دارد ؟\r\nجواب : خمس ندارد .\r\nسؤال 550 - كسى كه چندين سال خمس اموالش را نداده و به ياد ندارد كه هر سال چقدر پس‌انداز كرده است ، چگونه بايد تسويه حساب كند ؟ آيا مىتوان مبلغ خمس را كنار گذاشت و بعداً پرداخت كرد ، يا بايد حتماً سر سال پرداخت نمود ؟\r\nجواب : آنچه مربوط به خانه و وسايل زندگى است ، خمس ندارد ، بقيّه را محاسبه نمايد و خمس آن را بپردازد و در صورت شك با حاكم شرع مصالحه مىكند ، و پرداختن خمس از آغاز سال جايز است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nسؤال 551 - عالمى در شهر ماست كه اموال مشمول خمس را بر مبناى پول زمان خريد محاسبه مىنمايد ، آيا طريقه عمل كردن ايشان صحيح است ؟\r\nجواب : خمس بر اساس قيمت فعلى است ؛ ولى اگر براى پرداخت‌كننده مشكل و سنگين باشد ، مىتوان به قيمت سابق محاسبه كرد ؛ مشروط بر اين كه هرگاه ملك را بفروشند ، خمس تفاوت را بدهند .\r\nسؤال 552 - شخصى در امرار معاش ساليانه خود به زمين مزروعى احتياج دارد و غير از آن زمين ، منبع درآمد ديگرى ندارد . به همين جهت گاو و گوسفندانى را فقط براى كود آنها نگهدارى مىكند ( لازم به ذكر است زمين مذكور بدون كود ، ابداً زراعت نمىدهد ) ، از شير و پشم و موى حيوانات مذكور نيز استفاده مىكند ؛ ولى مقصود از نگهدارى حيوانات همانطور كه گفته شد استفاده از كود آنهاست . آيا حيوانات مذكور خمس دارد ؟\r\nجواب : حيواناتى كه براى كود نگهدارى مىشود ، جزء سرمايه است و خمس دارد .\r\n\r\n2 - مال حلال مخلوط به حرام\r\nسؤال 553 - هرگاه مالى كه از راه حرام به دست آمده ، در كار حلالى سرمايه‌گذارى شود و سود بدهد ، آيا اين سود حلال است ؟\r\nجواب : اين سود نيز تابع سرمايه است و تصرّف در هر دو حرام است .\r\nسؤال 554 - آيا از مال حلال مخلوط به حرام مىشود به مسجد كمك كرد ؟\r\nجواب : اگر مقدارش را نمىداند و صاحبان آن را نمىشناسد ، بايد خمس آن را بپردازد و بعد صرف مسجد كند .\r\nسؤال 555 - پدرى كه ثروتش از راه حرام به دست آمده ، چنانچه جهيزيّه‌اى براى دخترش تهيّه كند ، يا هديه‌اى به او بدهد ، آيا دختر مىتواند از آن در خانه شوهر\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاستفاده كند ؟ راه پاك كردن آن چيست ؟\r\nجواب : اگر يقين ندارد كه از مال حرام است براى او اشكالى ندارد و اگر يقين دارد چنانچه مقدار حرام و صاحبانش شناخته شده نيستند ، واجب است خمس آن را بپردازد ، و بقيّه پاك مىشود .\r\n\r\n3 - گنج\r\nسؤال 556 - منطقه‌اى وجود دارد كه در آن اشياى عتيقه يافت مىشود ؛ ولى اين اشيا همراه ميّت دفن شده است و بيش از پانصد سال از دفن آنها مىگذرد . آيا كندن زمين براى بيرون آوردن اين گنج‌ها ، با توجّه به اين كه احتمالًا يا قطعاً نبش قبر مىشود و استخوانهاى ميّت نيز بيرون مىآيد ، جايز است ؟ آيا اشياى مذكور حكم گنج دارد و خمس آن واجب است ؟\r\nجواب : هرگاه - آن طور كه نوشته‌ايد - صدها سال بر آن گذشته ، اشياى مذكور حكم گنج را دارد و خمس آنها واجب است ؛ ولى اگر موجب نبش قبر مسلمان شود جايز نيست ؛ مگر اين كه اثرى از اموات باقى نباشد .\r\nسؤال 557 - يكى از مواردى كه طبق فتواى همه مراجع تقليد - ادام اللّه عزّهم - خمس آن واجب مىباشد ، گنج است ؛ و معناى اين سخن اين است كه يابنده گنج شرعاً مالك آن مىشود ، و بايد خمس آن را بپردازد ؛ با توجّه به اين مسأله چرا دولت اسلامى اين گونه گنج‌ها را به بهانه حفظ آثار باستانى و غير آن تملّك مىكند ؟ و بر فرض جواز آيا نبايد معادل قيمت آن را به يابنده گنج كه شرعاً مالك است ، بپردازد ؟\r\nجواب : البتّه به عنوان اوّلى گنجها با شرايطى متعلّق به صاحبان زمين ، و در اراضى مباح ، متعلق به يابنده آن است ؛ ولى هرگاه حكومت اسلامى به خاطر مصالحى كه در عناوين ثانويّه مىگنجد لازم ببيند كه گنج در اختيار بيت المال اسلام قرار گيرد ، بايد مطابق آن عمل شود .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\n4 - معدن\r\nسؤال 558 - پدرى داراى شش پسر است ، خرج و مخارجشان مشترك است و متعارف هم اين است كه تا وقتى كه پدر اموال را بين آنها تقسيم نكند ، مال پدر محسوب مىشود ، حالا يكى از برادران ، كه كارش حفر معدن است ، با چند نفر ديگر ( غير از افراد خانواده خود ) به معدنى از زمين‌هاى عمومى دست يافته است ، و پس از اخراج معدن مقدارى از آن را به فروش رسانده و پولى به دست آورده و بعد از تقسيم ، اين پول را به خانه مىآورد ، و آن را به اسم دايىاش مدّتى در بانك مىگذارد و منافعى هم به دست مىآورد ، اكنون برادران مىخواهند تشكيل خانواده بدهند ، لذا پدر تمام مايملك خود را با پول مذكور ( غير از منافع بانكى ) بين فرزندان تقسيم مىكند ، سؤال اين است كه آيا نسبت به باقيمانده معدن پدر و برادران ديگر حق استفاده دارند ؟ و نيز نسبت به منافع بانكى كه در اموال تقسيم شده نبود ، حق دارند ؟\r\nجواب : اگر معدن را به نيّت همه برادران و پدر استخراج كرده ، باقيمانده آن و منافع شرعى پول ، به همه تعلق مىگيرد ، و اگر به نيّت شخص خودش اخراج كرده متعلّق به خودش مىباشد ، و به هر نحو كه بخواهد مىتواند ميان فرزندان تقسيم كند ، يا براى خودش نگهدارد .\r\nسؤال 559 - لطفاً پيرامون معدن به سؤالات زير پاسخ فرماييد :\r\nالف ) با توجّه به مالكيّت دولت اسلامى نسبت به معادن كشور ، آيا كسى مىتواند خارج از ضوابط حكومت اسلامى ، معدنى را مالك شود ؟\r\nب ) اگر كسى معدنى را مالك شد و يا به صورت موقّت بهره‌بردار آن شد ، آيا مىتواند نسبت به حريم معدن ادّعايى داشته باشد ؟\r\nج ) اگر نسبت به حريم بتواند مدّعى باشد ، آيا اين مطلب در فرض مالكيّت او نسبت به معدن است ؟ يا اعمّ از مالكيت و بهره‌بردارى است ؟\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nد ) اگر كسى موقّتاً بهره‌بردار از معدنى شد ، آيا مىتواند نسبت به حريمى كه فعلًا مورد نيازش نيست ، مدّعى شود ؟\r\nه - ) با فرض مالكيّت دولت نسبت به معادن ، و فرض وجود حريم براى معدن ، و لو حريمى كه سالهاى آتى احتمالًا مورد نياز باشد ، اگر همان دولتِ مالك ، حريمى تصوّرى و احتمالى را به فرد ثالث ( غير از بهره‌بردار معدن ) ، واگذار قطعى نمايد ، آيا بهره‌بردار از معدن مىتواند نسبت به حريم تصوّرى و احتمالى معدن ادّعايى داشته باشد ؟\r\nو ) اگر مالك معدن ( يعنى دولت ) هيچ‌گونه ادّعايى نسبت به حريم تصوّرى يا واقعى معدن نداشته باشد ، آيا بهره‌بردار مىتواند نسبت به هر دو قسم از حريم ( تصوّرى و واقعى ) ادّعايى داشته باشد ؟\r\nز ) اگر بهره‌بردار از معدن نتواند از معدن بهره‌بردارى نمايد ؛ به دليل اين كه مالك معدن ( يعنى دولت ) حريم واقعى معدن را به فرد ثالث واگذار نموده است ، آيا شرعاً بهره‌بردار مىتواند براى فرد ثالث ايجاد مزاحمت نمايد ؟\r\nح ) اگر بهره‌بردار از معدن اقدام به انفجار نمايد و اين انفجار موجب تشنّج اعصابِ افراد ساكنِ در اطراف معدن شود ، از نظر شرع مقدّس اين نوع بهره‌بردارى چه حكمى دارد ؟ حكم شرعى متوجّه بهره‌بردار است يا صادركننده مجوّز بهره‌بردارى ؟ اگر شدّت انفجار فرضاً موجب سقط جنينى شود ، چه كسى مقصّر است ؟\r\nط ) اگر بهره‌بردارى از معدن موجب سلب آسايش ، آرامش و آلوده نمودن محيط زيست شود ، آيا شرعاً مىتوان از معدن بهره‌بردارى كرد ؟ اگر براى امور خيريّه و عام المنفعه باشد ، چه حكمى دارد ؟\r\nى ) اگر كسى ادّعا كند حقّ استفاده از معدن از نظر زمانى ، بر حقّ استفاده از منزل مسكونى در اطراف معدن تقدّم دارد . در اين صورت كدام يك بايد از حق خود صرف نظر كند ؟ و يا هر يك مىتواند از حق خود استفاده كند و هيچ يك برترى بر ديگرى ندارد ؟\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nك ) بر فرض لزوم رعايت حريم معدن ، ملاك حريم واقعى است ( يعنى آنچه الان مورد احتياج است ) يا حريم احتمالى ، كه ده‌ها سال آينده - بر فرض ادامه بهره‌بردارى از معدن - مورد نياز خواهد بود را نيز شامل مىشود ؟ ( با توجّه به اين كه هرچه از معدن استخراج مىشود ، مكان موادّ استخراجى به عنوان حريم عمليّات استخراج ، مىتواند مورد استفاده قرار گيرد ) .\r\nجواب : معدن ، خواه در تملّك اشخاص باشد يا تملّك دولت ، و واگذارى خواه به صورت تملّك باشد يا بهره‌بردارى ، داراى حريم است ، و مراد از حريم معدن ، آن مقدار فضا و محلّى است كه در عرف و عادت معدنچيان ، براى استخراج و بارگيرى و ساير احتياجات متعارف ، مورد نياز است .\r\nهرگاه در قانون حكومت اسلامى حدّى براى آن معدن در نظر گرفته شده است ، بر طبق آن عمل مىشود و اگر در قانون تبيين نشده ، بايد با مشاوره چند نفر از معدنچيان باسابقه و متديّن ، حدّ و حدود آن تعيين گردد و مطابق آن عمل شود و واگذارى اين حريم به ديگران در صورتى كه از طرف مسئولان بخش معدن و مطابق مقرّرات باشد ، اشكالى ندارد ، در غير اين صورت جايز نيست . البتّه حريم معدن ، نسبت به بهره‌بردارىهاى ممكن در حال و آينده نزديك ، در نظر گرفته مىشود و آينده دور معيار نيست . ضمناً بهره‌برداران از معدن در نحوه بهره‌بردارى و انفجارات خود ، بايد طورى عمل كنند كه مزاحمت و ضرر و زيانى براى همسايگان حاصل نشود .\r\nسؤال 560 - قريه‌اى كوه بزرگى دارد ، همه اهالى روستا گاو و گوسفند خود را در اين كوه مىچرانند ، هر قسمت از كوه به گاو و گوسفندان يك محلّه اختصاص داده شده است ، حال اگر كسى در چراگاه محلّه ديگر ، اشياى معدنى مثل ياقوت ، زمرّد و ساير اشياى قيمتى پيدا كند ، آيا حلال و جايز است ؟\r\nجواب : هرگاه كسانى معادنى در آنجا پيدا كنند ، متعلّق به خود آنهاست .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nمصرف خمس\r\nسؤال 561 - هرگاه مالى را به سيّد غنى بدهند و معلوم نباشد كه از سهم سادات است يا غير آن ، آيا سيّد غنى مىتواند بدون تفحّص آن را بگيرد و مصرف كند ؟\r\nجواب : احتياط آن است كه تحقيق كند ، اگر سهم سادات است نپذيرد .\r\nسؤال 562 - آيا مىتوان تمام يا قسمتى از سهم مبارك امام ( عليه السلام ) را به صندوق خيريّه ، كه براى كمك به مستمندان و ايتام تأسيس شده است ، پرداخت نمود ؟\r\nجواب : سهم امام ( عليه السلام ) در شرايط فعلى براى اقامه حوزه‌هاى علميه است ، كه سبب بقاى دين و مذهب و توجّه مردم به اسلام و برنامه‌هاى فرهنگى است ، و در موارد استثنايى مىتوان با اجازه مرجع تقليد مقدارى از آن را در ساير كارهاى خير مصرف كرد .\r\nسؤال 563 - آيا مىتوان به خانواده شخص نيازمند غير سيّدى كه سيّد است و خرج او اداره نمىشود ، خمس داد ، تا خرج زندگى مشترك كند ؟ يعنى خرج شوهر و فرزندانش نمايد .\r\nجواب : اشكالى ندارد .\r\nسؤال 564 - آيا كتب معتبره انساب و نيز مشجّرات و نسب‌نامه‌هايى كه در خانواده‌هاى سادات موجود است و نوعاً به تأييد علما رسيده ، در تأييد سيادت كافى است ؟\r\nجواب : مشجّرات و نسب‌نامه‌هايى كه به تأييد علماى معروف رسيده باشد ، براى اثبات سيادت كافى است .\r\nسؤال 565 - آيا ظنّ و اطمينان حاصل از طرق شرعيّه ، براى اثبات سيادت كافى است ( با توجّه به اين كه غير از امارات ظنّيّه وسيله ديگرى جهت حصول قطع به موضوع مذكور نداريم ) ؟\r\nجواب : ظنون قويّه و اطمينان كفايت مىكند ، و از همه بهتر شهرت به سيادت\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدر محل تولّد و زندگى است .\r\nسؤال 566 - آيا شهرت كم ، در حدّ ظنّ و اطمينان ، براى اثبات سيادت كافى است ؟ با توجّه به اين كه شجره‌نامه در اختيار نيست ، آيا وظيفه داريم كه شجره‌نامه را پيدا كنيم ؟\r\nجواب : پيدا كردن شجره‌نامه لازم نيست ؛ و اگر شهرت قابل ملاحظه‌اى در محل وجود داشته باشد ، كفايت مىكند .\r\nسؤال 567 - رؤياهاى صادقه در حدّ اطمينان يا ظن ، مربوط به سيادت ، و نيز ارتكازاتى كه كثيرى از مؤمنين بدون سابقه ذهنى يا آشنايى قبلى برايشان حاصل شده ، آيا نقشى در اثبات سيادت اشخاص دارد ؟\r\nجواب : اين گونه امور براى اثبات سيادت كفايت نمىكند .\r\nسؤال 568 - اگر مسجد يا حسينيّه يا مدرسه‌اى ، احتياج شديدى به كمك داشته باشد ، بطورى كه اگر حاصل نشود ، به احتمال قوى تعطيل خواهد شد ، از طرفى تحصيل اجازه مصرف وجوه شرعيّه ، از مجتهد و مرجع تقليد خيلى مشكل باشد ، يا بعد از مدّت طولانى حاصل شود ، آيا در اين حالت اجازه مصرف وجوه شرعيّه يكى از مجتهدين جامع الشّرايط ، براى مقلّدين ديگر مراجع تقليد ، كفايت مىكند ؟\r\nجواب : ما به شما اجازه مىدهيم كه در اين گونه موارد ، كه ضرورتى ايجاب مىكند ، به علماى معروف محل مراجعه كنيد و با رعايت دقّت و احتياط طبق نظر آنان عمل نماييد .\r\nسؤال 569 - اين جانب از نسل مير شاه‌وردى خان عبّاسى ، آخرين اتابك در چهارصد سال پيش ، هستم . بنا به نقل منابع تاريخى ، وى خود را از فرزندان حضرت عبّاس بن علىّ بن أبي طالب ( عليهما السلام ) مىدانسته و شجره‌نامه‌اى دالّ بر اين مدّعا نيز در دست است .\r\nاز سوى ديگر به شهادت پيرمردان و معتمدين فاميل و غير آنها از طوايف ديگر ،\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنياكان و اجداد ما هم به نشانه سيادت شالِ سبز به كمر مىبسته‌اند . مسائلى چون يائسگى زنان در 60 سالگى و مشاهده در عالم رؤيا و امثال آن ، نيز مؤيّد مطلب است ؛ لكن برخى از طوايف ديگر - البتّه بدون مدرك - مىگويند : « خاندان مير شاهوردى از نسل عبّاس بن عبد المطّلب هستند » يعنى آنها هم انتساب به هاشم بن عبد مناف را قبول دارند ولى نه از طريق عبّاس بن علىّ بن أبي طالب ( عليهما السلام ) . با اين اوصاف مستدعى است بفرماييد : آيا شرعاً آثار سيادت مترتّب مىشود ؟\r\nجواب : چنانچه آنها در محل خودشان مشهور به سيادت باشند ، خواه از نسل عبّاس بن عبد المطّلب ، يا عبّاس بن على ( عليهما السلام ) ، آثار سيادت و انتساب به هاشم را خواهند داشت .\r\nسؤال 570 - چرا وقتى پدر خانواده سيّد است ، نام سيّد روى فرزند باقى مىماند ، ولى اگر مادر سيّد باشد ، چنين نمىشود ؟\r\nجواب : معمولًا نَسَب انسان در عرف از طريق پدر منشعب مىشود ، به همين جهت هميشه فاميل كودكان ، مطابق فاميل پدر ثبت مىشود ، و در اسلام نسب خانواده از طريق پدر است ؛ هرچند سيادت مادر نيز سبب احترام فرزند است .\r\n\r\nمسائل متفرّقه خمس\r\nسؤال 571 - اگر كسى شك داشته باشد كه پدر يا برادر او ، خمس يا زكات مالش را مىدهد ، آيا مىتواند به صرف اين كه با چشم خود نمىبيند حمل بر صحّت كند ؟ تكليف ساير اعضاى خانواده در مصرف پول و ما يحتاج روزانه كه به آن احتياج دارند چيست ؟\r\nجواب : فعل او را حمل بر صحّت كنيد و بگوييد ان شاء اللّه به وظيفه خود عمل مىكند ، و براى شما اشكال ندارد .\r\nسؤال 572 - مدّتى قبل خانه‌اى از شخصى خريدارى شد ؛ ولى مبلغى از قيمت اين\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخانه مانده بود ؛ بعد از عقد قرارداد ، شخص بنگاهى باقيمانده پول را بابت خمس قبول مىكند و معامله تمام مىشود و سند خانه هم طبق قرارداد به نام مشترى مىشود ؛ امّا بعد از چند ماهى شخص قبول‌كننده خمس ، از عمل خود پشيمان مىشود ، آيا با پشيمانى اين شخص لازم است مبلغى را كه بابت خمس قبول كرده ، به او برگردانده شود ؟\r\nجواب : اين پشيمانى اثرى ندارد ، و خمس برنمىگردد .\r\nسؤال 573 - كسانى كه توانايى پرداخت خمس را ندارند ، چه بايد بكنند ؟\r\nجواب : به اقساط و بطور تدريجى مىپردازند و حاكم شرع مىتواند با ملاحظه حال آنها تخفيفى به آنها بدهد .\r\nسؤال 574 - آيا اشخاصى كه معتقد به خمس نيستند ، يا هستند و خمس نمىدهند ( سنّى يا شيعه ) ، پولى كه از آنها مىگيريم اشكال دارد ؟ و آيا خمس آن را بايد بدهيم ؟\r\nجواب : اگر يقين داشته باشيد كه به آن پول خمس تعلّق گرفته ، و طرف شيعه باشد ، بايد خمس آن را بدهيد ، و امّا اگر از اهل سنّت و يا از غير مسلمين بگيريد ، خمس دادن از آن لازم نيست .\r\nسؤال 575 - اگر بدانيم صاحب خانه از پولى كه خمس نداده غذا تهيّه نموده است ، استفاده از آن چه حكمى دارد ؟\r\nجواب : اگر يقين نداريد خانه يا غذاى او از پول غير مخمّس تهيّه شده ، تصرّف در آن مانعى ندارد ، و اگر يقين داريد ما به شما اجازه مىدهيم تصرّف كنيد و معادل خمس آن را ، كه تصرّف كرده‌ايد ، به سادات نيازمندى بپردازيد و اگر تمكّن نداريد بر ذمّه بگيريد و هر موقع توانستيد بپردازيد .\r\nسؤال 576 - اگر كودك ، يا سفيه ، يا كسى كه جنون ادوارى دارد پولى به دست آورد ، يا كسى پولى را به حساب او از طرف كسى واريز كند ، خمس آن بر عهده چه كسى است ؟\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nجواب : در مورد كودك نابالغ احتياط آن است كه خودش پس از بلوغ بپردازد ، و در مورد مجنون خمس به مال او تعلّق نمىگيرد ؛ ولى مجنون ادوارى در آن زمانى كه عاقل است بايد خمسش را بپردازد ، و امّا سفيه اداى خمس مالش با ولىّ اوست .\r\nسؤال 577 - خانمى است كه مقيّد به نماز مىباشد ؛ ولى همسر او گهگاه ، آن هم به اجبار زن نماز مىخواند . همچنين شوهر حساب سال ندارد ؛ آيا ماندن در خانه شوهر و استفاده از خوراك و پوشاك او جايز است ؟\r\nجواب : ماندن در خانه او جايز است و مىتواند از خوراك و پوشاك او استفاده كند و ما اجازه مىدهيم وجوه شرعيّه آن را بر ذمّه بگيرد و هر وقت توانايى پيدا كرد بپردازد و از امر به معروف و نهى از منكر ، در مورد نماز و وجوه شرعيّه ، خوددارى نكند .\r\nسؤال 578 - با توجّه به اين كه خمس يكى از ضروريّات اسلام است و جماعت صوفيّه فقط عشريّه مىدهند ، آن هم به قطبشان ، استفاده كردن از غذاها ، منزل آنها ، مخصوصاً نماز خواندن در منازل آنها ، چه حكمى دارد ؟\r\nجواب : جايز نيست ؛ مگر اين كه خمس آن مقدارى كه تصرّف مىكنيد بر ذمّه بگيريد و بعداً بپردازيد .\r\nسؤال 579 - آيا جايز است شخص قبل از رسيدن سال ، اموال خود را به قصد فرار از خمس به همسرش ، يا به شخص ديگرى ببخشد ؟\r\nجواب : چنانچه واقعاً ببخشد و اين مقدار بخشش در شأن او باشد خمس به او تعلّق نمىگيرد ؛ ولى از فضيلتى محروم شده است .\r\nسؤال 580 - كسى براى فرار از خمس ، قبل از سال خمسى پولش را به كسى مىبخشد تا بعد از سال خمسى آن شخص دوباره همان پول را به او ببخشد ، آيا اين كار باعث ساقط شدن خمس است ؟\r\nجواب : اشكال دارد و خمس ساقط نمىشود ( بنابر احتياط واجب ) .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nانفال\r\nسؤال 581 - طبق نظر حضرتعالى بريدن بىرويه درختان جنگل‌ها ، كه منابع اصلى توليد اكسيژن و ادامه حيات بشر بر كره خاكى است ، و تبديل آن مناطق به منطقه خشك چه صورتى دارد ؟\r\nجواب : الف ) جنگل‌ها جزء انفال است و تصرّف در آن منوط به اجازه حكومت اسلامى است .\r\nب ) هر كارى كه موجب ضرر و زيان مسلمين ، در كوتاه مدّت يا درازمدت مىشود ، جايز نيست ، و لازم است مردم مسلمان در اين گونه مسائل ، كه با محيط زيست انسان‌ها ارتباط شديد دارد ، كاملًا هوشيار و مراقب باشند .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nفصل چهاردهم : احكام زكات\r\nسؤال 582 - فلسفه تشريع زكات و اهداف آن را ، با توجّه به آيات و روايات ، بيان فرماييد .\r\nجواب : در تفسير نمونه ، جلد 8 ، ذيل آيه 60 سوره توبه ، مشروحاً بيان كرده‌ايم .\r\nسؤال 583 - آيا زكات گندم و جو كه با آبهاى رودخانه‌اى كه دولت به كشاورزان مىفروشد مشروب مىشود ، 101 است ، يا 201 مىباشد ؟\r\nجواب : زكات آن 101 است ؛ مشروط بر اين كه آب را با پمپ و مانند آن از رودخانه نكشند و الّا 201 است .\r\nسؤال 584 - طبق قانون بخش تعاون جمهورى اسلامى ايران ، شركتى با سرمايه 250 نفر از كاركنان تشكيل شده است . اين شركت طبق اساسنامه وظيفه دارد نسبت به پرداخت وام به سهامداران اقدام نمايد . بر اساس اساسنامه ، هيأت مديره مىتواند جهت تأمين بخشى از منابع مالى پرداخت وام ، به انجام امور اقتصادى و خدماتى مبادرت نمايد ؛ در اين راستا شركت مذكور با اجاره 150 هكتار زمين مزروعى به كاشت گندم و چغندر قند مبادرت نموده كه پس از كسر هزينه‌ها سود مناسبى نيز به دست آمده است . با توجّه به تعاونى بودن شركت و جمع‌آورى سرمايه‌هاى اندك و عدم تعيين محور كسب درآمد توسّط سهامداران ، به سؤال ذيل پاسخ فرماييد :\r\nآيا هيأت مديره شركت مىتواند بدون اخذ اجازه از سهامداران ، نسبت به كسر\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nزكات شرعى محصولات كشاورزى اقدام نمايد ؟\r\nجواب : بايد به سهامداران تذكر دهند ، اگر آنها خودشان اقدام نكردند ، ما به شما اجازه مىدهيم كه زكات را به صاحبانش برسانيد .\r\nسؤال 585 - به نظر حضرتعالى آيا زكات مال التّجارة واجب است ؟\r\nجواب : زكات مال التّجارة مستحب است .\r\n\r\nاشيايى كه زكات آن واجب است\r\nسؤال 586 - آيا زكات نقدين شامل ديگر اوراق نقديّه ( پول ) مىشود ؟ به بيان ديگر آيا در زكات ، درهم و دينار ( طلا و نقره بودن ) جزء موضوع است ، يا آن كه تمام موضوع جنبه پولى و ارزش مبادله‌اى آن است ، خواه طلا و نقره باشد ، يا چيز ديگر ؟\r\nجواب : ظاهر ادلّه ، انحصار زكات به طلا و نقره مسكوك است و شمول آن نسبت به اوراق نقدى و اسكناس ، نياز به الغاى خصوصيّت قطعيّه دارد كه قابل تأمّل است ؛ زيرا اگر الغاى خصوصيّت جنبه ظنّى داشته باشد در حكم استحسان و قياس خواهد بود ، كه از نظر فقهاى ما مردود است .\r\nسؤال 587 - آيا زكات منحصر به اشياى نُه‌گانه است ؟ يا با توجّه به فلسفه تشريع آن ، در صورت نياز جامعه ، قابل توسعه به اشياى ديگر نيز مىباشد ؟\r\nجواب : درست است كه فلسفه تشريع آن تعميم دارد ؛ ولى رواياتى داريم كه صريحاً زكات را منحصر به نُه چيز مىكند و غير آن را نفى مىنمايد .\r\nسؤال 588 - آيا حاكم اسلامى مىتواند غير از خمس و زكات واجب ، پرداخت وجوه ديگرى مانند ماليات را بر مردم مقرّر سازد ؟\r\nجواب : در صورتى كه ضرورتى براى جامعه اسلامى پيش آيد و هيچ راهى براى حلّ آن جز ماليات‌هاى جديد نباشد ، حكومت اسلامى مىتواند به مقدار لازم ماليات وضع كند ، و رعايت عدالت دينى در اين امر واجب است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nسؤال 589 - آيا تفاوتى بين دِين مؤجّل و دِين حالّ ، كه وام‌دهنده قدرت بر گرفتن آن را دارد ؛ ولى به خاطر فرار از زكات آن را مطالبه نمىنمايد وجود دارد ؟\r\nجواب : تفاوتى وجود ندارد ؛ هيچ‌كدام مشمول زكات نيستند .\r\nسؤال 590 - آيا به پولهايى كه در بانكها به صورت قرض الحسنه ، يا سپرده ، يا حساب جارى گذاشته مىشود ، عنوان دين صادق است يا وديعه ؟ و در هر صورت حكم زكات آن چيست ؟\r\nجواب : حساب قرض الحسنه و حساب جارى جنبه دين دارد و به همين دليل در تمام اوراق بانك بستانكار و بدهكار نوشته مىشود و وام چيزى جز اين نيست كه عين را مصرف كنند و عوض آن را بپردازند ؛ ولى سپرده ، جنبه سرمايه‌گذارى براى مضاربه دارد و همان‌گونه كه قبلًا گفته شد زكات در اسكناس و مانند آن نيست ، هرچند احتياط پرداختن آن است .\r\nسؤال 591 - آيا زكات تنها به عين تعلّق مىگيرد ، يا شامل دِين نيز مىشود ؟ در صورت تعلّق به دين بر عهده چه كسى است ، وام‌دهنده يا وام‌گيرنده ؟\r\nجواب : در صورتى كه وام‌گيرنده مالى كه زكات به آن تعلّق مىگيرد را نزد خود براى مدّت يك سال ( با اجتماع شرايط ديگر ) نگاهدارى كند زكات به او تعلّق مىگيرد ، نه وام‌دهنده .\r\nسؤال 592 - آيا زكات گرفتنى است يا دادنى ؟ به بيان ديگر در حكومت اسلامى كه قدرت بر مطالبه زكات و دريافت آن از زكات‌دهندگان هست ، آيا دولت مىتواند مطالبه زكات نمايد ؟ و در صورت ممانعت ، آن را با زور بگيرد ؟ يا اين كه پرداخت زكات تكليف شرعى زكات‌دهنده است و اگر نپردازد گناه كرده است و كسى حقّ گرفتن از او را ندارد ؟\r\nجواب : حكومت اسلامى حق دارد زكات را از مردم جمع‌آورى كند ، همان‌گونه كه در عصر پيامبر ( صلى الله عليه و آله ) و امير مؤمنان ( عليه السلام ) مأموران جمع‌آورى زكات به\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nفرمان آن حضرت به مناطق مختلف مىرفتند و به جمع‌آورى زكات مشغول مىشدند .\r\n\r\nزكات فطره\r\nسؤال 593 - آيا پرداختن زكات فطره از طرف حضرت ولىّ عصر ( عجّل اللّه تعالى فرجه الشّريف ) مشروع است ؟\r\nجواب : دادن فطره براى آن حضرت مفهوم صحيحى ندارد ؛ بهتر آن است كه براى سلامتى و تعجيل در ظهور پرنورش هر مقدار مىخواهند صدقه بدهند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nفصل پانزدهم : احكام حجّ\r\n\r\nشرايط وجوب حجّ\r\nسؤال 594 - زنى كه مهريّه زيادى ، كه به حدّ استطاعت حجّ مىرسد ، از شوهرش طلبكار است ، آيا به صرف طلب‌كارى مستطيع شده و حجّ بر او مستقرّ مىباشد ؟ و هرگاه قبل از گرفتن مهريّه از دنيا برود ، آيا لازم است شخصى را به نيابت از او به حجّ بفرستند ؟\r\nجواب : هرگاه گرفتن مهريّه از شوهر براى او عيب نباشد و مشكلى در زندگانى او و شوهرش ايجاد نكند ، مستطيع است و بايد به حجّ برود و اگر نرفت بايد ورثه او از مالش بردارند و ادا كنند .\r\nسؤال 595 - زن جوانى از طرف شوهر ، دوستان و فاميلها ، در جشن عروسى داراى مقدارى طلا شده ، كه قيمت آن به اندازه استطاعت حجّ مىباشد ، آيا اين زن مستطيع است ؟ يا چون زمان زينت و آرايش او مىباشد و خود را با آن آرايش مىكند طلاى مذكور جزء مؤونه مىباشد ؟ اگر همين طلا را بفروشد ، يا براى تبديل بطور مكرّر خريدوفروش نمايد چه تكليفى دارد ؟\r\nجواب : اگر آن مقدارى كه دارد جزء شئون او در مورد زينت است ، مستطيع نيست .\r\nسؤال 596 - حضرتعالى براى وجوب حَجّة الإسلام شرط فرموده‌ايد كه مكلّف عاقل باشد ، آيا منظور حضرتعالى جنون دائمى است ، يا جنون ادوارى و گاهگاهى را نيز شامل مىشود ؟\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nجواب : مراد جنون دائمى است و مجنون ادوارى اگر بتواند اعمال حجّ را در حالى كه عاقل باشد بجا آورد اشكال ندارد .\r\nسؤال 597 - اگر مكلّف در بين سال از حيث مالى مستطيع شود ، ولى قبل از رسيدن موسم حجّ در همان سال فوت كند ، آيا حجّ بر او واجب است ؟\r\nجواب : حجّ بر او واجب نيست .\r\nسؤال 598 - خانمى مستطيع شده و امسال نام او را اعلام نموده‌اند . نامبرده به دليل اين كه نابينا شده ، فرزند خود را نايب نموده است . آيا صرف نابينا شدن موجب اسقاط استطاعت است ؟ ضمناً نامبرده همراه ندارد و توان مالى براى پرداخت هزينه همراه را نيز ندارد .\r\nجواب : افراد نابينا اگر همراه نداشته باشند ، معمولًا مستطيع نيستند و اگر قبلًا استطاعتى نداشته‌اند لزومى ندارد كسى را به جاى خود بفرستند ؛ مگر اين كه خودشان مايل باشند .\r\nسؤال 599 - خانمى به دليل استطاعت مالى و بدنى ثبت نام نموده و امسال نام او را اعلام كرده‌اند ، بعد از اعلام ، تصادف كرد و در چند جاى بدنش شكستگى استخوان به وجود آمد ، در حال حاضر توان حركت و شستشو و طاهر كردن خود را ندارد و ممكن است اين وضعيّت تا موسم حجّ ادامه يابد ، سؤال اين است كه آيا نامبرده با همين وضع و با بدن نجس بايد به حجّ برود و طواف و نماز را با همين وضع بجا آورد ، يا اين كه بايد صبر كند تا سال بعد حالش مساعد شود ؟ و اگر سازمان حجّ و زيارت قول مساعد براى سال بعد نداد وظيفه‌اش چيست ؟\r\nجواب : اگر مىتواند با همين حال به مكّه برود و طبق وظيفه شرعى خود عمل كند ؛ مگر اين كه از رفتن عاجز باشد .\r\nسؤال 600 - مدّتى قبل به منظور تشرّف به مكّه معظّمه ثبت نام كردم ؛ ولى تا كنون موفّق به رفتن نشده‌ام ، با توجّه به گذشت زمان ، از لحاظ جسمانى ضعيف\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nشده‌ام و به همان نسبت از نظر درآمد ، فعلًا امكانات مالى اجازه اين كار را نمىدهد ؛ مگر اين كه ملك شخص خودم را در معرض فروش قرار دهم ، و چنان چه ملك را به فروش برسانم در مضيقه قرار خواهم گرفت . آيا جايز است ملكى كه از آن امرار معاش مىكنم ، در معرض فروش قرار دهم ؟\r\nجواب : اگر هزينه‌هاى واجب حجّ را نداريد مستطيع نيستيد و مىتوانيد فيش حجّ خود را بفروشيد و قيمت آن را مصرف كنيد .\r\nسؤال 601 - يكى از مؤمنين اهل مدينه از مسجد شجره محرم مىشود و به قصد اين كه در جدّه پولى از برادرش بگيرد ، تا به وسيله آن مستطيع شود ، به طرف جدّه حركت مىكند ؛ ولى برادرش پولى ندارد كه به او بدهد ، مدّتى براى تهيّه پول معطّل مىشود تا اين كه پس از مدّتى شخصى مقدارى پول به عنوان هديه يا غير آن به برادرش مىدهد و او هم در اختيار اين شخص مىگذارد آيا احرام اوّلش صحيح است ؟\r\nجواب : ظاهر اين است كه احرامش صحيح و حجّ او كفايت از حَجّة الإسلام مىكند .\r\n\r\nحجّ نيابتى\r\nسؤال 602 - پدر يا مادرى براى حجّ ثبت نام كرده و پيش از فرا رسيدن نوبت اعزام ، فوت نموده و نسبت به حجّ خود وصيّتى نكرده است ؛ اكنون با توافق ورثه ، يكى از فرزندان متوفّى جهت انجام حجّ نيابتى انتخاب مىشود و اين در شرايطى است كه اين شخص ( فرزند ) ، استطاعت بدنى و مالى دارد و استطاعت طريقى او منحصراً با استفاده از فيش متوفّى ( پدر يا مادر ) حاصل مىشود . سؤال اين است كه :\r\nالف ) آيا اين شخص ( فرزند ) بايد براى خود حجّ بجا آورد ، يا براى پدر و مادر خود ؟\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nجواب : بايد براى پدر يا مادر ، كه صاحب فيش بوده‌اند ، حج بجا آورد ؛ مگر اين كه با ورثه توافق كند كه براى پدر و مادر حجّ ميقاتى خريدارى كند و براى خود حجّ استطاعتى بجا آورد .\r\nب ) اگر بايد براى پدر يا مادر خود حجّ بجا آورد ، چنانچه تخلّف كند و براى خودش بجا آورد ، آيا حجّ او مجزى از حَجّة الإسلام خودش مىباشد ؟\r\nجواب : حجّ او صحيح است ولى بايد تمام پول فيش را به قيمت روز بازپس دهد ، تا ورثه درباره حجّ پدر يا مادر تصميم بگيرند .\r\nسؤال 603 - آيا انجام يك عمره مفرده استحبابى ، به نيّت خود و به نيابت تبرّعى ديگران ، صحيح است ؟\r\nجواب : احتياط آن است كه آن را به نيّت خود بجا آورد و هر مقدار از ثواب آن را كه مىخواهد به ديگران هديه كند .\r\n\r\nعمره\r\nسؤال 604 - هرگاه شخصى رجاءً به احرام عمره مفرده محرم شود ، آيا بايد در طواف ، نماز طواف ، سعى ، تقصير ، طواف نساء و نماز طواف نساء كلمه رجاءً را در نيّت بياورد ؟ مثلًا نيّت كند : « هفت دور طواف عمره مفرده بجا مىآورم رجاءً قربةً الى اللّه » ، يا اين كار لازم نيست ؟\r\nجواب : همين اندازه كه نيّت رجا در ذهن او نسبت به تمام اعمال عمره وجود دارد كافى است ، و لازم نيست كلمه رجا را تكرار كند .\r\nسؤال 605 - در مواردى كه فاصله بين دو عمره كمتر از يك ماه است و شخص مىخواهد براى خودش رجاءً عمره مجدّد بجا آورد ، اگر به اين صورت نيّت كند : « محرم مىشوم به احرام عمره مفرده رجاءً قربةً الى اللّه » ، كافى است ؟\r\nجواب : اشكالى ندارد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nاحرام عمره مفرده\r\nسؤال 606 - آيا زائران ايرانى بيت الله الحرام ، در موسم حجّ تمتّع و يا عمره مفرده ، مىتوانند از ميقات حديبيّه ( كه محلى است ميان جدّه و مكّه ) محرم شوند ؟\r\nجواب : حديبيّه ميقات عمره مفرده است ( نه ميقات عمره تمتّع ) .\r\nسؤال 607 - برخى از زائران ايرانى در تلفّظ كلماتى مانند « لبّيك » ، « غَير » ، « يَوم » و مانند آن فتحه را به گونه‌اى ادا مىكنند كه گاهى احساس مىشود به كسره يا به ضمّه متمايل شده است ، و در مقابل بعضى از اهل دقّت يا وسواس اظهار مىدارند كه بايد فتحه كاملًا ظاهر شود و در تلفّظ گاهى چنان اشباع مىكنند كه شبيه به « الف » مىشود ، در حالى كه اساتيد قرائت زبان عرب و ائمّه جماعت مكّه و مدينه نيز به دقّتى كه گروه دوّم لازم مىدانند ، ادا نمىكنند . لطفاً نظر مبارك خود را در خصوص اداى صحيح اين كلمات مرقوم فرماييد .\r\nجواب : در اين گونه مسائل بايد به تلفّظ اهل لسان توجّه كرد و از آنجا كه اهلِ لسان فتحه را به صورت گروه دوّم نمىگويند ، احتياط آن است كه از آن پرهيز شود و آنچه از اهل لسان بارها شنيده‌ايم ، فتحه را كمى مايل به ضمّه يا كسره مىگويند ، و همان صحيح است .\r\nسؤال 608 - يكى از كارمندان سازمان حجّ و زيارت ، كه بيش از يك ماه در مكّه بوده و همين مدّت از عمره قبلى او گذشته ، براى كارى به جدّه مىرود ، در برگشت بدون احرام وارد مكّه شده است ، وظيفه‌اش چيست ؟\r\nجواب : كار خلاف شرعى انجام داده است و بايد برگردد و مُحرِم شود ، و عمره مفرده بجا آورد ؛ زيرا عبور از ميقات و ورود به مكّه براى كسى كه يك ماه از عمره او گذشته باشد بدون احرام و انجام اعمال جايز نيست .\r\n\r\nمحرّمات احرام\r\nسؤال 609 - تزريق آمپول در حال احرام در صورتى كه خون بيايد ، براى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nتزريق‌كننده و شخص مُحرم كه به او تزريق مىشود ، چه صورتى دارد ؟\r\nجواب : حرام نيست ، خواه خون بيايد يا نيايد .\r\nسؤال 610 - شخصى در حال احرام ، داخل اتوبوس غير مسقّف در حال طىّ مسير در روز ، مجبور است براى نوشيدن آب يا آوردن آب براى ديگر زائران ، به قسمت جلو اتوبوس كه مسقّف است ، برود . آيا گناهى كرده و كفّاره‌اى بر ذمّه او مىآيد ؟\r\nجواب : اين كار جايز نيست و كفّاره دارد و كفّاره آن ، يك گوسفند براى تمام مدّت احرام است ؛ ولى اگر در شب باشد و وجود سقف تأثيرى در حفظ از باران و سرما نداشته باشد اشكال ندارد .\r\nسؤال 611 - آيا آقايان در حال احرام و به هنگام طىّ طريق ، براى محافظت بدن از سرما ، مىتوانند از پتو كه حاشيه آن دوخته شده استفاده كنند و خود را بپوشانند ؟\r\nجواب : اشكالى ندارد ، و حكم لباس دوخته بر آن جارى نمىشود .\r\nسؤال 612 - آيا منظور از « مخيط » ، دوختنى است كه قطعات جدا از هم را به هم متّصل كند ، يا حتّى اگر روى همين جامه احرام امروزى كه يك پارچه است هم دوخت بزنند بدون اين كه پاره شده باشد ، آن هم اشكال دارد ؟\r\nجواب : اين گونه دوختن ضررى ندارد .\r\n\r\nشرايط طواف\r\nسؤال 613 - بعضى از بانوان هستند كه براى عادت نشدن ، مخصوصاً جهت اعمال حجّ ، قرص مىخورند و در اين هنگام بعد از نزديكى يا بدون نزديكى و در حال احرام لكّه مختصرى مىبينند ، اين خون چه نام دارد ؟ آيا ضررى به طواف و اعمال واجب آنها مىزند ؟\r\nجواب : خون مزبور حكم استحاضه را دارد و ضررى به اعمال حج نمىزند و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبايد مطابق استحاضه عمل كند ، و با توجّه به اين كه فقط لكّه‌هايى ديده و ادامه نداشته جز وضو چيزى بر او نيست .\r\nسؤال 614 - اگر بعد از تقصير در عمره مفرده يادش بيايد كه طواف را بدون طهارت انجام داده ، و يا به هر علّتى طواف باطل بوده است ، آيا وظيفه او تنها اعاده طواف و نماز است ، يا اعاده تمام اعمال لازم است ؟ ضمناً آيا پوشيدن لباس احرام ، مجدّداً واجب است ؟\r\nجواب : اعاده طواف و نماز لازم است و اعاده سعى و تقصير هم بنابر احتياط لازم است ؛ امّا پوشيدن لباس احرام لازم نيست .\r\nسؤال 615 - شخصى عمره مفرده‌اى به نيابت از پدرش انجام داده و روز بعد به نيابت مادرش محرم مىشود ، در اثناى آن متوجّه مىشود كه در عمره اوّل ، طواف و نماز آن را بدون وضو انجام داده است . وظيفه او در اين صورت چيست ؟\r\nجواب : طواف و نماز عمره اوّل را اعاده مىكند و عمره دوّم را به قصد رجا ادامه مىدهد ( توجّه داشته باشيد كه در يك ماه قمرى بيش از يك عمره نمىتوان انجام داد ؛ مگر به قصد رجا ، يعنى به اميد اين كه مطلوب باشد ، نه بطور قطعى ) .\r\nسؤال 616 - شخصى در پايان يكى از دورهاى طواف ، آن را رها كرده و لحظه‌اى استراحت مىكند و هنگامى كه براى تكميل آن برمىگردد شك مىكند كه شوط پنجم بوده يا ششم ، تكليفش چيست ؟\r\nجواب : احتياط واجب آن است كه آن طواف را رها كند و از نو شروع كند .\r\nسؤال 617 - فقها در دورهاى طواف و سعى موالات عرفيّه را معتبر دانسته‌اند ، با توجّه به اين مسأله ؛ اگر در بين طواف و يا سعى نماز فريضه را شروع كردند و ما نيز به تبعيّت آنها نماز را در همان جا كه بوديم خوانديم ، در حالى كه نماز در حدود ربع ساعت طول مىكشد ، آيا از همان جا طواف و سعى را ادامه داده و تكميل نماييم ، يا اعاده نيز لازم است ؟\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nجواب : از همان جا كه قطع كرده‌ايد تكميل نماييد و اعاده لازم نيست ، خواه قبل از چهار دور باشد يا بعد از آن .\r\nسؤال 618 - شخصى در يكى از دورهاى طواف يا سعى گامهايى را در اثر فشار جمعيّت بىاختيار پيموده و به همان نحو ادامه داده و طواف را به پايان برده است . تكليف او چيست ؟\r\nجواب : اگر منظور از بىاختيار بودن اين است كه در وسط جمعيّت قرار گرفته و قصد طواف دارد و جمعيّت او را پيش مىبرد ، اين وضع ضررى به طواف نمىزند ، همين اندازه كه به اختيار خود در ميان جمعيّت به قصد طواف قرار گيرد كافى است .\r\nسؤال 619 - با توجّه به تعميرات خانه كعبه ، كه گاهى با حصار چوبى اين خانه از ديد مردم مخفى مىشود و فقط حجر الاسود قابل رؤيت است و در اطراف كعبه از محدوده طواف ظاهراً چيزى باقى نمىماند ، لطفاً به سؤالات زير پاسخ دهيد ؟\r\nالف ) اگر مكلّف قبل از عزيمت به حجّ از اين جريان اطّلاع داشته باشد و بداند كه در محدوده معروف نمىتواند طواف كند ، آيا احرامش صحيح است و در صورت صحّت آيا اين مورد از موارد اضطرار شمرده مىشود كه طواف خارج از محدوده معروف صحيح مىباشد ؟\r\nجواب : احرام و طواف در اين حال صحيح است و ديدن خانه كعبه در صحّت مناسك معتبر نيست و طواف محدوده معيّنى ندارد ؛ حتّى در حال اختيار ؛ چه رسد به حال اضطرار .\r\nب ) آيا طواف در اطراف كعبه با وجود حصار چوبى صحيح مىباشد ؟ چه مانع ديدن بيت الله شود و چه نشود ؟\r\nجواب : طواف در هر دو حالت صحيح است ؛ همان‌گونه كه در بالا اشاره شد .\r\nج ) در صورتى كه احرام و طواف در اين حالت صحيح نباشد اگر كار تعميرات\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمذكور طولانى شود ، آيا كسانى كه قصد ورود به مكّه را دارند مىتوانند بدون احرام و انجام مناسك وارد مكّه شوند ؟\r\nجواب : بدون احرام و انجام مناسك نمىتوان وارد مكّه شد و بر فرض كه طواف را در محدوده مقام و بيت لازم بدانيم اينجا از باب ضرورت در خارج از محدوده جايز است .\r\nسؤال 620 - اگر كسى چندين طواف مستحبّى در زمان ازدحام انجام دهد ، به گونه‌اى كه مزاحم طواف‌كنندگان واجب گردد ، آيا ضررى به طواف‌هاى مستحبّى او مىرساند ؟ مخصوصاً اگر در زمان ديگر وقت براى اين كار داشته باشد .\r\nجواب : در مناسك نوشته‌ايم كه احتياط ترك طواف مستحبّى به هنگام ازدحام جمعيّت و حضور طواف‌كنندگانِ واجب است .\r\n\r\nنماز طواف\r\nسؤال 621 - وقتى قسمتى از زمين مسجد الحرام ( به سبب خون يا بول يا مانند آن ) ، نجس مىشود كاركنان مسجد الحرام اقدام به تطهير آن با روش غير صحيح مىنمايند ؛ در اين صورت نماز بر روى آن قسمت از زمين - در صورتى كه هنوز مرطوب است - چه حكمى دارد ؟\r\nجواب : احتياط اين است كه در مكان ديگرى نماز بخواند ، و اگر يقين به نادرستى روش آنها ندارد اشكالى ندارد و جستجو لازم نيست .\r\nسؤال 622 - آيا روحانى كاروان ، كه نماز طواف را به صورت فرادى خوانده ، مىتواند همان نماز را همانند نمازهاى يوميه ، با نيّت جماعت ، براى افراد كاروان بخواند ؟\r\nجواب : دليلى بر مشروعيّت جماعت در نماز طواف نداريم ، بنابراين بايد جماعت در نماز طواف را ترك كرد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nسؤال 623 - آيا نماز پشت مقام ابراهيم ( عليه السلام ) حكم تكليفى است يا وضعى ؟ و به تعبير ديگر اگر كسى نمازش را نزديك ديوار زمزم بخواند ، آيا نمازش باطل است ، يا اين كه فقط معصيت كرده ؛ ولى نمازش صحيح است ؟\r\nجواب : خواندن نماز طواف واجب پشت مقام ابراهيم جزء شرايط است ؛ ولى اگر بر اثر ازدحام نتواند نماز را پشت مقام بخواند ، تا جايى كه مزاحمتى براى طواف‌كنندگان نداشته باشد عقب‌تر مىرود .\r\nسؤال 624 - در صورتى كه فردى به خاطر ازدحام نتواند نماز طواف را پشت مقام بخواند ، آيا بايد صبر كند ؟ يا مىتواند فوراً نمازش را در جايى كه مقدور است بخواند و بعد در صورت امكان ، و لو روزهاى بعد ، نزديكتر اعاده نمايد ؟\r\nجواب : مىتواند در جايى كه مقدور است بخواند و صبر كردن براى نزديكتر خواندن لازم نيست .\r\nسؤال 625 - اخيراً در يكى از روزنامه‌هاى عربستان ، مقاله‌اى تحت عنوان « آيا جابه‌جايى مقام ابراهيم ( عليه السلام ) مناسب است ؟ » به چاپ رسيده و مطالبى در مورد لزوم جابه‌جايى مقام ابراهيم به منظور رفع مانع براى طواف كنندگان ، مطرح شده است . از آنجا كه معمولًا دولت عربستان براى اقدامات خود قبلًا از طُرُق مختلف زمينه‌سازى مىكند ، لذا خواهشمند است بفرماييد :\r\nالف ) چنين اقدامى از نظر شرعى چه حكمى دارد ؟\r\nجواب : جابه‌جايى مقام ابراهيم ( عليه السلام ) جايز نيست ، و ممانعتى براى طواف‌كنندگان نيز ندارد ؛ زيرا جايز است طواف در دو طرف مقام ابراهيم انجام شود ؛ امّا از آنجا كه مقام ابراهيم معيارى براى محلّ نماز طواف واجب است و اين تغيير سبب مىشود كه معيار مزبور به هم بخورد . تغيير آن شرعاً مجاز نيست .\r\nب ) در صورت عملى شدن اين طرح ، تكليف زائران و حجّاج بيت اللّه الحرام در رابطه با طواف و نماز پشت مقام چيست ؟\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nجواب : همانطور كه گذشت براى مسأله طواف مشكلى ايجاد نمىشود ؛ زيرا طواف در پشت مقام نيز جايز است . امّا اگر خداى نكرده اقدام به چنين كار خلافى كنند ، زائران بيت اللّه الحرام بايد محلّ تقريبى فعلى آن را براى نماز طواف واجب در نظر بگيرند و طبق آن عمل كنند .\r\nسؤال 626 - شخصى علاقه‌مند است كه قرائت قرآن و نمازهاى مستحبّى و دعاى توسّل را پشت مقام ابراهيم ( عليه السلام ) انجام دهد ، در حالى كه در جاهاى ديگر مسجد الحرام نيز اين امر ممكن است . از طرفى ازدحام جمعيّت به گونه‌اى است كه براى كسانى كه مىخواهند نماز طواف واجب بخوانند كمبود جا مىباشد ، آيا اين كار جايز است ؟\r\nجواب : در صورت مزاحمت اين كار جايز نيست .\r\n\r\nسعى بين صفا و مروه\r\nسؤال 627 - با توجّه به اين كه در روزهاى ششم و هفتم ذيحجّه ، بر اثر ازدحام زياد ، مأمورين مانع مىشوند كه معذورين را با چرخ در طبقه پايين سعى دهند ، آيا در اين صورت مىتوان معذورين را با چرخ در طبقه دوّم و سوّم صفا و مروه سعى داد ؟\r\nجواب : بايد به جاى آنها نايب بگيرند ، و احتياط آن است كه هم نايب بگيرند و هم از طبقه دوّم سعى كنند .\r\nسؤال 628 - كودكى كه مُحرم به احرام عمره مفرده بوده گاهى در هنگام سعى مىدويده و گاهى به عقب بر مىگشته و با همين وضعيّت اعمال عمره را به پايان برده است . اكنون چه وظيفه‌اى دارد ؟\r\nجواب : اشكالى ندارد .\r\nسؤال 629 - آيا در رعايت موالات عرفيّه ، سعى نيز مانند طواف است ؟\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nجواب : استراحت و نشستن در وسط سعى براى كسى كه خسته شده است جايز است ؛ ولى احتياط واجب آن است كه موالات به هم نخورد .\r\nسؤال 630 - كسى كه بر چرخ سوار بوده ، و از صفا به مروه و از مروه به صفا برده مىشده به علّت خستگى مفرط در بعضى از حالات رفت و برگشت سعى خواب بوده ، آيا سعى او با اين وضع صحيح است ؟\r\nجواب : اشكالى ندارد .\r\nسؤال 631 - اگر كسى در سعى صفا و مروه سوار بر چرخ باشد و كلّا در حال خواب سعى كند چه حكمى دارد ؟\r\nجواب : احتياط آن است كه اعاده كند .\r\nسؤال 632 - سعى بين صفا و مروه براى زائران سالم و توانمند ، با چرخ چه صورتى دارد ؟\r\nجواب : اشكال ندارد ؛ افراد سالم نيز مىتوانند با چرخ يا بطور سواره سعى كنند .\r\nسؤال 633 - چنانچه فردى نتواند سعى انجام دهد و در گرفتن چرخ هم با مشكل مواجه باشد ، آيا مىتوان از او نيابت كرد و سعى را انجام داد ؟\r\nجواب : آرى جايز است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nواجبات حجّ تمتّع\r\n\r\n1 - احرام\r\nسؤال 634 - آيا براى افراد ساكن مكّه ، كه وظيفه آنها حجّ افراد است و آن را انجام داده‌اند و قصد دارند حجّ مستحبّى تمتّع را انجام دهند ، جايز است كه براى عمره تمتّع از منزلشان ، كه از ميقات به مكّه مكرّمه نزديكتر است ، مُحرم شوند ، يا بايد از ميقات محرم شوند ؟ و اساساً آيا فرقى بين آفاقى و مكّى در احرام عمره تمتّع مستحبّى هست ؟\r\nجواب : جايز است آنها از منزلشان محرم شوند ؛ اگر چه احرام آنها از يكى از مواقيت پنج‌گانه نيز جايز مىباشد .\r\nسؤال 635 - شخصى در طريق حجّ به جدّه مىرسد ، به قصد رفتن به جُحفه براى احرام عمره تمتّع حركت مىكند ، در جدّه به او گفته مىشود كه فقط راه مكّه باز است ، در فرودگاه جدّه يك عالم شيعه را ملاقات مىكند ، از او مىپرسد كه چه كار كنم ؟ ايشان مىگويد : « چون شما نمىتوانيد به ميقات برويد ، مىتوانيد از جدّه محرم شويد » آن شخص هم از جدّه محرم مىشود ، آيا حجّ او درست است ؟\r\nجواب : احرام از جدّه اشكال دارد ؛ ولى شخص مزبور چون جاهل بوده عملش صحيح است .\r\n\r\n2 - وقوف در مشعر\r\nسؤال 636 - آيا براى وقوف در مشعر ، يك نيّت كافى است ؟ يا اين كه بايد براى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nوقوف تا طلوع فجر يك نيّت ، و بعد از طلوع فجر براى وقوف تا طلوع آفتاب ، نيّت ديگرى نمايد ؟\r\nجواب : يك نيّت كافى است .\r\n\r\n3 - رمى جمرات\r\nسؤال 637 - كسانى كه همراه زنان و معذورين ، كه بعد از نيمه شب از مشعر به منى كوچ مىنمايند ، حركت مىكنند ، آيا مىتوانند شبانه رمى جمره عقبه نمايند ، يا بايد صبر كنند و بعد از طلوع آفتاب ، رمى نمايند ؟\r\nجواب : چنانچه بتوانند بعد از طلوع آفتاب رمى كنند ، بايد در روز رمى نمايند ؛ و گرنه در شب جايز است .\r\n\r\n4 - قربانى\r\nسؤال 638 - با توجّه به اين كه از گوشت قربانى در منى هيچ استفاده‌اى نمىشود ، اگر حاجى در روز عيد قربان در آنجا قربانى كند ، آيا اين قربانى مجزى است ؟\r\nجواب : در صورتى كه قربانى از بين برود به فتواى ما مجزى نيست ، و مقلّدين ما نمىتوانند به آن قناعت كنند ؛ بلكه با توجّه به اسراف بودن ، بايد از آن خوددارى كنند .\r\nسؤال 639 - حاجى بعد از اين كه در روز عيد قربان رمى جمره عقبه نمود ، با توجّه به فتواى شما از قربانى صرف‌نظر مىكند ، آيا مىتواند حلق يا تقصير كند ، يا تا زمانى كه قربانى نكند در احرام مىماند ؟\r\nجواب : پول قربانى را در آنجا يا در محلّ خود كنار مىگذارد و حلق مىكند و از احرام بيرون مىآيد و هيچ مشكلى ندارد و شبيه كسانى است كه پول دارند ، ولى قربانى پيدا نمىشود .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nسؤال 640 - اگر قبل از رفتن به حجّ هماهنگ كند كه قبل از ظهر عيد قربان به نيابت از او قربانى بكنند و حاجى در مكّه بعد از ظهر عيد قربان حلق يا تقصير بكند ، حال با توجّه به اين كه معمولًا روز عيد قربان در عربستان يك روز جلوتر از ايران است ، آيا نايب طبق روز عيد قربان در ايران قربانى كند ، يا طبق تقويم عربستان ؟\r\nجواب : مدار روز عيد قربان عربستان است ؛ ولى بايد توجّه داشت كه اگر مىخواهند هماهنگ كنند ، طورى هماهنگ كنند كه قربانى بعد از رمى جمره عقبه ، و قبل از حلق باشد .\r\nسؤال 641 - بعضى از زائرين خانه خدا شب عيد قربان تلفن زده‌اند كه در روز عيد گوسفندى براى ما قربانى كنيد و خودشان قربانى روز عيد را ترك كرده‌اند ، آيا اين كار صحيح بوده و مطابق با نظر جنابعالى است ؟\r\nجواب : قربانى و حجّشان صحيح است ؛ ولى همانطور كه گفتيم طورى هماهنگ كنند كه بعد از رمى جمره عقبه و قبل از تقصير باشد .\r\n\r\n5 - حلق\r\nسؤال 642 - شخصى كه در حجّ مخيّر بين حلق ( يعنى تراشيدن سر ) و تقصير ( يعنى كوتاه كردن مو ) است ، حلق را انتخاب كرده و مشغول به حلق مىشود ؛ بعد از آن كه مقدارى از سر را حلق نموده پشيمان مىشود و مىخواهد حلق را قطع نموده و با تقصير از احرام خارج شود . بفرماييد آيا در اين صورت بازهم تخيير باقى است و اين فرد با تقصير از احرام خارج مىشود ، يا اين كه حلق متعيّن شده و بايد حلق را تمام نمايد ؟\r\nجواب : او مخيّر است ؛ مىتواند قسمتى از موى خود را كوتاه نمايد و از احرام بيرون بيايد .\r\nسؤال 643 - زائرى اعمال رمى جمره عقبه و قربانى روز عيد را انجام مىدهد ، آيا\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمىتواند حلق يا تقصير را بعد از اذان مغرب و عشا ( هنگام شب ) انجام دهد ؟ يا بايد روز انجام دهد ؟\r\nجواب : انجام حلق يا تقصير در شب اشكال دارد .\r\n\r\n6 - بيتوته در منى\r\nسؤال 644 - مدير يكى از كاروانها ، زنها را قبل از ظهر روز دوازدهم از منى خارج نموده است ، وظيفه آنان كه از مسأله اطّلاعى نداشته‌اند ، يا اگر متوجّه مسأله بودند و نمىتوانستند بدون مدير و همراهان در منى بمانند چيست ؟\r\nجواب : اگر مىتوانند احتياط آن است كه به منى برگردند و بعد از ظهر كوچ كنند ، و اگر نتوانند ، معذور بوده‌اند و اشكالى براى حجّ آنها ندارد .\r\n\r\nاحكام مصدود و محصور\r\nسؤال 645 - اين جانب روحانى كاروانى بودم ، يكى از حجّاج آن كاروان كه پير و مريض بود پس از خارج شدن از عمره تمتّع ، مرض او شديدتر شده و در بيمارستان بسترى گرديد ؛ قبل از حركت به عرفات جهت بردن ايشان به عرفات به مسئولين بيمارستان مراجعه نمودم ، آنها گفتند : « ما مريضها را محرم نموده و به عرفات و مشعر مىبريم ، شما در منى مريض خود را تحويل بگيريد » ، در منى به درمانگاه مراجعه كردم ، گفتند : « حال مريض شما وخيم بود ، پزشك معالج اجازه حركت او را نداد » ، پس از مراجعت از منى به بيمارستان رفتم ديدم با اين كه حالش وخيم است لباس احرام در تن دارد ، هرچه تحقيق كردم نفهميدم چه كسى او را محرم كرده است و آيا تلبيه گفته است يا خير ؟ با توجّه به مسأله‌اى كه در باب وقوفين آمده است كه از هر كس وقوفين ترك شود حجّ او تبديل به عمره مفرده مىشود ، احتياطاً براى انجام اعمال عمره وكالت خواستم ، به زحمت گفت : « هرچه مىخواهيد بكنيد و\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمرا از احرام خارج نماييد » ، طواف و نماز و سعى را به نيابت او انجام داده و ابلاغ كردم تا او تقصير نموده سپس طواف نساء و نماز آن را به نيابت او انجام دادم و او را به ايران فرستادند . متأسّفانه در اواخر ماه ذيحجّه از دنيا رفت ، بعداً در باب محصور به مسأله ديگرى برخورد كردم مبنى بر اين كه : « محصور بايد براى قربانى در منى نايب بگيرد » در رابطه با اين واقعه جواب مسائل ذيل را مرقوم فرماييد :\r\nالف ) با توجّه به اين كه اگر كسى بعد از احرام و دخول حرم از دنيا برود ، حجّ او مجزى است ، آيا اين حكم فرد مذكور را ، با اين كه در غير حرم با چند روز فاصله از دنيا رفته ، شامل مىشود ؟\r\nجواب : اين حكم شامل چنين شخصى نمىشود .\r\nب ) بر فرض عدم شمول ، با توجّه به شك در صحّت احرام او ، آيا مىتوان حكم به عدم محرم شدن او نمود ؟\r\nجواب : اين مقدار براى اثبات احرام كافى نيست ، بنابراين نمىتوانيد او را محرم حساب كنيد .\r\nج ) در اين فرض آيا طواف نساء بر او واجب بوده است ؟\r\nجواب : انجام طواف نساء در اين مورد موافق احتياط است ، و عمل نايب در فرض مسأله كافى است .\r\nد ) بر فرض وجوب ، آيا طواف نسائى كه به نيابت او ، در ضمن عمره مفرده ، انجام شده كفايت مىكند ؟\r\nجواب : ظاهر اين است كه كفايت مىكند .\r\nه - ) بر فرض حكم به صحّت احرام او ، آيا اعمال انجام شده مجزى است ، يا اين كه لازم است در سال آينده به نيابت او در منى قربانى نمايند ؟\r\nجواب : قربانى لازم نيست .\r\nو ) در صورتى كه قبلًا حج در ذمّه او مستقر شده باشد ، آيا ورثه آن مرحوم ، وظيفه‌اى دارند ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nجواب : اگر واجب الحجّ بوده بايد براى او حجّ بجا آورند ، و آنچه شما بجا آورده‌ايد كافى نيست .\r\nز ) در صورت اختلاف در فتوا ، آيا بايد طبق فتواى مرجع تقليد نايب در عمره مفرده ، يا مرجع ورثه ، و يا مرجع ميّت عمل شود ؟\r\nجواب : به فتواى مرجع تقليد نايب عمل شود .\r\n\r\nمسائل متفرّقه حجّ\r\nسؤال 646 - اين حقير براى اداى فريضه حج از طريق آزاد مشرّف شدم ، در مكّه به يك كاروان ، كه حجّاج آن هم از طريق آزاد مشرّف شده بودند ملحق گرديدم ، چند نفر ديگر مثل بنده به آن كاروان ملحق شدند ، مبلغى كه با مدير كاروان قرار گذاشتند 500 دلار بود ، ولى بنده فقط در مكّه با كاروان مزبور بودم و براى زيارت مدينه جداگانه مشرّف شدم ، بعد از مراجعت از مكّه از مدير كاروان ، كه از دوستان بود ، سؤال كردم چه مبلغ بايد بابت اقامت در مكّه به شما بدهم ؟ ايشان فرمودند : « هر مقدار كه مايل هستى » چندين مرتبه سؤال كردم ، ايشان همين جواب را دادند ، تا اين كه در يك مسأله شغلى بين بنده و ايشان مشاجره و درگيرى واقع شد ، حال ايشان مىگويد : « براى چند روز اقامت در مكّه كه در كاروان من بوديد بايد مبلغ 800 دلار بدهيد » بنده عرض كردم : « شما جهت اقامت در مكّه و مدينه از ديگران 500 دلار گرفتيد ، حال من كه فقط در مكّه با شما همسفر بودم بايد 800 دلار بدهم ؟ » لطفاً وظيفه بنده را مرقوم فرماييد كه چگونه عمل كنم تا مديون نباشم ؟\r\nجواب : بايد محاسبه شود مبلغى كه از ديگران مىگرفته طبق نظر اهل خبره چه مقدار آن در مقابل اقامت در مكّه و چه مقدار در مقابل اقامت در مدينه قرار مىگرفته ، به همان نسبت بپردازيد و بيش از آن بدهكار نيستيد .\r\nسؤال 647 - فردى كه قبلًا حجّ واجب خود را انجام داده است ، هنگام تشرّف به\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمكّه مكرّمه به قصد حجّ تمتّع استحبابى محرم به احرام عمره تمتّع مىشود و بعد از انجام اعمال عمره تمتّع ، به عللى از انجام حجّ تمتّع پشيمان مىگردد ؛\r\nالف ) آيا اين فرد مىتواند حجّ تمتع را انجام ندهد و به ايران مراجعه كند ؟\r\nب ) آيا او مىتواند براى شخص ديگرى نايب شود تا حجّ تمتّع براى او انجام دهد ، يعنى به ميقات برگردد و به نيابت از او به احرام عمره تمتّع محرم شود و بعد از انجام عمره تمتّع ، حجّ تمتّع را هم به نيابت انجام دهد ؟\r\nج ) اگر اصل عمل جايز باشد و اين فرد نتواند به ميقاتهاى معروفه عمره تمتّع برود ، آيا مىتواند از ادنى الحل ، محرم شود ؟\r\nجواب : اگر مجبور نباشد بنابر احتياط واجب بايد حجّ تمتّع خود را تكميل كند ، و به سراغ نيابت از ديگرى نرود .\r\nسؤال 648 - اين جانب مىخواهم به وصيّت پدرم عمل نمايم . ايشان وصيت نموده است كه به جاى او به حج بروم و اعمال را انجام بدهم ، آيا عمل به اين وصيّت بر من واجب است ؟ در صورتى كه چيزى براى من به ارث نگذاشته است ، و اگر واجب است آيا مىتوانم به مكّه رفته و كسى را اجير نمايم تا به جاى پدرم حجّ كند و خودم براى خودم عمل حجّ را انجام دهم ؟ در ضمن آيا قربانى براى او و خودم واجب است ؟\r\nجواب : اگر هيچ مالى از خود به جا نگذاشته ، بر شما واجب نيست براى او حجّ بجا بياوريد ؛ و اگر خودتان مايل باشيد مىتوانيد كسى را در آنجا نايب بگيريد كه براى او حجّ بجا آورد ، و هر كدام بايد يك قربانى انجام دهيد .\r\nسؤال 649 - آيا با اذان مغرب اهل تسنّن ، مىشود نماز فرادى يا جماعت خواند ؟\r\nجواب : در مورد نماز صبح و ظهر ، چنانچه از اذان آنها يقين يا گمان قابل ملاحظه‌اى حاصل شود ، كافى است ؛ ولى در مورد نماز مغرب احتياط آن است كمى صبر شود تا حمره زائل گردد . اين در صورتى است كه مىخواهيد جداگانه نماز بخوانيد ؛ ولى اگر با آنها نماز بخوانيد كافى است .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nسؤال 650 - شركت در نماز جماعت اهل تسنّن بدون رعايت اتّصال صفوف ، چگونه است ؟\r\nجواب : اتّصال صفوف را رعايت كنيد .\r\nسؤال 651 - با توجّه به اين كه در صورت استفاده از مهر يا كاغذ و يا سجّاده حصيرى ، موجبات انگشت‌نما شدن فراهم مىشود ، سجده بر فرش داخل حرمين و مساجد چه حكمى دارد ؟\r\nجواب : اشكالى ندارد ؛ ولى در مواردى كه مىتوان از سنگهاى خود مسجد استفاده كرد ، از آنها استفاده كنيد .\r\nسؤال 652 - با توجّه به اين كه در اين ايّام فاصله عرفات با مكّه ، كمتر از مسافت شرعى است ، آيا مىشود با احتساب ايّام عرفات و مشعر و منى قصد ده روز كرد ؟\r\nجواب : نظر به اين كه قصد اقامه بايد در يك محل يا دو محلّ نزديك به هم باشد ( مثلًا با فاصله سه چهار كيلومتر ) قصد مزبور صحيح نيست ؛ ولى اگر قصد ده روز توقّف در مكّه كند و پس از گذشت ده روز به عرفات و مشعر و منى برود نمازش در همه اين مكانها كامل است .\r\nسؤال 653 - در جايى كه عدّه‌اى منتظر نوبتشان براى رفتن به حجّ واجب هستند ، آيا جايز است عدّه‌اى براى مرتبه دوّم يا بيشتر به حجّ رفته و جاى آنها را بگيرند ؟\r\nجواب : بهتر است رعايت حال آنها را بكنند .\r\nسؤال 654 - اگر مدير كاروان با توجّه به اين كه مىداند توقّف زائران در مدينه ، يا مكّه كمتر از ده روز است ، به آنها اعلام كند كه ده روز مىمانيم و آنان به اعتماد گفته او نمازشان را تمام بخوانند و روزه بگيرند ؛ ولى قبل از ده روز از آنجا بروند ، حكم شرعى نسبت به كار مدير كاروان و نماز و روزه زائران چيست ؟\r\nجواب : نماز و روزه زائران صحيح است ؛ ولى مدير كاروان نبايد دروغ بگويد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nفصل شانزدهم : مسائل قضا\r\nسؤال 655 - زيد و عمرو برادرند و در يك قريه سكونت داشتند ، زيد در قريه ديگر ملكى خريدارى نموده و آن ملك را تحويل برادرش عمرو داده و ملك عمرو را تحويل گرفته است . در مدّت حيات دو برادر چون و چرايى در بين آنها نبوده است . بعد از وفات عمرو ، زيد به فرزندان برادرش مىگويد : « ملك من دست پدر شما بطور امانت بوده و ملك او نيز در دست من بطور امانت است » ولى فرزندان عمرو امانت بودن هر دو را منكرند و شهودى ندارند . حكم مسأله را بيان فرماييد .\r\nجواب : تا زيد شهودى اقامه نكند سخن او پذيرفته نيست .\r\nسؤال 656 - در فرض سؤال بالا اگر قَسَم شرعى بر اولاد عمرو لازم شود ، با توجّه به اين كه بعضى اولاد عمرو صغيرند ، چه كسى از طرف آنها قسم مىخورد ؟\r\nجواب : بالغ‌ها قسم مىخورند و ولىّ صغير از طرف صغير قسم مىخورد .\r\nسؤال 657 - مهدى و على برادر ابوينى بوده‌اند ، و تركه پدرشان بين آنها بطور مساوى تقسيم شده است ، سپس هر دو فوت نموده‌اند ، حال بين ورثه آنها بابت يك مزرعه اختلاف است و هيچ كدام بيّنه ندارند ، آيا بايد زمين را بين خود بطور مساوى تقسيم كنند ؟\r\nجواب : اگر مدرك مطمئنّى براى مالكيّت يكى از آن دو به دست نيايد ، بايد آن ملك را ميان خود تقسيم كنند .\r\nسؤال 658 - شخصى در حضور چند شاهد زمين خود را به ديگرى منتقل مىكند ،\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nپس از چندى همان شهود ادّعا مىكنند كه در آن زمين حق داريم ، در حالى كه در زمان انتقال سند چيزى نگفته بودند ، آيا ادّعاى آنها پذيرفته مىشود ؟\r\nجواب : اگر هنگام تنظيم سند بدون مانعى سكوت كرده‌اند ، و بر آن عملًا رضايت داده‌اند ، ادّعاى بعدى آنها مسموع نيست .\r\nسؤال 659 - شخصى با اصرار زياد ماشين بنده را به امانت گرفته كه حدّ اكثر تا ظهر روز بعد تحويل دهد ، ولى متأسّفانه با ماشين بنده تصادف كرده و از بيمه يكصد و سى هزار تومان به عنوان خسارت گرفته است ؛ امّا به دروغ وانمود كرده كه سى هزار تومان بيشتر نگرفته است ، من هم با توجّه به اين مبلغ و از جهت عاطفى و اخلاقى سخت نگرفته و ماشين را كه به صورت ناقص تعمير شده بود از ايشان تحويل گرفتم ؛ ولى بعداً متوجّه شدم كه مبلغ واقعى يكصد و سى هزار تومان بوده است ؛ حال ايشان مدّعى است آن مبلغ حلال و روزيشان مىباشد ، لطفاً بفرماييد حق با چه كسى مىباشد ( ضمناً ماشين بجاى يك روز و نصف ، حدود نُه روز معطّل بوده است ) ؟\r\nجواب : اوّل اين كه تمام مبلغ بيمه متعلّق به صاحب ماشين است و دوّم اين كه در مقابل روزهايى كه بدون اجازه ماشين را نگه داشته بايد مال الاجاره آن را بپردازد .\r\nسؤال 660 - در كتب فقهاى بزرگ شيعه ، در بعضى از موارد آمده است كه مثلًا در يك مسأله « قول ، قول فلانى است با قسم » سؤال اينجاست كه آيا چون فلانى منكر است با قسم قول او معتبر است ، و برابر قاعده كلّى « البيّنهء على المدّعى و اليمين على مَنْ انْكر » بايد مدّعى هم مطالبه قسم نمايد ؟ يا اين كه حكم خاصّى است و بدون مطالبه از ناحيه مدّعى و بدون در نظر گرفتن منكر و مدّعى اين حكم جارى مىشود ؟\r\nجواب : موارد مختلف است . در بعضى موارد حكم خاصّى است ؛ مانند قسم\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nخوردن مدّعى دين بر ميّت ، ولى غالباً از باب « اليمين على مَنْ انْكَر » است .\r\nسؤال 661 - در موردى كه از منزل يا مغازه‌اى سرقت صورت مىگيرد و پس از شناسايى و دستگيرى سارق ، و اقرار وى به سرقت ، يا احراز آن توسّط دادگاه ، در مورد اين كه چه اموالى توسّط سارق به سرقت رفته است ، اختلاف وجود دارد و شاكى مدّعى است ، اجناس و ارقام بيشترى از وى به سرقت رفته است ؛ ولى سارق اموال كمترى را اعلام نموده است . در اين صورت كه هيچ كدام جهت اثبات ادّعاى خود دليلى ندارند ، قول كدام يك پذيرفته شده و كدام يك از طرفين بايد ادّعاى خود را ثابت كند ؟\r\nجواب : بايد قدر مسلّم را گرفت و زايد بر آن بايد اثبات شود .\r\nسؤال 662 - اگر عدّه‌اى ادّعا كنند كه پدر و مادر ما در اين ملك حق داشته و ما هم حق داريم و « مدّعىٌ عليه » انكار كند و در نتيجه ، منكر قسم بخورد و بر اساس آن ، حكم صادر شود و ملك به منكر واگذار شود ؛ ولى بعد از مدّتى بعضى از فرزندان مدّعى ( يا بعضى از مدّعىها ) بگويند ما در آن زمان كوچك يا غايب بوده‌ايم ، حكم چيست ؟ آيا حقّ اقامه دعوا دارند ؟\r\nجواب : آنهايى كه قبلًا ادّعايى نكردند ، چنانچه ادّعايى داشته باشند ، مىتوانند در حضور قاضى مدارك خود را ارائه دهند تا در ميان آنها حكم كند .\r\n\r\nرشوه\r\nسؤال 663 - آيا فروش كالا يا خدمت به كاركنان بانكها يا سازمانهاى دولتى و عمومى توسّط ارباب رجوع يا مشتريان با اعطاى تسهيلاتى نظير تخفيف و تسريع در نوبت كه به ساير مردم داده نمىشود چه حكمى دارد ؟\r\nجواب : قبول اين تسهيلات در صورتى جايز است كه نوبتى را ضايع نكنند و حقّى را باطل ننمايند .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسؤال 664 - شخص شرورى به شخص ديگرى مىگويد : « اين قدر پول بده تا تو را اذيّت نكنم » به اصطلاح باج‌خواهى مىكند يا گاهى انسان كارى دارد كه بايد فلان شخص انجام دهد ، مىگويد : « اين قدر بده تا زود انجام دهم و گرنه كارت را به تأخير مىاندازم » ، يا شخصى مىداند كه مورد آزار فرد شرور واقع مىشود و يا اگر چيزى ندهد مدّتى معطّل خواهد شد و اين خود موجب خرجهاى ديگر خواهد بود . در اين صورت و بدون آن كه شخص مورد مثال چيزى بگويد ، مبلغى به او مىپردازد ، بفرماييد دادن چنين وجهى براى دهنده ، رشوه محسوب مىشود ؟\r\nجواب : دادن وجه براى رفع شرّ شرور ، هرگاه راه ديگرى براى خلاصى از دست او نباشد اشكالى ندارد ، و همچنين براى انجام كارى كه حقّ مشروع است ؛ ولى گرفتن اين پولها براى گيرنده جايز نيست .\r\nسؤال 665 - نظر مبارك خود را در مورد حكم رشوه در موارد ذيل بيان فرماييد :\r\nالف ) گرفتن و دادن رشوه براى انجام كارهاى ادارى .\r\nجواب : حرام است .\r\nب ) خريدن لباس و منزل از پول رشوه .\r\nجواب : حرام است .\r\nج ) خوردن غذا يا پوشيدن لباسى كه از پول رشوه تهيّه شده است .\r\nجواب : جايز نيست ؛ ولى بايد توجّه داشت كه رشوه مربوط به جايى است كه حقّى را باطل و باطلى را حق كند ، خواه رشوه به معناى خاص باشد كه در امر قضاوت است و يا به معناى عام ، ولى اگر كسى پولى در مقابل انجام كارى كه وظيفه ادارى اوست بگيرد اين پول رشوه ناميده نمىشود ولى در عين حال براى گيرنده حرام است ؛ زيرا پول گرفتن در برابر انجام وظيفه ادارى ، اكل مال به باطل محسوب مىشود ، ولى اگر در غير وقت ادارى زحمتى بكشد ، بىآن كه حقّ كسى باطل شود و اجرتى در برابر آن بگيرد اشكالى ندارد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nحكم غيابى\r\nسؤال 666 - آيا مىتوان در باب تعزيرات به صورت غيابى حكم صادر كرد ؟\r\nجواب : اگر ادلّه كافى وجود داشته باشد ، مانعى ندارد .\r\nسؤال 667 - در مواردى كه متّهم على رغم اخطارهاى متعدّد ، در جلسه محاكمه حاضر نمىشود ، آيا مىتوان حكم غيابى صادر كرد ؟ آيا چنين حكمى شرعى است ؟\r\nجواب : در صورتى كه طرف حاضر نشود ، صادر كردن حكم غيابى جايز است .\r\nسؤال 668 - دادگاه انتظامىِ سردفتران و دفترياران ، به تخلّفات ادارى و انتظامى آنها رسيدگى مىكند . اگر متّهمى از هيأت رسيدگى به تخلّفات ادارى مذكور ، درخواست كند كه در جلسه دادگاه انتظامى حاضر گرديده و جهت اثبات بىگناهى خود ، مدارك و ادلّه تكميلى يا تفصيلى را حضوراً ارائه نمايد و چنانچه سؤال جديدى مطرح شود ، پاسخگو باشد و از خود دفاع نمايد . در چنين حالتى آيا دادگاه انتظامى مىتواند بدون احضار متّهم ، غياباً مبادرت به صدور رأى نمايد ؟\r\nجواب : در اين گونه موارد چنانچه احتمال بدهد ، دفاعيّات متّهم تأثيرى در حكم دارد بايد با حضور او رسيدگى شود .\r\n\r\nاقامه دعواى مسلمانان در دادگاههاى غير اسلامى و بالعكس\r\nسؤال 669 - آيا براى مسلمين جايز است كه دعاوى خود را بر ضدّ شخص مسلمانى به محاكم غير اسلامى ببرند ؟\r\nجواب : در روايات معتبره وارد شده است كه تقاضاى داورى از آنها مانند تقاضاى داورى از جِبت و طاغوت و حرام است ؛ بله در صورتى كه رجوع به آنها تنها راه احقاق حق باشد ، مانعى ندارد .\r\nسؤال 670 - چنانچه بنابر مصالحى دولت جمهورى اسلامى ايران ناچار به انعقاد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nقراردادى با يك كشور غير اسلامى مبنى بر مبادله مجرمان باشد ( به اين معنا كه جمهورى اسلامى متعهّد شود مجرمان تابع آن كشور را براى تحمّل حبس به كشور متبوع تحويل دهد ، تا ادامه حبس در آنجا صورت گيرد و زندانيان تابع كشور ايران را جهت ادامه حبس در ايران تحويل بگيرد ) بفرماييد .\r\nالف ) در مورد مجرمين ايرانى ، با توجّه به صدور احكام حبس توسّط دادگاههاى غير اسلامى ، آيا از نظر شرعى احكام صادره از سوى آنها براى محاكم قضايى ايران قابليّت اجرا دارد ؟\r\nجواب : هرگاه مصلحت نظام اسلامى در عقد قرارداد مبادله مجرمان باشد ، تحويل دادن مجرمان به آنها اشكالى ندارد ، هرچند در دادگاههاى آنها محاكمه و طبق آن مجازات شوند ؛ ولى احكام صادره آنها درباره مجرمين مسلمان اعتبارى ندارد .\r\nب ) در صورت عدم قابليّت اجرا ، آيا اصولًا دادگاههاى ما مكلّف به محاكمه مجدّد و صدور حكم بر اساس قوانين جمهورى اسلامى ايران مىباشند ؟\r\nجواب : در حقّ اللّه طبق موازين اسلامى محاكمه مىشوند و در حقّ النّاس مشروط به مطالبه شاكى خصوصى است .\r\nج ) با توجّه به ضرورت انعقاد چنين قراردادى ، شيوه‌اى را كه مغاير موازين شرع نباشد ، ارشاد فرماييد ؟\r\nجواب : هرگاه چنين قراردادى به مصلحت نظام اسلامى باشد ، بايد مطابق آن عمل نمود و بايد قرارداد بر اساس تحويل مجرمان باشد ، نه تأييد مجازات آنها .\r\nد ) در صورت قابليّت اجرا ، با توجّه به اين كه مجازات جرايم ارتكابى در كشور غير اسلامى تنها زندان مىباشد ، ولى از ديدگاه مقرّرات جمهورى اسلامى داراى صورتهاى مختلف ذيل است ، تكليف چيست ؟ آيا حاكم شرع مىتواند صورتهاى ذيل را به حبس تبديل نمايد ؟ ( مجازاتهايى چون حدّ شرعى ، ديه ، حبس ، تعزير غير\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nحبس ، قصاص و يا جاهايى كه عمل ارتكابى از ديدگاه اسلام جرم محسوب نمىشود ) .\r\nجواب : حدود و ديات را نمىتوان تبديل به زندان نمود ؛ ولى تعزير قابل تبديل است .\r\nه - ) در مورد مجرمين خارجى ، در صورتى كه تبعه كشور ديگر ، در جمهورى اسلامى مرتكب جرم گرديده و هم‌اكنون مجازات حبس را مىگذرانند ، آيا از نظر شرعى ، جمهورى اسلامى مىتواند فرد محكوم را قبل از استيفاى كامل مجازات ، به كشور متبوع بسپارد تا ادامه حبس در آنجا صورت گيرد ؟\r\nجواب : اشكالى ندارد .\r\nو ) اگر يك كشور مسلمان طرف قرارداد باشد ، آيا حكم مسأله تغيير مىكند ؟\r\nجواب : تفاوتى نمىكند .\r\nز ) آيا رضايت و عدم رضايت محكومين در موارد فوق تاثير دارد .\r\nجواب : تأثيرى ندارد .\r\nسؤال 671 - بر اساس فقه شافعى و بعضى ديگر از مذاهب اهل تسنّن ، چنانچه يك نفر از اولياى دم رضايت خود را نسبت به قاتل اعلام نمايد ، موضوع قصاص قاتل على رغم شكايت ساير اولياى دم منتفى مىگردد و دعوا به مصالحه و يا اخذ ديه پايان خواهد يافت . چنانچه طرفين نزاع پيرو مذهب شافعى باشند ، آيا در اين مورد دادگاه مىتواند بنابر مذهب شافعى بين آنها حكم نمايد ؟\r\nجواب : آرى مىتواند طبق آن مذهب براى آنان حكم نمايد .\r\n\r\nقاضى تحكيم\r\nسؤال 672 - آيا قاضى تحكيم مشروعيّت دارد ؟ اگر جايز نباشد وظيفه ما ، كه در بعضى از كشورها زندگى مىكنيم و دسترسى به قاضى منصوب نداريم ، چيست ؟\r\nجواب : براى امثال شما مراجعه به قاضى تحكيم بىاشكال است .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nمدارك و منابع قضا\r\nسؤال 673 - آيا نظرات كارشناسان فنّى ، كه داراى شرايط شهادت نيستند ، مىتواند منشأ حكم قرار گيرد ؛ و لو اين كه از نظر آنان علم حاصل نشود ؛ يا علم قاضى بر خلاف نظريّه كارشناسان باشد ؟\r\nجواب : در فرض مسأله اعتماد بر نظر كارشناسان خالى از اشكال نيست ؛ مخصوصاً اگر علم قاضى بر خلاف آن باشد .\r\nسؤال 674 - نظر اسلام را پيرامون اعتبار اسنادى كه توسّط دستگاههاى مدرن تهيّه مىشود بيان فرماييد : مانند فاكس ، فيلم ، عكس ، نوار ضبط ، تلفن گرام ، زيراكس ، فتوكپى ، پرينتر و اسكنر كامپيوتر و مانند آن ؛ كدام يك مىتواند مستند حكم قاضى قرار گيرد و به عنوان مؤيّد تا چه حد قابل استنادند ؟\r\nجواب : معيار حصول علم از اين اسباب براى قاضى است ، و در مواردى كه امكان جعل وجود دارد ، علم حاصل نمىشود .\r\nسؤال 675 - آيا قاعده « البيّنهء للمدّعى و اليمين على من انكر » اختصاص به مسائل حقوقى و مالى دارد ، يا در مورد مسائل كيفرى مانند ايراد ضرب ساده ، فحّاشى ، تخريب و مانند آن نيز قابل اجراست ؟\r\nجواب : قاعده مزبور در امور كيفرى نيز جايز است .\r\nسؤال 676 - آيا قاعده « اليمين على من انكر » در رابطه با تعزيرات نيز جارى مىشود ؟ و در صورت مثبت بودن ، آيا جرايم تعزيرى با نكول منكر و قسم خوردن مدّعى ثابت مىشود ؟\r\nجواب : در حدود و تعزيرات قسم نيست ، و نكول از قسم هم راه ندارد .\r\nسؤال 677 - آيا در مقام صدور حكم ، بيّنه طريق است يا موضوعيّت دارد ؟ در صورتى كه موضوعيّت داشته باشد ، اگر با علم قاضى تعارضى پيدا كند ، تكليف چيست ؟\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nجواب : بيّنه طريق است و اگر قاضى از طريق حسّى يا قريب به حسّ ، يقين بر خلاف آن پيدا كند ، بيّنه از درجه اعتبار ساقط مىشود .\r\nسؤال 678 - آيا دلايل كشف جرم و اثبات آن از نظر فقهى منحصر به شهادت ، اقرار و سوگند است ؟\r\nجواب : راه چهارمى نيز وجود دارد كه آن علم قاضى است كه از مجموعه قرائن حسّى يا قريب به حس حاصل مىشود و دامنه وسيع و گسترده‌اى دارد كه بسيارى از طرق كشف جرم در زمان ما را شامل مىشود ؛ ولى علم حاصل از مقدّمات نظرى و حدسيّات خالى از اشكال نيست .\r\nسؤال 679 - آيا دلايل علمى مانند : اثر انگشت ، آزمايش خون و طرق علمى و تجربى ديگر ، كه امروزه در دنيا مورد استفاده جرم‌شناسان قرار مىگيرد ، مىتواند به عنوان دليل شرعى براى كشف و اثبات جرم به حساب آيد ؟\r\nجواب : هرگاه اين امور سبب علم گردد قاضى مىتواند بر آنها تكيه كند .\r\nسؤال 680 - لطفاً به سؤالات زير پاسخ دهيد :\r\nالف ) آيا قوام اماره به دست عرف است يا در انحصار شرع ؟ به اين معنا كه اگر انحصار امارات در دست شارع باشد و عرف و عقلا هيچ‌گونه نقشى نداشته باشند ، در اين صورت جايى براى راههاى علمى كشف و اثبات جرم امروزى نخواهد بود جز از طريق نقش آنها در علم قاضى آن هم اگر در علم قاضى مبناى خاصّى اتخاذ نكنيم .\r\nب ) آيا وسايل امروزى كه براى اثبات جرم در محاكم قضايى مورد استفاده قرار مىگيرد اماره است ؟\r\nج ) آيا هر اماره‌اى در دادرسى حجّت است ؟\r\nجواب : معمولًا در اصول فقه ، كه صحبت از امارات شرعيّه و عقلائيّه مىشود ، مىگويند : « امارات عقلائيّه بايد در زمان شارع باشد و به امضاى شرع برسد و لو به عدم ردع » ؛ ولى در مسأله علم قاضى كه در دنياى امروز مهمترين طريق اثبات جرم است راه بسيار باز و برنامه كاملًا روشن است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nمسائل متفرّقه قضا\r\nسؤال 681 - چنانچه در دعوايى ، چه حقوقى و چه كيفرى ، قسم متوجّه طرف دعوى شود و او صغير باشد ، آيا مىتواند قسم بخورد ، يا قسم متوجّه ولىّ يا قيّم او مىشود ؟ حال اگر از نظر شرعى بالغ باشد ؛ مثلًا دختر 11 ساله يا پسر 15 ساله ، ولى به نظر دادگاه متوجّه آثار زيانبار قسم دروغ نباشد و به جهت عدم رشد ، امكان قسم دروغ كاملًا وجود داشته باشد ، آيا بازهم مىشود ايشان را قسم داد ؟ سؤال ديگر اين كه اگر كسى كه حقّ مطالبه سوگند از طرف خود را دارد صغير باشد ، مىتواند تقاضاى قسم كند ؟\r\nجواب : در هر دو صورت انجام وظايف مربوطه به دادگاه ، متوجّه قيّم و ولىّ صغير مىشود ؛ و قسم صغير و مانند او اعتبار ندارد .\r\nسؤال 682 - طبق مادّه 159 قانون تعزيرات ، و تبصره مادّه 23 قانون مجازات اسلامى ، جرايم تعزيرىِ قابل گذشت ، با مطالبه صاحب حق يا قائم مقام قانونى او تحت تعقيب قرار مىگيرد و در صورت عفو آنها ، تعقيب متوقّف مىشود و قاضى در اين باره مكلّف است نه مخيّر ؛ ولى با تصويب مادّه 737 قانون مجازات اسلامى در سال 1375 و نسخ ضمنى موادّ قبل ، تعقيب جرايم تعزيرى قابل گذشت ، همانند سابق ، تنها با شكايت شاكى خصوصى ( صاحبِ حق ) صورت مىگيرد و در صورت گذشت شاكى خصوصى دادگاه در اعمال تخفيف مجازات و يا توقّف تعقيب مخيّر است ، با توجّه به موازين فقهى ، آيا بعد از گذشت شاكى خصوصى ، دادگاه مكلّف به مختومه كردن پرونده است ، يا مخيّر مىباشد ؟\r\nجواب : مخيّر بودن قاضى در صورتى است كه جُرم جنبه عمومى پيدا كند ؛ يعنى مشكلى براى جامعه ايجاد نمايد ، كه در اين صورت حتّى با گذشت شاكى خصوصى ، قاضى مىتواند مجرم را به نوعى تعزير نمايد ، در غير اين صورت با گذشت شاكى خصوصى بايد پرونده مختومه شود .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nسؤال 683 - بعضى از احكام صادره توسّط دادگاه‌ها قابل اعتراض است . چنانچه « محكومٌ عليه » اعتراضى به حكم نداشته باشد ، آيا اين به معناى رضايت به حكم محسوب مىشود ، تا از اين جهت چنانچه حكم اشتباه باشد ، قاضى دچار مسئوليّت اخروى نگردد ؟\r\nجواب : ظاهر حال رضايت به حكم صادره طبق موازين شرع است ؛ ولى رضايت محكوم عليه تأثيرى ندارد . اگر قاضى به وظيفه شرعى خود عمل كرده باشد ، مسئول نيست .\r\nسؤال 684 - در بعضى از موارد ، نظر قانون مخالف نظر مشهور فقهاى بزرگ ، و يا حتّى به نظر مىرسد مخالف اجماع مىباشد . با توجّه به اين كه ما قاضى مأذون هستيم و ابتدا موظّف به اجراى قانون مىباشيم ، آيا اجراى چنين قوانينى داراى مسئوليّت اخروى است ؟ و آيا در اين مورد مىتوانيم به نظر مرجع خود عمل نماييم ؟ از جمله اين قوانين ، عدم لزوم تعهّد ابتدايى در شرع مقدّس و جواز عمل به آن مطابق مادّه 10 قانون مدنى ، و عدم صحّت ضمّ ذمّه به ذمّه در شرع در باب ضمان و صحّت آن در قانون تجارت ، و موضوع محاسبه نرخ تورّم در مهريّه كه اخيراً تصويب شده ، مىباشد ؛ حال چنانچه قانون در موردى ساكت بود ، بايد به قول مشهور عمل نمود ؟ يا مىتوان نظر مرجع تقليد خود را ، هرچند مخالف مشهور باشد ، عمل كرد ؟\r\nجواب : در مواردى كه علم به خلاف نداريد ، مىتوانيد به قانون جمهورى اسلامى عمل كنيد ؛ ضمناً مسأله ضمّ ذمّه به ذمّه در باب ضمان و همچنين گرفتن مهريّه‌هاى زمانهاى گذشته به قيمت امروز ، مورد تأييد ما نيز مىباشد و اشكال شرعى ندارد ، و تصوّر نمىكنم قانون شرط ابتدايى را لازم بداند .\r\nسؤال 685 - در مواردى كه قاضى بايد اصحاب دعوا را امر به مصالحه نمايد ، آيا امر به مصالحه به نحو مطلق كافى است ، يا بايد كيفيّت آن را نيز خود دادگاه مشخص نمايد ؟\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nجواب : چنانچه طرفين بتوانند مصالحه را انجام دهند امر به نحو مطلق كافى است ، و گرنه قاضى مىتواند نحوه آن را ( هرچند به صورت تخيير ) به آنها پيشنهاد كند .\r\nسؤال 686 - طرق شرعى احراز عدالت شاهد در قضاوت را ذكر فرماييد .\r\nجواب : احراز عدالت شاهد مانند احراز ساير موضوعات است ، از طريق علم و يقين ، يا شياع موجب اطمينان ، يا حُسن ظاهر در برخوردها و معاشرتها كه كاشف از تقواى باطنى باشد ، يا شهادت دو شاهد شناخته شده بر عدالت او ، حاصل مىشود .\r\nسؤال 687 - لطفاً نظر خود را پيرامون دو عنوان حقوقى ذيل بيان فرماييد :\r\nالف ) آثار تبعى حكم : افرادى كه به حبس بالاى يك سال يا جريمه نقدى بيش از دويست هزار تومان و مانند آن محكوم مىشوند ، اين حكم آثارى دارد . از جمله اين كه اين افراد حقّ استخدام شدن در ادارات دولتى و مانند آن را ندارند كه اصطلاحاً اين را آثار تبعى حكم مىگويند .\r\nب ) اعاده حيثيّت : يعنى زايل شدن آثار تبعى حكم ؛ مثلًا در حبسهاى جنايى ، بعد از گذشت ده سال از محكوميّت آثار تبعى زايل مىشود .\r\nجواب : آثار تبعى احكام ، تابع قراردادها و مقرّرات است ؛ يعنى هرگاه دولت يا هر شخص ديگرى براى استخدامهاى خود مقرّراتى وضع كند ، كسى نمىتواند مانع آن گردد ، و همچنين در مورد اعاده حيثيّت به معنايى كه در بالا گفته شد .\r\nسؤال 688 - در صورتى كه شخصى از بابت آزادى متّهمى در مراجع قضايى اقدام به توديع وثيقه نموده باشد آيا مرجع قضايى مىتواند پس از آزادى متّهم و احضار مجدّد او و در حالى كه متّهم در اختيار مراجع قضايى باشد ، به ضبط وثيقه ادامه دهد ؟\r\nجواب : اگر متّهم را بعد از احضار مجدّداً بازداشت كرده‌اند وثيقه بايد به\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nصاحب آن برگردد ؛ مگر مايل به ادامه باشد و اگر به خاطر ناقص بودن پرونده يا مانند آن ، او را آزاد كرده و رسيدگى به كارش را به بعد موكول نموده‌اند مسأله دو صورت دارد : نخست اين كه وثيقه در مقابل احضار اوّل بوده است كه در اين صورت بايد وثيقه را برگردانند ؛ ولى اگر در برابر احضارهاى مكرّر تا مختومه شدن پرونده بوده است وثيقه بر نمىگردد .\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n\r\nفصل هفدهم : احكام معاملات\r\n\r\nمعاملات واجب و مكروه\r\nسؤال 689 - با توجّه به اين كه در فقه اسلامى تجارت بر سه قسم است ( مباح ، مكروه و حرام ) ، آيا تجارت واجب نداريم ؟\r\nجواب : كليّه كسب‌هايى كه نظام جامعه مبتنى بر آن است ، واجب كفايى مىباشد ، همچنين در تمام مواردى كه انجام يك واجب متوقّف بر تجارتى گردد ، آن تجارت نيز به عنوان مقدّمه واجب ، واجب مىشود .\r\nسؤال 690 - چرا كفن‌فروشى مكروه است ؟ آيا اين حكم شامل پارچه‌فروشهايى كه شغل آنها پارچه‌فروشى است و در ضمن كفن نيز مىفروشند ، مىشود ؟\r\nجواب : شامل آنها نمىشود و فلسفه كراهت كفن‌فروشى احتمالًا احساس خشنودى از كثرت مرگ‌وميرهاست .\r\n\r\nمعاملات باطل و بخشى از كارهاى حرام\r\n\r\n1 - خريدوفروش اشياى نجس\r\nسؤال 691 - با توجّه به اين كه خريدوفروش چيزهاى نجس حرام است و خون يكى از نجاسات است ، چرا سازمان انتقال خون ، به خريدوفروش خون مبادرت مىكند ؟\r\nجواب : خريدوفروش اشياى نجس در صورتى حرام است كه فايده حلالى نداشته باشد و خون در حال حاضر ، كه براى نجات جان بيماران مصرف مىشود\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو داراى منافع حلالى است ، خريدوفروش آن مانعى ندارد .\r\nسؤال 692 - شخصى در كشورهاى كفر ، مثل آلمان و هلند ، كار مىكند و از گوشتى كه ذبح شرعى نشده كباب درست مىكند و به اهل كتاب و كسانى كه ذبيحه اهل كتاب را حلال مىدانند و مسلمانانى كه بين حلال و حرام فرق نمىگذارند مىفروشد ، سودى كه به دست مىآورد چه حكمى دارد ؟ در صورت حرمت اگر پول را مثلًا به قصد نان و سالاد كه به آنها مىدهد بگيرد چه حكمى دارد ؟\r\nجواب : مىتواند به غير مسلمانان و كسانى كه حلال مىدانند بفروشد ؛ ولى نسبت به غير آنها جايز نيست .\r\nسؤال 693 - آيا عمل كسى كه به اهل كتاب شراب مىفروشد ، به قصد اين كه من شيشه را مىفروشم نه شراب را ، صحيح است ؟\r\nجواب : جايز نيست و قصد شيشه كردن مشكل را حل نمىكند .\r\n\r\n2 - موسيقى\r\nسؤال 694 - اگر موسيقى حرام ، يعنى غنا ، تأثيرات مخرّبى بر فرد يا جامعه مىگذارد ، ويژگى آن تأثيرات منفى چگونه تشخيص داده مىشود ؟\r\nجواب : البتّه و بدون شك موسيقى حرام آثار مخرّبى دارد « 1 » ؛ ولى حكم ، تابع بروز و ظهور آنها نيست .\r\nسؤال 695 - اساساً ملاك و مناط تشخيص موسيقى حرام با چه كسانى است ؟ اگر با عرف است كدام عرف ، عرف مؤمنين و متشرّعين ، يا عرف موسيقىدانان و آهنگسازان ، يا عرف كارشناسان فرهنگى جامعه ، يا عرف علما و انديشمندان ، يا عرف فقها و مفتيان ؟\r\nجواب : در اين گونه موارد بايد به عرف عام متديّن مراجعه كرد كه تشخيص\r\n\r\n\r\n","description":"","footnote":"\r\n( 1 ) . شرح اين مطلب را در تفسير نمونه ، جلد 17 ، صفحه 29 به بعد مطالعه فرماييد .\r\n","page_name":" 228 ","page_number":228},
  {"content":"\r\n\r\nدهند كدام آهنگ و صوت مناسب مجالس لهو و فساد است و كدام نيست . علما و فقها نيز در اين گونه موارد به چنين عرفى رجوع مىكنند .\r\nسؤال 696 - اگر موسيقى يك هنر مبتنى بر اصول و قواعد علمى و تاريخى است ، آيا بهتر نيست كارِ كارشناسى تشخيص حكم آن با افراد ديندار موسيقىشناس قرار گيرد و مقصود از عرف ، عرف مؤمنان موسيقىشناس باشد ؟\r\nجواب : تشخيص حكم با مجتهد است ؛ ولى تشخيص موضوع مىتواند بر عهده كسانى كه ذكر كرديد باشد .\r\nسؤال 697 - آيا بهتر نيست فقها ، كه نه جزء عرف محسوب مىشوند و نه جزء كارشناسان موسيقى و نه با موضوع موسيقى آشنايى دارند ، درباره مصاديق موسيقى حكم ندهند ؟\r\nجواب : بسيارى از مصاديق موسيقى حرام ، طورى است كه همه كس آن را درك مىكند ؛ آرى بعضى از مصاديق آن ، خالى از اجمال و ابهام نيست كه بايد به عرف متديّن و آگاه مراجعه شود ، و ممكن است فقيه در تشخيص موضوع آن آگاهى كافى نداشته باشد ؛ ولى تعيين حكم با فقيه است .\r\nسؤال 698 - موسيقى و غنا چه تغيير و تحوّل روحى و نفسانى در انسان مىگذارد ؟\r\nجواب : غالباً سبب بيگانگى از خدا و تحريك شهوات و آلودگى به مفاسد ديگر است ؛ ولى حكم تابع اين امور نيست ، همان‌گونه كه حرمت شراب ، تابع مست شدن نيست .\r\nسؤال 699 - برخى ، حالت طرب را تشبيه به حالت مستى كرده‌اند . چه دليلى بر اين تشبيه وجود دارد ؟ آيا چنين حالتى را تا كنون كسى ديده است ؟\r\nجواب : از اين كه بسيارى از انواع غنا مانند موادّ مخدّر عمل مىكند جاى شك نيست ، منتها در اينجا تخدير از طريق گوش حاصل مىشود .\r\nسؤال 700 - موسيقى در صدر اسلام چه ويژگيهايى داشته است كه به محض سؤال\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاز امام معصوم ( عليه السلام ) و پاسخ آن حضرت كه مىفرمودند : « هو الغناء » سؤال‌كننده قانع مىشد ؟\r\nجواب : با توجّه به اين كه سؤال‌كننده ، اهل لسان بوده ، جواب را به راحتى درك مىكرده است ؛ ولى براى ما كه اهل لسان عربى نيستيم ، ممكن است مسأله كمى پيچيده شود كه بايد از طريق مراجعه به اهل عرف حل شود .\r\nسؤال 701 - مبناى حرمت غنا در اسلام آيات و روايات است . در تفسير آيات قرآن « قول زور ، لهو الحديث ، قول باطل و كلام لغو » تفسير به غنا شده كه هر يك از اين تعابير مىبايست در چهارچوب شرايط زمانى و با منابع تاريخى و لغت معتبر تعريف شوند ، آيا كلام لهوى و باطل ، غنا به حساب مىآيد ، يا آهنگ و لحن لهوى و باطل غناست ؟\r\nجواب : معيار در حرمت غنا ، كيفيّت آهنگ است و محتوا در آن تأثيرى ندارد . شرح اين مطلب را در كتاب أنوار الفقاهة ، كتاب مكاسب محرّمه ، نوشته‌ايم . تفسير آيات مزبور نيز در آنجا آمده است . و هر آهنگ و صدايى كه مناسب مجالس لهو و فساد است حرام مىباشد و غير آن حلال است .\r\nسؤال 702 - اگر لهو را به لهو باطل و غير باطل و نيز غير باطل را به عقلايى و غير عقلايى تقسيم كنيم ، موسيقى و غنا نيز انواعى خواهد داشت ؛ تشخيص حكم هر يك با چه ملاكها و معيارهايى ممكن خواهد بود ؟\r\nجواب : معيار حرمت غنا در پاسخ سؤالات بالا ذكر شد و با مراجعه به عرف متديّن موسيقى حرام از غير حرام شناخته مىشود .\r\nسؤال 703 - دخترى 18 ساله هستم و در دوره پيش‌دانشگاهى مشغول به تحصيل مىباشم . در رابطه با موسيقى سنّتى و عرفانى ايران سؤالى داشتم ؛ البتّه ، آن موسيقى كه انسان را از حالت عادّى خارج نكند و مناسب با مجالس عيش نباشد ، سؤال من اين است كه آيا نواختن با اين نوع آلات موسيقى حرام مىباشد ؟\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nجواب : كليّه صداها و آهنگهايى كه مناسب مجالس لهو و فساد است حرام و غير آن حلال است و تشخيص آن با مراجعه به اهل عرف خواهد بود ؛ و آلاتى كه غالباً براى اين گونه موسيقىها از آن استفاده مىشود آلات حرام است ، بايد از آنها پرهيز كنيد .\r\nسؤال 704 - مجالس لهو و لعب به چه نوع مجالسى گفته مىشود ؟\r\nجواب : منظور مجالسى است كه براى عيّاشى و هوسرانى و بىبندوبارى تشكيل شده است و به تعبير ديگر به مجالسى گفته مىشود كه در نزد عرف متشرّعه و متديّن مجلس گناه محسوب شود ، موسيقىهاى مناسب آن حرام است ؛ هرچند در مجلسِ عادى نواخته شود يا به صورت فردى باشد ( دقّت كنيد ) .\r\nسؤال 705 - آيا مىتوان در ولادت امامان معصوم ( عليهم السلام ) در مسجد نوار آهنگ مذهبى غير حرام گذاشت ؟\r\nجواب : گذاشتن آهنگ مذهبى در مساجد و حسينيّه‌ها مناسب نيست . از آن اجتناب كنيد .\r\nسؤال 706 - گذاشتن نوارهايى كه موجب اذيّت همسايه‌ها و مردم محل شود چه حكمى دارد ؟\r\nجواب : جايز نيست و از گناه و ايذاى ديگران بايستى پرهيز كنيد .\r\nسؤال 707 - در حرمت خريدوفروش و استفاده از آلات موسيقى ، آيا فرقى بين آلات مختصّه و مشتركه نيست ؟\r\nجواب : آرى فرق است ؛ فقط خريدوفروش آلات مختصّه ، يا آلاتى كه غالباً براى حرام استفاده مىشود حرام است .\r\nسؤال 708 - سرودهايى كه با اشعار عرفانى نظير مثنوى ، حافظ و مانند آن به صورت غزل يا غير آن در دستگاههاى موسيقى ايرانى ( سنّتى ) توسّط مرد خوانده مىشود و معمولًا آهنگ تندى ندارد ، چگونه است ؟\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجواب : فرقى بين محتواى اشعار نيست ؛ معيار آهنگ‌هايى است كه در بالا به آن اشاره شد .\r\nسؤال 709 - مورد سؤال بالا ، توسّط خواننده زن چه حكمى دارد ؟\r\nجواب : خوانندگى زنان در برابر نامحرمان بدون اشكال حرام است ؛ هرچند در موسيقى حرام نگنجد .\r\nسؤال 710 - خريد ، نگهدارى و استفاده از وسايل موسيقى مانند كمانچه ، ارگ ، پيانو ، ضرب و مانند آن ، كه معمولًا جهت موسيقى سنّتى از آن استفاده مىشود ، چه حكمى دارد ؟\r\nجواب : خريدوفروش و استفاده از اسباب و آلاتى كه از آنها غالباً براى موسيقى حرام استفاده مىشود حرام است .\r\nسؤال 711 - يادگيرى موسيقى اعم از خوانندگى يا نوازندگى توسّط فرزندانمان ( نوجوانان - جوانان - دختر يا پسر ) چگونه است ؟\r\nجواب : يادگيرى نوع حرامش حرام است .\r\nسؤال 712 - آيا صرف پخش برنامه يا موزيكى از صدا و سيماى جمهورى اسلامى ايران ، مىتواند دليل مجاز بودن آن باشد ؟\r\nجواب : پخش آهنگ از صدا و سيما ، دليل بر مجاز بودن آن نيست و خود مسئولين نيز اعتراف دارند كه هنوز صدا و سيما تصفيه كامل نشده است .\r\nسؤال 713 - در صورت امكان مختصراً در مورد اثر تخريبى موسيقى توضيحى بفرماييد ، يا كتابهايى را در اين مورد معرّفى بفرماييد ؟\r\nجواب : در تفسير نمونه ، ج 17 از صفحه 29 تا 38 مباحث مفيد و جامعى در اين زمينه مطرح شده است .\r\nسؤال 714 - چنانچه سلامت وضعيّت روحى شخصى ، در بعضى اوقات ، منوط به شنيدن و يا نواختن موسيقى حرام باشد ، حكم نواختن و گوش كردن شخص فوق به اين نوع موسيقى چيست ؟\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nجواب : در صورتى كه واقعاً درمان منحصر به فرد باشد ، اشكالى ندارد و اين مسأله با مراجعه به اطبّاى متخصّص روشن مىشود ؛ ولى از وسوسه‌هاى نفس و شيطان بپرهيزيد .\r\nسؤال 715 - آيا استماع نوار خواننده‌هاى ترانه ، كه فعلًا از مواضع قبلى خود كه فساد بوده ، دست برداشته و توسّط وزارت ارشاد مجوّز گرفته‌اند ، جايز است ؟\r\nجواب : باز تكرار مىكنيم : كليّه صداها و آهنگ‌هايى كه مناسب مجالس لهو و فساد است حرام ، و غير آن حلال است و تشخيص آنها با مراجعه به اهل عرف عام خواهد بود و گرفتن مجوّز از وزارت ارشاد كافى نيست .\r\nسؤال 716 - شنيدن صداى نوار ترانه كه از منزل همسايگان يا در وسيله نقليّه ديگران از قبيل تاكسى به گوش مىرسد و مجبور به استماع آن هستيم ، چه حكمى دارد ؟\r\nجواب : در صورتى كه عمداً گوش ندهيد حرام نيست ؛ ولى وظيفه امر به معروف و نهى از منكر را در آنجا كه احتمال اثر دارد ، نبايد فراموش كنيد .\r\nسؤال 717 - با توجّه به اين كه انگيزه خواننده ، انگيزه شنونده ، شرايط مكانى ( مجلس خاصّ ) ، شرايط زمانى ( زمان مناسب ) ، در انتخاب لحن و كلام نقش دارد ، حكم حرمت غنا متوجّه كدام ناحيه است ؟\r\nجواب : كراراً گفته‌ايم : كليّه صداها و آهنگ‌هايى كه مناسب مجالس لهو و فساد است حرام ، و غير آن حلال است و تشخيص آن با مراجعه به اهل عرف خواهد بود . و انگيزه‌ها و شرايط زمانى و مكانى در آن تأثيرى ندارد ؛ مانند حرمت شرب خمر كه زمانها و مكانها در آن اثر ندارد ، جز در موارد اجبار قطعى .\r\n\r\n3 - رقص\r\nسؤال 718 - اخيراً در يك مجلس عمومى براى آقايان ، پس از اجراى سخنرانى و\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبرنامه‌هاى ديگر ، چند نفر از آقايانى كه ورزش بدنسازى و زيبايى اندام را تمرين كرده بودند ، در مجلس حاضر شده و بدن نيمه عريان خود را به معرض ديد تماشاچيان گذارده و با حركاتى ، ماهيچه‌هاى خود ، سينه‌هاى بزرگ شده و ساير قسمت‌هاى تقويت شده را به ديگران نشان دادند . لطفاً حكم اين عمل را از نظر شرع مقدّس اسلام بيان بفرماييد .\r\nجواب : اين كار شايسته مسلمانان نيست و اگر منشأ فساد گردد حرام است .\r\nسؤال 719 - شركت در عروسى ، يا مجالس ديگر ، كه انسان مىداند در آن رعايت شئونات اسلامى نمىشود ( از قبيل اختلاط زن و مرد ، رقص و پايكوبى ، استفاده از نوارهاى موسيقى و مانند آن ) ، چه حكمى دارد ؟\r\nجواب : شركت در مجالس گناه حرام است .\r\n\r\n4 - خريدوفروش پول ، چك ، سفته و ارزهاى خارجى\r\nسؤال 720 - خريدوفروش دلار و ارزهاى خارجى در بازار آزاد چه حكمى دارد ؟ آيا چنين كسبى حلال است ؟\r\nجواب : آنچه بر خلاف مقرّرات حكومت اسلامى و مصالح كشور در مورد اين گونه معاملات است مجاز نيست .\r\nسؤال 721 - خريدوفروش سكّه‌هاى طلا در بازار آزاد چه حكمى دارد ؟\r\nجواب : از جواب بالا معلوم شد .\r\nسؤال 722 - كسى كه شغل او دلّالى است و در بازار به خريدوفروش سكّه و ارز خارجى مشغول است شغل او چه حكمى دارد ؟\r\nجواب : در صورتى كه كارى بر خلاف مقررات و قوانين شرع و قوانين جارى مملكت و مصالح كشور نكند اشكالى ندارد .\r\nسؤال 723 - خريدوفروش چك و سفته چه حكمى دارد ؟\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nجواب : خريدوفروش چك يا سفته‌اى كه سند بدهكارى كسى مىباشد به كمتر يا بيشتر مانعى ندارد .\r\nسؤال 724 - آيا خريدوفروش اسكناس صحيح مىباشد ؟ در صورتى كه جواب منفى است آيا احكام رباى معاملاتى در آن جارى است ؟\r\nجواب : اسكناس جزء معدودات است ، و حكم ربا در خريدوفروش آن جارى نمىشود ؛ ولى در اينجا مشكل ديگرى وجود دارد و آن اين كه در عرف عقلا اسكناس هميشه ثمن واقع مىشود و جنبه مثمن ندارد ، هيچ كس در عرف بازار نمىگويد : « من ده هزار تومان پول نقد را به يازده‌هزار تومان كه يك ماه ديگر تحويل بدهى ، به شما فروختم » مگر كسانى كه بخواهند آن را حيله فرار از ربا قرار دهند ؛ يعنى در واقع نوعى وام ربوى است كه نام آن را بيع مىگذارد و اين گونه حيله‌ها به فتواى ما اعتبارى ندارد ، تنها دو مورد استثنا در اين مسأله وجود دارد :\r\nالف ) نخست خريدوفروش ارزهاى مختلف كه مثلًا دلار را با اسكناس مبادله كنند ، كه چنين معامله‌اى صحيح است .\r\nب ) ديگر معامله نقدى اسكناسهاى كوچك و بزرگ ، يا نو و كهنه با تفاوت مختصر به خاطر استفاده از نو بودن اسكناس يا حجم كم پول بزرگ در مسافرت و مانند آن ؛ در غير اين دو صورت اشكال دارد .\r\nسؤال 725 - آيا احكام صرف ( معامله نقدين ) ، مانند وجوب قبض و اقباض در مجلس معامله ، در مورد پول اعتبارى ، يعنى اسكناس ، جارى است ؟\r\nجواب : احكام مزبور در پول اعتبارى جارى نيست ؛ زيرا نه ادلّه نسبت به آن شمول دارد و نه پشتوانه در حال حاضر طلا و نقره مسكوك است ؛ اصولًا پشتوانه در زمان ما يك امر اعتبارى است .\r\nسؤال 726 - آيا پول از مثليّات است يا قيميّات ؟ اصولًا ملاك مثلى و قيمى چيست ؟\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nجواب : بدون شك پول از مثليّات است ، و ملاك مثلى آن است كه همانند آن به راحتى و وفور پيدا شود و غير آن ، قيمى است .\r\n\r\n5 - قمار\r\nسؤال 727 - چند تيم واليبال ، يا فوتبال ، يا غير آن ، مبالغى وجه نقد در بين خود جمع‌آورى نموده و پس از مسابقه آن را به تيم برنده اختصاص مىدهند ، آيا اين كار جايز است ؟\r\nجواب : حرام است ، و نوعى قمار محسوب مىشود ؛ ولى اصل اين ورزشها بدون برد و باخت اشكالى ندارد .\r\nسؤال 728 - جوايزى كه در مسابقه‌هاى علمى و فرهنگى و غيره به قيد قرعه به اسم افراد در مىآيد ، از لحاظ شرعى چه حكمى دارد ؟\r\nجواب : در صورتى كه شركت كنندگان پولى به حساب برگزار كنندگان مسابقه نريخته باشند اشكالى ندارد ، در غير اين صورت مشكل است .\r\nسؤال 729 - شركت در اعانه ملّى ، يا قرعه‌كشيهايى كه در كشورهاى خارجى انجام مىشود ( مثل بليط بخت‌آزمايى كه در سابق در ايران بود ) و غالباً افراد شركت‌كننده با ميل خود شركت نموده و پولى را پرداخت مىنمايند ، و بعضى افراد به پول‌هاى هنگفتى مىرسند چه حكمى دارد ؟ و اگر كسى برنده شود آيا استفاده از پول آن جايز است ؟\r\nجواب : بخت‌آزمايى و مانند آن حكم قمار را دارد و اگر كسى چنين پولى را گرفته و صاحبان آن را نمىشناسد به فقراى مسلمان بدهد .\r\nسؤال 730 - اگر شخصى ديگران را وادار كند كه با او شرطبندى كنند و اتّفاقاً در اين شرطبندى ببازد ، آيا گرفتن وجه يا هر چيز مقرّر در اين شرط ، جايز است ؟ اگر شرط در مورد مسأله علمى باشد و قرار بگذارند كه هر يك از طرف‌هاى شرط در\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nصورت مغلوب شدن يك كتاب براى كتابخانه مسجد بخرد ، يا مقدار معيّنى پول يا چيز ديگر به كتابخانه يا به مكان عامّ المنفعه‌اى بدهد چطور ؟\r\nجواب : اين برد و باخت‌ها و شرطها در هر صورت جايز نيست .\r\nسؤال 731 - اخيراً سازمان بهزيستى اوراقى به عنوان « ارمغان بهزيستى » در معرض فروش مىگذارد ، در آن اوراق چند سؤال بهداشتى مطرح مىنمايد كه اگر خريدار اوراق به آنها پاسخ صحيح بدهد ، به قيد قرعه جوايزى دريافت مىنمايد ، در غير اين صورت وجه پرداختى به نفع دولت ضبط مىشود ، بعضى بنگاههاى خصوصى نيز به همين عنوان و با توجّه به علاقه شديد جوانان به ورزش فوتبال اوراقى را در معرض فروش قرار داده و از خريداران مىخواهند كه نتيجه مسابقات بين تيم‌هاى ورزشى را پيشگويى نمايند ، و به كسانى كه صحيح‌ترين پاسخ را بدهند ، جايزه نقدى اعطا مىكنند ، از آنجا كه شرعاً شرطبندى منع گرديده ، مگر در موارد خاص ، آيا موارد مذكور كه اوّلى با انگيزه آموزش بهداشت و دوّمى به منظور تشويق جوانان و توجّه به ورزش و گرم نگه داشتن بازار مسابقات ورزشى صورت مىگيرد ، از مصاديق « سَبْق » تلقّى مىگردد ؟ يا به علّت برنده شدن بعضى و بازنده شدن ديگران از مصاديق شرطبندى حرام است ؟\r\nجواب : اين گونه كارها نوعى شرطبندى حرام است و جايز نيست ؛ ولى در مواردى مثل بهزيستى اگر نيّت شركت‌كنندگان كمك بلاعوض به اين سازمانها بوده و نيّت شرطبندى در آن نباشد و جوايز آن صرفاً براى تشويق باشد حلال است ؛ ولى ظاهراً آنچه فعلًا جريان دارد به اين صورت نيست و بسيارى از مردم به شرط جايزه شركت مىكنند .\r\nسؤال 732 - آيا بازى بوكس جايز است ؟ مسابقات فوتبال كه موجب مغلوب شدن طرف ديگر مىشود چه حكمى دارد ؟ آيا تعيين جايزه از طرفين ، يا گروه ، يا شخص سوّمى اشكال دارد ؟\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nجواب : بازى بوكس از بازىهاى خطرناك است و اشكال دارد ؛ ولى فوتبال و مانند آن اشكالى ندارد ؛ امّا شرطبندى از سوى طرفين ، يا از طرف شخص ثالث جايز نيست ؛ ولى دادن جايزه بدون قرارداد با كسى بىمانع است .\r\nسؤال 733 - بازى كردن ، خريدوفروش و نگهدارى آلات قمار ، مثل ورق پاسور ، تخته نرد ، بيليارد و يا ديگر وسايل قمار ، در صورتى كه قصد برد و باخت در كار نباشد و فقط جهت بازى و سرگرمى باشد ، چه حكمى دارد ؟\r\nجواب : بازى با آلات قمار ، هرچند بدون برد و باخت باشد ، اشكال دارد و خريدوفروش و نگهدارى آلات قمار حرام است .\r\n\r\n6 - شطرنج\r\nسؤال 734 - نظر حضرتعالى درباره بازى شطرنج با دستگاه كامپيوتر چيست ؟\r\nجواب : اگر شطرنج در عرف عام از صورت قمار خارج شده باشد و به عنوان ورزش شناخته شود مانعى ندارد ؛ خواه با كامپيوتر باشد يا غير آن .\r\nسؤال 735 - با توجّه به روايات شطرنج كه از برخى حرمت و از برخى كراهت استفاده مىشود و با توجّه به آنچه از « شيخ طوسى » ( رحمه الله ) در « مبسوط » ، و « شافعى » در كتاب « الامّ » نقل شده كه « سعيد بن مسيب » و « سعيد بن جبير » كه مقامشان بر همه واضح است ، شطرنج را با مهارت تامّ بازى مىكردند به سؤالات زير پاسخ فرماييد :\r\nالف ) رواياتى نظير « الشطرنج ميسر » « 1 » با توجّه به اين كه همه مفسّرين و لغويّين ميسر را « قمار با رهن » معنا كرده‌اند ، آيا به تناسب حكم و موضوع و يا انصراف ، به بازى با رهن حمل نمىشود ؟\r\nجواب : احتياط واجب اين است كه از قمار ، چه با شرط و چه بىشرط ، اجتناب شود و دليل منحصر به روايت فوق نيست و اگر شطرنج قمار باشد بدون\r\n\r\n\r\n","description":"","footnote":"\r\n( 1 ) . وسائل الشّيعه ، جلد 12 ، ابواب ما يكتسب به ، باب 102 ، حديث 12 و 14 و 15 .\r\n","page_name":" 238 ","page_number":238},
  {"content":"\r\n\r\nشرطبندى نيز اشكال دارد .\r\nب ) آيا بازى ايشان ، ( سعيد بن مسيّب و سعيد بن جبير ) در عصر حضور و نرسيدن ردعى از امام ( عليه السلام ) براى ايشان ، نمىتواند دليل بر جواز باشد ؟\r\nجواب : وصول اين خبر - به فرض صحّت آن - به محضر امام ( عليه السلام ) از طرق عادى ثابت نيست .\r\n\r\n7 - مجسّمه‌سازى\r\nسؤال 736 - ساختن مجسّمه انسان ، مخصوصاً شخصيّتهاى بزرگ گذشته و امروز ، كه جنبه تبليغى نيز دارد ، به صورت تمام اندام يا نيم‌تنه چه حكمى دارد ؟\r\nجواب : احتياط واجب ترك آن است .\r\nسؤال 737 - آيا ساختن مجسّمه غير انسان از حيوانات مختلف تمام اندام يا بعضى اندام كه با سر همراه باشد يا تركيب خيالى مانند سر انسان و پيكر اسب بالدار و امثال اينها صورت شرعى دارد ؟\r\nجواب : در ميان انواع مجسّمه جانداران تفاوتى نيست ، حتّى جانداران خيالى .\r\nسؤال 738 - آيا خريدوفروش مجسّمه انسان و حيوان ، تمام اندام يا بعض اندام ، كه با سر همراه باشد جايز است ؟\r\nجواب : احتياط واجب در ترك آن است ؛ مگر در مورد اسباب‌بازى بچّه‌ها .\r\nسؤال 739 - نقّاشى تمثال پيامبر اسلام ( صلى الله عليه و آله ) و يا ائمّه طاهرين ( عليهم السلام ) چه حكمى دارد ؟\r\nجواب : جايز است ؛ ولى بايد موهن نباشد و انتساب قطعى نيز ندهند .\r\nسؤال 740 - آيا عكس گرفتن ، براى عكّاس و شخصى كه از او عكس مىگيرند ، مكروه است ؟\r\nجواب : دليلى بر كراهت آن نداريم .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسؤال 741 - خريدوفروش در موارد زير چه حكمى دارد ؟\r\nالف ) روغن و داروهاى روان و عطرهايى كه از كشورهاى غير مسلمان وارد مىشود .\r\nب ) تيغ و ماشين خودتراش با عدم اطمينان به مصرف حرام .\r\nج ) مجسّمه يا صابون يا چيزى كه روى آن مجسّمه دارد .\r\nد ) لوازم آرايش زنانه توسّط مرد .\r\nه - ) خمير ريش ( اگر مصرف حلال نيز داشته باشد ) .\r\nو ) پيه و چربى حيوانى كه از خارج وارد مىشود ، جهت تهيّه صابون .\r\nز ) الكل صنعتى و سفيد با احتمال استفاده سوء برخى دريافت‌كنندگان .\r\nجواب : جواب سؤالات فوق به شرح زير است :\r\nالف ) اشكال ندارد ؛ مگر روغن‌هايى كه از چربى بدن حيوانات گرفته مىشود و خوراكى است .\r\nب ) كليّه وسايلى كه منافع حلالِ قابل ملاحظه دارد ، خريدوفروش آن جايز است .\r\nج ) خريدوفروش مجسّمه اشكال دارد ؛ امّا صابون و مانند آن كه روى آن مجسّمه مىباشد اشكال ندارد .\r\nد ) اگر مفسده خاصّى بر اين خريدوفروش مترتّب نشود ، اشكالى ندارد .\r\nه - ) اشكالى ندارد ، چون مصرف حلال هم دارد .\r\nو ) بهتر است از آن پرهيز شود .\r\nز ) مادام كه يقين يا ظنّ قوى به سوء استفاده نباشد ، اشكال ندارد .\r\n\r\n8 - غيبت\r\nسؤال 742 - در بين بعضى از مردم مرسوم است كه وقتى مىخواهند نشانى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nشخصى را بدهند ، مثلًا مىگويند : « همان كسى كه قدّش كوتاه است » يا « شكمش بزرگ است » و مانند اين تعبيرات ؛ اگر آن فرد را ما بشناسيم و بدانيم با اين حرفها ناراحت مىشود ، آيا غيبت محسوب مىشود ؟\r\nجواب : در صورتى كه اين صفات در عرف جنبه مذمّت داشته باشد جايز نيست .\r\nسؤال 743 - در جريان تبليغات براى انتخاب رئيس جمهور و يا وكلاى مجلس ، ذكر نيكىها يا بدىهاى شخصى كه داوطلب است و يا ذكر جريانات خوب يا بد كه ايشان مسبّب آن بوده ، داخل در مبحث غيبت است ؟\r\nجواب : در صورتى كه براى شناخت آنها لازم باشد و قصد هتك و اهانت نداشته باشد ، مانعى ندارد .\r\nسؤال 744 - آيا بررسى كارهاى مسئولين نظام جمهورى اسلامى در غياب آنها ، با عنايت به مفاد حديث شريف « كُلُّكُمْ راع وَ كُلُّكُمْ مَسْئُولٌ عَنْ رَعِيَّتِهِ » « 1 » از نظر شرع مقدّس اسلام ، غيبت محسوب مىشود ؟\r\nجواب : بررسى مسائل اجتماعى و انتقادهاى سازنده و مثبت از مسئولين غيبت محسوب نمىشود .\r\n\r\n9 - دروغ\r\nسؤال 745 - دروغ را تعريف بفرماييد ؟ آيا از گناهان كبيره است ؟\r\nجواب : هر سخنى را كه انسان بر خلاف واقع بگويد ، دروغ است و از گناهان كبيره محسوب مىشود .\r\nسؤال 746 - آيا مواردى وجود دارد كه دروغ گفتن واجب باشد ؟\r\nجواب : در مورد اصلاح ذات البين ، يا نجات دادن جان مسلمان ، يا امور مهمّه\r\n\r\n\r\n","description":"","footnote":"\r\n( 1 ) . ميزان الحكمه ، باب 1700 ، حديث 8034 .\r\n","page_name":" 241 ","page_number":241},
  {"content":"\r\n\r\nديگر ، دروغ گفتن جايز و گاهى واجب مىشود .\r\nسؤال 747 - آيا در اين گونه موارد استفاده از راه فرار از دروغ ، يعنى « توريه » ، يا غير « توريه » واجب است ؟\r\nجواب : در صورتى كه از طريق توريه امكان خلاصى از دروغ باشد ، احتياط واجب آن است كه از اين راه استفاده كنند .\r\n\r\n10 - موادّ مخدّر\r\nسؤال 748 - تقاضا دارد فتواى آن مرجع عاليقدر را درباره مصرف موادّ مخدّر و مقدّمات آن از قبيل كشت ، توليد ، نگهدارى ، مخفى كردن ، حمل ، توزيع و خريدوفروش آن اعلام فرماييد ؟\r\nجواب : بدون شك استعمال موادّ مخدر يكى از گناهان كبيره است ، كه ادلّه مختلف شرعيّه بر حرمت قطعى آن دلالت دارد . و بر همه مسلمانان واجب است كه از اين موادّ پليد پرهيز و اجتناب كنند و فرزندان و بستگان و آشنايان خود را از آنها شديداً بر حذر دارند و هر كس هر گونه كمكى به كشت ، تهيّه ، حمل و نقل و پخش اين مواد كند مشمول مجازات الهى خواهد بود و هرگونه درآمدى از آن حاصل شود حرام و نامشروع است . همه مسلمين بايد بدانند يكى از نقشه‌هاى خطرناك دشمنان براى نابود كردن ايمان و توان جوانان ، توسعه همين موادّ مخدّر مىباشد ؛ بنابراين بر حكومت‌هاى اسلامى و عموم مردم فرد به فرد واجب است كه با آن مبارزه كنند و ان شاء اللّه روزى بيايد كه موادّ مخدّر از سرزمين كشورهاى اسلامى ريشه‌كن گردد .\r\nسؤال 749 - نظر حضرتعالى در مورد استعمال دخانيات و ترياك چيست ؟ و در صورت تحريم آيا در صورت معالجه و يا صرفاً تفرّج حكم تحريم باقى است ؟\r\nجواب : همان‌گونه كه گذشت استعمال موادّ مخدّر و ترياك حرام است ؛ و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nهمچنين استعمال دخانيات ديگر نيز جايز نمىباشد .\r\n\r\n11 - تراشيدن ريش\r\nسؤال 750 - اين جانب مردى 36 ساله و دبير هستم ، هفته‌اى يكى دو بار ريشم را با ماشين كه تقريباً مانند تيغ است كوتاه مىكنم ، تراشيدن ريش با توجّه به اين كه اگر موهاى صورتم را نزنم چندين سال مرا مسن‌تر از سنّم نشان مىدهد و اين امر در روحيّه‌ام تأثير منفى مىگذارد ، چه حكمى دارد ؟\r\nضمناً هميشه برايم اين مسأله مطرح بوده است كه اگر بر اساس فتواى بعضى از مراجع تقليد احتياط واجب در ترك اين عمل است و از نظر اسلام تراشيدن ريش منع قطعى شده است ، پس چرا بعضى از افرادى كه حتّى اسلام‌شناس هستند و بعضاً كتابهاى اسلامى زيادى نيز نوشته‌اند صورت خود را با تيغ مىزنند ؟ پس شايد اين امر تحت شرايطى نهى شده است كه اگر آن شرايط را رعايت كنيم اين عمل خالى از اشكال باشد ؛ لطفاً بر من منّت نهاده راهنمايى فرماييد .\r\nجواب : تراشيدن ريش خلاف احتياط است و مطمئن باشيد كه با گذاشتن ريش چيزى از شخصيّت شما كاسته نمىشود ؛ بلكه قيافه شما را نورانىتر و روحانىتر مىكند و بر محبوبيّت شما در ميان افراد فهميده مىافزايد ؛ درباره فلسفه اين مطلب ، كتاب مرحوم آقاى حسين عبداللّهى خوروش به نام « تراش ريش از نظر بهداشت » را مطالعه فرماييد ؛ ولى اگر ضرورتى پيدا شود مانعى ندارد .\r\nسؤال 751 - حدّ ريش چه اندازه است ؟ و تراشيدن قسمتى از ريش جهت زيبا كردن صورت چه حكمى دارد ؟ ريشهاى به اصطلاح پرفسورى نيز حرام است ؟\r\nجواب : حدّ ريش آن است كه در عرف بگويند او داراى ريش است و تراشيدن دو طرف صورت ، در صورتى كه چانه و اطراف آن محفوظ باشد ( ريشهاى پرفسورى ) ، اشكالى ندارد .\r\nسؤال 752 - آيا بلند كردن سبيل اشكال دارد ؟ تراشيدن آن چطور ؟\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nجواب : كوتاه كردن و حتّى تراشيدن سبيل مانعى ندارد و همچنين بلند بودن آن ؛ به شرطى كه شبيه كارهاى صوفيان و بعضى فرقِ غُلات ( على اللّهىها ) نباشد .\r\nسؤال 753 - تراشيدن ريش و يا ماشين كردن آن بطورى كه صدق ريش نكند ، چه حكمى دارد ؟ آيا به واسطه مسخره كردن ديگران و يا تازه روييدن ريش به صورتِ ناموزون در افراد تازه بالغ ، و يا جهت بازى در تئاتر ، حكم تغيير مىكند ؟\r\nجواب : احتياط اين است كه از ريش‌تراشى مطلقاً خوددارى شود ؛ ولى اگر به صورتِ كم و ناموزون باشد و آن را بتراشند تا به صورتِ طبيعى درآيد ، اشكالى ندارد و با مسخره كردن ، احكام خداوند عوض نمىشود ، بلكه پايدارى سبب مىشود كه به صورت يك فرهنگ مقبول گردد .\r\n\r\n12 - ربا\r\nسؤال 754 - گرفتن سود به واسطه حيله‌هاى شرعيّه چه حكمى دارد ؟ آيا حيله شرعى با ضميمه نمودن چيزى ديگر جايز است ؟\r\nجواب : اگر منظور از حيله‌هاى شرعى معاملات صورى بدون قصد جدّى است ، مسلّماً تأثيرى در حكم ربا ندارد . و غالباً در حيله‌هاى شرعى ، طرفين قصد معامله جدى ندارند و منظورشان فقط رباست .\r\nسؤال 755 - شخصى كه شغل او مسگرى است ، در معاملات خود به هنگام معاوضه جنس خوب با جنس بد ، چيزى اضافه مىگرفته است ، آيا چنين معامله‌اى ربا محسوب مىشود ؟ قابل ذكر است كه ايشان نسبت به اين مسأله جاهل بوده ، بدين جهت به مجرّد اين كه متوجّه حرمت اين عمل شده ، چنين معامله‌اى را ترك كرده است . اين نوع معامله حدوداً شصت سال صورت گرفته است ، اكنون وظيفه آن شخص چيست ؟ لازم به ذكر است كه او هيچ كدام از مشتريان را نمىشناسد و كسانى را كه مىشناسد در قيد حيات نيستند ، تكليف او چيست ؟\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nجواب : احتياط آن است كه اگر توانايى دارد مبالغ مزبور را به عنوان ردّ مظالم به فقير دهد ، و اگر خودش نيازمند است از طرف ما قبول كند و به خودش ببخشد .\r\nسؤال 756 - قبول داريم كه « كل شىء مع أصله به حكم جنس واحد ، و ان اختلفا فى الاسم » نتيجتاً شير با روغن گاو از مصاديق كبراى فوق الذكر مىباشد و نمىشود يك كيلو كره گاو كه مثلًا دو هزار تومان ارزش دارد بدهيم و چند كيلو شير گاو كه قيمت آن مثلًا چند صد تومان مىشود بگيريم و تا آن اندازه كه به ما ياد داده‌اند اين مسائل جنبه تعبّد صرف دارد ، نظر حضرتعالى در اين مورد چيست ؟\r\nجواب : اضافه وزن در جنس واحد جايز نيست و احتياط در اشيايى كه به يك ريشه برمى گردند ، مانند روغن و پنير و شير ، اين است كه با تفاوت وزن معامله نشود ، بنابراين مىتوانند كره را مثلًا جداگانه بخرند و شير را جداگانه بفروشند .\r\nسؤال 757 - آيا شخصيّت حقيقى و حقوقى در ربا تفاوت ايجاد مىكند ؟\r\nجواب : احتياط واجب اين است كه فرقى ميان اين دو گذارده نشود .\r\nسؤال 758 - آيا مىتوان دولت را در حكم پدر حساب كرد و در نتيجه ربا بين دولت و مردم جايز باشد ؟\r\nجواب : اين تعبير ، يك تعبير شاعرانه است و از نظر حكم شرع اثرى ندارد .\r\nسؤال 759 - در مسأله 1774 رساله توضيح المسائل فرموده‌ايد : « پدر و فرزند مىتوانند به يكديگر ربا بدهند » آيا منظور از فرزند ، تنها پسر است ، يا دختر هم مىتواند از پدر ربا بگيرد ؟ و از سوى ديگر آيا مادر هم مىتواند از پسر و يا دختر و يا هر دو ، ربا بگيرد ، يا اين حكم مخصوص پدر است ؟\r\nجواب : فرقى ميان پسر و دختر نيست ؛ ولى اين حكم شامل مادر نمىشود .\r\n\r\n13 - خريدوفروش حيوانات حرام گوشت\r\nسؤال 760 - آيا فروش ماهيان و يا هر حيوان حرام گوشت ( غير از نجس العين ) ، جهت خوردن و يا منافع ديگر ، به افرادى كه اعتقاد به حلال و حرام نداشته و اصلًا\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمسلمان نيستند جايز است ؟\r\nجواب : فروختن ماهيان حرام گوشت به غير مسلمانان اشكالى ندارد ، و فروختن ماهيان حرام گوشتى كه منافع گسترده ديگرى ، مانند تغذيه طيور دارد ، به مسلمانان نيز جايز است .\r\nسؤال 761 - اين جانب در صدد احداث يك واحد توليد ، تكثير و پرورش نوعى حشره خوراكى كه داراى موادّ مفيدى است مىباشم ، اين حشره خوراكى هم‌اكنون در كشور مكزيك تهيّه و كنسروش در بازار كشورهاى ديگر به فروش مىرسد و در آمريكا گرانترين همبرگر همين حشره در بازار به مصرف مىرسد . البتّه حمل ، توليد و زيست اين حشره بر روى درختى به نام « يوكا » صورت مىگيرد و هيچ‌گونه تماسّ با خاك يا مدفوع يا خون جهنده ندارد . نظر حضرتعالى در مورد تهيّه ، خوردن و فروش آن چيست ؟\r\nجواب : خوردن غذايى كه از اين حشره تهيّه مىشود از نظر شرع مقدّس اسلام جايز نيست ؛ ولى تهيّه و فروختن آن به كسانى كه آن را مجاز مىدانند و از آن استفاده مىكنند ، شرعاً اشكالى ندارد .\r\n\r\nمسائل عزادارى\r\nسؤال 762 - شرايط افرادى كه مىتوانند نقش ائمّه ( عليهم السلام ) را ايفا نمايند چيست ؟\r\nجواب : اگر در شبيه‌خوانى كسانى مىخواهند در نقش آن بزرگواران ظاهر شوند ، بايد افراد مهذّب و پاك و خوشنامى باشند و چه بهتر كه آن بزرگواران بطور وضوح نشان داده نشوند .\r\nسؤال 763 - آيا كسانى كه در شبيه‌خوانى نقش كفّار را ايفا مىكنند بايد داراى شرايط خاصّى باشند ؟ يا اين كه هر كس بدون قيد و شرط مىتواند در نقش كفّار باشد ؟\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nجواب : شرايط خاصّى براى آنها از اين نظر نيست .\r\nسؤال 764 - مرثيه‌خوانى و يا مدّاحى زنان با بلندگو ، بطورى كه هر شنونده‌اى را جذب مىكند ، چه صورت دارد ؟\r\nجواب : جايز نيست .\r\nسؤال 765 - مراسم عزادارى امام حسين ( عليه السلام ) و ساير مجالس اسلامى در بسيارى از كشورها برپا مىشود ؛ ولى بعضى از اين مراسم در اين كشورها عجيب به نظر مىرسد ، از جمله زنجيرزنى و قمه‌زنى كه باعث وهن اسلام و مسلمين نيز مىشود . در اين مورد به سؤالات زير پاسخ فرماييد :\r\nالف ) بر سر و سينه زدن تا چه حدودى جايز است ؟\r\nجواب : عزادارى امام حسين ( عليه السلام ) از فضل قربات است ؛ ولى بر مسلمانان واجب است كه از هر چيزى كه باعث وهن و بىحرمتى مسلمانان مىشود ، خوددارى كنند .\r\nب ) آيا براى مردان جايز است كه در زمان عزادارى ، بدنشان را برابر زنان برهنه كنند ؟\r\nجواب : احتياط واجب آن است كه مردان از اين كار خوددارى كنند ؛ ولى مشاهده اين صحنه‌ها از تلويزيون ، در صورتى كه مفسده خاصّى نداشته باشد ، اشكالى ندارد .\r\nج ) آيا جايز است به گونه‌اى بر سر و سينه بزنند كه موجب جراحت و خونريزى شود و باعث نجس شدن خود و اطرافيان و زمين مسجد و يا حسينيّه گردد ؟\r\nجواب : لازم است به گونه‌اى باشد كه منجر به جراحت و خونريزى نشود و مسجد نجس نگردد .\r\nد ) آيا خونى كه از بدن سينه‌زنان و عزاداران ، به سبب قمه زدن و غيره ، بيرون مىآيد ، باعث تبرّك و شفاى مريضها و زنهاى عقيم و مانند آن مىشود ؟\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nجواب : اين سخنان پايه و اساسى ندارد ، و سزاوار است عزادارى به صورتى باشد كه باعث هتك دين و مقدّسات نشود و عزاداران حسينى - عليهم رضوان اللّه و بركاته - از تفرقه و اختلاف دورى كنند و متّحد باشند .\r\nسؤال 766 - در خصوص دسته‌جات عزادارى حضرت ابا عبد الله الحسين ( عليه السلام ) ، مواردى رؤيت مىشود كه به نحوى مقدّمه فساد محسوب مىشود و مردم به خاطر نگاه كردن به اين دسته‌جات ، مساجد را خالى گذاشته و بالطّبع اختلاط زن و مرد صورت گرفته و منجر به يك رشته مفاسد اجتماعى مىگردد . نظر مبارك در مورد اين قبيل مراسم چيست ؟\r\nجواب : مراسم عزادارى سيّد الشّهداء ( عليه السلام ) از بزرگترين شعائر دينى است و جلوى بسيارى از توطئه‌هاى دشمنان را مىگيرد ، و هرگز نبايد تعطيل شود ؛ ولى جلوى سوء استفاده‌ها را بايد گرفت و بايد به مردم گوشزد نمود كه مساجد را خالى نگذارند و نماز جماعت را در مساجد به موقع فراموش نكنند ، و به حمد اللّه در اين سالها در مراسم عزاى حسينى نماز جماعت احيا شده است .\r\nسؤال 767 - از آنجا كه احساس عزادارى اهل بيت ( عليهم السلام ) يك حالت روحى است و در هيچ جنبنده‌اى قابل كنترل نيست ، جلوگيرى از اجراى تعزيه ، كه نوعى عزادارى است ، توسّط افراد غير خوشنام ، چه حكمى دارد ؟\r\nجواب : همان گونه كه گفته شد اگر تعزيه‌خوانى مشتمل بر كار خلاف ، مانند دروغ و هتك مقدّسات و مانند آن نباشد ، شرعاً اشكالى ندارد .\r\nسؤال 768 - در نسخه‌هاى تعزيه‌هاى موجود ، گاهى الفاظ ركيك توسّط ايفاگر نقش معصوم ( عليهم السلام ) بر زبان جارى مىشود ، آيا چنين زبان حالى كه دون مقام اهل بيت ( عليهم السلام ) امّا برازنده سپاه مخالفين است ، تلفّظش مجاز است ؟\r\nجواب : بايد تمام نسخه‌هاى موجود توسّط آگاهان بررسى شود و الفاظ ركيك و آنچه دون شأن امام است ، از آن حذف گردد و به صورت معقول و متين درآيد ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nتا استفاده از آنها شرعاً مجاز باشد .\r\nسؤال 769 - در اكثر مناطق حكومت‌هاى اسلامى ( غير از ايران ) و غير اسلامى ، مردم متديّن شيعه با مذاهب ديگر با هم زندگى مىكنند و در ايّام محرّم ، بالأخص روز عاشورا ، متديّنين مجالس سوگوارى منعقد مىكنند و نوجوانان با نوحه‌سرايى ( بدون آهنگ غنا ) سينه‌زنى و زنجيرزنى مىكنند ؛ در نتيجه از بدنشان گاهى خون جارى مىشود ، اين حالت بر افراد و جامعه غير شيعى اثر خوبى مىگذارد و گاهى مايل به تشيّع هم مىشوند ، آيا در صورت حاصل شدن اثر مثبت و نتايج خوب ، زنجيرزنى به شكل فوق جايز است ؟\r\nجواب : همانطور كه بارها گفته‌ايم عزادارى خامس آل عبا ( عليه السلام ) از افضل قربات است ؛ ولى نبايد كارى كرد كه بدن مجروح شود ؛ براى بزرگداشت اين شعائر از طرق بهتر استفاده كنيد .\r\nسؤال 770 - در ايّام عزادارى و شهادت ائمّه اطهار ( عليهم السلام ) هيأتهاى عزادارى در كوچه و خيابان به عزادارى و ذكر مصايب اهل بيت عصمت و طهارت مىپردازند و احياناً عزاداران محترم صدماتى بر بدن خود وارد مىكنند لطفاً بفرماييد :\r\nالف ) آيا اقامه اين نوع عزادارىها از نظر عقلى و شرعى بهتر است يا ترك آن ؟\r\nب ) آيا اين نوع عزادارىها زنده كردن شعائر الهى محسوب مىشود ، كه خداوند ما را به آن دستور داده است ، يا نوعى بدعت شمرده مىشود ؟\r\nج ) در خلال اين عزادارىها اشعارى خوانده مىشود كه در ضمن آن مطالب اجتماعى و اعتقادى و مصالح مسلمين وجود دارد ، آيا اين كار اشكال شرعى دارد ؟\r\nد ) آيا براى مؤمنين جايز است كه به خاطر بعضى از فشارهاى داخلى و خارجى ، كه هدفشان محو عزادارى اهل بيت ( عليهم السلام ) است ، دست از عزادارى بردارند ؟\r\nو ) آيا پدران حق دارند فرزندان را از شركت در چنين مراسمى منع كنند ؟\r\nه - ) وظيفه علما در مقابل اين هيأتهاى عزادارى چيست ؟\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nجواب : عزادارى سيد الشّهداء ، حسين بن على ( عليهما السلام ) ، از افضل قربات است و همچنين برپا داشتن هيأتهاى عزادارى سيّار ، مخصوصاً اگر مشتمل بر اشعارى باشد كه مصالح اسلام و مسلمين در آن باشد و بايد پدران و مادران فرزندان خود را تشويق كنند كه در چنين مراسمى شركت كنند و به وسوسه‌هاى دشمنان اسلام يا كسانى كه اطّلاع كافى از اين امور ندارند توجّه نكنند ، در عين حال سعى كنند بر بدن جراحتى وارد نشود و كارى كه موجب وهن مذهب است انجام ندهند . خداوند همه ما را در اين راه پرفيض موفّق دارد .\r\n\r\nشرايط خريدار و فروشنده\r\nسؤال 771 - پدرم پس از سكته مغزى و بسترى شدن در بيمارستان ، پس از دو روز بيهوشى از مرگ نجات يافته و از بيمارستان مرخّص شد . نامبرده كه در حال صحّت جسمى و فكرى كامل نبود بنا به توصيه يك نفر ، ملك خود را بين پسر و دختر علىالسّويه تقسيم كرد و اين تقسيم به خاطر دريافت سند عادى از ثبت اسناد به صورت خريدوفروش نوشته شده ، بدين گونه كه فروشنده پدرم و خريدار هر يك از فرزندان هستند ؛ ولى در واقع هيچ گونه مبادله‌اى صورت نگرفته و از طرف خريداران هيچ مبلغى پرداخت نشده و قبض و اقباضى صورت نگرفته است ، لطفاً در اين باره به پرسشهاى زير پاسخ دهيد :\r\nالف ) آيا شخص مذكور با چنين حال مزاجى ، كه در اثر سكته مغزى قسمتى از مغزش از كار افتاده ، مىتواند شخصاً به نقل و انتقال مالى دست بزند ؟\r\nجواب : اگر اين مقدار از بيمارى موجب اختلال در عقل او نشده باشد ، نقل و انتقالات او اشكال ندارد ، و فلج شدن بدن ارتباطى به اختلال فكرى ندارد .\r\nب ) آيا تقسيم مزبور در تمام مال نافذ است ، يا نسبت به ثلث مال نافذ مىباشد ؟\r\nجواب : هرگاه واقعاً بيمار بوده و بيمارىاش سرانجام سبب مرگ او شده ،\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nتصرّفات او كه شكل بخشش داشته باشد ، تنها در يك سوّم مال نافذ است بنابر احتياط واجب ، و اگر بيمار نباشد و يا آن بيمارى سبب مرگ او نشود ، تصرّفات او بطور كامل جايز است ؛ مشروط بر اين كه در صورت بخشش آن را تحويل دهد .\r\nج ) آيا نوشتن قرارداد بيع بدون نقل و انتقال مالى و يا ردّ و بدل اسناد ، صحيح است ؟\r\nجواب : اگر قرارداد معامله را بنويسند و امضا كنند و پول آن را نقداً بپردازند يا در ذمّه باشد مانعى ندارد و همچنين اگر قرائنى باشد كه منظور از بيع هبه است آن هم مانعى ندارد ، ولى بايد ملك را تحويل طرف بدهد .\r\nسؤال 772 - همانطور كه در رساله و استفتائات جلد اوّل حضرتعالى آمده ، معامله با طفل نابالغ اشكال دارد ، مگر اين كه طرف معامله در واقع ولىّ طفل باشد ، يا اين كه يقين به رضايت ولىّ طفل حاصل شود ، حال اگر هيچ يك از دو مورد بالا محرز نشود معامله با چنين بچّه‌هايى ، كه در سطح جامعه فراوان هستند چه حكمى دارد ؟\r\nجواب : اين گونه معاملات باطل است و بايد مؤمنان از آن پرهيز كنند .\r\n\r\nمعامله نقد و نسيه\r\nسؤال 773 - شخصى در مغازه‌اى حساب دارد و ماهيانه حسابش را به صاحب مغازه مىپردازد ، اگر صاحب مغازه مبلغى زيادتر از حسابش از ايشان بگيرد ، بدون اين كه طرف بفهمد ، چطور است ؟\r\nجواب : تفاوت قيمت فروش نقد و نسيه اشكالى ندارد ، ولى بايد به طرف مقابل گفته شود كه جنس را نقداً به فلان قيمت و نسيه را به قيمت بيشترى مىفروشم .\r\nسؤال 774 - اين جانب مىخواهم منزل يا زمينى را نقداً قولنامه نمايم و به شخص ديگرى به قيمت گرانتر در مقابل چك مدّت‌دار بفروشم ، اين معامله چه حكمى دارد ؟\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nجواب : اگر هر دو معامله به صورت قطعى و جدّى با شرايط انجام گيرد اشكالى ندارد .\r\nسؤال 775 - فروش جنس قبل از تحويل گرفتن چه صورتى دارد ؟\r\nجواب : جنسى را كه سلف خريده‌اند نمىتوانند پيش از رسيدن مدّت به ديگرى بفروشند ؛ ولى فروختن آن بعد از رسيدن مدّت ، هرچند آن را تحويل نگرفته باشند ، بىمانع است .\r\nسؤال 776 - در خريدوفروش و تفاوت نقد و نسيه نياز به محاسبه قيمت بر اساس بازار مىباشد ، آيا اين گونه محاسبات صحيح است ؟\r\nجواب : در صورتى كه بعد از محاسبه ، قيمت را يك جا حساب كنند ؛ مثلًا بگويند : « نقد اين مبلغ و نسيه اين مبلغ » و مشترى يكى را انتخاب نمايد ، اشكالى ندارد .\r\n\r\nخريدوفروش طلا و نقره\r\nسؤال 777 - طلافروش‌ها در خريدوفروش طلا به مقدارى كه طلا مىفروشند به همان مقدار در عوض ، طلا به اضافه مبلغى اجرت مىگيرند و در صورتى كه معامله به صورت نسيه يا مدّت‌دار باشد مبلغ اجرت را بيشتر مىگيرند ، اين گونه معامله چه صورت دارد ؟\r\nجواب : هرگاه طلا را در مقابل طلاى هموزن بدهند و چيزى به عنوان اجرت بگيرند جايز نيست ؛ مگر اين كه به صورت دو معامله جداگانه انجام شود ، طلاى اوّل را به قيمت معيّن بخرد و طلاى ساخته دوّم را به قيمت بالاتر بفروشد .\r\nسؤال 778 - شخصى به يكى از دوستانش مبلغى پول مىدهد كه آن را به قيمت طلا حساب كند . و اين عمل صرفاً به لحاظ جلوگيرى از احتمال تنزّل ارزش ريال بوده است ؛ توضيح اين كه گيرنده وجه طلافروش نبوده و فاقد هرگونه طلا مىباشد ،\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nآيا تغيير و تبديل صورى پول به طلا شرعاً جايز است ؟\r\nجواب : هرگاه نرخ روز طلا معلوم بوده و آن وجوه ريالى با طلا محاسبه و از او طلا خريده است بر فروشنده واجب است همان طلا را بپردازد ، و اگر معامله صورى بوده اعتبارى ندارد .\r\nسؤال 779 - مادرى به رحمت خدا رفته و خانه‌اى از خود به ارث گذاشته است ، يكى از ورّاث قرار گذاشته كه سهم ديگران را به نرخ عادلانه بخرد ، حق السّهم بعضى را بطور كامل و بعضى ديگر را بطور ناقص پرداخت نموده است ؛ ولى در موقع تحويل ملك و انتقال سند مالكيّت ، شهردارى اعلام عقب‌نشينى نموده است ، در حالى كه هيچ كدام از ورّاث ، اعم از خريدار و فروشنده ، از عقب‌نشينى مطّلع نبوده‌اند . آيا مبيع معيوب حساب مىشود ؟\r\nجواب : چنانچه مسأله عقب‌نشينى قبل از خريد سهام بقيّه ورثه در برنامه بوده و از آن آگاهى نداشته عيب محسوب مىشود و خريدار مىتواند فسخ كند .\r\nسؤال 780 - در صورتى كه مشترى تمام قيمت مبيع ( كالا ) را نپردازد ، آيا فروشنده حقّ فسخ دارد ؟ و در صورتى كه در هبه معوّضه مقدارى از عوض پرداخته نشود ، آيا واهب حقّ فسخ دارد ؟\r\nجواب : در بيع خيار فسخ ندارد ؛ ولى مىتواند حقّ خود را مطالبه كند و همچنين در هبه معوّضه ، بنا بر احتياط واجب .\r\nسؤال 781 - شخصى گاوى را جهت كشتن و استفاده از گوشت آن خريده و ثمن آن را نقداً پرداخت كرده است ، پس از مراجعه به كشتارگاه و ذبح حيوان ، دامپزشك اعلام مىنمايد كه گاو مريض بوده و قابل مصرف نيست و بايد سوزانده شود ، با توجّه به نظريّه دامپزشك ، آيا معامله صحيح مىباشد ، يا از اصل باطل بوده است ؟\r\nجواب : اگر بيمارى حيوان در واقع طورى بوده كه در زمان فروش ، حيوان هيچ ارزشى نداشته ، مثلًا قابل معالجه نبوده ، در چنين صورتى مىتواند تمام وجه را\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nبازپس بگيرد ، ولى اگر با علم به بيمارى مخصوص ، خريدارانى براى حيوان پيدا مىشده ، مشترى مىتواند تنها تفاوت بين سالم و معيوب را بگيرد .\r\nسؤال 782 - اگر شخصى چند سال قبل از فوت خود ، شفاهاً در نزد برادران و افرادى از اقرباى نسبى ( بنا بر اظهار اقرباى نسبى ) اقرار به فروش نصف سرقفلى مغازه‌اى به شريك خود ، كه برادرش مىباشد ، نمايد و خريدار ( صاحب نصف ديگر سرقفلى ) ظرف چهار سال نسبت به پرداخت ثمن اقدام ننمايد و پس از سپرى شدن دو سال ديگر از تاريخ فوت فروشنده ، خريدار ثمن مورد معامله را به قيّم صغير ( همسر برادر متوفّايش ) پرداخت نمايد :\r\nالف ) آيا معامله نافذ است يا باطل بوده و نياز به تنفيذ صغير ( ورثه ) دارد ؟\r\nب ) شهادت اقرباى نسبى در اين خصوص اعتبارى دارد ؟\r\nجواب : اگر شهود عادل باشند و متّهم نباشند شهادتشان قبول است ؛ ولى تخلّف از شرايط عقد براى ورثه حقّ فسخ مىآورد ، و اگر مصلحت صغير باشد مىتوانند بلكه لازم است فسخ كنند .\r\nسؤال 783 - اين جانبه با جهل به ارزش خانه خود ، اقدام به فروش آن كردم ، بنگاه معاملات در قولنامه جمله \" اسقاط كليّهء خيارات \" را قيد كرده و من معنا و مفهوم آن را نمىدانستم ، بعد از امضاى سند متوجّه شدم كه خانه را خيلى پايين تر از قيمت و ارزش واقعى آن فروخته ام ، بدين جهت انصراف خود را به خريدار اعلام و معامله را فسخ نمودم ، خواهشمندم بفرمائيد : آيا اين جانبه حقّ فسخ معامله را دارم ؟\r\nجواب : اگر نمىدانسته‌ايد و مغبون شده‌ايد حقّ فسخ معامله را داريد ؛ ولى با توجّه به اين كه پاى سند را امضا كرده‌ايد ، بايد ثابت كنيد كه نمىدانسته‌ايد و الّا از شما پذيرفته نمىشود .\r\n\r\nشرايط مجاز و غير مجاز در معاملات\r\nسؤال 784 - اگر پدرى تمام دارايى ، يا عمارت مسكونىاش را به فرزند خود\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبفروشد ، مشروط بر اين كه مادام الحياهء در حيطه تصرّف خودش باشد آيا جايز است ؟ در صورت جواز اگر در حيات پدر ، فرزند فوت كند آيا بيع به قوّت خود باقى است ، يا فسخ مىشود ؟\r\nجواب : بيع مزبور صحيح بوده و آن اموال با همان شرايط به ورثه آن مرحوم منتقل مىشود و پدر مادام الحياهء فقط حقّ تصرّف در منافع را دارد .\r\nسؤال 785 - لطفاً بفرماييد آيا شرايط ذيل كه خريدار و فروشنده در ضمن عقد خارج لازم متعهّد گرديده‌اند ، لازم‌الاجراست ؟\r\nالف ) در ظرف مدّت حدّ اكثر 80 روز از تاريخ اين مبايعه‌نامه ، در دفترخانه رسمى حاضر و سند به نام خريدار تنظيم و تحويل گردد .\r\nب ) چنانچه بند « الف » رأس مدّت مقرّر به اجرا در نيايد شخصِ مقصّر موظّف است بيست و پنج درصد از بهاى مورد معامله را به عنوان خسارت به طرف ديگر پرداخت نمايد .\r\nج ) كشف هرگونه فساد تا تاريخ تنظيم سند و تحويل ملك مورد معامله به عهده فروشنده مىباشد .\r\nد ) كليّه هزينه‌ها و مخارج مربوط به انتقال سند به عهده فروشنده مىباشد ؛ مگر هزينه حقّ الثّبت كه به عهده طرفين مىباشد .\r\nه - ) كلّيّه خيارات ، حتّى خيار غبن فاحش بل افحش ، از طرفين ساقط شده است\r\nضمناً فروشنده متعهّد گرديد كه اگر در موعد مقرّر اقدام به تخليه ننمايد و يا در موعد مقرّر در بند « الف » در محضر حاضر نگردد روزانه مبلغ پانصد هزار ريال تحت عنوان خسارت به خريدار پرداخت نمايد .\r\nجواب : شرايط مزبور كلًّا صحيح و لازم الاجراست .\r\nسؤال 786 - شخصى با اذن مالك در زمين او چهار واحد آپارتمانى احداث مىكند ، قبل از احداث آپارتمانها تعهّد مىكند يك واحد از چهار واحد مذكور را\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمترى 15000 تومان در سهم مالك زمين قرار دهد ، در زمان اين تعهّد هنوز هيچ كدام از واحدها احداث نشده و اوصاف كمّى و كيفى آپارتمان ( كه تعهّد به تحويل آن شده است ) نزد طرفين معلوم نبوده و طرفين از وضعيّت ظاهرى بناى داخلى ساختمان و مساحت آن هيچ‌گونه اطّلاعى نداشته‌اند و نيز معيّن نبوده كه كدام يك از چهار واحد آپارتمان در سهم مالك زمين قرار مىگيرد ، حال آيا ( تعهّد به تحويل يك واحد آپارتمان ) صحيح و لازم‌الوفاست ، يا اين تعهّد از مصاديق معاملات و تعهّدات غررى است ؟\r\nجواب : اين تعهّد باطل است و صاحب زمين مىتواند معامله را فسخ كند ؛ مگر اين كه نمونه آپارتمان در نظر طرفين معلوم باشد كه در اين صورت معامله صحيح است .\r\nسؤال 787 - آيا معامله زير ، با توجّه به بعضى از بندهاى قولنامه كه مذكور است ، و با توجّه به اشكالاتى كه مطرح شده ، صحيح است ؟\r\nالف ) طبق عبارت بند دوّم قرارداد « معامله قطعى بانك منوط به تصويب كميسيون معاملات عمده بانك است » يعنى مفهوماً و ظاهراً عقد معلّق است . و در فقه اماميّه طبق قول مشهور ، جزم در عقد معتبر است و تعليق منافات با جزم دارد .\r\nب ) طبق مادّه دوّم ، كه در بالا آمده ، آيا جايز است در عقد معلّق متعاملين شرط كنند كه هر دو يا يكى از آنها با ثالثى مشورت كنند ، اگر آن شخص مصلحت ديد ، معامله باقى و الّا بر هم خورد ؟\r\nج ) به علّت نداشتن مدّت در بند دوّم قرارداد ، آيا رعايت توالى ايجاب و قبول غير ممكن است .\r\nد ) ثمن و مثمن از تاريخ تنظيم قرارداد تبادل نشده و قبض و اقباض به عمل نيامده است .\r\nجواب : پاسخ تمام سؤالات به شرح زير است :\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبعضى از تعبيرات اين قرارداد حكايت از تعليق در انشا مىكند كه موجب بطلان اين معامله است و بعضى حكايت از نوعى بيع خيارى دارد و در مجموع احراز صحّت چنين معامله‌اى ميسّر نيست و اصالهء الفساد حاكم است ؛ مگر اين كه بعد از موافقت بانك قبض و اقباض هرچند در ثمن يا مثمن حاصل شود ، در غير اين صورت معامله مزبور اعتبارى ندارد .\r\n\r\nمسائل متفرّقه بيع\r\nسؤال 788 - آيا احتكار از نظر شرع مقدّس اسلام حرام است يا مكروه ؟\r\nجواب : احتكار در مواردى حرام و در مواردى مكروه است .\r\nسؤال 789 - آيا موضوع احتكار تنها منحصر به كالاهاى مذكور در روايات مىباشد ، يا اين كه شامل تمام نيازمنديهاى مردم است ؟\r\nجواب : احتياط واجب آن است كه در تمام اجناس ضرورى براى زندگى مردم ، احتكار ترك شود .\r\nسؤال 790 - شخصى آرايشگاه زنانه دارد ، خانمى را آرايش مىكند ، آن خانم با آن وضع خاصّ در اجتماع رفت و آمد مىكند ، با توجّه به اين مطلب ، پولى كه آرايشگر دريافت مىكند چه حكمى دارد ؟\r\nجواب : آرايشگر اگر زن باشد گناهى ندارد و آنچه را كه دريافت مىكند حلال است ؛ لكن آن خانم كه خود را در معرض ديد نامحرمان قرار مىدهد گناهكار است .\r\nسؤال 791 - شخصى شش دانگ يك قطعه زمين را كه داراى سند ثبتى به مساحت يكصد و نود متر مربع مىباشد خريدارى نموده است ، هنگام معامله شهردارى ابراز داشته كه اين زمين چهل متر عقب‌نشينى دارد و خريدار قبول كرده است ، بعد از آن تمام شش دانگ زمين به نام خريدار در محضر سند زده شده است ،\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nولى در طرح تفصيلى جديد شهردارى ، 40 متر مربع عقب‌نشينى از بين رفته است ، آيا خريدار نسبت به فروشنده چيزى بدهكار است ؟\r\nجواب : چنانچه قانون بعد از معامله عوض شده فروشنده حقّى ندارد و اگر قبلًا عوض شده و آنها نمىدانسته‌اند احتياط واجب آن است كه خريدار فروشنده را راضى كند .\r\nسؤال 792 - اين جانب يك طبقه از ملك خود را با شخصى قولنامه نمودم ؛ ولى بعداً متوجّه شدم خريدار بهايى است ، آيا از نظر شرع مقدّس اسلام اين معامله جايز است ؟\r\nجواب : با شخص مزبور معامله نكنيد ؛ زيرا معامله با او اشكال دارد .\r\nسؤال 793 - معامله‌اى انجام مىشود و در يكى از بندهاى قولنامه اين معامله عبارت ذيل آمده است : « چنانچه فروشنده مايل به قيمت‌گذارى مجدّد باشد ، قبل از انتقال سند توسّط كارشناس دادگسترى ، كارشناسى انجام مىشود و ما به التّفاوت از مبلغ مورد معامله محاسبه مىگردد و هزينه كارشناسى به عهده فروشنده است » ، حكم اين معامله چيست ؟\r\nجواب : با توجّه به اين كه معامله از نظر قيمت قطعى نشده ، زيرا اجازه كارشناسى مجدّد داده شده است ، معامله مزبور باطل است .\r\nسؤال 794 - تعاونى مسكن فرهنگيان سالهاست كه جهت كارمندان فرهنگى بدون مسكن و زمين به صورت اسم‌نويسى و اخذ وجهى على الحساب و سپس اجراى قرعه‌كشى ، مبادرت به فروش زمين به اين كارمندان مىنمايد ، اخوى اين جانب كه زمين و خانه‌اى نداشت نيز در سال 1372 با واريز مبلغ پنجاه هزار تومان اسم‌نويسى نمود ، ولى در سال 74 مسكنى خريدارى كرد كه حدود يك ميليون تومان آن را بدهكار مىشود ، سپس در سال 1375 به رحمت ايزدى مىپيوندد ، اكنون كه اين جانب به تعاونى مسكن مراجعه نمودم مرسوم چنين است كه جهت تحويل زمين\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبايد سوگندنامه‌اى مبنى بر نداشتن خانه و يا زمين نيز كامل نمود ، بنده داشتن مسكن اخوى را به مسئولين تعاونى اطّلاع داده و آنها چنين گفتند : « در هنگام اسم‌نويسى اخوى شما چنين سوگندنامه‌اى نبوده است ، حال براى اين كه حقّ بچّه‌هاى آن مرحوم ضايع نشود مىتوانيد با اجازه يكى از مراجع معظّم تقليد ، بقيّه پول را واريز كرده و زمين را تحويل بگيريد » . از حضرتعالى استدعا مىنمايم نظر مبارك خويش را در اين مورد مرقوم فرماييد .\r\nجواب : چنانچه از نظر مسئولين تعاونى مشكلى نداشته باشد مجاز هستيد اين كار را بكنيد ؛ ولى هرگز سوگند دروغ نخوريد .\r\nسؤال 795 - شخصى باغ خود را به ديگرى مىفروشد ، خريدار با تظاهر به اين كه متموّل و متمكّن مىباشد بيش از نصف بهاى مورد معامله را به صورت چكى كه فاقد تاريخ بوده است به فروشنده تسليم مىدارد ، سپس بين متعاملين در خصوص زمان چك اختلاف به وجود مىآيد و خريدار از تأمين وجه چك خوددارى مىنمايد ، حتّى پس از دو سال ، كه فروشنده خودش تاريخ روى چك را مىنويسد و به بانك مراجعه مىكند ، چك به علّت نبودن وجه برگشت مىخورد و بانك گواهى كرده كه خريدار به جز چند تومانى در اين مدّت پول در حساب نداشته است .\r\nالف ) آيا چنين معامله‌اى باطل است ؟\r\nجواب : اگر زمان پرداخت چك را تعيين نكرده و لفظاً نيز توافقى بر آن نشده ، معامله مزبور صحيح نيست .\r\nب ) براى فروشنده چه حقّى از جهت رفع ضرر وجود دارد ؟ آيا اصولًا چك بدون تاريخ در معاملات شرعاً ثمن محسوب مىشود ؟\r\nجواب : چك در هر حال حواله است و معامله در صورتى صحيح است كه يا بطور نقد باشد و يا نسيه با تعيين زمان ، و چك تا تاريخ آن معيّن نباشد براى معامله كفايت نمىكند . و اگر آگاهانه اقدام به ضرر خود كرده است قابل جبران نيست .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nسؤال 796 - در مورد بيع فضولى كه فرموده‌ايد : « بايع اگر بدون اجازه مبيع را به تصرّف مشترى دهد مستحقّ تعزير است » دو نكته قابل تأمّل است :\r\nاوّل اين كه بيع ممكن است به توقّع اجازه ، نه با سوء نيّت و كلاهبردارى باشد و بديهى است كه عام ، دليل بر خاص نيست ، همانطور كه در نكول منكر از يمين ، به محض نكول حكم نمىشود ؛ چون ممكن است به سبب اجلال ذات اقدس حق باشد .\r\nدوّم اين كه به قول اكثر فقها بيع رأساً هم باطل نيست . لطفاً در اين دو مورد توضيح بفرماييد .\r\nجواب : تحويل دادن اموال مردم به ديگران بدون وكالت يا بيع قطعى جايز نيست ، هر كس اين كار را بكند مرتكب گناه كبيره شده ، هرچند به توقّع اجازه بوده باشد . و هر گناه كبيره‌اى تعزير دارد و بيع فضولى صورت بيع است ، نه حقيقت بيع . و به تعبير ديگر ، مانند جسم بىروح است ، و اگر كسانى مىگويند باطل نيست يعنى قابليّت دارد كه اين جسم بىروح با اجازه ، روح پيدا كند .\r\nسؤال 797 - شخصى زمينى را كه در آن مقدارى درخت ميوه و غير ميوه مىباشد فروخته است ؛ ولى در معامله ، درختها ذكر نشده است ، فروشنده مىگويد : « درختها را نفروختم و خريدار عدواناً متصرّف شده است » ، با توجّه به اين مقدّمه بفرماييد :\r\nالف ) آيا فروش زمين ، درخت‌ها را هم شامل مىشود ؟\r\nجواب : اگر در عرف محل اشجار تابع زمين است و زمين را بدون اشجار نمىفروشند ، آنها متعلّق به خريدار مىباشد .\r\nب ) آيا مالك جديد زمين مىتواند اشجار مذكور را قطع كند ؟\r\nجواب : در فرض مذكور قطع آنها جايز است .\r\nج ) طبق عرف آن منطقه بايد درختها در معامله ، ذكر شده باشد و الّا معامله شامل آنها نمىشود ، در اين صورت حكم مسأله چيست ؟\r\nجواب : عرف محل كه به وسيله افراد اهل اطّلاع و خبره شناخته مىشود معيار اصلى است .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسؤال 798 - اگر كسى مسئول فروش وسايل بيت المال باشد و وسيله‌اى از بيت المال را بدون پرداخت پول آن بردارد و بعد از مدّتى پشيمان شود و قصد كند پول آن را به سازمان بپردازد و قبل از پرداخت قيمت ، آن را هديه دهد چه حكمى دارد ؟\r\nجواب : چنانچه مجاز بوده كه به هر كس طبق قيمت عادله بفروشد مىتواند آن جنس را به قيمت عادله به خودش بفروشد و هنگامى كه قيمت را پرداخت ، هديه‌اى كه داده است اشكالى ندارد .\r\nسؤال 799 - با توجّه به اين كه سرمايه شركت‌هاى سهامى به تعدادى سهام تقسيم مىشود و مسئوليّت صاحبان سهام ، محدود به مبلغ اسمى آنهاست و از جمله حقوق صاحبان سهم عبارت است از :\r\nالف ) تقسيم منابع به نسبت تعداد سهام بين سهامداران .\r\nب ) اداره شركت ، افزايش سرمايه ، انحلال و غيره بر اساس موادّ اساسنامه‌اى است كه قبلًا چگونگى آنها مشخّص شده و معمولًا بر مبناى اكثريّت آراى سهامداران ( كه هر سهامدارى به تعداد سهامش داراى رأى است ) تصميم‌گيرى مىنمايند .\r\nخريدوفروش سهام اين شركت‌ها به شرح فوق چگونه است ؟\r\nجواب : چنانچه با علم و آگاهى ، شرايط فوق را پذيرفته‌اند و شركت كار مشروعى را انجام مىدهد ، مانعى دارد .\r\nسؤال 800 - فروش يك ملك به صورت زمانى به چند نفر چه حكمى دارد ؟ ( مثلًا ملك يا خانه‌اى در مشهد به چهار نفر فروخته شود تا اين ملك در هر فصل از سال در اختيار مالك همان فصل باشد كه خودش استفاده كند يا اجاره دهد ) .\r\nجواب : اين كار جايز نيست ؛ ولى اگر به صورت اجاره مادام العمر و در فصل معيّنى از سال يا ماه معيّنى باشد صحّت آن بعيد نيست .\r\nسؤال 801 - مدارهاى ماهواره‌اى در سازمانى معيّن به كشورها اختصاص مىيابد كه بعد از واگذارى آن كشور مىتواند ماهواره‌هاى خود - اعم از خودساخته ، خريده ،\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nيا استيجارى - را در آن مدارها قرار دهد . حقّ استفاده يك كشور از اين مدارها به نحو مالكيّت است يا حقّ انتفاع ؟\r\nجواب : اگر اين كار در عرف عقلا نوعى حقّ مالكيّت محسوب شود ، هر چند اين حق ناشى از توافق بين المللى باشد ، خريدوفروش و اجاره يا وقف آن جايز است .\r\nسؤال 802 - اگر شخصى مالى را به عنوان مال خودش به ديگرى با سند عادى بفروشد و بعداً به جهت تعهّدى كه با شخص ثالثى داشته ، همان مال را با سند رسمى به شخص ثالث انتقال دهد كدام يك از دو معامله فوق شرعاً صحيح است ؟\r\nجواب : معامله اوّل صحيح و دوّمى باطل است .\r\nسؤال 803 - شخصى چك بانكى كه به نام حامل است به كاسبى مىدهد ، كاسب هم به اعتبار كلمه حامل ، كه شامل همه افراد است ، به مبلغ چك ، جنس مىدهد و بعد كه براى وصول وجه به بانك مراجعه مىكند معلوم مىشود كه چك مزبور مسروقه است ، آيا صاحب جنس مىتواند از صاحب اصلى چك وجه را بگيرد ؟\r\nجواب : اگر چك مسروقه بوده ، بايد آن را به صاحبش برگرداند ، و پول خود را از مشترى مطالبه كند .\r\nسؤال 804 - فروشنده‌اى هستم كه كالايم را به صورت متر مربّع مىفروشم . چنانچه خريدارى قادر به پرداخت كل ، يا قسمتى از ثمن نباشد ناچار بايد مبلغى گرانتر بفروشم . بدين جهت به خريدار مىگويم : « در صورت نسيه ، متر مربّعى فلان ريال در روز بايد گرانتر خريدارى نمايى و اگر قبل از سررسيد ، نسبت به پرداخت بدهى خود اقدام كنى ؛ مبلغى كه گران خريده‌اى به همان صورت در مدّت باقيمانده محاسبه و برگشت داده خواهد شد » . چنانچه تأخيرى در بدهى روى دهد ، هيچ گونه وجهى بابت ديركرد دريافت نمىشود ، از آنجا كه برخى از مشترىها در اين گونه خريد ، احتياط مىنمايند . نظر مبارك خود را مرقوم فرماييد ؟\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nجواب : اگر اين معامله به صورت مبهم و بدون تعيين قيمت و زمان پرداخت صورت بگيرد ، باطل است . تنها راه صحّت آن اين است كه تاريخ و زمان پرداخت ، به هر مبلغ كه مىخواهند ، براى معامله تعيين كنند و قرارداد طبق آن صورت گيرد ، سپس بگويند اگر زودتر از آن ، مبلغ را پرداختى فلان مقدار تخفيف مىدهيم ، در اين صورت معامله صحيح است ؛ ولى اگر مبهم بگذارند معامله صحيح نيست .\r\nسؤال 805 - مواردى كه شخص ، فرش خود را با قيمت مشخّص شده جهت فروش بطور امانت به شركتى تحويل مىدهد و آن شركت ممكن است فرش را بيشتر از قيمت مشخّص شده به فروش برساند ، مقدار اضافه بر قيمت معيّن ، حقّ صاحب مال است ، يا حقّ شركتى كه فرش را فروخته است ؟\r\nجواب : در صورتى كه فرش به صورت امانت باشد ، قيمت اضافى متعلّق به صاحب فرش است .\r\nسؤال 806 - فرشى كه به صورت امانت و با قيمت مشخّص در اختيار يك شركت قرار مىگيرد ، و صاحب مال شرط مىكند كه هرگونه سانحه‌اى بر عهده شركت مىباشد ، اگر شركت فرش را به قيمت بيشتر بفروشد ، با توجّه به شرط فوق ، اضافه از قيمت حقّ چه كسى است ؟\r\nجواب : در صورتى كه به شكل امانت باشد مبلغ اضافى متعلّق به صاحب فرش است ؛ مگر اين كه مسئولين شركت هنگام امانتگذارى تصريح كنند كه مبلغ اضافه از آنِ آنها مىباشد .\r\nسؤال 807 - بعضى از بنگاهها اجباراً مقدارى از پول فروشنده را نگه مىدارند . آيا از نظر شرعى اين كار صحيح است ؟\r\nجواب : نگه داشتن پول فروشنده جايز نيست ؛ مگر اين كه قراردادى در بين باشد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nسؤال 808 - آيا قولنامه سند معتبرى است و مورد اختلاف را به نفع صاحب قولنامه اثبات مىكند ؟\r\nجواب : قولنامه هرگاه به صورت بيع قطعى بوده باشد و طرفين آن را امضا كرده باشند ، شرعاً و عرفاً سند معتبرى محسوب مىشود .\r\nسؤال 809 - شخصى ، كه داراى 500 هزار تومان پول نقد بوده ، سكته مغزى مىنمايد و در مشاعر و حواسّ او اختلال پيش مىآيد بطورى كه عملًا سفيه شرعى محسوب و محجور مىگردد ؛ همسر و يكى از فرزندان او تصميم مىگيرند خانه‌اى با همان پول خريدارى كنند و سند رسمى آن را به نام يكى از فرزندان ديگر ثبت كنند ، تا اين فرزندى كه در سنّ ازدواج بوده در آن سكونت نمايد ؛ قابل توجّه اين كه شخص محجور ، ولىّ خاصّى ندارد و همسر و فرزندان او نيز از طرف حاكم شرع يا به حكم قانون قيّم او نيستند ، و از طرف ديگر هيچ يك از همسر و دو فرزند مذكور قصد تملّك و خريد خانه براى خود نداشته و قصد قرض گرفتن پول را نيز نداشته‌اند ، لطفاً بفرماييد :\r\nالف ) شرعاً چه كسى مالك آن خانه است ؟\r\nجواب : چنانچه خانه را با پول پدر گرفته‌اند و او در آن زمان محجور بوده است ، معامله باطل است ؛ مگر اين كه قيّم شرعى آن را اجازه دهد ، در اين صورت خانه تعلّق به پدر دارد .\r\nب ) فرزندى كه در آن منزل سكونت كرده و سند به نام اوست ، مخارجى در آن منزل نموده است ، اگر قرار باشد مخارج به او داده شود ، بايد همان مبلغى را كه آن زمان خرج نموده به او داده شود ؟ يا با قدرت خريد و نرخ امروز محاسبه شود ؟\r\nجواب : هزينه‌هايى كه آن فرزند در آن منزل كرده از كيسه خود او رفته است و اگر چيزهاى قابل انتقالى ، مانند كابينت و امثال آن باشد ، متعلّق به خود اوست .\r\nسؤال 810 - پسر بچّه‌اى پنج‌ساله ، مادرش را از دست مىدهد . اموال مادر بين\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nتمام ورّاث تقسيم مىگردد ، شش دانگ خانه بدون استثنا در سهم اين پسربچّه مىشود و پدر بچّه خانه را بلافاصله به قيمت نازل مىفروشد ، آيا معامله فوق صحيح است ؟\r\nجواب : اگر فروش آن منزل در آن زمان و به آن قيمت ، به مصلحت صغير نبوده ، معامله باطل است و بايد بازگردانده شود و اگر خريدار بىاطّلاع بوده و خسارتى به او رسيده ، فروشنده يعنى پدر بايد خسارت او را هم جبران كند .\r\nسؤال 811 - آيا ثبت نام و خريدارى ماشين از شركتهاى ماشين‌سازى با شرايط ذيل جايز است ؟\r\nالف ) تحويل گرفتن ماشين در شش ماه يا يك سال آينده صورت مىگيرد .\r\nب ) اگر از موعد مقرّر تخلّف شود ، مبلغى به عنوان ديركرد پرداخت مىشود .\r\nج ) قيمت ماشين در بازار آزاد در موقع تحويل از مقدارى كه از مشترى در موقع ثبت نام گرفته شده بيشتر است و تخفيفى هم به او مىدهند .\r\nجواب : معامله مزبور به خاطر معلوم نبودن قيمت و زمان تحويل جنس باطل است و سود آن پول رباست ؛ مگر اين كه سود به عنوان مضاربه باشد و قطعى شدن معامله در زمان تحويل صورت گيرد .\r\nسؤال 812 - خريد ، فروش ، و نگهدارى عكسها ، مجلّات ، نوار و فيلمهاى مبتذل چه حكمى دارد ؟\r\nجواب : نگهدارى و خريدوفروش و مشاهده عكس‌ها و مجلّات و فيلمهايى كه مايه فساد است جايز نيست ، و به يقين اين گونه امور از دامهاى استعمار براى درهم كوبيدن مقاومت دينى مسلمين ، مخصوصاً نسل جوان آنهاست ، بايد كاملًا مراقب باشند .\r\nسؤال 813 - آيا مسئولين صندوق قرض الحسنه مىتوانند با پولى كه در صندوق است بدون گرفتن وكالت از اعضا ( افرادى كه پول را به عنوان قرض الحسنه به\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nصندوق مىدهند ) كار كنند ؟ جواب در دو صورت زير چگونه است ؟\r\nالف ) سود حاصل صرف صندوق اعمّ از وام و خريد لوازم شود .\r\nب ) سود حاصل براى عاملين بماند .\r\nجواب : بدون اجازه گرفتن جايز نيست ، و اگر در شرايط باز كردن حساب به اين مسأله تصريح شده باشد كه بخشى از وجوه قرض الحسنه مورد بهره‌بردارى قرار مىگيرد و از آن به نفع صندوق استفاده مىشود كافى است ؛ ولى به نفع اشخاص معنا ندارد .\r\nسؤال 814 - سازمانهايى كه متكفّل امر مسكن هستند قبل از ساختن خانه يا آپارتمان پول آن را از متقاضيان مىگيرند ، با توجّه به اين كه مسكن براى خريدار معيّن و معلوم نيست ، آيا دريافت پول و پيش‌فروش كردن مسكن شرعاً صحيح است ؟\r\nجواب : چنانچه صفات و خصوصيّات خانه را كه تأثير در زيادى و كمى قيمت دارد معيّن كنند جايز است ، و اگر مبهم باشد جايز نيست .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nفصل هجدهم : احكام شركت\r\nسؤال 815 - منزلى بين دو نفر مشترك بوده ، يكى از شركا بدون رضايت شريك ديگر سه دانگ خانه خود را به ديگرى مىفروشد ، آيا به خاطر راضى نبودن شريك ، نماز شخصى كه سه دانگ خانه را خريده و در آنجا سكونت دارد باطل است ؟\r\nجواب : معامله مزبور صحيح است ؛ ولى شريك حق دارد آن را فسخ كند و خودش بردارد و ثمن معامله را بپردازد . و تا تكليف شريك روشن نشود نماز در آن جايز نيست .\r\nسؤال 816 - يك قطعه زمين به نام پدر بنده و پدر شخصى به نام سيّد على ثبت شده است و يك اصله خرما به صورت خودرو در اين زمين روييده و مدّت چند سال است كه اين درخت خرما به ثمر رسيده است ، سيّد على ، بدون اين كه زمين مذكور تقسيم شده باشد ، از ثمره آن درخت بدون رضايت اين جانب استفاده مىنمايد ، وى مدّعى است كه درخت سهم خودم مىباشد ، از نظر شرع مقدّس اين درخت متعلّق به چه كسى است ؟\r\nجواب : در فرض مسأله هر دو در درخت سهم دارند و هيچ كدام بر ديگرى ترجيحى ندارد .\r\nسؤال 817 - اين جانبان ، مالك 25 % يك شركت توليدى فرش ماشينى هستيم ، اعضاى هيأت مديره شركت به علّت صدور چك بىمحل و خيانت در امانت و سوء استفاده از اموال شركت ، تحت پيگرد قانونى بوده و فعلًا دو نفر از آنها در زندان\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو دو نفر ديگر متوارى هستند ، اخيراً چند نفر داخل شركت شده و اظهار مىدارند كه ما شركت را اجاره كرده‌ايم ، بدين صورت كه در قبال هر تخته فرش توليد شده مبلغى پرداخت نمايند . خواهشمند است اعلام فرماييد كه آيا براى ادامه كار رضايت شرعى 25 % سهامداران شركت لازم است ؟\r\nجواب : جلب رضايت شركا لازم است ؛ مگر اين كه قبلًا اختياراتى به افرادى داده باشند كه از طرف كلّ سهامداران عمل كنند .\r\nسؤال 818 - هرگاه شخصى مالك شرعى و قانونى قطعه زمينى باشد و با فرد ديگرى مشاعاً در آن ، اعيانى بنا كنند و مالك عرصه به علّت گرفتارى مالى بخواهد تمامى عرصه و اعيان را به شخص ثالثى بفروشد و سهم شريك در اعيانى را بپردازد ، ولى شريك در اعيانى به هيچ وجه حاضر به فروش سهم خود نباشد ، از نظر شرعى تكليف چيست ؟\r\nجواب : حقّ شريك را بدون اجازه او نمىتوان فروخت ؛ ولى مىتواند مال خود را بفروشد و نسبت به مال شريك اجاره داده شود .\r\nسؤال 819 - در سال 1372 يك شركت بازرگانى با مشاركت يك شركت تعاونى اقدام به خريد كارخانه‌اى از كردستان عراق كردند . اين معامله بر اساس رؤيت فيلم ويدئويى ، كه دستگاه‌هاى خريدارى شده را نمايش داده بود ، صورت گرفته است . ثمن نقداً پرداخت شده ، امّا مثمن پس از حدود سه سال ( يعنى در سال 1375 ) تحويل گرديد . در اين ميان شركت تعاونى مذكور در سال 1374 با تحت فشار قرار دادن خريدار ، درخواست برهم زدن شركت را نمود و سهم خود را همراه با سود به خريدار فروخت . از محضر مباركتان تقاضامنديم بفرماييد كه :\r\nالف ) آيا اصل قرارداد شركت در ابتداى كار صحيح بوده است ؟\r\nجواب : هرگاه قرارداد شركت با شرايط روشن و معلوم منعقد شده صحيح بوده و بايد طرفين به آن پايبند باشند .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nب ) آيا فروش سهام شركت قبل از قبض مبيع صحيح بوده است ؟\r\nجواب : تحويل نگرفتن جنس مانع از صحّت بيع نمىشود ، مشروط بر اين كه قدرت بر تسليم ، و لو در زمانى كه در معامله شرط كرده‌اند ، وجود داشته باشد .\r\nسؤال 820 - يك نفر به عنوان عضو شركتى در قبال اخذ حقوق ، كارهاى شركت را انجام مىداده ، ولى چون خودش كارمند دولت بوده ، فرد ديگرى را به جاى خود جهت پيگيرى كارهاى شركت معيّن كرده است . همين فرد حدود 5 / 3 ماه كار كرده و شركت همانند ديگر كارگران خود ، حقوق او را پرداخته است ؛ ولى فرد مزبور مبلغ هنگفتى را به خاطر جابه‌جايى از شركت مطالبه نموده است . آيا اين مطالبه را بايد خودش از حقوق خودش بپردازد ، يا بايد از شركت بگيرد ؟\r\nجواب : هيچ كس نمىتواند ديگرى را به جاى خودش به كارى كه انجام آن را پذيرفته ، قرار دهد ؛ مگر اين كه قرارداد مشروط به مباشرت نباشد و در اين صورت خودش بايد حقوق آن واسطه را بپردازد .\r\nسؤال 821 - اين جانب در يك امر تجارى با سه نفر از دوستان شريك شدم . پس از مدّتى شركت به علّت سهل‌انگارى يكى از شركا زيان نمود و صندوق شركت مواجه با كسرى شد ، من حاضر به پرداخت سهم ضرر خود مىباشم ، امّا شريك مذكور ، كه صندوقدار شركت است ، اظهار مىدارد چون ساير شركا ضرر را قبول ندارند و حاضر به پرداخت سهم خود نيستند ، شما بايد سهم آنها را نيز بپردازيد . آيا اين جانب ، با توجّه به اين كه هيچ گونه تضمينى در مورد ساير شركا نداده‌ام ، ملزم به پرداختن سهم ساير شركا نيز هستم ؟\r\nجواب : اگر قرارداد خاصّى نباشد همه شركا به نسبت سهام خود بايد زيان را بپردازند و كسى مسئول پرداخت زيان ديگران نيست .\r\nسؤال 822 - شريك مذكور چند ماه پيش سه فقره چك ، جمعاً به مبلغ 30 ميليون تومان ، جهت اخذ وام از شخصى براى كار خريد ماهى و فروش آن از اين جانب\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nگرفت ، لكن پس از مدّتى اظهار نمود كه شخص وام‌دهنده حاضر به پرداخت وام نمىباشد ؛ امّا از اعاده چكها استنكاف ورزيده و قصد دارد به عنوان جبران ضرر مندرج در سؤال قبل چكها را با اعمال فشار تبديل به نقد نمايد ، آيا اين كار شرعاً جايز است ؟\r\nجواب : در صورتى كه طلب خاصّى ندارد ، نگهدارى چكها حرام است .\r\nسؤال 823 - شخصى از شركتهاى متفرّقه سهامى خريدارى مىكند . شركت طبق قرارداد ، و زير نظر قانون تجارت عمل مىكند ؛ ولى شركا و اصل عمل شركت و نوع آن نامعلوم است ، آيا اين مقدار جهل ، به شركت ضررى نمىزند ؟\r\nجواب : اگر اطّلاع كافى از كار شركت ندارد ؛ خريد سهام اشكال دارد ؛ مگر اين كه وكالت مطلقه‌اى به مسئول آن شركت بدهد كه براى او سهامى را خريدارى كند .\r\nسؤال 824 - 61 از سهم خانه ، ماشين ، تلفن و سرمايه آزمايشگاهى كه با يك نفر شريك بوده‌ام ، به مادر شوهرم تفويض شده است . بعد از اين كه سهم ايشان از كلّ سرمايه داده شد ، آيا درآمد ماهيانه نيز به ايشان تعلّق مىگيرد ؟\r\nجواب : اگر منظور اين است كه سهم او را خارج كرده‌ايد ، در اين صورت از درآمد چيزى به او نمىرسد ؛ ولى اگر سهم او در اين اموال الآن موجود است ، در درآمد نيز شريك است .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nفصل نوزدهم : احكام صلح\r\nسؤال 825 - يكى از طرفين مصالحه مىداند كه اين صلح باعث تلف و تضييع حقّ او مىشود ؛ ولى به خاطر فشار طرف مقابل و اعمال زور از ناحيه او ، يا هر كس ديگر ، تن به آن مصالحه مىدهد و ظاهراً قبول مىكند . آيا اين صلح ارزش دارد ؟\r\nجواب : مصالحه اجبارى اعتبارى ندارد ؛ ولى اگر ظاهراً مصالحه درست بوده و بعد بخواهد ادّعاى اجبار كند ، پذيرفته نيست ؛ مگر اين كه دليل شرعى بر اين امر اقامه كند .\r\nسؤال 826 - شخصى داراى چندين فرزند است . آيا در زمان حياتش و بدون اطّلاع بعضى از فرزندان ، مىتواند مقدارى از املاكش را به بعضى ديگر از فرزندانش مصالحه كند ؟\r\nجواب : هر كس حق دارد در حال سلامت و در حال حيات خود هرگونه تصرّفى در اموال خود بنمايد و به هر كس ببخشد .\r\nسؤال 827 - شخصى در زمان حيات خويش ، تمام اموال خود را با شرايط زير به همسرش صلح نموده است .\r\nالف ) مادام الحياهء اختيار منافع آن ، حتّى خيار فسخ ، با شخص مصالِح باشد .\r\nب ) بعد از فوت مصالِح ، متصالح لها هزينه تجهيز و انجام وصاياى او را بپردازد .\r\nج ) متصالح لها حقّ واگذارى املاك مورد مصالحه را به غير در زمان حيات خود ندارد .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nد ) بعد از وفات متصالح لها نصف مايملك بين ورثه مصالِح تقسيم شود و نصف ديگر با اذن ورثه در خيرات و مبرّات مصرف شود .\r\nبا توجّه به اجمالى كه گذشت ؛ آيا اين صلح با شرايط مذكور صحيح است ؟\r\nجواب : خالى از اشكال نيست .\r\nسؤال 828 - مادربزرگ پدرىام در سال 1361 فوت نموده و تركه خود را ، كه شامل 3 سهم خانه و سه سهم آب و املاك مىباشد ، طبق صلح نامه‌اى كه الآن موجود است به پدربزرگم مصالحه نموده و 3 سهم ديگر خانه را جهت مخارج پس از فوتش به فرزندانش سپرده است . مراتب مذكور انجام شده و 3 سهم آب و املاك كه حاشيه صلح‌نامه مىباشد در زمان حيات پدربزرگم به او مصالحه شده بود تا پس از فوت ايشان طبق سهم الارث بين فرزندان تقسيم گردد ، پدر بزرگم در سال 74 فوت نمود ، قبل از فوت يك سهم آب و املاك كه از مادربزرگم در اختيار داشت را به دو نفر از نوادگان پسرى خود ( به نام حسن و حسين ) صلح نمود ، آيا پدربزرگم اختيار داشته است كه يك سهم آب و املاك مصالحه شده از مادربزرگم را به دو نفر از نوادگان خود صلح نمايد ؟\r\nجواب : اگر مادربزرگ منافع آن را در حال حيات به او صلح كرده و شرط نموده كه بعد از وفات او ، در ميان ورثه تقسيم شود ، حق نداشته است عين آن را به كسى بدهد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nفصل بيستم : احكام اجاره\r\nسؤال 829 - هنگام اجاره دادن منازل مسكونى و ساير مستغلّات ، رسم بر اين است كه مورد اجاره در مقابل مبلغى پول به عنوان وديعه يا رهن به موجر داده مىشود و به نسبت مقدار پول سپرده شده قسمتى از مال الاجاره ، يا تمام مبلغ اجاره كسر مىشود ، آيا چنين اجاره‌اى مشروع است ؟\r\nجواب : اگر ملك را به مبلغى ( هرچند مقدار آن كم باشد ) اجاره بدهد ، به شرط اين كه مبلغ معيّنى به عنوان وام ( يا وديعه و رهن كه به معناى وام است ) به او بدهد مانعى ندارد .\r\nسؤال 830 - كسانى كه منزلشان را به ديگرى رهن مىدهند و مبلغى مىگيرند ؛ مثلًا منزل را به مدّت يك سال به يك ميليون تومان رهن مىدهند و در عوض ، آن طرف يك سال بدون مال الاجاره در آن منزل مىنشيند ، چنين رهنى چه صورت دارد ؟ اساساً ماهيّت چنين معامله‌اى چيست ؟ و آيا تصرّف در مورد رهن جايز است ؟\r\nجواب : در فرض مسأله ربا و حرام است . راه صحيح اين است كه موجر بگويد : « اين خانه را ماهى مثلًا هزار تومان به شما اجاره مىدهم به شرطى كه يكصد هزار تومان وام يا رهن به من بدهى و اين وام تا پايان مدّت اجاره در نزد من باشد » مسأله رهن و اجاره به اين صورت صحيح خواهد بود و ماهيّت آن همان اجاره و وام است ، ضمناً خانه مزبور رهن در مقابل وام نيز هست و تصرّف در آن به شكل بالا مانعى ندارد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nسؤال 831 - آيا امين مىتواند شرط نمايد كه هرگاه مال مورد امانت با تعدّى و تفريط او تلف شود ، مسئوليّتى نداشته باشد ؟\r\nجواب : در صورتى كه از قبيل اجاره و مانند آن باشد اشكالى ندارد .\r\nسؤال 832 - اين جانب بموجب سند عادّى اموالى را به ديگرى بطور قطعى فروخته و تحويل داده‌ام ، تا در آينده رسماً در دفترخانه سند را به خريدار انتقال دهم ، آيا به اموال معامله مذكور در فاصله بين فروش عادّى تا سند رسمى ، شرعاً اجاره‌اى تعلق مىگيرد ؟ آيا مىتوانم اجاره‌اى طلب كنم ؟\r\nجواب : اگر در سند عادى قيد نكرده‌ايد ، جايز نيست چيزى از او بگيرد .\r\nسؤال 833 - قطعه زمينى جهت احداث مؤسّسه‌اى عام المنفعه از طرف موجر ، در قبال مبلغ معيّنى مال الاجاره ، و براى مدّت 29 سال ، اجاره داده شده است ، در مقدّمه عقد اجاره آمده است : « در ضمن عقد خارج لازم شرايط مفصّله ذيل بين موجر و مستأجر واقع شده است ، يكى از شرايط اين كه كليّه تأسيسات و ساختمانهاى احداثى كه در زمين مورد اجاره نصب و احداث مىگردد پس از انقضاى مدّت اجاره مجاناً و بلاعوض متعلّق به عين مستأجره مىباشد » .\r\nسؤال اين است :\r\nالف ) با توجّه به عبارت « ضمن عقد خارج لازم شرط شده است . . . » آيا تحقّق چنين شرايطى نياز به تحقّق عقد خارج لازم دارد ، يا با انعقاد قرارداد اجاره مستقر مىشود ؟\r\nجواب : مفهوم اين جمله آن است كه عقد خارج و لازمى خوانده شود و اين شرايط را در ضمن آن بگنجانند ؛ ولى اگر منظور طرفين اين بوده كه در عقد اجاره شرط باشد و از اين جمله اين مفهوم را فهميده‌اند مانعى ندارد و نياز به عقد خارجِ لازم نيست .\r\nب ) با توجّه به اين كه ساختمان در زمان عقد از نظر كمّى و كيفى مشخّص\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nنبوده ، آيا اين شرط باطل و مبطِل عقد است ، يا فقط شرط باطل است ؟\r\nجواب : شرط مزبور ظاهراً اشكالى ندارد .\r\nج ) آيا شرط « تمليك كليّه تأسيسات و ساختمانهاى احداثى به صورت مجّانى و در انتهاى مدّت اجاره » بدون اين كه در زمان انعقاد قرارداد مشخّص و يا وجود خارجى داشته باشد و يا اين كه در مالكيّت شرط دهنده در آمده باشد صحيح است ؟\r\nجواب : تمليك بعد از پايان مدّت اجاره است ، و اين ابهام در شرط مانعى ندارد .\r\nسؤال 834 - فرد يا افرادى به شخص نامه‌نگارى مراجعه مىكنند و از او مىخواهند كه اوراق احكام و يا مداركى را بر ايشان خوانده و تفسير كرده و يا درباره مسأله‌اى كه دارند با او صحبت و تبادل نظر كرده و در نتيجه بدون آن كه از نامه‌نگار بخواهند كه نامه‌اى برايشان بنويسد باعث اشغال وقت نامه‌نگار مىشوند ، آيا در چنين صورتى نامه‌نگار حق دارد در حدّ معقول و منصفانه بابت وقتى كه به شرح فوق از وى اشغال شده از ارباب رجوع وجهى را مطالبه بنمايد ؟\r\nجواب : حق دارد مبلغ عادلانه‌اى بگيرد ؛ مگر اين كه قصد مجّانى كرده باشد ، يا ظاهر حال مجانى باشد .\r\nسؤال 835 - بر اساس ماده 27 قانون كار جمهورى اسلامى ايران ، حقّى تحت عنوان « حق سنوات » براى كارگران در نظر گرفته شده و به اين كيفيّت تعريف شده است « به نسبت هر سال سابقه كار ، معادل يك ماه آخرين حقوق كارگر به او داده مىشود » با اوصاف فوق ، كارگرى چند سال پيش در حين اشتغال به كار ، به كارفرماى خود مراجعه و اظهار مىدارد : « به لحاظ نياز به پول تقاضا دارم حقّ سنوات اين جانب را محاسبه و به من پرداخت نماييد » . كارفرما هم طبق ضوابط و بر اساس آخرين حقوق و مزاياى وى در آن زمان « حق سنوات » وى را محاسبه و به وى پرداخت مىكند و از وى رسيد دريافت مىدارد ، لطفاً بفرماييد :\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nالف ) آيا در فرض فوق ، با پرداخت حقّ سنوات به نحو مذكور ، كارفرما نسبت به كارگر برىء الذّمّه مىشود ؟\r\nجواب : در چنين فرضى كارفرما نسبت به گذشته بريء الذّمّه مىشود .\r\nب ) هرگاه پس از دريافت حقّ سنوات بازهم به كار خود ادامه دهد و پس از چند سال با كارفرما ارتباط كارى خود را قطع نمايد ، آيا از بابت حقّ سنوات ، فقط نسبت به سنوات اخير ( بعد از دريافت حقّ سنوات قبلى ) حقّ مطالبه دارد ، يا مىتواند حقّ سنوات دريافتى قبلى را مبلغى على الحساب تلقّى نموده ، از نو مطالبه حقّ سنوات تمام مدّت خدمت خود را بر اساس آخرين مقدار حقوق و مزاياى خود بنمايد ؟\r\nجواب : نسبت به سنوات گذشته حقّى ندارد ؛ ولى نسبت به بعد حق دارد .\r\nسؤال 836 - اگر كسى درباره كار ساختمانى قراردادى منعقد كند و پس از انجام مقدارى از كار ، امروز و فردا كند ، و كار را به تأخير اندازد ، و هرچه اصرار شود كه دنباله كار را انجام دهد انجام ندهد ، وظيفه ما در مورد فسخ قرارداد و مقدار كار انجام شده چه مىباشد ؟\r\nجواب : در فرض مسأله قرارداد را مىتوان فسخ كرد و به نسبت كارى كه انجام داده است حقّ او را بدهيد .\r\nسؤال 837 - فقهاى عظام درباره اجاره مىفرمايند : « و تملك الأجرة بالعقد و يحسب تسليمها بتسليم العين الموجره و ان كانت على عمل من بعده » « 1 » آيا آنچه اكنون متداول است كه در پايان ماه كرايه را مىپردازند خلاف ضوابط شرعى است ؟ آيا موجر حق دارد اوّل ماه ، بعد از تحويل خانه كرايه را مطالبه كند ؟ مثلًا در موردى كه خانه را يك‌ساله يا دوساله كرايه داده ، آيا مىتواند در ابتداى اجاره كرايه يك سال يا دو سال را مطالبه نمايد ؟\r\n\r\n\r\n","description":"","footnote":"\r\n( 1 ) . يعنى : « مالك به مجرّد بستن قرارداد اجاره ، مالك مال الاجاره مىشود و هنگامى كه عين مورد اجاره را تحويل داد مىتواند اجرت را مطالبه كند و اگر براى انجام كارى باشد بعد از انجام كار » .\r\n","page_name":" 276 ","page_number":276},
  {"content":"\r\n\r\nجواب : در شرايط فعلى متعارف اين است كه كرايه هر ماه را در پايان آن ماه مىپردازند و اين به صورت يك شرط ضمنى درآمده است و عمل بر طبق آن اشكالى ندارد ؛ مگر اين كه تصريح بر خلاف آن كنند و زمان معيّنى را شرط نمايند .\r\nسؤال 838 - شخصى منزلى را براى مدّت يك سال اجاره مىكند ، پس از گذشت سه ماه در يك حادثه اتومبيل فوت مىكند ، همسر و فرزندان صغير وى تا پايان قرارداد در منزل مىمانند ، در صورتى كه وصيّت نكرده باشد ، آيا بدهى ما بقى اجاره به عهده همسرش مىباشد ، يا از اصل مال برداشته مىشود ؟\r\nجواب : بقيّه مال الاجاره مانند ساير ديون بايد از اصل تركه پرداخته شود ؛ ولى منافع خانه در مدّت باقيمانده متعلّق به همه ورثه است .\r\nسؤال 839 - تغيير اوضاع و احوال پيش‌بينى نشده در لزوم قرارداد چه تأثيرى دارد ؟\r\nتوضيح اين كه در صورتى كه حوادث پيش‌بينى نشده اجرايى ، اجراى يك قرارداد را سخت و مشكل كند بطورى كه متعهّد را با مشقّت زياد رو به رو نمايد ، ولى به حدّ قوه قاهره نرسد ، آيا بروز اين حوادث در عدم اجراى تعهّد تأثير دارد ؟ خواهشمند است در صورت امكان علّت آن را توضيح دهيد .\r\nمثال : اگر كسى خانه‌اى را ماهيانه به مبلغ ده هزار تومان و براى ده سال اجاره كند و در ضمن عقد شرط شود ، كه هزينه گرم كردن موتورخانه به عهده صاحب ملك باشد و هزينه گرم كردن در يك ماه در زمان عقد اجاره دو هزار تومان باشد ، امّا بعد از دو سال مواد سوختى به قدرى گران شود كه هزينه گرم كردن موتورخانه به ماهى پانزده هزار تومان برسد ، آيا اين تغيير مىتواند دليل بر عدم اجراى قرارداد باشد ؟\r\nجواب : چنانچه نشانه‌هاى تورّم مستمر در محيط آشكار بوده و طرفين با آگاهى از اين معنا ، قرارداد را امضا كرده‌اند بايد به آن عمل كنند ؛ ولى اگر چنين تورّمى قابل پيش‌بينى نبوده ، شخص مزبور ملزم نيست چنان مبلغ بالايى را\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبپردازد ؛ تنها مقدار متعارف بر او واجب است .\r\nسؤال 840 - شخصى قرآن مىخواند و اجرت مىگيرد ، اين شخص بدون اين كه قصد شخص خاصّى را نمايد شروع به قرائت قرآن مىكند و قرآن را ختم مىنمايد ، بعد از چند روز شخصى به وى مراجعه مىكند و مىگويد : « يك ختم قرآن براى پدرم بخوان » نامبرده مىگويد : « يك قرآن دو سه روز پيش ختم نموده‌ام و به كسى هبه نكرده‌ام ، ثواب آن را به روح پدر شما هبه مىنمايم » ، ايشان هم قبول مىكند و اجرت آن را مىدهد ، آيا اين كار صحيح است ؟\r\nجواب : اين كار خالى از اشكال نيست ؛ لازم است هنگامى كه قرآن مىخواند قصد شخص خاصّى را داشته باشد .\r\nسؤال 841 - همسايه ديوار به ديوار ما خانه اضافى خود را به يكى از دبستانهاى غير انتفاعى اجاره داده است . سالهاست سر و صداى دانش‌آموزان نه تنها موجبات ناراحتى مداوم ما را فراهم آورده ، بلكه باعث عارضه « ميگرن » نيز جهت همسرم شده است . لازم به يادآورى است كه صاحب دبستان اخيراً مدرسه‌اى سه طبقه ساخته و خود فقط از طبقه زيرين آن به عنوان مدرسه راهنمايى استفاده مىكند و به علّت عدم نياز ، يكى از طبقات را به يك مؤسّسه زبان خارجى به عنوان رهن واگذار نموده و دبستان خود را به آنجا منتقل نمىكند و ما همچنان در عذاب‌هاى گوناگون معذّبيم . دو بار با صاحب اصلى منزل و يك بار با آقازاده ايشان صحبت كرده و مسئوليّت شرعى ناشى از اين اذيّت و آزار را به آنان متذكّر گشته‌ايم ؛ ولى تأثيرى نداشته است . لطفاً بفرماييد تكليف شرعى صاحب خانه و صاحب دبستان ( مستأجر ) چيست ؟\r\nجواب : وجود مدارس در سطح شهر اشكالى ندارد ؛ زيرا لازمه زندگانى اجتماعى امروز است ، و بردن مدارس به بيرون شهر نه امكان دارد ، و نه مصلحت جامعه مىباشد ؛ ولى بر صاحبان مدارس لازم است كه سر و صداها و مزاحمت‌ها\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nرا به حدّ اقلّ برسانند ، و اگر بيش از متعارف مزاحمت كنند مىتوان جلو آنها را گرفت و بر مسئولين لازم است كه در صورت امكان مدارس را در محلّى قرار دهند كه مزاحمت آن كمتر باشد .\r\nسؤال 842 - كسى محلّى را مثلًا به مدّت يك سال به شخصى اجاره داده است ؛ ولى مستأجر پس از شش ماه از تاريخ قرارداد از دنيا مىرود ، اگر در اجاره شرط مباشرت مستأجر را كرده باشند ، آيا اجاره به قوت خود باقى است ؟\r\nجواب : موجر و ورثه هر كدام مىتوانند اجاره را فسخ كنند .\r\nسؤال 843 - در طبقه دوم منزلى يك اطاق اجاره كرده‌ايم ، حياط ما و صاحب خانه مشترك است ، اوّل اين كه در نبود صاحبخانه ، آيا ما مىتوانيم در حياط بنشينيم ؟ دوّم اين كه وقتى ما به مسافرت مىرويم و صاحب خانه هم نيست ، آيا مىتوانيم كليد منزل را به يكى از دوستان مطمئن بدهيم تا در اطاق ما باشد ؟\r\nجواب : در مورد سكونت شخص ديگرى در آنجا تابع قرارداد است ، و در مورد استفاده از حياط اگر صاحب‌خانه راضى باشد ، اشكالى ندارد .\r\nسؤال 844 - شخصى جهت كار ، به يك كارگاه توليدى مراجعه و تقاضاى كار مىكند . كارفرما شرايطى را تعيين و حقوق و مزايايى را مشخّص كرده و مدّت يك هفته هم مهلت مىدهد كه كارگر راجع به شرايط و حقوق و مزايا ، مشورت و تحقيق بنمايد . كارگر پس از مشورت ، شرايط را قبول و به كار مشغول مىشود و طبق قرارداد حقوق مىگيرد ، پس از گذشت يك سال قرارداد به اتمام مىرسد و كارفرما مىخواهد تسويه حساب كند ؛ ولى كارگر به اداره كار مراجعه و شكايت مىنمايد كه حقوق من در مدّت يك سال كم بوده است ، كارفرما هم اظهار مىدارد كه طبق قرارداد و توافق طرفين پرداخت كرده‌ام ، ولى اداره كار مىگويد : « كارفرما بايد مبلغ 50 هزار تومان بابت كسرى حقوق و مزايا به كارگر پرداخت نمايد . و اين مبلغ اجبارى است » . آيا گرفتن مبلغ مذكور جايز است ؟\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nجواب : هرگاه با توجّه به تمام جهات طرفين توافق كردند ، گرفتن اضافه اشكال دارد ؛ ولى اگر طرفين به نحوى با هم مصالحه كنند بهتر است .\r\n\r\nسرقفلى\r\nسؤال 845 - اين جانب سرقفلى يك باب مغازه قهوه‌خانه را در سال 1367 به مبلغ يك ميليون تومان خريدارى نموده‌ام . اخيراً به علّت تغيير شغل به خواروبارفروشى ، موجر اقدام به شكايت نموده و موفّق به اخذ صدور حكم تخليه توسّط دادگاه به استناد قانون روابط موجر و مستأجر ، تصويب سال 1356 ( يعنى قبل از انقلاب ) گرديده است .\r\nمادّه 14 بند 7 اين قانون مىگويد : « در صورت صدور حكم تخليه به دليل تغيير شغل كمترين وجهى به صاحب سرقفلى يا حقّ كسب و پيشه تعلّق نمىگيرد ! » آيا اين حكم عادلانه است ؟\r\nجواب : اگر در موقع اجاره ، شغل خاصّى در سند اجاره قيد نشده باشد انتخاب شغل جديد براى شما مانعى ندارد ؛ ولى اگر شغل خاصّى قيد شده ، شما مىتوانيد به شغل اوّل بازگرديد و محل و سرقفلى آن را براى خود حفظ كنيد ، يا به نحوى با مالك تراضى نماييد .\r\nسؤال 846 - مغازه‌اى را سرقفلى كرده‌ام ، اجاره‌اش 300 تومان بوده است ، بعد از پنج سال مالك گفت اجاره‌اش كم است ، 400 تومان نموديم ، بعد از پنج سال ديگر مبلغ اجاره را پانصد تومان نموديم ، حال بعد از پنج سال سوّم مىگويد : « بايد ماهى هزار تومان بدهيد » ، در صورتى كه قانون مىگويد هر سه سال 20 درصد اضافه شود و يا اين كه كارشناس قيمت را مشخّص كند ؛ ولى او نه به 20 درصد قانع مىشود و نه كارشناس مىآورد ، آيا اين مبلغ براى ايشان مباح است ؟\r\nجواب : در صورتى كه سرقفلى را پرداخته‌ايد بايد اجاره را به قيمت كارشناس\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبگيرد نه به ميل خود ، و اگر با علم و اطّلاع طرفين از قانون 20 % اجاره منعقد شده ، لازم است معيار را همان بيست درصد قرار دهند .\r\nسؤال 847 - اگر شخصى حقيقى يا حقوقى صاحب سرقفلى مكانى باشد ، و مالك شخص ديگرى باشد ، و مدّتى صاحب سرقفلى مستأجر آن ملك بوده است ، ولى بعداً صاحب سرقفلى حقّ خود را به نفر سوّم صلح مىكند و صاحب ملك هم به همان نفر سوّم ملك را اجاره مىدهد ؛ نفر سوّم به علّتى قرارداد با هر دو را فسخ مىنمايد ، آيا از نظر شرعى صاحب اوّل سرقفلى مىتواند بدون اجازه و اذن در آن تصرّف كند ؟ و اگر تصرّف او اشكال دارد لطفاً به سؤالات زير پاسخ دهيد ؟\r\nالف ) آيا تصرّف صاحب سرقفلى غاصبانه و عدوانى است ؟\r\nجواب : در صورتى كه نفر سوّم حقّ فسخ داشته ، با فسخ كردن سرقفلى به نفر دوّم برمى گردد و ملك به نفر اوّل ( صاحب اصلى ) و اگر صاحب سرقفلى بخواهد در آن تصرّف كند بايد مجدّداً آن را اجاره كند .\r\nب ) اگر تصرّف عدوانى است ، آيا منافع مغصوبه بايد به « اعلى القيم » اخذ شود ؟\r\nجواب : اگر قبل از اجاره مجدّد تصرّفى بنمايد بايد اجرت المثل را طبق عرف روز بدهد .\r\nج ) در صورتى كه تصرّف عدوانى باشد ، آيا متصرّف مستحقّ تعزيرات شرعى مىباشد ؟\r\nجواب : اگر آگاهانه تصرّف عدوانى كرده باشد مستحقّ تعزير است .\r\nد ) در صورتى كه مالك براى رسيدن به منافع مغصوبه مخارجى را متحمّل شده باشد ، آيا مىتواند از غاصب و متصرّف عدوانى اخذ نمايد ؟\r\nجواب : اگر ناچار شود مخارج فوق العاده‌اى هزينه كند مىتواند بگيرد ؛ ولى هزينه‌هاى معمولى را نمىتوان گرفت .\r\n\r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n\r\n\r\nفصل بيست و يكم : احكام مزارعه\r\nسؤال 848 - در صورتى كه يكى از مالكين مزرعه مشاع بدون رضايت ديگران و با مخارج خود چاهى حفر نمايد ، آيا اين چاه ملك حافر است ، يا ديگران هم در اين چاه حقّى دارند ؟\r\nجواب : ملك همه است .\r\nسؤال 849 - قبل از انقلاب اسلامى زمين مالك در دست كشاورز بوده و آن را كشت مىكرده است ، از طرف حكومت آن زمان نَسَق زمين را به اسم آن كشاورز ثبت كرده‌اند ، آيا اين نَسَق‌بندى حقّى براى كشاورز ايجاد مىكند كه بعد از آن قابل نقل باشد ؟\r\nجواب : چنانچه حقّ نسق در حال حيات براى زارع و بعد از ممات براى فرزندان او جزء عرف محل باشد ، از قبيل شرط ضمن العقد در قراردادهاى مزارعه با زارعين محسوب مىشود و اين حق براى او و فرزندانش شرعى خواهد بود .\r\nسؤال 850 - كشاورزى هستم كه حدود چهل سال است به صورت ارباب و رعيّتى روى زمين مالك ، كشاورزى نموده‌ام ؛ اكنون مالك قصد گرفتن زمين را از اين جانب دارد . آيا حقير به عنوان زارعى كه حدود چهل سال روى زمين او كار كرده و زمين او را حفظ كرده و هر سال مبلغى را به عنوان حقّ ارباب به او پرداخت نموده‌ام ، حقّى دارم ؟\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nجواب : اگر قراردادى با او در اين مورد داشته باشيد ، حق داريد . همچنين اگر در عرف و عادت محل اين باشد كه براى اين گونه كارگران حقّ خاصّى قائل مىشوند و طرفين با علم و آگاهى بر اين مسأله اقدام نموده‌اند ، حق براى شما ثابت مىشود ( مطابق آنچه معمول محل است ) در غير اين صورت حقّى نداريد ؛ هرچند مستحبّ است مالك زمين ، ملاحظه حال شما را بنمايد .\r\nسؤال 851 - زمين‌هاى كشاورزى از قديم الايّام بطور مزارعه در اختيار زارعين بوده و زارع هر ساله مبلغى به مالك مىپرداخته است . آيا زارع مىتواند اين زمين را به مبلغى بيشتر به ديگران جهت زراعت يك‌ساله اجاره دهد ؟\r\nجواب : اگر صاحب زمين با مستأجر شرط مباشرت نكرده باشد ، اجاره دادن آن اشكالى ندارد ، و لو به زيادتر از آنچه كه اجاره داده است ؛ ولى احتياط واجب آن است كه كارى روى زمين انجام داده باشد ، يا وسيله‌اى بر آن اضافه كند .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nفصل بيست و دوّم : احكام مضاربه\r\nسؤال 852 - طبق فتواى مشهور ، در مضاربه سرمايه بايد درهم و دينار باشد ؛ آيا اسكناس مىتواند جايگزين درهم و دينار در سرمايه‌گذارى گردد ؟\r\nجواب : در سرمايه‌گذارى مضاربه و مانند آن ، درهم و دينار شرط نيست ؛ بلكه از هر پولى مىتوان استفاده كرد . بعلاوه لازم نيست سرمايه‌گذارى در خصوص تجارت باشد ؛ بلكه در هر كارى بىمانع است .\r\nسؤال 853 - در مادّه 555 قانون مدنى جمهورى اسلامى ايران چنين آمده است :\r\n« مضارِب بايد اعمالى را كه براى نوع تجارت متعارف و معمول بلد و زمان است بجا آورد ؛ ولى اگر اعمالى را كه بر طبق عرف بايستى به اجير رجوع كند ، خود شخصاً انجام دهد ، مستحقّ اجرت آن نخواهد بود » شايان ذكر است نظرات فقها تا حدّ اطّلاع اين جانب متفاوت است كه به سه نمونه آن اشاره مىشود :\r\nالف ) امام خمينى ( رحمه الله ) معتقدند كه اگر مضارب قصد تبرّع نداشته باشد مستحقّ اجرت المثل است .\r\nب ) صاحب شرايع ( رحمه الله ) قائل به عدم استحقاق اجرت المثل است .\r\nج ) صاحب جواهر ( رحمه الله ) قائل به تفكيك بين قصد تبرّع و عدم تبرّع شده‌اند .\r\nنظر حضرتعالى در اين مورد چيست ؟\r\nجواب : در صورتى كه قصد تبرّع داشته باشد شرعاً چيزى به او تعلّق نمىگيرد ؛ ولى اگر قصد تبرّع نداشته باشد ، با توجّه به اين كه اين كار طبق قرارداد وظيفه او\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nنيست و نياز به اجير دارد ، مىتواند اجرت كار را خود بگيرد .\r\nسؤال 854 - اين جانب مغازه‌دار هستم . شخصى مبلغى نزد اين جانب گذاشته تا با سرمايه خود مشتركاً معامله كنم و سود سهام او را بپردازم ، يكى دو سال موفّق شدم و سود او را پرداختم ؛ ولى دو سال است كه موفّق به محاسبه نشده‌ام ، اكنون كه مىخواهم سود سالهاى گذشته را بپردازم بايد همان سود را بپردازم ، يا اين كه سود سالانه وى جزء شركت شده و بايد منافع آن را نيز محاسبه كنم ؟\r\nجواب : چنانچه در پرداختن سود سهام او كوتاهى كرده‌ايد بايد منافع آن سود را نيز محاسبه كرده و بپردازيد .\r\nسؤال 855 - در استان چهار محال و بختيارى از قديم الايّام رسم بر اين بوده كه صاحبان سرمايه چند رأس دام در اختيار فرد ديگرى قرار مىدادند ، تا از آنها نگهدارى كرده و در پايان سال هرچه خداوند كرامت فرمايد « از نتاج و ساير عوايد حاصله » بالمناصفه بين يكديگر تقسيم نمايند ، به اين قرارداد عرفاً « نيمسودنامه » مىگويند . عرف متداول بر اين امر بوده كه هم زمان با انعقادِ قرارداد « نيمسودنامه » سرمايه ( تعداد دامها ) تقويم مىگرديده و پس از پايان مدّت نيز مجدّداً دامها تقويم مىگرديد و نخست اصل سرمايه به صاحب سرمايه مسترد و سپس مازاد بر سرمايه اوّليه بين طرفين به نسبت مساوى تقسيم مىگرديد . با توجّه به مطالب بالا دو سؤال براى حقير مطرح است :\r\nالف ) قرارداد بالا را با كدام يك از عقود شرعى تطبيق نماييم ؟ به عبارت ديگر مقرّرات كدام يك از عقود شرعيّه را حاكم بر روابط طرفين كنيم ؟\r\nجواب : اين امر شبيه عقد مضاربه است ؛ زيرا به عقيده ما عقد مضاربه مخصوص امور تجارى نيست ؛ بلكه كارهاى توليدى و دامدارى و غير آن را نيز شامل مىشود و در هر حال قرارداد مزبور صحيح است ؛ هرچند نام آن را مضاربه نگذاريم .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nب ) اگر در فرض مسأله سرمايه اوّليّه سهواً يا عمداً تقويم نگرديده باشد ، قرارداد منعقده را صحيح مىدانيد ؟\r\nجواب : قرارداد نسبت به نتايج و پشم و شير و مانند آن به قوّت خود باقى است ، و نسبت به اضافه قيمت مصالحه كنند .\r\nسؤال 856 - دادن پول از طرف بانكها به شخصيّت‌هاى حقيقى يا حقوقى ، براى مضاربه و گرفتن سود مشخّص از آنها چه حكمى دارد ؟\r\nجواب : چنانچه شرايط مضاربه را رعايت كنند و سود مضاربه بيش از مقدار مزبور باشد ، چنين قراردادى اشكال ندارد .\r\nسؤال 857 - اين جانب مبلغ 400 هزار تومان وجه نقد به عنوان سرمايه به شخصى داده‌ام تا در مدّت يك سال گاو خريدوفروش نمايد و تمام مخارج و خدمات طبق قرارداد به عهده ايشان است ، كه پس از خاتمه مدّت و برداشت سرمايه ، چنانچه نفعى يا ضررى باشد ، بين صاحب پول و عامل بالمناصفه تقسيم شود . در اين مدّت كه گاوها تحويل ايشان مىباشد ، چنانچه محصولى از شير و ماست به عمل آيد ، آيا جزء سود محسوب مىشود تا نصف آن به اين جانب تعلّق بگيرد ؟\r\nجواب : اين مسأله تابع قرارداد شماست ؛ هرگاه سخن از منافع بطور مطلق بوده ، شامل شير و مانند آن نيز مىشود .\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\nفصل بيست و سوم : احكام حجر\r\n\r\nفصل بيست و سوّم : احكام حجر\r\n\r\nكسانى كه حق ندارند در مال خود تصرّف كنند\r\nسؤال 858 - لطفاً در مورد بلوغ دختران به سؤالات زير پاسخ بفرماييد :\r\nالف ) سنّ بلوغ دختران از نظر شرعى دقيقاً چه مقدار است ؟\r\nب ) آيا براى دختر از حيث بلوغ مىتوان بين عبادات و عقود و ايقاعات تفاوتى قائل شد ؟\r\nج ) براى اجراى حدود و قصاص چطور ؟\r\nجواب : سنّ بلوغ دختران 9 سال تمام قمرى است و اگر سال شمسى را در دست دارند از طريق كامپيوتر به راحتى تبديل به قمرى مىشود ؛ ولى چنانچه از نظر نيروى جسمانى قدرت انجام بعضى از تكاليف ، مانند روزه را نداشته باشند ، روزه بر آنها واجب نيست و بجاى هر روز كفّاره مدّ طعام مىدهند ، و در مورد عقود و ايقاعات مالى معيار تنها بلوغ نيست ، بلكه رشد عقلى نيز لازم است ، و در مورد حدود و قصاص همانند ساير مكلّفين با آنها رفتار خواهد شد ؛ مگر اين كه عقل كافى كه يكى از شرايط چهارگانه حدود و قصاص است نداشته باشند و در مورد ازدواج علاوه بر بلوغ و رشد عقلى ، رشد جسمانى براى اين امر نيز لازم است ، يعنى اگر خطر افضا وجود داشته باشد جايز نيست ؛ بنابراين بلوغ در چهار مرحله پياده مىشود .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nسؤال 859 - چنانچه محجور ، قبل از ممنوع شدن ، نذر روضه‌خوانى ساليانه به مدّت ده روز داشته باشد ، آيا پس از حجر مىتواند از اموالش براى انجام نذرش برداشت كند ؟\r\nجواب : حقّ طلبكاران مقدّم است .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفصل بيست و چهارم : احكام وكالت\r\nسؤال 860 - شخصى جهت فروش اتومبيل خود به كسى وكالت با حقّ توكيل غير مىدهد ؛ وكيل نيز وكالت را به استناد حقّ توكيل ، به ديگرى واگذار مىكند و در وكالت دوّم تصريح مىكند كه : « اقدام و امضاى وكيل به منزله امضاى موكّل و موكّلِ موكّل ، نافذ و معتبر و داراى اثرات قانونى است » . حال موكّل مبادرت به عزل وكيل اوّل نموده ، آيا وكيل دوّم نيز معزول شده است ؟ يا اين كه بايد مراتب عزل توسّط موكّل به وكيل دوّم مستقلّا اعلام شود ؟\r\nجواب : اگر عزل وكيل دوّم از سوى موكّل به او اعلام شده است ، معزول مىشود و الّا وكالت وكيل دوّم به قوّت خود باقى است .\r\n\r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\n\r\nفصل بيست و پنجم : احكام قرض و دين\r\nسؤال 861 - شخصى متوفّى هم خمس بدهكار است و هم دين شخصى دارد ، ولى تركه او به هر دو نمىرسد ؛ آيا پرداخت بدهى مقدّم است ، يا پرداخت خمس ؟\r\nجواب : هرگاه مالى كه به آن خمس تعلّق گرفته موجود باشد بايد خمس را مقدّم بدارد ، و اگر آن مال موجود نيست ، احتياط واجب آن است كه آن مال را ميان هر دو تقسيم كند .\r\nسؤال 862 - آيا جايز است براى وصول طلب ، بدهكار را زندانى كرد ؟\r\nجواب : چنانچه راه ديگرى براى وصول طلب نباشد حبس او جايز است . « 1 »\r\nسؤال 863 - نحوه پرداخت بدهىهايى كه مربوط به سنوات قبل مىباشد ، در حالى كه ارزش پول فعلًا بسيار كاسته شده ، چگونه است ؟ مثلًا كسى بيست سال پيش وجهى از كسى قرض گرفته كه هم اكنون 101 پول آن زمان هم ارزش ندارد . و اگر واجب است به پول امروز بپردازد ، پول آن زمان با چه اشيايى مقايسه مىشود ؟\r\nجواب : احتياط واجب آن است كه تورّم متوسّط قيمت‌ها را در نظر بگيرد و مطابق آن بپردازد و شايد از شاخص قيمت‌هاى معتبر بعضى از بانكها نيز بتوان استفاده كرد . و يا از طريق مصالحه طرف مقابل را راضى كند .\r\nسؤال 864 - آيا بدهكارى كه از پرداخت بدهى خود در وقت مقرّر خوددارى مىنمايد و بدهى خويش را به تأخير مىاندازد تنها ضامن مبلغى كه بدهكار بوده\r\n\r\n\r\n","description":"","footnote":"\r\n( 1 ) . ملحقات عروه ، باب القضاء ، مسأله 4 و مبانى تكملهء المنهاج ، جلد 1 ، صفحه 24 .\r\n","page_name":" 293 ","page_number":293},
  {"content":"\r\n\r\nاست مىباشد ، يا ضامن كاهش ارزش پول و اتلاف ماليّت هم مىباشد ؟\r\nجواب : بدهكار مديون اصل پول است ؛ مگر اين كه ساليانى فاصله شود و ارزش پول دگرگون گردد ، در اين صورت رعايت مقدار تورّم ، يا جلب رضايت طلبكار واجب است . و اين مسأله منحصر به بدهى مهريّه و مانند آن نيست ؛ بلكه تمام اقسام بدهىها را شامل مىگردد ؛ مگر در جايى كه بدهكار بخواهد بدهى خود را بپردازد و طلبكار قبول نكند .\r\nسؤال 865 - شخصى اموالى نزد زيد دارد ، فرد ديگرى از همين شخص طلبكار است ؛ ولى او از پرداخت بدهى خوددارى مىكند ، از اين رو طلبكار به زيد مراجعه مىنمايد و مىگويد : « صورت اموال او را در اختيار من بگذار ، تا از طريق شرعى و قانونى بتوانم طلب خود را از او وصول كنم » آيا براى زيد جايز است صورت اموال او را به طلبكار بدهد ؟\r\nجواب : بايد اوّل به حاكم شرع مراجعه كنند و حاكم شرع به بدهكار اخطار نمايد ، اگر ترتيب اثر نداد مىتواند صورت اموال را بگيرد و با اجازه حاكم شرع در برابر مطالباتى كه دارد تقاص كند .\r\n\r\nرباى قرضى\r\nسؤال 866 - ملكى به صورت مشاركت خريده مىشود و سپس يكى از شركا سهم خود را به شريك ديگر ، اجاره به شرط تمليك مىدهد ، بطورى كه بعد از پرداخت تمامى اقساط ( كه طبعاً بيش از پولى است كه شريك براى آن سهم داده بود ) مورد اجاره به ملكيّت مستأجر در مىآيد ، آيا مىتوان اين كار را ، كه در بانك‌ها و يا شركت‌ها و اشخاص حقوقى ، و بعضاً توسّط اشخاص حقيقى صورت مىگيرد ، راهى شرعى براى تخلّص از رباى قرضى دانست ؟\r\nجواب : اگر قصد جدّى در اجاره به شرط تمليك بوده باشد مانعى ندارد و ربا\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمحسوب نمىشود ؛ ولى اگر جنبه صورى دارد و ظاهراً براى فرار از رباست جايز نيست .\r\nسؤال 867 - شخصى قرض ربوى گرفته و اصل آن را پرداخته است ، لكن مقدارى از سود آن را هنوز نپرداخته ، آيا مىتواند سود آن را نپردازد ؟ و آيا مىتواند مقدار سودى را كه پرداخته به عنوان تقاص از اموال رباگيرنده بردارد ؟\r\nجواب : اگر جنبه ربا داشته ( نه مضاربه ) پرداختن سود جنبه شرعى ندارد ، و مىتواند از آن سرباز زند ، و تقاصّ از اموال رباگيرنده با اجازه حاكم شرع جايز است .\r\nسؤال 868 - لطفاً جواب سؤالات سه‌گانه زير را مرقوم فرماييد :\r\nالف ) آيا در شرايط تورّمى مىتوان به ميزان كمتر يا همان ميزان ارزش پول از دست رفته ، اضافه بر مقدار كمى پول ، دريافت نمود ؟\r\nتوضيح اين كه : قرض اسكناس ، تمليك مقدارى معيّن از قدرت خريد خواهد بود كه بايد به همان ميزان مسترد گردد . به عبارتى ديگر قرض‌گيرنده بموجب قرارداد و قرض متعهّد به پرداخت همان ميزان قدرت خريد دريافتى در سررسيد قرض مىباشد ، هرچند آن ميزان قدرت خريد دريافتى در مبلغ بيشترى اسكناس عينيّت خارجى يابد .\r\nعلاوه بر اين وام‌دهنده در اين قرارداد منفعتى كسب نكرده است تا ربا محسوب شود .\r\nبه بيان ديگر ، هر زيادتى ، منفعت نيست ؛ يعنى افزايش مقدارى اسكناس يا هر واحد پولى ديگر بدون افزايش قدرت خريد ، ايجاد منفعت نخواهد بود ، بلكه تساوى بين ارزش پرداختى ( عوض ) و ارزش دريافتى محقّق مىسازد . بنابراين اگر كسى بخواهد مثلًا 1000 ريال قرض دهد . اين مقدار پول در 6 ماه ديگر برابر 700 ريال خواهد بود ، پس قرض دهنده هنگام تحويل 300 ريال از قدرت خريد خود را نيز از\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدست داده است . نتيجتاً ارزش قبلى خود را دريافت ننموده است ، مگر اين كه 1300 ريال دريافت نمايد تا برابر 1000 ريال 6 ماه قبل گردد . آيا در چنين شرايطى سود وام مشروع است ؟\r\nجواب : اگر فاصله زمانى زياد بوده و بدهكار در پرداخت بدهى خود كوتاهى كرده و تورّم نيز شديد باشد بايد به حسابِ روز محاسبه نمايد ، در غير اين صورت ربا و حرام است .\r\nمسأله مهم اين است كه آنچه شما نوشته‌ايد مطلبى است كه در محافل و در تحليلهاى اقتصاددانان مطرح است ؛ ولى در عرف توده مردم و بازار مطرح نيست ؛ يعنى اگر كسى چكى به ديگرى بپردازد ، هرچند مدّت‌دار باشد ، خود را ملزم به اداى مبلغ چك مىداند نه بيشتر ؛ آرى اگر روزى حساب تورّم جزء عرف مردم و بازار شود ، همانطور كه از بعضى از كشورها نقل مىكنند ، تحليلى را كه شما نوشته‌ايد قابل قبول خواهد بود .\r\nب ) آيا منظور از آيه 279 سوره بقره : « وَ لَكُمْ رُءُوسُ امْوالِكُمْ » اصل قدرت خريد و ارزش حقيقى پول نيست ؟\r\nجواب : از آنچه در پاسخ سؤال قبل گفته شد ، جواب آيه شريفه « وَ لَكُمْ رُءُوسُ امْوالِكُمْ » معلوم مىشود ؛ منظور آن است كه سرمايه طبق عرف توده مردم بازگردانده شود .\r\nج ) در صورتى كه توجيه بالا را نپذيريم ( در شرايط تورّمى ) ميل به قرض دادن كاهش مىيابد ؛ چرا كه افراد با كاهش قدرت خريد مواجه مىشوند . آيا به نظر شما ممكن است شارع به ضرر قرض دهنده بىاعتنا باشد ؟ يا اين كه جهت تشويق و ترغيب افراد به اين فعل حسنه ، ضرر او را در نظر مىگيرد ؟\r\nجواب : قرض الحسنه يك عبادت است و انگيزه الهى دارد ، بنابراين بايد شخص قرض دهنده تفاوت قدرت خريد را نيز بپذيرد و اگر تفاوت تورّم را\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nحساب كند عملى نيمه‌تجارى محسوب مىشود .\r\nسؤال 869 - تاجرى به يك كارخانه توليدى مبلغى را پرداخت مىنمايد كه به مدّت يك سال نزد كارخانه‌دار به امانت باشد و مقرّر مىنمايد كه كالاى آن كارخانه را به مدّت يك سال ، معادل 5 % از قيمت مشخّص شده كمتر ، خريدارى نمايد و در صورتى كه آن تاجر از آن كارخانه خريدارى نكند در مقابل پول امانت داده شده ، هيچ گونه وجهى را دريافت نكند . آيا اين عمل تاجر و كارخانه‌دار شرعى است .\r\nجواب : هرگاه در مقابل وامى كه داده است قرارداد تخفيف داشته باشد ، ربا و حرام است ؛ ولى اگر قراردادى در ميان آنها نباشد و او مبلغ را به عنوان وام بدهد و آنها نيز به ميل خود تخفيف بدهند ، بى آن كه قراردادى باشد ، اشكالى ندارد .\r\n\r\nاحكام بدهىها\r\nسؤال 870 - برابر يك فقره قرارداد فى ما بين دو نفر ، شخص اوّل مبلغ يك ميليون تومان به شخص دوّم قرض داده است و شخص دوّم متعهّد گرديده كه اصل مبلغ را در روز معيّن به شخص اوّل پرداخت نمايد ، ولى شخص دوّم به تعهّد خود عمل ننموده است و شخص اوّل بعد از سه سال پيگيرى از طريق دادگاه توانسته اصل مبلغ يك ميليون تومان را از نفر دوّم وصول نمايد . در ظرف اين مدّت سه سال ، كه نفر دوّم به تعهّد خود عمل ننموده و مبلغ مذكور در نزد او بوده ، منافعى براى او داشته است و با مبلغ مذكور در سه سال پيش ( بعد از اتمام روز معيّن ) اتومبيلى خريده كه بعد از سه سال ، قيمت اتومبيل به دو ميليون تومان افزايش يافته است ، آيا نفر اوّل مىتواند منافعى كه از اين پول در اين مدّت سه سال نصيب نفر دوّم شده است را از دادگاه مطالبه نمايد ، يا اين كه به عنوان خسارات ناشى از عدم اجراى بموقع تعهّد ، از نفر دوّم چيزى طلب كند ؟\r\nجواب : منافع پول از آن وام‌گيرنده است ؛ ولى اگر ضرر و زيانى به خاطر طرح\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nدعوى در دادگاه متوجّه طلبكار شده باشد مىتواند از بدهكار بگيرد ، همچنين اگر زمان تأخير زياد باشد و تورّم شديد بوده است بايد مطابق مبلغ روز بپردازد .\r\nسؤال 871 - ابراى دين ، يعنى گذشتن از بدهى كسى ، شبيه عقد لازم است ، يا قابل بازگشت مىباشد ؟\r\nجواب : ابراء لازم است ، و قابل بازگشت نيست .\r\nسؤال 872 - مستثنيات دين در ارتباط با شخص ورشكسته ، كه اموالش در توقيف طلبكار است ، چيست ؟\r\nجواب : خانه و لوازم زندگى عادى و معمولى كه در شأن اوست جزء مستثنيات دين مىباشد ؛ ولى داراييهاى ديگر و سرمايه مطلقاً جزء مستثنيات نمىباشد .\r\nسؤال 873 - مستثنيات دين در ارتباط با ضامن شخص ورشكسته چيست ؟\r\nجواب : در مستثنيات دين فرقى بين بدهكار اصلى و ضامن نيست .\r\nسؤال 874 - شخصى در اثر گرفتاريهاى بازارى در تجارت مقروض شده ، و قدرت بر اداى دين ندارد ، فقط يك باب خانه مسكونى كه مدّت سى و پنج سال در آن ساكن است دارد ، آيا طلبكار كه وضع خوبى هم دارد مىتواند اين خانه را از دست بدهكار بگيرد ؟ با اين كه شخص مديون حاضر است تدريجاً و به اقساط دينش را ادا نمايد .\r\nجواب : خانه مسكونى در حدّ شأن را در مقابل بدهى كسى نمىتوان از او گرفت ، مگر اين كه خانه در مقابل طلب رهن باشد .\r\nسؤال 875 - نظر مبارك در مستثنيات دين چيست ؟ آيا تلفن ، ماشين و مانند آن به هر قيمت كه باشد جزء مستثنيات دين است ؟\r\nجواب : اگر در حدود شأن او باشد جزء مستثنيات است .\r\nسؤال 876 - مستدعى است ضمن برشمردن مستثنيات دين مرقوم فرماييد ، آيا كاميون و مانند آن ، كه تنها وسيله امرار معاش مديون است ، جزء مستثنيات دين مىباشد ؟\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nجواب : اينها جزء مستثنيات دين نيست ؛ ولى مركب سوارى جزء مستثنيات است .\r\nسؤال 877 - اگر به فردى مديون باشيم ، و طلبكار به كشور ديگرى مسافرت كند و محلّ او را ندانيم ، با اين دين چه كنيم ؟ آيا كفايت مىكند آن را در صندوق زكات مسجد بيندازيم ، تا صرف مخارج مسجد گردد ؟ يا آن را صدقه بدهيم ؟\r\nجواب : در صورتى كه احتمال دسترسى به او را مىدهيد بايد صبر كنيد و تلاش نماييد تا او را پيدا كنيد ، و اگر مأيوس شديد از طرف او صدقه بدهيد .\r\nسؤال 878 - شخصى بدهكار است و اظهار مىدارد توان پرداخت ندارم ، لذا طلبكار مىگويد : « چون امكان دارد شما تا يك سال ديگر نتوانيد بدهى خود را پرداخت كنيد ، من به اين شرط صبر مىكنم كه مبلغ بدهى را شما امروز به طلا تبديل كنيد » براى مثال مبلغ بدهى ، امروز مساوى 10 مثقال طلاست ، و طبق اين سخن بدهكار به هنگام پرداخت بدهى بايد 10 مثقال طلا بدهد ، آيا اين كار مشروع است ؟\r\nجواب : اين عمل صحيح نيست ؛ چون هم پول نسيه است و هم طلا ؛ مگر اين كه بدهكار اين مقدار طلا را تهيّه كرده و به عنوان اداى دين خود به او بدهد ، سپس طلبكار آن را به او بازگرداند .\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\n\r\nفصل بيست و ششم : احكام رهن\r\nسؤال 879 - آيا در اخذ عين مرهونه ، همين مقدار كه در اين زمان مرسوم است ، يعنى سند را از طريق اداره ثبت اسناد توقيف مىكنند ، كافى است ؟\r\nجواب : اگر شخص گروگيرنده از اين طريق بتواند عنداللّزوم طلب خود را از فروش عين مرهونه بردارد ، همين مقدار كه نوشته‌ايد كافى است .\r\nسؤال 880 - با توجّه به مقدّمه زير به سؤالات بعد پاسخ دهيد :\r\nنحوه صدور احكام شرعى ممكن است به دو صورت باشد ؛ يا شارع مقدّس « به عنوان شارع » حكمى صادر فرمايد ، يا « به عنوان يكى از عقلا » به صدور حكم اقدام نمايد . احكام نيز به « اعتبارى » و « تأسيسى » و « امضايى » تقسيم مىشوند .\r\nسيره عقلا با توجّه به زمان و مكان و پيشرفت‌هاى روز تغيير مىنمايد . به عنوان مثال در گذشته در باب رهن « عينيّت » شرط اساسى بود ، ولى از آنجا كه هدف از عقد رهن ، اطمينان به وصول طلب است ، امروزه سيره عقلا متحوّل شده و نه تنها عينيّت شرط نيست ؛ بلكه تجّار و بانكها ، اسناد تجارى را كه به صورت دين مىباشد بر هر مالى ترجيح مىدهند ؛ زيرا مزاياى فراوان اسناد تجارى از قبيل سهولت ، سرعت و اطمينان بر وصول ، آن را بر اموال عينى برترى داده است ، با توجّه به مراتب فوق ، لطفاً به سؤالات زير پاسخ فرماييد :\r\nالف ) در موردى كه سيره عقلا دگرگون شود و منع خاصّى بر سيره جديد نباشد ، با توجّه به آيه   « أَوْفُوا بِالْعُقُودِ »   و روايات مطلقه ، آيا سيره جديد حجيّت دارد و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nفقهاى عظام آن را مىپذيرند ؟ يا چون در شرع سابقه ندارد ، مردود است ؟\r\nجواب : سيره بايد به زمان معصومين ( عليهم السلام ) برسد ؛ مگر اين كه مشمول عموم عام و يا الغاى خصوصيّت از نصوص خاصّه شود كه در واقع سيره نيست ؛ بلكه تمسّك به عموم عام يا تنقيح مناط و الغاى خصوصيّت است ( دقّت كنيد ) .\r\nب ) در خصوص عينيّت مال مرهونه با توجّه به رويّه اكثريّت بانكها ( حتّى بانكهاى اسلامى ) كه اسناد تجارى را مانند چك و سفته به عنوان وثيقه و رهن مىپذيرند ، آيا رهن اين اسناد صحيح است ؟ شايان ذكر است كه ممكن است اين اسناد با عنوان ضمانت ، تحويل ذى نفع گردد ؛ ولى يقيناً رهن است ؛ چون اشخاص قصد رهن و وثيقه را دارند ، بعلاوه از شخص مديون نيز چك يا سفته مىگيرند و بديهى است كه كسى نمىتواند ضامن خود گردد .\r\nجواب : اين كار ، يعنى وثيقه گرفتن اسناد تجارى كه در ميان عدّه‌اى معمول شده است ، اشكالى ندارد ، خواه رهن ناميده شود يا ناميده نشود . شايد آن موادّ قانونى كه عينيّت را در رهن معتبر دانسته به خاطر عنوان رهن بوده است و گرنه اصل اين گونه قراردادها هيچ گونه محذور شرعى ندارد . همچنين آنچه معمول است كه بعضى از موجرين يك قطعه چك را براى تخليه عين مستأجره در رأس مدّت ، نزد موجر مىگذارند ، آن هم شرعاً اشكالى ندارد ؛ هرچند نام رهن بر آن گذارده نشود .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nفصل بيست و هفتم : احكام ضامن شدن\r\nسؤال 881 - شخصى مديون است ، بطورى كه اين دين شامل تمام اموالش مىشود ، در عين حال ضامن شخصى مىشود ؛ ولى طلبكار اين مطلب را نمىداند و بعداً متوجّه مىشود ، آيا اين ضمانت به قوّت خود باقى است و يا فسخ مىگردد ؟\r\nجواب : در فرض مسأله طلبكار حقّ فسخ ضمانت را دارد ؛ ولى اگر فسخ نكند به قوّت خود باقى است .\r\nسؤال 882 - بنده شخصى را به عنوان كارگر به كارگاهى معرّفى كردم ، متأسّفانه بعد از مدّتى مبلغى را از كارفرما سرقت نمود ، با توجّه به اعتماد كارفرما به بنده ، به عنوان معرِّف براى معرّفى كارگر مورد اطمينان ، و اين كه اگر معرّفى بنده نبود اين كارگر استخدام نمىشد ، آيا بنده ضامن هستم ؟\r\nجواب : اگر شما كارگر مزبور را با زبان يا با عمل خود تضمين كرده‌ايد ، در برابر خسارتهايى كه او وارد كرده ضامن هستيد ، همچنين اگر عرفاً صدق كند كه شما سبب ضرر و زيان او شده‌ايد ؛ امّا اگر تنها به معرّفى او پرداخته‌ايد و گفته‌ايد تا آنجا كه خبر داريد آدم درستى است ، شما ضامن نيستيد .\r\nسؤال 883 - شخصى با مراجعه به دادگاه سند مالكيّت خود را به عنوان وثيقه در ضمانت يك زندانى گذاشته است ؛ پس از چندى زندانى از مرخّصى اعطايى با همان ضمانت سوء استفاده نموده و فرار كرده است ، آيا ضبط و فروش وثيقه مذكور شرعاً مجاز است ؟\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nجواب : در صورتى كه آن زندانى مديون به دين يا ديه‌اى باشد و اميد بازگشت او نرود و راهى براى وصول دين وجود نداشته باشد ، مىتوان از قيمت وثيقه آن را تأمين كرد .\r\nسؤال 884 - « زيد » منزلى به « عمرو » مىفروشد ، فروشنده متعهّد مىشود كه سند مالكيّت ملك مزبور را به خريدار ، به صورت رسمى ، منتقل نمايد و شخص ثالثى تعهّد مىنمايد كه چنانچه فروشنده ، سند را به نام خريدار انتقال ندهد ، مبلغى به خريدار بپردازد و بابت آن ، چكى به همان مبلغ ، صادر و تحويل خريدار مىدهد . حال فروشنده يا عمداً و يا به جهات ديگرى كه خارج از اختيار او مىباشد از انتقال سند خوددارى مىكند .\r\nو يا در فرض مذكور ، فروشنده با توافق خريدار ، متعهّد مىشود كه در مهلت مقرّر نسبت به تخليه ملك اقدام نمايد و شخص ثالثى تعهّد مىنمايد كه در صورت عدم تخليه ملك توسّط فروشنده در مدّت مقرّر ، مبلغى را به خريدار بپردازد و بابت آن ، چكى به كيفيّت مذكور ، تحويل خريدار مىدهد و تصادفاً فروشنده از تخليه خوددارى مىنمايد .\r\nآيا تعهّد شخص ثالث در هر يك از دو فرض بالا ، داخل در باب ضمانت مىباشد ، يا اين كه تعهّد مستقلّى است ؟ و چنانچه تعهّد مستقلّى باشد ، شرعى و الزام‌آور مىباشد ؟\r\nجواب : ظاهراً تعهّد مزبور الزام‌آور است و ادلّه بطلان شرط ابتدايى شامل اينجا نمىشود .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nفصل بيست و هشتم : احكام كفالت\r\nسؤال 885 - اگر عقد كفالت واقع شود ، ولى در زمان احضار شخص متّهم ، كفيل قدرت حاضر كردن او را نداشته باشد ، آيا مسئوليّت كفيل در خصوص احضار متّهم منتفى مىشود ؟ لازم به ذكر است كه صاحب جواهر در جلد 26 ، صفحه 202 و 208 قول دوّم را اختيار كرده است .\r\nجواب : در صورت عدم قدرت بر احضار متّهم مورد كفالت ، احتياط واجب آن است كه حقّ مورد نزاع را بپردازد .\r\nسؤال 886 - آيا مىتوان در عقد كفالت شرط نمود كه در صورت ناتوانى كفيل از احضار شخص مورد كفالت ، هيچ مسئوليّتى نداشته باشد ، و در نتيجه موظّف نباشد كه دين آن شخص را پرداخت نمايد ؟\r\nجواب : جايز نيست ، و اين شرط با حقيقت كفالت سازگار نيست .\r\nسؤال 887 - اگر كسى از شخص ديگرى كفالت نمايد و متّهم فرار كند ، آيا كفيل را مىتوان زندانى نمود ؟\r\nجواب : اگر جانى محكوم به قصاص بوده مىتوان كفيل را زندانى نمود ، تا به وسيله‌اى او را تحويل دهند .\r\nسؤال 888 - آيا مىتوان كفيل را به خاطر معرّفى ننمودن فرد مورد كفالت حبس كرد ؟ همان گونه كه صاحب جواهر الكلام در جلد 26 ، صفحه 189 به اين امر فتوا داده و آن را از « نهايه » ، « سرائر » ، « تحرير » ، « ارشاد » و « روضه » نقل كرده است .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nجواب : بايد مهلتى به او داد تا فرد مورد كفالت را حاضر كند . اگر حاضر نكرد ، جايز است او را زندانى كنند .\r\nسؤال 889 - در صورتى كه نظر حضرتعالى ، موافق فتواى فوق باشد ، حال اگر كفيل ممتنع را حبس كرديم ، حدّ اكثر حبس چقدر است ؟ اگر متّهم را معرّفى نكند ، آيا تا ابد در حبس مىماند ، يا اين كه مانند مادّه 136 قانون آيين دادرسى كيفرى ، حدّ اكثر حبس وى يك سال است ؟\r\nجواب : در روايات اسلامى و كلمات فقها ، حدّى براى اين حبس تعيين نشده و ظاهر اطلاق نصوص و فتاوا دليل بر اين است كه اين حبس نامحدود است ؛ ولى سه صورت را مىتوان از آن استثنا كرد .\r\nالف ) نخست اين كه ثابت شود كه كفيل واقعاً از احضار مكفول عاجز و ناتوان شده است .\r\nب ) ديگر اين كه حاضر شود حقّ مورد نزاع را شخصاً بپردازد .\r\nج ) سوّم اين كه عناوين ثانويه‌اى ايجاب كند كه او در زندان نماند .\r\nشايد تنظيم كنندگان مادّه فوق ، نظر به عناوين ثانويّه داشته‌اند ؛ ولى به نظر ما راه اوّل و دوّم مقدّم است .\r\nسؤال 890 - نظر به اين كه در كفالت ايجاب كفيل و حدّ اقل قبول مكفول له شرط است ، در مواردى كه شاكى به دادگاه مراجعه و طرح دعوا مىكند ، آيا دادگاه از باب اين كه امر رسيدگى به وى محوّل گرديده ، مجاز است كه به جاى مكفول له ، قبول را انجام دهد ؟ ( همان گونه كه اين مطلب از فتواى بعضى از فقها ، كه كفالت را در تعزيرات جايز مىدانند ، استفاده مىگردد ) . و در صورتى كه دادگاه مجاز است ، آيا مىتواند قبول كفالت را به پاسگاه محوّل كند ؟\r\nجواب : عقد كفالت ، مانند ساير عقود ، قابل انجام از طريق وكالت است ؛ و معمولًا مردمى كه به دادگاهها مراجعه مىكنند وكالت در اين گونه امور را به\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nدادگاهها ، يا كسانى كه از سوى دادگاه وكالت دارند مىسپارند .\r\nسؤال 891 - آيا در صحّت عقد كفالت ، تمكّن كفيل نسبت به احضار مكفول شرط است ؟ به عبارت ديگر ، اگر عقد كفالتى منعقد شد و متّهم آزاد گردد و بعداً فهميديم در زمان انعقاد عقد كفالت ، كفيل تمكّن از احضار در آينده را نداشته است . آيا در اين صورت عقد كفالت باطل و كفيل هيچ‌گونه مسئوليّتى ندارد ؟ آيا تمكّن كفيل شرط تكليفى است يا شرط وضعى ؟\r\nجواب : ظاهر اين است كه قدرت واقعى بر احضار مكفول شرط وضعى است نه تكليفى ؛ مانند اشتراط قدرت بر تسليم در بيع و اجاره و ساير عقود .\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n\r\nفصل بيست و نهم : احكام وديعه\r\nسؤال 892 - شخصى قرآنى را از كسى به امانت گرفته و اكنون صاحب قرآن فوت نموده است ، تكليف اين شخص چيست ؟\r\nجواب : بايد امانت را به ورثه او بازگرداند .\r\nسؤال 893 - اگر كسى چيزى را به امانت بگيرد و بعد نيّت كند كه پس ندهد ، ولى مدّتى بعد توبه كند ، اگر بعد از توبه آن مال تلف گردد ( بدون افراط و تفريط در نگهدارى ) ، آيا يَد او يَد امانى است ؟\r\nجواب : بعد از توبه يَد او امانى است ؛ مشروط بر اين كه در بازگرداندن امانت در تمام مدّت كوتاهى نكرده باشد .\r\nسؤال 894 - خانمى گردنبند طلاى خود را به من سپرد تا جهت تعويض زنجير آن ، آن را به مغازه طلافروشى ببرم . از آنجا كه ايشان اصرار فراوانى كرد من قبول كردم ، گردنبند را در كيف دستى خود نهاده و به مغازه طلافروشى رفتم ، وقتى به مغازه رسيدم متوجّه شدم گردنبند در كيف نيست ، آيا من ضامن هستم ؟\r\nجواب : چنانچه شما در حفظ گردنبند سهل‌انگارى يا كوتاهى كرده‌ايد ضامن هستيد ، در غير اين صورت ضامن نمىباشيد و اگر شك داريد با يكديگر مصالحه كنيد .\r\n\r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n\r\nفصل سىام : احكام نكاح\r\n\r\nصيغه عقد\r\nسؤال 895 - در چه صورت مىتوان صيغه را به زبان غير عربى خواند ؟\r\nجواب : در صورتى كه توانايى بر صيغه عربى نداشته باشد ؛ خواه دسترسى به وكيل عربىدان داشته باشد يا نه .\r\nسؤال 896 - اگر صيغه به زبان غير عربى خوانده شود ، آيا عبارتى كه خوانده مىشود ، بايد حتماً مطابق عبارت عربى باشد ؟\r\nجواب : همين مقدار كه زن به مرد براى خواندن عقد وكالت دهد ، و مرد بگويد : « اين زن را براى هميشه ، يا براى فلان مدّت ، به فلان مبلغ مهريّه به عقد خود درآوردم » و بعد بگويد : « از سوى خودم قبول كردم » ، كافى است .\r\nسؤال 897 - مردى مىخواهد با زنى ازدواج موقّت نمايد ، آيا مرد مىتواند تمام صيغه را خودش بخواند ؟\r\nجواب : از جواب بالا معلوم شد كه مىتواند .\r\nسؤال 898 - آيا اجراى صيغه عقد دائم ، يا غير دائم از طريق مكالمه تلفنى و امثال آن ، توسّط مرد و زن ، يا وكيل آن دو صحيح است ؟\r\nجواب : هرگاه شرايط رعايت شود ، اشكالى ندارد .\r\nسؤال 899 - نظر شريفتان راجع به عقد معاطاتى نكاح چيست ؟ منظور اين است كه معيار حلّيّت در نكاح ، آيا صرفاً لفظ « انكحت » و مانند آن مىباشد ، يا اين كه فقط\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nنيّت و قصد انشا و رضايت قلبى طرفين كفايت مىكند ؟ اگر ملاك روح توافق و قصد انشاى طرفين است ، در اين فرض چه لزومى به اداى الفاظ مخصوص است ؟ بويژه آن كه به جاى آن الفاظ مخصوص ، مىتوان به وسيله حركات نيز از قصد و رضايت طرفين مطّلع شد .\r\nجواب : اوّل اين كه درست است كه عقد نكاح از نظر قرارداد مانند ساير عقود است ؛ ولى اجماع علماى اسلام بر اين است كه در نكاح بايد صيغه عقد خوانده شود و روايات نيز شاهد بر اعتبار صيغه است ؛ بلكه در ميان عقلاى اهل عرف نيز هميشه در عقد نكاح نوعى قرارداد لفظى يا كتبى وجود داشته و دارد و اين نشان مىدهد كه نكاح وضعى مخصوص به خود دارد .\r\nدوّم اين كه معروف در ميان فقها اين است كه نكاح به عبادات شبيه‌تر است تا به معاملات ؛ منظور اين است كه نكاح در شرع مقدّس قيود تعبّدى زيادى دارد كه آن را شبيه به عبادات مىكند كه جنبه توقيفى دارد .\r\nسؤال 900 - بعضى از سردفتران ازدواج به گمان اين كه چون لفظ « انكحت و زوّجت » گاهى بنفسه و گاهى به حروف « مِن » و « باء » متعدّى مىشود ، در جواب « أنكحت موكّلتى فلانهء من موكلك فلان » اين طور مىخوانند « قبلت النكاح من موكلى ، و يا قبلت التزويج بموكّلى » با اين كه به آنها تذكّر داده مىشود كه اين عبارت غلط است و بايد گفته شود « قبلت النكاح يا قبلت التزويج لموكّلى » باز به اشتباه خود ادامه مىدهند . خواهشمند است مرقوم فرماييد در صورت غلط بودن چنين صيغه‌اى ، آيا عقد صحيح است ؟\r\nجواب : اجراى عقد با صيغه مزبور اشكالى ندارد ؛ هرچند بهتر است كه صيغه بطور صحيح‌تر ، طبق موازين ادبيّات عرب خوانده شود .\r\n\r\nشرايط عقد نكاح\r\nسؤال 901 - آيا زن مىتواند در موقع اجراى عقد نكاح با شوهر شرط كند كه امر\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nتدريس يا درس خواندن را همچنان ادامه دهد و در جلسات مختلف شركت كند ؟\r\nجواب : مانعى ندارد .\r\nسؤال 902 - آيا شرايط نكاح بايد در متن عقد ذكر شود ، يا در خارج عقد ؟\r\nجواب : شرايط بايد در متن عقد باشد ؛ مگر اين كه قبلًا بر آن توافق شود و عقد را مبنى بر آن شرايط بخوانند .\r\nسؤال 903 - اگر زنى خواسته باشد با مردى با اين شرط ازدواج كند كه مرد او را در طلاق دادن از طرف خود وكيل كند ، آيا چنين شرطى صحيح است ؟ آيا اين شرط در ضمنِ عقد ازدواج هم تحقّق مىيابد ؟ يا بايد در ضمن يك معامله لازم ديگرى تحقّق يابد ؟\r\nجواب : اين شرط مىتواند در ضمن عقد ازدواج ، يا عقد لازم ديگرى باشد .\r\nسؤال 904 - آيا زن مىتواند حق وكالت در طلاق دادن از طرف مرد را نه براى خود ، بلكه براى يك فرد ثالث ، مثلًا براى پدر خود ، به عنوان شرط عقد ازدواج قرار بدهد ؟ آيا در اين صورت نيز چنين شرطى در ضمن عقد ازدواج تحقّق مىيابد ، يا بايد در ضمن معامله مستقلّ ديگرى تحقّق يابد ؟ و آيا زن بعد از عقد ازدواج مىتواند حقّ وكالت در طلاق را براى خود ، يا فرد ثالثى در ضمن معامله‌اى ، يا مستقلًّا از شوهرش بگيرد ؟\r\nجواب : قرار دادن وكالت براى فرد ثالث در عقد ازدواج اشكال ندارد ، و بعداً نيز مىتوان آن را در ضمن معامله ديگرى ، هرچند بعد از ازدواج باشد ، قرار داد .\r\nسؤال 905 - همانطور كه امروز در ازدواجها معمول است ازدواج دوّم مرد بايد با اذن و رضايت همسر اوّل باشد ، آيا اين شرط واجب العمل است ؟ هرچند زن نتواند مرد خود را تأمين كند ، يا از خواسته او سرباززند ، يا از او دورى گزيند .\r\nجواب : ازدواج دوّم مشروط به اجازه همسر اوّل نيست ؛ ولى دادگاهها معمولًا به خاطر مسائلى كه بر اثر ازدواج دوّم بدون قيد و شرط حاصل مىشود ،\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمحدوديّتهايى براى آن قائل هستند .\r\nسؤال 906 - زوجين توافق مىنمايند كه اختيار طلاق مطلقاً با زوجه باشد ؛ آيا چنين شرطى منافات با مقتضاى عقد دائم ندارد ؟\r\nجواب : تنها در صورت شرط وكالت زن از طرف مرد اين كار صحيح است ، نه شرط واگذارى طلاق به زن .\r\nسؤال 907 - آيا مرد مىتواند در ضمن عقد نكاح ، حقّ ازدواج مجدّد را از خود سلب نمايد ، يا تعهّد نمايد كه ازدواج مجدّد نكند ؟ آيا اين شرط از شروط مخالف كتاب خدا مىباشد ؟\r\nجواب : اين شرط صحيح نيست ؛ ولى مىتوان شرط كرد كه در صورت ازدواج مجدّد ، زن وكالت در طلاق خود داشته باشد .\r\nسؤال 908 - چنانچه زوج در سند ازدواج شرط كند كه ازدواج مجدّد ننمايد و اين شرط مطلق باشد ، پس از آن براى يك روز زنى را به عقد موقّت خود درآورد ، آيا در اين فرض با شرط مذكور مخالفت شده است ؟\r\nجواب : اگر منظور شرط وكالت طلاق است كه در عقد نامه‌هاى كنونى در اين گونه موارد به زوجه داده مىشود ، ظاهراً شامل چنين ازدواج كوتاه مدّتى نمىشود .\r\nسؤال 909 - آيا مرد در ازدواج دائم مىتواند شرط كند كه تأمين مخارج زن بطور دائم يا تا مدّتى بر عهده او نباشد ؟\r\nجواب : اين شرط اشكال دارد ؛ ولى زن مىتواند نفقه خود را به او ببخشد .\r\nسؤال 910 - اگر زن مهريّه خود را به مردش ببخشد و بگويد : « به شرط آن كه تا وقتى كه من زنده هستم زن دوّمى نگيرى » ؛ در اين صورت :\r\nالف ) آيا اين شرط از نظر شرعى صحيح است ؟\r\nجواب : اشكالى ندارد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nب ) آيا در طول عمل كردن مرد به اين شرط مهريّه از گردن او ساقط مىشود ؟ و اگر مرد خلاف شرط عمل كند ، زن اوّل و زن دوّم نسبت به مرد چه حكمى پيدا مىكنند ؟ آيا زن دوّم حرام مىشود ؟\r\nجواب : چنانچه مرد از اين شرط تخلّف كند و ازدواج نمايد ازدواجش صحيح است ؛ ولى زن مىتواند مهريّه‌اش را بازپس بگيرد ، بنابراين زن دوّم حرام نيست .\r\nسؤال 911 - شخصى جهت ازدواج از دخترى خواستگارى مىكند ، خانواده عروس از اوّل با داماد شرط مىكند كه مثلًا مقدار 50 من برنج ، چند عدد روغن بزرگ و فلان مقدار چيزهاى ديگر جهت خرج مطبخ ، يا يك‌صد هزار تومان پول بايد بدهد ، در صورتى كه داماد شرايط فوق را بپذيرد آيا عمل به آن لازم است ؟\r\nجواب : هرگاه در ضمن عقد يا قبل از آن شرط كرده باشند صحيح و لازم الاجراست و بايد بپذيرد .\r\nسؤال 912 - با توجّه به اين كه طبق مادّه 15 بند 3 كنوانسيون محو اشكال تبعيض عليه زنان ، كلّيّه قراردادها و اسناد خصوصى كه در جهت محدود كردن اختيارات و اهليّت قانونى زنان است ملغى اعلام مىشود ، آيا زن و مرد هنگام ازدواج مىتوانند شروطى را در ضمن عقد بگنجانند كه مفاد آن محدود كردن اختيارات همسر باشد ؟\r\nجواب : در بعضى از موارد مىتوان از طريق شرطى حقّ همسر را محدود كرد ، مانند حقّ سكنى و امثال آن ؛ امّا در مواردى كه شرط بر خلاف كتاب و سنّت يا مقتضاى عقد باشد جايز نيست ، خلاصه موارد مختلف است .\r\n\r\nاولياى عقد\r\nسؤال 913 - اگر در نكاح منقطع باكره بالغه رشيده ، بنا بر دخول نداشته باشد ، يا زن شرط عدم دخول نمايد ، اذن ولى شرط است ؟\r\nجواب : اذن ولىّ در تمام موارد شرط است ، بنابر احتياط واجب .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nسؤال 914 - شخصى مايل به ازدواج با دخترى است كه خودش او را پسنديده است ، امّا والدين او فرد ديگرى را در نظر دارند ، اگر با او ازدواج نكند شايد و يا حتماً باعث ناراحتى پدر و مادر مىگردد . در اين صورت آيا اطاعت از آنها لازم و واجب است ؟\r\nجواب : رعايت نظر پدر و مادر در اين گونه مسائل واجب نيست ؛ ولى اگر بتواند موافقت آنها را جلب كند بهتر است .\r\nسؤال 915 - دختر باكره‌اى كه عقل و شعور كافى دارد و به سنّ بلوغ رسيده ، آيا مىتواند بدون اذن پدر ، خود را به عقد دائم و يا موقّت مردى درآورد ؟\r\nجواب : جايز نيست ، بنابر احتياط واجب .\r\nسؤال 916 - دختر و پسرى روابط نامشروع داشته‌اند ، كه در نتيجه منجر به حامله شدن دختر مىشود و در هفت ماهگى به وسيله پسر سقط جنين انجام مىشود ، آيا ازدواج ايشان از نظر شرعى ، با توجّه به اين كه پدر دختر موافق نيست ، جايز است ؟\r\nجواب : در اينجا اجازه پدر شرط نيست ؛ ولى بهتر است با موافقت او اقدام كنند .\r\nسؤال 917 - مىخواهيم دخترى را به عقد موقّت درآوريم ؛ ولى نمىدانيم پدر او راضى است يا نه ؟ اگر دختر بگويد : « پدرم راضى است » حرف او قابل قبول است ؟\r\nجواب : احتياط آن است كه خودتان از پدر دختر اجازه بگيريد .\r\nسؤال 918 - در بعضى مواقع پسران و دختران مجرّد ، كه رشيد مىباشند ، به اتّفاق هم به حقير مراجعه و اعلام مىنمايند كه چندين بار خانواده پسر به خانواده دختر جهت امر مقدّس ازدواج مراجعه كرده‌اند ، امّا پدر دختر بدون جهت با ازدواج نامبردگان مخالفت مىنمايد ، كه اين امر باعث افسردگى روحى دختر و پسر ، كه اغلب بالاى سنين 20 سال مىباشند ، شده و طرفين اصرار شديد جهت اجراى صيغه عقد بدون اذن ولىّ زوجه دارند و اعلام مىكنند كه در عسر و حرج خاصّى به\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nسر مىبرند ، آيا در اينجا اذن پدر ساقط است ؟\r\nجواب : اگر شوهرى كه براى دختر پيدا شده شرعاً و عرفاً كفو و مناسب او باشد ، پدر حقّ مخالفت ندارد ؛ ولى بايد تحقيق كرد كه آيا پدر دليلى براى مخالفت خود دارد يا نه ؟\r\nسؤال 919 - دخترى 23 ساله و داراى مدرك تحصيلى ليسانس هستم ، مدت يك سال است فارغ التحصيل شده ام و به علت نيافتن شغل مناسب در خانه به سر مىبرم . از زمانى كه به خاطر دارم مادرم به دلايلى ، كه براى هيچ فرد عاقلى قابل قبول نيست ، خواستگارانم را جواب مىكند ، حتى بدون اين كه من يا پدرم اطّلاع داشته باشيم . در آن زمان چون مشغول به تحصيل بودم و خود نيز تمايلى به ازدواج نداشتم ، اين امر چندان برايم مهم نبود ، ولى حالا كه تصميم به ازدواج با شخص مؤمن و متعهدى ، كه پسر عمّه ام نيز مىباشد ، گرفته ام مخالفت غير منطقى و اخلاق ناسازگار مادرم برايم مشكل‌ساز شده است . جوان مورد نظر كه به همراه خانواده‌اش از من خواستگارى كرده ، از هر جهت مورد اطمينان و قابل قبول تمامى كسانى است كه او را مىشناسند ، و از آن كه پدرم تحت نفوذ مادرم مىباشد با حرف ايشان مخالفت نمىكند ، آيا در چنين صورتى اجازه والدين شرط است ؟\r\nجواب : در صورتى كه خواستگار ، از نظر دينى و جهات اجتماعى ، كفو و هم‌شأن بوده باشد ، مخالفت پدر ضررى ندارد و رضايت مادر نيز شرط نمىباشد .\r\nسؤال 920 - اگر پدرى دختر 2 ساله خود را به عقد پسرى درآورد و دختر پس از بلوغ بگويد : « به اين ازدواج راضى نيستم » حكم شرعى چنين ازدواجى چيست ؟\r\nجواب : در صورتى كه ازدواج مذكور در آن زمان كه صورت گرفته به مصلحت دختر بوده بايد آن را بپذيرد ؛ ولى اگر مصلحت او نبوده ، ازدواج مزبور از اصل باطل است ، و غالباً در عصر و زمان ما ازدواج دختران كوچك توسّط پدرها به مصلحت آنان نيست .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nسؤال 921 - اجازه پدر در ازدواج دختر تا چه حدّى لازم است ؟ اگر پدر مانع ازدواج دختر شود ، در حالى كه دختر در اثر ترك ازدواج به گناه مىافتد ، چه حكمى دارد ؟\r\nجواب : در صورتى كه همسر مناسب شرعى و عرفى پيدا شود و پدر مخالفت كند رضايت او شرط نيست .\r\nسؤال 922 - آيا پدر در امر ازدواج بر فرزند صغير ولايت دارد ؟\r\nجواب : با توجّه به اين كه ولايت پدر منوط به مصلحت صغير است و در عصر و زمان ما غالباً غبطه و مصالح صغير در ازدواج نمىباشد ، بنابراين پدران جز در موارد استثنايى حق ندارند صغير يا صغيره را به عقد كسى درآورند .\r\n\r\nازدواجهاى مجاز و غير مجاز\r\nسؤال 923 - آيا مرد مىتواند با خواهر همسر خود ازدواج كند ؟ با فرض اين كه همسرش بيمارى داشته باشد و اجازه اين ازدواج را به او بدهد .\r\nجواب : مادام كه آن خواهر در زوجيّت اوست ازدواج با خواهر ديگر حرام است ؛ خواه اجازه بدهد يا ندهد .\r\nسؤال 924 - در قضيّه جمع بين اختين در نكاح ، در صورت حيات يكى ، حرمت عقد و ازدواج با خواهر ديگر روشن است . حال اگر مردى به شكل صورى موقّتاً يكى را طلاق بدهد و در منزل نگهدارد و با خواهرش ازدواج نمايد ، آيا اين كار در شرع انور جايز است ؟ ضمناً بعد از طلاق سوّم در ازدواج كه محلّل لازم است ، آيا بين عقد دائم و موقّت تفاوتى هست ؟\r\nجواب : اگر جدّاً نيّت طلاق كند بعد از عدّه مىتواند با خواهرش ازدواج كند و بعد از طلاق سوّم احتياج به محلّل است ؛ ولى اگر به صورت عقد موقّت باشد هرچند بار تكرار شود ، محلّل لازم نيست .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nسؤال 925 - آيا با دختر خوانده مىتوان ازدواج كرد ؟\r\nجواب : در صورتى كه رابطه نسبى و سببى نداشته باشد اشكالى ندارد .\r\nسؤال 926 - مرد متأهّل و زن شوهردارى شديداً به يكديگر علاقه‌مند مىشوند و معاشرتهاى غير شرعى نيز داشته‌اند ؛ براى اين كه اين علاقه مشروع باشد ، زن از شوهر خود جدا و به عقد مرد مزبور در مىآيد ، پس از هشت سال از اين ماجرا ، متوجّه مسأله‌اى مىشوند كه به موجب آن عقد اين دو نفر جايز نبوده است ؛ ولى از فرط علاقه‌اى كه به يكديگر دارند نمىتوانند از يكديگر جدا شوند ، به گونه‌اى كه تلاشهاى آنان براى ترك اين علاقه ، به بيمارى آنها منجر شده است . لطفاً بفرماييد آيا راه حلّ شرعى يا پرداخت كفّاره‌اى وجود دارد كه اينها بتوانند به زندگى مشترك خود ادامه دهند ؟\r\nجواب : در صورتى كه قبل از ازدواج و در زمانى كه زن در عقد شوهر اوّل بوده ، مرتكب زنا و آميزش شده‌اند ، آن دو بر يكديگر حرام هستند بنابر احتياط واجب و بايد از هم جدا شوند ؛ ولى اگر معاشرتهاى آنان در آن زمان ، در حدّ آميزش نبوده است ، ازدواجشان اشكالى ندارد .\r\nسؤال 927 - ازدواج كردن با زنانى كه اشتهار به زنا دارند ، حرام است يا مكروه ؟ اگر حرام نيست ، آيا اين گونه زنان مرتد هستند ؟ آيا واجب است قبل از ازدواج از اعتقادات آنها تحقيق شود ؟\r\nجواب : اين گونه زنان مرتد نيستند ؛ بلكه مسلمان معصيت‌كارند و پرسش از اعتقادات قبل از ازدواج لازم نيست و امّا ازدواج با زنان مشهوره به زنا ، احتياط لازم در ترك است ؛ مگر اين كه واقعاً توبه كنند و راه سابق را ترك نمايند .\r\nسؤال 928 - با توجّه به اين كه در مبحث لعان ، پس از انجام تشريفات ملاعنه ، رابطه نسبى بين پدر و ارحام پدرى با فرزند قطع مىشود ، آيا ازدواج فرزند با عمّه سابق خود كه با لعان رابطه نسبىاش با اين فرزند قطع شده صحيح است ؟\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nجواب : ظاهراً اشكالى ندارد ؛ هرچند احتياط ترك آن است .\r\nسؤال 929 - چند سالى است كه در محافل و رسانه‌ها ، از سوى اهل فنّ و علم اعلام مىگردد كه از ازدواجهاى فاميلى ، بخصوص ازدواج پسر عمو با دختر عمو و امثال آن ، خوددارى شود ، در اين صورت لطفاً بفرماييد :\r\nالف ) ازدواج حضرت على ( عليه السلام ) ، با دختر پسر عموى خويش ، حضرت فاطمه زهرا ( عليها السلام ) كه به سفارش و با موافقت پيامبر ( صلى الله عليه و آله ) واقع گرديده ، چگونه توجيه مىگردد ؟ آيا صرف نظر از تمامى مسائل ، اين خود يك امر تبليغى براى اين گونه ازدواجها نيست ؟\r\nب ) دين اسلام كه كاملترين دينهاست و درباره تمامى آداب و رفتار و اعمال انسانها حكم لازم را منظور و تبيين فرموده است ، آيا در خصوص موضوع مورد سؤال ، حكمى دارد ؟\r\nجواب : در بعضى از روايات اسلامى از ازدواج فاميل‌هاى نزديك نهى شده و در حديثى از پيامبر اكرم ( صلى الله عليه و آله ) مىخوانيم كه فرمود : « اين كار را نكنيد كه مايه ناتوانى فرزند مىشود ؛ » « 1 » ولى هر قاعده كلّى استثنايى دارد و گاه ديده‌ايم كه حاصل ازدواج فاميلى فرزندان بسيار باهوش و سالم بوده است و ازدواج آن دو بزرگوار نيز از اين استثناهاست .\r\nسؤال 930 - آيا خواهر ، مادر و دختر لواطكننده بر لواط دهنده حرام مىباشند ؟ در صورت نابالغ بودن طرفين ، يا شك در دخول چه حكمى دارد ؟\r\nجواب : مادر ، خواهر و دختر لواطكننده بر لواط دهنده حرام نيست ؛ ولى عكس آن ، يعنى مادر ، خواهر و دختر لواط دهنده بر لواطكننده حرام است ، به شرط آن كه يقين به دخول حاصل شده باشد و لواطكننده بالغ باشد .\r\nسؤال 931 - دادن دختر به دراويش و صوفيّه و گرفتن دختر از آنان چه حكمى دارد ؟\r\n\r\n\r\n","description":"","footnote":"\r\n( 1 ) . القواعد و الفوائد ، جلد اوّل ، صفحه 381 ، قاعده 147 ؛ و الحدائق النّاضرة ، جلد 23 ، صفحه 18 ؛ و نهايهء الاحكام ، جلد 3 ، صفحه 106 ، و تذكرهء الفقهاء ، جلد 2 ، صفحه 569 ؛ و تلخيص الحبير ابن حجر عسقلانى ، جلد 3 ، صفحه 146 .\r\n","page_name":" 320 ","page_number":320},
  {"content":"\r\n\r\nجواب : هرگاه توبه كنند مانعى ندارد .\r\nسؤال 932 - با توجّه به اين كه طبق مادّه 16 بند 3 كنوانسيون محو اشكال تبعيض عليه زنان ، ازدواج كودك غير قانونى اعلام شده ، و كودك در عرف بين المللى به كمتر از 18 سال اطلاق مىشود ، ازدواج دختران كمتر از 18 سال چه حكمى دارد ؟\r\nجواب : در صورتى كه بالغ شرعى باشند و نيز رشد جسمانى ، و رشد كافى عقلى براى تصميم‌گيرى در امر ازدواج داشته باشند ، مانعى ندارد .\r\n\r\nمحارم\r\nسؤال 933 - همسر حقير هفت سال پيش فوت نمود . پس از سر و سامان دادن فرزندانم و سپرى شدن هفت سال از فقدان وى ، در مشهد مقدّس تجديد فراش كردم و با خانم مؤمنه و صالحه‌اى ازدواج نمودم . مستدعى است بفرماييد آيا بنده نسبت به دختران و عروسى كه دارند محرم هستم ؟ و فرزندان من نسبت به ايشان چطور ؟\r\nجواب : شما نسبت به دختران همسرتان محرم هستيد ( البتّه بعد از عروسى و دخول با همسرتان ) و امّا نسبت به عروسهاى او محرم نيستيد ، فرزندان شما نيز نسبت به همسر جديدتان محرم هستند .\r\nسؤال 934 - اگر از نظر طبّى اين امكان فراهم گردد كه همانند ساير اعضا بتوان تخمدان يك زن را به زن ديگر پيوند نمود ، در اين صورت اگر زن دوّم ( دريافت‌كننده پيوند ) در اثر ازدواج صاحب فرزند شود ، با توجّه به اين كه نطفه ، حاصلِ لقاح سلولهاى زاياى مرد ( اسپرم ) با سلولهاى زاياى موجود در تخمدان ( تخمك ) زن اوّل است و طبيعتاً از نظر وراثت و خصوصيّات فردى و ژنتيكى ، پنجاه درصد متعلّق به زن اوّل است . حال از نظر شرعى ، مسأله محارم شوهر و زن اوّل و دوّم و محارم فرزند چگونه است ؟ آيا رابطه محارم در مورد وابستگان به زن اوّل برقرار است ، يا زن دوّم ، يا هر دو ؟ لطفاً نظر شرعى خود را بيان فرماييد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nجواب : در صورتى كه تخمدان زنى را به ديگرى پيوند بزنند و جزء بدن او شود ، يعنى پيوند كاملًا بگيرد ، در اين صورت هرچه از آن متولّد شود متعلّق به زن دوّم است ، و رابطه‌اى با زن اوّل ندارد .\r\nسؤال 935 - آيا زن پدر نسبت به فرزندان دختر و پسر شوهر خود كه از زن ديگرى مىباشند محرم است ؟\r\nجواب : همه با هم محرمند .\r\nسؤال 936 - زن و شوهرى صاحب اولاد نمىشوند ، اگر بخواهند بچّه‌اى از شيرخوارگاه اختيار كنند براى محرم شدن با مرد و زن چه راه شرعى وجود دارد ؟\r\nجواب : اگر دختر باشد و پدر آن مرد در حيات باشد مىتواند عقد موقّت آن دختر را با اجازه حاكم شرع ، براى پدر خويش بخواند تا حكم زن پدر را پيدا كند و محرم شود . و اگر خواهر آن مرد شير داشته باشد و آن بچّه شيرخوار باشد و از شير آن خواهر بخورد ( با شرايط لازم ) حكم خواهرزاده‌اش را پيدا مىكند و محرم مىشود . و در صورتى كه پسر باشد راه محرميت همان است كه از شير خواهر يا مادر آن زن فاقد فرزند بخورد تا آن زن ، خاله يا خواهر رضايى آن پسر شود و محرم گردد و اگر دوران شيرخوارگى پسر بچّه گذشته باشد راهى براى محرميّت او نيست .\r\nسؤال 937 - چون قرار است در آينده نزديك فرزندى را از طريق اداره بهزيستى به عنوان فرزند خوانده ( پسر يا دختر ) جهت سرپرستى قبول نمايم ، لذا خواهشمند است نظرات خود را پيرامون سؤالات ذيل مرقوم فرماييد .\r\nالف ) با توجّه به آيه 5 سوره احزاب ، نامگذارى فرزند به نام شخصى كه فرزند را جهت سرپرستى قبول مىنمايد چه حكمى دارد ؟\r\nجواب : نبايد چيزى بر خلاف واقع بگويد و او را فرزند خود بنامد ؛ مگر اين كه ضرورتى ايجاب كند .\r\nب ) از نظر شرعى رابطه مادر و پدر با فرزند خوانده ( پسر يا دختر ) با توجّه به\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nقضيّه محرميّت چگونه مىباشد ؟ آيا خواندن صيغه محرميّت كفايت مىكند ؟\r\nجواب : صيغه محرميّت در اينجا معنا ندارد ؛ مگر آن فرزند مثلًا دختر باشد و او را با اجازه حاكم شرع به عقد موقّت پدر آن مرد درآورند تا نسبت به آن مرد به عنوان زن پدر محرم شود ، يا در صورت پسر بودن آن فرزند ، شير خواهر يا مادر زن را بخورد .\r\nج ) اگر در آينده به خواست خداوند فرزندى از پدر و مادر متولّد گرديد ( پسر يا دختر ) ، رابطه آنها از نظر محرميّت با فرزند خوانده چگونه خواهد بود ؟\r\nجواب : اگر طبق مسأله قبل عمل كنند و زن پدر او شود به همه فرزندان او محرم مىشود .\r\nسؤال 938 - از نظر مشروع و نامشروع بودن فرزند ، آيا گفته نماينده بهزيستى كفايت مىنمايد ؟\r\nجواب : آرى ؛ براى مشروعيّت كافى است .\r\nسؤال 939 - كسى كه زن برادرش را به خاطر دين ، ايمان ، تقوا ، حيا ، حجاب و عفّتش دوست دارد و نگاهش به او مانند خواهرش باشد و او را مانند خواهرش دوست داشته باشد لطفاً بفرماييد :\r\nالف ) آيا راهى براى محرم شدن با او وجود دارد ؟ حكمش چيست ؟\r\nجواب : با حسن نيّتى كه آن شخص دارد بايد توجّه داشته باشد كه اين گونه مسائل دام شيطان است و گرفتارى دنيا و آخرت دارد و در انتظار محرم شدن نباشد ، و رابطه‌اش در حدود عادى باشد .\r\nب ) دست دادن ( مصافحه ) با زن برادر مذكور چه حكمى دارد ؟\r\nجواب : حرام است ، و اين نخستين گام به سوى افتادن در دام شيطان است .\r\nسؤال 940 - زنى دو شوهر كرده و از هركدام يك دختر دارد ، آيا پدرِ پدر ( جدّ پدرى ) هر يك از اين دخترها به دختر ديگر محرم است ؟ به عبارت ديگر ، آيا مرد با ربيبه فرزندش محرم است ؟\r\nجواب : محرم نيست .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nموارد فسخ نكاح\r\nسؤال 941 - تعريف « برص » كه سبب جواز فسخ نكاح مىشود چيست ؟\r\nجواب : برص به معناى پيسى است و آن يك نوع بيمارى پوستى است كه رنگ قسمتى از پوست بدن بر اثر آن سفيد مىشود .\r\nسؤال 942 - لطفاً « كورى » را تعريف كنيد ؟\r\nجواب : كورى آن است كه مطلقاً چيزى را نبيند ، يا بينايى بقدرى كم باشد كه به حساب نيايد ؛ خواه چشم ظاهراً سالم باشد يا غير سالم .\r\nسؤال 943 - تعريف « خصا » را بيان فرماييد ؟\r\nجواب : خصا به معناى بيرون كشيدن و بيرون آوردن بيضه‌هاست و اگر بيضه‌ها را بطورى بكوبند كه از كار بيفتد آن هم در حكم خصاست .\r\nسؤال 944 - تعريف « جَبّ » چيست ؟\r\nجواب : جبّ آن است كه آلت قطع شده باشد ؛ بطورى كه قادر بر دخول نباشد .\r\nسؤال 945 - پدر و مادرم به اجبار مرا به عقد شخصى درآوردند ، بعد از مدّتى كه با او زندگى كردم متوجّه شدم كه او شيعه نيست و مانع انجام فرايض دينىام مىگردد . او به من صريحاً دستور مىدهد : « كه بايد به مذهب من درآيى ، در غير اين صورت تو را خواهم كشت » تكليف مرا روشن بفرماييد تا از اين گرفتارى نجات يابم .\r\nجواب : در فرض مسأله شما مىتوانيد به دادگاه شكايت كنيد ، اگر او از كارش دست برنداشت و حاضر به طلاق نشد ، حاكم شرع مىتواند شما را طلاق دهد . و هرگاه ازدواج شما به اجبار بوده از اوّل باطل بوده است و احتياج به طلاق ندارد و اگر شما راضى به ازدواج شده‌ايد در حالى كه او خود را به عنوان شيعه معرّفى كرده و از مذهب او آگاه نبوده‌ايد ، حقّ فسخ داريد و نيازى به طلاق نيست .\r\nسؤال 946 - زوجه‌اى به علّت بيمارى پيسى زوج ( بيمارى برص كه در هر دو پا و هر دو دست اوست ) از تناول غذا با زوج و نيز در انجام وظايف زناشويى با او كراهت\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nدارد . حال با توجّه به اين كه بيمارى زوج مسلّم و مبتنى بر گواهى پزشكى قانونى است و با عنايت به اين كه اقوام و خويشاوندان زوجه به لحاظ بيمارى زوج محدوديّت شديدى در رفت و آمد خود قائل شده‌اند و تقريباً قطع رابطه نموده‌اند ، و حتّى مردان آنها حاضر به دست دادن با زوج نيستند ، آيا چنين وضعيّتى براى زوجه « عسر و حرج » محسوب مىشود ؟\r\nجواب : اگر ترس آنها از سرايت بيمارى مزبور از نظر پزشكى بجاست و پزشكان آن را تأييد مىكنند ، عسر و حرج در فرض بالا مسلّم است .\r\nسؤال 947 - اگر زوجه ، يا بستگان زوجه در ازدواج تدليس كنند و پس از روشن شدن مسأله ، نكاح فسخ شود ( بعد از نزديكى ) ، آيا زوج بايد مهر زن را بدهد ؟ اگر قبلًا پرداخت كرده باشد ، مىتواند بازپس گيرد ؟\r\nجواب : زوج بايد تمام مهر را بدهد و مىتواند به مدلِّس رجوع كند .\r\nسؤال 948 - شخصى ، از دخترى كه در افغانستان است براى پسرش كه در ايران ساكن است خواستگارى مىكند ، دختر راضى مىشود ؛ مشروط بر اين كه تعريف و توصيف‌هايى كه پدر داماد از پسرش كرده مطابق با واقع باشد ، پس از آن كه دختر به ايران مىآيد متوجّه مىشود كه آن توصيفها كاملًا دروغ بوده و پدر داماد عكس شخص ديگرى را به عنوان عكس پسرش به دختر نشان داده و پسر خودش معيوب است ، آيا عقدى كه قبلًا در غياب آنها جارى شده صحيح است ؟\r\nجواب : در فرض مسأله دختر حقّ فسخ دارد .\r\nسؤال 949 - براى ازدواج اين جانب ، دوشيزه‌اى را از اقارب نسبى معرّفى نمودند . على رغم قرابت ، چون از كودكى ايشان در خارج از كشور زندگى مىكردند ، هيچ نوع آشنايى قبلى از يكديگر نداشتيم .\r\nاز آنجا كه شغل اين جانب پزشكى است ، از ابتداى تحصيلات وحشت زيادى از انواع بيمارىها ، بويژه بيماريهاى ارثى كه به فرزند منتقل مىشود داشته‌ام . مطابق\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nتوصيه‌هاى علمى ، بويژه در مورد ازدواج با اقارب نسبى ، پس از تفهيم موضوع بيماريها و لزوم معاينات پزشكى و شرط صحّت كامل به دوشيزه خانم كه او نيز خود را پزشك معرّفى نموده ، با استقبال او و خانواده‌اش ، دو بار به پزشك متخصّص مراجعه نموديم و هر دو نفر مورد معاينه پزشكى قرار گرفتيم . خوشبختانه اين جانب كاملًا سالم بودم و دوشيزه خانم و مادرشان هم از بيمارى خود صحبتى نكردند و پزشك متخصّص بر مبناى سلامت كامل طرفين ، توصيه به اجراى عقد نمود ، سپس با خيال راحت از سلامتى كامل دوشيزه خانم و فرزندان آينده ، عقد ازدواج دائم را منعقد نموديم . پس از مدّتى از وقوع عقد و قبل از عروسى و دخول ، دوشيزه خانم گفتند كه بيمارى خاصّى داشته‌اند ، ولى نمىخواستند قبل از عقد بگويند و نيّت داشته‌اند كه پس از عقد بگويند و به پزشك مربوطه هم چيزى نگفته‌اند . با فهميدن نوع بيمارى و مراجعه دوباره به پزشكان مربوطه ، معلوم شد كه بيمارى دوشيزه خانم معالجه ندارد و اين كه بيمارى مذكور قابل انتقال به فرزندانش هم مىباشد . با توجّه به مقدّمه فوق به سؤالات ذيل پاسخ فرماييد :\r\nالف ) آيا اين جانب مىتوانم عقد ازدواج دائم فوق الذكر را به دليل عدم وجود شرايط ذكر شده از قبل ، مبنى بر سلامت كامل زوجه و فرزندان آتى ، فسخ نمايم ؟\r\nجواب : در فرض مسأله كه نوشته‌ايد شرايط مفقود بوده ، مىتوانيد عقد را فسخ كنيد و در فرض مسأله ، مهر واجب نيست .\r\nب ) خساراتى در جريان عقد ، از قبيل خريد هدايا و هزينه مراسمات و نفقه و مهريّه و مانند آن به اين جانب وارد شده ، آيا دوشيزه خانم ضامن آن خسارتها هستند ؟ والدينش كه معرّف و شاهد عقد بوده و از ابتدا از بيمارى فرزندشان اطّلاع كامل داشته و از شرايط اين جانب مبنى بر سلامت دوشيزه خانم ، مطّلع بوده و پذيرفته بودند چطور ؟\r\nجواب : كليّه اشيا و هدايايى كه به اعتقاد صحّت عقد يعنى واجد بودن شرايط\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nردّ و بدل شده به صاحبش برمىگردد و خسارات بايد جبران شود ؛ ولى عفو و گذشت در اين گونه موارد بهتر است .\r\nسؤال 950 - زوجه‌اى در دوران عقد متوجّه بيمارى روحى و عصبى صعب العلاجى در همسرش مىگردد ، به گونه‌اى كه عوارض بيمارى ( شوك‌هاى عصبى ، ضعف شديد جسمى ، بىثباتى شخصيّتى ، نابينايى موقّت ، غش و مانند آن ) زندگى را براى وى مخاطره‌آميز ساخته است . حال ، نظر به ترس و نگرانى زوجه از زندگى مشترك و ضرورت درمان طولانى چندساله و نبودن عزم جدّى بر معالجه در زوج و خانواده وى ، آيا زوجه در چنين شرايطى شرعاً مىتواند درخواست طلاق نمايد ؟ و در صورت جدايى آيا پرداخت مهريّه و نفقه بر عهده زوج است ؟\r\nجواب : در صورتى كه قبلًا زوج و كسان او اظهار داشته‌اند كه از سلامت كامل برخوردار است ، زوجه مىتواند به عنوان تدليس ، نكاح را فسخ كند ، در غير اين صورت هرگاه ثابت شود زندگى با آن مرد مستلزم عسر و حرج شديد است ، حق دارد از حاكم شرع تقاضاى طلاق كند و طلاق در اين صورت جنبه خلع خواهد داشت كه معمولًا با بذل مهريّه انجام مىشود ؛ مگر اين كه با زوج توافق ديگرى شود .\r\nسؤال 951 - هرگاه شخصى به خواستگارى دخترى برود و بگويد : « من همسر و فرزندى ندارم » و دختر با اين شرط آماده ازدواج با او شود و بعد از عقد معلوم شود كه مرد دروغ گفته است ، آيا زن حقّ فسخ دارد ؟\r\nجواب : در تمام مواردى كه مرد يا زن اظهار صفاتى كنند كه موجب كمال باشد و يا حتّى موجب كمال نباشد ؛ ولى رضايت طرف مقابل به خاطر وجود آن صفات باشد و بعداً كشف خلاف گردد ، در تمام اين موارد طرفى كه اغفال شده خيار فسخ دارد و مىتواند بدون طلاق عقد نكاح را بر هم بزند .\r\nسؤال 952 - چنانچه مردى ، پس از گذشت دو سال از زندگى مشترك زناشويى ،\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمتوجّه شود كه همسرش در طول دو سال گذشته با خدعه ، بيمارىهاى خويش را ، كه فلج مثانه و اگزيما بوده و از كودكى مبتلا به آنها مىباشد ، از شوهر پنهان كرده است ، در حالى كه در خطبه عقد خود را از هر گونه بيمارى عارى معرّفى كرده است . خواهشمند است بفرماييد كه در فرض مسأله آيا مرد پس از اطّلاع از حال همسرش حقّ فسخ دارد ؟\r\nجواب : در فرض مسأله ، اگر مرد بعد از اطّلاع رضايت به اين ازدواج نداده حقّ فسخ دارد . و ضرر و زيانهايى را كه بر او وارده شده مىتواند از كسانى كه تدليس كرده‌اند بگيرد .\r\nسؤال 953 - پس از ازدواج معلوم شد كه در قسمتهاى بالاى پاى زوجه آثار سوختگى قديمى بطور ضعيف به جا مانده است و از طرفى پرده بكارت از نوع گوشتى و بسيار ضخيم است كه عمل دخول بدون اقدام به عمل جرّاحى ممكن نيست ؛ در حالى كه در خصوص سلامتى زوجه ، قبل از ازدواج هيچ مذاكره‌اى انجام نشده است ، آيا اين مورد از موارد فسخ است و زوجه مستحقّ مهريّه مىباشد ؟\r\nجواب : در صورتى كه با جرّاحى معمولى مشكل حل شود و عوارض خاصّى نداشته باشد ، اين مقدار عيب باعث فسخ نمىشود .\r\nسؤال 954 - اگر حال شوهر بعد از عقد بر خلاف آنچه ادّعا كرده بود و عقد بر مبناى آن حال و شرايط اجرا گرديده بود ، ظاهر گردد ، آيا بازهم طلاق و فسخ به دست شوهر است ؟ و اگر زن مهريّه را گرفته و بخواهد عقد را قبل از دخول فسخ كند ، حكم مهريّه چيست ؟\r\nجواب : اگر زن شرايطى را بر مرد شرط كرده باشد و مرد از آن شرايط تخلّف كند ، يا در بعضى صفات زن را فريفته باشد و خلاف آن ثابت شود ، زن حقّ فسخ عقد را دارد و اگر قبل از دخول فسخ كند مستحقّ مهريّه نيست .\r\nسؤال 955 - اين جانب ، سعيده ، يك سال قبل به عقد دائمى آقاى « ح » درآمدم .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمدّت 6 ماه در منزل شوهرم زندگى كردم ؛ ولى او توان عمل زناشويى ندارد ، بنده بعد از 6 ماه به منزل پدرم برگشتم و فعلًا باكره هستم و پزشك قانونى هم به عدم توانايى آميزش جنسى شوهرم نظر داده است ، لطفاً بفرماييد :\r\nالف ) در اين صورت آيا بنده مىتوانم عقد را فسخ نمايم ، يا نياز به طلاق دارم ؟\r\nجواب : شما بايد از اين تاريخ تا يك سال مهلت بدهيد ، اگر همسرتان معالجه شد و توانايى بر آميزش جنسى و دخول پيدا كرد عقد به قوّت خود باقى است . در غير اين صورت مىتوانيد فسخ كنيد .\r\nب ) در صورت فسخ ، مهريّه و جهيزيّه‌ام ، كه فعلًا در دست شوهرم مىباشد ، متعلّق به كيست ؟\r\nجواب : جهيزيّه متعلق به شماست و حق نصف مهريّه را داريد .\r\nسؤال 956 - اگر در مدّت يك سال مهلت به فرد عنين ، زوجه از تمكين خوددارى كند ، آيا بعد از اتمام مدّت ، زوجه حق فسخ دارد ، يا بايد مدّت بيشترى داده شود ؟\r\nجواب : چنانچه درمان او نياز به همبستر شدن با زوجه دارد ، در صورت عدم تمكين زوجه ، بايد مدّت تمكين تجديد شود .\r\nسؤال 957 - اين جانبه مدّت 5 / 2 سال است به عقد دائم فردى درآمدم كه به علّت ناتوانى جنسى قادر به تصاحب بنده نبوده و هنوز هم باكره مىباشم . در اين خصوص لطفاً به سؤالات اين جانبه پاسخ دهيد :\r\nالف ) آيا اين جانبه شرعاً مستحقّ نفقه مىباشم ؟\r\nب ) آيا اين مورد از موارد فسخ نكاح است ؟\r\nج ) به هنگام انعقاد عقد ، داشتن مدرك ليسانس جزء شروط ضمن عقد بوده كه پس از عقد مشخّص گرديد كه زوج فاقد آن مدرك است . آيا اين مورد هم موجب فسخ نكاح مىشود ؟\r\nد ) آنچه از حقوق شرعيّه ، اعم از مهريّه و غيره ، به بنده تعلّق مىگيرد ، مشروحاً\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبيان فرماييد . ضمناً شروط ضمن عقد در عقدنامه تماماً به امضاى طرفين رسيده است .\r\nجواب : در صورتى كه به عيب او رضايت نداده باشيد ، حقّ فسخ داريد و چنانچه حكم را نمىدانسته‌ايد و فسخ نكرده‌ايد و آماده تمكين بوده‌ايد ، حقّ نفقه داريد و همچنين در مورد مدرك ليسانس اگر كشف خلاف شده و شما راضى نشده‌ايد ، حقّ فسخ داريد و در صورت جدا شدن با فسخ ، هرگاه عروسى نشده باشد حق مهر نداريد .\r\nسؤال 958 - اين جانبه در سن 27 سالگى با آقاى « ق » ، كه 55 ساله است ، ازدواج كردم . متأسّفانه بعد از ازدواج و آميزش نامبرده مبتلا به بيمارى عنن شده ، لذا بنده از دادگاه تقاضاى طلاق كرده‌ام ؛ ولى شوهرم نمىخواهد طلاق بدهد ، در حالى كه در سنين جوانى هستم ، آيا شرعاً مىتوانم تقاضاى طلاق كنم ؟ اگر شوهر طلاق ندهد وظيفه زن در اين مورد چيست ؟\r\nجواب : شما بايد موضوع كار خود را با حاكم شرع در ميان بگذاريد تا يك سال به همسر شما مهلت دهد ، اگر بعد از يك سال بيمارى همچنان باقى بود و بيمارى او قطعى و مسلّم شد ، حق داريد نكاح را فسخ كنيد و مهريّه را بگيريد .\r\nسؤال 959 - زوجه مدّعى عنين بودن زوج است ، ولى زوج براى نفى ادّعاى زوجه حاضر نيست اعمالى از قبيل معاينه دكترهاى عدول و مجامعت با زوجه انجام دهد و نيز حاضر نيست كه نفقه زوجه را بدهد ، حكم شرعى چنين زوجه‌اى را بيان فرماييد .\r\nجواب : نسبت به ترك انفاق اگر زوج اصرار داشته باشد و حاضر به انجام وظيفه شرعى نشود حاكم شرع مىتواند زوجه را مطلّقه سازد و يا حقّ او را از زوج بگيرد و نسبت به اتّهام عنين بودن اگر اين امر از ابتداى زوجيّت بوده و زوج حاضر به آزمايش نشود و بر آن اصرار ورزد باز حاكم شرع مىتواند زوجه را مطلّقه سازد . ضمناً توجّه داشته باشيد هرگاه ثابت شود زوج عنين است بايد يك\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nسال مهلت داد ، اگر بيمارى او خوب نشد زوجه حقّ فسخ دارد ، و مىتواند نصف مهر خود را بگيرد .\r\nسؤال 960 - اگر زن و شوهرى قبل از ازدواج و نزديكى ، يا بعد از ازدواج و دخول ، به مرض جنون ادوارى مبتلا شوند ، آيا حقّ فسخ نكاح را دارند ؟\r\nجواب : احتياط آن است كه به فسخ قناعت نشود ، زوج از طلاق استفاده كند و زن هم ، در صورت موافقت زوج ، از خلع استفاده كند .\r\nسؤال 961 - زوج در موقع ازدواج ، با اشتغال زوجه ( كه معلّم است ) در خارج از منزل ، موافقت كرده و متعهّد شده كه مانع ادامه كار زوجه نشود . حال بعد از گذشت چند سال از زندگى و اشتغال زوجه ، مانع از ادامه كار او گشته است ، و چون در سند ازدواج ، ضمانتى براى تخلّف از شرط قيد نشده ، زوجه تقاضاى طلاق خود را به علّت تخلّف از شرط ، به دادگاه تقديم نموده است . آيا اين خواسته زوجه در طلاق و جدايى از شوهر براى دادگاه قابل قبول مىباشد ؟\r\nجواب : آرى ، اگر شوهر تخلّف از شرط كند ، زوجه مىتواند نكاح را فسخ كند .\r\nسؤال 962 - مواردى كه قبلًا بيان مىشد كه مرد مىتواند عقد را به هم بزند ، مانند بيمارى برص ( ويتيليگو ) ، نقص مادرزادى ، افضا ، موانع مقاربت ( مانع استخوانى ، يا پرده پوستى و مانند آن ) همگى امروزه با درمان قابل رفع مىباشد . حال چنانچه مردى پس از ازدواج متوجّه موارد مذكور گردد ، آيا بازهم اختيار برهم زدن عقد را دارد ؟ چنانچه نياز به درمان باشد ، آيا درمان بر عهده زن و خانواده اوست ، يا بر عهده شوهر است ؟\r\nجواب : هرگاه به سهولت قابل معالجه بوده باشد و زن با هزينه خود اقدام به درمان نمايد ، خيار فسخ جارى نيست .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nاحكام عقد دائم\r\nسؤال 963 - لطفاً به سؤالات زير ، پيرامون محدوده اطاعت زن از شوهرش ، پاسخ فرماييد .\r\nالف ) آيا زوجه بدون رضايت زوج حقّ خروج از منزل را دارد ؟\r\nجواب : بنابر احتياط واجب بايد اجازه بگيرد ؛ مگر براى كارهاى واجب شرعى يا ضرورى زندگى .\r\nب ) در صورت ترك منزل ، با وجود عدم رضايت زوج و تقاضاى مكرّر بازگشت و عدم تمكين مشار اليها ، آيا شرايط ناشزه بر وى محقّق مىگردد ؟\r\nجواب : چنين زنى ناشزه است .\r\nج ) در شرايط فوق ، آيا زوجه استحقاق دريافت نفقه را دارد ؟\r\nجواب : قدر مسلّم از نشوز و عدم تمكين كه موجب سلب حقّ نفقه مىشود عدم تمكين در برابر تمتّعات جنسى است . بنابراين نفقه در فرض بالا ، يعنى خروج از منزل ، ساقط نمىشود ( بنا بر احتياط واجب ) .\r\nسؤال 964 - آيا زن بدون رضايت شوهر مىتواند براى فعّاليت‌هاى اقتصادى ، سياسى و اجتماعى ، از منزل خارج شود ؟\r\nجواب : در صورتى كه منافات با حقّ زوج نداشته باشد احتمالًا بتواند ؛ ولى احتياط در ترك آن است و در صورتى كه زن در عقد ازدواج چنين حقّى را براى خود قائل شده باشد اشكال ندارد .\r\nسؤال 965 - در صورت حالّ بودن ( نقد ) مهريّه ، زوجه غير مدخول بها حق دارد تا گرفتن مهريّه تمكين نكند ؛ امّا آيا اين حق را دارد كه در غير تمكين نيز از زوج اطاعت نكند ؛ مثلًا منزل خانواده خود بماند ، و هرجا خواست برود و هركار خواست انجام دهد و با اين حال مىتواند مطالبه نفقه نمايد ؟\r\nجواب : بايد به وظايف ديگر خود عمل كند ، تنها مىتواند تمكين را منوط به\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nگرفتن مهر كند ، آن هم در صورتى كه مهر حالّ بوده و قرائن دليل بر تأخير آن نبوده است .\r\nسؤال 966 - در صورتى كه مرد با رفتن زنش به دانشگاه ، اداره ، و هر محيط ديگرى مخالف باشد ، زن شرعاً چه وظيفه‌اى دارد ؟\r\nجواب : بايد رضايت شوهر را جلب كند ؛ مگر اين كه در عقد ازدواج شرط كرده باشد .\r\nسؤال 967 - شخصى 12 سال قبل به عيال خود پيشنهاد مىكند كه از تهران به شهر ديگرى مهاجرت كنند ؛ ولى زن حاضر به اين هجرت نمىشود و مرد به آن شهر هجرت مىكند . اكنون مرد به بهانه اين كه زن اطاعت نكرده ، نه نفقه مىدهد و نه طلاق . آيا مرد حق دارد زن را در اين مدّت طولانى بلاتكليف رها كند ؟\r\nجواب : در صورتى كه در ازدواج قرارداد خاصّى براى محلّ سكونت زن نباشد ، زن موظّف است در محلّ سكونت تابع مرد باشد ؛ مگر اين كه ضرر و زيان مهمّى براى او داشته باشد .\r\nسؤال 968 - لطفاً به سؤالات ذيل پاسخ فرماييد :\r\nالف ) اگر شوهر اجازه اتّخاذ شغلى را به همسر خود دهد ، آيا بعد از طىّ مراحل خاص و اشتغال ، شوهر مىتواند بگويد : « اجازه ادامه كار را نمىدهم » ، و يا اجازه اوّل التزام به تمام لوازم آن مىباشد ؟ در اين مورد آيا تفاوتى بين كار موقّت و دائم هست ؟\r\nجواب : هرگاه زن قراردادى با اجازه شوهر نسبت به مدّتى با اداره يا مؤسّسه‌اى بسته است ، آن قرارداد لازم الاجراست و شوهر حقّ ممانعت ندارد و اين در صورتى است كه هنگام عقد ، اجازه كار بيرون زن شرط نشده باشد و الّا احتياجى به اجازه شوهر در عقد قرارداد نيست ؛ ولى در هر حال بايد شئون شوهر و خانواده را رعايت كند .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nب ) آيا بين استخدام توسّط اشخاص حقيقى يا حقوقى ، خصوصا دولتى ، تفاوتى وجود دارد ؟\r\nجواب : تفاوتى ندارد .\r\nج ) آيا بين كارى كه با حقّ شوهر منافات داشته باشد ، با شغلى كه چنين منافاتى ندارد فرقى هست ؟\r\nجواب : در فرض بالا تفاوتى نيست .\r\nد ) آيا بين شغلى كه با رها كردن آن به صاحب كار و يا ديگران لطمه جدّى مىخورد ، با شغلى كه چنين نيست فرقى هست ؟ ( مثل ممنوعيّت زن از ادامه تدريس در وسط سال تحصيلى كه باعث ضرر زدن به آموزشگاه و محصّلين مىگردد ) .\r\nجواب : در اين فرض شوهر حقّ ممانعت ندارد .\r\nسؤال 969 - آيا اطاعت نكردن زن از شوهر در غير مسائل واجب و مستحب حرام است ؟\r\nجواب : اطاعت زن از شوهر مربوط به حقوق زناشويى و بيرون رفتن از منزل است ، در كارهاى ديگر اطاعت بر او واجب نيست ، هرچند بهتر است كه زن و مرد در تمام مسائل با هم تفاهم داشته باشند .\r\nسؤال 970 - چنانچه در امور عادى و مباح نظر پدر دختر و شوهر متفاوت باشد ، ترجيح با كدام است ؟\r\nجواب : در فرض مسأله اطاعت هيچ كدام لازم نيست ؛ مگر اين كه مايه اذيّت و آزار پدر گردد ، كه در اين صورت اطاعت او واجب است .\r\nسؤال 971 - زنى پس از فوت همسرش ، با برادر شوهرش ازدواج مىكند ، آيا مىتواند پنجشنبه‌ها براى قرائت فاتحه به مزار شوهر اوّل برود ؟\r\nجواب : با اجازه شوهر اشكال ندارد .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nسؤال 972 - آيا زنان مىتوانند بدون اجازه و رضايت همسران خويش ، كه افرادى مؤمن و متديّن مىباشند ، در مسجد فعّاليت نمايند ؟ بطورى كه كاملًا امورات يك مسجد را به دست گيرند ؛ در حالى كه اين عمل موجب اختلاف در بين اعضاى خانواده مىشود .\r\nجواب : بدون اجازه همسر جايز نيست ؛ ولى رفتن به مسجد براى فراگرفتن احكام و معارف دين جايز است .\r\nسؤال 973 - زن موظّف نيست كه در منزل كار كند ، حتّى مىتواند براى شير دادن و پرورش طفل از شوهر اجرتى دريافت نمايد ، لكن چون در ايران رسم است كه زن معمولًا كارهاى خانه را انجام مىدهد و پس از تولّد بچّه را نگهدارى نموده و او را شير مىدهد ، آيا مىتوان گفت كه عقد مبنيّاً عليها واقع شده و نتيجتاً زن بايد كارهاى معمولى خانه را انجام دهد و مزدى هم از شوهر طلبكار نيست ، مگر جايى كه خلاف آن ثابت شود ؟\r\nجواب : اين گونه موارد عقد مبنىٌ عليه نيست تا حكم شرط ضمن العقد داشته باشد ؛ ولى از آنجا كه زنان و مردان در اين گونه خانواده‌ها نسبت به خدمات اضافى هر دو قصد تبرّع دارند گرفتن اجرت المثل مشكل است ؛ مگر در مقابل كارهايى از قبيل قالىبافى و شبيه آن ، و يا در مواردى كه از ابتدا شرط اجرت كند .\r\nسؤال 974 - با توجّه به اين كه مورّخين مهريّه بزرگ بانوى اسلام ، حضرت فاطمه زهرا ( عليها السلام ) را مختلف نقل كرده‌اند :\r\nالف ) يك زره جنگى به مبلغ 480 درهم ، به اضافه يك دست لباس كتانى و يك قطعه پوست گوسفند .\r\nب ) چهارصد درهم .\r\nج ) چهارصد مثقال نقره .\r\nو از طرف ديگر با توجّه به روايت « جَعَلَ اللّهُ مَهْرَ فاطِمَةَ الزَّهْراء ، شَفاعَة الْمُذْنِبينَ مِنْ\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nامَّة ابيها » « 1 » كه در اخبار اسلامى وارد است ، آيا صرف تعيين مهريّه حضرت زهرا ( عليها السلام ) براى عروسان ، بدون اين كه ميزان ارزش زمان حال برآورد و معلوم شود ، صحيح است ؟\r\nجواب : معروف است كه مهر السّنهء ، معادل پانصد درهم مىباشد ( هر درهم تقريباً چهارصد تومان است ، كه مجموعاً 200 هزار تومان مىشود ) « 2 » هرگاه در محيط زوجين اين شهرت وجود داشته باشد كافى است و الّا بايد تعيين كنند .\r\nسؤال 975 - در صورت اختلاف زوجين در مقدار و وصف مهريّه ، قول كدام يك ترجيح دارد و در صورتى كه هيچ كدام جهت اثبات ادّعاى خود دليلى نداشته باشند ، قول كدام يك مقدّم است ؟\r\nجواب : چنانچه زوج مدّعى مقدار كمتر است ، قول او پذيرفته مىشود ؛ مگر اين كه دليلى بر خلاف آن اقامه شود .\r\nسؤال 976 - آيا در صورت فوت زوجه قبل از دخول ، مهريّه وى نصف مىگردد ؟\r\nجواب : تمام مهر را مىبرد ؛ تنها طلاق است كه سبب تنصيف مىشود .\r\nسؤال 977 - لطفاً نظر مبارك خويش را در خصوص اين مسأله كه اگر زوج در هنگام ازدواج جهيزيّه زوجه را از مال خودش تهيّه نمايد . آيا در موقع طلاق زوجه حقّ مطالبه و استرداد چنين جهيزيّه‌اى را دارد يا خير ، بيان فرماييد .\r\nجواب : اگر جهيزيّه را جزئى از مهر يا شرط ضمن العقد قرار دهد ، نمىتواند بازپس بگيرد ؛ ولى اگر هبه كرده قابل بازپس گرفتن است .\r\nسؤال 978 - اگر زنى همسرى اختيار كند و آن مرد را براى زن با صفات خوبى توصيف كرده باشند ؛ ولى پس از عروسى مرد بگويد : « مىخواهى نماز بخوان و نمىخواهى نخوان » و خود مرد نسبت به نماز بىاعتنا و تارك الصّلاة و نسبت به\r\n\r\n\r\n","description":"","footnote":"\r\n( 1 ) . احقاق الحق ، جلد 10 ، صفحه 367 .\r\n( 2 ) . البتّه اين نرخ در زمانهاى مختلف متغيّر است ، قيمت مزبور مربوط به سال 1378 ه - ش مىباشد .\r\n","page_name":" 336 ","page_number":336},
  {"content":"\r\n\r\nقرآن و امام حسين ( عليه السلام ) و حضرت أبو الفضل ، العياذ باللّه ، هتّاكى كند ، در اين صورت اگر زن بخواهد از چنين مردى جدا شود ، آيا حقّ مهريّه دارد ؟\r\nجواب : با توجّه به اين كه فرد مذكور مرتدّ است ، ازدواج با او باطل بوده و زن بايد فوراً و بدون طلاق از او جدا شود و اگر بدون توجّه به اين مسأله عروسى و آميزش انجام گرفته زن مىتواند مهر المثل را مطالبه نمايد .\r\nسؤال 979 - اگر زوج ( با توجّه به معسر بودن ) به حكم دادگاه ، مهريّه را به صورت قسطى بپردازد ، با توجّه به اين كه امروزه مهريّه‌ها بالاست و پرداخت قسطى آن هم سالها طول مىكشد تا تمام شود ، آيا با اين حال زن به فرض باكره بودن و عدم مواقعه ، حق دارد تا پايان قسط آخر تمكين نكند ؟\r\nجواب : در صورتى كه قرائنى وجود داشته كه اين مهريّه سنگين را يك جا نمىتوان مطالبه كرد ، خوددارى زن از تمكين جايز نيست ، بنابراين متوقّف كردن تمكين بر پرداخت تمام مهر در اين گونه موارد جايز نيست .\r\nسؤال 980 - فقها در ازاله بكارت در اثر ارتكاب زنا ، مهر المثل تعيين نموده‌اند ، نحوه محاسبه مهر المثل چگونه است ؟ آيا نحوه پرداخت آن مانند ديه مؤجّل است يا حالّ ؟\r\nجواب : مهر المثل مزبور حالّ است ، مگر اين كه شخص مديون قدرت بر پرداخت نداشته باشد ، كه در اين صورت تقسيط مىشود ، و نحوه محاسبه آن مراجعه به عرف محل در تعيينِ مقدارِ مهريّه چنين زنى است .\r\nسؤال 981 - زوجه از شوهر خود تمكين نموده است ، ولى زوج قدرت نزديكى با وى را ، به علّت عدم قدرت جنسى ، نداشته است ؛ زوجه اكنون تمكين مجدّد خود را از شوهر ، منوط به دريافت كلّ مهريّه مىنمايد . آيا به علّت عدم دخول ، حقّ زوجه به قوّت خود باقى است ، يا به صرف تسليم ، حقّ مزبور ساقط شده است ؟\r\nجواب : حقّ زوجه در گرفتن مهريّه قبل از تمكين مجدّد ثابت است ؛ مشروط\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبر اين كه مهر حالّ بوده باشد ، نه بر ذمّه زوج .\r\nسؤال 982 - در صورتى كه مهريّه حالّ باشد و زوج قدرت پرداختن كلّ مهريّه را به صورت يك جا نداشته باشد و در صورت تقسيط بتواند آن را در طول چند سال پرداخت كند ، آيا دادگاه مىتواند بدون توافق زوجه با تقسيط مهريّه ، با وصول اوّلين قسط ( بدون رعايت حقّ عدم تمكين زوجه ) وى را مجبور به تمكين از زوج نمايد ؟\r\nجواب : در صورتى كه قرائنى ، مانند سنگين بودن مهريّه و عدم تمكّن زوج به هنگام اجراى عقد ، چنين نشان دهد كه مهريّه يك جا قابل پرداخت نيست ، بلكه منظور تدريجى ، يا عند القدرهء و الاستطاعه بوده است ، زن بايد با گرفتن قسط اوّل تمكين كند .\r\nسؤال 983 - به علّت شكايت همسرم ، مبنى بر درخواست مهريّه ، دادگاه دستور توقيف اشياى مغازه‌ام را داده است ، همچنين سند مغازه‌اى كه تنها منبع درآمد اين جانب مىباشد را توقيف نموده است . آيا اين كار مشروع است ؟ آيا مهريّه را نمىتوان به صورت اقساط پرداخت ؟\r\nجواب : هرگاه مرد در پرداخت مهريّه به عسر و حرج بيفتد بايد به صورت اقساط از او گرفت ، به نحوى كه حقّ زن نيز رعايت گردد .\r\nسؤال 984 - آيا زوج مىتواند مهريّه همسر خود را آموزش تلاوت قرآن قرار دهد ؟ در صورت مثبت بودن ، اگر مرد تلاش خود را انجام دهد ؛ ولى زن به جهت كند ذهن بودن ، يا كمبود استعداد نتواند ياد بگيرد وظيفه زوج چيست ؟\r\nجواب : آموزش قرآن مىتواند مهريّه بوده باشد و مرد بايد وظيفه خود را انجام دهد ، اگر زوجه استعداد نداشت و مرد كوشش لازم را كرد دين خود را ادا كرده است .\r\nسؤال 985 - مرسوم است كه عقد را به انضمام يك جلد كلام اللّه مجيد جارى مىكنند ، آيا اين كار به معناى همان تعليم قرآن ، كه در روايات و سنّت پيغمبر ( صلى الله عليه و آله )\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمطرح شده ، مىباشد و بر ذمّه مرد است كه قرآن را به همسرش ياد دهد ؟\r\nجواب : قرار دادن قرآن جزء مهريّه كار خوبى است و مفهومش تهيّه يك جلد كلام اللّه مجيد براى زوجه است ، نه آموزش قرآن ؛ ولى لازم است قيمت آن در موقع عقد تعيين شود ، تا مبهم نباشد .\r\nسؤال 986 - بطور كلّى شايستگى زنان مسلمان را به چه مهريّه‌اى مىدانيد ؟ و براى دختران و پسران جوان و پدر و مادرهاى آنان چه توصيه‌اى داريد ؟\r\nجواب : اخلاق اسلامى ايجاب مىكند كه مهريّه‌ها سبك باشد و اصولًا ازدواج با هزينه كم انجام گيرد ، كه مايه سعادت زوجين خواهد شد ، و سنگين كردن بار ازدواج شرعاً مذموم و عواقب ناگوار و مسئوليّت شديد دارد .\r\nسؤال 987 - آيا آميزش با زوجه در دوره نامزدى نيز موجب پرداخت مهريّه كامل ، در فرض طلاق ، مىگردد ؟\r\nجواب : آرى موجب پرداخت مهريّه كامل مىگردد .\r\nسؤال 988 - آيا تعيين مهريّه در عقد دائم لازم است و بدون آن عقد باطل مىشود ؟\r\nجواب : عقد دائم بدون مهر باطل نيست ، و تبديل به مهر المثل مىشود .\r\nسؤال 989 - حدّ و ميزان مهريّه چقدر است ؟ حدّ اقل و حدّ اكثر آن را بيان فرماييد .\r\nجواب : مهر حدّ ثابتى ندارد ؛ ولى شايسته است كه از مهريّه‌هاى سنگين پرهيز شود كه طبق برخى از روايات چنين زنانى كه مهريّه سنگين دارند شوم هستند . « 1 »\r\nسؤال 990 - عقدى بدون شرط باكره بودن ، ولى مبتنى بر اين وصف منعقد شده است ، شب زفاف ، چه در اثر دخول و چه بدون دخول ، بر اساس اقرار زوجه معلوم مىشود كه وى باكره نيست ، در اين صورت اگر مرد تقاضاى فسخ نكاح نمايد ، آيا بايد\r\n\r\n\r\n","description":"","footnote":"\r\n( 1 ) . روايات متعدّدى به اين مضمون در كتاب شريف وسائل الشّيعه ، جلد 15 ، ابواب المهور ، باب 5 ، آمده است .\r\n","page_name":" 339 ","page_number":339},
  {"content":"\r\n\r\nنصف مهر را بدهد ، يا هيچ چيزى به زن تعلّق نمىگيرد ؟\r\nجواب : در هر صورت مرد حقّ فسخ دارد ، اگر خود آن زن تدليس كرده حقّ مهر ندارد و اگر شخص ديگرى ، مانند پدرش ، تدليس نموده و دخول حاصل شده حقّ مهر دارد ؛ ولى مرد بعد از پرداختن مهريّه مىتواند به كسى كه تدليس كرده رجوع كند و آن را از او بگيرد .\r\nسؤال 991 - مهريّه خانمى حدود چهل سال قبل دو هزار تومان بوده است ، اين زن اخيراً از دادگاه تقاضاى مهريّه‌اش را نموده است . زوج مىگويد : « مهريّه تو دو هزار تومان است و آن را مىدهم » ، زوجه مىگويد : « مگر در آن زمان نگفتى مهريّه يك ساعت آب ، و نصف منزل » و من نيز قبول كردم ، لكن به لحاظ اين كه مشكل ثبتى داشت انجام نشد . بدين جهت مهريّه همان مبلغ دو هزار تومان واقع شد . اكنون با توجّه به وضعيّت فعلى نظامهاى اقتصادى دنيا ، از جمله ايران ، تكليف چيست ؟\r\nجواب : اگر آن زن ثابت كند كه مهريّه واقعى همان آب و منزل بوده حق دارد آن را بگيرد ، و اگر مهريّه دو هزار تومان بوده مىتواند معادل آن را به قيمت امروز بگيرد . و همين‌طور در ساير مطالبات هرگاه فاصله زمانى و تورّم زياد باشد به قيمت روز محاسبه مىشود .\r\nسؤال 992 - هفده سال پيش به عقد دائم مردى درآمدم . حاصل اين ازدواج سه فرزند است كه آنها را به يارى خداوند متعال بزرگ كرده‌ام ، در روز اوّل نكاح غذاى روزمرّه نداشتيم ؛ ولى پا به پاى آن مرد كار كردم تا اين كه صاحب 25 ميليون تومان سرمايه منقول و غير منقول شد ؛ هنگامى كه وضع او خوب شد همسر دوّم اختيار كرده و بدون هيچ گونه تقصير شرعى و عرفى مرا طلاق داد ، مهريّه‌ام از آن زمان تا به حال تنزّل بسيار فاحشى داشته و به مبلغ ناچيزى درآمده است ، زمانى كه در خانه او كار مىكردم شفاهاً مىگفت حقوق تو را مىدهم ، آيا از جهت شرعى و عرفى مىتوانم حقوق 17 ساله خود و بزرگ كردن سه بچّه‌ام را مطابق عرف دريافت كنم ؟\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nجواب : چنانچه ارزش مهريّه نسبت به زمان گذشته تفاوت كلّى كرده بايد قيمت امروز را بپردازد و اگر در مقابل خدمات شما قول داده است كه جبران كند موظّف است به قولش عمل نمايد .\r\nسؤال 993 - آيا زوجه غير مدخوله بعد از فوت زوج ، مستحقّ تمام مهريّه است يا نصف آن ؟\r\nجواب : مستحقّ تمام مهر است .\r\nسؤال 994 - شخصى كه با پدرش زندگى مىكرده ، از دنيا رفته و هيچ گونه مالى از خود نداشته است ، آيا مهريّه زوجه چنين فردى به عهده پدرش مىباشد ؟\r\nجواب : مهريّه زن بر عهده شوهر است ، نه پدر ؛ مگر اين كه پدر شوهر آن را تضمين كرده باشد ، يا مزد كارهاى فرزندش را نداده باشد و آن مزد به اندازه مهريّه يا بيشتر از آن است .\r\nسؤال 995 - پدر داماد قسمتى از مهريّه عروس خود را بر ذمّه مىگيرد ؛ ولى قبل از عروسى و بعد از عقد ، يعنى هنگامى كه مىخواستند مهريّه را ثبت كنند ، از تعهّد خود استنكاف ميورزد و داماد مهر را به وجه نقد مصالحه و بر ذمّه خود مىگيرد و عروسى واقع مىشود ، آيا عروس مىتواند مدّعى آنچه بر ذمّه پدر شوهر بوده است بشود ؟\r\nجواب : اگر در موقع خواندن صيغه عقد بر ذمّه گرفته موظّف است بپردازد و بازگشت جايز نيست .\r\nسؤال 996 - يكى از طلّاب بحرين هستم كه با خانمى از لبنان ، به مهريّه ده هزار ليره لبنانى ، ازدواج شرعى و رسمى نمودم ؛ ولى متأسّفانه زندگى ما منجر به جدايى شد و نزد يكى از علما با حضور دو مرد عادل صيغه طلاق جارى و مهريّه وى پرداخت شد . امّا وى به دادگاه شكايت كرده و منكر دريافت مهريّه گرديده است و متأسّفانه من هنگام پرداخت مهريّه ، شاهدى نگرفتم . حال دو سؤال دارم :\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nالف ) آيا بر او واجب است كه براى ادّعاى خود قسم بخورد تا بار ديگر مهريّه را بگيرد ؟ و با توجّه به اين كه قيمت ليره امروز با قيمت آن به هنگام عقد تفاوت دارد ، آيا همان مقدار ليره ذكر شده در حين عقد را بايد بدهم ، يا ملاك قيمت امروز است ؟\r\nجواب : مقتضاى قاعده ، اقامه بيّنه توسّط مدّعى است و اگر او بيّنه نداشت ، منكر بايد قسم بخورد ؛ بنابراين زوجه كه در مورد سؤال منكر گرفتن مهريّه است بايد قسم بخورد و امّا نسبت به تفاوت قيمت مهريّه ، در صورتى كه تفاوت فاحش باشد ، ملاك قيمت زمان پرداخت مهريّه اوست .\r\nب ) آيا زوجه در مقابل خدماتى كه در مدّت زندگانى مشترك انجام داده است ، چيزى طلبكار است ، در حالى كه در اين مورد چيزى در ضمن عقد شرط نشده است ؟\r\nجواب : اگر شرط نكرده ، و عرف و عادت محل بر اين است كه خدمات زن مجانى است ، زوجه مستحقّ چيزى نيست .\r\n\r\nاحكام عقد موقّت\r\nسؤال 979 - آيا در عقد موقّت اطاعت از شوهر بر زوجه ، همچون همسر دائمى ، لازم است ؟ در مورد مسافرت و خروج از منزل و كار در بيرون منزل چطور ؟\r\nجواب : واجب نيست ؛ مگر در جايى كه مزاحم حقّ شوهر باشد .\r\nسؤال 998 - زنى به عقد موقّت مردى درآمده و بعد از دخول ، شوهرش را رها كرده و رفته است ، آيا بر مرد واجب است كه تمام مهريّه او را بپردازد ؟\r\nجواب : تنها آن مقدار از زمان كه زن تمكين كرده مهريّه‌اش لازم است .\r\nسؤال 999 - هنوز يك سال از مدّت عقد موقّت باقى مانده است ، آيا جايز است براى چند سال ديگر عقد جارى گردد ؟ يا بايد مدّت مذكور تمام شود و سپس عقد مجدّد خوانده شود ؟\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nجواب : بايد باقيمانده مدّت از طرف مرد بخشيده شود و سپس عقد را براى مدّت مورد نظر تجديد كنند و يا مهلت دهند آن يك سال بگذرد و بعد تجديد عقد كنند ، در عقد دائم بعد از عقد موقّت نيز حكم چنين است .\r\nسؤال 1000 - حضرتعالى در مسأله 2071 توضيح المسائل فرموده‌ايد : « ازدواج موقّت هرچند براى لذّت بردن هم نباشد ، بلكه به قصد محرم شدن نزديكان آن دختر باشد جايز است ، مشروط بر اين كه دخترى را كه به ازدواج موقّت در مىآورند در حدّى باشد كه قابل لذّت جنسى باشد ، مثلًا اگر كوچك است بايد وقت را به اندازه‌اى زياد كنند كه دوران آمادگى دختر را شامل شود ، هرچند بعد از عقد ، مدّت را ببخشند » ، حال كسى به خاطر محرم شدن نزديكان دخترى كه به حدّ بلوغ نرسيده ، به مدّت كوتاهى صيغه عقد نكاح موقّت او را خوانده است و بعداً هم آن مدّت را مىبخشد و آن قيد كه دختر در حدّى باشد كه قابل لذّت جنسى باشد را در نظر نگرفته است ، آيا نزديكان آن دختر به اين مرد محرم خواهند شد ؟ آيا مادر آن دختر به پسران اين مرد محرم خواهد بود ؟ اگر ناديده گرفتن اين قيد در حين اجراى عقد اصلًا ايجاد محرميّت نمىكند ، آيا اين پدر مىتواند آن دختر را به ازدواج پسر خود درآورد ؟\r\nجواب : اگر مىخواهند محرم بشوند احتياط آن است كه مجدّداً صيغه عقد متعه را با همان اوصافى كه گفته شد بخوانند و الّا معامله محرم بودن با مادر او نكند ؛ هرچند احتياط آن است كه آن دختر را براى فرزند خود نيز نگيرند .\r\nسؤال 1001 - اگر مرد و زنى بخواهند ازدواج موقّت كنند ، آيا لازم است به محضر ازدواج و طلاق بروند تا در آنجا صيغه خوانده شود ، يا اين كه خود مرد و زن مىتوانند شرايط همديگر را قبول كنند و صيغه را بخوانند ؟\r\nجواب : احتياط آن است كه در اين ايّام در محضر رسمى ثبت كنند ؛ خواه صيغه عقد را در محضر بخوانند ، يا در خارج .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nسؤال 1002 - در صورتى كه در ازدواج موقّت با اهل كتاب ، زن بدون « مهر » نيز راضى باشد ، آيا بازهم دادن مهر واجب است ؟\r\nجواب : دادن « مهر » واجب است ، هرچند به اين صورت گفته شود كه در مذهب ما در مقابل ازدواج موقّت بايد هديّه‌اى داد .\r\nسؤال 1003 - در اين كشور ( كانادا ) افرادى هستند كه اصلًا دين ندارند ، آيا قبل از صيغه عقد موقّت لازم است از دين زن مورد نظر تحقيق كرد ؟\r\nجواب : آرى ، بايد تحقيق كرد .\r\nسؤال 1004 - اهل كتاب و اهل سنّت ، به صيغه ( ازدواج موقّت ) عقيده ندارند . بنابراين در صورتى كه زن از اهل كتاب يا اهل سنّت باشد صيغه‌اى كه خوانده مىشود ، فقط لقلقه زبان است . آيا صيغه بدون اعتقاد ، صحيح خواهد بود ؟\r\nجواب : اگر به خاطر اعتقاد شوهر اعلام آمادگى براى اين امر كند ، كافى است .\r\nسؤال 1005 - مىدانيم عقد موقّت با زنى كه در « عدّه » است ، باطل مىباشد . اهل كتاب اعتقاد به « عدّه » ندارند ، آيا عقد موقّت با آنها ، اگر در عدّه باشند ، صحيح است ؟\r\nجواب : صيغه در حال « عدّه » جايز نيست .\r\nسؤال 1006 - آيا قبل از عقد موقّت بايد تحقيق كرد كه زن شوهر دارد يا نه ؟\r\nجواب : اگر خودش بگويد شوهر ندارم و در گفتارش متّهم نباشد ، كافى است .\r\nسؤال 1007 - قبل از عقد موقّت مرد به زن نگاه و با او صحبت مىكند ، تا زمينه را براى ازدواج موقّت آماده سازد ، آيا اين عمل جايز است ؟\r\nجواب : اين مقدار اشكال ندارد .\r\nسؤال 1008 - آيا مدّت ازدواج موقّت اندازه معيّن دارد ؟ اگر قدر معيّنى ندارد چنانچه مدّت آن تمام عمر را در بر بگيرد ، يا مدّت را بيشتر از عمر طبيعى بگذارند ، بطورى كه قطعاً مىدانند آن مقدار زنده نمىمانند . آيا صحيح است ؟\r\nجواب : نكاح منقطع حدّ معيّنى ندارد ؛ ولى اگر مدّت آن را بسيار طولانى قرار\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nدهند ( يا حتّى بيشتر از عمر طبيعى عادى مانند 99 سال باشد ) احتياط واجب آن است كه احكام عقد دائم بر آن جارى كنند ( البتّه در مواردى كه مقرون به احتياط است ) ، بنابراين مردانى كه براى فرار از زير بار رفتن وظايف عقد دائم ، صيغه موقّت 99 ساله جارى مىكنند فايده‌اى براى آنها ندارد .\r\nسؤال 1009 - اگر زن و مردى مصمّم به ايجاد رابطه جنسى با يكديگر باشند و فقط به دليل گريز از عذاب وجدان ( يا عذاب اخروى ) ، قبل از ايجاد رابطه مذكور ، با وجود شرايط و نبودن موانع ، صيغه عقد موقّت بخوانند ، آيا عقدشان صحيح است ؟ يا همچنان عملشان « فساد و فحشا » مىباشد ، چون نيّتشان چيز ديگر بوده است ؟\r\nجواب : اگر صيغه عقد را با تمام شرايط بخوانند ، عملشان مشروع است .\r\nسؤال 1010 - آيا ازدواج موقّت به مدّت 99 سال يا بالاتر ، با عنايت به اين كه مدّت متوسّط عمر اشخاص ، كمتر از اين مقدار است و در واقع عملًا يك ازدواج دائم است ، داراى احكام مربوط به ازدواج دائم مىگردد ؟\r\nجواب : چنين ازدواج موقّتى اشكال دارد ، و همان گونه كه قبلًا گفته شد احتياط آن است كه احكام عقد دائم بر آن مترتّب كنند ( در مواردى كه مقرون به احتياط است ) .\r\nسؤال 1011 - اگر عقدى واقع شده باشد ، امّا اكنون زن مدّعى دوام و مرد مدّعى انقطاع است ، اين عقد از لحاظ شرعى چه حكمى دارد ؟\r\nجواب : اين عقد در حكم انقطاع است و بايد مادام كه مدّت عقد انقطاع وجود دارد احكام زوجيّت اجرا شود و احتياط مستحب آن است كه در پايان مدّت ، صيغه طلاق را نيز جارى كنند .\r\nسؤال 1012 - زن و مردى صيغه عقد غير دائمى ( موقّت ) جارى مىكنند ؛ ولى مقدار ، زمان و مهر را معيّن نمىكنند . بعد از آميزش و نزديكى مىفهمند كه اين كار مشروع نبوده است . آيا اين كار در حكم زناست و آنها گناهكار شناخته مىشوند و بچّه به دنيا\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nآمده نامشروع است ؟ آيا جايز است كه پس از عقد وقت و مهر را تعيين كنند ، يا اين كه بايد دوباره صيغه را به صورت صحيح جارى كنند ؟\r\nجواب : آنچه در حال ندانستن مسأله انجام داده‌اند ، زنا نبوده و بچّه حلال‌زاده است ؛ ولى احتياطاً صيغه طلاق را جارى كنند و سپس مىتوانند عقد موقّت نمايند ، و گذشتن زمان عدّه در اينجا شرط نيست .\r\nسؤال 1013 - بطور كلّى نظرتان در رابطه با ازدواج موقّت چيست ؟ آيا آن را راه حلّى براى جوانانى كه مشكلاتى جهت ازدواج دائم دارند و از طرف ديگر مىترسند به فساد كشيده شوند مىدانيد ؟\r\nجواب : اگر با شرايط معقول و رعايت موازين شرعى انجام شود و دستاويزى براى هوسبازى هوسبازان و فساد بيشتر نشود به يقين كارساز است ؛ ولى اين كارِ بسيار دقيق و ظريفى است .\r\nسؤال 1014 - ازدواج موقّت با زنانى كه معمولًا معروف به فساد هستند و يا شغل آنان روسپىگرى مىباشد ، چه صورتى دارد ؟ در صورت ناچارى چطور ؟\r\nجواب : در صورتى كه واقعاً مشهور و معروف به فساد باشند ، ازدواج با آنها اشكال دارد و اگر چنين نباشد ، اشكالى ندارد .\r\nسؤال 1015 - آيا در عقد انقطاعى ، عسر و حرج براى زوجه متصوّر است ؟ در صورت اثبات ، آيا مىتوان زوج را به بذل مدّت اجبار نمود ؟\r\nجواب : در صورتى كه واقعاً به تشخيص حاكم شرع عسر و حرج حاصل شود ، تفاوتى بين عقد انقطاعى و دائم نيست و حاكم شرع زوج را ملزم به بذل باقيمانده مدّت مىكند و اگر زوج قبول نكند ، حاكم شرع به عنوان ولىّ ممتنع باقيمانده مدّت را مىبخشد و زوجه مىتواند بعد از سپرى شدن عدّه شوهر كند .\r\n\r\nاحكام پوشش\r\nسؤال 1016 - نظر حضرتعالى در مورد حدّ پوشش مردان چيست ؟\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nجواب : سر و گردن و مقدارى از پا و مقدارى از دست و آرنج كه متعارف و معمول است را مىتوانند بيرون بگذارند و استفاده از لباس‌هاى آستين كوتاه معمولى نيز اشكال ندارد .\r\nسؤال 1017 - آيا بلوز آستين كوتاه و شلوارك تا سر زانو براى مردان دوچرخه‌سوار در جادّه‌هاى بيرون از شهر مجاز مىباشد ؟\r\nجواب : اگر منشأ فساد خاصّى نباشد اشكال ندارد .\r\nسؤال 1018 - در برخى از مراكز علمى مسائلى به وجود آمده كه سبب ايجاد ذهنيّت ناخوشايند ، و بدبينى به دين ، و موجبات دورى جوانان از دين و مذهب را فراهم آورده است ؛ مسائلى كه هيچ گونه ممانعتى براى انجام آن ، نه از سوى دين و نه از سوى مراجع عاليقدر تقليد ، ذكر نشده است .\r\nدر دانشگاه « ع - ك » پوشيدن لباسهاى آستين‌كوتاه براى مردان ممنوع است ، و اين مسأله بحث و گفتگوهايى را در پى داشته است . از آن جايى كه طرح تمام گفتگوهاى مطرح شده فى ما بين ما و مسئولين دانشگاه قدرى مشكل است ، سعى كرده‌ايم خلاصه آن را در اين استفتا بگنجانيم :\r\nدانشگاه : پوشيدن لباسهاى آستين‌كوتاه ممنوع است .\r\nدانشجويان : در كجاى دين پوشيدن لباسهاى آستين‌كوتاه براى مردان حرام شمرده شده است ؟\r\nدانشگاه : بعضى از مراجع تقليد حرام دانسته‌اند .\r\nدانشجويان : كدام مرجع تقليد حرام شمرده است ؟ شايد ما مقلّد ايشان نباشيم .\r\nدانشگاه جوابى ندارد و فقط مىگويد : شما بايد مقلّد همان كسى باشيد كه ما هستيم .\r\nچندى بعد يكى از روحانيّون سرشناس به دانشگاه ما تشريف آوردند ، موضوع را با ايشان در ميان گذاشتيم ، ايشان فرمودند : هيچ مرجع تقليدى آن را حرام نشمرده است .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nنظر حضرتعالى در اين مورد چيست ؟\r\nجواب : پوشيدن لباسهاى آستين‌كوتاه براى مردان شرعاً حرام نيست ؛ ولى مسئولين دانشگاه حق دارند مقرّراتى را طبق مصالحى كه در نظر دارند براى محدوده دانشگاهها وضع كنند ، مثلًا بگويند شرط ورود به دانشگاه استفاده از فلان نوع و رنگ لباس است . همان گونه كه در محيطهاى نظامى و انتظامى لباسهاى خاصّى را شرط مىكنند ، بنابراين خوب است دانشجويان عزيز با مسئولين دانشگاهها در اين گونه مسائل بطور منطقى و بدون جرّ و بحث كنار بيايند تا مشكل شرعى براى هيچ يك از دو طرف پيدا نشود .\r\nسؤال 1019 - پوشانيدن چهره براى زنان خوش سيما ، كه مىدانند در صورتى كه صورتشان پوشيده نباشد باعث گناه و انحراف جوانان مىشوند ، چه حكمى دارد ؟\r\nجواب : پوشانيدن صورت بر آنان واجب نيست ؛ جوانان وظيفه دارند نگاه نكنند .\r\nسؤال 1020 - اگر خانمى از روى احتياط كه مبادا نپوشانيدن وجه و كفّين فسادى را باعث شود آن را بپوشاند ، آيا امر مستحبّى را انجام داده است ؟\r\nجواب : عمل به احتياط كرده است .\r\nسؤال 1021 - آيا حجاب از ضروريّات اسلام است ؟ منكر آن و كسانى كه به اين دستور الهى ، بويژه در جامعه اسلامى ، بىاعتنايى مىكنند ، چه حكمى دارند ؟\r\nجواب : حجاب از ضروريّات اسلام است و تمام فِرَق مسلمين آن را واجب مىشمرند و در قرآن مجيد در آيات متعدّدى صريحاً آمده است ؛ حتّى غير مسلمانان مىدانند چنين حكمى در اسلام وجود دارد .\r\nسؤال 1022 - حدود حجاب اسلامى براى بانوان چيست ؟ براى اين منظور ، آيا پوشيدن لباس بلند و آزاد و شلوار و روسرى كفايت مىكند ؟ اصولًا چه كيفيّتى در لباس و پوشش زن در برابر افراد نامحرم بايد رعايت شود ؟\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nجواب : براى حجاب اسلامى كافى است كه تمام بدن را با لباس مناسب ( بجز گردى صورت و دستها تا مچ ) بپوشانند ؛ ولى بىشك پوشيدن چادر به عنوان حجاب برتر خصوصاً در اماكن مذهبى مطلوبتر است .\r\nسؤال 1023 - آيا پوشيدن جوراب ضخيم بدون شلوار ، با اين كه حجم بدن مشخّص و در بعضى موارد مهيّج است ، يا پوشيدن كفشهايى كه در هنگام راه رفتن صداى مهيّج دارد ، جايز است ؟\r\nجواب : در صورتى كه منشأ مفسده‌اى باشد ، اشكال دارد .\r\n\r\nاحكام لمس\r\nسؤال 1024 - دست دادن با غير مسلمان چه حكمى دارد ؟\r\nجواب : در صورتى كه جنس مخالف نباشد اشكالى ندارد ، و اگر رطوبت سرايت كننده‌اى در دست باشد ، احتياطاً بعداً دستها را بشويد ؛ ولى با جنس مخالف جايز نيست .\r\nسؤال 1025 - آيا در حكم تماسّ بدن مرد و زن نامحرم ، فرقى بين مسلمان و غير مسلمان مىباشد ؟\r\nجواب : فرقى نيست ، هر دو حرام است .\r\nسؤال 1026 - در منطقه جنوب رسم و عرف بر اين است كه گاه زن عمو دست پسر برادر شوهر خود را مىگيرد و مىبوسد ، زن برادر و خواهر زن نيز خود را با برادر شوهر و شوهر خواهر محرم حساب مىكنند و دست دادن ، خصوصاً بوسيدن سر و دست ، در هنگام بازگشت از سفر و ايّام عيد و ديد و بازديد ، شديداً رايج و مرسوم است . بارها به آنها تذكّر داده شده است ، امّا نه تنها قبول نمىكنند ، بلكه در مواقعى موجب ناراحتى شديد و رنجش خاطر نيز مىگردد . اگر ممكن است راه چاره‌اى براى بنده و ديگران كه به اين مسأله مبتلا هستيم بيان فرماييد . اگر موجب قطع صله رحم شود چه حكمى دارد ؟\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nجواب : اين گونه كارها حرام و خلاف شرع است و نتيجه ناآگاهى بعضى از مردم است . وظيفه شما آن است كه با زبان خوش امر به معروف و نهى از منكر كنيد و اگر صله رحم بدون آن ميسّر نيست ، صله رحم را ترك كنيد .\r\nسؤال 1027 - تماسّ مرد با زن نامحرم در موقع پول دادن ، يا مبادله شىء و يا تماسّ بدنى در معابر ، يا نشستن كنار زن نامحرم در وسيله نقليّه چه حكمى دارد ؟\r\nجواب : در موقع پول دادن و مبادله اشيا ، اگر دستها با هم تماس پيدا كند حرام است ؛ ولى تماسّ بدنها از روى لباس در وسايل نقليّه يا مكانهاى پرازدحام اشكالى ندارد ؛ مگر مفسده خاصّى بر آن مترتّب شود .\r\nسؤال 1028 - بوسيدن و يا لمس كردن همجنس كه موجب لذّت و يا ريبه مىشود ، چه حكمى دارد ؟\r\nجواب : جايز نيست .\r\n\r\nاحكام نگاه كردن\r\nسؤال 1029 - بيرون بودن مقدارى از موى سر ، امروزه در شهرهاى بزرگ امرى عادى شده است ، آيا مىتوان از اين جهت كه اين مقدار از موى سر بيرون است به آن نگاه كرد ؟ ( همانند برخى قبايل كه معمولًا مقدارى از موى سر آنها در معرض ديد است ) .\r\nجواب : اگر با نهى از منكر رعايت نمىكنند مصداق « اذا نُهينَ لا يَنْتَهينْ » هستند و نگاه كردن بدون تلذّذ و ريبه اشكالى ندارد .\r\nسؤال 1030 - نگاه كردن به بدن نيمه عريان زنان در فيلمهاى غربى از نظر شرعى چه حكمى دارد ؟ حدّ مجاز نگاه كردن به آن چقدر است ؟ آيا بين زنان مسلمان و غير مسلمان و اهل كتاب تفاوتى وجود دارد ؟ نگاه كردن زنان به بدن نيمه‌عريان مردان در مسابقات ورزشى از قبيل شنا ، وزنه‌بردارى و كشتى چه حكمى دارد ؟\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nجواب : با توجّه به اين كه نگاه به فيلم‌ها مشاهده مستقيم نيست ، نگاه كردن به آنها مصداق نگاه به نامحرم نمىباشد ، مگر اين كه منشأ فسادى گردد ، كه در اين صورت نگاه كردن به آنها در هر دو صورت حرام است .\r\nسؤال 1031 - نگاه كردن به اعضاى جدا شده از بدن نامحرم چه حكمى دارد ؟\r\nجواب : اشكالى ندارد .\r\nسؤال 1032 - فيلمبردارى و عكّاسى در بعضى از مجالس عروسى ، كه به علّت لااباليگرى مسائل محرم و نامحرم احياناً رعايت نمىشود ، توسّط عكّاس زن كه شغلش اين كار است چه حكمى دارد ؟\r\nجواب : جايز نيست .\r\nسؤال 1033 - استفاده هنرجويان رشته هنر از عكسها و مجلّات خارجى ، كه بدن زن و مرد عريان را نشان داده است ، چه حكمى دارد ؟ با توجّه به اين كه بعضى از اساتيد آنها تأكيد دارند كه براى به دست آوردن تجربه هنرى ، لازم است .\r\nجواب : جايز نيست .\r\nسؤال 1034 - در كتاب تفسير نمونه در شرح آيه 31 سوره نور آورده‌ايد كه : « از آيه استفاده مىشود زينتهايى كه در صورت و دست باشد تابع صورت و دست مىباشد و پوشاندن آنها لازم نيست » آيا فتواى اجتهادى شما نيز چنين است ؟ آيا اصلاح صورت و ابرو زينت است ؟\r\nجواب : فتواى اجتهادى ما هم همين است و اصلاح صورت و ابرو اشكالى ندارد .\r\nسؤال 1035 - تدريس دبيران مرد در مدارس راهنمايى و دبيرستان‌هاى دخترانه چه حكمى دارد ؟\r\nجواب : چنانچه مراعات تمام موازين شرعى شود و مفاسدى بر آن مترتّب نشود اشكالى ندارد ، ولى به يقين استفاده از دبيران همجنس به احتياط نزديكتر است .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nسؤال 1036 - اگر انسان بداند وقتى به خيابان و بازار مىرود نگاهش به نامحرم مىافتد ، وظيفه‌اش چيست ؟\r\nجواب : نظر و نگاه اتّفاقى حرام نيست ؛ لكن عمداً نگاه نكند .\r\nسؤال 1037 - با توجّه به اين كه زنان و مردان به همديگر نامحرم مىباشند ، آيا جايز است از مجلس مردان فيلمبردارى شود و در پشت پرده براى خواهران به صورت مستقيم و به وسيله تلويزيون مدار بسته نمايش دهند ؟\r\nجواب : در صورتى كه مردان برهنه نباشند ، اشكالى ندارد .\r\nسؤال 1038 - آيا نشان دادن زنان بد حجاب يا بىحجاب ، به عنوان مظهر فساد رژيم سابق ، حتّى با استفاده از موى مصنوعى و كلاه‌گيس و استفاده از چهره‌پرداز زن ، در فيلمهاى سينمايى تلويزيون و نمايش‌هاى روى صحنه مجاز است ؟\r\nجواب : براى نشان دادن مفاسد بدحجابى و بىحجابى راههاى بىاشكالتر پيدا مىشود .\r\nسؤال 1039 - نگاه كردن به زنهايى كه رعايت حجاب شرعى نكرده و بىمبالات هستند ، در گذرها ، يا به هنگام گفتگو ، يا در وسايل نقليّه ، كه طبعاً نگاه انسان به آنها مىافتد ، چه حكمى دارد ؟\r\nجواب : نگاه قهرى و بدون قصد اشكالى ندارد .\r\nسؤال 1040 - در اين منطقه ديده مىشود كه بعضى از زنها يا دختر خانمها در داخل كوچه و بيرون از حياط خود ( كه محلّ عبور و مرور مردم مىباشد ) مىنشينند و با هم صحبت مىكنند ، نشستن يا توقّف خانمها در داخل كوچه از نظر شرعى چه حكمى دارد ؟\r\nجواب : در صورتى كه مراعات حجاب شرعى را بنمايند و مزاحمت ايجاد نكنند ، حرام نيست ؛ ولى بهتر است اين كار را ترك كنند .\r\nسؤال 1041 - گروهى از خانواده‌ها مقيّد هستند كه قبل از ثبت رسمى ازدواج ،\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nجهت محرميّت و ارتباطات دختر باكره و پسر ، عقد شرعى جارى شود . با عنايت به اين كه طبق قانونِ ثبت ازدواج ، قبل از ثبت رسمى ، عقد ممنوع است و از طرفى ثبت بدون ارتباطات و شناخت ، متضمّن مشكلاتى ، از جمله طلاق زودرس است كه گاه حتّى در هفته‌هاى اوّليّه ازدواج رخ مىدهد ، و از سوى ديگر عقد شرعى بدون ثبت رسمى هم مشكلات ديگرى به وجود مىآورد كه قانونگذار نيز اين معنا را مراعات و به اين خاطر آن را ممنوع نموده ، بنابراين خواهشمندم بفرماييد كه حدود شرعى ارتباط دختر و پسرى كه حقيقتاً قصد ازدواج دارند تا چه ميزانى است ؟ اگر ديده شود بعضى از پسرها و دخترهايى كه به رسم سنّتى نامزد هستند و در شهر تردّد دارند ، از سوى مسئولين امر تحت تعقيب قرار مىگيرند ، حكم چيست ؟\r\nجواب : مرد و زنى كه مىخواهند با يكديگر ازدواج كنند ، مىتوانند به مقدار لازم در جلسه‌اى بنشينند و يكديگر را ببينند و با يكديگر صحبت كنند و اگر در يك جلسه مقصود حاصل نشد ، مىتوانند در چند جلسه با هم بنشينند و صحبت كنند ، سپس تصميم بگيرند .\r\nسؤال 1042 - آيا براى عكّاس مسلمان جايز است كه از چيزهاى غير اسلامى ، مانند رقص ، عكسبردارى كند ؟\r\nجواب : جايز نيست .\r\nسؤال 1043 - نگريستن به مرد نامحرم چه حكمى دارد ؟ آيا مىتوان به مردانى كه پيراهن آستين‌كوتاه مىپوشند ، نگاه كرد ؟\r\nجواب : هرگاه نظر از روى شهوت نباشد ، اشكالى ندارد .\r\nسؤال 1044 - عكس گرفتن زن نزد عكّاس نامحرم ، يا ظاهر كردن عكس توسّط نامحرم چه حكمى دارد ؟\r\nجواب : در صورتى كه او را نمىشناسد ، ظاهر كردن عكس اشكالى ندارد و عكس گرفتن در صورتى جايز است كه با حجاب شرعى باشد .\r\nسؤال 1045 - نقش بازى كردن دختران و زنان در فيلم‌هاى تلويزيونى و سينمايى در\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nكنار مردان نامحرم به عنوان همسر صورى آنان چگونه است ؟ آيا در هنگام اجراى نقش مجاز به خنده و گفتگوى صميمانه با مردى كه بطور صورى نقش همسر آنها را بازى مىكند ، هستند ؟\r\nجواب : صحبتهاى معمولى و ايفاى اين نقشها ، اگر مفسده خاصّى بر آن مترتّب نشود و حجاب اسلامى رعايت شود ، اشكالى ندارد .\r\nسؤال 1046 - نظر مبارك خويش را در مورد ورزشهاى بانوان از قبيل دوچرخه‌سوارى ، اسب سوارى ، قايق‌رانى و دو ميدانى در اماكن و معابر عمومى ، كه در معرض ديد نامحرمان قرار دارد بيان فرماييد در ضمن بفرماييد . تماشاى اين نوع برنامه‌ها در تلويزيون چه حكمى دارد ؟\r\nجواب : اگر در انظار عمومى نباشد اشكالى ندارد .\r\nسؤال 1047 - آيا مىتوان بيمارى كه امكان طهارت عورتين توسّط خودش وجود ندارد ، را تطهير نمود ؟\r\nجواب : چنانچه مستلزم نگاه و لمس نباشد ، يا اين كه به وسيله همسر انجام شود ، اشكالى ندارد ؛ در غير اين صورت تنها در موارد ضرورت مىتوان انجام داد .\r\nسؤال 1048 - نگاه كردن به عكس برهنه زنان اهل كتاب و مشركين ، بدون لذّت و شهوت و بدون آن كه مقدّمه گناه شود ، چه حكمى دارد ؟\r\nجواب : اگر منظور از برهنه اين است كه موهاى سر خود را نپوشانده باشند در فرض مسأله بالا كه فسادى بر آن مترتّب نمىشود ، اشكالى ندارد ؛ امّا اگر منظور ، برهنه مادرزاد و يا نيمه عريان است ، جايز نيست .\r\nسؤال 1049 - مكالمه تلفنى بين پسر و دختر و مراوده طرفين جهت دوستى چه حكمى دارد ؟ اگر اين گونه امور مقدّمه‌اى براى تحقيق پيرامون ازدواج با وى باشد ، آيا جايز است ؟\r\nجواب : جايز نيست ؛ مگر به مقدارى كه براى تحقيق در ازدواج ضرورت دارد .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nنفقه\r\nسؤال 1050 - نفقه ( خوراك ، پوشاك و مسكن ) فرزند تا چندسالگى بر پدر واجب است ؟\r\nجواب : هرگاه فرزند توانايى اداره كردن زندگى خويش را نداشته باشد و پدر بتواند نفقه او را بدهد بر او لازم است و سنّ خاصّى شرط نيست ؛ ولى فرزند نبايد در تأمين زندگى خود كوتاهى كند ، اگر كوتاهى كند چيزى بر پدر نيست .\r\nسؤال 1051 - شوهر در عقد زوجيّت و قبل از دخول مىگويد : « قدرت برگزارى مراسم عروسى را از لحاظ مالى ندارم » ، زوجه هم مىگويد : « فقط با رعايت شرايط و تشريفات مرسوم و عرف محل حاضرم به خانه شوهر بروم » در فرض مسأله آيا زوجه مستحقّ نفقه مىباشد ؟\r\nجواب : اگر در عقد نكاح چنين شرطى ذكر نشده ، زوجه حقّ امتناع ندارد ؛ و اگر امتناع كند حقّ نفقه ندارد .\r\nسؤال 1052 - زنى به سبب آتش‌سوزى در منزل شوهر ، در بيمارستان بسترى و سپس فوت كرده است ، آيا هزينه بيمارستان او بر عهده شوهرش مىباشد ؟\r\nجواب : احتياط واجب آن است كه شوهر هزينه درمان او را بدهد .\r\nسؤال 1053 - شخصى براى مدّتى از طريق دادگاه زندانى شده است ، سرانجام يا با حصول برائت و يا تحمّل حبس از زندان آزاد مىشود ، اگر به همسر و يا عائله تحت كفالت وى ، در طول اين مدّت ، از طريق كميته امداد حضرت امام ( رحمه الله ) و يا ساير مراجع حمايتى وجهى به عنوان نفقه داده شده باشد ، يا هيچ وجهى داده نشده باشد ؛ در هر دو صورت آيا عائله زندانى حقّ مطالبه نفقه معوّقه خود را خواهد داشت ؟\r\nجواب : احتياط واجب آن است كه نفقه آنها را بپردازد يا با آنها مصالحه كند .\r\nسؤال 1054 - آيا شخص ثالثى مىتواند نفقه زوجه را ضمن عقد ازدواج ، تعهّد نمايد\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nو هرگاه بين اين زن و شوهر راجع به نفقه اختلافى به وجود آيد ، نفقه زوجه را پرداخت نمايد ؟\r\nجواب : مانعى ندارد كه شخص ثالثى ضمانت نفقه را بنمايد .\r\nسؤال 1055 - آيا براى همسر و فرزندان شخصى كه از راه نامشروع كسب درآمد مىكند ، جايز است كه از درآمد او استفاده كنند ؟\r\nجواب : اگر مىدانند نفقه‌اى كه به آنها پرداخته است از همان پول است ، تصرّف در آن جايز نيست ؛ مگر در حال ضرورت .\r\nسؤال 1056 - امام ( رحمه الله ) در تحرير الوسيله ، جلد 2 ، صفحه 306 ، مسأله دوّم فرموده‌اند : « اگر زوج حقوق زن را از قبيل نفقه نپردازد ابتدا حاكم زوج را الزام مىكند و در صورت عدم تأثير او را تعزير مىنمايد » در صورتى كه فتواى حضرتعالى مطابق با اين فتواست ، آيا مراد از الزام صدور دستور قضايى است ، يا صدور حكم به الزام ؟\r\nجواب : منظور اين است كه حاكم شرع او را مجبور مىكند كه نفقه زن را بپردازد و هرگاه ترتيب اثر ندهد او را تعزير كند .\r\n\r\nاحكام اولاد\r\nسؤال 1057 - مردى به مسافرت رفته و مسافرتش بيش از يك سال به طول كشيده است . در اين مدّت همسرش پسرى به دنيا آورده كه بعداً باعث اختلاف بين زوجين شده و بدين سبب مرد زنش را طلاق داده است . اينك آن زن از دنيا رفته و آن پسر بزرگ شده و حقّش را مىخواهد . مرد مىگويد : « زنم اين بچّه را بعد از يك سال از مسافرتم به دنيا آورده است ، او پسر من نيست ؛ هرچند همسرم عفيفه و مؤمنه بوده ، و از او هيچ بدى نديده‌ام » و زن تا آخر عمرش مىگفت : « اين بچّه فرزند شوهرم است و روز قيامت حقّم را خواهم گرفت » . اكنون چند سؤال مطرح است :\r\nالف ) آيا قول شوهر كه مىگويد : « چون زن بچّه را بعد از يك سال از جدايى او به\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nدنيا آورده است پس فرزند من نيست » قبول مىشود ؟\r\nب ) اگر مشكوك باشد كه زن بچّه را بعد از دوازده ماه از سفر زوج ، يا قبل از دوازده ماه به دنيا آورده است ، حكم چيست ؟\r\nج ) حكم ارث و محرميّت اين پسر نسبت به آن زن و شوهر و بچّه‌هاى آن دو چيست ؟\r\nد ) حكم خود اين پسر فى حدّ ذاته چيست ؟\r\nجواب : چنانچه تولّد بچّه از آن زن معلوم باشد و شوهر ادّعا كند كه بعد از يك سال از مسافرت او بوده و دليلى بر ادّعاى خود نداشته باشد ، آن بچّه متعلّق به آن زن و شوهر است و با هر دو محرم است و از هر دو ارث مىبرد ؛ ولى اگر مرد بتواند با دليل شرعى ثابت كند كه بعد از يك سال از سفر او متولّد شده است فرزند او محسوب نمىشود .\r\nسؤال 1058 - دخترى از طريق نامشروع باردار شده است و اين حمل را به پسرى نسبت مىدهد ؛ ولى آن پسر مىگويد : « من يقين دارم قبل و بعد از من افراد ديگرى نيز با او ارتباط داشته‌اند » اين حمل شرعاً به كداميك از آنها تعلّق دارد ؟ مهر المثل اين دختر را چه كسى بايد بپردازد ؟\r\nجواب : اگر با اختيار و رضايت دختر بوده مهر المثل تعلّق نمىگيرد ، و اگر به جبر و اكراه بوده هر كدام از آنها بايد مهر المثل جداگانه‌اى بدهند ؛ و در مورد فرزند اگر ثابت شود چند نفر با او زنا كرده‌اند و معلوم نشود بچّه منتسب به كداميك است ، بايد با قرعه تعيين كنند .\r\n\r\nاحكام شير دادن\r\nسؤال 1059 - دخترى از سنّ هفت‌ماهگى به بعد ، به مدّت سه ماه و بطور متفرّقه ، روزى يك بار يا دو بار ، از زنى شير خورده است و در همين روزها از شير مادر ، يا از\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nشير خشك ، يا آب قند ، نيز استفاده كرده است و بعضى مواقع در طول اين سه ماه ، 7 الى 10 روز اصلًا از شير آن زن استفاده نكرده است ، آيا اين دختر فرزند رضاعى آن زن محسوب مىشود ؟\r\nجواب : در فرض مسأله ، با توجّه به اين كه گوشت و استخوان آن كودك تا حدّى به وسيله شير آن زن روييده است ، فرزند رضاعى او محسوب مىشود .\r\nسؤال 1060 - خوردن شير همسر توسّط شوهر چه حكمى دارد ؟ اگر خوردن شير از روى شهوت باشد حكمش چيست ؟\r\nجواب : در هر حال اشكال ندارد .\r\nسؤال 1061 - در مسأله 2132 توضيح المسائل حضرتعالى آمده است : « هرگاه مردى بخواهد زن برادرش به او محرم شود مىتواند دختر شيرخوارى را با اجازه ولىّ او به عقد موقّت خود درآورد و در همان حال زن برادرش آن دختر را شير كامل دهد ، بعد از آن كه شير دادن تمام شد مىتواند مدّت عقد موقّت را به او ببخشد » به نظر مىرسد احتياجى به قسمت اخير مسأله نباشد ؛ زيرا معقوده به عقد موقّت با خوردن شير كامل بر برادر حرام مىشود و نيازى به بخشيدن مدّت ندارد ؟\r\nجواب : درست است ؛ قسمت اخير مسأله زياد است ، و در چاپهاى اخير حذف شده است .\r\nسؤال 1062 - با توجّه به اين كه هر طفل بايد دو سال كامل از شير مادر استفاده نمايد ، آيا شير دادن بعد از دو سال شرعاً اشكال دارد ؟\r\nجواب : حرام نيست .\r\n\r\nاحكام حضانت\r\nسؤال 1063 - در مواردى كه بين زوجين مفارقت حاصل مىشود و فرزند مشتركى دارند ، در خصوص حقّ حضانت پدر يا مادر نسبت به فرزند مشترك فتواى مشهور\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nاين است كه مادر در مورد فرزند دختر تا 7 سالگى و در مورد فرزند پسر تا دو سالگى اولويّت در حضانت دارد سپس در حضانتِ پدر است . از آنجا كه مادّه 1169 قانون مدنى با الهام از اين فتوا تنظيم شده است ، محاكم دادگسترى نيز در موارد مطروحه در پرونده‌هاى جارى بر اين اساس عمل مىنمايند ولى اين امر چند مشكل اجرايى در بر دارد :\r\nالف ) تعلّق عاطفى فرزندان ، اعمّ از پسر و دختر ، در سنين پايين به مادر بيشتر است و گرفتن پسر بچّه‌هاى 2 تا هفت‌ساله از مادر ، در موارد زيادى موجب اخلال در مسائل تربيتى و عاطفى آنان مىشود .\r\nب ) غالباً پدرهاى ازدواج نكرده در نگهدارى اين گونه كودكان دچار مشكلات مهمّى مىشوند و بيشتر به خاطر لجاجت ، اصرار در گرفتن كودك دارند و بعد از تحويل غالباً كودك را به عمّه ، يا مادربزرگ ، يا يكى ديگر از اقوام مىسپارند و خود مباشرت در حضانت ندارند .\r\nج ) به دليل تعلّق عاطفى شديد بين مادر و فرزند ، در اغلب موارد گرفتن پسر بچّه 3 يا 4 ساله از مادر موجب عسر و حرج بر مادر است ، در صورتى كه با حضانت مادر ، پدر نيز از طريق اعمال ولايت و نظارت كلّى ، با بچّه‌هاى خود ارتباط دارد و فشارى بر وى وارد نمىشود .\r\nد ) نگران‌كننده‌ترين نكته اين است كه در مواردى كه در يك خانواده بيش از يك فرزند وجود دارد ، بچّه‌ها با هم مأنوس و وابسته مىباشند و جدا كردن بچّه‌هاى خردسال از يكديگر و سپردن بعضى به پدر و بعضى به مادر ، فشار شديدى بر آنان وارد مىآورد .\r\nاز طرفى بر طبق فتاواى برخى از فقها ، از جمله مرحوم آية اللّه العظمى خوئى ( رحمه الله ) اولويّت در حضانت تا سن 7 سالگى ، هم در دختر و هم در پسر ، با مادر است و\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nاحاديثى ، از جمله روايت ايّوب بن نوح « 1 » ، نيز دلالت بر اين مسأله دارد . نظر حضرتعالى در اين مسأله چيست ؟\r\nجواب : در صورتى كه مصالح فرزندان واقعاً به خطر بيفتد و گرفتار ضرر عاطفى شديدى شوند ، مىتوان حضانت را به مادر سپرد .\r\nسؤال 1064 - زنى هستم كه چندين سال قبل ، بنا به عللى همسرم مرا طلاق داد و حضانت تنها فرزندمان ، كه دخترى خردسال بود ، نيز به من سپرده شد . با تمام مشكلات اقتصادى كه جهت تأمين مخارج زندگى دخترم وجود داشت ، او را بزرگ نمودم ، حال كه دخترم به سنّ ازدواج رسيده است ، شوهر سابقم اصرار دارد كه دختر را از من بگيرد . قابل ذكر است كه :\r\n1 - در طول مدّتى كه از هم جدا شده‌ايم ، هيچ گونه كمكى از جانب شوهر سابقم براى دخترش نرسيده است .\r\n2 - چون دخترم در طول اين مدّت پدرش را اصلًا نديده است ، شديداً در برابر تقاضاى پدرش امتناع مىكند ، با توجّه به مطالب فوق به دو سؤال زير پاسخ فرماييد :\r\nالف ) آيا شوهرم حق دارد دختر را از من بگيرد ؟\r\nجواب : هرگاه دختر به سنّ بلوغ رسيده ، نه پدر مىتواند او را اجبار كند و نه مادر ؛ بلكه نزد هر كدام ميل داشته باشد ، مىتواند زندگى كند .\r\nب ) نفقه دخترم بر عهده كيست ؟ آيا مىتوانم حقوق و نفقه او را از شوهر سابقم مطالبه كنم ؟\r\nجواب : در صورتى كه به ميل خود نفقه او را داده‌ايد ، نمىتوانيد از پدر او چيزى بگيريد ؛ ولى اگر پدر نفقه او را نمىداده و شما به اين قصد نفقه او را داده‌ايد كه از او بگيريد ، حق داريد كه نفقه را مطالبه كنيد .\r\n\r\n\r\n","description":"","footnote":"\r\n( 1 ) . وسائل الشّيعه ، جلد 15 ، ابواب احكام الاولاد ، باب 81 ، حديث 6 و 7 .\r\n","page_name":" 360 ","page_number":360},
  {"content":"\r\n\r\nسؤال 1065 - آيا ولايت و حضانت زنازاده با زانى است ؟\r\nجواب : ولايت و نفقه بر عهده زانى و حضانت طبق موازين فقهى با زانى و زانيه است .\r\nسؤال 1066 - زنى است كه شوهرش بر اثر تصادف از بين رفته و پنج فرزند از او باقى مانده است ، كه بعضى كبير و بعضى صغير هستند ، اين زن با ميل و رضايت خود حقّ حضانت اولادش را به جدّ پدرى بچّه‌ها واگذار كرده و كلّا حقّ حضانت را از خود اسقاط نموده است ؛ بعد از يك سال و اندى ادّعاى رجوع حقّ حضانت مىكند ، آيا حقّ رجوع دارد ؟\r\nجواب : بعد از واگذارى حقّ حضانت ، حقّ بازگشت ندارد .\r\nسؤال 1067 - زوجه علاوه بر بذل تمام يا مقدارى از مهريّه ، سرپرستى بدون نفقه و يا با نفقه فرزندان دختر بالاتر از هفت سال خود را بر عهده مىگيرد ؛ ولى بعد از طلاق از نگهدارى اطفال امتناع ميورزد ، آيا دادگاه مىتواند زوجه را به حضانت از فرزندان دختر الزام كند ، يا اين كه حضانت به زوج منتقل مىشود ؟\r\nجواب : چنانچه شرعاً ( از طريق مصالحه ، يا شرط ضمن العقد ) موظّف شده باشد ، دادگاه مىتواند زوجه را به نگهدارى اطفال اجبار كند .\r\nسؤال 1068 - چندى پيش راجع به يك نزاع خانوادگى چند سؤال از محضرتان نموديم كه فرموديد : « در صورت احراز حرج واقعى و عدم رضايت زوج به طلاق ، حاكم شرع مىتواند ولايتاً طلاق را اجرا كند » حال پس از مذاكره مجدّد با زوج ، ايشان قبول كرده است كه همسرش را طلاق شرعى بدهد مشروط بر اين كه همسرش در محكمه مدنى كشور سوئد به صورت رسمى كلًا از حضانت فرزندان صرف نظر كند و امر نگهدارى فرزندان را به شوهر بسپارد ، همسرش اظهار مىدارد كه جدايى از فرزندانم برايم بسيار مشكل و غير قابل تحمّل است ؛ لكن شوهر اصرار دارد كه يا بچّه‌ها را بطور كامل در اختيار او بگذارد كه بتواند آنها را به هر كشورى كه\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nبخواهد ببرد و زن هيچ حقّى نداشته باشد و يا اين كه حاضر به طلاق نيستم ، آيا شوهر مىتواند امر طلاق را منوط به انصراف قانونى همسرش از حضانت فرزندان نمايد ؟\r\nجواب : در صورتى كه شوهرش حقّ شرعى خود را در مورد حضانت مطالبه كند و حاضر به طلاق باشد ، نمىتوان اجباراً صيغه طلاق را جارى كرد ؛ ولى مىتوان مرد را وادار كرد كه به مقدار متعارف به زن ، حقّ ديدن بچه‌ها را بدهد و مرد بايد از اين امر امتناع نكند و مسأله حضانت غير از مسأله حقّ ديدار است .\r\n\r\nمسائل متفرّقه ازدواج\r\nسؤال 1069 - آيا ازدواج واجب است ؟\r\nجواب : ازدواج از مستحبّات مؤكّد است ؛ مگر در مواردى كه انسان بترسد كه اگر آن را ترك كند به گناه مىافتد ، كه در اين صورت واجب مىشود .\r\nسؤال 1070 - آيا خواهر و برادر مىتوانند از عقيقه همديگر بخورند ؟\r\nجواب : مانعى ندارد .\r\nسؤال 1071 - با عنايت به اين كه گروه زيادى از متديّنين در خصوص امر ازدواج قبل از هرگونه مشورت و معارفه‌اى متوسّل به استخاره مىشوند و سنّت نبوى ازدواج را به بهانه استخاره ردّ و يا به تعويق مىاندازند و سدّى در جهت تشكيل كانون گرم ، صميمى و عاطفى زوجين جوان ايجاد مىكنند ، آيا اين كار صحيح است ؟\r\nجواب : استخاره هميشه بايد بعد از مطالعه جوانب مسأله و مشورت باشد ، اگر فكر انسان بجايى رسيد جاى استخاره نيست و اگر فكر به جايى نرسيد جاى استخاره است .\r\nسؤال 1072 - اگر شخصى دخترى را به عقد شرعى خود درآورد ، و به دلايلى ازدواج به فسخ يا طلاق منجر شود ، آيا مرد شرعاً مكلّف است اين مطلب را به اطّلاع خانم\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nديگرى كه مىخواهد با او ازدواج كند برساند ؟\r\nجواب : ضرورتى ندارد .\r\nسؤال 1073 - استمنا كردن براى شخص جوانى كه 25 سال سن دارد و نمىتواند ازدواج كند ، چه حكمى دارد ؟\r\nجواب : حرام است ؛ بايد به فكر راههاى مشروع باشد .\r\nسؤال 1074 - اگر زنى به بهانه اختلافات خانوادگى از شوهر خود اطاعت نكند و اطرافيان او ، حتّى با تهمت و دروغ گفتن به شوهر ، مانع رفتن او به پيش شوهرش شوند ، آيا زن و اطرافيانش گناهكارند ؟\r\nجواب : زن بدون دليل نمىتواند نشوز اختيار كند و همچنين اطرافيان او بدون دليل حق ندارند در اين مسأله دخالت كنند ، و اگر اين كار را انجام دهند گناهكارند .\r\nسؤال 1075 - نظرخواهى جوانى از دخترى ، بدون اجازه ولى ، به وسيله نامه چه حكمى دارد ؟\r\nچنانچه در ابراز علاقه و به كارگيرى الفاظ در اين جهت مبالغاتى شود تا در تصميم دختر مؤثّر افتد چگونه است ؟\r\nجواب : خواستگارى اشكالى ندارد و مشروط به اجازه ولى نيست ؛ مگر اين كه منشأ مفاسدى گردد ، كه در اين صورت جايز نيست .\r\nسؤال 1076 - اگر كسى همسرى را عقد نمايد ، آيا پدر و مادر دختر مجاز هستند زن و شوهر قانونى را از هم دور نگه دارند و نگذارند آن دو با هم به تفريح رفته و در كنار هم باشند ؟\r\nجواب : در صورتى كه بر اساس عرف و عادت محل عقد انجام شده و مردم در آن محل براى فرستادن دختر همراه شوهر مادام كه عروسى نكرده‌اند رسوم و عاداتى دارند ، بايد طبق آن عمل شود .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nسؤال 1077 - آيا ارگانهاى دولتى حق دارند در زندگى زناشويى افراد تحقيق كنند ، كه آيا در قرارداد ازدواج و يا طلاق شبهه‌اى وجود دارد ؟ و در صورت برخورد با شبهه و شك ، آيا حق دارند به عنوان شكايت شبهه خود را به جاهايى بفرستند ؟\r\nجواب : آنها نبايد در زندگانى خصوصى مردم تجسّس كنند .\r\nسؤال 1078 - استفاده از وسايلى مثل قرص ، اسپرى يا پماد دارويى ، براى تقويت قوّه شهوانى و لذّت بردن بيشتر در هنگام آميزش جنسى با همسر ، از نظر شرعى چه حكمى دارد ؟\r\nجواب : اگر موجب ضرر و مفسده‌اى نشود مانعى ندارد .\r\nسؤال 1079 - چنانچه شخصى از دخترى براى خودش خواستگارى كند و از طرف پدر دختر جواب مثبت بگيرد و پس از تحمّل مخارجى از قبيل مخارج جلسه خواستگارى ، لباسهاى نامزدى ، جواهرات ، سوغات و هدايا ، جريان ازدواج به هم بخورد ، چنانچه انصراف از طرف پدر دختر يا بالعكس از طرف داماد باشد ، هر كدام چه حكمى دارد ؟ آيا خواستگار مىتواند مخارج خود را مطالبه نمايد ؟\r\nجواب : هدايايى كه موجود است بازپس گرفته مىشود ؛ ولى خرجهايى كه شده است قابل بازپس گيرى نيست ؛ مگر اين كه قول قطعى داده باشد و بدون دليل موجّهى اعلان انصراف كند .\r\nسؤال 1080 - به نظر حضرتعالى در ازدواج دو جوان بهتر است چه چيزهايى معيار باشد ؟\r\nجواب : بالاترين معيار ايمان و تقوا و اطاعت فرمان خدا و صفاتى است كه موجب محبّت و سازش با يكديگر است .\r\nسؤال 1081 - آيا مرد ضامن جهيزيّه همسرش مىباشد ؟ اگر شوهر فوت كرد و جهيزيّه همراه ديگر ماتركش در اختيار ورثه قرار گرفت ، آيا ورّاث ضامن هستند ؟ اگر در حين مطالبه ، كلّ جهيزيّه يا بعضى از آن وجود نداشت و ورثه هم اظهار\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبىاطّلاعى نمودند آيا ورثه ضامن هستند ؟\r\nجواب : اگر ثابت شود شوهر در حفظ آن كوتاهى كرده مسئول است در غير اين صورت مسئوليّت ندارد ؛ و جهيزيّه زن جزء تركه شوهر نمىشود و اگر ورثه بدون اجازه زوجه در آن تصرّف كنند ضامن هستند .\r\nسؤال 1082 - در بعضى از مناطق طبق عرف محل ، در حين عقد زوجه قيد مىگردد كه اجناسى به عنوان جهيزيّه از سوى زوج تهيّه و تحويل خانواده زوجه گردد و پس از تحويل به عنوان مال پدرى صورت جلسه و همراه زوجه به خانه شوهر فرستاده مىشود ، بعداً در مالكيّت آن اختلاف مىشود ، با توجّه به اين كه از نيّت زوج در حين تهيّه و تحويل اجناس اطّلاعى نيست ، آيا اجناس قيد شده ملك زوجه مىباشد يا زوج ؟\r\nجواب : در فرض مسأله مالك تمام آنها زوجه است .\r\nسؤال 1083 - مردى همسرش را با ميل خودش به سفر حجّ تمتّع برده و بعداً به علّت عدم سازش او را طلاق داده است ، بعد از مدّتى با پيشنهاد زوجه و با مهريّه « مسافرت مكّه معظّمه و سفر كربلا در صورت امكان » ازدواج كردند كه اين ازدواج نيز به طلاق منجر شد و در مورد مهر بين آنها اختلاف شده است ، در اين مورد سؤالاتى مطرح مىباشد :\r\nالف ) چون زوج قبلًا همسرش را به سفر حجّ تمتّع برده لذا در موقع عقد مجدّد نيّت او از مسافرت مكّه معظّمه ، سفر عمره بوده است ، اكنون زوجه ادّعاى حجّ تمتّع دارد ؛ از آنجا كه در عقدنامه چيزى جز كلمه مسافرت مكّه قيد نگرديده وظيفه او چيست ؟\r\nجواب : مىتواند او را به حجّ تمتع يا عمره ببرد .\r\nب ) هزينه سفر مكّه بر چه اساس و معيارى تعيين مىگردد ؟\r\nجواب : بر اساس قيمت سازمان حج و زيارت مىباشد .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nج ) آيا شرط امكان در اين جمله : « مسافرت مكّه معظّمه و سفر كربلا در صورت امكان » شامل مكّه و كربلا هر دو مىشود ؟ آيا مهريّه مذكور ، فقط در دوران زناشويى لازم الاجرا مىباشد يا بعد از آن هم معتبر است ؟\r\nجواب : شرط امكان در هر دو مورد است و منظور اين است كه موانعى بر سر اين راه نباشد ، و زوج در هر صورت بايد به آن عمل كند ، و اگر از هم جدا شدند وسايل اين سفر را براى زوجه فراهم كند .\r\nسؤال 1084 - با توجّه به اين كه در حال حاضر تعداد دختران و زنان آماده ازدواج بمراتب بيشتر از پسران و مردان آماده ازدواج است و عدم توجّه به اين مسأله اساسى مشكلات عديده اخلاقى در جامعه اسلامى ايجاد مىنمايد ، آيا مردانى كه شرايط لازم ازدواج مجدّد را دارند ، اين ازدواج بر آنها واجب مىشود ؟\r\nجواب : ارقامى كه ذكر كرديد چندان مطابق واقع نيست و ازدواج مجدّد بر افرادى كه گفتيد واجب نمىباشد و اگر شرايط ازدواج براى افراد مجرّد آسان بشود ظاهراً مشكل حل مىشود .\r\nسؤال 1085 - شوهرم بدون اجازه من پول مرا به دخترش كه از زن اوّل اوست ، جهت تهيّه جهيزيّه داده است . استفاده كردن از اين جهيزيّه براى آن دختر و شوهرش چه حكمى دارد ؟ لازم به تذكّر است كه آن دختر و شوهرش از راضى نبودن من اطّلاع ندارند . البتّه قبلًا خودم جهيزيّه براى اين دختر جمع‌آورى كرده بودم ، ولى الآن راضى نيستم ؛ امّا شوهرم مىگويد : « همان اجازه قبلى را عمل كرده‌ام و جهيزيّه را به دخترم داده‌ام » .\r\nجواب : تصرّف آن زن و شوهر در جهيزيّه‌اى كه بدون رضايت شما تهيّه شده جايز نيست . و اگر قبلًا نمىدانسته‌اند بايد بعد از اطّلاع و آگاهى تصرّف نكنند و اگر جهيزيّه‌اى با ميل خودتان قبلًا داده‌ايد و هنوز موجود است مىتوانيد بازپس بگيريد .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nسؤال 1086 - شنيده‌ام كه اگر شوهرى زنش را چهار ماه ترك كند از عقد او خارج مىشود . شوهرم بعد از بچّه سوّم يك سال مرا ترك كرده ، در صورتى كه در يك منزل زندگى مىكرديم . بعد يك بار با من نزديكى كرده و من باردار شدم ؛ لطفاً بفرماييد :\r\nالف ) آيا بچّه چهارم ما نامشروع است ؟\r\nجواب : ترك كردن بيش از چهار ماه حرام است ؛ ولى موجب جدايى مرد از زن نمىشود ، بنابراين فرزند شما مشروع است .\r\nب ) باز دو سال مرا ترك كرده و بعداً به مدّت يك سال رابطه نزديكى داشتيم . آيا كار ما نامشروع بوده است ؟\r\nجواب : از جواب بالا معلوم شد .\r\nج ) 18 سال است كه شوهرم مرا ترك كرده است ، در صورتى كه زير يك سقف زندگى مىكنيم و او 75 سال و من 48 سال دارم ، ولى من جلوى او حجاب نمىگيرم ، آيا او به من نامحرم است ؟\r\nجواب : شما با هم محرم و زن و شوهر هستيد و مشكلى از اين جهت و از جهت عبادت نداريد .\r\nد ) من با تمام وجود كمبود شوهر را احساس مىكنم و به خاطر فرزندانم طلاق نگرفته‌ام و شوهر ديگرى اختيار نكردم . آيا عبادت من ، مثل زن بيوه صحيح است ؟\r\nجواب : از جواب بالا معلوم شد .\r\nه - ) من كه 21 سال در كنار شوهرم مانده‌ام ، آيا مىتوانم مالى به عنوان غرامت از شوهرم بگيرم ؟\r\nجواب : هرگاه نفقه را گرفته‌ايد ، از او طلبى نداريد .\r\nو ) شوهرم قبل از من دو زن ، سه دختر و سه پسر دارد و خانه آنها جداست . من خانه خود را به عنوان حق‌ّالزّحمه از شوهرم مىخواهم ، ولى ما در روستا ساكن هستيم و ساختمان ما سند رسمى ندارد او مىخواهد وصيّتنامه بنويسد و به من\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nانتقال بدهد و تمام وسايل منقول و غير منقول خود را به من ببخشد . آيا دستخطّ خودش قابل قبول است ؟\r\nجواب : آرى دستخطّ خودش قابل قبول است ؛ ولى توجّه داشته باشيد آن را به عنوان حق‌ّالزّحمه بگيريد و دو نفر شاهد نيز پاى آن را امضا كنند كه كسى نتواند آن را انكار كند .\r\nسؤال 1087 - مردى با زنى ازدواج مىنمايد ، در حالى كه زن ، در كرمان و مرد در يزد شاغل بوده است و هر دو با علم و اطّلاع از شغل و محلّ كار همديگر ازدواج نموده‌اند ، حال مرد مىگويد : « چون اختيار مسكن با من است بايد به يزد بيايى » و زن مىگويد : « اگر بخواهم به يزد بيايم شغل و سابقه ده‌ساله خدمتم از دست مىرود ، تو زمانى كه با من ازدواج كردى مىدانستى كه من در كرمان شاغل هستم ، لذا بناى ازدواج بر كار كردن در كرمان بوده است ، پس من با تو نمىآيم » . آيا حق با مرد است يا با زن ؟\r\nجواب : اگر طرفين از وضع يكديگر آگاه بوده‌اند و عرف و عادت محل بر پيروى زن در چنين موردى از مرد نباشد ، راهى جز توافق و تراضى طرفين بر محلّ سكونت نيست .\r\nسؤال 1088 - در محلّى رسم است كه از طرف داماد در ايّام عيد گوسفندى به عنوان عيدى به منزل عروس مىبرند ، اين گوسفند ملك كيست ؟ عروس يا پدرش يا برادرانش ؟\r\nجواب : اگر قبل از آمدن عروس به خانه شوهر هدايايى ببرند ، مال عروس است .\r\nسؤال 1089 - زن و مردى به هنگام ازدواج مسيحى بوده‌اند ، زن بعداً اسلام را قبول مىكند ، ولى مرد مسيحى مىماند . شوهر ، زن خود را بر انجام فرائض دينى تشويق مىكند و مىخواهد كه فرزندان او هم مسلمان بشوند . وقتى از او سؤال مىشود كه\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nشما چرا اسلام را قبول نمىكنيد ؟ جواب مىدهد : هنوز وقت اين امر نرسيده است ، حكم اين زن چيست ؟\r\nجواب : در صورتى كه شوهر مسلمان نشود ، زن بدون طلاق از او جدا مىشود و عدّه نگه مىدارد و شوهر مىكند ؛ مگر اين كه مرد در باطن مسلمان باشد ؛ هرچند به عللى حاضر به اظهار آن نگردد .\r\nسؤال 1090 - همان گونه كه مىدانيد روز به روز فاصله بين بلوغ جنسى و سنّ ازدواج ، رو به افزايش است و اكنون به حدود 12 الى 13 سال رسيده است ( چه در مورد دختران و چه در مورد پسران ) ؛ اين مسأله باعث شده كه روابط پنهانى و نامشروع دختران و پسران از اصلىترين مشكلات جوانان به حساب آيد . در اين رابطه‌ها حرمت شرعى 100 % است و گاهى آثار و تبعات اجتماعى و روانى نيز به دنبال دارد . حال سؤال اين است كه با توجّه به خوددارى جوانان از ازدواج ( به دليل مشكلاتى مانند تحصيل ، شغل و مسكن ) و سود نبخشيدن تفريحاتى مانند ورزش ، و غيره و همچنين نپذيرفتن رياضت و رهبانيّت در طىّ اين دوران ( و بلكه ناممكن بودن آن در بعضى اوقات ) و از همه مهمتر روا نبودن سكوت در مقابل اين همه خلاف شرع و اثراتى كه از بُعد معنوى و عبودى بر روح و جان جوانان مىگذارد لطفاً بفرماييد كه :\r\nآيا دعوت عمومى دختران و پسرانى كه داراى روابط نامشروع هستند و به ادامه آن اصرار ميورزند ، با حفظ همان ميزان رابطه ، به ازدواج غير دائم ، با اذن ولى يا بدون اذن ولىّ ، صحيح است ؟ آيا اين عمل اخراج از حرام به حلال است ، كه در برخى روايات ابواب متعه به آن اشاره شده است ؟\r\nجواب : دعوت به سوى اين رابطه ظاهراً مشروع ، مفاسد زيادى در بر دارد و تجربه نشان داده كه غريزه سركش جنسى هرگز آنها را در يك مرحله محدود نمىكند ؛ بلكه غالباً به مراحل ديگر مىكشاند كه سبب مشكلات عظيم براى جامعه\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمىگردد . بعلاوه چون اين گونه ارتباط مسئوليّت و تقيّد خاصّى همراه ندارد ، در يك نفر محدود نمىشود و ممكن است يك فرد با چند نفر نيز رابطه برقرار كند كه مفاسد آن بر كسى مخفى نيست .\r\nبنابراين ، از چنين طريقى در شرايط فعلى جامعه ما بايد صرفنظر كرد و به طرق ديگر ، از جمله تشويق به ازدواجهاى ساده ، ازدواجهايى در حدّ عقد بدون عروسى و همچنين مبارزه با عوامل تحريك‌كننده اقدام شود ، كه اگر اين عوامل كم شود مسأله بسيار محدودتر خواهد شد . تشويق به سرگرميهاى سالم مانند ورزش و غير آن نيز سهمى در كنترل اين امر دارد ، منتها بايد جوانان را تشويق كرد در ورزش از لباسهاى مناسب استفاده كنند ، تا نتيجه معكوس ندهد .\r\nسؤال 1091 - اگر يكى از زوجين در غياب زوج ديگر و در حين مكاتبه با او ، از جملات و كلماتى استفاده نمايد كه موجب تحريك نويسنده و خواننده شود ، آيا اين كار جايز است ؟ ( منظور از نويسنده و خواننده زوجين است ؛ نه بيگانه )\r\nجواب : در صورتى كه نامه آنها به دست ديگرى نيفتد ، اشكالى ندارد .\r\nسؤال 1092 - آيا ازدواج شخصى كه قبلًا عمل منافى عفّت انجام داده ، با دختر باكره جايز است ؟ آيا اظهار اين مطلب لازم است ؟\r\nجواب : ازدواج او اشكالى ندارد ؛ ولى اظهار كار خلاف جايز نيست ؛ همين اندازه كه توبه واقعى كند ، كافى است .\r\nسؤال 1093 - شوهرم پس از بيست سال زندگى مشترك و با داشتن دو فرزند ، بدون اجازه اين جانب ، همسر دوّمى اختيار نموده كه باعث پاشيدگى زندگى مشتركمان شده ، و از آن تاريخ اصلًا رعايت عدالت را در هيچ زمينه‌اى ننموده است . يك بار كه شوهرم در منزل همسر دوّمش بود به آنجا رفتم كه مشاجره لفظى كوتاهى بين من و همسر دوّم او اتّفاق افتاد ، بدين جهت شوهرم مرا نزد همسر دوّمش به شدّت كتك زد كه منجر به خونريزى بينى گرديد و از آن روز به بعد به ناچار در منزل پدرم به سر\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nمىبرم ، زيرا در منزل خودم احساس امنيّت نمىكردم . اكنون همسرم شرط بازگشت به زندگى و شروع مجدّد آن را منوط به عذرخواهى از همسر دوّم مىداند و مىگويد : « بايد از آن كتك‌كارى نيز بگذرى » . اين امر موجب از بين رفتن غرور من نزد فاميل و فرزندانم مىباشد ، لذا خواهشمند است شرعاً تكليف مرا در اين مورد معيّن كنيد .\r\nجواب : چنانچه شما به همسر دوّم اهانت كرده‌ايد وظيفه شما اين است كه حلّيّت بطلبيد ؛ ولى شوهر شما نمىتواند بازگشت به زندگى را مشروط به اين كار كند و اگر شوهر شما ، شما را زده و مجروح كرده ، بايد ديه بدهد يا از شما حلّيّت بطلبد و محيط امن و امانى را براى زندگى شما فراهم سازد و بدانيد اين گونه مشكلات جز با مدارا كردن طرفين و عفو و گذشت و رعايت اصول عدالت ، حل نخواهد شد .\r\nسؤال 1094 - دو سال پيش تجديد فراش كردم . از زمان ازدواج مجدّد ، همسر اوّلم بنا را بر بىحرمتى ، فحّاشى و اهانتهاى بسيار زننده گذاشته است . در آخرين بار همسر اوّلم پس از شكستن شيشه‌هاى درب ورودى منزل همسر دوّمم و ورود بعنف به منزل ، با درگيرى با من و فحّاشى بسيار زننده و تهديد نسبت به همسر دوّم ، با من درگير شد كه بىاختيار او را كتك زدم ( البتّه چنانچه ديه‌اى داشته باشد ، مرقوم فرماييد تا بپردازم ) . با اين توضيحات لطفاً بفرماييد كه آيا عذرخواهى همسر اوّلم از همسر دوّم به خاطر تهديدات زياد و فحّاشى و بدگويى و گفتن كلمات بسيار زننده و موهن ، كه باعث تزلزل شديد زندگى من شده است ، لازم است ؟\r\nجواب : اوّل اين كه شما بايد در چنين شرايطى با نهايت خويشتن‌دارى و صبر و حوصله و تحمّل مشكلات ، رفتار نماييد و در بسيارى از موارد براى حفظ حيثيّت خود و جلوگيرى از تشنّج از حقوق خود بگذريد .\r\nدوّم اين كه اگر همسر اوّل ناراحتى براى همسر دوّم ايجاد كرده ( يا بالعكس ) ، بايد از طريق عذرخواهى و طلب حلّيّت جبران كند .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nسؤال 1095 - با توجّه به اين كه قرار نامزدى تا قبل از وقوع عقد طبق قانون مدنى موجب علقه زوجيّت نمىباشد ، لطفاً بفرماييد : رفتن دو نامزد پسر و دختر باكره ، يا دو نامزد مرد و زن بيوه به تنهايى به خيابان يا خارج از شهر و يا به شهر ديگرى غير از شهر خود به منظور تفريح و گردش جايز است ؟ يا اين كه مشمول تعزيرند ؟\r\nجواب : مادام كه عقد شرعى خوانده نشده باشد جايز نيست .\r\nسؤال 1096 - اين جانب مدّت سه سال است كه خواستگار دارم ؛ ولى به علّت اين كه خواهر بزرگترم ازدواج نكرده ، خانواده‌ام به خواستگارانم جواب ردّ مىدهند . در حال حاضر 27 سال سن دارم . آيا جايز است كه بنده براى حفظ حرمت خواهرم ازدواج نكنم ؟ اگر ازدواج كنم آيا در حقّ خواهرم خيانت كرده و دچار معصيت شده‌ام ؟\r\nجواب : شما شرعاً و اخلاقاً مىتوانيد ازدواج كنيد و خيانت و بىاحترامى نسبت به خواهرتان نخواهد بود .\r\nسؤال 1097 - بعضى از دختران با سنّ بالا ( 30 و 35 سال ) خود را در محدوديّتهايى از نظر ازدواج قرار مىدهند ، مثلًا مىگويند : « فقط با سادات ازدواج مىكنيم » . آيا در چنين شرايط سنّى ، دختران مىتوانند خود را در چنين محدوديّتهايى قرار بدهند ، و ازدواج خود را به تأخير بيندازند ؟\r\nجواب : اين گونه محدوديّتها به مصلحت دختران نيست ؛ حتّى اگر نذر كنند و آن نذر سبب مشكلاتى در زندگى آنان شود ، آن نذر هم اعتبارى ندارد .\r\nسؤال 1098 - بعضى از مؤمنين نذر مىكنند كه دختر خود را فقط به سيّد بدهند ، بر اثر اين محدوديّتها گاهى برخى از دختران تا سن 30 سالگى ، بلكه بالاتر ، هنوز ازدواج نكرده‌اند . آيا چنين وضعى ، ظلم به دختران و خلاف عقل و شرع به حساب نمىآيد ؟\r\nآيا پدر و مادر از نظر دستور شرع ، حق دارند كه چنين محدوديّتى را در ازدواج دختر خود ايجاد كنند ؟\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nجواب : پدر و مادر حق ندارند درباره دختر يا پسر خود نذر كنند ، يا محدوديّتى از اين نظر قائل شوند ؛ حتّى اگر خود دختران هم نذر كنند و سبب بروز مشكلاتى شوند ، نذرشان اعتبارى ندارد .\r\nسؤال 1099 - آيا در ازدواج ، اخذ پول گزاف اضافه بر مهريّه از داماد جايز است ؟ به گونه‌اى كه اگر تهيّه نشود عروسى معطّل مىماند ، در حالى كه افراد پولدارى كه كفو دختر نيستند بدون در نظر گرفتن رضايت دختر ، با پدر و مادر او سازش كرده ، پول مىدهند و دختر را مىگيرند ؛ امّا جوان بىپول ، و لو هم‌كفو دختر باشد ، محروم مىماند . آيا در چنين مواردى اخذ پول جايز است ؟\r\nجواب : در ازدواج تنها پرداختن مهريّه و آنچه در عقد شرط شده لازم است و در همه حال رضايت دختر شرط است ، و مهريّه و شرايط ، منوط به رضايت زوج و زوجه است و زايد بر آن مشروع نيست . و سزاوار است مسلمانان در تمام اين موارد از سختگيرى و هزينه‌هاى گزاف پرهيز نمايند .\r\nسؤال 1100 - با توجّه به اين كه زن و مرد شريك زندگى يكديگرند آيا مرد مىتواند بدون اذن زن خود وجهى به ديگران بذل و يا كمك كند ، همچنين آيا زن مىتواند بدون اذن مرد از درآمد شوهر ، و لو به صورت صدقه ، به كسى بذل و بخشش كند ؟\r\nجواب : مرد و زن هر كدام اختياردار مال خويش هستند ؛ و بدون رضايت ديگرى حق تصرّف در مال او ندارند .\r\nسؤال 1101 - آيا زوج مىتواند طلاهايى را كه براى زوجه‌اش در زمان عقد يا عروسى يا پس از آن خريده و تحويل او داده است و معلوم نيست كه قصد تمليك داشته يا نه ؟ و نيز وضعيّت هبه آن نامعلوم است ، هرچند احتمال هبه در قبال اعمال مشروع غير از استمتاعات زياد است ، استرداد نمايد ؟\r\nجواب : ظاهر كار اين است كه آنها به او بخشيده شده است ؛ ولى بازپس گرفتن آن مادامىكه اصل آن موجود باشد جايز است ؛ امّا اگر آن را تبديل كرده شوهر\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nنمىتواند آن را بازپس بگيرد .\r\nسؤال 1102 - من در قم مشغول دروس حُوزوى مىباشم ، زن و فرزندانم در افغانستان تحت سرپرستى پدر و مادرم مىباشند . مىخواهم آنها را نزد خودم بياورم ؛ امّا پدر و مادرم از شدّت علاقه‌اى كه به نوه‌هايشان دارند اجازه اين كار را نمىدهند ، وظيفه من و پدر و مادرم را بفرماييد .\r\nجواب : شما شرعاً مىتوانيد آنها را نزد خود بياوريد ؛ ولى بهتر اين است كه سعى كنيد پدر و مادر را نيز راضى كنيد .\r\nسؤال 1103 - حكم اسلام در مورد ختنه دختران چيست ؟ و مراد از ختنه دختران چه مىباشد ؟\r\nجواب : در مورد ختنه دختران و زنان آنچه از منابع فقه و حديث شيعه و اهل سنّت استفاده مىشود اين امور است :\r\nالف ) ختنه كردن دختران و زنان نزد علماى شيعه به اجماع و اتّفاق واجب نيست ؛ ولى حكم به استحباب آن كرده‌اند . « 1 »\r\nب ) نزد علماى اهل سنّت نيز مشهور عدم وجوب است و « ابن قدامه » در « مغنى » تصريح كرده كه قول اكثر اهل علم عدم وجوب است . « 2 »\r\nج ) در روايات شيعه تصريح به عدم وجوب شده است ، مرحوم صاحب وسائل احاديث متعدّدى در اين زمينه دارد ، از جمله در خبر أبو بصير از امام باقر ( عليه السلام ) نقل شده كه فرمود : « امّا السنهء فالختان على الرجال و ليس على النساء » و در همان باب روايات ديگرى نيز نقل مىكند ؛ در كتب حديث عامه در مسند احمد حنبل نيز عدم وجوب آن در مورد زنان از پيغمبر اكرم ( صلى الله عليه و آله ) نقل شده است . « 3 »\r\nد ) در مورد طريقه آن در روايات تصريح شده كه آن عضو مخصوص از ريشه\r\n\r\n\r\n","description":"","footnote":"\r\n( 1 ) . جواهر الكلام ، جلد 31 ، صفحه 262 .\r\n( 2 ) . مغنى ابن قدامه ، جلد 1 ، صفحه 100 و 101 .\r\n( 3 ) . وسائل الشّيعه ، جلد 15 ، صفحه 166 ، باب 56 ، ابواب احكام اولاد .\r\n","page_name":" 374 ","page_number":374},
  {"content":"\r\n\r\nبرداشته نشود ؛ بلكه تنها قسمت بالاى آن برداشته شود ؛ توضيح اين كه در بالاى فرج قطعه گوشت كوچكى وجود دارد كه ختنه مربوط به آن است . « 1 »\r\nه - ) در حال حاضر در محيط اسلامى به اين امر عمل نمىشود ؛ زيرا به اتّفاق علماى شيعه جزء واجبات نيست و لزومى ندارد اقدام به چنين كارى كنند . « 2 »\r\nسؤال 1104 - آيا كادو و هدايايى را كه بستگان عروس ، كه فاميل داماد نيستند ، مىآورند تماماً متعلّق به عروس ( زوجه ) است ؟\r\nجواب : آرى متعلّق به زوجه است ؛ مگر اين كه بگويند متعلّق به داماد است ، و يا قرائن قطعى حكايت از آن كند .\r\nسؤال 1105 - اگر عروس و دامادى با هم فاميل باشند ، آيا كادو و هدايايى كه ضمن عروسى براى ايشان مىآورند ، متعلّق به هر دوى ايشان است ؟\r\nجواب : آنچه زنانه است متعلّق به عروس و آنچه مردانه است متعلّق به داماد و بقيّه مشترك است .\r\nسؤال 1106 - آيا بطور كلّى و در هر صورت پس از فوت زوجه ، جهيزيّه او جزء ماترك است ؟\r\nجواب : جهيزيّه ، جزء ماترك زوجه است .\r\nسؤال 1107 - مركز توانبخشى و نگهدارى معلولين ذهنى « اميد سروستان » حدود 100 نفر از عقب‌افتادگان ذهنى و جسمى پسر بالاى 15 سال را بطور شبانه‌روزى ، سرپرستى و نگهدارى مىكند ، اين عدّه طبيعتاً داراى غريزه جنسى بوده و چون در محيط شبانه‌روزى زندگى مىكنند ممكن است در بعضى مواقع و به دور از چشم مددياران اقدام به كارهاى نامشروعى كنند . اين اعمال :\r\nالف ) از نظر اسلام گناه است .\r\n\r\n\r\n","description":"","footnote":"\r\n( 1 ) . مسند احمد ، جلد 5 ، صفحه 75 .\r\n( 2 ) . وسائل الشّيعه ، جلد 12 ، ابواب ما يكتسب به ، باب 18 ، حديث 1 ، صفحه 92 .\r\n","page_name":" 375 ","page_number":375},
  {"content":"\r\n\r\nب ) باعث شيوع امراض مقاربتى مىگردد .\r\nج ) ممكن است به صورت عادت همه‌گير شود .\r\nد ) خطر شيوع بيمارى ايدز هم وجود دارد .\r\nبا توجّه به مشكلات ذكر شده و اين كه براى اين گونه افراد معلول ذهنى ازدواج ممنوع مىباشد ، آيا مىتوان اين گونه افراد را به طرق مختلف پزشكى ، يا با اعمال جرّاحى از غريزه جنسى محروم كرد ؟\r\nجواب : محروم كردن آنها از غريزه جنسى جايز نيست ؛ ولى مىتوان به وسيله داروهايى كه مثلًا در غذاى آنها ريخته مىشود ، يا از طرق ديگر ، غريزه جنسى آنها را كم كرد تا به سراغ اين امور نروند .\r\nسؤال 1108 - آيا در شرع مقدّس اسلام تغيير سنّ شرعى و قانونى ازدواج دختران از 9 سال به 15 سال مجاز است ؟\r\nجواب : سنّ نه سالگى سنّ تكليف است و الزاماً سنّ ازدواج نيست .\r\nتوضيح اين كه ازدواج در صورتى جايز است كه دختر رشد جسمانى كافى براى ازدواج داشته باشد و در صورتى كه كارشناسان بطور خصوص يا بطور عام تأييد كنند كه فلان دختر يا عموم دختران در محيط ما ، در فلان سن ، رشد جسمانى كافى براى ازدواج ندارند ، ازدواج در چنان سنّى حرام است .\r\nبه تعبير ديگر بلوغ به حسب ادلّه شرع چهار مرحله دارد .\r\nالف ) بلوغ به معناى سنّ تكليف و رعايت واجب و حرام و نماز و مانند آن .\r\nب ) بلوغ به معناى آمادگى براى روزه بطورى كه مايه ضرر و زيان و بيمارى پسران و دختران نشود .\r\nج ) بلوغ براى ازدواج بطورى كه دختران از نظر جسمى آمادگى كافى داشته باشند و خطر افضا و نقايص ديگرى در كار نباشد .\r\nد ) بلوغ و رشد براى مسائل اقتصادى و مالى بطورى كه در معاملات مغبون نشوند . از آنچه در بالا گفته شد جواب سؤال روشن شد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nفصل سى و يكم : احكام طلاق\r\n\r\nشرايط طلاق\r\nسؤال 1109 - شخصى مىخواهد همسر خود را كه دوشيزه و غير مدخوله مىباشد ، طلاق بدهد ؛ آيا در اين طلاق شرط است كه زوجه از حيض پاك باشد ؟\r\nجواب : در زوجه غير مدخوله ، خالى بودن از حيض شرط نيست .\r\nسؤال 1110 - آيا پسران زن و شوهر مىتوانند به عنوان شهود طلاق والدين خود باشند ؟\r\nجواب : اگر پسران او بالغ و عادل باشند ، مىتوانند شهود طلاق شوند .\r\nسؤال 1111 - در مورد طلاق اهل تسنّن شنيده شده است كه آنها ، مخصوصاً شافعىها ، صيغه طلاق جارى نمىكنند ؛ بلكه به صرف اراده جدايى و لفظ « تو مطلّقه‌اى » اكتفا مىكنند ، آيا صحّت دارد ؟ آيا حضور شاهدين عدلين را لازم نمىدانند ؟\r\nجواب : طلاق اهل تسنّن اگر واجد شرايط شرعيّه ، مانند شاهدين عدلين ، نباشد در مورد شيعيان كفايت نمىكند ؛ ولى درباره خودشان اگر چنين طلاقى دارند از باب قاعده الزام طلاقشان مقبول است و مشهور در ميان آنان عدم اعتبار شاهدين است ؛ بلكه شيخ در « خلاف » اجماع فقهاى اهل سنّت را بر عدم اعتبار شاهدين ادّعا مىكند .\r\nسؤال 1112 - زن و شوهرى ايرانى و شيعه پس از چند سال زندگى مشترك ، در\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nايران از يكديگر طلاق گرفته‌اند . سپس هر دو به استراليا هجرت كرده و پس از 5 سال مجدّداً با يكديگر ازدواج مىكنند . مُجرى اين ازدواج يك نفر سنّى بوده كه در عرف ايرانيان مقيم « سيدنى » به عنوان وكيل ازدواج شرعى معروف بوده و هست . پس از ازدواج دوباره از يكديگر طلاق مىگيرند ، ليكن اين بار طلاق مدنى بوده ( مطابق قوانين استراليا ) و طلاق شرعى انجام نشده است . سپس بعد از دو سال زن توسّط همان عاقد با مرد ديگرى ازدواج نموده و اكنون باردار است . زن اخيراً مطّلع شده كه طلاق استراليايى او از شوهر اوّلش از نظر شرعى معتبر نيست و لذا ازدواج با شوهر دوّم نيز دچار اشكال است . ايشان اظهار مىدارد مطلقاً تصوّر نمىكرده كه طلاق دادگاه استراليايى بدون اعتبار باشد ؛ خصوصاً كه وكيل فوق‌الذّكر ، ازدواج مجدّد ايشان را با همسر دوّم اجرا كرده است . اكنون زن و همسر دوّمش بسيار نگرانند ، حلّ مشكل آنها چگونه است ؟\r\nجواب : با توجّه به اين كه طلاق فاقد شرايط شرعيّه ، يعنى حضور دو شاهد عادل بوده ، باطل است و زن در عقد شوهر اوّل است و حتّى اگر از شوهر اوّل طلاق شرعى بگيرد ، ازدواج او با شوهر دوّم مشكل است ؛ مگر اين كه ثابت شود كه ازدواج دوّم زن با شوهر اوّل باطل بوده است ، در اين صورت مشكلى با شوهر دوّم ندارد .\r\nسؤال 1113 - يكى از برادران اهل سنّت زوجه خويش را در يك جلسه و در حالت عصبانيّت سه طلاق كرده است ، علماى اهل سنّت گفته‌اند : « طلاق بائن واقع شده و زوجه‌اش بر او حرام شده است و بايد محلّل بگيرد » . اگر آن مرد سنّى شيعه شود چه حكمى دارد ؟\r\nجواب : احتياط واجب آن است كه نسبت به آنچه در گذشته واقع شده معامله مذهب سابق را كند ، يعنى احتياطاً محلّل بگيرد .\r\nسؤال 1114 - شخصى زوجه مدخولٌ بهاى خود را طلاق مىدهد و تمام مهر\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nالمسمّى را به زوجه پرداخت مىكند ، زوجه فقط نفقه ايّام عدّه را به زوجش بذل و گذشت مىنمايد ، در قبال بذل نفقه ايّام عدّه ، آيا طلاق خلعى مىباشد يا رجعى ؟ ( در صورتى كه مهريّه را خود دريافت مىنمايد ) .\r\nجواب : بذل نفقه ايّام عدّه كافى نيست ؛ زيرا هنوز نفقه‌اى واجب نشده است ؛ بعلاوه زوجه مختلعه نفقه ندارد ، نفقه مخصوص مطلّقه رجعيّه است ، بنابراين طلاق مذكور رجعى است .\r\n\r\nعدّه\r\nسؤال 1115 - زنى به عقد ازدواج مردى در مىآيد و سپس عروسى مىكنند و به خانه شوهر مىرود ، مرد توان نزديكى ندارد ؛ ولى استمتاعات ديگر غير از نزديكى صورت گرفته است ، متأسّفانه زندگى مشترك آنها منجر به طلاق مىشود ، آيا زن بايد عدّه طلاق نگهدارد ؟ و در صورت طلاق ، آيا مهريّه زن نصف مىشود ؟ آيا زن براى ازدواج بعدى باز احتياج به اذن پدر يا جدّ دارد ؟ آيا اين دختر مىتواند خود را به عقد موقّت ديگرى درآورد ؟\r\nجواب : در فرض مسأله زن عدّه ندارد و مهر او با طلاق نصف مىشود و هنوز حكم باكره را دارد .\r\nسؤال 1116 - اگر شخصى زنى را براى خود عقد دائم يا موقّت نمايد و تمام تمتّعات ( غير از دخول ) را ببرد و بعداً او را طلاق بدهد ، يا مدّتش تمام بشود ، يا مدّتش را ببخشد ، آيا در اين صورت مىتواند بدون رعايت عدّه طلاق ، خواهر يا دختر آن زن را عقد كند ؟\r\nجواب : چنين زنى عدّه ندارد و ازدواج با خواهر يا دختر او بلامانع است .\r\nسؤال 1117 - شخصى زن غير يائسه‌اى را به عقد موقّت خود به مدّت 6 ماه درمىآورد و قبل از اتمام مدّت ( مثلًا پس از دو ماه ) مابقى مدّت را ( كه چهار ماه\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمىباشد ) بخشيده و آن زن را به عقد دائم خود در مىآورد ؛ لطفاً بفرماييد :\r\nالف ) آيا عدّه لازم است ؟\r\nجواب : عدّه لازم نيست ، هرچند دخول حاصل شده باشد .\r\nب ) با توجّه به اين كه آثار عقود از زمان انعقاد عقد جارى مىشود ، چنانچه در فرض بالا ، پس از بذل مدّت ، زن را به عقد دائمى خود درآورد و قبل از دخول طلاق دهد ، آيا در اينجا نگهداشتن عدّه بعد از طلاق لازم است ؟\r\nجواب : چنانچه زن بخواهد با ديگرى ازدواج كند بايد عدّه نگهدارد .\r\nج ) اگر عدّه لازم است مدّت عده دو طُهر است يا سه طُهر ؟ و به عبارتى زن بايد عدّه بذل مدّت را نگه دارد ، يا عده طلاق را ؟\r\nجواب : با توجّه به اين كه طلاق قبل از دخول بوده عدّه ندارد ؛ ولى بايد باقيمانده عدّه عقد موقّت را نگه دارد .\r\nد ) در فرض مسأله بالا ، آيا زن مصداق غير مدخولٌ بها در عقد دائم مىباشد ؟\r\nجواب : نسبت به عقد دائم مصداق غير مدخولٌ بهاست ؛ ولى نسبت به عقد موقّت سابق چون مدخولٌ بها بوده عدّه او باقى است ؛ هرچند بقاى عدّه مزاحم ازدواج شوهر سابق نمىباشد ؛ ولى مانع ازدواج ديگران خواهد بود .\r\nه - ) در صورتى كه جواب منفى است ، دليل آن چيست ؟ آيا عنوان مدخوله‌اى كه ناشى از عقد متعه مىباشد مىتواند در عقدى كه بعداً منعقد شده و آثار خاصّ آن بر آن بار مىشود تأثير بگذارد ؟\r\nجواب : از جواب بالا معلوم شد .\r\nسؤال 1118 - عدّه زنان بدون رحم ( يعنى زنى كه رحمش را برداشته‌اند ) چقدر است ؟\r\nجواب : زنانى كه رحم ندارند و طبعاً حائض نمىشوند و به سن يائسگى نرسيده‌اند بايد سه ماه عدّه طلاق نگه دارند .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nسؤال 1119 - آيا زن در صورت يقين به عدم انعقاد نطفه ، مىتواند قبل از سپرى شدن ايّام عادت اقدام به ازدواج كند ؟\r\nجواب : عدّه در واقع حريم زوجيّت است و فلسفه و حكمت آن منحصر به انعقاد نطفه نيست ؛ به همين دليل اگر مرد سالها جدا از زن خود زندگى كند ، يا در مسافرت باشد بعد از طلاق ، عدّه بر زن مدخوله غير يائسه واجب است .\r\nسؤال 1120 - امروزه از نظر پزشكى امكانات آزمايشگاهى و تجهيزاتى نظير سونوگرافى وجود دارد كه در كوتاهترين زمان مىتوان بطور قطع ، يقين حاصل نمود كه زنى در اثر همبسترى و نزديكى باردار شده است يا خير ؟ حال با چنين فرضى ، آيا مدّت عدّه طلاق همان است كه قبلًا در احكام آورده شده ، يا قابل تغيير است ؟\r\nجواب : همان گونه كه قبلًا اشاره شد عدّه تنها مربوط به مسأله باردارى نيست ؛ بلكه در واقع حريم زوجيّت است ؛ لذا اگر زنى چند سال از شوهرش دور باشد سپس او را طلاق دهد ، بايد عدّه نگه دارد .\r\nسؤال 1121 - امروزه با استفاده از دارو ( خوراكى - تزريقى ) ، يا به كار بردن وسايل پيشگيرى پزشكى ، بطور قطع مىتوان از باردارى زن جلوگيرى كرد ، با چنين فرضى آيا بر زنانى كه از امكانات فوق استفاده مىكنند لازم است عدّه نگه دارند ؟\r\nجواب : از جواب بالا معلوم شد .\r\nسؤال 1122 - در صورتى كه زمان فهميدن اشتباه در وطى به شبهه مدّتى پس از وطى باشد ، آيا در اين صورت نيز نگاه داشتن عدّه لازم است ؟\r\nجواب : احتياط نگه‌داشتن عدّه است .\r\nسؤال 1123 - هرگاه زنى از شوهر خود به صورت خُلع طلاق گرفته باشد و قبل از پايان مدّت عدّه طلاق شوهرش از دنيا برود ، آيا چنين زنى عدّه وفات نيز دارد ؟\r\nجواب : در اين گونه موارد كه طلاق ، طلاق بائن است عدّه وفات ندارد ؛ هرچند احتياط بهتر است .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n\r\nطلاق خُلع و مبارات\r\nسؤال 1124 - زنى براى شوهرش چنين مىنويسد : « مهرم را مىبخشم و آنچه از شما گرفته‌ام پس مىدهم و هر آنچه داده‌ام را مىبخشم ، به شرط اين كه مرا طلاق دهى » شوهر در جواب گفته است : « به اين درخواست با شرايط فوق موافقت مىكنم » حال سؤال اين است كه :\r\nالف ) آيا اين ورقه موافقت بدوى ، طلاق به حساب مىآيد ؟\r\nب ) آيا اين نوشته دلالت بر وكالت ضمنى مىكند ؟\r\nج ) اگر شخص ثالث با استناد به اين ورقه صيغه طلاق را جارى كند ، آيا طلاق صحيح است ؟\r\nجواب : طرفين بايد به شخص ثالثى وكالت بدهند كه در مقابل بذل اموال مزبور صيغه طلاق خلع را با حضور عدلين جارى كند .\r\nسؤال 1125 - بر مبناى توافق زوجين قرار شد زوجه علاوه بر مهريّه ، مبلغى را نيز جهت طلاق خلع به شوهر بپردازد ؛ ولى بعد از اجراى طلاق خلع ، زوجه ، يا وكيل او از دادن مال مورد توافق امتناع ميورزند . زوج نيز به مجرّد امتناع زوجه از بذل مال در همان زمان ، رجوع خويش را به همسر و خانواده‌اش اطّلاع مىدهد ، آيا در اين فرض بعد از رجوع و احراز آن ، طلاق بر هم مىخورد ؟\r\nجواب : هرگاه عدم پرداخت به عنوان رجوع به بذل باشد زوج حق دارد رجوع كند و امّا اگر صرفاً تعلّلى در پرداخت بوده باشد زوج حقّ رجوع ندارد و ازدواج زن بعد از عدّه جايز است ، و زوج مىتواند طلب خود را از زوجه بگيرد .\r\nسؤال 1126 - مردى در قبال بذل مهريّه زوجه ، او را طلاق داد ، و در ضمن آن حضانت فرزند خردسال خود را براى هميشه به زوجه داده است ، آيا بعد از گذشت ايّام عدّه و يا چند سالى كه طفل هنوز صغير است ، مرد مىتواند تقاضاى استرداد طفل را بنمايد ؟ و اگر بتواند ، آيا زن هم مىتواند به مهر خود رجوع و آن را مطالبه نمايد ؟\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nجواب : با موافقت طرفين قرارداد به هم مىخورد .\r\nسؤال 1127 - زوجه در طلاق خلع ، كه قبل از دخول صورت گرفته است ، تمام مهر خود را به زوج بذل نموده است ؛ آيا زوج حق دارد نصف مهر را بعد از طلاق مطالبه نمايد ؟\r\nجواب : حق ندارد .\r\nسؤال 1128 - خانم مطلّقه به طلاق خلعى با رجوع شوهرش موافقت كرده است ؛ مدّت زيادى عمل زناشويى انجام داده‌اند ؛ ولى زوجه رجوع به بذل نكرده است . با توجّه به اين مقدّمه به سؤالات زير پاسخ فرماييد :\r\nالف ) آيا عمل آنها صحيح است ؟\r\nجواب : تا زن رجوع به بذل نكند زوج حق رجوع ندارد ؛ ولى مىتواند با توافق طرفين او را عقد جديد بنمايد .\r\nب ) آيا كار آنان زناست ، يا وطى به شبهه محسوب مىشود ، و يا رجوع قهرى حساب مىشود ؟\r\nجواب : چون جاهل به مسأله بوده‌اند وطى به شبهه است و رجوع قهرى محسوب نمىشود و زنا هم نيست .\r\nج ) چنانچه بچّه‌دار شوند ، كيفيّت ارث چگونه است ؟ تكليف فعلى آنان چيست ؟ آيا بايد از هم جدا شوند ، يا نياز به طلاق مجدّد دارند ؟\r\nجواب : اولاد ايشان ملحق به ايشان است و در جميع احكام مانند بچّه حلال‌زاده است ؛ ولى اگر از اين به بعد بدون عقد جديد با هم آميزش كنند زنا محسوب مىشود .\r\nد ) در صورتى كه بدون طلاق جدا شوند على القاعده بايد عدّه نگه دارد . آيا از وقتى كه از شوهر جدا مىشود عدّه شروع مىشود يا بعد از توجّه ؟ در صورتى كه رجوع قهرى حساب شود ، آيا زن مالك مهريّه مبذوله مىشود يا نه ؟ در صورت\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nامكان تمام شقوق محتمله در اين موضوع را بيان فرماييد .\r\nجواب : به واسطه دخول مستحقّ مهر المثل مىباشد و احتياط واجب آن است كه زن عدّه نگه دارد و اگر عدّه طلاق خلع تمام نشده بنابر احتياط واجب بايد بقيّه عدّه را بگيرد و بعداً عدّه‌اى هم براى وطى به شبهه نگه‌دارد .\r\nسؤال 1129 - در طلاق خلع زوجه با بذل مهريه ، يا عند اللّزوم مازاد بر آن ، طلاق خود را از زوج تقاضا مىنمايد . سؤال اين است كه :\r\nالف ) آيا بذل مهريّه و مازاد بر آن در قالب عقد هبه ضمن طلاق خلع صورت مىگيرد ؟ اصولًا تمليك زوجه نسبت به زوج در طلاق خلع از لحاظ فقهى تحت چه عنوانى از عناوين فقهيّه است ؟\r\nجواب : بذل زوجه نوعى هبه معوّضه است ؛ ولى احكامى مخصوص به خود دارد .\r\nب ) در صورتى كه زوجه در طلاق خلع و در زمان عدّه به مبذول خود رجوع نمايد آيا محض رجوع وى ، مهريّه يا مال ديگرى كه توسّط زوجه بذل شده ، قهراً به ملكيّت زوجه برمىگردد و يا برگشت مال به ملكيّت زوجه مستلزم رجوع زوج است و تا زمانى كه زوج رجوع نكرده مال مبذول در ملكيّت زوج باقى است و تنها اثر رجوع زوجه به بذل اين است كه طلاق خلع كه بائن است تبديل به طلاق رجعى مىشود ؟\r\nجواب : صحيح همان تعبير اوّل است ؛ يعنى به محض رجوع زوجه به بذل ، مالكيّت او بازمىگردد .\r\nسؤال 1130 - چهار سال قبل از همسرم به طلاق خلع جدا شدم ؛ خانم در زمان عدّه تلفن كردند و بنده را همراه تنها فرزندمان دعوت كردند ، رجوع و نزديكى انجام گرفت . بعد نشستيم و صحبت كرديم و مطالب زير مطرح شد :\r\n1 - ما شرعاً رجوع كرديم ، ولى من محضر نمىآيم ، براى اين كه اگر اداره باخبر شود بنده را اخراج مىكند .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n2 - حقوق خود را ديگر به شما نمىدهم . گفتم چه بهتر ، شما هرطور بخواهى مىتوانى انجام دهيد .\r\n3 - مهريّه را كه بخشيده بود طلب كرد ، جواب دادم جاى خود باقى است .\r\n4 - از من خواست با برادرش صحبت كنم ، كه صحبت كردم و او را در جريان گذاشتم .\r\nالف ) آيا رجوع مزبور درست است ؟ اگر درست نباشد من مرتكب گناه شده‌ام ؟\r\nب ) اگر رجوع درست باشد ، آيا اين خانم مىتواند بدون جارى شدن صيغه طلاق با مرد ديگرى ازدواج نمايد ؟ اگر با مرد ديگرى ازدواج كرده باشد ، آيا اين زن نسبت به من حرام است ؟\r\nج ) اگر زن بعد از رجوع مهر خود را ببخشد ، آيا رجوع درست نيست ؟\r\nجواب : اگر قبل از اتمام عدّه ، زن از مهريّه‌اى كه بخشيده برگردد و مرد پس از آن رجوع كند رجوع صحيح است و بدون طلاق مجدّد از هم جدا نمىشوند و اگر زن بدون طلاق شوهر كند به شوهر اوّل حرام نمىشود ؛ امّا اگر بعد از تمام شدن عدّه رجوع كنند ، رجوع باطل است .\r\nسؤال 1131 - اين جانب با دخترى ازدواج نمودم و بعد از ازدواج از او نفرت پيدا كردم ؛ ولى از دادگاه تقاضاى طلاق نكردم ، امّا دختر تقاضاى طلاق كرد . من به دلايل عاطفى كه دختر مذكور بدبخت نشود با طلاق مخالفت كردم . با توجّه به اين كه قلباً هم به اين امر راضى هستم و مىخواهم او را طلاق دهم و با توجّه به اين كه دختر باكره است و فقط قسمت‌هايى از آلت مرد به مهبل دختر داخل شده است او را بايد چه نوع طلاقى داد ؟ اگر او را طلاق خلع بائن داده باشند آيا طلاق صورت گرفته است ؟ آيا ايشان بايد عدّه نگه دارد ؟ در ضمن دختر مهريّه خود را بخشيده است .\r\nجواب : اگر تمام حشفه داخل شده باشد عدّه لازم است ، در غير اين صورت عدّه واجب نيست و دخول و عدم دخول تأثيرى در نوع طلاق ندارد و امّا نوع\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nطلاق در صورتى كه زوج مايل به طلاق نباشد ، و لو به خاطر جهات عاطفى ، و تنها زوجه مايل باشد طلاق خلع است و الّا طلاق مبارات است .\r\nسؤال 1132 - اگر در ايّام طلاق خلع ، زن به مهر خود رجوع كند و زوج نتواند در يك قسط تمام مهر زوجه را پرداخت كند ، يا از پرداخت مهر معسر باشد ، يا بطور كلّى از پرداخت مهر امتناع كند ، آيا با اين اوصاف طلاق به قوّت خود باقى است ، يا اين كه به صرف رجوع زن به مهر بدون رضايت زوج ، طلاق باطل و ازدواج برقرار و مرد مكلّف به ادامه زندگى زناشويى با زوجه است ؟ يا اين كه طلاق برقرار و زوجه بايستى جهت وصول مهر خود ، به مراجع صالحه مراجعه و اقامه دعوا نمايد ؟\r\nجواب : در مدّت عدّه ، زن مىتواند بذل خود را بازپس گيرد و شوهر حق ندارد امتناع كند و بعد از بازپس گرفتن طلاق رجعى مىشود .\r\nسؤال 1133 - طلاقى كه به درخواست زوجه و بدون موافقت زوج واقع مىشود چه نوع طلاقى است ؟ آيا قاضى دادگاه مىتواند بدون رضايت زوج قبول بذل نمايد و رأى به طلاق خلع دهد ؟\r\nجواب : در مواردى كه دادگاه به خاطر تخلّفاتى از سوى زوج حقّ طلاق دارد و بازگشت و رجوع سبب تجديد مشكل مىشود ، مىتواند طلاق خلع دهد و بذل را از طرف زوج بپذيرد .\r\nسؤال 1134 - شخصى خانم خود را در حضور سه نفر عامى طلاق داده ، ولى صيغه را به صورت « بذلتُ » و بدون « على » خوانده است و خانم پس از اتمام عدّه ، ازدواج كرده است . حكم اين طلاق چيست ؟\r\nجواب : چنانچه بقيّه صيغه را مطابق آنچه در رساله ما آمده است خوانده باشد ، اشكالى ندارد ؛ زيرا طلاق به هر صورت واقع شده است .\r\nسؤال 1135 - شخصى سنّى مذهب در كشور هند با دخترى شيعه مذهب ازدواج مىكند ، پس از مدّتى در جايى ديگر با خواهر كوچكتر همسر خود ازدواج مىكند .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nحكم ازدواج اين مرد با خواهر همسرش چگونه است ؟ در صورتى كه اين كار حرام بوده ، آيا مىتواند پس از طلاق همسر خود ، دوباره آن خواهر را به عقد دائم خود درآورد ؟\r\nهمسر وى پس از اين جريان از شوهر خود تقاضاى طلاق خلعى دارد و 4 سال است كه مكرّراً از وى به وسيله نامه و يا تلفن اين تقاضا را تكرار مىنمايد ؛ ولى شوهر اين زن در موعد مقرّر براى طلاق حاضر نمىشود ، اين در حالى است كه در صورت تمايل زن دادگاههاى هند براى وى حكم طلاق صادر خواهن‌د كرد ؛ ولى ايشان مىخواهد حكم شرعى خود را بداند . لطفاً بيان نماييد كه در صورت عدم حضور شوهر ، طلاق خلعى چگونه صادر خواهد شد و تكليف اين زن چيست ؟ در ضمن شوهر او طلاق و نفقه نمىدهد .\r\nجواب : الف ) ازدواج او با خواهر دوّم حرام و باطل بوده و اگر مسأله را مىدانسته حدّ شرعى دارد ؛ ولى اگر خواهر اوّل را طلاق شرعى بدهد ، بعد از پايان عدّه او ، مىتواند با خواهر دوّم ازدواج كند .\r\nب ) در مورد طلاق خواهر اوّل ، اگر آن مرد بدون عذر شرعى نفقه او را قطع كرده و با او زندگى نمىكند ، حاكم شرع يا كسى كه از طرف او مجاز است به او اتمام حجّت مىكند ، اگر به وظيفه خود عمل نكرد مىتواند زن را طلاق خلعى بدهد و نفقه آن مدّت را از او بگيرد ، يا به جاى مال خلع حساب كند .\r\nسؤال 1136 - لطفاً به سؤالات چهارگانه زير پاسخ فرماييد :\r\nالف ) آيا براى مردى كه طلاق رجعى يا خلعى داده ، جايز است كه همسر مطلّقه‌اش را در زمان عدّه ، عقد موقّت كند ؟\r\nجواب : در طلاق خلع جايز است ، و در طلاق رجعى در واقع رجوع به نكاح سابق است و نكاح جديدى محسوب نمىشود .\r\nب ) اگر شخص مزبور در زمان عدّه ، صيغه عقد موقّت را بخواند و در زمان عدّه\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nآميزش كند ، آيا اين عقد موقّت ، رجوع محسوب مىشود ؟ در حالى كه در طلاق رجعى ، قصد رجوع ندارد و در طلاق خلع بدون رجوع به بذل ، رجوع صحيح نيست .\r\nجواب : در مواردى كه رجوع جايز است ، عقد مزبور ، مصداق رجوع است و در طلاق خلع ، عقد جديد محسوب مىشود .\r\nج ) در فرض مزبور ، اگر عقد موقّت رجوع محسوب نشود ، عدّه طلاق پس از انتهاى مدّت عقد موقّت چه مقدار است ؟\r\nجواب : احتياط آن است كه عدّه خلع تكميل شود ، سپس عدّه عقد جديد را شروع كند .\r\nد ) اگر شوهر در فرض مسأله بالا در اثناى عدّه و حتّى بعد از تمام شدن عدّه ، چندين بار آميزش كند و زن اكنون قصد دارد با مرد ديگرى ازدواج كند ، عدّه‌اى كه زن براى ازدواج با شوهر جديد بايد نگهدارد ، چه مدّت است ؟\r\nجواب : احتياط آن است كه عدّه طلاق خلع را بعد از پايان عقد موقّت تكميل كند ، سپس عدّه عقد موقّت را شروع كند .\r\n\r\nحكمين\r\nسؤال 1137 - در صورتى كه به علل ذيل بين زوجين اختلاف باشد ، آيا تعيين حكمين لازم است ؟\r\nالف ) مدّت مديدى زوج نفقه همسر خود را پرداخت نمىكند و اخذ نفقه از طريق دادگاه نيز ممكن نمىباشد .\r\nب ) عسر و حرج زندگى زوجه با همسر خود از نظر دادگاه ثابت شده است .\r\nج ) طلاق از ناحيه زوجه مطالبه شده است ؛ ولى زوج موافقت نمىكند .\r\nد ) زوج مفقود الاثر است و مدّت مقرّر از طرف دادگاه منقضى شده است .\r\nجواب : در مسأله حكميّت ظاهر آيه شريفه وجوب است و بسيارى از فقها نيز\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاز آن همين را فهميده‌اند و دليل بر خلاف آن نيست ، بنابراين در موردى كه اميد اصلاح هست حدّ اقل احتياط واجب عدم ترك آن است .\r\nسؤال 1138 - در مورد حكمين لطفاً به سؤال‌هاى زير پاسخ دهيد :\r\nالف ) در اختلاف شديد بين زوجين ، آيا جايز است كه از غير بستگان خود داورى برگزينند ؟\r\nجواب : اشكال ندارد .\r\nب ) اگر داور منتخب ( كه غير از بستگان است ) نسبت به زندگى زن و شوهر ناشناس ، بىاطّلاع و حتّى بىارتباط باشد انتخاب او چه حكمى دارد ؟\r\nجواب : بايد او را مطّلع كنند .\r\nج ) بر فرض كه داور از غير بستگان زوجين باشد ، و زن يا شوهر نسبت به رفتارهاى خلاف شرع يكديگر اعتراض داشته باشند ، آيا مىتوانند با چنين داورى مطرح كنند ؟\r\nجواب : به هر حال داور بايد از آنچه دخالت در داورى دارد آگاه شود .\r\nد ) آيا داور غير فاميل موجب مخدوش شدن حرمت خانواده‌ها نمىگردد ؟\r\nجواب : اگر داور فرد امينى باشد اشكال ندارد .\r\nه - ) آيا اين عمل و اقدام ، منطبق با اخلاق اسلامى است ؟\r\nجواب : از جواب بالا معلوم شد .\r\nسؤال 1139 - اين جانبه فرزانه ، مدّت پنج سال است به عقد شخصى به نام اسماعيل درآمده‌ام . ايشان در اين مدّت هيچ گونه سازشى با من نداشته ، بلكه مرا بازيچه دست خود قرار داده است ، به همين جهت در اين مدّت فقط چند ماه در خانه ايشان بودم و بقيّه مدّت را در منزل پدرم ، بدون هيچ گونه خرج و مخارجى ، بلاتكليف مانده‌ام . ايشان نه حاضر است با من زندگى كند و نه حاضر است مرا طلاق بدهد و مرا از حقّ شرعىام محروم نموده است . شكايت هم كرده‌ام و مدّت دو سال\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nاست كه كارمان به دادگاه كشيده است ؛ ولى به دليل حيله‌بازى ايشان هنوز تكليف مرا مشخّص نكرده‌اند . ايشان يا در دادگاه حاضر نمىشود و يا وقتى كه حاضر مىشود به خاطر اين كه مهريّه‌ام را نپردازد ، مىگويد : « من همسرم را مىخواهم » و به محض اين كه از دادگاه خارج مىشويم ، همه چيز را زير پا مىگذارد و مىگويد : « به هيچ وجه حاضر به زندگى با تو نيستم و تنها در صورتى كه از مهريّه‌ات بگذرى و جهيزيّه‌ات را نيز به من ببخشى ، حاضرم تو را طلاق بدهم » لطفاً به دو سؤال زير پاسخ فرماييد :\r\nالف ) تكليف من چيست ؟\r\nجواب : طبق دستور قرآن يك نفر از طرف شما و يك نفر از طرف شوهرتان حَكَم مىشود ، تا درباره كار شما تصميم بگيرند ، هرگاه شوهر نه راضى به زندگى شود و نه راضى به طلاق ، حاكم شرع مىتواند شما را در مقابل بذل مختصرى ، طلاق خُلع بدهد و مهريّه را از شوهرتان بگيرد .\r\nب ) او نه حاضر به سازش و نه حاضر به طلاق بوده و با اين وجود من بارها به منزل ايشان مراجعت كردم و سعى نمودم نگذارم زندگىام از هم بپاشد و موجب آبروريزى شود ، ولى او هيچ‌گونه اعتنايى نمىكند . آيا بنده در اين صورت مستحقّ نفقه خواهم بود ؟\r\nجواب : در فرض مسأله بالا ، شما مستحقّ نفقه خواهيد بود .\r\n\r\nمسائل متفرّقه طلاق\r\nسؤال 1140 - لطفاً در مورد اجرت المثل زحمات زن در منزل شوهر به سؤالات زير پاسخ دهيد :\r\nالف ) اگر طلاق به درخواست زوجه باشد ، آيا استحقاق دريافت حق‌ّالزّحمه كارهايى كه شرعاً به عهده وى نبوده و قصد تبرّع هم نداشته ، دارد ؟\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nجواب : زوجه در صورتى مىتواند اجرت كارهاى خود را مطالبه كند كه بگويد قصد تبرّع ندارد و زوج اين كارها را از او بخواهد .\r\nب ) اگر طلاق به درخواست زوجه نباشد ، آيا استحقاق دريافت حق‌ّالزّحمه كارهايى كه شرعاً به عهده وى نبوده و قصد تبرّع هم نداشته ، دارد ؟\r\nجواب : مسأله طلاق چه از طرف زوج باشد و چه به خواست زوجه ، هيچ ارتباطى با مسأله فوق ندارد ؛ حتّى بدون طلاق نيز در فرضى كه ذكر شد مىتواند مطالبه اجرت كند .\r\nسؤال 1141 - يكى از شروطى كه بر اساس تصويب شوراى عالى قضايى در سند عقد ازدواج گنجانده شده اين است كه زوج بعد از عقد ازدواج در كلّيّه دارايى خود با زوجه شريك خواهد بود و در صورت قبول زوج ، زوجه حق خواهد داشت در صورت طلاق نصف اموال شوهر را دريافت نمايد ، آيا زوجه با گرفتن نصف اموال بازهم استحقاق دريافت حق‌ّالزّحمه كارهايى را كه بدون قصد تبرّع در خانه شوهر انجام داده و شرعاً به عهده وى نبوده دارد ؟\r\nجواب : ظاهر اين شرط اين است كه جبران خدمات دوران ازدواج باشد ؛ ولى شرط مزبور چون آميخته به ابهام فراوان است ، شرعاً اشكال دارد .\r\nسؤال 1142 - شخصى قسم مىخورد كه ديگر با زوجه‌اش همبستر نشود و حاضر به شكستن قسم هم نمىباشد ، آيا حاكم شرع مىتواند زوجه او را طلاق دهد ؟\r\nجواب : تا چهار ماه مهلت دارد از قسم خود برگردد و كفّاره بدهد ، بعد از چهار ماه حاكم شرع او را مخيّر مىكند كه يا از قسم خود برگردد و يا طلاق دهد ، اگر هيچ‌كدام را قبول نكرد او را به زندان مىافكند و كار را بر او سخت مىگيرد كه يكى از آن دو برنامه بالا را انجام دهد و اگر اين امور ممكن نباشد و زوجه به عسر و حرج بيفتد حاكم شرع مىتواند او را طلاق دهد .\r\nسؤال 1143 - شخصى ، زنى را عقد شرعى كرده است ؛ ولى الآن مىگويد : « من با اين\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nخانم نه عروسى مىكنم و نه او را طلاق مىدهم » تمام مردم ، دوستان و نزديكان با تمام وسايل ممكنه بر وى فشار آورده‌اند تا شايد از اين تصميم منصرف شود ، ولى او از اين تصميم منصرف نمىشود ، وظيفه چيست ؟\r\nجواب : حاكم شرع با او اتمام حجّت مىكند ، اگر گوش نداد مىتواند آن زن را مطلّقه كند تا بعد از عدّه بتواند شوهر ديگرى انتخاب كند .\r\nسؤال 1144 - اين جانبه به عنوان همسر شرعى و قانونى با آقايى ازدواج كردم و حاصل اين ازدواج سه فرزند مىباشد . در ابتداى ازدواج از اين كه همسرم پيرو مذهب تشيّع نبوده مطّلع نبودم ، تا اين كه در خلال زندگى متوجّه شدم كه نامبرده پيرو فرقه اسماعيليّه مىباشد و به مقدّسات اسلام و محترمات شيعه بىاحترامى مىنمايد ، در حالى كه كلاهبردارى وى در اين مورد كاملًا محرز مىباشد . در طول زندگى از سوى شوهرم مورد شكنجه‌هاى فراوانى قرار گرفته‌ام كه هنوز آثار شكنجه مشخّص مىباشد ، علاوه بر اين وى معتاد به موادّ مخدّر است و حتّى حدود يك سال با شكنجه فراوان مرا وادار به استفاده از اين موادّ افيونى مىكرد و حتّى بچّه‌هاى كوچك را تحت شكنجه زياد قرار مىداد . به همين جهت تقاضاى طلاق كردم و بر اساس رأى دادگاه ، كه در غياب نامبرده صادر شد ، رأى بر حكم طلاق غيابى صادر شد و طلاق صورت گرفت ؛ ولى بر اثر اعتراض وى حكم طلاق غيابى مردود اعلام شده و وى حاضر به طلاق نمىباشد ، در حالى كه وى در طول اين مدّت ازدواج كرده است . اين جانب به مرحوم آية اللّه محمد حسين نابغ آيتى مراجعه كردم ، ايشان حكم كردند كه نامبرده از طايفه ملاحده است و اين طايفه هرچند اظهار اسلام مىكنند و لكن نماز و روزه و حج را به هيچ وجه قبول ندارند و پيش خودم بعضى از آنها منكر نماز ( به صورتى كه مسلمين انجام مىدهند ) مىباشند ، و همچنين در ماه مبارك رمضان روزه نمىگيرند و براى خود احكام خاصّى دارند و حج و بسيارى از واجبات ديگر را انجام نمىدهند ، لهذا از نظر حقير مرتد و ماندن زن در خانه آنان\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nحرام است ، با توجّه به اين كه قدرت تحمّل مردى خارج از دين اسلام و شكنجه او را ندارم ، از محضر مبارك استدعاى صدور حكم خدايى را دارم .\r\nجواب : در دو صورت شما مىتوانيد از او جدا شويد :\r\nاوّل اين كه به يقين بدانيد او نماز و روزه و ساير احكام اسلام را قبول نداشته و از اصل انكار مىكرده است كه در اين صورت بدون طلاق جدا مىشويد .\r\nدوّم اين كه ثابت شود شكنجه‌هاى طاقت‌فرسايى به شما مىدهد و زندگى با او عسر و حرج شديد داشته باشد ، در اين صورت حاكم شرع يا كسانى كه از طرف او مأذون هستند مىتوانند شما را طلاق دهند .\r\nسؤال 1145 - زوجه از خانواده مذهبى بوده و تا قبل از ازدواج چادرى و با حجاب كامل بوده است ، زوج بعد از ازدواج وى را وادار كرده كه با مانتو و روسرى ، حجاب خود را حفظ كند و از چادر استفاده نكند و زوجه اين موضوع را مغاير با شئونات خانوادگى خود دانسته و به اين علّت تقاضاى طلاق نموده است و به هيچ وجه حاضر نيست كه چادر را كنار بگذارد . آيا تقاضاى وى براى طلاق به اين جهت براى دادگاه قابل قبول مىباشد ؟ چنانچه پاسخ منفى باشد ، آيا زوجه موظّف به اجراى دستور زوج در اين مورد مىباشد ؟\r\nجواب : اين امر مجوّز تقاضاى طلاق نيست ؛ ولى زوجه مىتواند نظر زوج را در اين مورد رعايت نكند ، و زوج حقّ اجبار او را ندارد .\r\nسؤال 1146 - زوجه به علّت اين كه شوهرش وى را مجبور مىنمايد كه حجاب اسلامى را رعايت ننمايد و بعضاً در جلوى مهمانان نامحرم ، بدون حجاب حاضر شود و يا در خارج از منزل با آرايش و بدون رعايت كامل حجاب اسلامى بيرون رود ، از دادگاه تقاضاى طلاق نموده است . آيا عسر و حرج زوجه در اين مورد قابل قبول است ؟\r\nجواب : اگر اين كار از طرف شوهر به صورت وسيع تكرار شود و زوجه را در\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nتنگناى شديد روحى قرار دهد ، عسر و حرج ثابت است و حاكم شرع مىتواند او را طلاق دهد .\r\nسؤال 1147 - من زن دوّم شوهرم مىباشم . پس از اين كه زن اوّل ايشان فوت كرد من با ايشان ازدواج كردم ، ايشان از زن اوّل چهار پسر و دو دختر و از من يك پسر دارد ، من از داشتن شش بچّه ايشان باخبر بودم . لذا تمام اقوام با ازدواج ما مخالف بودند و مرا تحقير مىكردند .\r\nالآن هفت سال است كه من از شوهرم دور هستم و با اجازه او در يك بيمارستان عربستان سعودى مشغول پرستارى هستم . در طول هفت سال كه من زحمت كشيدم و پول به دست آورده‌ام شوهرم آن را بدون اجازه من صرف جهيزيّه دخترش كرد . اين بار كه به هندوستان رفته بودم بر سر قضيّه پول دعوا شد و من مطالبه طلاق كردم ، ولى ايشان طلاق نمىدهد در حالى كه سنّ من با ايشان تفاوت زياد دارد و من نمىتوانم با ايشان زندگى كنم . آيا من حقّ طلاق يك جانبه را دارم ؟\r\nجواب : هرگاه شوهر حاضر باشد به وظايف خود طبق عقدنامه‌اى كه با شما داشته عمل كند حقّ طلاق يك جانبه را نداريد ، ولى اموالى را كه از شما بدون اجازه برده بايد بطور كامل برگرداند .\r\nسؤال 1148 - پسرى ، دخترى را به عقد نكاح دائم خويش درمىآورد ، بعد از يك ماه با همديگر اختلاف پيدا مىكنند و در نتيجه اختلاف ، مدّت 6 سال در حال عقد مىمانند و پس از آن پسر با دختر ديگرى ازدواج مىكند . در ضمن جلسه‌اى در حضور ريش‌سفيدان و با تصويب آنها پسر علاوه بر اخذ مهر حاضر ، با گرفتن مبلغ 000 / 300 تومان ( كه مجموعاً 000 / 700 تومان مىشود ) راضى به طلاق مىشود ، امّا در برگه صورت جلسه طلاق اين شرط قيد مىشود كه دختر مزبور پس از طلاق نمىتواند با فلان شخص ازدواج كند و دختر كه صورت جلسه را امضا كرده است در آن زمان به اين شرط توجّه نداشته است . اين شرط از نظر شرعى چگونه است ؟\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nجواب : شرط مزبور باطل است و دختر مىتواند بعد از طلاق و مراسم آن ، با هر كس كه مىخواهد ازدواج كند .\r\nسؤال 1149 - زوجه به علّت عدم قدرت بارورى زوج و نياز شديد به داشتن فرزند ، خود را در حال عسر و حرج مىداند ، آيا با وجود اين موضوع مىتوان حكم به طلاق زوجه صادر كرد ؟\r\nجواب : جايز نيست ؛ مگر اين كه واقعاً خطر بيمارى روانى زوجه را تهديد كند .\r\nسؤال 1150 - زن شيعه‌اى در عقد مردى سنّى بوده است ، پس از چند سال زندگى مشترك مرد سنّى طبق معتقدات خود ، كه طلاق در حضور عدلين و ساير شرايطى كه در طلاق شيعه است را معتبر نمىداند ، زن خود را طلاق گفته است ؛\r\nالف ) آيا زن وظيفه دارد طبق قاعده الزام ، از آن لحظه عدّه نگه‌دارد ؟\r\nجواب : قاعده الزام شامل حال زن شيعه نمىشود و بايد از شوهر وكالت بگيرد و مجدّداً طلاق را با شرايط آن جارى كند و اگر شوهر راضى به اين كار نشود ، حاكم شرع مىتواند اجازه طلاق او را صادر كند .\r\nب ) در صورتى كه طلاق از جانب مرد سنّى طبق معتقدات خود واقع شده ، نفقه دوران عدّه به عهده وى مىباشد يا نه ؟\r\nجواب : زن حقّ نفقه دارد ، خواه به عنوان عدّه طلاق باشد يا بقاى زوجيّت .\r\nج ) چون طلاق از ناحيه مرد است ، آيا لازم است تمام مهريّه را پرداخت نمايد ؟\r\nجواب : مهريّه در هر صورت بر عهده زوج مىباشد ، خواه طلاق بدهد يا ندهد .\r\nد ) چون به عقيده خودش سه طلاقه نموده ، آيا بدون محلّل بنا بر عقيده خودش حقّ رجوع دارد ؟\r\nجواب : از نظر وظيفه شرعى زن ، رجوع مانعى ندارد .\r\nسؤال 1151 - چنانچه برابر مقرّرات شرع و قانون براى غايب مفقود الاثر ، حكم طلاق صادر گردد ، زوجه بايد به ميزان عدّه وفات عدّه نگهدارد و هرگاه زوج قبل از\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nانقضاى عدّه بازگردد ، حقّ رجوع دارد . حال اگر زوجه مطلّقه غايب مفقود الاثر ، يائسه يا غير مدخوله باشد و زوج در حين عدّه مراجعت نمايد ، آيا بازهم زوج حقّ رجوع دارد ، و يا چون يائسه ، يا غير مدخولٌ بهاست ، ديگر حقّ رجوع براى زوج نمىباشد ؟ به عبارت ديگر طلاق غايب مفقود الاثر مطلقاً رجعى است و لو در زن يائسه و غير مدخولٌ بها ، يا چنين نيست ؟\r\nجواب : اين حكم ظاهراً شامل يائسه و غير مدخوله نمىشود و حقّ رجوع ثابت نيست .\r\nسؤال 1152 - زيد دختر بالغه و باكره خود را نامزد شخصى كرده و پيش از عقد گفته است : « اگر زن ديگرى بگيرى ، يا به شهر ديگرى به روى خود من ، كه پدر دختر مىباشم ، دخترم را طلاق مىدهم ، يا ابراى مدّت مىكنم ، تو مرا وكيل كن » نامزد ، پدر دختر را وكيل مىكند و سپس عقد جارى مىشود ، ولى در ضمن عقد او را دوباره وكيل نكرده ، و سپس عروسى مىكنند ، تقريباً يك سال پس از عروسى ، پدر به خاطر تخلّف شوهر ، دخترش را ابراى مدّت يا طلاق مىدهد ، شوهر ادّعا مىكند : « من او را وكيل كرده بودم ، ولى بعداً او را عزل نموده‌ام » در اين صورت آيا اين طلاق يا ابراى مدّت صحيح است ؟\r\nجواب : وكالت به قوّت خود باقى است و اگر مرد از شرايط تخلّف كند پدر زوجه مىتواند طلاق دهد .\r\nسؤال 1153 - اگر زنى در ضمن عقد با شوهر شرط كند كه اگر مرد قصد طلاق او را داشت بايد مبلغى به زن بپردازد ، آيا عمل به اين شرط لازم است ؟ آيا طلاق متوقّف بر پرداختن اين مبلغ است ؟\r\nجواب : اين شرط اشكالى ندارد و عمل به آن واجب است .\r\nسؤال 1154 - اگر مرتد از طلاق دادن زوجه امتناع كند ، حاكم شرع مىتواند او را طلاق دهد ؟\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nجواب : احتياج به طلاق نيست ، بعد از ارتداد از هم جدا مىشوند .\r\nسؤال 1155 - اگر مردى شك داشته باشد كه فلان خانم همسر اوست يا نه لطفاً بفرماييد :\r\nالف ) آيا مىتواند بطور قطعى و جزمى او را طلاق دهد و اگر صحيح نيست براى فرار از اين شك چگونه احتياط كند ؟\r\nب ) بر فرض عدم جواز طلاق قطعى در سؤال قبل ، آيا اين مسأله را مىتوان به كسى كه شك در زوجيّت زنى دارد بعد از آن كه عقد بر آن زن تمام شده است ولى زن ادّعاهايى مىكند كه باعث شك زوج در همسرى او شده است و با همين شك او را طلاق قطعى داده است و به شك خود اعتنايى نكرده است ، مقايسه كرد .\r\nلازم به ذكر است كه آنچه باعث اين سؤال شد كلام شيخ انصارى ( رحمه الله ) در مكاسب است كه مىفرمايد : « اگر در امور مقوّمه شك شود امر مشكل مىشود » . و سپس از شهيد اوّل نقل كرده كه ظاهراً ايشان جزم به بطلان چنين طلاقى پيدا كرده است ، نظر حضرتعالى چيست ؟\r\nجواب : اين طلاق اگر به صورت قطعى و عَنْ جَزْم انجام شده است صحيح است و اگر در زوجيّت شك دارد طلاق را به قصد احتياط جارى كند ؛ و امّا كلام علّامه انصارى ( رحمه الله ) و بعضى ديگر از فقهاى عظام - رضوان اللّه تعالى عليهم - براى اثبات بطلان اين طلاق كافى نيست .\r\n\r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\n\r\nفصل سى و دوّم : احكام غصب\r\nسؤال 1156 - يك قطعه زمين به مساحت هزار متر مربع ( ملك شخصى ) داشتم . چندى قبل به دستور شهردار منطقه ، 500 متر زمين مزبور در طرح قرار گرفته و آقاى شهردار بدون اطّلاع حقير نيمه شب ديوارهاى دور زمين را برداشته است ، خواسته شهردار اين است كه نصف زمين ، بدون پرداخت وجه و يا واگذارى زمين معوّض در اختيار آنها قرار گيرد ، آيا در شرع مقدّس و قانون حكومت جمهورى اسلامى اين كار جايز است ؟\r\nجواب : زمين‌هايى كه در طرح‌هاى ضرورى قرار مىگيرد شرعاً بايد قيمت آن پرداخته شود .\r\nسؤال 1157 - مالكى قبل از انقلاب در روستايى ساكن بوده ، اوايل انقلاب زمين اين مالك را مصادره كردند و به افرادى كه زمين نداشتند واگذار نمودند ، آيا نماز و روزه متصرّفين اشكال دارد ؟\r\nجواب : هيچ زمينى را بدون اجازه مالك شرعى نمىتوان تصرّف كرد ؛ مگر اين كه مالك آن را از طريق حرام به دست آورده باشد كه در اين صورت بايد به صاحب اصلىاش داد و اگر شناخته نيست بايد زير نظر حاكم شرع در مصارف آن مصرف شود .\r\nسؤال 1158 - شخصى با مركب غصبى به زيارت عتبات عاليات مىرود ، يا منزل غصبى براى سكونت اختيار مىكند ، يا به هنگام زيارت لباس غصبى بر تن مىكند ،\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nآيا با اين وجود زيارت او مقبول خواهد بود ؟ و اگر مثلًا براى شخصى اجير شده باشد برىء الذّمة مىگردد ؟\r\nجواب : اصل زيارت او باطل نيست ؛ ولى اين كارهاى حرام ثواب زيارت او را كم مىكند ، يا از بين مىبرد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nفصل سى و سوّم : احكام مجهول المالك و اموال گمشده\r\nسؤال 1159 - فردى جنسى از من خريدارى نموده و « ساعتى » در مقابل آن رهن گذاشته تا پول جنس را بياورد ، اكنون چند سال است كه پول آن جنس را نياورده و نشانى هم از او در دست نيست ، حال با توجّه به اين كه نمىدانم پول جنس فروخته شده در آن زمان با پول « ساعت » برابر بوده يا تفاوت داشته ، وظيفه اين جانب چيست ؟\r\nجواب : شما مىتوانيد ساعت را بفروشيد و قدر مسلّم طلب خود را برداريد و اگر به هيچ وجه به صاحب آن دسترسى نيست ، بقيّه را از طرف صاحب آن در راه خدا صدقه بدهيد .\r\nسؤال 1160 - اين جانب تحويلدار بانك هستم ، در طىّ ايّام تحويلدارى ، روزهايى پيش مىآيد كه در آخر روز مبلغى پول اضافه داريم ، يا اين كه كسر مىآوريم . مبالغ پول اضافى را به حساب بانك واريز مىنماييم و مبالغ كسرى را نيز بايد از خودمان تأمين كنيم . آيا جايز است از پولهايى كه اضافه مىآوريم ، كسرىها را جبران نماييم ؟\r\nجواب : شما بايد طبق مقرّرات بانك و قراردادى كه با آنها داريد عمل نماييد و اگر در مورد پولهايى كه اضافى مىآيد قراردادى نداريد و از پيدا كردن صاحب آن مأيوس هستيد مىتوانيد به شخص نيازمندى بدهيد و اگر خودتان نياز داريد به اندازه پول‌هايى كه كم مىآيد از آن استفاده كنيد .\r\nسؤال 1161 - شخصى دو حلقه لاستيك ماشين دست دوّم از فردى آشنا خريدارى\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nمىكند ، پس از چند روز متوجّه مىشود كه فروشنده ، لاستيكهاى سرقت شده را به قيمت كمتر مىفروشد ، لذا شخص خريدار مدّت يك سال است كه از لاستيك‌ها به علّت مشكوك بودن استفاده نكرده است و از طرفى هم نمىتواند آنها را به فروشنده بازگرداند ؛ چون مدّت زيادى از آن گذشته است . حال مىخواهد از لاستيكها استفاده كند و حاضر است هر مبلغى را كه دستور مىفرماييد بابت حلال شدن مال مذكور پرداخت نمايد . خواهشمند است حكم چگونگى استفاده از آن را مرقوم فرماييد .\r\nجواب : اگر يقين ندارد كه شخص مزبور اكثر كارش فروختن لاستيكهاى مسروقه است ، مىتواند از آن لاستيك استفاده كند و معامله ظاهراً صحيح است ؛ ولى اگر يقين به اين امر دارد ، احتياط واجب آن است كه معادل قيمت لاستيك را از طرف صاحب اصلىاش به شخص نيازمندى صدقه بدهد ، سپس مىتواند در آن تصرّف كند .\r\nسؤال 1162 - برادر بنده مشغول خدمت مقدّس سربازى است . يكى از دوستان او پاى خودش را با گلوله مىزند ، او را به بيمارستان مىبرند ، تمام وسايلش را به برادرم تحويل مىدهند ، وقتى كه او در بيمارستان بود برادرم به مرخّصى مىرود ، در حين مرخصى ، آن آقا به عللى از خدمت سربازى معاف مىشود و مىرود ، وقتى كه برادرم برمىگردد آن آقا رفته بود و وسايل او در دست برادرم مانده است ، آن وسايل چه حكمى دارد ؟\r\nجواب : تصرّف در آنها جايز نيست ، بلكه بايد از او جستجو كند و كلّيّه آن وسايل را به صاحبش برساند و اگر از پيدا شدن او مأيوس شد به شخص نيازمندى بدهد .\r\nسؤال 1163 - اگر انسان پول و وسايلى پيدا كند كه ارزش ريالى آن كمتر از صد تومان باشد ، آيا مىتواند آن را خرج كند ؟\r\nجواب : اگر صاحب آن را نشناسد مانعى ندارد .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nسؤال 1164 - آيا مال پيدا شده را ، در صورتى كه از يافتن صاحب آن مأيوس شديم ، مىتوانيم در امورات مسجد صرف كنيم ؟\r\nجواب : مىتوانيد آن را تملّك كنيد و سپس به مسجد بدهيد ، يا به نيازمندان صدقه داده شود .\r\nسؤال 1165 - بنده در ادارهء فروش يك كارخانه توليدى مشغول خدمت بودم ، متأسفانه مورد وسوسه شيطان قرار گرفته و كارى خلاف شرع انجام دادم ، به اين صورت كه تعداد خيلى كم و جزئى محصولات كارخانه را به بازار آزاد فروختم ( البته عقيده من اين بود كه چون محصول كارخانه را مىفروشم و كارخانه نيز از اين لحاظ نه تنها ضرر نمىكند ، بلكه محصولاتش براحتى به فروش مىرود ، از لحاظ شرعى اشكالى ندارد ) ؛ ولى الآن به اين نتيجه رسيدم كه اين طرز فكر نيز وسوسه شيطان بود . به هر حال تصميم دارم پولى را كه از اين طريق به دست آورده ام از خود دور كنم . از امام جماعت مسجد پرسيدم ، گفتند : \" بايد خمس اين مال را بدهيد تا حلال شود \" ولى من خودم فكر مىكنم مالى كه از راه اختلاس بدست بيايد حرام است و تصميم دارم كه تمام اين مال را در راه رضاى خدا خرج و صرف مستمندان كنم . آيا چنين كارى اسراف نيست ؟ با توجه به اين كه من وضع مالى خوبى ندارم و شايد خودم نيز از جمله مستمندان باشم و اگر اسراف است چه بايد كرد ؟\r\nجواب : در صورتى كه به صاحبان آن پول ، يعنى صاحبان كارخانه ، دسترسى داريد بايد حتماً به آنها برسانيد و لازم نيست بگوييد از چه محلّى بوده است ، بلكه مىتوانيد به حساب بانكى آنها واريز كنيد يا به شخص ناشناسى بدهيد كه نزد آنها ببرد و بگويد اين را يكى از بدهكاران داده است كه به شما برسانم و امثال اين راهها ؛ ولى اگر صاحبان را نمىشناسيد ، يا بكلّى از دسترس بيرون رفته‌اند ، بايد تمام آن را به فقرا و نيازمندان بدهيد و چنانچه خود شما از نيازمندان هستيد مجاز هستيد سهمى از آن را براى خودتان برداريد .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nسؤال 1166 - لطفاً به سؤالات مربوط به اموال گمشده و مجهول المالك كه ذيلًا خدمتتان تقديم مىشود پاسخ فرماييد .\r\nالف ) اگر قبل از سنّ تكليف ، حق‌ّالنّاس بر گردن داشته باشيم ، بايد بعد از تكليف بپردازيم ؟\r\nجواب : آرى بعد از تكليف موظّفيد حق‌ّالنّاس را بپردازيد .\r\nب ) اگر صاحب حق زنده نباشد ، آيا مىشود به جاى او صدقه داد ؟\r\nجواب : بايد به ورثه او داد و اگر ورثه او به هيچ وجه شناخته نشوند ، از طرف صاحب وجه صدقه بدهيد .\r\nج ) اگر مطمئن باشيم صاحب حق ( اگر از او حلاليّت بطلبيم ) حتماً ما را حلال مىكند . مثل اين كه بين دو برادر سالها قبل اتّفاقاتى افتاده و الآن كاملًا از هم راضى و خشنودند ، آيا بازهم استحلال لازم است ؟\r\nجواب : اگر يقين داشته باشيد كه راضى هستند اشكالى ندارد .\r\nد ) اگر حلّيّت طلبيدن از حقّى كه بر گردن ما هست ، موجب شرمندگى شود و بخواهيم پول آن را به آنها بدهيم ، آيا مىشود پول را بدون بيان كردن عنوان آن ، به نحوى به آنها بدهيم كه نفهمند ؟\r\nجواب : از هر طريق برسانيد اشكال ندارد .\r\nه - ) مقدارى از اموال پدر و مادرم را بيهوده مصرف كرده‌ام ، مثلًا پول گرفته‌ام و براى تفريح بيش از اندازه با دوستان مصرف كرده‌ام و يا كتاب خريده‌ام و بدون حساب و كتاب به دوستانم هديه داده‌ام و الآن پشيمان شده‌ام ، آيا بايد از اموال خودم به پدر و مادرم بدهم ؟\r\nجواب : بايد حقّ آنها را بدهيد يا حلاليّت بطلبيد .\r\nسؤال 1167 - در همسايگى ما منزل نيمه‌خرابه‌اى است كه سالها خالى بوده و صاحب آن مشخّص نيست و ممكن است ديگران از آن سوء استفاده كرده و در آن\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nمكان كارهاى خلاف انجام دهند ، آيا مجازيم مقدارى از آن را تعمير كرده و از آن استفاده كنيم و چنانچه صاحب آن بيايد و درخواست اجاره كند مال الاجاره‌اش را به او بدهيم و اگر بفروشد بخريم ؟\r\nجواب : بدون اجازه صاحب آن نمىتوانيد در آن تصرّف كنيد و اگر بعد از جستجوى كامل از پيدا شدن صاحب آن مأيوس شويد جزء مجهول المالك بوده ، اختيارش با حاكم شرع است .\r\nسؤال 1168 - حكم اجناس مردم كه از مدّتها پيش جهت تعمير در نزد تعميركار مىباشد و براى تحويل گرفتن آن هيچ اقدامى نشده است ، چيست ؟\r\nجواب : چنانچه صاحبانش را مىشناسد بايد به آنها برگرداند و اگر نمىشناسد ، بايد تحقيق كند ، هرگاه از پيدا كردن صاحبانش مأيوس گردد مىتواند آن را بفروشد و قيمت آن را به فقير بدهد .\r\n\r\nاحكام لقيط\r\nسؤال 1169 - چند نفر نوزادى را كه در پارچه‌اى پيچيده شده بود ، در كنار دريا پيدا كردند ، مردم گمان مىكنند اين نوازد حلال‌زاده نيست ، آيا پرورش اين نوزاد جايز است ؟\r\nجواب : نه تنها جايز ، بلكه واجب است .\r\nسؤال 1170 - مردم گمان مىكنند پدر و مادرش هر دو شيعه اثنا عشرى هستند ، آيا مىشود اين نوزاد را به دشمن اهل بيت داد تا او را پرورش دهند ؟\r\nجواب : جايز نيست .\r\nسؤال 1171 - نوزاد مذكور اگر حفاظت نشود ممكن است چند تن از افراد شرور او را بكشند ، در چنين صورتى حفاظت از اين نوزاد چه حكمى دارد ؟\r\nجواب : حفظ او واجب است .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nسؤال 1172 - نوازد مذكور اگر پرورش يابد و امام جماعت شود ، آيا مىتوان به او اقتدا كرد ؟\r\nجواب : اگر شرايط ديگر در او جمع باشد جايز است .\r\nسؤال 1173 - آيا مخالفين پرورش‌دهنده اين نوزاد بر حق هستند ؟\r\nجواب : از جوابهاى بالا معلوم شد .\r\nسؤال 1174 - اگر كسى اين نوازد را پرورش دهد ، آيا مستحقّ اجر و ثوابى هست ؟\r\nجواب : البتّه ثواب بسيار دارد .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nفصل سى و چهارم : احكام ذبح حيوانات\r\n\r\nچگونگى ذبح\r\nسؤال 1175 - آيا قطع رگهاى چهارگانه در ذبح شرعى لازم است ، يا تنها قطع حلقوم كافى است ؟\r\nجواب : قطع سه رگ ، حلقوم و دو رگ بزرگ گردن ، كافى است ؛ هرچند احتياط قطع چهار رگ مىباشد .\r\nسؤال 1176 - آيا لازم است قطع رگها پشت سر هم باشد ؟ به فرض لازم بودن ، اگر با فاصله قطع گردد چه حكمى دارد ؟\r\nجواب : احتياط آن است كه رگها را پشت سر هم ببرند ؛ البتّه مختصر فاصله مانعى ندارد .\r\nسؤال 1177 - اگر پس از ذبح ، جوزك متّصل به بدن باشد ، چه حكمى دارد ؟\r\nجواب : اگر حلقوم و دو رگ بزرگ گردن بريده شود كافى است ، ولى احتياط بريدن چهار رگ است .\r\nسؤال 1178 - آيا قطع گردن حيوان مورد ذبح مانند مرغ ، گوسفند ، گاو و مانند آن ، كه ضمن آن ، رگهاى مورد نظر در ذبح شرعى نيز بريده خواهد شد ، كافى است ؟\r\nجواب : هرگاه از جلو ببرد اشكالى ندارد .\r\nسؤال 1179 - آيا خروج روح از بدن حيوان بايد مستند به قطع رگها باشد ؟ اگر گوسفندى در بلندى ذبح گردد و قبل از خروج روح از بلندى بيفتد و بميرد ، به\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nگونه‌اى كه خروج روح مستند به افتادن از بلندى باشد ، آيا اين ذبيحه حلال است ؟\r\nجواب : هرگاه ذبح بطور كامل انجام گرفته است ، اشكالى ندارد .\r\nسؤال 1180 - اگر پس از ذبح شرعى ، با تفنگ و يا كارد بر قلب و مغز حيوان ضربه وارد كنند ، حكم چنين ذبيحه‌اى چيست ؟\r\nجواب : در صورتى كه ذبح كامل انجام شده باشد ، اشكالى ندارد .\r\nسؤال 1181 - اگر سر حيوانى به علّتى از زير چانه بريده شود و قبل از خروج روح دوباره محل ذبح قطع گردد ، حلال است يا خير ؟\r\nجواب : اشكالى ندارد .\r\nسؤال 1182 - آيا قطع كردن رگهاى چهارگانه از پشت سر جايز است ؟ اگر جواب منفى است ، آيا موجب حرمت ذبيحه مىگردد ؟\r\nجواب : اين كار جايز نيست و خوردن گوشت آن اشكال دارد .\r\n\r\nشرايط ذابح\r\nسؤال 1183 - آيا ذبيحه‌اى كه از روى اجبار ذبح مىشود ، حلال است ؟ و به تعبير ديگر ، اختيار در ذابح شرط است ؟\r\nجواب : در صورتى كه شرايط ذبح در آن جمع بشود ، اشكال ندارد .\r\nسؤال 1184 - آيا شرط است كه ذابح يك نفر باشد ، يا ممكن است با يك كارد ، كه دو دسته دارد ، دو نفر در آنِ واحد ، حيوان را ذبح كنند ؟ در اين صورت بسم اللّه يك نفر كافى است ، يا هر دو بايد تسميه را بگويند ؟ اگر نصف آن را يك نفر و نصف ديگر را شخص ديگر بگويد ، آيا كافى است ؟\r\nجواب : اگر هر دو بسم اللّه بگويند ، ذبيحه حلال است و اگر هر كدام نيمى از آن را بگويد ، و يا يكى بگويد و ديگرى نگويد حلال نيست .\r\nسؤال 1185 - ذابحى كه در اسم مسلمان است و رفتارش به هيچ وجه منطبق با\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nدستورات اسلام نيست ، يعنى حتّى شهادتين را بلد نيست ، آيا ذبح او صحيح است ؟\r\nجواب : اگر به يگانگى خدا و نبوّت پيامبر اسلام ( صلى الله عليه و آله ) اعتقاد دارد ، ذبيحه او با رعايت شرايط شرعيّه ديگر حلال است ، هرچند در انجام عبادات و وظايف اسلامى مقصّر باشد .\r\nسؤال 1186 - ذبح كسانى كه به علىاللّهى معروفند ، چه حكمى دارد ؟\r\nجواب : در صورتى كه به يگانگى خدا و نبوّت پيامبر اسلام ( صلى الله عليه و آله ) معتقد باشند ، ذبيحه آنها حلال است .\r\nسؤال 1187 - آيا ذبيحه ناصبى حلال است ؟\r\nجواب : حلال نيست .\r\nسؤال 1188 - آيا ذبيحه خوارج حلال است ؟\r\nجواب : حلال نيست .\r\nسؤال 1189 - آيا در ذابح ، مرد بودن شرط است ؟\r\nجواب : شرط نيست .\r\nسؤال 1190 - آيا در ذابح ، بلوغ شرط است ؟\r\nجواب : بلوغ شرط نيست .\r\nسؤال 1191 - آيا در ذابح ، عقل شرط است ؟\r\nجواب : ذبح ديوانه اشكال دارد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\nشرايط ذبح\r\n\r\n1 - اسلام\r\nسؤال 1192 - اگر يقين كنيم كه اهل سنّت علاوه بر شرط استقبال قبله بعضى شرايط ديگر را نيز رعايت نمىكنند ، ذبيحه آنها چه حكمى دارد ؟\r\nجواب : ذبيحه آنها براى ما حلال است .\r\nسؤال 1193 - ذبح افراد مسلمان غير شيعه اثنا عشرى تا چه حد مشروعيّت دارد ؟\r\nجواب : ذبح تمام مسلمانان حلال و پاك است ؛ مگر ناصبىها و خوارج و مانند آنها .\r\nسؤال 1194 - در كانالهاى ماهواره‌اى دبى ، كه در تمام دنيا ديده مىشود ، عدّه‌اى از علماى آنها ، ذبيحه اهل كتاب را حلال دانسته‌اند و ادّعا شده كه ، تعدادى از علماى قم از نظر خود برگشته‌اند ، فتواى شما در اين مورد چيست ؟\r\nجواب : ذبيحه اهل كتاب حلال نيست ؛ هرچند پاك است . و در قم كسى را سراغ نداريم كه آن را حلال بداند .\r\n\r\n2 - وسيله ذبح\r\nسؤال 1195 - آيا آلت ذبح بايد از جنس آهن باشد ، يا آن كه با هر چيز تيزى مىتوان ذبح كرد ؛ اگر چه از پلاستيك و غيره تهيّه شود ؟\r\nجواب : آهن بودن لازم نيست و مىتوان با كاردهايى كه از آهن يا استيل يا هر فلزّ ديگرى ساخته شده باشد سر حيوان را بريد ؛ ولى اشياى تيز ديگر اشكال دارد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\n3 - قبله\r\nسؤال 1196 - انحراف ذبيحه از قبله تا چه مقدار بىاشكال است ؟\r\nجواب : به مقدارى كه عرفاً آن را رو به قبله بگويند كافى است .\r\nسؤال 1197 - اگر يك يا چند شرط از شرايط ذبح سهواً ترك گردد ، آيا خوردن چنين ذبيحه‌اى حلال است ؟ آيا در اين جهت فرقى در شرايط وجود دارد ؟\r\nجواب : در صورتى كه قبله يا نام خدا فراموش شود ، ذبيحه حلال است ، بقيّه اشكال دارد .\r\nسؤال 1198 - آيا در رو به قبله كردن حيوان ، روش خاصّى وجود دارد ؟ اگر جواب منفى است ، بهترين روش آن كه مطابق با احتياط باشد كدام است ؟\r\nجواب : در مثل گوسفند و طيور معمولًا آنها را مىخوابانند بطورى كه سر و سينه و پاهاى آن رو به قبله باشد ، و در صورتى كه ايستاده ذبح يا نحر كنند بايد سر و دستها رو به قبله باشد .\r\nسؤال 1199 - گوشت مرغى كه آن را در كارخانه توسّط دستگاه ذبح مىكنند ، حلال است يا حرام ؟ اگر حلال است ، آيا رعايت رو به قبله بودن و تكرار بسم اللّه براى هر مرغ لازم است ؟ اگر كسى در بلاد كفر از مسلمانى مرغى خريدارى كند ، در صورت ايجاد زمينه شك ، آيا لازم است از كيفيّت ذبح مرغ‌ها سؤال كند ؟\r\nجواب : ذبح با ماشين در صورتى كه شرايط شرعيّه را رعايت كنند اشكالى ندارد ، و رعايت رو به قبله بودن لازم است و بسم اللّه را در طول مدّتى كه ماشين كار مىكند بطور تدريجى ادامه دهد ؛ هرچند چندين مرغ با يك بسم اللّه ذبح شود . و اگر ذبيحه را از دست مسلمانى بخرد كه جاى حمل بر صحّت دارد ، تحقيق لازم نيست .\r\nسؤال 1200 - آيا در هنگام ذبح رو به قبله بودن ذابح نيز شرط است ؟\r\nجواب : رو به قبله بودن ذابح شرط نيست ؛ ولى مستحب است .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\n4 - تسميه ( گفتن نام خدا به هنگام ذبح )\r\nسؤال 1201 - در ذبح با دستگاه ، آيا به هنگام روشن كردن آن تسميه لازم است ، يا به هنگام قطع رگهاى حيوان ؟\r\nجواب : بسم اللّه به هنگام قطع رگهاى حيوان لازم است و مقارنت عرفيّه كافى است .\r\nسؤال 1202 - اگر دو نفر مشتركاً بسم اللّه بگويند ، آيا براى ذبح كافى است ؟\r\nجواب : اگر هر كدام نيمى از نام خدا را بگويند كافى نيست ، ولى اگر هر دو بگويند كافى است .\r\nسؤال 1203 - حكم فاصله زمانى ميان بسم اللّه و ذبح چيست ؟\r\nجواب : اگر مقارنت عرفيّه باشد كافى است .\r\nسؤال 1204 - آيا بسم اللّه گفتن اشخاص لال كه قدرت بر اداى درست سخن ندارند ، كافى است ؟\r\nجواب : در صورتى كه دسترسى به افراد سالم نباشد ، كافى است .\r\nسؤال 1205 - آيا در ذبح شرعى بسم اللّه بايد به زبان عربى باشد ، يا به هر زبانى كافى است ؟\r\nجواب : بردن نام خدا به هر زبانى كافى است .\r\nسؤال 1206 - آيا در بسم اللّه قصد ذبح لازم است ؟ اگر به قصد ديگر بگويد و حيوان را ذبح كند چه حكمى دارد ؟\r\nجواب : بايد به قصد ذبح باشد .\r\nسؤال 1207 - اگر بسم اللّه را مثلًا به قصد ذبح مرغ به زبان آورد و سپس گوسفندى را ذبح كند ، صحيح است ؟\r\nجواب : اشكال دارد .\r\nسؤال 1208 - آيا دانستن معناى بسم اللّه لازم است ؟ و بر فرض جايز بودن به غير\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nعربى ، اگر بدون توجّه به معناى آن ، مثلًا به زبان انگليسى بگويد ، آيا ذبح صحيح است ؟\r\nجواب : همين اندازه كه اجمالًا بداند نام خدا را مىبرد كافى است ، به هر زبانى كه باشد .\r\nسؤال 1209 - اگر جنب يا زن حائض بسم اللّه را به قصد خواندن يكى از سوره‌هاى سجده بگويد ، براى ذبح كافى است ؟ به عبارت ديگر ، آيا در ذبح تسميه حرام كافى است ؟ هرچند به نيّت ذبح باشد ؟\r\nجواب : تسميه حرام كافى نيست ؛ ولى به فتواى ما براى جنب و زن حائض تنها آيه سجده حرام است و بقيّه سوره حرام نيست ؛ هرچند احتياط مستحب در ترك آن است .\r\nسؤال 1210 - اگر چند ثانيه پيش از شروع به گفتن نام خدا ، قطع رگها را آغاز كرده باشند ، آيا ذبيحه حلال است ؟\r\nجواب : اشكال ندارد ، مقارنه عرفيّه كافى است .\r\nسؤال 1211 - آيا ضبط مكرّر بسم اللّه در ضبط صوت و پخش آن صدا به هنگام ذبح كفايت مىكند ؟\r\nجواب : كافى نيست .\r\nسؤال 1212 - آيا بسم اللّه بايد بر زبان جارى شود ، يا آن كه بسم اللّه در قلب و دل هم كافى است ؟\r\nجواب : بسم اللّه بايد بر زبان جارى شود .\r\nسؤال 1213 - آيا گفتن الحمد للّه ، اللّه اكبر ، سبحان اللّه ، يا فقط گفتن اللّه ، يا اذكار ديگر كه مشتمل بر اللّه است ، يا ترجمه يكى از اينها ، مانند « خدا منزّه است » كافى است ؟\r\nجواب : كافى است .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n\r\n5 - استقرار حيات\r\nسؤال 1214 - آيا در ذبيحه استقرار حيات به هنگام ذبح در ذبيحه شرط است ؟\r\nجواب : حيات مستقر به اين معنا كه حيوان براى مدّت قابل ملاحظه‌اى ، يك روز و يا حتّى يك ساعت زنده بماند ، شرط نيست ، ولى حيوان بايد به هنگام ذبح زنده باشد .\r\nسؤال 1215 - اگر پيش از ذبح ، حيوان را با آمپول يا با وارد كردن شوك و يا با وسايل ديگر بىهوش كنند ، آيا چنين ذبحى صحيح است ؟ آيا با استقرار حيات منافات ندارد ؟\r\nجواب : از جواب بالا معلوم شد كه استقرار حيات شرط نيست ، بعلاوه بىهوشى منافات با استقرار حيات ندارد .\r\nسؤال 1216 - آيا حركت دست و پاى ذبيحه و خروج خون از آن ، هر دو شرط حلّيّت ذبيحه است ؟\r\nجواب : بايد بعد از ذبح ، مختصر حركتى داشته باشد و احتياط آن است كه خون به مقدار متعارف از آن خارج شود .\r\nسؤال 1217 - چنانچه قطع سر حيوان قبل از خروج روح اشكال داشته باشد ، آيا اين حكم در حيواناتى مانند گنجشك نيز جريان دارد ؟\r\nجواب : قطع سر حيوان بطور كامل قبل از خروج روح حرام نيست بلكه مكروه است .\r\n\r\nاحكام صيد\r\nسؤال 1218 - آيا صيد براى سرگرمى و خوشگذرانى جايز است ؟\r\nجواب : جايز نيست ، تنها براى نياز شخصى يا براى كسب و كار جايز است .\r\nسؤال 1219 - آيا در صيد ماهى لازم است صيّاد ، مسلمان باشد ؟\r\nجواب : لازم نيست ، صيد كافر هم حلال است ؛ قبله و بسم اللّه نيز در آن شرط نيست .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nسؤال 1220 - اگر ماهى در تور بميرد براى حلّيّت آن كافى است ، يا بايد آن را از آب خارج كنند و در خارج آب بميرد ؟\r\nجواب : هر دو حلال است .\r\nسؤال 1221 - ماهيانى در دريا وجود دارد ، از جمله كوسه‌ماهى ، كه آنها را صيد مىكنند و گوشت آنها را مصرف مىنمايند ، بدن آنها پولك ( فلس ) دارد ؛ ولى با چشم غير مسلّح ديده نمىشود . حكم شرعى اين گونه ماهيان چيست ؟\r\nجواب : پولك بايد با چشم عادى ديده شود .\r\nسؤال 1222 - آيا خوردن گوشت صيد لهوى حرام است ؟\r\nجواب : حرام نيست ؛ ولى عمل صيد كردن لهوى حرام است .\r\nسؤال 1223 - ملاك لهوى بودن صيد چيست ؟ آيا صيد ماهى از باب تفريح ، لهوى محسوب مىشود ؟\r\nجواب : هرگونه صيد تفريحى كه مورد نياز براى زندگى شخصى يا تجارت يا امثال آن نباشد ، لهوى محسوب مىشود .\r\n\r\nمسائل متفرّقه ذبح\r\nسؤال 1224 - در موارد شك در ذبح شرعى وظيفه چيست ؟ آيا اصل عدم تزكيه جريان دارد ، يا اصل حلّيّت و طهارت ؟\r\nجواب : در صورتى كه مسلمانى اقدام به آن كرده باشد ، حكم به حلّيّت مىشود ، در غير اين صورت حرام است .\r\nسؤال 1225 - در ذبح با دستگاه‌هاى جديد كه يك نفر كليد دستگاه را مىزند و مىرود ، اگر به سبب قطع برق ، دستگاه به كار نيفتد و پس از مدّتى ( با جريان پيدا كردن برق ) دستگاه روشن شود و بطور اتوماتيك حيوانات آماده را ذبح كند ، آيا اين گونه ذبح صحيح است ؟\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nجواب : در صورتى كه جهات شرعيّه ديگر رعايت شود ، مانعى ندارد .\r\nسؤال 1226 - آيا مقلّد مجتهدى كه قطع رگهاى چهارگانه را شرط حلّيّت ذبح مىداند ، مىتواند از ذبيحه شخصى كه تنها قطع حلقوم را شرط حلّيّت مىداند ، استفاده كند ؟\r\nجواب : اگر يقين داشته باشد جايز نيست ؛ ولى در صورت شك ، حمل بر صحّت كند .\r\nسؤال 1227 - شرايط حلّيّت جنين در شكم حيوان مذبوح كدام است ؟\r\nجواب : بايد خِلقتش كامل باشد و مو يا پشم بر بدنش روييده باشد ، در اين صورت با ذبح مادرش آن هم حلال و پاك است ؛ ولى سزاوار است چنين حيوانى را ذبح نكنند .\r\nسؤال 1228 - آيا قطع سر حيوان پيش از خروج روح حرام است ؟ اگر حرام است ، حرمت آن تكليفى است يا وضعى ؟\r\nجواب : حرام نيست ، مكروه است .\r\nسؤال 1229 - طبق اعلام بعضى مؤسّسات آگاه ، نوع بعضى از جانداران ، كمياب و يا رو به زوال است ، به نظر مبارك حضرتعالى شكار آنها براى نگهدارى و يا فروش چه صورتى دارد ؟\r\nجواب : سزاوار است براى حفظ اين نعمت‌هاى الهى كوشش شود ، و حيوانات كمياب شكار نشود ، تا نوع آنها منقرض نگردد .\r\nسؤال 1230 - گروهى از پرندگان در كشورهاى مجاور تحت حفاظت بوده و براى پرورش آنها هزينه‌هاى كلانى صرف مىشود ، آيا شكار آنها در زمانى كه به كشور ما مهاجرت مىكنند جايز است ؟\r\nجواب : شكار آنها دور از انصاف اسلامى است .\r\nسؤال 1231 - اگر نسبت به رعايت قبله و گفتن بسم اللّه واقعاً ترديد و شك وجود داشته باشد .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nالف ) آيا خوردن گوشت آن جايز است ؟\r\nب ) پول حاصل از فروش آن چه حكمى دارد ؟\r\nج ) اين گوشت نجس است ، يا پاك ؟\r\nجواب : بايد فعل مسلم را حمل بر صحّت كرد و مادام كه يقين به خلاف نداشته باشد ذبيحه آنها پاك و حلال است .\r\nسؤال 1232 - شكار و صيد بىرويّه آبزيان ، كه موجب نابودى نسل آنها خواهد شد ، از لحاظ شرعى چه حكمى دارد ؟\r\nجواب : اگر موجب ضرر و زيان جامعه گردد حرام است .\r\nسؤال 1233 - آيا تماسّ بدن مرطوب اهل كتاب با لاشه ذبيحه موجب نجاست آن مىشود ؟\r\nجواب : احتياط ، اجتناب است .\r\n\r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n\r\nفصل سى و پنجم : احكام خوردنىها و آشاميدنىها\r\nسؤال 1234 - آيا غذا خوردن و انداختن سفره در مسجد كراهت دارد ؟ منظور از كراهت در اينجا چيست ؟\r\nجواب : آرى كراهت دارد ، و اگر مزاحم نمازگزاران باشد جايز نيست و كراهت در اينجا همان كراهت اصطلاحى است ؛ يعنى كار خوبى نيست ، هرچند حرام نمىباشد .\r\nسؤال 1235 - پختن انگور ، و نيز پختن يا سرخ كردن كشمش ، يا خوردن آن چه حكمى دارد ؟\r\nجواب : پختن انگور اشكال دارد ؛ ولى كشمش اشكال ندارد ؛ مگر اين كه يقين حاصل شود كه آب درون كشمش به جوش آمده است .\r\nسؤال 1236 - آيا جايز است از دنبلان ( بيضه گوسفند و مانند آن ) به خاطر برخوردارى از هورمون ، و از پودر توليدى آن به منظور غذاى ماهى براى پرورش مرغ يا ماهى استفاده كرد ؟\r\nجواب : خوردن آن براى انسان حرام است ؛ ولى استفاده از آن براى تغذيه حيوانات اشكال ندارد و آن حيوان حلال است .\r\nسؤال 1237 - در مسأله سوّم از مسائل عمومى و مورد ابتلاى آخر توضيح المسائل چاپ‌هاى قديم ( و مسأله 31 همان بحث در چاپهاى جديد ) فرموده‌ايد : « اگر حيوان به غير دستور شرعى ذبح شود گوشت آن پاك ، ولى خوردنش حرام است » با توجّه به\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nاين مسأله ، آيا مىتوان گوشت را از بقيه موادّ غذايى كه با آن پخته شده جدا كرد و آن غذا را خورد ، يا اين كه خوردن چنين غذايى نيز حرام است ؟\r\nجواب : اگر بطور كامل جدا شود ، كه عصاره گوشت نيز در آن نباشد ، اشكالى ندارد .\r\nسؤال 1238 - همه ساله تعداد زيادى از حيوانات حرام گوشت ، مانند گراز ، به علّت وارد آوردن خسارت به مزارع كشاورزان ، شكار مىگردد . آيا تحويل لاشه اين حيوانات به اقليّتهاى دينى ، از قبيل ارامنه ، و دريافت حقّ الزحمه ، از بابت شكار و هزينه حمل و نقل ، حلال و مطابق با دستورات شرع مقدّس اسلام مىباشد ؟\r\nجواب : راهى كه براى اين امر تصوّر مىشود ، اين است كه شكارچيان را از اقليّتهاى دينى انتخاب كنند كه هزينه شكار كردن به عهده آنها باشد و در مقابل از گوشتهاى آن هرطور بخواهند استفاده كنند و صاحبان اراضى نيز مىتوانند در مقابل ورود شكارچيان به زمينهاى خود حقّى دريافت كنند .\r\nسؤال 1239 - مدّتى است كه بچه گوسفندى از سگ گله ، شير مىخورد ، آيا گوشت آن حرام است ؟\r\nجواب : حرام نيست ؛ هرچند پرهيز از آن بهتر است .\r\nسؤال 1240 - اگر خوراك حيوانى مشروب و آبجو باشد ؛ خوردن گوشت آن چه حكمى دارد ؟\r\nجواب : اشكالى ندارد ؛ ولى اجتناب بهتر است .\r\nسؤال 1241 - برخى از عوام معتقدند : « طرف راست گوشت گرگ و خرگوش حلال و طرف چپ آن حرام است » ، آيا اين مسأله صحيح است ؟\r\nجواب : اين مسأله به هيچ وجه صحّت ندارد و از خرافات است .\r\nسؤال 1242 - خواهشمند است نظر مبارك را در مورد حلّيّت يا حرمت گوشت و تخم شترمرغ براى مصارف داخلى و خارجى بيان فرماييد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nجواب : گوشت و تخم شترمرغ حلال است ؛ خواه براى مصارف داخلى باشد يا خارجى .\r\nسؤال 1243 - در كشور جمهورى اسلامى ايران مصرف سرانه سيگار ، « يك نخ سيگار ده تومان براى هر نفر در روز » مىباشد كه در مجموع نسبت به جمعيت 60 ميليونى كشور ، معادل « 600 ميليون تومان » در هر روز دود مىشود ، قسمتى از آن از خارج وارد شده و بالاجبار در هر روز بطور مستمر مقدارى از بيت المال مسلمين به صورت ارز از كشور خارج مىشود و مصرف‌كننده سيگار ، بطور غير مستقيم به اين عمل كمك مىكند . آيا با اين وجود استعمال سيگار جايز است ، يا اين كه مصرف‌كننده آن به بيت المال مديون مىشود ؟ لازم به توضيح است كه با اين مبلغ در هر روز مىتوان يك بيمارستان مجهّز احداث كرد .\r\nجواب : ضرر سيگار تنها منحصر به اينها نيست ، سيگار زيانهاى فراوانى دارد ، هم زيان اقتصادى و هم زيان جسمى و روحى ، به همين جهت در رساله توضيح المسائل آن را حرام دانسته‌ايم .\r\nسؤال 1244 - اگر كارشناسان صريحاً بگويند : « كشيدن سيگار براى سلامتى ضرر دارد » كشيدن سيگار شرعاً چه حكمى دارد ؟\r\nجواب : در فرض مسأله حرام است .\r\nسؤال 1245 - جوانى چند سال قبل با گاوى جماع كرده است ، از آن گاو چند گوساله به وجود آمده است ، آيا علاوه بر حرام بودن گوشت گاو و گوساله‌ها و لزوم از بين بردن آن ، خوردن شير آن گاو ، يا فروختن لبنيّات آن نيز حرام است ؟\r\nجواب : خوردن شير آن ، و همچنين خريدوفروش لبنيّات آن جايز نيست .\r\n\r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n\r\n\r\nفصل سى و ششم : احكام نذر و عهد\r\nسؤال 1246 - اگر شخصى در دل نيّت نذر كند كه سه روز روزه بگيرم ، ولى به زبان جارى نكند ، آيا اين نذر صحيح است ؟\r\nجواب : نذر بدون اجراى صيغه لفظى صحيح نيست ، و چيزى بر او واجب نمىشود .\r\nسؤال 1247 - شخصى نذر نموده كه 500 ليتر شير به عزاداران حسينى بدهد و هر سال 50 كيلو بر آن اضافه نمايد ، بعد از چند سال ، الان بايد 800 ليتر شير بدهد . حال با توجّه به حجم و تساعد سالانه آن ، تهيّه ، پخت ، و پخش و همچنين تهيّه وسايل پخت براى اين شخص مقدور نمىباشد . با توجّه به شرايط فوق ، آيا با اجازه معظّم له مىتوان اين نذر را تبديل به نذر ديگرى براى عزاداران حسينى يا فقرا نمود ؟\r\nجواب : آن مقدارى را كه مىتواند در ميان عزاداران پخش كند ، بقيّه را اگر ممكن است سفارش كند در جاهاى ديگر در مجالس عزادارى شير بدهند . اگر آن هم ممكن نيست تبديل به غذاى ديگر كند ، بنابر احتياط واجب .\r\nسؤال 1248 - كسانى هستند كه از اوّل دهه محرّم روضه‌هاى نذرى دارند كه بايد در همين ايّام خوانده شود ، و از سوى ديگر اشخاص ديگرى نيز هستند كه روضه‌هاى نذرى در خصوص همين ايّام دارند كه آن هم بايد خوانده شود و روضه‌ها تماماً در شب خوانده مىشود ، مگر شب عاشورا كه احياناً بيشتر از يك روضه در يك مجلس\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nخوانده مىشود . در اينجا روضه‌خوان چطور جمع بين اين روضه‌هاى نذرى كند ؟ آيا ممكن است در يك روضه براى چند نفر نيّت داشته باشد كه همه به ثواب برسند ؟\r\nجواب : معمولًا هر كس نذر جداگانه‌اى مىكند و بايد روضه جداگانه‌اى براى او خوانده شود و اگر منبرى نتواند بايد به ديگرى واگذار كند ؛ مگر اين كه مردم با علم و آگاهى از اين مسأله نذر كنند كه بطور مشترك براى آنها روضه خوانده شود ، در چنين صورتى مىتواند نيّت دو يا چند نفر را داشته باشد .\r\nسؤال 1249 - اگر كسى كفّارهء نذر و عهد بر گردن داشته باشد و توانايى روزه گرفتن و نير درآمدى براى پرداختن كفّاره نداشته باشد ، آيا بايد در وصيّتنامه خود قيد كند كه كفّاره‌اش را بدهند ؟\r\nجواب : در صورتى كه نمىتواند ، هرچند مدّ طعام كه مىتواند به فقير بدهد و اگر نمىتواند ، هرچند روز كه مىتواند روزه بگيرد ، و اگر نمىتواند ، استغفار كند .\r\nسؤال 1250 - اگر كسى بخواهد زيارت عاشورا بخواند و به نذر خود در اين رابطه عمل كند ، آيا با حذف صد لعن و صد سلام و نماز زيارت و دعاى علقمه ، نذرش ادا مىشود ؟\r\nجواب : اگر نذر او مطلق بوده ، بايد صد لعن و صد سلام را بخواند ؛ ولى دعاى علقمه شرط نيست ؛ ولى اگر نذرش اعم بوده ( اعمّ از صد لعن و صد سلام ، يا يك لعن و يك سلام ) در اين صورت ، هر دو رقم كافى است .\r\nسؤال 1251 - شخصى با صيغه « للّه علىّ » اموال اضافه بر نيازش را بر خود حرام كرده و نذر كرده اگر خداوند به وى اموالى بيش از نيازش عطا كند ، همه را در راه خدا انفاق كند . حال كه اين ثروت به ايشان رسيده از نذر خود پشيمان است و مىخواهد به نذر خود عمل نكند ، آيا يك بار كفّاره كافى است ، يا اين كه تا آخر عمر نمىتواند از اموال اضافى استفاده كند ؟ يا هر بار كه چيزى با آن پول‌هاى اضافى بخرد ، بايد كفّاره بدهد ؟\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nجواب : با نذر نمىتوان حلال را بر خود حرام كرد ؛ ولى اگر نذر كرده كه مازاد بر شأن را در راه خدا انفاق كند بايد به نذر خود عمل نمايد ؛ ولى اگر عمل نكرده گناه كرده و احتياط آن است كه در هر سال يك بار كفّاره شكستن نذر بدهد .\r\nسؤال 1252 - آيا پدر و مادر مىتوانند عهد يا نذر فرزند خود ( مثلًا سه شب نماز شب خواندن در هفته ) را بشكنند ؟\r\nجواب : نذر فرزند نيازى به اجازه پدر و مادر ندارد ؛ مگر اين كه كار او مايه آزار پدر باشد ، كه در اين صورت نذر او صحيح نيست .\r\nسؤال 1253 - در بعضى از روستاها مرسوم است كه در دهه محرّم عَلَمى درست مىكنند و خانه به خانه مىگردانند و اهل روستا نذوراتى جهت اين علم مىدهند ، اين نذورات متعلّق به چه كسى است ؟\r\nجواب : متعلّق به مراسم عزادارى سيد الشّهداء و هزينه‌هاى مختلف آن است .\r\nسؤال 1254 - در يكى از روستاهاى منطقه مُغان مسجدى هست كه بين مردم منطقه شهرت زيادى پيدا كرده و نذورات فراوانى به آن مىرسد ، بطورى كه در عمران و آبادى مسجد ، ديگر نقصى باقى نمانده و مسجد نيازى به آن ندارد و احتمال مىرود نذورات جمع شده توسّط افرادى ناباب با عناوين مختلف حيف و ميل شود ، آيا حضرتعالى اجازه مىفرماييد نذورات مسجد مذكور توسّط سازمان تبليغات اسلامى در جهت عمران و آبادى روستاى مذكور و آموزش و نشر علوم قرآنى در اين منطقه محروم مرزى صرف شود ؟\r\nجواب : مىتوانند نذورات مذكور را صرف كارهاى فرهنگ اسلامى در همان مسجد كنند و اگر در آن مسجد ممكن نيست صرف عمران و آبادى مساجد ديگر ، يا كارهاى فرهنگى آنها كنند .\r\nسؤال 1255 - اين جانب نذر كرده‌ام هر سال در شب عاشوراى امام حسين ( عليه السلام ) شام بدهم ، به دليل پاره‌اى از مشكلات قصد دارم از سال آينده شام را به صورت غذاى\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nآماده بين خانواده‌ها تقسيم كنم ، آيا اين كار جايز است ؟\r\nجواب : اگر نذر شما مقيّد به شكل خاصّى نبوده ، يا تنها نذر اطعام بوده ، تغيير مزبور اشكالى ندارد ؛ ولى اگر مقيّد به خانه و مسجد و سفره دسته‌جمعى و مانند آن بوده بايد به همانطور عمل كنيد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nفصل سى و هفتم : احكام قسم خوردن\r\nسؤال 1256 - اگر كسى قسم بخورد كه به مسجد نرود ، آيا عمل كردن به اين قسم لازم است و شكستن آن كفّاره دارد ؟\r\nجواب : عمل كردن به اين قسم لازم نيست و شكستن آن كفّاره ندارد .\r\nسؤال 1257 - فردى زنى را به عقد موقّت خود درمىآورد ، زن مىگويد : « چون احتمال دارد حامله شوم ، اجازه دخول نمىدهم » مرد قسم مىخورد در صورتى كه حامله شد او را به عقد دائم خويش دربياورد . آيا اين قسم واجب الوفاست ؟\r\nجواب : چنانچه به نام خدا قسم ياد كرده ، عمل به اين قسم واجب است .\r\nسؤال 1258 - لطفاً به سؤالات زير پاسخ دهيد :\r\nالف ) كفّاره قسم چه مىباشد ؟\r\nجواب : هرگاه عمداً با قسم خود مخالفت كند ، بايد كفّاره بدهد ؛ يعنى ده فقير را سير كند ، يا بر آنها لباس بپوشاند ، و اگر توانايى بر اينها نداشته باشد ، بايد سه روز روزه بگيرد .\r\nب ) اگر با زبان به يكى از سه واژه « و اللّه ، باللّه ، تاللّه » قسم ياد كرد كه فلان كار را انجام ندهد ( البتّه نزد خودش ، يعنى پيش خود قسم ياد كرد كه فلان كار را نمىكنم ) آيا عمل بر اين قسم لازم است ؟\r\nجواب : اگر با زبان سوگند بخورد ، كارى را انجام ندهد عمل به آن واجب است ؛ مشروط بر اين كه كارى باشد كه شرعاً واجب يا مستحب نباشد .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nج ) آيا مىتواند قسم را از گردن خود ساقط كند ؟ اگر مىتواند ، چگونه ؟\r\nجواب : در صورتى كه قسم با شرايطش انجام شود ، ساقط كردنش ممكن نيست .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\nفصل سى و هشتم : احكام وقف\r\nسؤال 1259 - شخصى چند اصله نخل وقف حضرت سيد الشّهداء ( عليه السلام ) نموده و ساليان طولانى است كه خرماى آن صرف عزادارى مىشود ، امّا هم‌اكنون واقف پير شده و توانايى سرپرستى نخل‌ها را ندارد و امكان دارد كه نخل‌ها بر اثر بىسرپرستى از بين برود ، آيا واقف مىتواند نخل‌ها را بفروشد و پول آن را خرج ساخت بناى حسينيّه نمايد ؟\r\nجواب : لازم است آنها را به شخص امينى واگذار كند تا آنها را سرپرستى نمايد ، حتّى مىتواند از درآمد آن اجرتى براى او قرار بدهد ؛ ولى فروش آن نخل‌ها جايز نيست .\r\nسؤال 1260 - اين جانب زمينى به مساحت 500 متر خريده‌ام كه از موقوفات حضرت سيد الشّهداء ( عليه السلام ) است و بهره آن در هر سال در مسجد جامع اين محل خرج مىشود ، از آنجا كه نسبت به مسائل وقف آگاه نبودم در آن زمين ساختمان ساختم ، حال متوجّه شده‌ام كه خريدوفروش زمين وقف جايز نيست ، اكنون تكليف من چيست ؟\r\nجواب : بايد آن زمين را اجاره كنيد و مال الاجاره زمين را هر ماه يا هر سال بپردازيد تا مصرف موقوفه كنند و هرگاه خواستيد آن را بفروشيد فقط بايد اعيانى را بفروشيد .\r\nسؤال 1261 - مقدارى درخت كه چندين سال قبل مسلوب المنفعه شده بود ، به\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nمستأجر داده شد ، پس از احياى شرعى ، سالها بطور مشاع بوده است . هم‌اكنون كه شريك وقف از دنيا رفته است ، ورثه او تصميم دارند سهميّه خود را به فروش برسانند ، ولى اگر اين ملك مشاع ، كه هم آبى است و هم ديمى ، تقسيم گردد ، نگهدارى آن مشكل و سودى براى وقف خامس آل عبا ( عليه السلام ) ندارد . آيا اجازه مىدهيد كه سهم وقف به فروش برسد و معادل پول آن ، ملكى كه نزديك محل باشد خريدارى گردد ، يا در راه ديگرى صرف گردد ؟\r\nجواب : چنانچه به تأييد معتمدين محل ، وقف مزبور بلااستفاده مىشود و راهى براى حلّ مشكل به جز فروختن آن نيست ، مجاز هستيد آن را بفروشيد و تحت نظر معتمدين ، بلافاصله تبديل به ملك مناسبى بنماييد .\r\nسؤال 1262 - اداره مخابرات شهر قطب‌آباد ، از استان فارس ، قصد دارد زمينى را خريدارى كرده و در آن ، ساختمانى بنا كند . حال جهت توسعه ساختمان مخابرات ، اصرار بر ضميمه كردن يا اجاره دائمى قطعه زمين مجاور كه موقوفه است ، دارد . و حتّى خريد زمين اصلى را منوط به اين ضميمه نموده است . حال آن كه با استناد به وقفنامه ، واقف زمين آن را وقف كاشتن درخت كرده تا از ثمراتش مخارج مسجد و خيرات آن مرحوم فراهم آيد . لطفاً نظر مبارك را مرقوم فرماييد .\r\nجواب : در صورتى كه تصريح شده باشد كه بايد در آن زمين درخت كاشته شود ، بايد به اين شرط عمل كرد ؛ مگر اين كه زمين در جايى قرار بگيرد كه عملًا امكان غرس درخت نباشد و فايده قابل ملاحظه‌اى از اين راه عايد نشود ، در اين صورت مىتوان آن را اجاره داد .\r\nسؤال 1263 - اين جانب به اتّفاق يكى از آشنايان ، قطعه زمينى را ، از چند نفر از زارعين روستايى خريدارى نموده و مبالغ هنگفتى در آن خرج نموديم ، بعداً متوجّه شديم كه اراضى مذكور به صورت مشاع با اوقاف مشترك مىباشد ، وقتى از آنها مسأله را جويا شديم ، اظهار داشتند كه ما مسأله را با اوقاف حل كرده‌ايم ؛ ولى با\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nكنجكاوى زياد پى برديم كه چنين نيست . حال با اذعان به اين مطلب كه خريدوفروش چنين زمينى اصلًا جايز نيست و قلباً نيز از درآمد آن اكراه داريم و خود را نيز مالك نمىدانيم ، چه بايد كرد ؟\r\nجواب : چنانچه زمين مزبور موقوفه بوده ، معامله باطل است و شما حق داريد پول پرداخت شده و خساراتى كه آنجا متحمّل شده‌ايد را از فروشندگان بگيريد و اگر بين فروشندگان و اوقاف به صورت مشاع بوده و زمين را بطور مفروض به شما فروخته‌اند ، حق داريد معامله را فسخ كنيد و تمام خسارات خود را بگيريد و اگر صاحبان زمين ، با اوقاف زمين را تفكيك كرده‌اند ، معامله صحيح است و جايى براى فسخ نيست .\r\nسؤال 1264 - زارعين چهار دانگ روستاى فوق‌الذّكر نيز در اين معضل بزرگ مانده‌اند ؛ چرا كه بعضى از آنها پنج يا شش برادر هستند و به هر كدام مقدار كمى زمين تعلّق مىگيرد ؛ آنها هم نمىتوانند سهميّه زمين خود را به يكى از آنها بفروشند و نه مقدار كم زمين قابليّت آن را دارد كه هر كدام آن را به تنهايى كشت كنند و بعضىها هم به خاطر همين مسأله زمين را رها كرده و به شهر رفته‌اند ، چون راه درآمدى ندارند . آيا اداره اوقاف ، اجازه دارد زمين‌هاى مذكور را تفكيك نمايد ؟\r\nجواب : اگر مصلحت موقوفه آن است كه تفكيك شود ، تفكيك كردن آن مجاز است .\r\nسؤال 1265 - در مدرسه علميّه واقع در طبقه فوقانى مسجدى ، حدوداً 18 سال است فعّاليتهايى از قبيل خيّاطى ، گلدوزى ، عكّاسى ، قالىبافى ، تزريقات و مانند آن به عمل مىآيد ، نظر به اين كه طبق وقفنامه ، مكان ذكر شده براى مدرسه علوم دينى وقف شده است ، آيا چنين فعّاليّتهايى مشروع و استمرار آن صحيح است ؟\r\nجواب : مدرسه مزبور بايد در اختيار طلّاب علوم دينى قرار بگيرد ؛ مگر اين كه در آنجا مطلقاً طلبه‌اى نباشد و مكان مزبور بىفايده بماند ، در اين صورت\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمىتوان از آن براى كارهاى خير و عام المنفعه استفاده كرد .\r\nسؤال 1266 - شخصى با همّت خود و كمك مردم و بعضى از مراجع محترم قم ، حمّامى را پايه‌گذارى كرده است . او پولها را به عنوان حمّام مردانه مىگرفت و پس از اتمام آن نيز بر درب حمّام و داخل آن با كاشى نوشته شد « حمّام مخصوص مردان » و بر زنان ورود به آن را حرام كرد . آيا كسى مىتواند هميشه يا بطور موقّت آن را در اختيار خانم‌ها قرار دهد ؟ و اگر خانم‌ها با اطّلاع از موضوع به آن حمّام بروند و غسل كنند ، آيا غسل آنها صحيح است ؟\r\nجواب : در فرض مسأله حمام مخصوص مردان است و زنان نمىتوانند از آن استفاده كنند و غسلشان در آن جايز نيست و سزاوار است براى خانم‌ها حمّام ديگرى بسازند .\r\nسؤال 1267 - حقير در تهران مسجدى ساخته‌ام كه داراى حوزه علميّه نيز مىباشد و آن را وقف كرده‌ام ، شخصى در محضر امام جماعت مسجد قراردادى با خطّ خودش تنظيم كرد كه از اين محل به عنوان حوزه علميّه بهره‌بردارى نمايد ، ولى متأسّفانه پس از تعميرات داخلى اين محل را به صورت مدرسه غير انتفاعى داير و حدود چهار سال است كه مشغول بهره‌بردارى است و از هر دانش‌آموز سالانه مبلغ قابل ملاحظه‌اى شهريه دريافت مىنمايد ، حكم شرعى اين مسأله چيست ؟\r\nجواب : عمل بر خلاف وقف حرام است و بايد از آن جلوگيرى كرد و اجرت المثل استفاده‌هاى سابق را نيز بايد بپردازد تا در مصارف موقوفه صرف شود .\r\nسؤال 1268 - پنج هكتار زمين در شهر محمودآباد از طرف بنياد مستضعفان جهت گورستان به شهردارى واگذار گرديد ، گرچه صيغه وقف خوانده نشده ، امّا چند جنازه در آن زمين دفن گرديده است . آيا مىتوانيم جهت احداث بيمارستان شهر ، از يك هكتار اين زمين استفاده كنيم ، يا زمين مزبور را براى امر فوق اجاره كنيم ؟ ( با توجّه به اين كه در شهر بيمارستان وجود ندارد ؛ امّا قبرستانهاى متعدّدى موجود است ) .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nجواب : آن مقدار از زمين مزبور كه مورد نياز براى قبرستان در حال و آينده است به حكم وقف مىباشد و بقيّه را مىتوان در احتياجات عمومى صرف كرد .\r\nسؤال 1269 - در وسط شهرستان بم زمينى حدود هزار متر مربع از حدود 25 سال پيش وقف قبرستان شده است ؛ امّا پس از دفن حدود 40 نفر ، همسايگان مانع ادامه كار شده‌اند و آن زمين همچنان معطّل مانده است . آيا زمين مزبور بر وقفيّت باقى مىباشد ؟ در صورت باقى ماندن بر وقف ، آيا مىتوان آن را تبديل به مكان عمومى ديگر ( مانند مدرسه ، بيمارستان ، حسينيّه و غيره ) كرد ؟\r\nجواب : در صورتى كه زمين وقف براى قبرستان شده باشد ، تنها بايد در همين مورد از آن استفاده شود ؛ مگر اين كه دفن در آن به جهاتى امكان‌پذير نباشد كه در اين صورت بايد بفروشند و پول آن را صرف خريد زمينى جهت قبرستان كنند و آن را وقف نمايند و چنانچه به اندازه كافى قبرستان دارند ، مىتوان از آن زمين براى مسجد و حسينيّه و كتابخانه و مانند آنها استفاده كرد .\r\nسؤال 1270 - قبرستان قديمى شيراز ، كه سالهاست هيچ ميّتى در آن دفن نگرديده ، مدفن عدّه زيادى از بزرگان مىباشد و از سوى ديگر با توجّه به مخروبه بودن آن ، محلّ مناسبى براى گرد آمدن افراد خلافكار و بزهكار و معتادان گرديده است . با توجّه به لزوم زيباسازى شهر و فضاى گسترده اين محل كه اطراف آن ، منازل مسكونى قرار گرفته و در داخل محدوده شهرى نيز مىباشد و با تبديل اين منطقه به فضاى سبز و يا مركز فرهنگى عام المنفعه ، چهره شهر دگرگون خواهد شد . لذا مستدعى است در خصوص تغيير وضعيّت محلّ فوق‌الذّكر به گونه‌اى كه به هيچ يك از قبور مؤمنين در اين قبرستان بىاحترامى نشود و تغيير هندسى شكل مقبره‌ها در شأن بزرگان مذكور باشد و اين محل تبديل به مراكز فوق گردد ، نظر مبارك را امر به ابلاغ فرماييد .\r\nجواب : در فرض مسأله هرگاه شرايطى كه در بالا نوشته‌ايد ، دقيقاً و بدون كم و\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nزياد عمل شود ، تغيير وضع قبرستان به شكلى كه نوشته‌ايد ، مانعى ندارد .\r\nسؤال 1271 - مطابق تبصره 6 ماده 96 قانون شهرداريها ، كوچه‌ها و پياده‌روها و خيابانها و گورستانهاى عمومى ملك عمومى محسوب شده و در مالكيّت شهردارى قرار دارد ؛ شهردارى به علّت متروكه شدن گورستان ، مقدارى از آن را طبق ضوابط قانونى به افراد واجد شرايط واگذار نموده است ، با عنايت به اين كه دليلى بر وقفيّت زمين گورستان نيست ، بفرماييد كه اراضى مذكور وقف است ، يا مالكيّت شهردارى طبق قانون فوق صحيح است ؟\r\nجواب : هرگاه زمين مزبور سابقه ملكى نداشته باشد ، يا احتمال موات بودن آن از روز اوّل برود حكم وقف بر آن جارى نمىشود ؛ امّا اگر سابقه ملكيّت داشته و براى قبرستان واگذار شده است حكم وقف بر آن جارى است .\r\nسؤال 1272 - در روستاى ما قبرستانى وجود داشته كه اكنون محو شده است ؛ زيرا در آن محل خانه ساخته و قبرها را ويران كرده‌اند ، قبر پدربزرگ ما در آنجا بوده و حال اثرى از آن نيست ، آيا مىتوانيم در قبرستان جديد سنگى به عنوان يادبود بگذاريم تا مردم بر آن فاتحه قرائت كنند ؟\r\nجواب : اگر قبرستان جديد در زمين وقف قرار داده شده است نمىتوانيد اين كار را كنيد و اگر در زمين موات است مانعى ندارد .\r\nسؤال 1273 - قطعه زمينى حدود صد سال پيش جهت دفن اموات مسلمين تعيين و اموات در آن دفن شدند ؛ ولى اكنون بيش از پنجاه سال است ميّتى در آن دفن نمىشود . طبق شياع موجود در محل و فتواى بعضى از مراجع معظّم تقليد قبرستان مورد نظر وقف مىباشد ، ولى واقف آن مشخّص نيست ؛ در قسمتى از قبرستان در سالهاى گذشته مدرسه احداث گرديده است ، حال با توجّه به اين كه گورستان موقوفه متروكه گرديده و آثار قبور از بين رفته است و با عنايت به نياز اهالى به مسجد ، جهت انجام فرايض الهى ، آيا اهالى مىتوانند در گورستان مذكور يك باب مسجد احداث نمايند ؟\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nجواب : چنانچه آن محل براى دفن اموات در حال حاضر و در آينده قابل استفاده نيست مىتوانيد از آن براى بناى مسجد استفاده نماييد ؛ ولى مواظب باشيد نبش قبر لازم نيايد .\r\nسؤال 1274 - شخصى در زمان رژيم منحوس گذشته با حضور در دفتر اسناد رسمى ، بعضى از اموال مورد تنازع و اختلاف را اجباراً به نفع رهبرِ فِرقه شيخيّه در كرمان صلح و از طرف آن شخص مورد صلح را وقف كرده است . با توجّه به مراتب مذكور و اين كه در رژيم گذشته فِرقه ياد شده از نفوذ و اختيارات وسيعى برخوردار بوده‌اند ، آيا شرعاً اعمال فوق لازم الاجرا بوده و يا اين كه بر طبق موازين شرعى باطل و بىاثر است ؟\r\nجواب : وقف بر فرقه مزبور و سران آنها صحيح نيست و اعتبارى ندارد .\r\nسؤال 1275 - شخصى بهائى منزل خود را جهت مجالس و مراسم بهائيّت وقف نموده و از دنيا مىرود ، فرزندان وى نيز محلّ سكونت خود را ترك كرده و به شهر ديگرى رفته و سپس با دنيا وداع كرده‌اند ، يكى از فرزندان واقف زنده و مدّعى است كه مسلمان شده است ، آيا وقف صحيح است ؟ يا وقف باطل و تمام اولاد ، بالسّويه از آن ماترك ارث مىبرند ؟ يا فقط آن كه مدّعى اسلام است ارث مىبرد ؟\r\nجواب : وقف مزبور باطل بوده و اموال نامبرده تنها به وارث مسلمان او مىرسد ، و براى اين كه از صداقت او در ادّعاى اسلام آگاه شويد بايد در يكى از جرايد معروف ، اسلام خود را آگهى كند .\r\nسؤال 1276 - شخصى مىخواهد دو ميليون تومان پول در يكى از بانكهاى جمهورى اسلامى ايران به عنوان سپرده هميشگى بگذارد و اصل اين پول را وقف مسجدى بنمايد و از بهره بانكى آن خرج همان مسجد و روحانى مسجد و امثال آن بنمايد ، اين كار شرعاً چه حكمى دارد ؟\r\nجواب : پول را نمىتوان وقف كرد ؛ ولى مىتوان به مسجد تمليك نمود و در\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاين صورت مسجد مالك آن مىشود و درآمد مشروع آن در مصارف مذكور در بالا صرف خواهد شد .\r\nسؤال 1277 - اگر منزلى براى امام جماعت در طبقه فوقانى حسينيّه ساخته باشند و امام جماعت از آنجا برود ، تكليف آن منزل چيست ؟\r\nجواب : منزل تعلّق به كسى دارد كه بعداً امام جماعت مىشود .\r\nسؤال 1278 - آيا امام جماعت حسينيّه مىتواند بالاى حسينيّه براى خود منزل مسكونى بنا كند ؟\r\nجواب : نمىتواند منزل شخصى بسازد ؛ ولى مىتواند براى امام جماعتِ حسينيّه ( هر كسى كه باشد ) بسازد .\r\nسؤال 1279 - اگر زمينى براى حسينيّه وقف شده باشد ، آيا مىشود بالاى آن حسينيّه ، مسجد ساخت ؟\r\nجواب : ساختن طبقه بالا و استفاده از آن براى نماز و عزادارى اشكالى ندارد ؛ ولى حكم مسجد را ندارد ؛ مگر اين كه از اوّل به همين صورت وقف شده باشد كه طبقه پايين حسينيّه و طبقه بالا مسجد باشد .\r\nسؤال 1280 - در يكى از روستاهاى شهرستان بابل حسينيّه‌اى وجود دارد كه مردم خيّر به خاطر وسعت كم آن ، و اين كه از نظر شكل ظاهرى هم مناسب نمىباشد ، مبادرت به ساختن حسينيّه‌اى جديد نموده‌اند ، ناگفته نماند كه حسينيّه قديمى بين ساختمان جديد و يك حسينيه ديگر واقع شده است و مردم اين محل به خاطر اعتقادى كه به اين محل دارند ، بيم و هراس دارند كه آن را خراب نمايند ، نظر جنابعالى چيست ؟\r\nجواب : اگر ضرورتى ندارد آن محل را خراب نكنيد و از آن براى عزادارى استفاده نماييد .\r\nسؤال 1281 - در شهر ما حسينيّه‌اى ساخته‌اند كه براى بعضى شهروندان نزديك و\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nبراى بعضى دور و باعث مشقّت است ، آيا مىتوان حسينيّه را به جاى مناسبى منتقل كرد ؟ در صورت امكان زمين حسينيّه قديم و باقى موادّ ساختمانى آن چه حكمى دارد ؟\r\nجواب : حسينيّه اوّل بايد به جاى خود باقى باشد ؛ هرچند همه نتوانند در آن شركت كنند و مىتوانند حسينيّه ديگرى در محلّ ديگرى بسازند .\r\nسؤال 1282 - با توجّه به تعريف وقف ، كه آن را « حبس عين و تسبيل منفعت » مىدانند ، آيا مىتوان سهام شركتهاى تجارى را وقف نمود ؟ به چه دليل ؟\r\nجواب : اشكالى ندارد ؛ و عموم ادلّه وقف و همچنين اطلاقات شامل اين مورد مىشود و مانعى از شمول نيست .\r\nسؤال 1283 - تغيير ارزش سهام تأثيرى بر صحّت وقف فوق دارد ؟\r\nجواب : تأثيرى ندارد .\r\nسؤال 1284 - ورشكستگى شركت چه تأثيرى در وقف دارد ؟\r\nجواب : مادامىكه آن مؤسسه برقرار است ، وقف برقرار است .\r\nسؤال 1285 - در سنوات گذشته بعضى از املاك ، كه گاهى شامل چندين روستا مىشده ، توسّط مالكين بزرگ وقف شده است ، با عنايت به اين كه در اين روستاها قبل از وقف شدن املاك ، حمّام ، اشجار ، پل ، تپه ، قبرستان ، مسجد و امامزاده وجود داشته كه وقفنامه‌اى جهت اين مورد تنظيم نشده و اگر هم بوده فعلًا در دسترس نيست . آيا متولّى موقوفات مىتواند به استناد وقفنامه تنظيم شده ، ادّعايى در خصوص اماكن موجود قبل از تنظيم وقفنامه داشته باشد ؟\r\nجواب : مساجد ، حسينيّه‌ها ، امامزاده ، حمّام يا هر بناى وقفى ديگرى كه از قبل در اين روستاها بوده از محدوده وقف دوّم خارج است ؛ زيرا موقوفه را نمىتوان بار ديگر وقف كرد . بنابراين وقف روستا فقط شامل زمين و تمام بناها و اشجارى مىشود كه در روستا وجود داشته و در ملك مالك بوده است ؛ به استثناى موقوفات قبل .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nسؤال 1286 - آيا اجاره اراضى موقوفه ( وقف خاص اولاد ذكور ) به مدّت 90 سال براى بناى مسجد و مصلّى و حسينيّه جايز است ؟ اگر صحيح است مشروط به چه شرايطى مىباشد ؟\r\nجواب : اجاره‌هاى بلند مدّت بر خلاف مصلحت وقف است و جايز نيست ، بايد چند سال به چند سال تجديد شود و استفاده از آن براى مسجد و مصلّى و حسينيّه مانعى ندارد ؛ هرچند جريان احكام مسجد بر آنها مشكل است .\r\nسؤال 1287 - عبور و مرور در خيابانهايى كه حكومتها جديداً و قديماً احداث نموده‌اند چه حكمى دارد ؟ هر چند وضع مالكيّت آنها را ندانيم .\r\nجواب : عبور و مرور و ساير استفاده‌هاى غير مزاحم اشكالى ندارد .\r\nسؤال 1288 - موقوفه‌اى در اراك است كه مصرف آن كمك به زوّار كربلاى معلّى است ، از آنجا كه سالهاست مصرف اين موقوفه معطّل مانده ، آيا از باب اقرب به نظر واقف مىتوان عوايد مذكور را موقّتاً به زوّار امام رضا ( عليه السلام ) داد ؟\r\nجواب : در شرايط كنونى مانعى ندارد .\r\nسؤال 1289 - نظر مبارك شما در مورد موقوفه اولاد چيست ؟ آيا اولاد مىتوانند آن ملك را مجدّداً براى بعضى امور خيريّه وقف كنند ؟\r\nجواب : وقف مجدّد جايز نيست .\r\nسؤال 1290 - عدّه‌اى از مؤمنين خانه‌اى را در مشهد خريده و براى عزادارى و سكناى زوّار امام رضا ( عليه السلام ) وقف نموده‌اند ؛ ولى چون خانه قديمى است و نياز به ساختمان جديد با هزينه زيادى دارد واقفين مىخواهند هر كدام يك ميليون تومان يا بيشتر پول داده و چهار طبقه ساختمان بسازند ، ضمناً مىخواهند يك باب اطاق به خود و بستگانشان اختصاص بدهند كه در آن ساكن شوند ، آيا مىتوان يك باب اطاق را به آنها ، كه هزينه ساختمان را متقبّل مىشوند ، اختصاص داد ؟\r\nجواب : چنانچه آنها بخواهند به عنوان زوّار در آنجا باشند و راهى براى\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nتكميل ساختمان جز از اين طريق نباشد اشكالى ندارد .\r\nسؤال 1291 - در بعضى از روستاها املاك وقفى از قبيل باغات ، زمين و آب وجود دارد كه اداره اوقاف آنها را به نصف اجاره مىدهد و مال الاجاره را هم به آن قريه‌اى كه واقف ، وقف مسجد آن كرده ، يا نمىدهد يا قسمتى از آن را مىدهد ، آيا عالم و يا معتمدين مىتوانند اعتراض نمايند ؟\r\nجواب : مال موقوفه را نمىتوان به كمتر از اجرت المثل اجاره داد ، و اگر كار خلافى صورت گرفته وظيفه ديگران امر به معروف و نهى از منكر است .\r\nسؤال 1292 - موقوفه تحت توليت اين جانب داراى تعدادى مغازه و رقبه تجارى است ، آيا گرفتن مبلغى بابت نقل و انتقال سرقفلى و ما به التّفاوت آن در انتقالات بعدى جهت موقوفه طبق قانون عرف ، شرعى است ؟\r\nجواب : اگر در زمان واگذارى موقوفه به افراد ، چنين حقّى در عرف وجود داشته ، حكم شرط ضمن العقد پيدا مىكند و حالا كه مىخواهند سرقفلى را نقل و انتقال دهند موظّف به پرداخت آن هستند ، و اگر در واگذارى موقوفه اصولًا مسأله نقل و انتقال به ديگرى مطرح نبوده ، گرفتن حقّى براى موقوفه به هنگام نقل و انتقال سرقفلى مانعى ندارد .\r\nسؤال 1293 - شش دانگ قريه سوهان طالقان وقف خاصّ اولاد ذكور سادات گرديده است ، در وقفنامه حدود چهارگانه روستاى مذكور مشخّص است ، طبق وقفنامه كوههاى روستا كه جزء آن روستاست ، جزء سامان ( يا مرز ) ذكر شده است ، اكنون عدّه‌اى مىگويند : « كوه‌ها جزء انفال است و واقف حقّ وقف كردن كوه‌ها را نداشته ، در نتيجه در صحّت وقف ترديد است » ، آيا اين ابهام وقف را باطل مىكند ؟\r\nجواب : آنچه در عرف و عادت محل جزء حريم و نيازهاى آبادى محسوب مىشود ، جزء توابع موقوفه است و زايد بر آن جزء انفال مىباشد و اگر چيزى از انفال را زايد بر آنچه كه گفته شد ، جزء موقوفه قرار داده باشند ، وقف باطل\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nنمىشود ؛ بلكه اضافات باطل مىشود .\r\nسؤال 1294 - آيا اداره اوقاف شهرستان مىتواند از تمديد اجاره‌نامه ملك موقوفه خاص ، كه سالهاست در اجاره اين جانب است و ممرّ درآمدم مىباشد ، بدون رضايت اين جانب خوددارى نمايد ؟\r\nجواب : تمديد اجاره موقوفه منوط به مصلحت موقوفه است .\r\nسؤال 1295 - جدّ اعلاى اين جانب تعدادى از رقبات ملكى خود را در گذشته وقف بر تعزيه‌دارى حضرت امام حسين ( عليه السلام ) نموده است ، و در طول ساليان گذشته مقدارى از رقبات موقوفه مذكور به صورت مغازه‌هاى تجارى احداث گرديده كه اعيان احداثى مانند عرصه متعلّق به موقوفه مىباشد ، در گذشته تعدادى از مستأجرين كه داراى حقّ سرقفلى در مغازه‌هاى فوق‌الذّكر بوده‌اند ، سرقفلى خود را بدون اجازه موقوفه و متولّى به غير منتقل نموده‌اند . در اينجا چند سؤال داريم ، جواب محبّت بفرماييد .\r\nالف ) با عنايت به توضيح مذكور ، آيا مىتوان جهت حفظ حقوق حقّه وقف ، كسانى را كه بدون اجازه مغازه‌ها را متصرّف شده‌اند و اجاره‌بهاى معوّقه و حقّ نقل و انتقال را طبق قانون اوقاف پرداخت نمىكنند ، تخليه آن را با شرايط از پيش گفته شده از دادگاه صالحه تقاضا نمود ؟\r\nجواب : مستأجرين حق ندارند بدون اجازه سرقفلى را به ديگرى واگذار كنند مگر اين كه در قرارداد اجاره به آنها اجازه داده شده باشد و اگر واگذار كنند متولّى حق دارد محل را تخليه كند و به مستأجر اوّل بدهد و اگر مستأجر اوّل حاضر نيست شخصاً از آن محل استفاده كند بايد با توافق متولّى به شخص ثالث داده شود .\r\nب ) چنانچه متصرّفين غير مجاز نسبت به پرداخت حقوق موقوفه طبق قانون ( شامل اجاره‌بهاى معوّقه و حقّ نقل و انتقال و ساير حقوق ) آن هم به صورت عادله\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nروز برآيند ، آيا تخليه مورد تصرّف مجاز است ؟\r\nجواب : در فرض مسأله تخليه جايز است ؛ ولى متولّى موقوفه تنها مىتواند حقّ و حقوق موقوفه را بردارد و زايد آن را بايد به مستأجر اصلى بپردازد .\r\nج ) آيا تحقيقاتى كه كارشناس دادگسترى در امر تعيين قيمت سرقفلى مىدهد مجاز است ؟\r\nجواب : معيار عادله روز با نظر كارشناسان مورد وثوق است .\r\nسؤال 1296 - در جلد دوّم عروة الوثقى ، كتاب وقف ، فصل 6 ، مسأله يك ، چنين آمده است : « لا اشكال و لا خلاف فى انه يجوز للواقف ان يجعل التولية لنفسه مادام حيّاً ، او الى مدّة ، مستقلًا او بالشركة ، و خلاف ابن ادريس غير محقّق ، و كذا يجوز ان يجعلها لغيره كذلك ، بل يجوز ان يجعل امر التوليهء بيده بان يشترط ان يكون له ان ينصب كل من يريده و كذا يجوز ان يجعل امرها بيد اجنبى بان يكون هو المعين للمتولى و يجوز ان يجعل لكل متول ان ينصب متولياً بعده . . . » .\r\nو حضرت آية اللّه العظمى گلپايگانى ( رحمه الله ) در مسأله 2905 توضيح المسائلشان مىفرمايند :\r\n« تصرّف و دخالت در امور اوقاف مجهول التّوليه و غُيّب و قُصّر و مساجد و مدارس دينى و موقوفه و كتابخانه‌هاى موقوفه‌اى كه متولّى مخصوص ندارد براى غير مجتهد جامع الشّرائط ، يا مأذون از طرف او حرام و خلاف شرع است » .\r\nبا توجّه به مراتب بالا آيا متولّيان مفروض در فتواى مرحوم صاحب عروهء ( رحمه الله ) منصوص التّوليه از طرف واقف در قبال منصوب التّوليه از طرف مجتهد جامع الشّرائط هستند ؟\r\nجواب : در صورتى كه طبق شرط واقف عمل شود و افرادى به عنوان متولّى تعيين گردند و داراى صلاحيت باشند حاكم شرع يا مقام ديگرى حقّ دخالت براى نصب متولّى ندارد و اين مورد از قبيل منصوص التّوليه است ، و كلام آية اللّه\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nالعظمى گلپايگانى ( رحمه الله ) شامل آن نمىشود .\r\nسؤال 1297 - از بيست سال قبل در شيراز مُهر نماز به مردم هديه مىكنم و از آنجا كه مهرها رايگان است مراجعه‌كننده زياد دارم . غالباً از منازل ، كم يا زياد ، مهرهاى خرد و فرسوده و بدردنخور مىآورند و به من مىبخشند ، يا از مساجد و حسينيّه‌ها مقدار زيادى مهرهاى بدردنخور براى تعويض مىآورند و چون بازسازى مهرهاى مساجد هركدام جداگانه مقدور نبوده ، غالباً با هم مخلوط مىشود و بعد از نوسازى هركس به اندازه احتياج مىبرد ، سربازخانه‌ها ، مدارس ، ادارات و نهادها هم از مازاد مهرهاى مساجد و حسينيّه‌ها استفاده مىنمايند . نظر حضرتعالى در اين مورد چيست ؟\r\nجواب : مجاز هستيد و مانعى ندارد ؛ ولى بهتر است به آن مقدار كه از مساجد و حسينيّه‌ها مهر برمىداريد ( هرچند بطور تقريبى باشد ) به آنها بازگردانيد .\r\nسؤال 1298 - سال قبل شخصى بنده را به منزل يكى از اهالى شهر برد و گفت : اين آقا قرآن خطى دارد ؛ ولى خود و اهل منزلش بىسواد هستند و شايد چند سال باشد كه اين قرآن حفظ و قرائت نگرديده است ، اگر شما ، كه داراى ذوق مطالعه و دوستدار كتاب هستيد ، آن را بگيريد و بخوانيد ثواب دارد \" بنده ديدم كه قرآن ، وقف اولاد مىباشد از خريدارى آن منصرف گرديدم ، تا اين كه شب عيد واسطه گفت : \" چون آقا احتياج به پول دارد ، افرادى از اصفهان آمده‌اند كه آن را خريدارى كنند و به خارج از كشور بفرستند \" . حقير ديدم حيف مىباشد كه اين قرآن به خارج برود ، لذا تصميم گرفتم آن را خريدارى نموده و آن را به همراه يك قرآن خطى نفيس موروثى خودم ، به آستان حضرت امام رضا عليه السلام تقديم نمايم تا براى ايشان محفوظ و نگهدارى بشود ؛ چون اولاد واقف معلوم نيست كه چه افرادى هستند و در كجاى اين مملكت مىباشند ، به منظور فوق و با وجود اين كه وضع مادّى بنده هم مناسب نيست ، آن را به مبلغ گزافى خريدارى نمودم ، فقط براى آستان حضرت امام\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nرضا ( عليه السلام ) تا هر وقت خداوند عالم ، زيارت آن حضرت را نصيبم نمود ، آن را به مشهد مقدّس ببرم . اكنون از جنابعالى استدعا دارم اجازه بفرماييد كه اين قرآن ، تا وقتى به مشهد نرفته‌ام ، بطور امانت نزد اين حقير باشد تا آن را قرائت نموده و سوره‌اى هم به روح واقف و كاتب آن هديه بنمايم ؟\r\nجواب : اگر موقوفٌ عليهم به هيچ وجه قابل شناسايى نيستند ، شما و ديگران مىتوانيد آن قرآن را قرائت كنيد و سپردن آن به جايى كه اصلًا قرائت نمىشود ، اشكال دارد ؛ مگر اين كه قرآن بسيار نفيسى باشد كه بيم از دست رفتن آن برود .\r\nسؤال 1299 - حدود 25 مرتع ، اعمّ از مشجّر و غير مشجّر ، در صد سال قبل توسّط مردم نور با تأييد علما و فقهاى منطقه وقف شد ، تا درآمد آن در دهه عاشورا به مصرف عزاداران خامس آل عبا ( عليه السلام ) در محل برسد ، توليت آن نيز به عالم محل و سپس به اولاد او واگذار شد . تا زمان اجراى مادّه 56 حفاظت از مراتع ، طبق وقفنامه عمل مىشد و از زمان اجراى قانون فوق در رژيم سابق ، اجراى مفاد وقفنامه كاملًا تعطيل شد . پس از پيروزى انقلاب ، مادّه واحده‌اى براى ابطال اسناد فروش آب و اراضى موقوفه در مجلس شوراى اسلامى تصويب و مقرّر گرديد اوقاف و متولّيان موقوفات با تعليف كنندگان مراتع غير مشجّر روابط استيجارى برقرار كنند تا درآمدهاى حاصل طبق وقفنامه به مصرف برسد ؛ ولى منابع طبيعى و جنگلدارى مدّعى است مراتع مشجّر جزء انفال است . حال سؤال اين است :\r\nالف ) آيا مراتع مشجّر كماكان وقف است يا نه ؟ در صورت دوّم ، اصلًا عقد باطل بوده يا انحلالى صورت گرفته است ؟\r\nجواب : در صورتى كه احتمال داده شود در اين مراتع در گذشته احيايى صورت گرفته ، حكم وقف كماكان جارى است .\r\nب ) مال الاجاره مراتع غير مشجّر ، كه مورد تعليف حَشَم‌داران است ، در چه راهى بايد مصرف شود ؟\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nجواب : هرگاه در آنها نيز احتمال احيا بدهيد كه زمين را براى مرتع آماده كرده باشند حكم وقف بر آنها نيز جارى مىشود و بايد درآمد آن در مصارف وقف مصرف گردد .\r\nج ) اگر بعضى از اين مراتع جزء محدوده روستاها قرار گرفت ، تكليف شرعى چيست ؟\r\nجواب : هرگاه از اوّل ، در محدوده روستا بوده ، تعلّق به روستا دارد و مىتوان با رضايت اهل روستا آن را وقف كرد و اگر قبلًا وقف شده ، سپس در محدوده روستا قرار گرفته ، حكم وقف باطل نمىشود .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nفصل سى و نهم : احكام هبه\r\nسؤال 1300 - شخصى مقدارى از اموال خود را در زمان حياتش به نام بعضى از فرزندانش نموده است ؛ ولى عايدات بعضى از آن اموال را خودش ، و قسمتى ديگر را صاحبان همان اموال مصرف مىكرده‌اند ، اين اموال شرعاً متعلّق به چه كسى است ؟\r\nجواب : اموالى را كه در زمان حيات به اسم اشخاص كرده و تحويل داده ، يا صغير بوده‌اند و تحت تصرّف ولى آنها بوده ، به خود آنها تعلّق دارد .\r\nسؤال 1301 - زيد تمام اموال خود ( خانه ، زمين و متعلّقات آن ) را به دست دائىاش داده و از وطن خود به هندوستان رفته و در آنجا سكونت اختيار كرده است ، سپس تمام مايملك خود را در زمان حيات خويش با اين مضمون به فردى هبه كرده است : « اگر من زنده به وطن خود برسم مايملك خودم را از فلان شخص مىگيرم و اگر به حكم الهى زنده به وطن خود نرسم در اين صورت تمام مايملك خود را به فلان شخص هبه كرده‌ام ، اگر كسى در اين باب دعوا كند ادّعاى او باطل خواهد بود . و در اين هبه اوّل خدا و رسول ( صلى الله عليه و آله ) و ائمّه طاهرين ( عليهم السلام ) گواهند ، بعد از آن 4 نفر از مؤمنين با نشانه انگشت شهادت داده‌اند » بعد از تحرير هبه‌نامه بلافاصله تمام مايملك زيد از دست دايىاش پس گرفته شده و تحت تصرّف آن فرد قرار داده شده و تا به حال تمام مايملك وى در تصرّف اوست ؛ ولى زيد به حكم الهى در هندوستان وفات و در آنجا مدفون گرديد . آيا اين هبه‌نامه طبق شرع مقدّس اسلام نافذ است ؟\r\nجواب : فقط يك سوّم هبه‌نامه كه در واقع وصيّتنامه است صحيح مىباشد ، بقيّه\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nبه ورثه برمىگردد و اگر وارثى ندارد بايد به حاكم شرع داده شود .\r\nسؤال 1302 - شخصى ادّعا مىكند كه برادرزاده‌اش تمام اموال خود را به او هبه كرده است ؛ ولى او انكار مىكند و مىگويد : « تمام اموالى كه از پدرم به ارث رسيده است را امانت گذاشته‌ام و اصلًا و ابداً به كسى نداده‌ام » آيا در صورت عادل بودن مدّعى ، قول او شرعاً مسموع است ؟\r\nجواب : قول مدّعى به تنهايى كافى نيست ، هرچند عادل بوده باشد ؛ بلكه بايد لااقل دو شاهد عادل بر ادّعاى او گواهى دهند .\r\nسؤال 1303 - پدرى مالى را به پسر نابالغ خويش هبه شرعى نموده است ؛ ولى مدّتى بعد پدر ، مقدارى از آن زمين را مىفروشد .\r\nالف ) آيا معامله پدر نسبت به زمين پسر نابالغ صحيح است ، يا پدر ضامن مىباشد ؟\r\nجواب : پدر بعد از هبه به پسر نابالغ خود نمىتواند برگردد و اگر معامله‌اى روى آن براى خودش انجام دهد باطل است و اگر براى پسر و به نفع او بوده جايز است ؛ ولى پولش مال پسر است و اگر آن مال تلف شده ، پدر ضامن است .\r\nب ) اگر پسر بالغ شود آيا حقّ فسخ دارد ؟ و اگر حقّ فسخ دارد ، آيا پسر بايد به مشترى رجوع كند و مال خودش را بگيرد ، يا بايد به پدرش رجوع كند ؟\r\nجواب : اگر مال موجود است پسر مىتواند معامله را به هم بزند و از مشترى پس بگيرد ، و اگر نيست مىتواند عوض آن را از پدر بگيرد .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nفصل چهلم : احكام شفعه\r\nسؤال 1304 - خانه‌اى مشترك بين دو نفر است ، يكى از شركا سهم خود را به مبلغ معيّنى به شخص ثالث مىفروشد ، شخص ثالث كه خانه را خريده نه حاضر است سهميّه شريك ديگر را بخرد و نه حاضر است سهم خود را بفروشد ، نماز خواندن شخص ثالث در اين خانه چگونه است ؟\r\nجواب : چنانچه خانه در ميان آنها به صورت مشاع باشد شريك دوّم حق دارد معامله شخص ثالث را فسخ كند و خودش به همان قيمت بخرد و اگر از اين حق استفاده نكرد حقّ شفعه ساقط مىشود ، و امّا در مورد نماز خواندن بايد به رضايت دو مالك فعلى باشد .\r\nسؤال 1305 - حسين آقا با محمّد آقا در يك دستگاه كاميون خاور بطور مساوى شريك مىباشند ، حسين آقا بدون اطّلاع و مشورت و پيشنهاد خريد يا فروش سهام مورد شراكت خود به محمّد آقا ، سهم خويش را به شخص ثالث مىفروشد . حال با توجّه به اين كه محمّد آقا از خريدار ، كه همسايه او بوده و از خصوصيّات اخلاقى او اطّلاع دارد ، احساس خطر مالى ، جانى و آبرويى مىنمايد ، تقاضاى حقّ شفعه نسبت به خريد سهام حسين آقا ( فروشنده ) با همان شرايط و مبلغ مندرج در معامله نموده است ؛ آيا در فرض مسأله حقّ شفعه تعلّق مىگيرد ؟\r\nجواب : شفعه عامّ است و شامل منقول و غير منقول هر دو مىشود ، و شريك دوّم در فرض مسأله حق دارد سهم شريك اوّل را بخرد .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nسؤال 1306 - برخى از شركا براى جلوگيرى از استفاده حق شفعه شريك خود حيله‌اى به شرح زير به كار مىبرند : سهم خود را از ملك مشترك مشاع به چند برابر قيمت واقعى به مشترى مىفروشد و با هم قرار مىگذارند كه پس از تحقّق معامله و عدم استفاده شريك از حقّ شفعه ، مازاد بر قيمت واقعى را به خريدار بازگرداند ، آيا اين حيله مشروع است ؟\r\nجواب : اين حيله مشروع نيست و معامله مزبور جدّى نمىباشد و باطل است و بفرض كه جدّى باشد چون مشتمل بر ضرر و زيان شريك است ، باطل مىباشد .\r\nسؤال 1307 - آيا حقّ شفعه در جايى كه شركا بيش از دو نفر باشند نيز جارى مىگردد ، يا اين كه مختصّ جايى است كه فقط دو شريك باشند ؟\r\nجواب : حقّ شفعه فقط در جايى است كه دو شريك بيشتر نباشد .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nفصل چهل و يكم : احياى موات\r\nسؤال 1308 - در بعضى از مناطق كوهستانى از قديم الايّام سيره چنين بوده كه در فصل بهار حيوانات در چراگاه كلّا آزاد بوده‌اند ؛ امّا ذخيره علف براى فصل زمستان محدود است ؛ يعنى هر منطقه علفهاى محدوده خويش را جمع‌آورى مىكند . بعضى اوقات اهالى يك منطقه به حدود خود قناعت نكرده به علفهاى منطقه ديگر طمع مىكنند . آيا اهالى آن منطقه شرعاً مىتوانند از علفزارهايشان جلوگيرى كنند ؟\r\nجواب : علفزارهايى كه در حريم هر آبادى واقع شده تعلّق به همان آبادى دارد و مىتوانند از غير اهل آبادى جلوگيرى كنند و همچنين اگر علفزارها را تقسيم كرده و علامتگذارى كرده باشند ، هر قسمت متعلّق به صاحب آن است ؛ ولى با رضايت صاحب حق ، تصرّف در آن مانعى ندارد .\r\nسؤال 1309 - در حدود 60 سال قبل ، زمينى مزروعى با حدود چهارگانه و سند دولتى به نام چند نفر به ثبت رسيده است ، بعد از 40 سال فرزندان يكى از شركا چشمه و زمينهاى موات واقع در خارج از محدوده موصوفه را احيا نموده‌اند . 18 سال پس از احياى زمينهاى موات ، فرزندان بقيّه شركا ادّعا مىكنند كه چون چشمه و زمين در منطقه‌اى واقع شده كه تحت نام زمين مشترك است ، يعنى جزء منطقه حساب مىشود - و لو اين كه خارج از محدوده زمين مشترك مزروعى است - آنها هم در آن زمين و چشمه احياى شده حقّ دارند ، حكم چيست ؟\r\nجواب : در صورتى كه دليل قاطعى بر اين امر نداشته باشند ، كه آن منطقه جزء\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nحريم زمين مشترك است ، ادّعاى آنها پذيرفته نيست .\r\nسؤال 1310 - منازل عدّه‌اى از رزمندگان در اثر ريزش كوه نابود شده است ، با صلاحديد عدّه‌اى از مسئولين دولت جمهورى اسلامى زمينى كه حدود صد سال زراعت نشده و به نام يكى از درباريان زمان طاغوت بوده بين افراد واجد شرايط تقسيم شده است ، و به جاى ساختمان به آنها داده‌اند ، آيا تملّك زمينهاى مذكور مجاز است ؟\r\nجواب : اگر زمين موات بوده است كسى مالك آن مىشود كه آن را آباد كند ( مثلًا خانه بسازد ) و اگر سابقاً آباد بوده تعلّق به مالك سابق دارد و اجازه او لازم است ؛ مگر اين كه او از طريق غصب بر آن مسلّط شده باشد و صاحب اصلى معلوم نباشد ، كه بايد با اجازه حاكم شرع به نيازمندان داد .\r\nسؤال 1311 - آيا انسان مىتواند مراتع و چراگاههاى عمومى را احيا كند ؟\r\nجواب : در حكومت اسلامى بايد از مقامات مسئول اجازه گرفته شود .\r\nسؤال 1312 - قطعه زمينى خريدارى و به قطعات كوچكتر تقسيم شده و كوچه‌اى بن‌بست از همين زمين براى عبور و مرور در نظر گرفته شده است ، در رابطه با اين كوچه سؤالات زير مطرح است :\r\nالف ) مالكين كوچه بن بست چه كسانى هستند ؟\r\nجواب : معمولًا مالك كوچه بن‌بست كسى است كه درِ خانه‌اش در آن كوچه بازشده است .\r\nب ) كسانى كه فقط ديوار خانه آنها در مجاورت كوچه بن‌بست مىباشد و محلّ عبورشان از جاى ديگرى است ، آيا مىتوانند از كوچه بن‌بست فوق‌الذكر نيز درى براى عبور و مرور باز كنند ؟\r\nجواب : نمىتوانند ؛ مگر اين كه عرف محل اقتضا كند .\r\nج ) با فرض اين كه مالكين كوچه بن‌بست مذكور كسانى باشند كه كوچه بن‌بست\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nاز زمين آنان افراز گرديده ، آيا مالكان آن كوچه مىتوانند پنجره‌هاى ديگران را به آن كوچه مسدود نمايند ؟\r\nجواب : در فرض مسأله كه كوچه بن‌بست از ملك بعضى از مالكين گرفته شده ، اختيار آن با آنهاست .\r\nسؤال 1313 - آيا انسان مىتواند راه عمومى حيوانات را ، كه قدمت چندين‌ساله دارد ، مسدود نمايد ؟\r\nجواب : اگر شارع عام بوده ( نه جادّه خصوصى ) مزاحمت جايز نيست .\r\nسؤال 1314 - در يك قريه يا شهر نهرى قديمى وجود دارد كه چندين سال از آب آن براى كشاورزى استفاده مىكردند ؛ امّا الآن كسانى كه در ابتداى نهر قرار دارند و آب از ملك آنها عبور مىكند به ديگران اجازه نمىدهند كه از آن آب استفاده كنند ، آيا اين كار جايز است ؟\r\nجواب : بايد طبق عرف محل عمل كنند .\r\nسؤال 1315 - زيد و بكر نهرى كشيدند و آب را بين خودشان تقسيم نمودند ، آيا بر فرزندان آنان لازم است بر تقسيم پدران بمانند ، يا مىتوانند دوباره بين خود تقسيم نمايند ؟\r\nجواب : تقسيم مجدّد فقط با توافق طرفين جايز است .\r\nسؤال 1316 - مالك چشمه زراعت خود را با آب همان چشمه آبيارى مىكرده و به همسايگان نيز اجازه داده كه در ملكش جوى آب ايجاد نمايند ، مدّت بيست و چند سال از آب چشمه زراعتشان را مشروب نموده‌اند ، آيا اكنون مالك مذكور مىتواند همسايگان را از رفت و آمد در ملكش ، جهت سركشى و استفاده از آب چشمه ، منع نمايد ؟\r\nجواب : اگر سهمى از چشمه را به آنها در مقابل چيزى بخشيده نمىتواند برگردد و اگر تنها با رضايت او در اين مدّت استفاده مىكرده‌اند ، مىتواند از نظر خود برگردد .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nسؤال 1317 - در ملك كسى چشمه‌اى ظاهر شده و جارى است ، آيا كسى مىتواند بدون رضايت مالك ملك مذكور جهت زياد شدن آب ، چشمه مذكور را تعميق كند ؟ اگر كسى اين كار را كند و آب چشمه زياد شود ، آيا براى حفركننده حقّى ايجاد مىشود ؟\r\nجواب : چشمه متعلّق به صاحب زمين است و اگر كسى آن را توسعه دهد و آب آن زياد شود حقّى براى او ايجاد نمىشود ؛ مگر اين كه قراردادى با مالك زمين داشته باشد .\r\nسؤال 1318 - يك جريان طبيعى آب از چشمه‌سارهاى دامنه يك كوهستان از قديم الايّام وجود دارد ، مزارع و باغاتى نيز از گذشته در اطراف مجراى آب مزبور به وجود آمده ، كه از همين آب مشروب مىشده است . در سالهايى كه بارندگى زياد و مقدار آب بيش از نياز مزارع و باغات مىباشد مقدار آب زائد بر مصرف داخل در مسيل گرديده و پس از عبور از يك مسير كوهستانى لم‌يزرع در فاصله 30 كيلومترى به مزرعه و روستاى ديگرى مىرسد كه اهالى آن روستا ، آن را بر آب قنات خويش اضافه نموده و از آن استفاده مىكنند . در سالهاى كم باران مقدار آب بيش از نياز مصرفى مزارع بالادست نبوده و طبعاً آبى به روستاى بعدى نمىرسد و همين امر مايه نزاع بين اهالى دو روستاى مزبور شده كه هنوز نيز ادامه دارد . مقرّرات فقهى موجود و اصل 49 قانون اساسى و قانون توزيع عادلانه آب ، مصوّب سال 1361 مجلس شوراى اسلامى ، و ماده 156 قانون مدنى ، مبنى بر حقّ تقدّم مزارعى كه به منبع آب نزديكترند ، ظاهراً براى رفع خصومت و قطع مايه نزاع كافى نيست . لطفاً در اين موضوع به دو سؤال ذيل پاسخ فرماييد :\r\nالف ) نظر حضرتعالى در اين خصوص چيست ؟\r\nجواب : چنانچه عرف محل ، به تصديق اهل اطّلاع و آگاهان آن منطقه ، اين بوده كه آبادىهاى پايين فقط از اضافه آب ، آن هم در سالهاى پرآبى ، استفاده كنند\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nبايد در سالهايى كه آب كم است ، آب در اختيار آباديهاى بالا قرار گيرد ؛ ولى آباديهاى بالا بايد صرفه‌جويىهاى لازم را انجام بدهند تا اگر آب اضافى باشد به آباديهاى پايين برسد .\r\nب ) نظر شرع مقدّس در خصوص چگونگى حقّ تقدّم استفاده از آب چشمه‌سارهاى طبيعى كه توسّط آباديها و روستاهاى اطراف آن چشمه‌سارها به صورت سنّتى و بدون قرارداد مدوّن مورد بهره‌بردارى قرار مىگيرد و موجب اختلاف مىشود چيست ؟\r\nجواب : كسانى كه قبلًا چشمه را متصرّف شده و از آن براى كشاورزى خود استفاده كرده‌اند مقدّمند ، و اگر معلوم نباشد چه كسانى روز اوّل چشمه را متصرّف شده‌اند عرف محل در اين موارد معيار عمل است .\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\n\r\nفصل چهل و دوّم : احكام شهادت\r\nسؤال 1319 - چرا در اسلام شهادت ( گواهى ) دو زن برابر با شهادت يك مرد است ؟\r\nجواب : به تفسير نمونه ، جلد دوّم ، صفحه 444 ، ذيل آيه 282 سوره بقره ، مراجعه فرماييد ، پاسخ روشن در آنجا آمده است .\r\nسؤال 1320 - شهادت افرادى كه يا عادل نيستند ، يا ظاهر الصّلاح نيستند و حتّى گاهى معلوم الفسق و نسبت به امور دينى بىمبالات هستند ، چه حكمى دارد ؟ آيا مورد قبول واقع مىشود ؟\r\nجواب : شهادت اين گونه افراد باطل است ، شاهد بايد ظاهر الصّلاح و عادل باشد .\r\nسؤال 1321 - گاهى مدّعى يا منكر ، براى اثبات ادّعاى خود افرادى را به عنوان شاهد معرّفى مىكند كه با انگيزه قومى يا گروهى مىخواهند به نفع يكى و ضرر ديگرى شهادت بدهند ؛ حتّى ديده شده كه شخص وعده مىدهد كه اگر به نفع او شهادت بدهند ، هر زمان كه آنها با كسى دعوا داشتند تلافى مىكند ، شهادت اين نوع افراد چه حكمى دارد ؟\r\nجواب : چنانچه قاضى بداند اين گونه افراد با انگيزه‌هاى فوق شهادت مىدهند ، نمىتواند شهادت آنها را بپذيرد .\r\nسؤال 1322 - با توجّه به اين كه در شرع مقدّس يكى از ادلّه شهادت است و اوصاف شهود آن چنان كه تصريح شده در ميان مردم كم است و اگر هم به دادگاه معرّفى\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nشوند ، دادگاه آنها را نمىشناسد و تزكيه نمودن آنها هم مشكل است ؛ چون احوال تزكيه كنندگان نيز در نظر دادگاه مجهول است و اگر همين گونه ادامه يابد ، دور لازم مىآيد و اين امر براى ارباب دعاوى كار را بسيار مشكل مىكند و باعث جرأت متجاوزان و بروز ناامنى در ميان مردم مىشود . سؤال اينجاست كه اگر عدّه‌اى شهادت دهند كه شاهد آدم درستكارى است و ظاهر خوب و قابل قبولى دارد ، به حدّى كه عدالت شاهد در نزد عدّه‌اى شايع باشد در صورتى كه دادگاه اوصاف آن عدّه را نشناسد و فقط بداند كه از هم محلّه‌هاى شاهد هستند و ظاهرى آراسته دارند ، آيا قاضى مىتواند به اين شياع متمسّك شده و شهادت شاهد را قبول نمايد ؟\r\nجواب : همان‌گونه كه مسامحه در اين امور صحيح نيست ، سختگيرى نيز درست نمىباشد . آنچه ذكر كرديد براى اثبات دعاوى در دادگاه‌ها كافى به نظر مىرسد .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nفصل چهل و سوّم : احكام وصيّت\r\nسؤال 1323 - آيا انسان مىتواند ثلث مالش را هنگام وصيّت در اشياى خاصّى قرار دهد ؟\r\nجواب : براى هر موردى كه مشروع و مباح است مىتواند وصيّت كند ، و ثلث را در مال خاصّى كه بخواهد تعيين نمايد .\r\nسؤال 1324 - اگر كسى بخواهد همسرش پس از فوتش مادام الحيات در منزل مسكونى او سكونت داشته باشد و ساير ورثه مزاحمتى براى او ايجاد نكنند ، چگونه بايد وصيّت كند ؟\r\nجواب : مىتواند منافع خانه را به عنوان ثلث به او واگذار كند و احتياطاً از ورثه هم رضايت بگيرد ، و يا اين كه منافع مزبور را به همسرش در برابر چيز معيّنى مصالحه كند و عوض را دريافت دارد ، و از همه بهتر اين كه منافع خانه را به عنوان « عُمرى » و « سُكنى » ( يعنى اسكان همسرش در آن خانه مادام‌الحيات ) به او واگذار كند ، در اين صورت ورثه حقّ بيرون كردن او را از خانه مادام‌العمر ندارند .\r\nسؤال 1325 - اگر شخصى بيش از ثلث اموالش را ثلث قرار دهد و فرزندانش هم با توجّه به باقيمانده موافقت كنند ، سپس در اواخر عمرش ( سه ماه قبل از فوت ) وصيّتنامه‌اى تنظيم و در آن قسمتى از اموال خود را به فردى هبه نمايد ، حكم هبه و وصيّتنامه را بيان فرماييد :\r\nجواب : چنانچه رضايت آنها مشروط به باقى ماندن مقدار مزبور بوده و او در\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nآخر عمر چيزى را ببخشد ، وصيّت مازاد بر ثلث نافذ نيست .\r\nسؤال 1326 - چندى قبل يكى از دوستان به رحمت ايزدى پيوست ، از ايشان وصيّتنامه‌اى به جاى مانده كه طبق آن بايد ثلث دارائىاش صرف مخارج كفن و دفن و نماز و روزه شود و هر چه باقى ماند كار خير انجام شود ، اكنون براى ما دو سؤال پيش آمده ، لطفاً جواب اين دو سؤال را روشن فرماييد :\r\nالف ) ايشان مقدار نماز و روزه را معيّن نكرده است ، براى اجراى وصيّت ايشان چند سال بايد نماز و روزه بخريم ؟\r\nجواب : اگر مقدار ثلث زياد است ، به اندازه‌اى كه احتمال مىدهيد از او نماز و روزه فوت شده ، و يا عيب و اشكالى داشته استيجار كنيد ، و بقيّه را در كار خير مصرف نماييد .\r\nب ) آيا مصرف يك سوّم اموال ايشان جهت كار خير فوريّت دارد ، يا مىتوان با تأنّى و در درازمدت انجام داد ؟\r\nجواب : بايد در كوتاه مدّت انجام گيرد .\r\nج ) آيا اثاث معمول منزل ، مثل ظروف و وسايل آشپزخانه ، بايد در محاسبه اموال بطور دقيق بيايد ؟\r\nجواب : آرى ، آن هم بايد محاسبه شود .\r\nسؤال 1327 - شخصى در وصيّتنامه دوّم خود چنين مىنويسد :\r\n« خانه‌اى در خيابان فلان دارم ، آن را به فرزندم يوسف منتقل كردم ، به شرط آن كه اختيار فسخ مادام الحيات با خودم باشد . و قطعه زمينى كه داراى دو سند مىباشد به دو دخترم ، محبوبه و منيره ، براى جهيزيّه آنها منتقل نمودم ، و اختيار فسخ در اين مورد نيز مادام‌الحيات با خودم مىباشد » با توجّه به عبارات فوق ، آيا اين وصيّت مصداق هبه است ، يا صلح تلقّى مىشود ؟ و آيا اختيار فسخ مادام‌الحيات ضررى به صحّت آن وارد نمىكند ؟\r\nجواب : ظاهر اين است كه اين واگذارى به صورت هبه ، يا صلح بلاعوض - كه\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nآن هم مفهوم هبه را دارد - مىباشد ، بنابراين چنانچه مورد هبه را تحويل داده ، صحيح است و خيار فسخى كه براى خودش قرار داده ، آن هم مشكلى ندارد ، امّا اگر تحويل نداده باطل است .\r\nسؤال 1328 - شخصى محترم و خيّر در وصيتنامه خود از بازماندگان درخواست نموده ، از محلّ ثلث اموال او يك حسينيّه و يك مسجد احداث نمايند . بازماندگان حسينيّه را ساخته‌اند و اكنون در صدد احداث مسجد مىباشند ، حال با توجّه به امور زير ، آيا مىتوان به جاى مسجد حسينيّه‌اى ديگر ، يا يكى دو سالن به بناى امامزاده محل اضافه نمود ؟\r\nالف ) منطقه از نظر مسجد اشباع مىباشد و مىتوان گفت هر 100 تا 150 متر يك مسجد وجود دارد ، بطورى كه از بعضى مساجد فقط چند روز اوّل ماه محرم استفاده مىشود .\r\nب ) بازماندگان متوفّى اصرار به ساخت مسجد در محل و محدوده زندگى خود دارند .\r\nج ) وكيل متوفّى ، كه مسئول اجراى وصيّتنامه مىباشد ، و نيز اطرافيان آن مرحوم با توجّه به حضور گسترده مردم در امامزاده محل به منظور زيارت و نيز برگزارى مراسم مختلف مذهبى از قبيل زيارت عاشورا ، دعاى ندبه ، جشن اعياد مذهبى ، جشن ميلاد معصومين ( عليهم السلام ) و جلسات قرآن و احيا و شب‌زنده‌دارى ليالى قدر و عزادارى ماه محرّم الحرام و ديگر مراسم مذهبى در اين امامزاده ، تمايل به احداث بنايى براى رفع نيازها در اين مكان مقدّس دارند .\r\nد ) زمينهاى امامزاده همگى وقف مىباشند و ساخت مسجد در اين مكان چندان مناسب و ضرورى نمىباشد .\r\nجواب : وصيّت را نمىتوان تغيير داد و بايد مسجد ساخته شود ، البتّه در محلّى كه احتياج به مسجد بيشتر است ، خواه دور باشد يا نزديك ( در صورتى كه جاى معيّنى در وصيّتنامه تعيين نشده باشد ) .\r\n\r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\n\r\nفصل چهل و چهارم : احكام ارث\r\n\r\nارث گروه اوّل\r\nسؤال 1329 - خانمى دار فانى را وداع نموده است ، مرحومه داراى خواهرى ابوينى و نبيره پسرى مىباشد ، ماترك آن مرحومه را بين خواهر مرحومه و اولاد اولادش تقسيم نموده‌اند . آيا تقسيم مذكور شرعاً صحيح است ؟ در صورتى كه صحيح نيست چگونه بايد تقسيم كرد ؟\r\nجواب : مادام كه نوه يا نبيره وجود دارد نوبت به خواهر نمىرسد و تمام مال بايد به نوه و سپس به نبيره داده شود .\r\nسؤال 1330 - شخصى در امارات عربى بر اثر تصادف فوت كرده ، پدر و مادر متوفّى در حال حيات بوده و متوفّى مجرّد بوده و اولاد ندارد . مدّت يك سال بعد پدرش فوت كرده و 20 روز بعد از فوت پدر ، ديه متوفّى وصول شده است . آيا بعد از فوت پدر ، پول ديه به پدر مىرسد يا مادر يا هر دو ، در صورتى كه مادر حاجب هم دارد ؟ سهم الارث هر يك را بيان فرماييد .\r\nجواب : به فرض وجود حاجب ديه به شش قسمت تقسيم مىشود ، پنج قسمت به پدر و يك قسمت به مادر تعلّق مىگيرد و سهم پدر از ديه مانند ساير اموالش بين فرزندان و همسر او طبق قانون ارث تقسيم مىشود .\r\nسؤال 1331 - مردى كه صاحب يك زوجه و دو پسر و دو دختر است از دنيا رفته و داراى اموالى از منقول و غير منقول است ، پدر و مادر متوفّى در قيد حياتند ،\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nچگونگى تقسيم ماترك را ذكر نماييد . ضمناً آيا صغير يا كبير بودن فرزندان متوفّى تأثيرى در حكم دارد ؟\r\nجواب : يك هشتم از مال به همسر داده مىشود و يك ششم به پدر و يك ششم به مادر ، باقيمانده را شش قسمت مىكنند به هر پسر دو سهم ، و به هر دختر يك سهم مىرسد و صغير يا كبير بودن تأثيرى ندارد .\r\nسؤال 1332 - خانمى در اثر تصادف با ماشين فوت شده است ، ورثه او سه پسر ، سه دختر و همسر و مادرش مىباشند . با توجّه به توضيحاتى كه مىآيد ، به سؤالات مطرح شده پاسخ فرماييد :\r\n1 - شوهر فعلى ايشان پدر هيچ كدام از اولاد او نيست و آن مرحومه تقريباً همه ثروت خود را قبل از اين كه با اين شوهر ازدواج كند به دست آورده است .\r\n2 - وارثين ديه را به متّهم ( تصادف‌كننده ) بخشيده‌اند و قرار شده مبلغى كمتر از ديه از او دريافت نمايند .\r\n3 - مرحومه ثلث اموال خود را براى مصرف در مورد معيّنى وصيت كرده و شخصى را به عنوان وصى خود تعيين نموده است .\r\nبا توجّه به مقدّمه بالا سؤالاتى مطرح است :\r\nالف ) سهم هركدام از ورثه به تفكيك چه مقدار مىباشد ؟\r\nجواب : يك ششم اموال او به مادر و يك چهارم به شوهر و بقيّه نُه سهم مىشود ، به پسرها هر كدام دو سهم و به دخترها هر كدام يك سهم داده مىشود .\r\nب ) آيا مبلغى كه از متّهم دريافت مىكنند ( با توجّه به اين كه ديه نيست ) مثل مال الارث تقسيم مىشود ؟\r\nجواب : ديه و آنچه به جاى آن گرفته شود مانند مال الارث است .\r\nج ) ثلث اموال شامل مبلغى كه از متّهم دريافت مىكنند نيز مىشود ؟\r\nجواب : ثلث از آن نيز خارج مىشود .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nسؤال 1333 - منزلى از عموى مرحومم به مادر بزرگ اين جانب به ارث رسيده است . با توجّه به اين كه ايشان به علّت كهولت سن ، قدرت انجام كارى را ندارند و پول حاصل از فروش منزل ، مورد نياز پدر و عمّه‌هايم بود ، آنها با توافق يكديگر تصميم گرفتند منزل را با اخذ وكالت از مادربزرگ ، توسّط پدرم فروخته و مبلغ حاصل بين طرفهاى ذىنفع تقسيم شود ؛ امّا در حين انجام معامله پدرم مرحوم شد .\r\nبا توجّه به اين كه مادربزرگم به علّت كهولت سن در جريان ماجراى فروش قرار نداشت ، عمّه‌هاى اين جانب تصميم گرفتند اين منزل را فروخته ولى سهم پدر مرحوم اين جانب را به ورثه نپردازند . و براى ورثه پدرم امكان صحبت با مادربزرگم و روشن نمودن موضوع وجود ندارد . حال آيا از نظر شرعى انجام چنين عملى ( فروش منزل و تقسيم مبلغ آن ) جايز است ؟ آيا ورثه پدرم مىتوانند سهم خود را از اين مبلغ مطالبه نمايند ؟ ( لازم به توضيح است كه معامله تا حدّ قولنامه پيش رفته و حتّى چك‌هاى آن نوشته شده است ) .\r\nجواب : فروش منزلى كه به مادربزرگ تعلّق دارد ، و تقسيم پول آن بين عموها و عمّه‌ها و پدر شما جز به رضايت مادربزرگ جايز نيست ، و اگر بر اثر كهولت سن قادر به تصميم‌گيرى نمىباشد ، بايد فروش آن با اجازه حاكم شرع باشد و براى خود مادربزرگ انجام گيرد و تقسيم پول حاصل از آن ، ميان ديگران ، تا زنده است وجهى ندارد .\r\nسؤال 1334 - زن و شوهرى چند فرزند دارند . يكى از فرزندان آنها ، كه مجرّد است ، فوت مىكند و از او اموالى باقى مىماند ، پدر اين متوفّى نيز قبل از تقسيم ارث فرزند فوت مىكند . اگر پدر اين فرزند داراى والدين باشد ، آيا سهم‌الارثى كه از فرزند خود دارد به والدينش مىرسد ؟\r\nجواب : آرى ارث آن پدر به والدين او و ساير فرزندان و همسرش مىرسد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\nارث گروه دوّم و سوّم\r\nسؤال 1335 - مرحومه بانو سيّده قمر ، اموال خود را به مسجد مصالحه نموده است ، در حالى كه وارث طبقه دوّم او ( برادر و خواهر ) موجودند ، آيا اموال مختصر او به مسجد مىرسد ، يا ورثه او نيز حقّى دارند ؟\r\nجواب : اگر اين صلح را به عنوان بعد از مرگ سفارش كرده ، وصيّت محسوب مىشود و فقط در يك سوّم اموالش مؤثّر است . و اگر صلح قطعى در حال حيات كرده و تحويل داده ، كسى در آن حقّى ندارد ؛ زيرا انسان تا زنده است حقّ تصميم‌گيرى در اموال خود را دارد .\r\nسؤال 1336 - در صورتى كه ورّاث متوفّى عبارت باشند از : دختر عمو ، يا پسر عموى ابوينى و دختر عمو و پسر عموى پدرى ، آيا در اين صورت به دختر عمو و پسرعموى پدرى هم ارث مىرسد ؟\r\nجواب : در فرض مسأله دختر عمو و پسر عموى پدرى ارث نمىبرند ، فقط ابوينى ارث مىبرد .\r\n\r\nارث زوجين\r\nسؤال 1337 - اگر شوهر قسمتى از ثلث اموالش را به همسرش هبه كند ؛ مشروط بر اين كه بعد از مرگ شوهر از هشت يك خود صرف‌نظر كند ، آيا زوجه مىتواند بعد از مرگ زوج درخواست هشت يك كند ؟\r\nجواب : زوجه بايد به شرطى كه با او شده عمل نمايد و اگر به شرط عمل ننمايد هبه از سوى ورثه قابل فسخ است .\r\nسؤال 1338 - آيا سرقفلى زمين و مغازه قابل فروش است ؟ آيا زوجه از آن ارث مىبرد ؟\r\nجواب : سرقفلى زمين و مغازه حكم زمين را ندارد و همسر از آن ارث مىبرد ،\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nو با موافقت مالك متولّى موقوفه قابل فروش است .\r\nسؤال 1339 - شخصى از دنيا رفته و وارث او پدر و مادر و همسرش مىباشند ، در اينجا اين سؤالات مطرح مىشود :\r\nالف ) آيا زن علاوه بر جهيزيّه خود ، مالك زيورآلات و طلاجاتى كه شوهر مرحومش براى او خريده نيز مىباشد ؟\r\nجواب : زيورآلات معمولًا ملك زن است ؛ مگر اين كه شوهر تصريح كرده باشد كه به عنوان امانت نزد اوست .\r\nب ) آيا بدهى متوفّى از كلّ ماترك ، منقول و غير منقول ، پرداخت مىشود يا فقط از منقول داده مىشود ؟\r\nجواب : بدهى از كلّ ماترك پرداخت مىشود .\r\nج ) آيا وسايل خانه ، كه از طرف بستگان اهدا مىشود ، مال شخص زن مىشود ، يا جزء ماترك است ؟\r\nجواب : وسايلى را كه براى زن آورده‌اند مال زن مىباشد ، و وسايلى كه براى مرد آورده‌اند مال اوست و اگر كسانى قصد هر دو كرده‌اند مال هر دوست .\r\nسؤال 1340 - شخصى در زمان حيات خود ، صاحب قطعه باغى بوده است . ده سال پس از فوت نامبرده قطعه باغ مزبور در طرح ساخت و ساز شهرى و در مسير خيابان قرار گرفته است و شهردارى معادل آن ، زمينى داده است ، حال زمين مزبور به فروش رفته است ، با توجّه به برگ حصر وراثت كه يك هشتم اموال منقول و بهاى اعيانى غير منقول سهم زن قيد گرديده و سند مالكيت زوجه نيز بر اين اساس تنظيم شده ، آيا زوجه آن مرحوم در ثُمن ( 81 ) زمين كه به جاى درخت باغ داده‌اند ذيحق مىباشد ، يا ثُمن بهاى اعيانى زمان بعد از فوت شوهرش ملاك مىباشد و او ذيحق نيست ؟\r\nجواب : آن زن مالك ثُمن بهاى اعيانى در زمان فوت است و اگر با گذشت\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nزمان قيمت اعيانى بالا رفته و زمين مزبور به عنوان قيمت آن پرداخت شده است ، زن در آن زمين سهيم است .\r\nسؤال 1341 - شخصى از دنيا رفته است . وارث او همسر و دو برادرزاده و يك خواهرزاده‌اش مىباشند . تركه او عبارت است از آب ، ملك و رودخانه ؛ لطفاً نحوه تقسيم ارث را بيان فرماييد .\r\nجواب : همسر او از زمين چيزى نمىبرد ؛ ولى اگر ساختمان و مانند آن دارد از قيمت آنها ارث مىبرد ( به مقدار يك چهارم مال ) ، بقيّه در ميان برادرزاده‌ها و خواهرزاده تقسيم مىشود . برادرزاده‌ها دو سهم و خواهرزاده يك سهم مىبرند ، اين در صورتى است كه همه از يك پدر و مادر باشند ، بعلاوه زن از آب رودخانه هم سهم مىبرد .\r\nسؤال 1342 - زنى در زمان حيات شوهر مهريّه‌اش را مطالبه نكرده است ، آيا پس از فوت شوهرش مىتواند مطالبه نمايد ؟ در صورتى كه بايد پرداخت شود ، آيا در مرتبه ديون است يا خير ؟ و در صورتى كه در مرتبه ديون است ، آيا بر ساير ديون مقدّم است ؟\r\nجواب : مهريّه مانند ساير ديون و همرديف آنهاست و بايد از اصل تركه پرداخت شود .\r\nسؤال 1343 - اگر زنى كه در حالت حيات مهريّه‌اش را مطالبه نكرده فوت كند ، آيا ورثه اين زن مىتوانند مهريّه او را از شوهر مطالبه كنند ، اگر شوهر هم مرده باشد حكم مسأله چيست ؟\r\nجواب : همانطور كه در بالا اشاره شد مهريّه مانند ساير ديون است و به ارث منتقل مىشود ، و ورثه مىتوانند آن را مطالبه كنند .\r\nسؤال 1344 - آيا زوجه از سرقفلى املاك موقوفه ارث مىبرد ؟\r\nجواب : زوجه از سرقفلى ارث مىبرد ، چه در املاك موقوفه و چه در غير موقوفه .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nسؤال 1345 - هرگاه مردى از دنيا برود و ورّاث وى عبارت باشد از يك زوجه و چند فرزند صغير و كبير ، و از متوفّى يك واحد مسكونى به عنوان ماترك باقى مانده باشد ، با عنايت به اين كه زوجه حقّى نسبت به عين ابنيه نداشته و فقط در قيمت آن سهيم مىباشد ، آيا قبل و بعد از پرداخت حقّ زوجه ، نامبرده مىتواند به سكونت در آن منزل ادامه دهد ، يا منوط به اذن ساير ورّاث مىباشد ؟\r\nجواب : بايد ساير ورثه اجازه دهند .\r\nسؤال 1346 - شوهر در ضمن عقد تعهّد مىدهد كه پس از عروسى و آمدن زوجه به خانه او ، چند يا چندين قلم كالا و چيز ديگرى به عنوان جهيزيّه ، براى همسرش خريدارى نمايد . بعد از عروسى و قبل از اين كه شوهر به تعهّد خود عمل نمايد همسرش فوت مىكند . اگر ساير ورثه اين زن از طريق دادگاه زوج را ملزم به انجام تعهّد نمايند ، آيا خود شوهر نيز جزء ورّاث زنش مىباشد و از جهيزيّه‌اى كه مىخرد ، ارث مىبرد ؟\r\nجواب : سهم الارث دارد .\r\nسؤال 1347 - فردى كه نظامى بوده ، بر اثر جدال و نزاع خانوادگى ، با پدرزنش درگير شده است . پدر زن به طرف اسلحه داماد دست دراز كرده و قصد استفاده از اسلحه را داشته است ؛ او براى اين كه پدر زنش دست از جدال و نزاع بردارد ، ابتدا دو تير هوايى شليك مىكند ، سپس به علّت اين كه پدرزن دور نشده ، بلكه با چوبدستى به طرف او و اسلحه‌اش نزديك مىشود ، به طرف دست پدرزنش شليك مىكند كه ناگهان همسرش به حمايت از پدرش درمىآيد و در اين ميان اشتباهاً كشته مىشود . قاتل از اين همسر ، داراى پسرى دوساله است و متوفّيه پدر و مادر هم دارد . در اين مورد سهم همسر ، پسر ، پدر و مادر متوفّيه را بطور دقيق مشخّص نماييد .\r\nجواب : يك ششم ديه كامله به پدر و يك ششم ديه كامله به مادر و بقيّه به\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nفرزند مىرسد و چيزى از ديه به شوهر نمىرسد ؛ خواه ديه قتل خطا باشد يا ديه قتل عمد ، كه گاه به جاى قصاص توافق بر آن مىشود .\r\n\r\nحكم اموال مفقود الاثر\r\nسؤال 1348 - حدود چهارده سال پيش پدرم در جبهه جنگ تحميلى مفقود الاثر گرديد . على رغم اقدامات به عمل آمده ، مدركى دالّ بر شهادت ايشان از ارگانهاى مربوطه به دستمان نرسيده است ؛ بلكه مداركى شبهه اسير شدن ايشان را ايجاد نموده است ، به هر حال پدر بزرگ اين جانب نيز تا چهار سال پيش در قيد حيات بودند ؛ مستحضريد مفقود شدن پدرم حدود ده سال جلوتر از درگذشت پدربزرگم بوده است ، آيا از اموال منقول و غير منقول پدربزرگم به پدرم و به ما چيزى تعلّق مىگيرد ؟ آيا بقيهء ورثه مىتوانند اموال به جاى مانده از پدربزرگم را تقسيم كنند و سهم الارث ما را ندهند ؟ وظيفه ما و بقيّه ورثه چيست ؟\r\nجواب : بايد سهم پدرتان را كنار بگذارند و به دست شخص امينى بسپارند و مادام كه يقين به شهادت او حاصل نشود سهم پدر شما نزد او نگهدارى مىشود ، و اگر ثابت شد كه بعد از وفات پدربزرگ شهيد شده است سهم او به شما و ساير ورثه او مىرسد .\r\nسؤال 1349 - اگر تنها وارث متوفّى يا مقتولى مفقود الاثر شده باشد ، آيا چنين مقتول و يا متوفّايى در حكم بلاوارث است ؟\r\nجواب : مادام كه مرگ آن وارث ثابت نشود به حكم زنده است ؛ و بايد ارث او را نزد فرد امينى نگه داشت .\r\nسؤال 1350 - برادرى داشتم كه در جنگ مفقود الاثر شده و تا كنون هيچ خبرى از او به دست نيامده است . نامبرده ، زن و يك فرزند دختر دارد و درآمد سالانه او يك صد هزار تومان مىباشد ، از آنجا كه فرزند او نياز به كمك مالى دارد ، آيا مىتوان\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nدرآمد ايشان را به فرزندش داد و يا طبق وصيّت ايشان عمل كرد ؟\r\nجواب : تا زمانى كه يقين به فوت او پيدا نكرده‌ايد نمىتوانيد اموال او را تقسيم كنيد ، ولى بايد از منافع آن به كسانى كه واجب النّفقه او هستند ، مانند همسر و فرزندش ، به مقدار نياز بپردازيد .\r\nسؤال 1351 - براى تقسيم ميراث كسى كه مفقود شده چه مقدار بايد صبر كرد ؟ آيا بدون فحص و جستجو ده سال و با فحص و جستجو چهار سال صبر كردن كافى است ؟\r\nجواب : بايد بقدرى صبر كرد تا علم به مرگ مفقود حاصل شود .\r\n\r\nحبوه ( اموال اختصاصى فرزند بزرگ )\r\nسؤال 1352 - آيا موتور و اتومبيل يا دوچرخه سوارى و ساعت مچى به عنوان حبوه محسوب مىشود ؟\r\nجواب : هيچ‌كدام از حبوه نيست .\r\nسؤال 1353 - پدر بزرگوارمان در اثر سكته قلبى دار فانى را وداع گفته و از وى اموال منقول و غير منقول و يك دستگاه پيكان به جاى مانده است ، پدر ابتدا با پاى پياده ، سپس با اسب در روستاها در مساجد و منابر به ارشاد مردم مشغول بود ، با توجّه به موقعيّت زمانى اسب را فروخت و پيكان فوق را خريدارى نمود ، آيا پيكان متعلّق به تمام اهل خانواده مىباشد ، يا به بنده كه پسر ارشد خانواده هستم و بر حسب وظيفه شرعى بايد قضاى نماز و روزه‌هاى او را بجا آورم تعلّق مىگيرد ؟\r\nجواب : مركب جزء حبوه نيست و متعلّق به تمام ورثه مىباشد .\r\nسؤال 1354 - برخى تصوّر مىكنند كه فلسفه حبوه براى پسر بزرگتر اين است كه او قضاى نمازها و روزه‌هاى پدر را بايد انجام بدهد و در واقع حبوه عوض و اجرت عبادتهاى مذكور است ، آيا اين سخن صحيح است ؟ اگر صحيح باشد ، در صورتى كه\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nپدر عبادت قضاشده‌اى نداشته باشد ، آيا حبوه بايد در بين تمام ورثه تقسيم شود ؟\r\nجواب : مسأله حبوه ارتباط صددرصد با مسأله قضاى نماز و روزه ندارد ؛ هركدام حكم جداگانه‌اى است .\r\n\r\nچگونگى تقسيم ارث كسانى كه همزمان فوت كرده‌اند\r\nسؤال 1355 - داماد اين جانب به همراه همسر و دو فرزندش به هنگام بازگشت از مسكو به تهران به وسيله هواپيماى نظامى ، در حين عبور از فضاى كشور ارمنستان هدف موشك نظاميان آن كشور قرار گرفته و از بين رفتند . وارث دامادم فقط مادرش مىباشد و وارث دخترم ، اين جانب و عيالم مىباشيم . مستدعى است درباره مهريّه و جهيزيّه دخترم ، كه متعلّق به حقير و عيالم مىباشد ، و نيز در مورد اموال باقيمانده از متوفّى حكم شرعى را صادر فرماييد .\r\nجواب : حكم اسلام در اين گونه موارد چنين است : كه بايد اوّل فرض كنيم شوهر قبل از بقيّه فوت كرده است و اموال او را ميان مادر و همسر و دو فرزندش تقسيم كنيم ، سپس سهم همسرش به پدر و مادر او مىرسد و سهم بچّه‌ها به پدربزرگ ، يعنى شما ، و مادربزرگ‌ها مىرسد ؛ سپس فرض مىكنيم كه زوجه قبلًا فوت كرده و اموال او را كه شامل جهيزيّه و مهريّه و مانند آن مىشود ، ميان ورثه او تقسيم مىكنيم ، سپس يك‌چهارم شوهر را به مادرش مىدهيم و سهم فرزندان به پدربزرگ ، يعنى شما ، و مادربزرگ‌ها مىرسد ( دقّت كنيد ) ، اگر بچّه‌ها مالى نداشته‌اند كه مشكلى نيست و گرنه بايد به صورت بالا ميان همه ورثه تقسيم شود .\r\n\r\nمسائل متفرّقه ارث\r\nسؤال 1356 - در مورد تفاوتهاى زن و مرد از لحاظ ارث ، كه چرا اسلام سهم مرد را دو برابر سهم زن قرار داده است ، توضيح بفرماييد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nجواب : دليل آن روشن است ؛ زنان هنگامى كه شوهر مىكنند هزينه‌اى براى زندگى نمىپردازند و در اسلام تمام هزينه آنها بر دوش مردان است ، و به تعبير ديگر مردان هم بايد هزينه زندگى خود را بپردازند و هم هزينه زندگى فرزندان و زنانشان را ، و با اين حال طبيعى است كه سهم ارث آنها بيشتر باشد ، ممكن است گفته شود بعضى از زنان شوهر نمىكنند و بعضى از مردان زن نمىگيرند ، درباره آنها چطور ؟ پاسخ آن نيز با توجّه به يك نكته معلوم مىشود و آن اين كه قوانين الهى ( بلكه تمام قانونها ) هماهنگ با نوع افراد جامعه است . افراد استثنايى معيار قوانين نيستند ( شرح بيشتر را در تفسير نمونه ، جلد سوّم ، صفحه 374 ، ذيل آيه دوازدهم سوره نساء مطالعه فرماييد ) .\r\nسؤال 1357 - آيا شرعى و انسانى است كه پدرى ، فرزندان همسر دوّم خود را ، علاوه بر تبعيض شديد عاطفى و مادّى در دوران حيات ، پس از مرگ نيز از ارث محروم و همه را به فرزندان همسر اوّل ببخشد ؟\r\nجواب : كسى نمىتواند فرزندان خود را از ارث محروم كند ؛ تنها مىتواند نسبت به يك سوّم از اموال خود سفارش كند كه آن را به هر كس مىخواهد بدهند ؛ امّا دو سوّم ديگر بايد مطابق قانون ارث تقسيم گردد ، اضافه بر اين عدالت ميان فرزندان يك اصل اسلامى است .\r\nسؤال 1358 - بر فرض پذيرش اين مسأله كه انسان مالك بدن خود مىباشد و مىتواند وصيّت نمايد كه در قبال برداشتن عضوى از بدن او براى جرّاحى وجهى در مقابل آن بگيرند ، آيا اين پول به وارث مىرسد ، و يا بايد در امور خيريّه كه ثوابش به فرد فوت شده مىرسد ، خرج و مصرف شود ؟\r\nجواب : وجه مزبور بايد در كارهاى خير براى ميّت صرف شود ، به وارث نمىرسد .\r\nسؤال 1359 - پدرم از دنيا رفت و جز من فرزندى نداشت ؛ نه از مادرم و نه از همسر\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nديگرش . آن مرحوم وصيّت كرد به شرطى كه نامادرى من شوهر نكند ، اضافه بر هشت يك ارث ببرد . بر همين اساس ، توافقى صورت گرفت و ايشان پس از اخذ ارث ، با زير پا گذاشتن وصيّتنامه ، ازدواج كرد . وكيل ايشان با تردستى توافقنامه را طورى تنظيم كرد كه ضمن عمل به مفاد وصيّت ، در تقسيم ارث نامى از وصيّتنامه برده نشد . با توجّه به مقدّمه فوق به سؤالات زير پاسخ فرماييد :\r\nالف ) آيا عدم ذكر لفظ وصيّتنامه در توافقنامه ، از طرف وكيل ( كه در حقيقت راه را براى ازدواج اين خانم پس از گرفتن ارث باز كرده ) نوعى تدليس محسوب مىشود ؟\r\nجواب : در صورتى كه به شرط عمل نكرده و ازدواج نموده باشد ، ازدواجش صحيح است ؛ ولى بايد مازاد بر يك هشتم را به ورثه برگرداند . ( اگر هر دو همسر حيات دارند يك هشتم سهم مجموع آنهاست ) .\r\nب ) آيا نامادرى من با استناد به عدم ذكر لفظ وصيّتنامه در توافقنامه ، مىتواند ادّعا كند كه ازدواج او و شكستن شرط پدرم پس از گرفتن ارث ، اشكالى ندارد ؟\r\nجواب : بايد مطابق شرط عمل كند و يا مقدار اضافه را برگرداند .\r\nسؤال 1360 - مىدانيم كه فرزندخواندگان ارث نمىبرند . حال اگر زن و مردى كه كودكى را به فرزندى قبول كرده‌اند ، فرزندى از خود نداشته باشند ، آيا بازهم فرزندخوانده ارث نمىبرد ؟ .\r\nجواب : فرزندخوانده احكام فرزند را ندارد و در هيچ حالت ارث نمىبرد ؛ ولى مرد و زنى كه او را به فرزندى پذيرفته‌اند مىتوانند وصيّت كنند كه مقدارى از اموال آنها ( حدّ اكثر تا ثلث ) را به فرزندخوانده خويش بدهند ، و يا در حال حيات و صحّت و سلامت ، بخشى از اموال خود را به او واگذار كنند و مىتوانند حقّ فسخ را براى خود مادام الحياهء محفوظ دارند .\r\nسؤال 1361 - از شخصى سه فرزند دختر باقى مانده است ، كه هر كدام بالغه و عاقله و داراى فرزند هستند ، مقدارى ملك از پدرشان باقى مانده است ، يكى از آنها برادر\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nشوهر و فرزند خود و دو نفر ديگر شوهر خويش را وكيل كرده‌اند تا ملك را تقسيم كنند ، وكلا با ريسمان اندازه‌گيرى و قرعه‌كشى كرده و هركدام راضى و قانع شدند ، مدّت 28 سال از اين تقسيم گذشت و خواهر بزرگ فوت كرد . اكنون ورثه او مدّعى هستند كه مادرشان به حقّ خود نرسيده است ؛ حكم شرع در اين مسأله چيست ؟\r\nجواب : تقسيم به قوّت خود باقى است ؛ مگر اين كه با دليل قاطع شرعى ثابت شود كه او در آن زمان به حقّ خود نرسيده است .\r\nسؤال 1362 - مخارج بيمارى پدر مرحومم بر عهده چه كسى است ؟\r\nجواب : مخارج بيمارى پدر بر عهده خود اوست و از تركه برداشته مىشود ؛ مگر اين كه بعضى از فرزندان يا غير آنها به ميل خود آن را پرداخته باشند .\r\nسؤال 1363 - در ادارات دولتى مبلغى حدود 200 الى 300 هزار تومان به عنوان حقّ دفن و كفن به كارمندان اختصاص مىدهند ، لطفاً در اين مورد به دو سؤال زير پاسخ دهيد :\r\nالف ) آيا مبلغ مذكور ، كه بعد از فوت به بستگان تحويل داده مىشود ، جزء اموال ميّت و تركه او حساب مىشود و بين همه ورّاث تقسيم مىشود ؟\r\nب ) آيا ميّت مىتواند آن را براى شخص خاصّ يا مصرف خاصّى وصيّت كند ؟\r\nجواب : هر مقدار آن در مصرف خاص مصرف شده مشكلى ندارد و باقيمانده در حكم اموال ميّت است ؛ مگر اين كه در مقرّرات ادارى ضوابط خاصّى براى آن قرار داده شده باشد .\r\nسؤال 1364 - در قتل خطا و شبه عمد ، آيا قاتل از مورّث خود ارث مىبرد ؟\r\nجواب : ارث مىبرد .\r\nسؤال 1365 - آيا فرزند متولّد از تلقيح مصنوعى ، اگر نطفه از يك مرد اجنبى باشد ، از پدر خود ارث مىبرد ؟ و آيا اين فرزند از مادر ، و مادر از فرزند ارث مىبرد ؟\r\nجواب : اگر نطفه از مرد اجنبى بوده باشد نه از پدر ارث مىبرد و نه از مادر ؛\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nولى نسبت به پدر و مادر محرم است .\r\nسؤال 1366 - در تجاوز به عنف ، به زن تجاوز شده مهر المثل تعلّق مىگيرد ، حال اگر آن زن از دنيا رفته باشد ، آيا حقّ مطالبه مهر المثل به ورثه منتقل مىشود ؟\r\nجواب : آرى به ورثه منتقل مىشود .\r\nسؤال 1367 - شخصى داراى سه دختر و چهار پسر مىباشد ، كه همگى قبل از فوت پدر ازدواج نموده‌اند ، سه نفر از پسرها ، بنا به دلايل خاصّى ، ترك وطن نموده و در شهرستانها امرار معاش مىكنند . از اين پدر مقدارى زمين كشاورزى ، باغ ، منزل مسكونى با اثاثيه ، لوازم خانگى و حيوانات اهلى باقى مانده است ، در هنگام فوت پدر براى اين كه مادر سرگردان نشود از تقسيم ارثيه خوددارى شد . فرزند بزرگتر همه مايملك را تصاحب نموده و از آنها استفاده مىكند ، علاوه بر اين كه مقدارى از زمينها را به نام خود نموده و مادر را نيز از خانه بيرون كرده است ، حال كه فرزندان ديگر ارثيه خود را مطالبه مىكنند ، به هيچ وجه حاضر به تقسيم ارثيه نمىشود و با سر و صدا و آبروريزى طفره مىرود ، حكم الهى چيست ؟\r\nجواب : مال الارث بايد مطابق قانون اسلام ميان همه ورثه تقسيم شود و هيچ كس حق ندارد بيش از سهم خود را بگيرد كه گناه بزرگ و غير قابل بخششى است و مالك آن نخواهد شد .\r\nسؤال 1368 - شوهرم مدّت دوازده سال مريض بود و امسال از دنيا رفت ، شش پسر و سه دختر دارم ، براى سه تن از پسرها و يكى از دخترها تشكيل خانواده داده و مخارج زيادى را برايشان متحمّل شده‌ام و هم‌اكنون سه پسر و دو دختر ديگر در منزل هستند و تقريباً يك صد و پنجاه هزار تومان بدهكارى داريم . حتّى وضعمان به جايى رسيده كه شبها بچّه‌هايم گرسنه سر به بالين مىگذارند . كلّ دارايى شوهرم يك قطعه زمين 75 مترى و يك ساختمان است كه مىخواهم زمين را بفروشم و بدهكاريها و وجوهات شوهرم از قبيل خمس ، زكات ، نماز ، روزه و غيره كه بر ذمّه\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاوست را تدريجاً بپردازم ؛ ولى بچّه‌هاى بزرگم مخالفت و حتّى مرا تهديد مىكنند ! حكم الهى چيست ؟\r\nجواب : بايد با نظر وصى ، زمين يا ديگر اموال آن مرحوم را بفروشيد و تمام بدهكاريهاى زمان حيات او را ادا كنيد و حتّى يك روز هم تأخير نيندازيد كه شرعاً جايز نيست و همچنين اگر از باب خمس و زكات بدهكارى دارد بايد پرداخته شود ؛ ولى هزينه‌هاى ازدواج بچّه‌هايى كه ازدواج نكرده‌اند از سهم الارث خودشان خواهد بود ؛ مگر اين كه ديگران رضايت دهند كه از تمام مال الارث خارج شود .\r\nسؤال 1369 - شخصى دو همسر داشته است ؛ يكى فوت شده و دوّمى در قيد حيات مىباشد ؛ كيفيّت اداى مهريّه هر كدام از تركه ميّت را بيان فرماييد .\r\nجواب : هر كدام از آن دو زن مهريّه خودشان را مىبرند ، و مهريّه مانند ساير ديون است .\r\nسؤال 1370 - فرزند بزرگ خانواده كه همراه پدر از كودكى كاسبى و كار كرده است نسبت به ارثى كه مانده چه حقّى دارد ؟\r\nجواب : فرزندى كه با پدر كار كرده علاوه بر سهم الارث معادل اجرت خود را از اموال او مىبرد ؛ مگر اين كه در مقابل آن عوضى گرفته باشد ، يا ثابت شود قصد تبرّع داشته است .\r\n\r\n","description":"","footnote":"","page_name":" 475 ","page_number":475},
  {"content":"\r\n . \r\n","description":"","footnote":"","page_name":" 476 ","page_number":476},
  {"content":"\r\n\r\n\r\nفصل چهل و پنجم : احكام امر به معروف و نهى از منكر و دفاع\r\nسؤال 1371 - لطفاً به سؤالات سه‌گانه زير پاسخ فرماييد :\r\nالف ) آيا فلسفه تشكيل حكومت اسلامى از باب امر به معروف و نهى از منكر بوده ، يا فراتر از اين موضوع مىباشد ؟\r\nجواب : يكى از وظايف حكومت اسلامى امر به معروف و نهى از منكر است ، امّا وظايف آن بسيار گسترده‌تر از آن مىباشد .\r\nب ) بر فرض مثبت بودن پاسخ ، آيا نهادهاى حكومتى كنونى ، اين منظور ( امر به معروف و نهى از منكر ) را برآورده مىسازند ؟\r\nجواب : در حكومت اسلامى بخش مهمّى از اين اهداف انجام مىشود ؛ ولى وظيفه مردم در اين باب ساقط نمىگردد .\r\nج ) در هر صورت ، آيا وجود نهاد خاصّ و مستقلّى تحت اين عنوان در جامعه فعلى لازم است ؟\r\nجواب : بىشك اگر چنين نهادى وجود داشته باشد مؤثّرتر خواهد بود و هماهنگ با آيه شريفه «  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ . . . »  « 1 » مىباشد ، و به هر حال وظايف حكومت در اين زمينه مانع از جنبه عمومى امر به معروف و نهى از منكر نيست .\r\nسؤال 1372 - در مقابل زنان و دخترانى كه در كوچه و بازار حجاب خود را رعايت\r\n\r\n\r\n","description":"","footnote":"\r\n( 1 ) . سوره آل عمران ، آيه 104 .\r\n","page_name":" 477 ","page_number":477},
  {"content":"\r\n\r\nنمىكنند و اشخاصى كه صداى موسيقى آنها در كوچه و خيابان بلند است و كسان ديگرى كه به عناوين مختلف فساد فى الارض مىكنند ، چه وظيفه‌اى داريم ؟\r\nجواب : وظيفه شما امر به معروف و نهى از منكر است و هرگاه مؤثّر نيفتاد بايد به مقامات مسئول خبر دهيد تا آنها را به وظايفشان آشنا كنند .\r\nسؤال 1373 - آيا از انجام كارى كه حرام است و در ملأ عام و اجتماع انجام شود مىتوان جلوگيرى كرد ؟\r\nجواب : نهى از منكر بر همه واجب است ؛ ولى در آنجا كه احتياج به اقدامات عملى دارد بايد با اجازه حاكم شرع باشد .\r\nسؤال 1374 - آيا تذكّر دادن به زنان بدحجاب در جامعه ، از سوى برادران بسيجى جايز است ؟\r\nجواب : در صورتى كه اميد تأثير باشد واجب است ؛ ولى با زبان خوش و مؤدّبانه باشد تا مفسده‌اى بر آن مترتّب نشود .\r\nسؤال 1375 - اگر در جايى كه حضور داريم بازى با پاسور انجام شود ، يا پاسور به فروش برسد ، آيا مىتوان جلوگيرى كرد ؟\r\nجواب : در چنين موردى امر به معروف و نهى از منكر واجب است ؛ ولى اقدامهاى عملى ، مانند گرفتن ورقها ، احتياج به اجازه حاكم شرع دارد .\r\nسؤال 1376 - در امر به معروف و نهى از منكر ، اگر احتمال برود كه به صورت دسته‌جمعى اثر مىكند ، آيا بايد دسته جمعى امر به معروف كرد ؟\r\nجواب : امر به معروف به هر صورت كه اثر كند واجب است ؛ خواه فردى باشد يا نباشد .\r\nسؤال 1377 - آيا امر به معروف لسانى احتياج به حكم يا اجازه قانونى مراجع ذى صلاح دارد ؟\r\nجواب : در آن جايى كه جنبه زبانى داشته باشد احتياج به اجازه نيست و اگر\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nاقدام عملى در آن باشد اجازه حاكم شرع يا مسئولان حكومت اسلامى لازم است .\r\nسؤال 1378 - هرگاه نهى از منكر خود باعث عمل حرامى شود ، مانند نگاه به زنان بىمبالات و آرايش كرده ، آيا باز هم واجب است ؟\r\nجواب : بايد كارى كرد كه امر به معروف و نهى از منكر با اين امور مخلوط نشود ؛ ولى نظرهاى قهرى اشكال ندارد .\r\nسؤال 1379 - اگر آمر به معروف و ناهى از منكر ، احتمال تأثير در مخاطب ندهد ، يا احتمال تأثير آنى و زودگذر دهد ، چه بايد بكند ؟\r\nجواب : همان مقدار كه اثر دارد ، كافى است .\r\nسؤال 1380 - آيا مىتوان در جامعه اسلامى براى محو مظاهر فرهنگ غربى و تشبّه به بيگانگان كوشيد ؟\r\nجواب : با رعايت موازين اسلامى چنين كارى نه تنها جايز ، بلكه لازم است .\r\nسؤال 1381 - آيا براى امر به معروف همه شرايط بايد وجود داشته باشد و با ساقط شدن يك شرط نمىتوان امر به معروف كرد ؟\r\nجواب : همه شرايط شرعى بايد در آن جمع شود .\r\nسؤال 1382 - آيا به دليل اين كه جامعه در وضعيّت اقتصادى دشوارى به سر مىبرد ، مىتوان از فريضه امر به معروف و نهى از منكر دست كشيد ؟\r\nجواب : دشوارى شرايط اقتصادى ربطى به وظيفه امر به معروف و نهى از منكر ندارد .\r\nسؤال 1383 - با وجود شرايط فعلى و وضعيّت جامعه كنونى ، آيا حضرتعالى صلاح مىبينيد كه در بين بسيجيان گروههايى براى اين امر تشكيل شود ؟\r\nجواب : چنانچه آموزشهاى لازم را در زمينه امر به معروف و نهى از منكر و شرايط و ظرافتهاى آن ببينند كار بسيار خوبى است ، بلكه در شرايطى واجب است ؛ ولى نبايد بهانه‌اى به دست مخالفان بدهند ، و رعايت ادب اسلامى را در هر\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nحال بنمايند .\r\nسؤال 1384 - آيا به انگيزه نهى از منكر مىتوان افرادى را كه مرتكب منكر مىشوند با رعايت شرايط و مراتب امر به معروف و نهى از منكر ، مورد ضرب و جرح قرار داد ، يا به اموال آنها خسارتى وارد كرد ؟ و يا اين كه مراتب نهى از منكر در اين حد ، از وظايف حكومت اسلامى و طبق قانون شرع است ؟\r\nجواب : امر به معروف و نهى از منكر در اين حد ، مربوط به حكومت اسلامى است و در حدّ تبليغ و گفتن و نوشتن ، وظيفه عموم مردم است .\r\nسؤال 1385 - آيا در محيط مدارس امر به معروف و نهى از منكر ، با نهى مسئولين مدرسه ، از دانش‌آموزان ساقط مىشود ؟\r\nجواب : ساقط نمىشود ؛ به شرحى كه در مسائل گذشته آمد .\r\nسؤال 1386 - در برابر دولتهاى ظالم كه كوچكترين مسأله‌اى براى مسلمانان از اسرار محسوب مىشود ، اگر اشخاصى به افشاى اين اسرار بپردازند ، چه حكمى دارند ؟ آيا نسبت به اين افراد هم بايد مراحل امر به معروف و نهى از منكر سپرى شود ؟ و آيا اقدامات عملى و ضرب و جرح اين اشخاص نياز به اجازه حاكم شرع دارد ؟\r\nجواب : افشاى اين اسرار جايز نيست ، و لازم است كه اين افراد را امر به معروف و نهى از منكر نمود ؛ امّا اقدامات عملى نياز به اجازه حاكم شرع دارد .\r\nسؤال 1387 - آيا صحبت كردن مرد با زن نامحرم جهت امر به معروف و نهى از منكر مشكلى دارد ؟ اگر اين عمل در اتاق يا محلّ خلوتى انجام گيرد ، چگونه است ؟\r\nجواب : اشكالى ندارد ؛ مگر اين كه مفسده‌اى بر آن مترتّب شود .\r\nسؤال 1388 - در شهرهاى بزرگ ، مانند تهران ، با وجود مفاسد مختلف ، انسان هرطور كه فكر مىكند مىبيند شرايط امر به معروف و نهى از منكر موجود نيست ؛ يعنى احتمال تأثير نمىرود ، و از طرفى در احاديث و روايات آمده است كه : « در\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nصورت عمل ننمودن اشخاص به اين دو فريضه الهى امكان نزول عذاب مىرود » وظيفه ما را در اين گونه موارد بيان فرماييد .\r\nجواب : از تأثير كردن امر به معروف و نهى از منكر مأيوس نشويد و بازهم ادامه دهيد ؛ مطمئن باشيد اگر در مواردى بىاثر باشد ، در مواردى ديگر مؤثّر خواهد بود ، و با اين بهانه‌ها نبايد اين فريضه بزرگ الهى فراموش شود .\r\n\r\nاحكام دفاع\r\nسؤال 1389 - حكم دفاع و مقاومت در مقابل جانى يا سارق ، براى جلوگيرى از تجاوز يا هتك ناموس و يا سرقت را در موارد ذيل بيان فرماييد :\r\nالف ) آنجا كه احتمال آبروريزى مجنىٌ عليه در كار باشد .\r\nجواب : بايد مقاومت كرد .\r\nب ) آنجا كه احتمال قتل يا ضرب و جرح شديد مجنىٌ عليه باشد .\r\nجواب : در مورد احتمال عقلايى قتل ، حفظ نفس لازم است .\r\nج ) آنجا كه مال قابل ملاحظه‌اى مورد تعرّض باشد .\r\nجواب : در اين گونه موارد مىتوان مقاومت كرد .\r\nد ) جايى كه مقاومت منجر به قتل جانى يا سارق شود .\r\nجواب : هيچ اشكالى ندارد .\r\nه - ) در موارد عدم جواز برخورد با جانى يا سارق ، تكليف مدافع چيست ؟\r\nجواب : در مواردى كه دفاع جايز است ، و لو بلغ ما بلغ ، خون جانى و سارق هدر مىباشد و در غير آن حكم ساير مسلمين را دارد .\r\n\r\n","description":"","footnote":"","page_name":" 481 ","page_number":481},
  {"content":"\r\n . \r\n","description":"","footnote":"","page_name":" 482 ","page_number":482},
  {"content":"\r\n\r\n\r\nفصل چهل و ششم : احكام حدود\r\n\r\n[ حدود 
  ]\r\n\r\n1 - حدّ زنا\r\n\r\nموجبات حدّ زنا\r\nسؤال 1390 - مرد متأهّلى با دخترى باكره ، يا با زنى بيوه آميزش نموده است . مجازات اين مرد چيست ؟\r\nجواب : اگر آن مرد متأهّل بوده و همسرش نزد او و در اختيار او بوده و مانع شرعى و عرفى نداشته است ، زناى او محصنه و حدّ او رجم است ، و در مواردى كه رجم ميسّر نباشد حكم او قتل است .\r\nسؤال 1391 - اگر زن شوهردارى ( به عقد دائمى ) با فريب و نيرنگ با مرد متأهّلى ازدواج كند و دخول هم صورت بگيرد و اين مرد متأهّل هم عالمانه اين ازدواج را كرده باشد ، آيا عمل ايشان زنا محسوب و هر دو مجازات دارند ؟\r\nجواب : در صورتى كه زن نزد شوهرش زندگى مىكرده و مرتكب اين عمل شده زناى محصنه مىباشد و حدّش اعدام است . مرد هم اگر همسر دائمى داشته و همسرش نزد او زندگى مىكرده و مرتكب چنين عملى شده است حكم او نيز اعدام است .\r\nسؤال 1392 - اگر مردى كه داراى زن صيغه‌اى ( مدّت‌دار و لو درازمدّت ) است ، با زنى كه داراى شوهر دائمى است زنا كند ، آيا مجازات اين مرد اعدام است ؟\r\nجواب : حدّ اعدام ندارد ؛ بلكه حدّ او يك صد تازيانه است .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nسؤال 1393 - زن و مردى كه هر دو متأهّل بوده‌اند بر حسب پيشامدها و جور شدن امكاناتى ( مثل اعتياد شوهر و غيره ) به يكديگر نزديك شده و در حد تقبيل و مانند آن تماس داشته‌اند ، ولى عمل دخول انجام نشده است . خوشبختانه بعدا توبه كرده‌اند ، حال سؤال اين است كه پس از طلاق زن ( كه محرك آن ، اين آشنايى نبوده ) ، آيا اين دو مشمول حكم زناى محصنه مىشوند و براى هميشه به هم حرام هستند .\r\nجواب : آنها به يكديگر حرام ابدى نيستند و حكم زناى محصنه ندارند ؛ ولى بايد جدّاً از آن گناه خود توبه كنند .\r\nسؤال 1394 - اگر كسى با زن مرده‌اى نزديكى كند ، آيا جرم زنا صورت گرفته و حدّ زنا دارد ؟\r\nجواب : آرى زنا صورت گرفته و حدّ شرعى دارد .\r\nسؤال 1395 - آيا در جهت اثبات زناى زوجه ، شهادت زوج به ضميمه شهادت فرزندان ، يا شهادت فرزندان به تنهايى كفايت مىكند ؟\r\nجواب : شهادت آنها در صورتى كه شرايط شهادت در آنها جمع باشد ، كافى است ؛ ولى اگر زوج جداگانه مدّعى باشد بايد چهار شاهد بياورد .\r\nسؤال 1396 - يكى از راههاى ثبوت زنا چهار بار اقرار نزد حاكم شرع است ؛ فرض كنيم مأمورين انتظامى شخصى را به اتّهام اين فعل حرام در يكى از جلسات محاكمه نزد قاضى آوردند و قاضى از او پرسيد : « آيا قبول دارى مرتكب فعل حرام زنا شده‌اى » ؟ و متّهم در پاسخ بگويد : « آرى ، قبول دارم » .\r\nالف ) آيا بهتر است قاضى اقرار دوّم ، سوّم و چهارم را در همان جلسه محاكمه از متّهم اخذ كند ، يا بايد اين كار در جلسات متعدّدى انجام شود ؟\r\nجواب : اقرارهاى چهارگانه در يك مجلس خالى از اشكال نيست ؛ بعلاوه قاضى وظيفه ندارد از متّهم سؤال كند كه تو اين كار را كرده‌اى يا نه ؟ بلكه بايد\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nبگذارد متّهم اگر مايل است خودش اقرار كند ، يا از او سؤال كند كه شما را براى چه اتّهامى به اينجا آورده‌اند .\r\nب ) آيا بهتر است كه قاضى قبل از اخذ اقرار به متّهم اعلام كند كه چهار بار اقرار مستوجب حدّ است ، يا اين كه سكوت اختيار كند و سپس به نحو مقتضى تصميم بگيرد ؟\r\nجواب : قاضى وظيفه‌اى براى تبيين اين گونه مسائل در برابر متّهمين ندارد .\r\n\r\nاقسام حد\r\nسؤال 1397 - آيا براى زنى كه مورد تجاوز به عنف قرار گرفته ، اعم از ثيّب و يا باكره ، علاوه بر مجازات و يا ارش البكاره مهر المثل نيز ثابت است ؟\r\nجواب : تنها مهر المثل تعلّق مىگيرد .\r\nسؤال 1398 - مردى به صورت عنف ، زن شوهردار ، يا زن بيوه ، يا دختر باكره‌اى را چه از طريق وطى در قُبل يا دُبر ، مورد تجاوز قرار مىدهد ، اين زن يا دختر به همين سبب به نحوى خودكشى مىكند ، آيا زانى محكوم به قصاص است ؟ يا بايد ديه زانيه مكره را پرداخت نمايد ؟\r\nجواب : تجاوز به عنف ، حكمش اعدام است ، و در اينجا قصاص نيست .\r\nسؤال 1399 - شخصى اقرار كرده كه با دخترى رابطه داشته و با وى نزديكى نموده است ؛ چون دختر حامله شده به دستور زنى به وى مشروب آلوده به سم مىدهد تا سقط جنين كند و براى اين كه دختر را به خوردن آن تشويق كند خود نيز از آن مشروب مىخورد و همان روز كه در حال عادى با وى نزديكى كرده بود بعد از بىاختيار شدن دختر دوباره با او نزديكى مىكند . دادگاه نزديكى با دختر را در حالى كه بىاختيار بوده زناى به عنف اعلام و حكم به اعدام متّهم صادر نموده است ، استدعا دارد بفرماييد :\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nالف ) با وجود رضايت دختر در زمان هوشيارى و با وجود اصل استصحاب ، آيا نزديكى در زمان بىاختيارى را مىتوان زناى به عنف تلقّى نمود ؟\r\nب ) آيا صرف اقرار به نزديكى اقرار به زنا محسوب مىشود ؟\r\nجواب : چنانچه ثابت نشود كه آن زن نسبت به مواقعه حالت امتناع داشته است صدق زناى به عنف در فرض مسأله ثابت نيست ، و اقرار به واژه « نزديكى » اقرار صريح محسوب نمىشود ، بايد اقرار به زنا باشد تا حكم جارى شود .\r\nسؤال 1400 - بعضى از فقها در زناى مطاوعى دختر باكره ، عقيده دارند كه ارش البكاره به وى تعلّق مىگيرد ، نظر حضرتعالى چيست ؟\r\nجواب : زانيه مطاوعه حقّ مهريّه و ارش بكارت ندارد ؛ مگر اين كه مرد او را اغفال كرده باشد كه بكارت را زائل نمىكند .\r\nسؤال 1401 - كسى كه قرار است به عنوان حد يا قصاص اعدام شود ، اگر حدود و تعزيرات ديگرى كه مادون قتل است براى او ثابت شود ، آيا مىتوان از آنها صرف‌نظر كرد ؟ آيا در اين جهت بين حق‌ّالله و حق‌ّالنّاس تفاوتى وجود دارد ؟\r\nجواب : اوّل بايد حدود ديگر اجرا شود و بعد حدّ قتل ؛ مثلًا در مورد سارق قاتل اوّل حدّ سرقت بر او جارى مىشود و بعد حدّ قتل ، و در اينجا تفاوتى ميان حق‌ّالله و حق‌ّالنّاس نيست .\r\nسؤال 1402 - شخصى به مجازات شلّاق ، حبس ، تبعيد ، اعدام ، قصاص و جزاى نقدى محكوم شده است ، آيا تمام اين مجازات‌ها بايد اجرا شود ؟ اگر بايد اجرا شود ترتيب اجراى مجازات‌هاى فوق چگونه است ؟ اگر حبس وى 20 سال باشد ، آيا بايد قصاص و اعدام بعد از 20 سال كه حبس وى تمام مىشود اجرا شود ؟ اگر شخص حاضر به پرداخت جزاى نقدى نشد ، يا قادر به پرداخت نبود ، آيا بايد حكم اعدام و قصاص را تا اجراى حكم جزاى نقدى به تعويق بيندازيم ؟\r\nجواب : مسأله قصاص ( اعدام ) و شلّاق بر تبعيد و حبس مقدّم است و نوبت به\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nآن دو نمىرسد و جريمه نقدى را مىتوان از اموال او برداشت .\r\nسؤال 1403 - آيا در عصر ما ، كه اجراى حدّ رجم در پاره‌اى از موارد محذورات داخلى يا خارجى دارد ، مىتوان به عنوان ثانوى آن را به نوع ديگرى از اعدام تبديل كرد ؟ در اين حالت ، مسأله فرار از حفيره كه سبب سقوط حد در فرض اقرار مىشود چه خواهد شد ؟\r\nجواب : در فرض مسأله تبديل رجم به نوع ديگرى از اعدام مانعى ندارد و مسأله امكان فرار از حفيره الزامى نيست ، يكى از طرق نجات متّهم آن است كه اقرار خود را پس بگيرد .\r\nسؤال 1404 - مراد از پيرمرد و پيرزنى كه بايد شلّاق به صورت ضغث ( يك توده چوب باريك ) درباره آنها اجرا شود ، چيست ؟ آيا از حيث سن معيار خاصّى دارد ؟ اگر ندارد ، آيا قدر متيقّنى دارد ؟\r\nجواب : منظور ، پيرمرد يا پيرزنى است كه زدن شلّاق بر آنها قابل تحمّل نيست ، يا خوف خطر دارد .\r\n\r\nچگونگى اجراى حدّ زنا\r\nسؤال 1405 - شخصى كه محكوم به شلّاق شده ، حالت صرع ( غش ) دارد ، هر وقت او را براى اجراى شلّاق حاضر مىكنيم ، دچار صرع مىشود . چه بايد كرد ؟\r\nجواب : بايد حد را متوقّف كرده تا از اين حالت بهبودى يابد و اگر اميد بهبودى نيست ، بايد از « ضغث و شماريخ » استفاده كرد .\r\nسؤال 1406 - آيا واجب يا جايز است كه محكوم را در هنگام اجراى حكم شلّاق بست ؟ در صورتى كه اجراى حكم شلّاق بدون بستن محكوم ، امكان نداشته باشد يا متعسّر باشد ، چه بايد كرد ؟\r\nجواب : بستن محكوم جايز نيست ؛ مگر در جايى كه اجراى حكم بدون آن غير\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nممكن يا متعسّر است .\r\nسؤال 1407 - با توجّه به اين كه افراد از حيث قدرت جسمانى و تحمّل مجازاتها ، مختلف هستند ، شخصى كه مجرى حكم شلّاق مىشود ، چگونه بايد باشد ؟ نحوه وارد كردن شلّاق بر بدن محكوم چگونه مىباشد ؟ مجرى بايد تا چه اندازه دست خود را جهت فرو آوردن شلّاق بالا ببرد ؟\r\nجواب : بىشك ضارب بايد تناسب را در اين موضوعات در نظر بگيرد و در نحوه وارد كردن شلّاق احتياط آن است كه دست خود را آن قدر بالا نبرد كه زير بغل پيدا شود ، و مجرم را نبايد براى شلّاق زدن خوابانيد .\r\nسؤال 1408 - شلّاق بايد بر كدام يك از قسمت‌هاى بدن محكوم وارد شود و بر كدام قسمت‌ها نبايد وارد شود ؟ آيا به يك قسمت از بدن بايد وارد شود ، يا به تمام قسمت‌هاى بدن به صورت پراكنده و يكنواخت ؟\r\nجواب : بايد شلّاق روى بدن تقسيم شود و بر محلّ واحد كه سبب آسيب بيشتر مىشود نباشد ، و بايد بر هيچ نقطه خطرناكى ( مانند سر ، صورت ، عورت ، قلب و مانند آن ) شلّاق نزند .\r\nسؤال 1409 - شلّاقى كه با آن حدّ يا تعزير را اجرا مىنمايند ، از حيث ضخامت ، اندازه و نوع جنس چه خصوصيّاتى بايد داشته باشد ؟ آيا مىتواند از جنس چرم ، پلاستيك ، چوب يا سيم باشد ؟ آيا مىتواند لبه‌دار باشد ، يا قطر آن بايد گرد باشد ؟\r\nجواب : مسلّماً استفاده از سيم ، كابل ، چوب و امثال آن جايز نيست و بايد از شلّاقهاى متعارف و بافته باشد ؛ نه زياد قطور و نه زياد باريك .\r\nسؤال 1410 - زمان اجراى شلّاق بايد چه ساعتى از روز باشد ؟ آيا در هر ساعتى جايز است ؟\r\nجواب : زمانى كه بر اثر گرما و سرما شدّت خاصّى پيدا نكند .\r\nسؤال 1411 - فضايى كه در آن حكم شلّاق اجرا مىشود ، چه فضايى بايد باشد ؟ آيا\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nمثلًا در زمستان مىتوان حكم شلّاق را در فضاى باز ، كه بسيار سرد است ، اجرا كرد ؟\r\nجواب : از جواب بالا معلوم شد ، كه در چنين فضايى اجراى حد شرعاً اشكال دارد .\r\nسؤال 1412 - آيا شلّاق حدّى و تعزيرى را مىتوان در ملأ عام اجرا كرد ؟\r\nجواب : در مواردى كه منصوص است ، يا تأثيرى در امر به معروف و نهى از منكر دارد ، يا مجرم ، متجاهر است ، اظهار آن مانعى ندارد ، در غير اين سه صورت ، در ملأ عام انجام نگيرد .\r\nسؤال 1413 - محكوم به شلّاق در هنگام اجراى حكم از حيث پوشيده و عريان بودن ، چگونه بايد باشد ؟ در مواردى كه بايد پوشيده باشد ، مراد از پوشيده بودن چيست ؟ آيا افرادى كه در زمستان شلّاق مىخورند ، جايز است با لباس زمستانى باشند ؟ آيا در موارد فوق بين زن و مرد ، بالغ و غير بالغ ( در مواردى كه تأديب دارد ) ، بين تعزيرات و حدود ، بعض حدود با بعض ديگر ، زمستان و تابستان و ضعيف البنيه و قوىّالبنيه فرق است ؟\r\nجواب : احتياط آن است كه افراد را مطلقاً برهنه نكنند ؛ ولى نبايد پوشش بقدرى كلفت باشد كه تأثير شلّاق را از بين ببرد و در مورد زنان بايد لباسهايشان را به آنها بپيچند كه بدنشان نمايان نشود و ظاهراً در لباس فرقى از نظر ضعيف و قوىّالبنيه نيست ؛ ولى در نحوه زدن شلّاق بين آنها تفاوت است ؛ يعنى بايد به نسبت توان اشخاص شلّاق زد .\r\nسؤال 1414 - حالت محكوم در هنگام اجراى حكم شلّاق از حيث نشسته ، درازكش و ايستاده بودن چگونه بايد باشد ؟ آيا بين زن و مرد ، بالغ و غير بالغ ، تعزيرات و حدود ، فرق است ؟\r\nجواب : در حدّ زنا ، مرد بايد ايستاده باشد و زن نشسته ، و در غير زنا نيز احتياط آن است كه همين روش رعايت شود .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nسؤال 1415 - در صورتى كه پس از اجراى مجازات رجم ، به زعم اين كه مجرم به قتل رسيده ، جسد وى به سردخانه منتقل شود ، ولى بر حسب اتّفاق ، علائم حياتى در او مشاهده شود و پس از معالجه سلامت خود را بازيابد . بفرماييد :\r\nالف ) آيا صرف صدق عنوان رجم ، و لو به قتل منجر نشود ، كفايت مىكند ( تا در فرض مسأله نيازى به اجراى مجدّد حكم نباشد ) ؟ يا چون قتل از طريق رجم موضوعيّت دارد ، بايد مجدّداً حكم رجم را در مورد وى به مرحله اجرا گذاشت ؟\r\nجواب : در صورتى كه مسأله از طريق شهود ثابت شده باشد ، بايد رجم منتهى به قتل شود و اگر از طريق اقرار بوده ، قاضى مىتواند حكم عفو صادر كند .\r\nب ) در فرض دوّم ، آيا مجرم مىتواند ديه جراحات وارده در اثر اجراى حكم در مرتبه اوّل را مطالبه نمايد ؟ در صورت مثبت بودن پاسخ ، پرداختن ديه به عهده كيست ؟\r\nجواب : در صورتى كه رجم اوّل طبق موازين بوده و تعدّى و تفريط در آن رخ نداده و زنده بودن مرجوم بر حسب تصادف بوده بايد مجدّداً رجم شود و پرداختن ديه جراحات سابقه بر كسى واجب نيست ؛ ولى همان گونه كه در بالا گفته شد ، در صورتى كه حدّ به سبب اقرار ثابت شده باشد ، حاكم شرع مىتواند او را مورد عفو قرار دهد ( ضمناً توجّه داشته باشيد كه اجراى حدّ به صورت رجم در شرايط عصر ما در بسيارى از موارد خالى از اشكال نيست و بايد به انواع ديگر قتل مبدّل شود ، كه شرح آن قبلًا گذشت ) .\r\nسؤال 1416 - پرده بكارت بعضى از دختران حلقوى و يا ارتجاعى است كه در صورت دخول هم ازاله بكارت نمىشود ، آيا مجازات دخول با اين قبيل دختران مشمول مجازات ازاله بكارت است ؟\r\nجواب : در فرض مسأله مشمول مجازات يا ديه ازاله بكارت نيست ؛ ولى احكام ديگر ثابت است .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nسؤال 1417 - مرد مسلمانى كراراً مرتكب زناى محصنه با زن شوهردارى شده است ، لذا دادگاههاى جمهورى اسلامى بر اساس شواهد ، اسناد و اعترافات دو طرف و همچنين با رؤيت فيلم ويدئويى اين عمل قبيح ، كه توسّط زانى ضبط گرديده ، به اين پرونده رسيدگى كرده و حكم رجم را در مورد زانى صادر نموده‌اند ، با توجّه به اين كه تأييد حكم رجم بايد به وسيله ديوان‌عالى و با طى كردن مراحل تأييد گردد .\r\nالف ) آيا همسر شرعى زانى مىتواند به كذب ادّعا كند كه در طول ايّام گذشته ، كه زانى اقدام به اين عمل قبيح مىنموده ، از همسرش جدا بوده تا بدين وسيله احصان شوهرش بر طرف شود و حدّ رجم ساقط گردد ؟ البتّه همسر شرعى و قانونى او در اختيار وى بوده و مانعى براى انجام وظايف همسرى وجود نداشته است .\r\nجواب : هيچ كس نمىتواند از طريق دروغ و حيله مانع اجراى حدود الهى گردد .\r\nب ) هرگونه اقدامى براى نجات اين مرد از مرگ به طرق مختلف چه حكمى دارد ؟\r\nجواب : از جواب بالا معلوم شد .\r\nسؤال 1418 - پسرى با دخترى زنا كرده و دختر حامله شده است ، آيا مىتوان پسر را مجبور كرد تا با آن دختر ازدواج كند ؟ براى جلوگيرى از ضايع شدن حقّ دختر چه بايد كرد ؟\r\nجواب : هيچ كس را نمىتوان مجبور به ازدواج كرد ؛ ولى حاكم شرع مىتواند ، در صورتى كه زنا از طريق اقرار ثابت شود ، عفو او را مشروط به ازدواج كند و اگر ازدواج نكرد يك صد تازيانه به او بزند .\r\nسؤال 1419 - مرد متأهّلى ( به صورت عنف ، يا با رضايت دختر ) دخترى را ، كه از نظر شرعى و قانونى بالغ است ، ازاله بكارت نموده است ، آيا اعلان رضايت چنين دخترى بدون رضايت ولىّ ، يا جدّ پدرى در تخفيف مجازات مرد متجاوز مؤثّر است ؟\r\nجواب : در اجراى حد تأثيرى ندارد ؛ ولى نسبت به مهر المثل در فرض عنف مؤثّر است .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\n2 - حدّ لواط\r\nسؤال 1420 - لطفاً به سؤالات زير پاسخ دهيد :\r\nالف ) شخصى قبل از تشكيل محكمه رسمى در ستاد امر به معروف و نهى از منكر ( نيروى انتظامى ) در حال بازجويى به عمل شنيع لواط اقرار كرده است . قاضى مأذون با لباس مبدّل در جلسه حاضر بوده و متّهم واقف به سمت و منصب او نبوده است . آيا چنين اقرارى ، اقرار نزد حاكم شرع تلقّى و مستوجب حدّ قتل است ؟\r\nجواب : ضرورتى ندارد متّهم قاضى را بشناسد ، مشروط بر اين كه اقرار جامع الشّرايط باشد .\r\nب ) متّهم در جلسه واحده ماجرا را نقل كرده است و در جملات فعليّه مرجع ضمير فاعلى خودش بوده است . آيا اين گونه اقرار ، اقرار مكرّر تلقّى مىگردد ، يا براى تكرار اقرار تعدّد جلسات و شرايط ديگر لازم است ؟\r\nجواب : تعدّد مجلس شرط است ، بنابر احتياط واجب .\r\nج ) متّهم در محكمه منكر دخول شده و مىگويد من در هنگام بازجويى فكر مىكردم كه عمل لواط اعم از دخول و تفخيذ است . آيا چنين اقرارى مستوجب سقوط حدّ قتل است ؟\r\nجواب : در صورت احتمال اشتباه در حقّ متّهم ادّعاى او پذيرفته مىشود .\r\nد ) با توجّه به اين كه در فرض توبه اقراركننده ، حسب نظر فقهاى عظام ، حاكم شرع مىتواند عفو يا اجراى حد نمايد ، آيا قاضى مأذون موظّف و مكلّف است كه مراتب توبه مقرّ را به ولىّ امر يا نايب او منعكس نمايد يا آن كه صرفاً مختار است ؟\r\nجواب : چنانچه قاضى مأذون در قضاوت باشد خود او مىتواند عفو نمايد و اگر رعايت ضوابط ايجاب مىكند ، به ولىّ امر اطّلاع دهد .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\n3 - حدّ قذف\r\nسؤال 1421 - اگر كسى نسبت به مرده‌اى افترا ببندد ، آيا حدّ قذف درباره او جارى مىشود ؟\r\nجواب : از اين نظر فرقى ميان حىّ و ميّت نيست ؛ هر دو حدّ قذف دارد .\r\nسؤال 1422 - اگر كسى به انسان زنده‌اى افترا ببندد و مقذوف قبل از صدور ، يا اجراى حكم بميرد ، آيا ورثه او حق دارند تقاضاى صدور حكم ، يا تقاضاى اجراى مجازات نمايند ؟\r\nجواب : حقّ مطالبه حدّ قذف به ورثه منتقل مىشود .\r\nسؤال 1423 - اگر دو نفر بر اثر شكايت متقابل محكوميّت شلّاق داشته باشند ، آيا تهاتر قهرى صورت مىگيرد ؟ مثلًا زيد به عمرو فحش داده و عمرو نيز به زيد ، و دادگاه هر دو نفر را به 30 ضربه شلّاق محكوم كرده است ، آيا در مرحله اجرا اين دو مجازات با تهاتر قهرى كأن لم يكن محسوب و اجرا نمىشود ؟ آيا در موارد فوق بين جرايم مشابه و جرايم غير مشابه فرق است ؟ آيا بين حدود ( مانند حدّ قذف ) و غير حدود ( مانند سرقت تعزيرى ) فرق است ؟ در صورتى كه زيد به 40 ضربه و عمرو به 30 ضربه محكوم شود ، آيا نسبت به 30 ضربه تهاتر قهرى صورت مىگيرد ؟ آيا تهاتر قهرى در ديات و ساير مجازاتها نيز جارى مىشود ؟\r\nجواب : تهاتر مربوط به اموال است و يك حكم عقلايى و شرعى است ؛ ولى در باب حدود نياز به دليل دارد و اصل در اين گونه موارد عدم سقوط از طرفين است و چون تنها در باب قذف دليل بر سقوط داريم نه موارد ديگر ، تنها در مورد حدّ « قذف » حكم سقوط از طرفين جارى مىشود ؛ ولى هر دو تعزير مىشوند ؛ امّا در ساير حدود و تعزيرات از طريق تهاتر ساقط نمىشود ، و در مورد ديات چون بازگشت به دين مالى مىكند تهاتر ثابت است .\r\nسؤال 1424 - اين جانب در حال تحقيق پيرامون جرم توهين به مقدّسات مذهبى\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nدر حقوق ايران به عنوان پايان‌نامه اين دوره مىباشم و با توجّه به مادّه 513 قانون تعزيرات سال 1375 كه مقرّر مىدارد : « هر كس به مقدّسات اسلام و يا هر يك از انبياى عظام ( عليهم السلام ) يا ائمّه طاهرين ( عليهم السلام ) يا حضرت صدّيقه طاهره ( عليها السلام ) اهانت نمايد ، اگر مشمول حكم ساب النّبى باشد اعدام مىشود و در غير اين صورت به حبس از يك تا پنج سال محكوم خواهد شد » سؤال اين است كه آيا از جنبه فقهى توهين به مقدّسات اسلام ( غير از پيامبر اكرم ( صلى الله عليه و آله ) و انبياى عظام يا ائمّه طاهرين ( عليهم السلام ) يا حضرت صدّيقه طاهره ( عليها السلام ) ) مثلًا توهين به كعبه معظّمه يا مساجد و امثال آن مىتواند به سبّ النّبى ( صلى الله عليه و آله ) منجر شود و تحت اين عنوان مشمول مجازات اعدام گردد ، يا بايد مجازات تعزيرى قسمت دوّم مادّه مزبور را مورد حكم قرار داد ؟\r\nجواب : توهين به ساير مقدّسات تعزير دارد ؛ ولى در خصوص آلوده كردن خانه كعبه به نجاست روايات متعدّدى داريم كه حكم آن قتل است .\r\nسؤال 1425 - آيا انسان مىتواند خود را به صفاتى كه به خودى خود خوب نيستند ، مثل شقىّ ، كثير الذّنوب و مانند آن معرّفى كند ؟\r\nجواب : جايز نيست .\r\nسؤال 1426 - آيا لقب بد گذاشتن بر كسى جايز است ؟\r\nجواب : گذاشتن القاب زشت جايز نيست .\r\n\r\n4 - حدّ شرب خمر\r\nسؤال 1427 - آيا خوردن شراب به مقدار كم ، در صورتى كه فقط و فقط براى معالجه باشد و به هيچ وجه هدف سكر در آن نباشد و توأم با استغفار و اكراه باشد و معالجه هم بدين طريق ميسّر شود ، به نحوى كه هيچ دارويى نتواند تا اين حدّ مؤثّر باشد ، و فى الواقع براى حفظ جان و بقاى وجود باشد و لاغير مجاز است ؟\r\nجواب : تنها در صورتى جايز است كه ضرورت قطعى پيدا كند و داروى\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمنحصر به فرد باشد و جانشينى نداشته باشد ، و غالباً چنين نيست .\r\nسؤال 1428 - نوشيدن مسكرات ، بطورى كه آدمى را از خود بىخود نكند و براى او ضرر نداشته باشد ، چه حكمى دارد ؟\r\nجواب : نوشيدن مسكرات در هيچ حال جايز نيست و حدّ شرعى دارد و تفاوت حال اشخاص در آن تأثيرى ندارد ؛ حتّى نوشيدن يك قطره از آن هم حرام است .\r\nسؤال 1429 - چنانچه متّهم بعد از اقرار به شرب خمر در محضر دادگاه مدّعى شود كه قبل از دستگيرى از گناه خود توبه نموده است ، آيا در اين مورد حدّ ساقط مىگردد ، يا اين كه اين مورد از مواردى است كه مىتواند مشمول عفو ولىّ امر قرار گيرد ؟\r\nجواب : توبه بعد از دستگيرى اثرى ندارد ؛ ولى هرگاه سخن او حكايت از توبه فعلى او كند ، حاكم شرع مىتواند او را ببخشد ، مشروط بر اين كه ثبوت جرم از طريق اقرار باشد .\r\n\r\n5 - حدّ سرقت\r\nسؤال 1430 - آيا شروع به جرم سرقت ، حقّ النّاس است كه قابل گذشت باشد ، يا حق‌ّالله است كه قابل گذشت نمىباشد ؟\r\nجواب : اگر منظور از شروع اين است كه مثلًا وارد خانه مردم شده و قبل از سرقت دستگير شده است ، صاحبخانه مىتواند او را ببخشد و رها كند .\r\nسؤال 1431 - دو پسرعموى معتاد ، مواد مخدّر به خود تزريق مىكنند ، يكى از آنها فوراً مىميرد و ديگرى زنده مىماند ، ولى شوكه مىشود ، ترس و وحشت حواس و تصميم‌گيرى را از او سلب مىكند ، مدّتى در ماشين سوارى مىماند و بعد جسد او را در يكى از كوچه‌هاى تهران به زمين مىگذارد ، ناگهان يادش مىآيد كه در جيب آن\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمقتول هزار دلار پول وجود دارد ، آن را به قصد حفظ برمىدارد و بعد از گزارش و اعتراف آن را دست‌نخورده به كلانترى تحويل مىدهد و بالاخره كلانترى نيز به پدر مقتول تحويل مىدهد ، آيا از نظر شرعى اين عمل سرقت محسوب مىشود ؟\r\nجواب : در فرض مسأله برداشتن آن پول و تحويل آن سرقت محسوب نمىشود .\r\nسؤال 1432 - پس از اجراى حدّ سرقت ، عضو قطع‌شده ملك كيست ؟ ملك حكومتى كه مجرى حدّ است ، يا شخص محدود ؟ در صورت دوّم آيا پيوند آن عضو با جرّاحى به شخص محدود ، يا فروش آن براى پيوند به ديگرى جايز است ؟\r\nجواب : عضو قطع شده متعلّق به صاحب آن است ؛ ولى پيوند مجدّد آن به صاحب اصلى جايز نيست . امّا مىتواند به ديگرى ، مجّانى يا در برابر قيمت ، واگذار كند .\r\nسؤال 1433 - شخصى 15 سال قبل اتومبيلى خريده و اكنون مشخّص شده كه مسروقه است ، طبق قانون شرع و عرف مال مسروقه به صاحب آن مرجوع مىشود ، خريدار ( كه احتياج به اتومبيل دارد ) چه مبلغ حق دارد از سارق بگيرد ؟\r\nجواب : صاحب پول حق دارد پول خود را از سارق بگيرد ، و نظر به اين كه در اين فاصله زمانى تورّم زياد بوده است ، مىتواند به قيمت امروز از او بگيرد ؛ يعنى نرخ متوسّط تورّم اجناس را محاسبه كند و بر آن بيفزايد .\r\nسؤال 1434 - آيا بين حكم سارق از مسجد و غير مسجد تفاوتى هست ؟\r\nجواب : گناه سارق از مسجد بيشتر است ؛ ولى حدّ آن دو يكسان است .\r\nسؤال 1435 - سرقت اطّلاعات سرّى كد شده و رمزدار ، از شبكه‌هاى كامپيوترى و يا كامپيوترهاى شخصى و كشف رمز آنها چه حكمى دارد ؟ و نيز سرقت و فروش غير مجاز شماره‌هاى موبايل توسّط افراد آشنا به سيستم سوئيچ آن چه حكمى دارد ؟\r\nجواب : سرقت به هر حال حرام است و اگر اطّلاعاتى باشد كه جنبه ماليّت دارد\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nو در عرف عقلاى امروز خريدوفروش مىشود ، در صورتى كه شرايط حدّ سرقت در آن جمع باشد ، اجراى حدّ سرقت در آن بعيد نيست ؛ البتّه اين در مورد كسانى است كه اموال آنها محترم است .\r\nسؤال 1436 - هرگاه شريك بدون اطّلاع و در غياب شريك ديگر ، با سوء نيّت و به قصد اضرار به شريك خود ، اموال منقول شراكتى را با شكستن قفل‌ها و تخريب ديوار و سقف به صورت پنهانى به جاى ديگرى ببرد ، آيا عمل وى سرقت محسوب مىشود ؟\r\nجواب : اگر سوء نيّت او محرز شود كه با علم و اطّلاع از حرمت اين كار و به قصد سرقت چنين عملى را مرتكب شده است حدّ سرقت بر او جارى مىشود .\r\nسؤال 1437 - با عنايت به نصاب در باب سرقت ( كه قيمت ربع دينار طلاى خالص مسكوك رايج ، يا ارزش آن طبق بند 9 ماده 198 قانون مجازات اسلامى مىباشد ) و اين كه در كشور تنها سكّه‌هاى طلا و بهار آزادى به عنوان طلاى مسكوك جريان داشته و هيچ كدام آنها 24 عيار خالص نمىباشد و همانند ساير نقود و مسكوكات رواج واقعى ندارد ، آيا قيمت ربع دينار سكّه‌هاى طلاى مسكوك غير خالص و غير رايج ، مانند سكّه بهار آزادى فعلى كه ظاهراً 18 عيار مىباشد ، يا قيمت ربع دينار طلاى خالص غير مسكوك را مىتوان ملاك قرار داد ؟ و اصولًا در صورت نبودن سكّه طلاى مسكوك رايج خالص ، آيا حدّ سرقت ساقط مىشود ؟\r\nجواب : منظور از طلاى خالص ، طلاى 24 عيار نيست ؛ بلكه همين طلاهاى معمولى است كه در عرف ، خالص شمرده مىشود و اگر سكّه رايج معامله پيدا نشود بايد فرض كنيم كه اگر اين مقدار از طلا مسكوك رايج معامله بود ، چه مقدار افزايش قيمت پيدا مىكرد و در مورد شك بايد دست بالا را گرفت ، و در هر حال حدّ شرعى سرقت ساقط نمىشود .\r\nسؤال 1438 - در مورد سرقتى كه موجب حدّ است بفرماييد : آيا پس از شكايت\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمال‌باخته و قبل از ثبوت جرم ، عفو سارق توسّط مال‌باخته نسبت به اجراى حدّ تأثير دارد ؟\r\nجواب : بعد از طرح شكايت ، عفو مال‌باخته تأثيرى ندارد .\r\nسؤال 1439 - در مواردى كه سارق مورد عفو مال‌باخته قرار مىگيرد ، آيا حاكم شرع مىتواند بنا به مصالحى حدّ را اجرا نمايد ؟\r\nجواب : در صورتى كه قبل از طرح شكايت او را عفو كند ، حاكم شرع نمىتواند حدّ را اجرا كند ؛ ولى اگر مصالح مهمّى ايجاب كند ، تعزير او جايز است .\r\nسؤال 1440 - چنانچه شخصى بدون اجازه صاحب اثر ( كتاب ، يا فيلم و مانند آن ) منتشر شده ، از محتويات آن استفاده غير مجاز نمايد ، آيا مىتوان وى را به عنوان ارتكاب سرقت ، تعقيب نمود ؟\r\nجواب : اين مورد ، احكام سرقت را ندارد ؛ ولى اين كار تجاوز به حقّ ديگران محسوب مىشود و تعزير دارد .\r\nسؤال 1441 - گوسفند و يا حيوان مادّه‌اى از كسى به سرقت رفته و سارق پس از چند سال دستگير مىشود ، آيا سارق ، علاوه بر اصل يا قيمت حيوان مسروقه ، بايستى زاد و ولد حيوانى را كه دزديده نيز به صاحبش بدهد ؟\r\nجواب : بايد زاد و ولد و تمام منافعى كه از آن برده است را به صاحب اصلى برگرداند و مخارجى را كه براى آن كرده نمىتواند كم كند .\r\nسؤال 1442 - در موردى كه جهت اثبات موضوع سرقت ادلّه‌اى وجود نداشته باشد و شاكى از متّهم تقاضا نمايد كه قسم بخورد و متّهم از قسم خوردن امتناع نمايد و شاكى قسم بخورد كه متّهم سرقت كرده است . در اين مورد علاوه بر اين كه متّهم بايد اموال مسروقه را به شاكى تحويل دهد ، آيا مىتوان حد بر او جارى كرد ؟\r\nجواب : حدود و تعزيرات با قسم ثابت نمىشود ؛ ولى اموال ثابت مىشود .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\n6 - حدّ محارب\r\nسؤال 1443 - لطف فرموده پاسخ سؤالات زير را مرقوم فرماييد :\r\nالف ) تعريف « محارب » و « مفسد فى الارض » را از نظر فقهى و اصطلاحى بيان فرماييد .\r\nجواب : محارب به كسى مىگويند كه با اسلحه مردم را تهديد كند و قصد جان يا مال يا ناموس مردم را داشته باشد و در محيط اجتماع ناامنى ايجاد كند . و مفسد فى الارض كسى است كه منشأ فساد گسترده‌اى در محيطى شود ؛ هرچند بدون توسّل به اسلحه باشد ، مانند قاچاقچيان موادّ مخدّر و كسانى كه مراكز فحشا را بطور گسترده ايجاد مىكنند .\r\nب ) نظر حضرتعالى در خصوص تعريف « محارب » و « مفسد » در قانون مجازات اسلامى ، بخش حدود ، مواد 183 الى 196 چه مىباشد ؟ كلمه « واو » در قسمت اخير ماده 183 : « . . . محارب و مفسد فى الارض » چه نوع واوى است ، عطفى ، ربطى ، يا استينافى ؟\r\nدر صورت اختلاف معناى ميان محارب و مفسد فى الارض ، نظر شما در خصوص عمل قانونگذار در مترادف آوردن آن دو معنا چيست ؟\r\nجواب : اين دو با يكديگر تفاوت دارد و مترادف نيست ؛ بلكه ميان آنها نسبت عموم من وجه است .\r\nج ) در باب حدود قانون مجازات اسلامى گاه از لفظ « مفسد فى الارض » و گاه نيز از لفظ « فساد فى الارض » استفاده شده است ، به نظر حضرتعالى علّت اين تغيير چه مىباشد ؟ آيا مطلب خاصّى مورد نظر بوده است ؟\r\nجواب : ظاهراً در ميان اين دو تفاوتى نيست ؛ در يك جا سخن از فاعل به ميان آمده و در جاى ديگر از فعل .\r\nد ) در بعضى ابواب حدود ، مانند حدّ شرب خمر ، آمده است كه هرگاه عمل موجب\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nحد ، تكرار گردد و حد نيز در هر مرتبه اجرا شود ، در مرتبه سوّم ، حدّ قتل خواهد بود ( مادّه 179 قانون مجازات اسلامى ) حال اين سؤال مطرح است كه :\r\nآيا حدّ قتل از باب افساد فى الارض است ، يا از باب ديگر است ؟\r\nجواب : بنابر احتياط واجب ، بطورى كه بسيارى از بزرگان گفته‌اند ، در غير شرب خمر قتل در مرتبه چهارم انجام مىگيرد و اين مسأله مربوط به عنوان « مفسد فى الارض » نيست ؛ بلكه نصوص خاصّه‌اى درباره آن وارد شده است .\r\nه - ) آيا حدّ محارب و مفسد فى الارض از قوانين امضايى است ، يا از قوانين تأسيسى اسلام مىباشد ؟\r\nجواب : ظاهر اين است كه از قوانين تأسيسى است ؛ ولى بطور اجمال در بعضى از قوانين عقلا نمونه‌هايى از آن ديده مىشود .\r\nسؤال 1444 - در نوع كتب فقهى تعريف جامع و مانعى ، كه اركان و عناصر تشكيل‌دهنده موضوع را مشخّص نمايد ، در مورد جرم « محاربه و افساد فى الارض » ذكر نشده است و ابهام در اين مورد به قوانين مصوّب جمهورى اسلامى نيز سرايت نموده و شمول و عدم شمول اين موضوع نسبت به برخى مصاديق مورد ابهام است .\r\nاز طرفى بسيارى از فقها در مورد تعريف رايج \" من شهر السّيف لإخافة النّاس \" در خصوص تشهير سيف ، الغاى خصوصيّت نموده و ملاك محاربه را \" اخافهء النّاس \" يا \" سلب امنيّت عمومى \" دانسته‌اند ؛ با توجه به اين نكته استدعا مىشود نظر مبارك را در مورد شمول عنوان \" محاربه \" و \" افساد فى الارض \" در خصوص اشخاص يا باندهايى كه با ارتكاب اعمالى نظير \" هواپيماربايى \" ، \" آشوب و شرارت \" ، \" دزديدن كودكان خردسال \" ، \" اسيدپاشى \" و نظاير آن ، كه موجب ايجاد ناامنى و اضطراب در جامعه مىشود ، بيان فرماييد . به عبارت ديگر آيا شخص يا گروهى كه با ارتكاب هر يك از اعمال فوق الذّكر و نظاير آن موجب وحشت و ناامنى عمومى شود ، به عنوان \" محارب \" قابل مجازات مىباشند ؟\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nجواب : كسانى كه به خاطر تكرار يكى از جنايات بالا سبب ناامنى و خوف اجتماعى شوند ، مصداق مفسد هستند ؛ ولى عنوان محارب مشروط به كشيدن اسلحه به روى مردم است .\r\nسؤال 1445 - بسيارى از اوقات ، مؤمنين در بين خود شخصى را پيدا مىكنند كه براى اجانب جاسوسى مىكند و گاهى اين عمل كثيف باعث ضررهاى سنگينى بر مسلمانان مىشود . آيا كشتن چنين شخصى جايز است ؟\r\nجواب : اين كار جايز نيست ؛ مگر اين كه از مصاديق « مفسد فى الارض » باشد كه البتّه تشخيص اين مسأله و اجراى حكم تنها بر عهده حاكم شرع است .\r\nسؤال 1446 - لطفاً به سؤالات زير پاسخ دهيد :\r\nالف ) در حدّ محارب ، تبديلِ « تبعيد » به « حبس در تبعيد » را جايز مىدانيد ؟\r\nجواب : حكم همان تبعيد است ، نه « حبس در تبعيد » و نه « حبس » ؛ مگر در جايى كه تبعيد مفسده‌اى دارد ، يا سبب فرار مجرم مىشود .\r\nب ) حدّ اقل و حدّ اكثر تبعيد در محاربه چند سال است ؟\r\nجواب : احتياط آن است كه كمتر از يك سال نباشد و بيش از آن دليلى بر جواز ندارد .\r\nسؤال 1447 - توبه محارب در مجازات چه تأثيرى دارد ؟\r\nجواب : اگر قبل از دستگيرى توبه كند و اثر آن ظاهر شود مجازات او بر طرف خواهد شد .\r\nسؤال 1448 - آيا در صدق محاربه ، كشيدن سلاح شرط است ، يا اين كه تجهيز سلاح ( يعنى مسلّح بودن به سلاح آشكار ) يا حمل سلاح ( مسلّح بودن به سلاح مخفى ) نيز از مصاديق محاربه است ؟\r\nجواب : در محاربه تجريد و تجهيز سلاح به عنوان ترسانيدن مردم شرط است .\r\nسؤال 1449 - فردى نقشه ربودن شخصى را به منظور اخّاذى كشيده ، و شخص دوّم\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nسلاح و اتومبيل براى اين عمل تهيّه كرده ، و شخص سوّم با اسلحه اقدام به ربودن شخص مذكور نموده است ، آيا بر هر سه نفر محاربه صدق مىكند ؟\r\nجواب : فقط نفر سوّم محارب است و دو نفر ديگر به عنوان معاونت تعزير دارند .\r\nسؤال 1450 - در فرض سؤال قبل ، آيا بين اين كه اخّاذى تحقّق پيدا كرده ( پول از خود شخص يا بستگان او اخذ شده باشد ) يا تحقّق پيدا نكرده باشد ، فرق است ؟\r\nجواب : در هر دو صورت عنوان محاربه صدق مىكند .\r\n\r\n7 - حدّ ارتداد\r\nسؤال 1451 - لطفاً حكم كسى را كه با اختيار و علم به اين كه اگر وارد جمع مشركين و وهّابىهاى متعصّب شود او را مجبور به كفر و ارتداد مىكنند ، با توجّه به اين كه بناى مرتد شدن را هم نداشته است ، بيان نماييد .\r\nجواب : ارتداد به صورت اجبارى اثر ندارد ، و چنين كسى مرتد محسوب نمىشود .\r\nسؤال 1452 - آيا زمان و مكان در اصل ارتداد ، يا در تشديد و عدم تشديد حكم دخيل هستند ؟\r\nجواب : زمان و مكان در اين مورد تأثيرى ندارد .\r\nسؤال 1453 - اگر كسى با اين كه از پدر و مادر مسلمان متولّد شده نماز نخواند ، بلكه به نماز و نمازگزار توهين نمايد و همچنين به قرآن مجيد جسارت كند ، مثلًا بگويد : « آن را آتش مىزنم » و در مورد امام حسين ( عليه السلام ) بگويد : « او براى اين كه به مقام برسد جنگيده است » و در موارد فراوان اقرار به گناهان كبيره ، همچون زنا ، بكند چه حكمى دارد ؟\r\nجواب : چنين كسى مرتد است و حاكم شرع حق دارد حدّ ارتداد بر او جارى كند .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nسؤال 1454 - زندگى كردن با افراد مرتد چه حكمى دارد ؟ آيا مورد تأييد اسلام است ؟\r\nجواب : حرام است ؛ مگر به منظور هدايت آنها به آيين حق .\r\nسؤال 1455 - در مورد فرقه ضالّه بهائيّت ، طرز تفكّر آنان ، عقايدشان ، برخورد ما با آنان و مواردى از اين قبيل چه منابعى را معرّفى مىفرماييد تا مورد مطالعه قرار گيرد ؟\r\nجواب : كتابى به نام « محاكمه و بررسى در تاريخ باب و بهاء » كه منبع بسيار خوبى است نوشته شده است ، از كتاب « ارمغان استعمار » نيز مىتوانيد بهره بگيريد . اين گروه جزء كفّار محاربند و در دامان استعمار پرورش يافته‌اند .\r\nسؤال 1456 - عدّه‌اى مسلمان و حتّى اهل نماز هستند ؛ ولى به هنگام خشم و عصبانيّت ، يا وقتى كه دچار بلايى سخت مىشوند ، عادت دارند كه نعوذ باللّه به ذات اقدس الهى جسارت كنند ، حكم آنها چيست ؟ وظيفه ديگران در برخورد با آنها چيست ؟\r\nجواب : اگر از حال عادى بيرون مىروند و مالك زبان خود نيستند از اسلام خارج نمىشوند ، در غير اين صورت مرتد هستند و حاكم شرع بايد حدّ مرتد بر آنها جارى كند .\r\nسؤال 1457 - مسلمانانى كه با زبان حقايق دين را انكار مىكنند يا حلال خدا را حرام ، و حرام خدا را حلال مىدانند ، مثلًا مىگويند : « ربا حلال است » يا مىگويند : « قيامتى نيست و بهشت و جهنّم همين دنياست » و ما از باطن آنها آگاهى نداريم ، حكم چنين كسانى چيست ؟\r\nجواب : هرگاه ظاهر حال آنها اين باشد كه جدّى سخن مىگويند ، احكام ارتداد ، در صورتى كه سخنان آنها موجب انكار خدا يا نبوّت پيامبر اسلام ( صلى الله عليه و آله ) شود ، بر آن مترتّب مىشود ؛ ولى اگر قرائنى هرچند ظنّى بر عدم اعتقاد آنها به\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمحتواى اين الفاظ باشد ، حكم ارتداد بر آنان جارى نمىشود .\r\nسؤال 1458 - كسى كه امامان ( عليهم السلام ) را سبّ كند چه حكمى دارد ؟ آيا سابّ ، مرتد است ؟ آيا بين فطرى و ملّى در اين مسأله فرقى هست ؟\r\nجواب : آرى مرتدّ است و ظاهراً در اينجا فرقى بين فطرى و ملّى نيست .\r\nسؤال 1459 - آيا حكم مرتد فطرى ، كه به كشورهاى خارجى عزيمت مىكند ، در آن بلاد قابل اجراست و نقض قوانين آن كشورها محسوب نمىگردد ؟ آيا فرقى بين بلاد كفر و غير آن هست ؟\r\nجواب : با فرار او حكم عوض نمىشود ؛ ولى اگر نقض قوانين آن بلاد مشكل مهمّى به بار آورد اجراى آن حكم متوقّف مىشود ؛ مگر در موارد استثنايى .\r\nسؤال 1460 - آيا مىتوان كسى كه علناً ارتدادش را نمايان كرده را بدون اذن حاكم شرع ، به قتل رساند ؟ آيا در اين مورد فرقى بين ملّى و فطرى هست ؟\r\nجواب : در هر دو صورت جايز نيست ، و اجراى حدود بدون اذن حاكم شرع جايز نمىباشد .\r\nسؤال 1461 - آيا غُلات ، كسانى كه به آنها « علىاللّهى » مىگويند ، مرتدّند ؟\r\nجواب : اگر واقعاً اعتقاد به الوهيّت حضرت على ( عليه السلام ) داشته باشند ، كافرند ؛ ولى بسيارى از غُلات فعلى ادّعاى خود را توجيه مىكنند كه منجر به ادّعاى الوهيّت نشود و ما اظهارات آنها را مىپذيريم ؛ مگر اين كه علم به خلاف آن داشته باشيم .\r\nسؤال 1462 - بطور اتّفاقى از عقايد منحرف شخصى ( مثل انكار نماز و روزه ، تحريف قرآن و مانند آن ) مطّلع مىشويم . آيا اطّلاع دادن به افرادى كه با اين شخص رفت و آمد دارند و از عقايد او بىخبرند ، لازم است ؟\r\nجواب : اگر احتمال مىدهيد كه خطر و ضررى براى جامعه اسلامى ، يا بعضى از مسلمانان ايجاد مىكند ، خبر دهيد ؛ خواه خطر عقيدتى باشد يا غير آن .\r\nسؤال 1463 - آيا انكار حج و نماز و روزه باعث ارتداد مىشود ؟\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nجواب : اگر انكار ضروريات اسلام توأم با علمِ به ضرورى بودن باشد موجب خارج شدن از دين مىشود و اگر توأم با علم نباشد باعث خروج از اسلام نمىگردد .\r\n\r\nمسائل متفرّقه حدود\r\nسؤال 1464 - نظر اسلام را درباره مجازات بفرماييد ، آيا مجازات هدف است يا وسيله ؟\r\nجواب : در هيچ مورد مجازات هدف اصلى نيست ؛ بلكه يك وسيله بازدارنده براى مجازات شونده يا ساير مردم است . به همين جهت دستور داده شده كه مجازات آشكار باشد تا اثر بازدارندگى خود را در جامعه ببخشد و نيز در مجازات تعزيرى و بعضى از موارد حدود ، هرگاه مجرم از طريق ديگرى از گناه خوددارى كند و توبه نمايد ، مجازات از ميان مىرود .\r\nسؤال 1465 - برخى معتقدند كه در اسلام زندان وجود نداشته ، بلكه حبس در خانه وجود دارد ، آيا صحيح است ؟\r\nجواب : اين سخن درست نيست ، در زمان پيامبر اكرم ( صلى الله عليه و آله ) زندان چندان مورد نياز نبود ؛ ولى در عصر على ( عليه السلام ) و همچنين در عصر خلفا زندان وجود داشت ؛ زيرا جامعه اسلامى گسترش پيدا كرده بود و مجرمان افزايش يافته و گروههايى در فكر ضربه زدن به اسلام و مسلمين بودند .\r\nسؤال 1466 - آيا مىتوان به خاطر اجراى حدّ شرعى در مورد قطع عضو ، قبل از اجراى حدّ ، براى جلوگيرى از احساس درد شديد و يا شوكه شدن و مانند آن ، عضو مذكور را بىحس و يا شخص را بيهوش نمود ؟\r\nجواب : ظاهراً اشكالى ندارد .\r\nسؤال 1467 - لطف فرماييد سه مورد از تعارض « نصّ » با « ظاهر » در حدود را در\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nصورت صلاحديد مرقوم فرماييد .\r\nجواب : در مورد حدّ سرقت ظاهر آيه قرآن اين است كه سارق به هر اندازه و از هرجا چيزى بدزدد بايد دستش قطع شود ، در حالى كه نصوص مىگويد نصاب معيّنى براى سرقت وجود دارد و شرايط متعدّد ديگر . همچنين در مورد مقدار قطع دست ، آيه مطلق است ؛ ولى نصوص آن را محدود به حد خاصّ ( انگشتان ) نموده است . مورد ديگر آيه حدّ زناست كه ظاهر آيه اين است كه در تمام موارد ، حدّ آن تازيانه است ؛ در حالى كه نصوص در مواردى حدّ رجم و در بعضى از موارد تبعيد نيز اضافه شده است ، و در بعضى از موارد قتل است ، مانند زناى به عنف و زنا با محارم . در آيات ارث نيز در بسيارى از موارد در نصوص استثنائاتى وارد شده ، در حالى كه آيات ارث مطلق است .\r\nسؤال 1468 - هزينه درمان و بهبود شخصى كه ، در اثر اجراى حدّ يا قصاص ، يكى از اعضاى خود را از دست داده به عهده بيت المال است يا محكوم ؟\r\nجواب : در صورتى كه شخص محكوم توانايى درمان داشته باشد بر عهده خود اوست ؛ در عين حال مطابق بعضى از روايات حاكم شرع در مورد حدود مىتواند درباره او ارفاق كرده و هزينه آن را بپردازد ؛ ولى اگر تمكّن ندارد ، هزينه رأساً بر عهده بيت المال است ، هم در حدود و هم در قصاص .\r\nسؤال 1469 - در صورتى كه هزينه درمان بر عهده بيت المال باشد ، حكم اختصاص به معالجات اوّليّه دارد ، يا معالجات بعدى را نيز در بر مىگيرد ؟\r\nجواب : فرقى نمىكند .\r\nسؤال 1470 - اگر مجرى شلّاق ، اشتباهاً بيشتر از مورد حكم شلّاق بزند ، چه بايد كرد ؟\r\nجواب : در صورتى كه عمداً يا بر اساس سهل‌انگارى باشد قصاص مىشود ، و اگر سهواً باشد و ديه داشته باشد ، ديه آن از بيت المال پرداخته مىشود .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nسؤال 1471 - در حدود و تعزيرات چه كسى بايد شلّاق را اجرا كند ؟ آيا در تعزيرات و حدودى كه شاكى خصوصى دارد ( مانند حدّ قذف و سرقت تعزيرى ) شاكى خصوصى اجرا مىكند ، يا قاضى اجراى احكام ، يا هر كسى را كه قاضى تعيين كند ؟\r\nجواب : شلّاق اگر به عنوان حد يا تعزير باشد ، به وسيله قاضى يا كسى كه از طرف قاضى ، مأموريت پيدا مىكند ، انجام مىشود ؛ ولى اگر جنبه قصاص داشته باشد ، صاحب حق مىتواند ، اجرا كند .\r\n\r\nتعزيرات\r\nسؤال 1472 - ملاك اصلى تعزيرات در حكومت اسلامى چيست ؟\r\nجواب : هرگونه تخلّف از واجبات شرع و ارتكاب گناهان كبيره تعزير دارد ، و تعزير منحصر به شلّاق يا زندان نيست ؛ بلكه از اندرزهاى دوستانه ، كه سبب ترك عمل گردد ، شروع مىشود تا محروميّت موقّتى از بعضى از حقوق اجتماعى و جريمه مالى و مانند آن .\r\nسؤال 1473 - لطفاً اين دو سؤال را جواب فرماييد :\r\nالف ) فعل حرامى كه مرتكب آن تعزير مىشود بايد چه شرايطى داشته باشد ؟\r\nجواب : تمام گناهان كبيره در صورت صلاحديد حاكم شرع تعزير دارد .\r\nب ) افرادى كه اقدام به نگهدارى و تماشاى فيلمهاى ويدئويى مبتذل مىكنند ( كه در آن بدن عريان ، يا نيمه عريان زنان ، اعمال جنسى ، مجالس لهو و لعب ، رقص مختلط و امثال آن نشان داده مىشود ) آيا تعزير دارند ؟\r\nجواب : آرى تعزير دارند ؛ ولى توجّه داريد كه تعزير مراتبى دارد ، گاه از طريق اندرز و نصيحت است و گاهى از طريق بيان تند و اعتراض شديد و گاه شلّاق و زندان و گاه جريمه مالى ( اشخاص و موارد با هم متفاوت است ) .\r\nسؤال 1474 - اگر شخصى مرتكب چند جرم تعزيرى شود ، آيا مجموع شلّاقى كه\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nبراى چند جرم محكوم مىشود بايد از 74 ضربه كمتر باشد ، يا بايد شلّاق هر جرم كمتر از 74 ضربه باشد ؟ آيا در اين خصوص ، بين جرايم مشابه و غير مشابه فرق است ؟ در صورتى كه مجاز به صدور حكم به بيشتر از 74 ضربه باشيم آيا حدّ اكثرى براى آن متصوّر است ؟\r\nجواب : مجازات تعزيرى هر جرم بايد كمتر از حدّ مشابه آن جرم باشد ، ولى مجموع مجازاتها حدّ معيّنى ندارد ، امّا بايد توان محكوم را در نظر گرفت كه جان محكوم به خطر نيفتد ( البتّه جرايم مشابه يك تعزير دارد ) .\r\nسؤال 1475 - كسى اقدام به خودكشى نموده ، ولى به نحوى از مرگ نجات مىيابد ، آيا اين فرد چون فعلش مخالف با موازين اسلامى بوده ، مشمول تعزير است ؟\r\nجواب : آرى در صورت مصلحت مىتوان او را تعزير كرد .\r\nسؤال 1476 - آيا زوجه را مىتوان به علّت عدم تمكين در امور زوجيّت ، تعزير نمود ؟\r\nجواب : تعزير به دست حاكم شرع است كه پس از شكايت زوج مبنى بر عدم تمكين زوجه و ثبوت آن انجام مىگيرد ، زوجه نيز مىتواند به حاكم شرع شكايت كرده و براى زوج در برابر خلافكاريهايش تقاضاى مجازات كند .\r\nسؤال 1477 - اگر مردى با زنى ازدواج كند و وظايف شرعى و قانونى خود را عمل نكند ، از نظر قانونى در رابطه با ترك انفاق مجازات حبس دارد ؛ ولى آيا حاكم شرع مىتواند در رابطه با ترك وظايف واجب زناشويى ، او را تعزير كند ؟\r\nجواب : اگر ثابت شود كه مرد بدون عذر شرعى و بدون رضايت همسرش به وظايف واجب خود عمل نكرده ، حاكم شرع مىتواند او را تعزير كند .\r\nسؤال 1478 - اگر مردى با داشتن عيال دائمى و بدون رضايت و موافقت او ، با زنى ازدواج موقّت نمايد ( درازمدت ، يا كوتاه مدّت ) ، آيا چنين مردى بر اثر شكايت همسر دائمى اوّل قابل تعقيب و تعزير است ؟ اگر زن دائمى به نحوى در دسترس مرد نبوده و يا ترك منزل نموده باشد چه حكمى دارد ؟\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nجواب : كار حرامى انجام نداده است ؛ ولى مردان نبايد ازدواج موقّت را وسيله هوسبازى خود قرار دهند .\r\nسؤال 1479 - اگر مستأجرى ملك را بعد از پايان مدّت اجاره تخليه ننمايد ، آيا مىتوان او را با تعزير ، يا حبس و مانند آن وادار به تخليه نمود ؟\r\nجواب : در صورتى كه حاكم شرع مصلحت را در تعزير و حبس بداند مانعى ندارد ؛ ضمناً مستأجر هم نبايد گرفتار عسر و حرج شديد باشد ، در اين صورت بايد ضرب الاجلى براى او تعيين كند .\r\nسؤال 1480 - همانطور كه مستحضر هستيد تعزيرات به دست حاكم است . آيا حدّ اقلّ تعزيرات يك ضربه شلّاق را هم شامل مىشود ؟\r\nجواب : گاه ممكن است يك ضربه نيز حدّ اقلّ تعزير باشد و همان تأثير لازم را بگذارد .\r\nسؤال 1481 - مرد و زنى براى انجام عمل نامشروع در منزلى اجتماع كرده‌اند ؛ ولى قبل از اين كه مرتكب عمل مذكور شوند دستگير شده‌اند ، آيا تعزير مىشوند ؟\r\nجواب : اگر هيچ‌گونه اقدامى نكرده باشند بايد به نهى از منكر قناعت كرد .\r\nسؤال 1482 - زنى با آرايش‌زننده و حالت بدحجابى در معابر عمومى ظاهر شده و او را دستگير كرده‌اند . لطفاً بفرماييد كه :\r\nالف ) آيا مىشود به عنوان تعزير سر او را تراشيد ؟\r\nب ) اگر مردى مرتكب فعل حرامى كه مستوجب تعزير است بشود ، آيا مىشود به عنوان تعزير ، يا علاوه بر تعزير ، سر او را تراشيد ؟\r\nجواب : تراشيدن سر مطلقاً جزء تعزيرات نيست و بايد راه ديگرى را براى تعزير ، مانند جريمه نقدى يا زندان يا مجازات بدنى ، انتخاب كرد ؛ ولى در زندانها گاه براى ملاحظه مسائل امنيّتى سر متّهمين را مىتراشند ، و اين مربوط به عناوين ثانويّه است .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nسؤال 1483 - اگر شخصى ، با دست يا چيز ديگرى ، كارى كند كه منى از او خارج شود اين عمل چه حكمى دارد ؟\r\nجواب : اين عمل استمنا ناميده مىشود و حرام است و حتّى اگر بدون دست و وسايل ديگر ، تنها با فكر كردن يا مشاهده بعضى از صحنه‌ها يا گوش دادن به بعضى از وسوسه‌هاى اين و آن ، اين حالت به او دست دهد ، مرتكب حرام شده است و تعزير دارد .\r\nسؤال 1484 - افرادى كه تحت تأثير اين عمل قرار مىگيرند ، چه خساراتى بر آنان وارد مىشود ؟\r\nجواب : اين عمل زيانهاى بسيارى دارد ؛ به تجربه ثابت شده است روى اعصاب اثر مىگذارد ، از نور چشم مىكاهد ، انسان را خمود و منزوى و گوشه‌گير مىكند و حتّى ممكن است سبب ناتوانى جنسى شود ؛ امّا هنگامى كه جوانان اين عادت زشت را ترك كنند اميد بهبودى مىرود .\r\nسؤال 1485 - در بعضى از بيمارستان‌ها براى اين كه بفهمند انسان بچّه‌دار مىشود يا نه ، از مرد مىخواهند كه با عمل استمنا منى خودش را در اختيار آزمايشگاه قرار دهد ، آيا اين كار جايز است ؟\r\nجواب : تا ضرورتى ايجاب نكند و راه چاره منحصر به آن نباشد ، جايز نيست .\r\nسؤال 1486 - استدعا دارد نصيحتى نموده و اشخاص مبتلا به اين عمل ( استمنا ) را ارشاد فرماييد .\r\nجواب : جوانان بايد از دوستان و رفقاى آلوده و بىبندوبار كه غالباً سبب اين آلودگيها مىشوند بپرهيزند و از كتابهاى بدآموز و مشاهده صحنه‌هاى محرّك اجتناب كنند ، و عواقب كسانى كه گرفتار اين گونه امور شده‌اند را مشاهده نمايند و فريب وسوسه‌هاى بعضى از نويسندگان غير متعهّد ، كه ادّعا مىكنند اين عمل ضررى ندارد ، را نخورند و نيروهاى خداداد خود را بيهوده از دست ندهند .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nضمناً توجّه به عبادات و تاريخ پيشوايان اسلام و نصايح و اندرزهاى آنان اثر بازدارنده مهمّى در اين زمينه دارد . براى توضيحات بيشتر مىتوانيد كتاب « مشكلات جنسى جوانان » را مطالعه نماييد .\r\nسؤال 1487 - بعد از بوسيدن يكى از دوستانم ، كه از روى شهوت بود ، مقدارى مايع بىرنگ و كمى چسبنده از بدنم خارج شد ؛ ولى بر خلاف منى لكّه‌اى روى لباس بر جاى نگذارد . حال بفرماييد .\r\nالف ) عمل من چه حكمى دارد ؟\r\nجواب : اين كار حرام بوده و بايد توبه كنيد ، و براى كسى كه توبه نكرده تعزير دارد .\r\nب ) آيا حقير بايد غسل كنم ؟\r\nجواب : اگر رطوبت خارج شده توأم با جستن نبوده ، غسل ندارد .\r\nج ) آيا اين كار باعث باطل شدن وضو يا غسل مىشود ؟\r\nجواب : در صورتى كه قبلًا از بول استبرا كرده باشيد ، اين مايع مشكوك وضو را باطل نمىكند .\r\nد ) اگر از روى شهوت نباشد چه حكمى دارد ؟\r\nجواب : هرگاه از روى شهوت نباشد اشكالى ندارد ، ولى با توجّه به اين كه اين گونه كارها دام شيطان است ، سزاوار است از آن پرهيز كنيد .\r\nسؤال 1488 - گناه زنا بيشتر است يا استمنا ؟\r\nجواب : هر دو حرام است و گناه زنا بيشتر است .\r\nسؤال 1489 - لطف فرماييد گناه بودن يا نبودن استمنا را طبق مقتضيات حال كه در آن زندگى مىكنيم بفرماييد . به دليل اين كه به اعتقاد بنده افراط در اين امر حرام و گناه است ؛ ولى اگر افراط نشود گناه نيست چون در جامعه كنونى ، فوق‌العاده مشكل است كه انسان بر هواى نفسش غلبه كند .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nجواب : استمنا مطلقاً و بدون شك حرام است ؛ اميدواريم گرفتار وسوسه‌هاى شيطان نشويد ؛ طرق مبارزه با آن را در كتاب « مشكلات جنسى جوانان » بيان كرده‌ايم .\r\nسؤال 1490 - چنانچه تعزير ، علاوه بر تازيانه مصاديق ديگرى داشته باشد ؛ ( مانند : حبس ، جزاى نقدى ، لغو جواز كسب ، ابطال گواهينامه رانندگى ، محروميّت از مشاغل دولتى ، ثبت سوء سابقه و مانند آن ) لطفاً بفرماييد :\r\nالف ) آيا تعبير « التعزير دون الحد » فقط در خصوص تازيانه رعايت مىشود ، يا شامل ديگر موارد مذكور نيز مىشود ؟\r\nب ) در صورت شمول به موارد ديگر ، ملاك « دون الحدّ » چه مىباشد ؟\r\nجواب : تعبير به « دون الحد » در غير موارد حدود معنا ندارد ؛ ولى واضح است كه بايد تعزير تناسب عقلايى با جرم داشته باشد .\r\nسؤال 1491 - اگر مرد عاقل و بالغى يكى از محارم مؤنّث و يا مذكّر نسبى خود را از روى شهوت ببوسد ، مجازاتش چيست ؟ اگر نابالغ باشد چه حكمى دارد ؟\r\nجواب : در مورد بوسيدن فقط تعزير است و فرقى ميان محارم و غير محارم نيست ( البتّه قاضى مىتواند در مورد محارم ، تعزير شديدترى قائل شود ) ، ولى فاعل نابالغ تعزير ندارد ؛ بلكه مقدار كمى به عنوان تأديب تنبيه مىشود .\r\nسؤال 1492 - در مجازاتهاى منصوص اگر غير از مجرم ، ديگرى هم زيان ببيند طبعاً از اصل قرآنى « و لا تزر وازرة وزر اخرى » خارج است ، مثل قصاص قاتل كه فرزندان او يتيم مىشوند ؛ ولى در جايى كه نصّ صريح در مورد مشروعيّت آن نيست مثل حبس ، كه با زندانى شدن مجرم عائله‌اش بشدّت متضرّر مىشوند در حالى كه جرمى نكرده‌اند و شارع نيز اين عقوبت را بطور صريح از جمله مجازاتها قرار نداده است ، مخالفت آن اصل قرآنى بدون نصّ صريح چگونه توجيه مىشود ؟\r\nجواب : حبس يكى از انواع تعزير است ، و تعزير در موارد مقرّره ممكن است\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nباعث ضرر و زيان به ديگران شود ، خواه به صورت شلّاق باشد يا جريمه نقدى يا جريمه مالى و اين امور مانع از تعزيرات نمىشود ، و گرنه اكثر تعزيرات بايد تعطيل شود ؛ چرا كه غالباً زيانهايش به ديگران هم مىرسد .\r\nسؤال 1493 - اثبات بعضى از جرايم ، على الخصوص جرايم ناموسى ، كه جامعه واكنش شديدى نسبت به آن نشان مىدهد ، در نزد حاكم شرع مشكل است ؛ چرا كه شهادت چهار شاهد عادل يا اقرار چهار بار متّهم غالباً ميسّر نيست . حال اگر حاكم تقريباً با توجّه به اوضاع و احوال قضيّه ، ظن حاصل كند كه مثلًا شخصى مرتكب يكى از جرايم مذكور گرديده و از طرفى آزادى وى به احتمال زياد موجب درگيرى و ناامنى خصوصاً در روستاها كه جمعيّت كمى دارند مىشود ؛ آيا حاكم مىتواند فقط به اين جهت او را چند روزى بازداشت كند تا به قول معروف آتش فروكش كند و بعد حكم تبرئه وى را از جرم انتسابى صادر كند ؟ همچنين در مواردى كه درگيرى دسته‌جمعى رخ مىدهد و مقصّر مشخّص نيست ، براى حفظ امنيّت جامعه و جلوگيرى از درگيريهاى بعدى مىتوان همه را بازداشت نمود ؟\r\nجواب : در مورد اوّل ، اگر حاكم يقين پيدا كند متّهم كارهاى خلاف مقدّماتى مانند خلوت با اجنبيّه يا كارهاى مادون لواط و زنا انجام داده است ، مىتواند او را به عنوان تعزير بازداشت كند و در مورد دوّم نيز همين معنا صادق است ؛ يعنى اگر آنها درگيريهايى به وجود آورده و نظم اجتماعى را برهم زده‌اند و حفظ نظم اجتماعى منوط به بازداشت موقّت اين گونه اشخاص باشد ، آن هم مانعى ندارد .\r\nسؤال 1494 - آيا در نگهدارى متّهم در حبس تعزيرى ( با قرار بازداشت ) حدّ اقلّ و اكثرى هست ، يا مدّت زمان به نظر حاكم شرع است ؟\r\nجواب : مدّت به نظر حاكم شرع است ؛ ولى گاه مصلحت وحدت رويّه و پرهيز از بىنظمى قضايى ايجاب مىكند كه حدّ اقلّ و حدّ اكثر آن از طرف مقامات قضايى تعيين شود .\r\n\r\n","description":"","footnote":"","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n\r\n\r\nفصل چهل و هفتم : احكام قصاص\r\n\r\nقتل عمد و شبه عمد\r\nسؤال 1495 - آيا مجازات قتل عمد فقط قصاص است ، يا قصاص و ديه ؟\r\nجواب : مجازات قتل عمد قصاص است ؛ مگر اين كه طرفين راضى به ديه ، يا كمتر ، يا بيشتر از آن شوند .\r\nسؤال 1496 - آيا اشتباه در شخص ، در قتل عمدى ( يعنى قصد كشتن شخص « الف » را دارد ، امّا به اشتباه شخص « ب » را به قتل مىرساند ) مانع عمدى بودن قتل است ؟\r\nجواب : در چنين حالتى قتل عمدى است ؛ زيرا تمام شرايط و مقدّمات حاصل است و اشتباه در فرد تأثيرى در عمدى بودن قتل ندارد ؛ و به تعبير ديگر ، در مورد اصلِ كشتنِ شخص حاضر عمد حاصل است و خطا در تطبيق است ؛ اين در صورتى است كه خون هر دو محترم باشد .\r\nسؤال 1497 - فرد گستاخى با ايجاد رابطه نامشروع علنى با زن شوهردارى در مدّت طولانى و بطور مكرّر ، باعث برانگيخته شدن احساسات و غيرت همسر و برادر آن زن شده است ؛ آنان در صدد شناختن شخص مزبور برآمده كه اتّفاقاً شخص مزبور به اميد به دام انداختن صيدى جديد و به نيّت زنا به منزل آن زن آمده و به دست شوهر و برادر آن زن گرفتار مىشود ، على رغم اين كه قصد كشتن مشارٌ اليه نبوده ، بلكه قصد ، تحويل به مراجع ذىصلاح بوده است ؛ ولى در نهايت به لحاظ شدّت ضربات وارده وى به قتل مىرسد حال با توجّه به اين كه ( او را مهدور الدّم\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nمىدانسته‌اند و ) فساد اخلاقى مقتول در موارد متعدّد و اين مورد احراز شده و مقتول نيز از شوهردار بودن آن زن ، اطّلاع داشته و خود باعث اغفال و گمراهى او شده است . لطفاً به دو سؤال زير پاسخ فرماييد :\r\nالف ) آيا براى ضاربين فوق ( كه شامل 6 مرد و يك زن مىباشند ) ، ضمان خون وجود دارد ؟\r\nب ) آيا ضمان به قصاص نفس است يا ديه مقرّره ؟\r\nجواب : اگر ضربات وارده بر او ضرباتى بوده است كه به حسب عادت موجب قتل مىشده و يقين به مهدور الدّم بودن او نداشته‌اند قتل عمد محسوب مىشود و اولياى مقتول حقّ قصاص دارند و اگر بخواهند هر كدام از قاتلين را قصاص كنند بايد شش هفتم ( 76 ) ديه او را بپردازند و چون بعيد است زير بار بروند ، مبدّل به ديه مىشود . و با توجّه به اين كه آن شخص فرد بسيار آلوده‌اى بوده اگر اولياى مقتول ، قاتلين را عفو كنند بسيار بجاست و هرگاه آن ضربات عادتاً موجب قتل نبوده ، ولى منتهى به قتل شده ، يا اين كه قاتلين يقين به مهدور الدّم بودن او داشته‌اند ديه دارد . ضمناً درست است كه آن مرد فاسق مجازات شديدى دارد ، ولى تنها بايد به حكم حاكم شرع باشد .\r\nسؤال 1498 - شخصى عيال شرعى خود را سه طلاقه نموده است ، با توجّه به اين كه زوجين پيرو مذهب شافعى بوده‌اند ، طبق فتواى شوراى روحانيّت سنندج ، بين آنان طلاق بائن غير رجعى محقّق شده است ؛ ولى شوهر پس از طلاق همچنان با عيال سابق خود زندگى مىكرده است . مدّتها پس از آن شوهر سابق اين زن و برادر اين خانم مردى را به اين عنوان كه با آن زن رابطه نامشروع دارد ، در ملأ عام مشتركاً به قتل رسانده‌اند . اولياى دم فقط تقاضاى قصاص برادر آن زن را به عنوان قاتل نموده‌اند ، در حالى كه مقتول با اطّلاع از وقوع طلاق بين زوجين و به قصد ازدواج با زن مطلّقه ، خانه‌اى براى او در سنندج تهيّه و او را در آن اسكان داده است ، و برادر\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nآن زن نيز وعده تزويج خواهرش را به مقتول داده بوده است . بر فرض وجود رابطه نامشروع بين مقتول و زن مطلّقه ، آيا شخص مقتول مهدور الدّم بوده و شوهر سابق و برادر آن زن از قصاص معاف هستند و اين عمل آنها به اعتبار انگيزه شرافتمندانه مىتواند دفاع مشروع تلقّى شود ؟\r\nجواب : شخص مزبور در حكم قاتل عمد يا شريك قاتل عمد مىباشد .\r\nسؤال 1499 - به تازگى ورزشى به نام « شدّ الحبل » يا طناب‌كشى رواج يافته كه شامل دو گروه است كه در هر طرف طناب يك يا چند نفر شركت مىكنند ، اين ورزش به اين شكل است كه هر گروهى يك سمت طناب را مىگيرد و به سمت خود مىكشد . هر گروهى كه بتواند طناب را به سمت خود بكشد ، برنده مسابقه است . در اين مسابقه گاهى فرد يا افرادى از هر دو گروه به زمين مىخورند كه در برخى اوقات منجر به مرگ آنها مىشود . آيا اين مرگ ، از قبيل خطاى محض است ؟ آيا ديه بر عهده تمام كسانى است كه در گروه ديگر قرار دارند ، يا بر عهده كسانى است كه اين مسابقه را برگزار مىكنند ؟ آيا اين مسأله در مورد ساير ورزشها مانند فوتبال هم جارى است ؟\r\nجواب : اين قتل ، شبه عمد محسوب مىشود و ديه بر عهده جانى است و در صورتى كه جانى چند نفر باشند ، همگى بايد ديه را به مقدار سهمشان در جنايت بپردازند و در صورتى كه مقدار تأثير آنها را در جنايت ندانيم ، به صورت مساوى بين آنها تقسيم مىشود .\r\nسؤال 1500 - شخصى غير وارد به كارهاى ساختمانى خانه‌اى بنا كرده و باعث قتل چهار نفر شده است ، كارشناسان رسمى نظر داده‌اند كه وى در امور ساختمانى ماهر نبوده و در به كارگيرى مصالح ساختمانى خيانت كرده است ، بدين جهت خانه مذكور خراب شده است ، اين مسأله مصداق كدام قسم از قتل است ؟\r\nجواب : اگر ثابت شود كه قتل آن عدّه بر اثر سهل‌انگارى و خيانت آن بنّا بوده قتل شبه عمد محسوب مىشود ؛ يعنى بنّا بايد از مالش ديه را بپردازد .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n\r\nشرايط قصاص\r\nسؤال 1501 - شخصى در سنّ دوازده سالگى مردى را كشته است ، او را تا به حال كه ، 25 ساله است ، در زندان نگه داشته‌اند تا بچّه‌هاى مقتول بزرگ شوند و تصميم بگيرند كه قاتل اعدام شود يا ديه بگيرند و حكم اعدام او هم صادر شده است . حال اگر صبىّ جنايتش قصاص ندارد ، پس چرا حكم اعدام اين جوان را صادر كرده‌اند با اين كه كوچك بوده است ؟\r\nجواب : اوّل اين كه كسى كه قبل از بلوغ مرتكب قتل شود نه قصاص دارد نه زندان ؛ مگر مقدارى به عنوان تنبيه ؛ بلكه بايد ديه مقتول را عاقله ، كه عبارت از پدر و مردان خويشاوند پدرى هستند ، دست به دست هم بدهند و بپردازند و اگر بالغى مرتكب قتل شود و مقتول بچّه‌هاى صغير داشته باشد ، اگر ولىّ بچه‌ها مصلحت را در گرفتن ديه ببيند ديه مىگيرد و قاتل آزاد مىشود و اگر مصلحت آنها را گرفتن ديه تشخيص ندهد بايد انتظار بكشند ، تا صغيرها كبير شوند ؛ ولى اگر مدت طولانى است بايد قاتل را با وثيقه و كفالت لازم آزاد كنند و بعدا رسيدگى نمايند و هيچ قاضى اى حق ندارد قاتلى را براى مدّت طولانى در زندان نگه دارد .\r\nسؤال 1502 - قاتلى كه محكوم به قصاص شده است ، توسّط شخصى غير از اولياى دم و بدون اجازه آنها كشته مىشود . در فرض مزبور ، اين سؤالات مطرح است :\r\nالف ) آيا اين شخص ( قاتل دوّم ) بايد قصاص شود ؟ در فرض قصاص ، چه كسانى حقّ قصاص دارند ؟ اولياى دم مقتول اوّل ، يا اولياى دم مقتول دوّم كه خود محكوم به قصاص بوده است ؟\r\nب ) در صورتى كه قصاص حقّ اولياى دم مقتول دوّم باشد ، حقّ القصاص اولياى دم مقتول اوّل چه مىشود ؟ آيا موضوع منتفى شده و از بين رفته است ، يا اين كه تبديل به ديه مىشود ؟ در فرض تبديل به ديه ، چه كسانى بايد آن را بپردازند ؟\r\nجواب : با توجّه به اين كه قاتل مهدور الدم نيست ؛ بلكه در اختيار اولياى دم\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nقرار مىگيرد كه اگر بخواهند قصاص مىكنند يا با توافق طرفين ديه بگيرند ، ديگرى حقّ كشتن او را ندارد و اگر او را بكشد محكوم به قصاص يا ديه با توافق طرفين مىباشد ، و از آنجا كه قاتل دوّم موضوع قصاص قاتل اول را از بين برده است ، احتياط واجب آن است كه قاتل دوّم ديه‌اى به ارباب دم مقتول اوّل بپردازد ؛ شبيه مواردى كه كسى قاتل را فرارى مىدهد بطورى كه دسترسى به او حاصل نمىشود و موضوع قصاص منتفى مىگردد كه بايد شخص فرارى دهنده طبق نصوص وارده ديه را بپردازد و اين غير از ديه‌اى است كه قاتل دوّم براى نجات از قصاص به ولىّ دم قاتل اوّل مىپردازد .\r\nسؤال 1503 - اگر كافر ذمّى عمداً مسلمانى را به قتل برساند ، آيا قصاص مىشود ؟\r\nجواب : آرى ؛ قصاص مىشود .\r\nسؤال 1504 - مردى همسر خود را به قتل مىرساند و اولياى دم ، از جمله فرزندان مقتول ، تقاضاى قصاص مىنمايند ، با توجّه به اين كه اگر پدر فرزند خود را بكشد ، قصاص نمىشود ، آيا فرزندان مىتوانند تقاضاى قصاص پدر را بنمايند ؟\r\nجواب : در فرض مسأله ، فرزندان نمىتوانند تقاضاى قصاص براى پدر كنند ؛ بلكه مىتوانند از او ديه بگيرند .\r\nسؤال 1505 - زنى به اتّهام قتل عمد مردى قصاص شده است ؛ با توجّه به اين كه ديه مرد دو برابر ديه زن است ، آيا مىتوان علاوه بر قصاص يك دوّم ديه مرد مقتول را هم مطالبه نمود ؟ اگر مىشود ، نحوه وصول و مطالبه آن چگونه و بر عهده كيست ؟\r\nجواب : در مورد قصاص ديه‌اى وجود ندارد .\r\nسؤال 1506 - اگر مردى دو زن يا بيشتر را كشته باشد و اولياى آنان خواهان قصاص باشند ، بفرماييد :\r\nالف ) آيا اولياى خواهان قصاص ، بايد چيزى به عنوان فاضل ديه بپردازند ؟\r\nب ) در صورت لزوم پرداخت ، آيا بايد هر يك از اولياى خواهان قصاص ، مستقلًّا\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nو جداگانه نصف ديه يك مرد را بدهند ، يا اين كه نصف ديه يك مرد ، در ميان اولياى خواهان تقسيم مىشود ؟ ( مثلًا اگر مردى دو زن را كشته است و اولياى هر دو خواهان قصاص هستند ، هر يك از اوليا بايد يك چهارم ديه مرد را بدهد ) ؟\r\nجواب : هرگاه اولياى هر دو زن متّفقاً و با هم خواهان قصاص باشند ، چيزى به عنوان ديه به ورثه قاتل پرداخت نمىشود .\r\nسؤال 1507 - قاتل مدّعى است كه در حال مستى مرتكب قتل شده و اصلًا قصد قتل نداشته است ، آيا در صورت صحّتِ ادّعاىِ متّهم قصاص وى منتفى مىگردد ؟\r\nجواب : اگر مستى ثابت نشود ، قصاص ثابت است و اگر مستى در حال قتل ثابت شود دو حالت دارد : نخست اين كه كسى بوده كه در حال مستى غالباً مرتكب امثال اين امور مىشده ، در اينجا نيز قصاص ثابت است ؛ در غير اين صورت فقط ديه دارد .\r\n\r\nقصاص ( اطراف ) اعضا\r\nسؤال 1508 - در مورد قصاص اطراف ( اعضا ) بفرماييد :\r\nالف ) آيا مجنىٌ عليه مىتواند بخشى از قصاص را اجرا و بخش ديگر را عفو كند ؟ ( مثلًا جانى دست مجنىٌ عليه را از كتف قطع كرده است ، مجنىٌ عليه خواهان قطع دست جانى از آرنج باشد ) .\r\nجواب : اشكال دارد ؛ ولى اگر دو جنايت مستقل از جانى سر زده باشد ، مىتواند يكى را عفو كند و ديگرى را قصاص نمايد .\r\nب ) آيا مىتواند براى قسمتى از جنايت طلب قصاص كرده و براى بخش ديگر ديه بگيرد ؟\r\nجواب : در جنايت عمدى ديه نيست ، فقط قصاص است ؛ مگر با توافق طرفين و در اينجا اگر توافق بشود مانعى ندارد ، به شرط اين كه دو جنايت مستقل باشد .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nج ) آيا مىتواند براى قسمتى از جنايت طلب قصاص كرده و نسبت به بخش ديگر مصالحه كند ؟\r\nجواب : از جواب سابق روشن شد .\r\nسؤال 1509 - آيا ملاك در قصاص اعضا رعايت مماثلت نسبيّه است يا عرفيّه ؟ معيار هر كدام چه مىباشد ؟\r\nجواب : معيار ، مراعات مماثلت نسبيه عرفيّه است ؛ يعنى اگر شخص چاقى به اندازه يك سانتيمتر چاقويى در بدن فردى لاغر و يا كودكى فرو كرده باشد كه به اعماق بدن او رسيده باشد ، در موقع قصاص بايد به همان نسبت چاقو به بدن شخص جانى چاق فرو رود . در مماثلت نسبى دقّت عقلى لازم نيست ؛ بلكه دقّت عرفى كافى است .\r\nسؤال 1510 - شخصى با مراجعه به دادگاه اظهار مىدارد كه فلانى در بين عدّه‌اى با زدن سيلى به اين جانب موجب هتك حيثيّت اجتماعى بنده گرديده است و تقاضاى قصاص در همان جمع يا جمع مشابه را دارد ، آيا قصاص سيلى به اين صورت وجهه شرعى دارد ؟\r\nجواب : در قصاص اين امور معتبر نيست ؛ ولى حاكم مىتواند براى هتك حيثيّت او را تعزير كند .\r\nسؤال 1511 - در چه مواردى تداخل قصاص عضو در نفس صورت مىگيرد ؟ ملاك در تداخل به نظر حضرتعالى چيست ؟\r\nجواب : هرگاه كسى ضربه‌اى به ديگرى وارد كند كه موجب جراحت يا شكستگى منتهى به مرگ شود ، فقط قصاص نفس دارد و ديه عضو در ديه نفس داخل مىشود .\r\nسؤال 1512 - در موارد ذيل كه جرح و قتل بطور عمد يا غير عمد توسّط يك نفر صورت مىپذيرد ، آيا حسب مورد قصاص عضو در قصاص نفس ، و ديه عضو در ديه\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nنفس ، تداخل مىكند ؟ حكم را در دو صورت زير بيان فرماييد :\r\nالف ) جرح و قتل با ضربه واحد انجام شود .\r\nب ) جرح و قتل با دو ضربه يا بيشتر انجام شود . ( در اين فرض ممكن است ضربات متعدّد در زمانهاى متفرّق يا متوالى انجام شود ) .\r\nجواب : در صورتى كه جرح سبب قتل شود ، يك ديه بيشتر لازم نيست ، خواه به يك ضربه باشد يا چند ضربه و در مورد قصاص نيز همين گونه است ؛ يعنى قصاص نفس صورت مىگيرد .\r\nسؤال 1513 - ديه يا مجازات ضرب ساده‌اى كه موجب جراحت و تغيير رنگ نگردد و هيچ گونه آثارى از خود باقى نگذارد چيست ؟\r\nجواب : اگر اين كار عمداً صورت گيرد قصاص دارد و اگر از روى خطا باشد قصاص ندارد و ديه‌اى نيز بر آن مترتّب نمىشود .\r\nسؤال 1514 - در قصاص طرف كه تساوى جرح قصاصى با جنايت شرط است ، در صورتى كه به مقدار جنايت مستلزم زيادت و ليكن در فرض اكتفا به كمتر از مقدار جنايت ، زيادتى پيش نيايد ، آيا قصاص به ميزان كمتر از جنايت جايز است ، يا تساوى در هر دو جهت شرط مىباشد ؟\r\nجواب : اگر خوف خطر باشد قصاص تبديل به ديه مىشود ؛ ولى اگر خوف زيادت است مىتوان به كمتر قناعت كرد .\r\nسؤال 1515 - در قصاص طرف ، آيا زن مىتواند به جاى پرداخت فاضل ديه مثلًا در قطع چهار انگشت دو انگشت مرد جانى را قطع كند ؟\r\nجواب : مانعى ندارد .\r\nسؤال 1516 - ضربات كبودى ، سياهى ، سرخى چنانچه عمدى باشد و قصاص ممكن باشد قصاص دارد يا ديه ؟\r\nجواب : در صورتى كه رعايت مطابقت ممكن شود ، قصاص مانعى ندارد .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nسؤال 1517 - در صورتى كه قصاص در اعضا به علّت خطر جانى يا عضو و يا به علّت عدم امكان استيفا بدون زياده و نقصان جايز نباشد ، آيا بايد حكم به پرداخت ديه صادر نمود ، يا بايد جانى به مقدار مادون جنايت قصاص شود و نسبت به مابقى ارش بپردازد ، يا اين كه اختيارى است و به يكى از دو شقّ اوّل مىتوان حكم صادر كرد ؟\r\nجواب : احتياط قناعت به ديه است .\r\nسؤال 1518 - پدرى به اتّفاق شخص ديگرى فرزند خود را كشته است . آيا رضايت اين پدر در جهت عدم قصاص و يا تخفيف مجازات شخص ثالث ( شريك جرم او ) نافذ است ؟\r\nجواب : حقّ پدر نسبت به سهم خود در عفو و قصاص ثابت است ، و بيشتر از آن مربوط به او نيست .\r\n\r\nاولياى دم\r\nسؤال 1519 - آيا اولياى دم مىتوانند به جاى قصاص نفس ، عضوى از اعضاى قاتل را قطع كنند ؟\r\nجواب : جايز نيست ، چنين كارى دليل ندارد و اصل عدم جواز است .\r\nسؤال 1520 - آيا اولياى دم مىتوانند به جاى قصاص نفس ، عضوى از بدن قاتل را قطع و نسبت به مابقى مصالحه نمايند ؟\r\nجواب : جايز نيست .\r\nسؤال 1521 - آيا رضايت و عدم رضايت قاتل در دو حالت فوق تأثيرى خواهد داشت ؟\r\nجواب : تأثيرى ندارد .\r\nسؤال 1522 - اگر يكى از ورثه مقتولى مفقود الاثر باشد ( اعم از اين كه از طريق مراجع صالحه حكم فوت فرضى و يا مفقود الاثر بودنش صادر شده و يا صادر نشده\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nباشد ) ، و ساير ورثه او خواستار قصاص قاتل نباشند ، چنانچه بعداً اين وارث پيدا شود ، آيا حقّ درخواست قصاص قاتل را دارد ؟\r\nجواب : حقّ او محفوظ است .\r\nسؤال 1523 - آيا حمل ، يعنى بچّه در شكم مادر ، مىتواند ولىّ دم واقع شود ؟ در صورتى كه ولىّ دم باشد ، تكليف قاتل تا كبير شدن حمل چه مىباشد ؟\r\nجواب : در صورتى كه حمل زنده متولّد شود ، آن زمان ولىّ دم خواهد بود و چنانچه قيّم او مصلحت را در اخذ ديه يا مصالحه مىبيند ، طبق آن عمل مىكند در غير اين صورت جانى را با اخذ وثيقه كافى تا زمان بلوغ آزاد مىكنند و اگر مصلحت ايجاب كند ، قيّم حقّ قصاص فورى دارد ؛ ولى معمولًا در اين گونه موارد ، مصلحت صغير اخذ ديه است ؛ نه قصاص .\r\nسؤال 1524 - اگر وارث مقتول ، تنها يك ديوانه صغير ، يا ديوانه كبير باشد ، و حاكم با اذن ولىّ امر مسلمين و موافقت قيّم اين ديوانه ، قاتل را قصاص نكند ، چنانچه اين ديوانه بعداً عاقل گردد ، آيا حقّ درخواست قصاص دارد ؟\r\nجواب : هرگاه ولىّ او طبق موازين شرع و مصالح وى از قصاص صرفنظر كرده ، حقّ رجوع ندارد .\r\nسؤال 1525 - اگر بين ورثه حين الفوت مقتول يك ديوانه وجود داشته باشد و قيّم اين ديوانه با موافقت حاكم و ساير ورثه خواستار قصاص قاتل نباشند و ديه بگيرند ، چنانچه بعداً از اين ديوانه رفع حجر شد ، حقّ درخواست قصاص دارد ؟\r\nجواب : مانند مسأله سابق است .\r\nسؤال 1526 - در مواردى كه اولياى دم تقاضاى عفو قاتل را دارند و يا مطالبه ديه مىنمايند ، ولى حكومت اسلامى با توجّه به عوارض سياسى و اجتماعى آن بخواهد قاتل را قصاص نمايد آيا قصاص جايز است ؟ و در صورت عدم رضايت اولياى دم ، آيا ديه از بيت المال به آنان پرداخته مىگردد ؟ آيا ولىّ امر مسلمين با ولايتى كه بر خودِ\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n« ولىّ دم » دارد مىتواند بر خلاف وى تقاضاى قصاص نمايد ؟\r\nجواب : تقاضاى قصاص بدون رضايت ولىّ دم جايز نيست ؛ مگر اين كه عنوان مُفسد يا مُحارب با شرايط مخصوصش را داشته باشد .\r\nسؤال 1527 - شخصى به قتل رسيده و اولياى دم چهار نفر صغير و فاقد ولىّ هستند و حاكم شرع ولىّ ايشان است . در چنين موردى ، آيا قاتل بايد قصاص شود ، يا ديه بپردازد ، يا قصاص و ديه تا زمان بلوغ و رشد اولياى دم به تأخير مىافتد ؟\r\nجواب : هرگاه بلوغ صغيرها نزديك است ، بايد قصاص و ديه به تأخير افتد و اگر تا بلوغشان فاصله زيادى است ، بايد قاتل را با وثيقه كافى و كفالت آزاد كرد تا بعد از بلوغ خودشان تصميم بگيرند ، و هرگاه مصلحت صغير در گرفتن ديه باشد ( كه غالباً چنين است ) ، ولىّ مىتواند ديه بگيرد ، و اگر مصلحتشان در قصاص باشد ولىّ مىتواند قصاص كند .\r\nسؤال 1528 - چنانچه به ادلّه ذيل ، حكم در مورد شخص محكوم اجرا نشده باشد . آيا مىتوان وى را تا زمان اجراى حكم ، هرچند در مدّت زمان طولانى ، در حبس نگه داشت ؟\r\nالف ) خوددارى اولياى دم ، به دليل فقر مالى يا دلايل ديگر ، از پرداخت فاضل ديه .\r\nب ) عدم تأمين سهم اولياى صغير شخص مقتول از طرف اولياى خواهان قصاص .\r\nج ) عفو برخى از اولياى دم و عدم پرداخت سهم آنان به محكومٌ عليه از سوى اولياى خواهان قصاص .\r\nد ) عدم شناسايى اولياى دم يا عدم دسترسى به آنان و دستور حاكم شرع مبنى بر أخذ ديه از قاتل و ناتوانى وى از پرداخت آن .\r\nه - ) مصالحه به ديه و عدم توانايى پرداخت ديه توسّط محكومٌ عليه .\r\nو ) عدم مراجعه اولياى دم به دادگاه براى تعيين تكليف نهايى .\r\nز ) فقدان ابزار لازم براى اجراى دقيق حكم قصاص و استنكاف مجنىٌ عليه و\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nاولياى دم يا افراد خبره از اجراى حكم .\r\nح ) مورد بند ( ز ) در صورتى كه محكومٌ عليه استطاعت پرداخت يا جلب رضايت شاكى را نداشته باشد .\r\nجواب : محكوم به قصاص را نمىتوان براى مدّت طولانى در زندان نگاه داشت ؛ بلكه بايد با اخذ وثيقه كافى او را آزاد كنند تا شرايط اجراى قصاص ، يا عفو ، يا تبديل به ديه حاصل گردد ؛ مگر اين كه آزاد كردن او پيامدهاى بسيار نامطلوب اجتماعى داشته باشد كه در اين صورت مىتوان از بيت المال ، به صاحبان حق كمك كرد تا قصاص اجرا شود .\r\nسؤال 1529 - در صورتى كه جانى محكوم به قصاص باشد ، ولى محكوم به حبس نباشد و از طرفى براى اجراى قصاص ، اولياى دم حاضر يا قادر به پرداخت ديه نباشند :\r\nالف ) آيا مىتوان اولياى دم را مجبور به اخذ ديه كرد ؟\r\nجواب : در اين صورت بايد محكوم را با گرفتن وثيقه كافى آزاد كرد تا اولياى دم تصميم خود را بگيرند و اجبار آنان جايز نيست .\r\nب ) آيا مىتوان فاضل ديه را از بيت المال پرداخت و حكم را جارى كرد ؟\r\nجواب : دليلى بر پرداخت فاضل ديه از بيت المال نداريم ؛ مگر در موارد ضرورى .\r\nسؤال 1530 - در مواردى كه پس از ارتكاب قتل ، قاتل محبوس مىشود ، و اولياى دم جهت تعيين تكليف مراجعه نمىكنند :\r\nالف ) آيا پس از اتمام ضرب الأجل و عدم مراجعه اولياى دم مىتوان جانى را آزاد كرد ؟\r\nجواب : با گرفتن وثيقه كافى بايد او را آزاد كرد تا اولياى دم تصميم خود را بگيرند .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nب ) در صورتى كه اولياى دم به عللى تا مدّت طولانى ( مثلًا چند ماه يا چند سال ) از مراجعه به دادگاه معذور باشند ، آيا حبس كردن جانى در اين مدّت جايز است ؟\r\nجواب : همان‌گونه كه در بالا گفته شد جايز نيست .\r\nسؤال 1531 - زن و شوهرى داراى يك يا چند فرزند مجرّد هستند . خودشان ( زوجين ) هم والدين دارند . يكى از فرزندان آنها به قتل مىرسد . قبل از تقاضاى قصاص ، يا عفو قاتل ، يا توافق بر ديه يكى از زوجين فوت مىكند . بفرماييد آيا حقّ قصاص ، يا عفو ، يا سهم الدّيه او به والدينش مىرسد ، يا اين كه هر كدام از والدين حىّ اين مقتول تنها وارث اوست ؟\r\nجواب : در فرض مسأله حقّ قصاص منتقل به پدر و مادر مقتول مىشود و اگر يكى از آنها بعد از قتل و تعلّق حقّ قصاص از دنيا برود به ورثه او ، غير از همسرش ، منتقل مىشود ؛ ولى حقّ ديه به همسر نيز مىرسد .\r\nسؤال 1532 - آيا ولىّ و قيّم مىتوانند به نيابت از صغار مطالبه قصاص نمايند ؟\r\nجواب : در صورتى كه مصلحت صغير در آن باشد مىتوانند و الّا حق ندارند و غالباً مصلحت صغار در اخذ ديه است .\r\nسؤال 1533 - شنيده‌ايم كه زن در خصوص قتل عمد شوهر خود و همچنين بالعكس حقّ درخواست قصاص ندارد ، آيا اين مطلب در مورد مادر مقتول ، و ساير ورثه مؤنّث مقتول به صرف مؤنّث بودن صدق مىكند ؟\r\nجواب : اين حكم در مورد زوجه است و شامل ساير زنان خويشاوند نمىشود .\r\nسؤال 1534 - دو برادر يا دو خواهر نابالغ يا بالغ شرعى ( ولى فاقد سنّ قانونى 18 سال ) با هم نزاع مىكنند ، يكى از آنها ديگرى را مجروح ، يا مضروب مىكند ؛ مجروح يا مضروب بر ضدّ ضارب به دادگاه شكايت مىكند و حاضر به دادن رضايت نيست ، آيا رضايت پدر ، و در صورت نداشتن پدر رضايت جدّ پدرى ، يا رضايت مادرشان كه قيّم آنهاست در جهت منع تعقيب ضارب نافذ است ، يا رضايت مضروب الزامى است ؟\r\nجواب : در صورتى كه طرفين شرعاً بالغ هستند ، رضايت خودشان معتبر است .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n\r\nتبديل قصاص به ديه\r\nسؤال 1535 - شخصى به قتل عمدى همسرش اقرار و اعتراف نموده است . ولىّ دم مادر مقتوله و يك دختر هفت‌ساله از همان شوهر است . نظر به اين كه تقاضاى اجراى قصاص نفس از ناحيه مادر مشروط به ردّ نصف ديه يك مرد مسلمان به قاتل و تأمين و تضمين سهم صغيره مىباشد ، لذا اگر مادر مقتوله ضمن تقاضاى اجراى قصاص ، از ردّ نصف ديه به قاتل و نيز سهم صغير اظهار عجز نمايد ، آيا قصاص قهراً به ديه تبديل مىگردد ، يا بايد ردّ و تأمين ديه از طريق بيت المال انجام شود و قصاص اجرا گردد ؟ يا حقّ قصاص تا زمان توانايى ولىّ دم باقى است ؟\r\nجواب : بيت المال وظيفه‌اى براى پرداخت ديه جهت قصاص ندارد و اگر ولىّ دم مايل به اخذ ديه باشد ، ديه پرداخت مىشود و در مورد صغير بايد مصلحت را رعايت كرد . البتّه در شرايط كنونى غالباً مصلحت صغير ، گرفتن ديه است .\r\nسؤال 1536 - اگر قاتل اظهار نمايد كه من از حقّ خودم نسبت به نصف ديه گذشت مىنمايم تا قصاص اجرا شود ، آيا حقّ گذشت دارد ؟ يا چون ديه در آتيه جزء مال الارث محسوب مىگردد ، حقّ گذشت ندارد ؟\r\nجواب : بخشش ديه در اين گونه موارد از سوى قاتل خالى از اشكال نيست .\r\nسؤال 1537 - درباره قصاص نفس يا عضو بفرماييد :\r\nالف ) آيا ولىّ امر مىتواند بر خلاف درخواست ولىّ دم ، يا مجنىٌ عليه بنا به مصالحى قصاص را به ديه تبديل نمايد ؟\r\nجواب : در شرايط عادى چنين حقّى ندارد ؛ مگر اين كه اجراى قصاص سبب مفسده مهمّى شود .\r\nب ) چنانچه پاسخ مثبت باشد ، با توجّه به اين كه طبق فتواى مشهور ، قصاص تنها در صورت رضايت جانى به ديه تبديل مىشود ، آيا مىتوان على رغم درخواست جانى ، قصاص را به ديه تبديل نمود ؟\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nجواب : از جواب بالا معلوم شد .\r\nج ) در صورت مثبت بودن پاسخ ، مسئول پرداخت ديه كيست ؟ جانى ، يا بيت المال ؟\r\nجواب : بايد جانى بپردازد .\r\nسؤال 1538 - در كدام صورت ، قصاص تبديل به ديه مىشود ؟\r\nجواب : در مواردى كه قصاص خطرناك است و در موارد ديگرى مانند جايى كه جانى مردد بين دو يا چند نفر باشد و مواردى كه رعايت مماثلت عادتاً امكان‌پذير نباشد و مانند آن ، قصاص تبديل به ديه مىشود .\r\n\r\nقسامه\r\nسؤال 1539 - موارد لوث و قسامه را در زمان كنونى بيان فرماييد .\r\nجواب : لوث در مواردى است كه اماره ظنّيّه نزد حاكم شرع بر صدق مدّعى قائم شود ؛ مانند شهادت شاهد واحد ، يا در جايى كه شخصى را غرق خون ببينند و شخص مسلّحى را كه بر سلاح او آثار خون است در آنجا بيابند ، يا كشته‌اى را در خانه ، يا محلّه‌اى كه غير از افراد خاصّى وارد نمىشوند ، مشاهده كنند ، در حالى كه عداوتى بين صاحبان خانه يا محلّه و مقتول وجود داشته است و امثال آن . در چنين مواردى قاضى احكام قسامه را جارى مىكند .\r\nسؤال 1540 - شخص مسلمان و شيعه اثنا عشرى در نزاعى ، يك مرد علىاللّهى ( از غُلات ) را به قتل رسانيده است .\r\nالف ) بفرماييد در صورتى كه مورد از موارد لوث باشد ، آيا اولياى مقتول ، كه همگى علىاللّهى هستند ، مىتوانند اقامه قسامه كنند ؟\r\nب ) در صورت ثبوت قتل عمد ، آيا قاتل موصوف در قبال مقتول نامبرده قصاص مىشود ؟\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nج ) در صورت ثبوت ديه ، آيا ديه كامل مرد مسلمان بايد پرداخت شود ؟\r\nجواب : غلات و كسانى كه به آنها علىاللّهى گفته مىشود مختلفند ؛ بعضى واقعاً على ( عليه السلام ) را خدا مىدانند ، يا صفات خدايى برايش قائل هستند و يا منكر ضروريات دين عن علم مىباشند ، اين گروه كافرند و احكام كفّار در باب قصاص و ديات بر آنها جارى مىشود ؛ ولى عدّه بسيارى از آنها تا اين حدّ غلوّ ندارند و ظاهراً در سلك مسلمين‌اند ؛ هرچند خطاكارند ، بنابراين بايد تحقيق كنيد كه مورد سؤال از كدام يك از اين دو دسته مىباشند ؛ در صورت اوّل احكام غير مسلمين و در صورت دوّم احكام مسلمين بر آنها جارى مىشود .\r\nسؤال 1541 - مثالهايى كه در باب لوث ذكر شده ، مانند شاهد واحد يا وجود عداوت ، آيا تعبّداً موجب صدق لوث مىشود ، يا در صورت حصول ظن ؟\r\nجواب : در صورتى كه ظنّى از آن حاصل شود حكم لوث جارى مىشود .\r\nسؤال 1542 - ملاك صدق لوث ، حصول ظنّ شخصى است ، يا نوعى ؟\r\nجواب : ملاك ، حصول ظنّ شخصى براى قاضى است ؛ ولى احتياط واجب آن است كه اماره نوعيّه‌اى نيز وجود داشته باشد .\r\nسؤال 1543 - چنانچه قاضى ظنّ به وقوع قتل غير عمدى توسّط متّهم داشته باشد ؛ ولى مدّعى ( ولىّ دم ) ادّعاى قتل عمد داشته و حاضر به اقامه قسامه بر وقوع قتل عمدى مىباشد ، آيا اين مورد از موارد لوث مىباشد ؟\r\nجواب : تنها با ادّعاى قتل عمد از موارد لوث نمىشود .\r\nسؤال 1544 - در صورتى كه براى قاضى ظن حاصل گردد كه يكى از متّهمين ، قاتل ( در باب قتل ) ، يا جارح ( در باب جراحات و قطع عضو ) مىباشد ، مورد از موارد لوث مىباشد ؟\r\nجواب : ظنّ قاضى مشروط به وجود اماره است و در صورت وجود آن امارات لوث نسبت به احد المتّهمين ثابت است .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nسؤال 1545 - در بحث قسامه با وجود لوث ، آيا اولياى دم مىتوانند با قسامه ، عمدى بودن قتل را ثابت كنند و قصاص نمايند ، با وجودى كه متّهم منكر است ؟\r\nجواب : در قتل نفس قصاص را با قسامه مىتوان ثابت كرد .\r\nسؤال 1546 - در بحث قسامه ، آيا زن مىتواند به تنهايى مدّعى قتل عمد باشد و اقامه قسامه نمايد ؟\r\nجواب : زن مىتواند مدّعى باشد ؛ ولى بايد قسامه را از مردان انتخاب كنند .\r\nسؤال 1547 - آيا حصول علم به قتل در قسامه براى قاضى لازم است ، يا با وجود لوث و اقامه قسامه بايد حكم بدهد ؟\r\nجواب : علم قاضى در اينجا شرط نيست .\r\nسؤال 1548 - در صورتى كه قاضى احتمال دهد كه قسم‌خورندگان با مدّعى تبانى نموده‌اند ، آيا مىتواند به اين احتمال توجّه نموده و قسم‌ها را كَان لم يكن تلقّى نمايد ؟\r\nجواب : در فرض مسأله قاضى مأمور به ظاهر حال است ؛ مگر اين كه علم به خلاف داشته باشد .\r\nسؤال 1549 - آيا با قسامه مىتوان چند نفر را كه متّهم به قتل هستند قصاص نمود ؟\r\nجواب : در صورتى كه شرايط قسامه جمع باشد ، با ردّ فاضل ديه مانعى ندارد .\r\nسؤال 1550 - آيا قسامه و لوث را در غير جراحات ، قتل و قطع اعضا ، مثل ايراد ضرب غير جرحى ( كبودى ، سرخى ، سياه‌شدگى ) نيز مىتوان اجرا نمود ؟\r\nجواب : در موارد بالا نيز قسامه جارى مىشود .\r\nسؤال 1551 - آيا قسامه افرادى كه مسلمان نيستند و در كشور اسلامى زندگى مىكنند ، عليه مسلمان مسموع است ؟\r\nجواب : قسامه غير مسلمان بر ضدّ مسلمان مسموع نيست .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nسؤال 1552 - اگر مقتولى در شارع عام يا در مكانهايى كه محلّ رفت و آمد عمومى است به صورت مجهول الهويّه كشف شود و در مقام بررسى و تحقيقات در محاكم قضايى از جهت استناد عمل مجرمانه قتل نسبت به شخصى با وجود قرائن ظنّيّه از موارد لوث تشخيص داده شود و براى مقتول ولىّ دمى شناخته نشود ، اجراى قسامه با چه شخصى است ؟ اگر با ولىّ امر مسلمين است به چه كيفيّت ؟\r\nجواب : حاكم شرع ولىّ او محسوب مىشود و با وجود لوث ، مورد قسامه است .\r\nسؤال 1553 - در يك منازعه دسته جمعى بر اثر اصابت سنگ به ناحيه سر شخصى ، وى به قتل مىرسد ، على رغم انكار متّهم ، به لحاظ وجود قرائن ظنيّه شخصى ، با اجراى مراسم قسامه به وسيله اولياى دم ، متّهم به قصاص نفس محكوم مىشود . به لحاظ عدم رعايت تشريفات محاكمه و دادرسى ، حكم صادره در ديوان‌عالى كشور نقض مىشود . شعبه ديگر دادگاه ، دلايل موجود در پرونده را مفيد علم قطعى دانسته و متّهم را به قصاص نفس محكوم مىنمايد . حكم صادره در ديوان‌عالى كشور تأييد و پس از استيذان ، حين اجراى حكم ، فرزند متّهم اقرار به قتل مىنمايد و مىگويد كه مىخواسته شخص ديگرى را كه يكى از بستگانش را به سختى مجروح كرده است ، با سنگ مضروب نمايد ؛ ولى سنگ به مقتول كه در مجاورت شخص مورد نظر بوده ، برخورد كرده است . اينك با فرض اين كه عمل هر دو نفر ( شخصى كه ابتدا محكوم به قصاص شد و مُقِرّ ) در صورت انتساب قتل به هر كدام ، نوعاً كشنده باشد و ادّعاى مقرّ مبنى بر اين كه قصد زدن شخص ديگرى را داشته ، با توجّه به اوضاع و احوال قضيّه ، مقرون به صحّت باشد و با توجّه به اين كه اولياى دم با اعلام نظر خود مبنى بر اين كه قتل به وسيله اوّلى صورت پذيرفته ، على رغم اصرار دادگاه در اعلام شكايت عليه يكى از دو نفر ، عليه هيچ كدام از اين دو بطور منجّز اعلام شكايت ننموده بلكه اعلام داشته‌اند ، از هر كدام كه دادگاه او را قاتل تشخيص دهد ، شاكى و تقاضاى قصاص\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nدارند ؛ حال دو سؤال مطرح است :\r\nالف ) تكليف دادگاه در مواجهه با شكايت اولياى دم ، كه تعيين قاتل را به دادگاه واگذار نموده‌اند ، چيست ؟ آيا با اعلام نظر اولياى دم مبنى بر اين كه اوّلى قاتل است و اجراى مراسم قسامه ، دادگاه مىتواند به اقرار شخص دوّم كه با اوضاع و احوال قضيّه مباينتى ندارد ، ترتيب اثر دهد ؟ آيا اقرار شخص دوّم مىتواند به عنوان قرينه معارضى ، موجب خروج موضوع ( از باب لوث ) نسبت به شخص اوّل گردد ؟\r\nجواب : هرگاه علم قاضى طبق موازين ، حاصل شده باشد و با اقرار فرد دوّم متزلزل نشود ، حكم قصاص فرد اوّل با اجازه اولياى دم ثابت است . و اگر اقرار مزبور تزلزل در علم قاضى ايجاد كند ، ولى لوث در طرف شخص اوّل باشد ، بايد به قسامه مراجعه شود و اگر اقرار مانع لوث گردد ، بايد به اقرار عمل كرد .\r\nب ) اصولًا چنانچه شخصى قصد مضروب كردن ديگرى را داشته باشد و عمل وى نوعاً كشنده باشد و به لحاظ عدم مهارت يا لرزش دست و مانند آن ، شخص ديگرى به قتل برسد ، قتل عمدى است يا خير ؟\r\nجواب : اين مسأله دو صورت دارد : صورت اوّل اين كه فرد دوّم بطور عادّى در معرض نبوده و بر اثر خطا ، ضربه‌اى بر او وارد شده ، در اينجا قتل خطاست ؛ ولى اگر هر دو در كنار هم و در معرض بوده‌اند و شخص ضارب مهارتى نداشته و احتمال اصابت به هر يك از آن دو وجود داشته است ، قتل عمد محسوب مىشود .\r\nسؤال 1554 - در جنايت عمدى بر اطراف ، قسامه چه تعداد است ؟\r\nجواب : احتياط آن است كه در اعضا به نسبت ديه عضو از ديه كامله ، كه قسامه آن پنجاه نفرند ، محاسبه شود .\r\nسؤال 1555 - آيا در موقع انجام مراسم قسامه ، علم قسم‌خورندگان به موضوع قسامه شرط مىباشد ؟ آيا قاضى دادگاه مىتواند در مواردى كه مىداند تعدادى از\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nقسم‌خورندگان نسبت به موضوع علم و اطّلاع كافى ندارند ، سوگند آنها را استماع نكند ؟\r\nجواب : آرى علم آنها شرط است ؛ و اگر قاضى طبق قرائن آشكارى يقين به كذب بعضى از آنها در قسم دارد ، نبايد به آن اعتنا كند .\r\nسؤال 1556 - چنانچه دو نفر متّهم به قتل يا ضرب و جرح باشند و قاضى ظنّ اجمالى به وقوع جرم توسّط يكى از آن دو نفر ، لا على التعيين ، داشته باشد ، و اولياى دم يا ادّعاى علم تفصيلى به وقوع جرم توسّط يكى از آن دو نفر داشته و حاضر به اقامه قسامه با استناد جرم به يكى از آن دو به نحو معيّن مىباشند ، يا اين كه ادّعاى علم اجمالى داشته و حاضر به اقامه قسامه مبنى بر استناد جرم به يكى از متّهمان بدون اين كه آن يك نفر را معيّن كنند مىباشند . آيا فروض مذكور از باب لوث مىباشد يا خير ؟ در فرض دوّم چنانچه از مصاديق لوث باشد ، با اقامه قسامه به كيفيّت مذكور ، كدام يك از متّهمان محكوم مىشوند ؟\r\nجواب : در هر دو صورت اگر مقدّمات لوث نسبت به يكى از آن دو تفصيلًا يا اجمالًا حاصل شود ، مىتوان اقامه قسامه كرد . در صورت تعيين واضح است و در صورت اقامه قسامه بر احدهما ، هر يك ملزم به پرداخت نصف ديه مىباشد ، و اين در صورتى است كه هر دو انكار كنند و قسم ياد كنند .\r\nسؤال 1557 - در نزاعى كه بين چند نفر واقع مىشود :\r\nالف ) اگر چندين نفر ، همديگر را مورد ضرب و جرح قرار داده باشند و به نظر دادگاه درگيرى محرز باشد ؛ ولى هر كدام منكر ايراد ضرب و جرح به ديگرى باشد ، در صورتى كه هر يك از مضروبين نتواند معيّن كند كه كدام جراحت را چه كسى وارد ساخته است بلكه فقط مىتواند قسم بخورد كه مثلًا اين جراحتها را اين اشخاص معيّن زده‌اند ، آيا مورد با قسامه قابل اثبات است ؟ و اگر هست ، نتيجه آن چه مىشود ؟\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nجواب : مورد با قسامه اثبات مىشود و نتيجتاً آن اشخاص در فرض سؤال ، ملزَم به ديه جروح مىشوند و چون ضارب مشخّص نيست ، ديه بطور مساوى در ميان آنها تقسيم مىشود .\r\nب ) در فرض فوق چنانچه اصل درگيرى محرز نباشد و ظنّ حاصل شده باشد ، حكم چه مىشود ؟\r\nجواب : اصل درگيرى بايد احراز شود ، يا به بيّنه ، يا اقرار ، يا قسامه .\r\nج ) اگر به نظر دادگاه محرز باشد كه چند نفر ، شخص معيّنى را مورد ضرب و جرح قرار داده‌اند ، امّا نداند كه كدام جراحت را چه كسى وارد نموده است و مضروب نيز نتواند معيّن كند ، حكم و نتيجه آن چه مىشود ؟\r\nجواب : ديه ميان همگى تقسيم مىگردد .\r\nد ) محلّ قرعه در اين مورد كجاست ؟\r\nجواب : موردى براى قرعه در اين گونه موارد وجود ندارد .\r\nسؤال 1558 - چنانچه در قتل خطاى محض ديه با قسامه ثابت شود ؛ مسئول پرداخت آن كيست ؟\r\nجواب : ديه در اين گونه موارد بر عاقله است .\r\nسؤال 1559 - آيا جراحتى كه شرعاً براى آن ارش معيّن گرديده است ، با قسامه قابل اثبات مىباشد ؟\r\nجواب : آرى ارش نيز با قسامه ثابت مىشود .\r\nسؤال 1560 - آيا شكستگىهاى استخوان نيز جراحت است كه با قسامه قابل اثبات باشد ؟\r\nجواب : شكستگىهاى استخوان هم مانند ساير جروح است و با قسامه ثابت مىشود .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\n\r\nمسائل متفرّقه قصاص\r\nسؤال 1561 - در مورد حقوق زنان لطفاً به دو سؤال زير پاسخ دهيد :\r\nالف ) در مورد حكم قصاص ، تساوى حقوق زن و مرد در چيست ؟ با توجّه به اين كه در حال حاضر در برخى از خانواده‌ها نان‌آور خانواده زن است ؛ مثل خانواده‌هايى كه مرد آن معتاد يا فوت كرده است و سرپرستى بچّه‌ها و تأمين معاش آنها نيز با مادر است ، يا زن و مردهايى كه هر دو شاغلند و در برخى از موارد حقوق ماهيانه زن بيشتر از مرد است ، اگر مردى اين زن ، يا اين مادر را چه به عمد ، يا غير عمد به قتل برساند ، باز حكم او قصاص نيست ؟ و حتماً بايد براى قصاص نيمى از ديه پرداخته شود ؟\r\nجواب : كراراً گفته‌ايم احكام و قوانين الهى تابع افراد و اشخاص نيست ؛ بلكه تابع نوع است ؛ به اين معنا كه اگر مجموع مردان جامعه را با مجموع زنان مقايسه كنيم بازدهى اقتصادى مردان بمراتب بيش از زنان است ؛ بنابراين مصلحت شخصى معيار نيست ، بلكه مصلت نوعى بايد در نظر گرفته شود . در قوانين عرفيّه نيز چنين است ؛ مثلًا مىگويند : براى احراز فلان مقام ، شخص بايد دكترا داشته باشد ، در حالى كه عدّه‌اى از ليسانسيه‌ها از عدّه‌اى از دكترها باسوادترند ، حتّى عدّه‌اى از كسانى كه اصلًا مدركى ندارند بسيار بافضيلت‌تر از گروهى از آنها هستند كه مدارك دانشگاهى دارند در اين گونه موارد معيار فرد نيست ؛ بلكه معيار مجموعه‌هاست .\r\nب ) از ابتدايىترين دوران زندگى ، يعنى تولّد نوزاد ، تا دوران بلوغ و رشد ، تربيت فرزند بر عهده مادر است ، پس چرا بچّه متعلّق به مرد است و اگر زنى به دليل موجّهى از همسرش جدا شود ، حتّى با وجود داشتن تمكّن مالى ، حقّ سرپرستى از فرزند خود را ندارد و عواطف شديد مادرى ناديده گرفته مىشود ؟\r\nجواب : پاسخ اين سؤال نيز مانند پاسخ سؤال گذشته است و در مجموع\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nتوانايى مردان بر حمايت و رفع نيازهاى اقتصادى كودكان بيش از زنان است ؛ ولى اگر در مواردى ثابت شود كه حضانت پدر مصالح كودك را به خطر مىاندازد او را به مادر مىسپارند .\r\nسؤال 1562 - اگر كسى ديگرى را در مسجد مجروح نمايد و يا به قتل برساند ، مجازات او با مجازات مرتكب اين كار در خارج مسجد يكى است ، يا تفاوت دارد ؟\r\nجواب : مجازات يكى است ؛ ولى گناهش نزد خدا سنگينتر است ، همچنين مكانهاى محترم ديگر .\r\nسؤال 1563 - كسى كه قرار است كشته شود ( تيرباران ، حلق‌آويز و مانند آن ) آيا مىتواند با هزينه خود از پزشكى بخواهد وى را قبل از قتل بىحس يا بيهوش نمايد ، تا دردى را متحمّل نشود ؟ بين حد يا قصاص نفس و اطراف فرقى وجود دارد ؟\r\nجواب : در قصاص مشكل است ، ولى در حدود مانعى ندارد .\r\nسؤال 1564 - كسى به خطّ خود ، يا طبق شهادت شهود ، از كسى خواسته كه به نحوى از انحا او را بكشد . آيا در اين صورت قاتل وى قصاص مىشود ؟\r\nجواب : آرى قصاص مىشود و رضايت او مانع از اين كار نيست .\r\nسؤال 1565 - امروزه زندانيان فراوانى وجود دارند كه در انتظار قصاص در حبس به سر مىبرند . اين گونه زندانيان كه اولياى دم به علل مختلفى قادر به تصميم‌گيرى در مورد قصاص آنها نيستند ؛ بعضاً بايد مدّت طولانى در حبس به سر ببرند ؛ نظر حضرتعالى در اين مورد چيست ؟\r\nجواب : در گذشته نيز گفته‌ايم كه نگهداشتن اين افراد ، كه در انتظار قصاص هستند ، در زندانها ، آن هم براى مدّتهاى طولانى ، كه گاهى به چندين سال منتهى مىشود ، هيچ‌گاه در شأن نظام جمهورى اسلامى و نظام قضايى اسلام نيست . ما هيچ دليل شرعى و فقهى براى زندانى كردن اين گونه افراد از نظر شرع مقدّس\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nنداريم . آنها مستحقّ قصاص هستند نه مستحقّ زندان ، و نگهدارى آنها در زندانها ، مخصوصاً براى مدّت طولانى خلاف شرع است ، بايد با وثيقه كافى آزاد شوند تا در مورد آنها تصميم‌گيرى شود . در اين گونه مسائل كه ارتباط با زندگى و حيات گروه عظيمى دارد بايد بعد از مطالعه و بررسى ، قاطعانه تصميم گرفت و آن را اجرا كرد و متأسّفانه تا كنون در اين امر كوتاهى شده كه حقير شاهد و ناظر بعضى موارد اسفبار آن بوده‌ام و كراراً در اين باره از ما استفتا كرده‌اند و عدم مشروعيّت آن را ( جز در موارد استثنايى ) يادآور شده‌ايم .\r\nسؤال 1566 - در فرض سؤال فوق در صورتى كه تأخير به خاطر تساهل و تسامح يا صغير بودن اولياى دم باشد چطور ؟\r\nجواب : در صورتى كه انتظار قصاص به خاطر كوتاهى اولياى دم است ؛ مانند عدم مراجعه ، يا عدم اقدام براى پرداخت فاضل ديه و امثال آن ، با داشتن تمكّن مالى ، نگهدارى مجرمان در زندان به هيچ وجه معقول نيست و با هيچ يك از موازين فقهى نمىسازد ؛ بلكه بايد پس از اتمام حجّت با اولياى دم ، مجرم را با اخذ وثيقه كافى ( و احياناً كفيل لازم ) آزاد كرد و در انتظار اقدام صاحبان حق بود . و در صورتى كه انتظار قصاص به خاطر عدم توانايى اولياى دم بر پرداخت فاضل ديه و مانند آن است در اين گونه موارد نه ضرورتى دارد كه از بيت المال فاضل ديه را بپردازند ( مگر در مواردى استثنايى كه قصاص با نظم اجتماعى مسلمين ارتباط پيدا كرده باشد ) و نه مىتوان مجرم را در زندان ، براى مدّت طولانى ، نگهدارى كرد ؛ بلكه بايد به همان گونه كه در بالا گفته شد عمل شود . و در مواردى كه تأخير حكم قصاص به خاطر اين است كه پاى صغير در ميان است ، در اين گونه موارد با توجّه به اين كه غالباً غبطه صغير در گرفتن ديه است نه قصاص ، اولياى صغير بايد از اين راه وارد شوند و در نهايت مجرم آزاد گردد و در فرض نادر كه قصاص غبطه صغير است ، بايد مطابق آن عمل نمود .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nدر خاتمه نظر دست‌اندركاران محترم را به اين نكته جلب مىكنم كه درست است كه در قصاص حيات است ، ولى اولو الالباب بايد به اين نكته توجّه داشته باشند كه تحميل مجازات اضافى با توجّه به عدم مجوّز شرعى ، با موازين عدل اسلامى و مسأله لزوم جمع بين الحقّين و قاعده لا ضرر و اصل برائت ، جز به مقدارى كه دليل بر آن قائم شده است ، مسئوليّت آفرين است .\r\nسؤال 1567 - شخصى ، ديگرى را وادار و اكراه به قتل شخصى ثالث مىكند و مىگويد :\r\nالف ) اگر فلانى را نكشى تو را خواهم كشت ! ( مكرِه قدرت انجام تهديد خود را دارد و هر دو بالغ و عاقل هستند ) .\r\nب ) اگر فلانى را نكشى ، تو را مُثله و سپس خواهم كشت ؟ ( با همان فرض ) .\r\nج ) اگر فلانى را نكشى تو و خانواده‌ات را خواهم كشت ( با همان فرض )\r\nدر موارد فوق آيا مُكرَه مىتواند آن عمل را انجام دهد ؟\r\nجواب : در هيچ يك از سه صورت بالا ، مُكرَه حقّ كشتن بىگناهى را ندارد ؛ هرچند خود يا خانواده‌اش كشته شوند .\r\nسؤال 1568 - قتلى واقع شده است ؛ آيا اولياى دم بايد شكايت كنند تا دادگاه مجاز به بررسى و انجام تحقيقات پيرامون قتل باشد ، يا اين كه دادگاه از باب اين كه نماينده حكومت است بدون شكايت شاكى بايد تحقيقات را شروع كند تا قاتل شناسايى گردد ؟ لازم به ذكر است گاهى پسرى ، پدرى را مىكشد و دادگاه از شواهد و قرائن مطمئن است كه قتلى صورت گرفته ، لكن اولياى دم با اين بهانه كه ميّت مثلًا خودكشى كرده ، خواستار عدم پيگيرى هستند . در چنين مواردى تكليف چيست ؟\r\nجواب : در شرايط فعلى ، حكومت براى حفظ نظام موظّف است قتل را پيگيرى كند ، هرچند شاكى خصوصى نداشته باشد ، و حتّى در صورت عفو شاكى\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nخصوصى حكومت مىتواند از تعزير مناسب استفاده كند .\r\nسؤال 1569 - اگر انسان فرد ديگرى را اجبار كند كه شخص ثالثى را بكشد ، چه كسى قصاص مىشود ؟\r\nجواب : قصاص مربوط به قاتل است و شخص اكراه‌كننده حبس ابد دارد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nفصل چهل و هشتم : احكام ديات\r\n\r\nموجبات ضمان\r\nسؤال 1570 - اگر انسان در خانه خودش براى آشپزى ، يا كار ديگرى و به گمان يا اطمينان به اين كه به منزل همسايه سرايت نمىكند و با فرض اين كه زياده‌روى در آن نكرده و هوا نيز طوفانى نبوده ، آتش روشن كند ، اگر اتّفاقاً به منزل همسايه سرايت كرد و باعث آتش‌سوزى شد ضامن است ؟\r\nجواب : ضامن است ؛ ولى اگر علل قهرى مانند وقوع طوفان ناگهانى يا زلزله سبب سرايت شود ضامن نيست .\r\nسؤال 1571 - اگر كسى ظالمانه مانع فروش متاعى شود ، به مدّتى كه سبب تنزّل قيمت آن در بازار گردد ، آيا ضامن نقصان قيمت است ؟\r\nجواب : در صورتى كه آن متاع در مسير فروش بوده و شخص مزبور مانع شده است ضامن است .\r\nسؤال 1572 - اگر كارگر روزمزدى كه هر روز كار مىكند و خرج زن و بچّه‌اش را پيش مىبرد ظالمانه حبس شود ، يا به هر صورتى قدرت بر كار از او سلب شود ، آيا ظالم ضامن است ؟\r\nجواب : احتياط واجب آن است كه خسارت را جبران كند .\r\nسؤال 1573 - اگر كسى قفل انبارى را بشكند ، سپس سارقى از آن انبار اشيايى بدزدد ، يا دزد را راهنمايى كند و محلّ انبار را به او نشان دهد ، چه كسى ضامن است ؟\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nجواب : در صورتى كه سارق توانايى بر شكستن قفل داشته ولى ديگرى آن را به جاى او شكسته ، سارق ضامن است ؛ امّا در صورتى كه خودش قادر به اين كار نبوده و ديگرى اين راه را براى او گشوده ، هر دو در ضمان شريك هستند ، همچنين مسأله راهنمايى دزد بنابر احتياط واجب .\r\nسؤال 1574 - همان گونه كه مستحضريد ، زلزله يكى از سوانح طبيعى است كه هر از چندگاهى سبب تلفات انسانى و مالى فراوان در گوشه و كنار جهان مىشود . از نظر متخصّصان امر ، بهترين و مطمئن‌ترين روش كاهش عوارض ناشى از زلزله ، احداث بناهاى مقاوم در برابر زلزله است . به همين جهت ضوابطى براى احداث ساختمانها وضع شده است كه رعايت آن در مناطق زلزله‌خيز الزامى مىباشد . با اين وجود متأسّفانه برخى از صاحبان املاك ، مهندسان و پيمانكاران به اين ضوابط توجّهى نمىكنند و باعث به هلاكت رسيدن عدّه زيادى از مردم به هنگام وقوع زلزله مىشوند . با توجّه به مطالب فوق خواهشمند است نظر شرع انور را در موارد زير مرقوم فرماييد :\r\nالف ) اگر صاحب ملك به جهت صرفه‌جويى در هزينه‌ها ، رعايت ضوابط ساخت و ساز را از مهندس و پيمانكار نخواهد . آيا در صورت بروز زلزله ، ضامن فوت ساكنان ساختمان مىباشد ؟\r\nب ) اگر مهندس ناظر و مسئول مربوطه در شهردارى ، يا پيمانكار به درخواست صاحب ملك در اعمال ضوابط كوتاهى كنند ، آيا ضامن هستند ؟\r\nج ) اگر صاحب ملك اطّلاعى از ضوابط نداشته باشد و در نتيجه رعايت آنها را از مهندس و پيمانكار نخواهد ، آيا قصور مهندس و پيمانكار در اعمال ضوابط موجب ضمان آنان است ؟\r\nد ) اگر صاحب ملك اعمال ضوابط را از مهندس و پيمانكار بخواهد ؛ ولى آنان در رعايت ضوابط كوتاهى كنند ، آيا ضامن هستند ؟\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nه - ) اگر فردى كه قصد فروش ملك خود را در مناطق زلزله‌خيز دارد ، بدون آگاهى يا از روى نيرنگ بگويد كه در ساخت بنا رعايت ضوابط شده است ، ولى نشده باشد ، آيا ضامن است ؟\r\nو ) آيا جايز است كه از روى مصلحت‌انديشى از اعلام خطر وقوع زلزله در برخى از مناطق مانند تهران ، خراسان ، گيلان و آذربايجان ، كه از نظر متخصّصان خطر وقوع زلزله دارد ، طفره رفت ؟\r\nجواب : چنانچه ضوابط مربوط به زلزله به صورت قانون يا مقرّرات اين كشور اسلامى درآيد ، رعايت آن بر همه لازم است و كوتاهى در آن مسئوليّت شرعى دارد ؛ خواه از سوى صاحب بنا باشد يا مهندس ناظر و پيمانكار . و اگر كسى اين اصول را رعايت نكرده و ملك خود را بر خلاف آن توصيف كند و بفروشد ، غشّ در معامله و تدليسِ حرام كرده و قابل تعقيب است و مخفى كردن خطرات زلزله نسبت به مناطق زلزله‌خيز و عدم راهنمايى مردم به وظايفشان در اين قسمت ، بر خلاف مصلحت جامعه اسلامى است و مسئولان بايد به اين امور اهمّيّت بدهند ، و از نظر ضمان هرگاه طبق معمول عرف ساختمان را ساخته باشد ضامن نيست .\r\nسؤال 1575 - همانطور كه مستحضريد ، والدين مكلّف به حضانت از صغار و مجانين هستند . حال در صورتى كه آنها در انجام امر حضانت مرتكب قصور و اهمال گردند و از اين بابت ، صغار و مجانين خسارتى به اشخاص ثالث وارد كنند ، آيا مسئوليّتى متوجّه والدين مىگردد ؟\r\nجواب : در مواردى كه ولىّ و قيّم عرفاً بايد آنها را از اين امور محافظت كنند ، در صورت كوتاهى كردن ضامن هستند .\r\nسؤال 1576 - در مواردى كه وظيفه نگهدارى و مراقبت را اشخاصى مانند دايه يا پرستار به عهده دارند ، اگر خسارتى از جانب افراد تحت نظارت آنها ، متوجّه ديگران شود ، آيا مسئوليّتى متوجّه محافظ مىشود ؟\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nجواب : جواب مانند مسأله سابق است .\r\nسؤال 1577 - در مواردى كه صغار و مجانين مجهول الهويّه ، خسارتى به ديگران وارد مىنمايند ، خسارت وارده به چه طريق جبران مىگردد ؟ آيا مىتوان خسارت را از بيت المال پرداخت نمود ؟\r\nجواب : در مورد قتل نفس جبران از بيت المال بعيد نيست ؛ ولى در موارد ديگر جبران نمىشود .\r\nسؤال 1578 - اگر ديوار ملك موقوفه‌اى مشرف به خرابى گردد و بر اثر فروريختن ديوار ، كسى كشته يا مجروح شود ، در اين حالت مسئول پرداخت ديه چه كسى است ؟ آيا متولّى موقوفه مسئول است ، يا ديه از عايدات موقوفه پرداخت مىگردد ؟\r\nجواب : اگر ديوار در كنار شارع عام بوده و آثار خرابى در آن ظاهر شده و متولّى كوتاهى كرده است ، متولّى ضامن است .\r\nسؤال 1579 - در زمان حاضر همين وضعيّت در مورد اشخاص حقوقى ( شركتها ) وجود دارد كه در پاره‌اى موارد بدون اين كه شخص خاصّى مقصّر باشد ، در نتيجه فعّاليّت شخص حقوقى قتل يا ضرب و جرحى اتّفاق مىافتد ؛ مثل اين كه بر اثر شكستن لوله آب و ورود آن به منزل مسكونى ، فردى فوت مىنمايد ، در اين حالت چه كسى ضامن است ؟\r\nجواب : چنانچه حادثه غير منتظره بوده ، كسى مقصّر نيست ؛ امّا اگر متصدّيان و مديران آن مؤسّسه كوتاهى كرده باشند ، اشخاص آنها مسئولند .\r\nسؤال 1580 - موتور سوارى در حال حركت است ، ناگهان گوسفندى را در وسط خيابان مشاهده مىكند ( حال يا گوسفند از قبل بوده يا ناگهان به وسط خيابان دويده است ) و براى اجتناب از برخورد با آن ، فرمان موتور را كج مىكند و در نتيجه به زمين مىخورد و در اثر برخورد با جدول خيابان ، فوت مىكند . با توجّه به اين كه خيابان محلّ عبور گوسفند نيست ، آيا صاحب گوسفند ضامن ديه موتورسوار است ؟\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nاگر موتور سوار كودكى را در وسط خيابان ببيند و همين جريان پيش آيد ، حكم چيست ؟ اگر كسى چاهى را در جادّه‌اى عدواناً حفر كند و عابرى براى احتراز از سقوط در آن ، به سمت ديگر حركت كند و در نتيجه در درّه‌اى بيفتد ، آيا حفركننده ضامن است ؟\r\nجواب : در صورتى كه موتورسوار بر اثر برخورد با گوسفند ، سقوط مىكرد و كشته مىشد ، ديه او بر صاحب گوسفند بود ؛ به شرط اين كه صاحب گوسفند در حفظ گوسفند سهل‌انگارى كرده باشد و آن محل ديد نداشته باشد . ولى در محلّ كلام كه حادثه بر اثر فرار اشتباه‌آميز موتورسوار به وجود آمده ، بايد خسارت در ميان آن دو تقسيم شود ، هر كدام به نسبت تأثيرشان در اين حادثه . و اگر ديد داشته باشد ضامن بودن صاحب گوسفند محلّ اشكال است . و امّا در مورد كودك در جايى كه ولىّ او در حفظ او سهل‌انگارى كرده و به محلّى از جادّه رفته است كه ديد ندارد ، همان حكم جارى است . در مورد چاهى كه ديد ندارد ، حفركننده چاه ضامن است .\r\nسؤال 1581 - شخصى كتابى را از كسى امانت گرفته و براى استفاده به جلسه امتحان مىآورد ، پس از استفاده آن را به « مراقب » امتحان مىدهد تا به هر كس خواست بدهد ، او نيز چنين مىكند ؛ آخرين استفاده‌كننده بعد از استفاده ، كتاب را همان جا گذارده و خارج مىشود ، چه كسى ضامن است ؟\r\nجواب : در صورتى كه نفر اوّل مجاز بوده به ديگران بدهد ، نفر آخر كه آن را در اختيار گرفته و در حفظ آن كوتاهى كرده ضامن است ، و در صورتى كه مجاز به اين امر نبوده ضامن اصلى خودش مىباشد .\r\nسؤال 1582 - اگر كسى با عرضه انبوه كالا ، با بدنمايى آن ، يا هر ترفند ديگرى سبب كاهش بهاى آن گردد آيا ضامن است ؟\r\nجواب : هر كس در مورد كالاى خود مىتواند هر تصميمى بگيرد ؛ ولى اگر\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nكارهايى كند كه در عرف مصداق اضرار به ديگران محسوب شود جايز نيست و در بعضى از موارد ضامن نيز خواهد بود .\r\nسؤال 1583 - اتومبيل سوارى خارج از شهر حركت مىكند ، موتور سوارى نيز از روبه‌رو و در جهت مخالف در حال حركت است ، موتور سوار بدون در نظر گرفتن فاصله اتومبيل ، براى اين كه عرض جاده را پشت سر گذارد سريعاً جلو اتومبيل مىپيچد ، راننده غافلگير شده و با مهارت خاصّى اتومبيل را از مسير موتور سوار منحرف و جان موتور سوار را از مرگ حتمى نجات مىدهد ، ولى اتومبيل از كنترل وى خارج و به بيرون از جاده پرت و واژگون مىگردد كه در نتيجه راننده در اثر ضربه مغزى به حال اغما مىافتد و توسّط افراد نوع‌دوست راهى بيمارستان مىشود ، با توجّه به اين كه عامل اصلى حادثه ، موتور سوار فرارى بوده است ، آيا فقط بايد راننده موتور از عهده مخارج تعمير و غرامت اتومبيل و خسارتهاى ديگر برآيد ؟\r\nجواب : چنانچه راننده موتور مقصّر بوده هزينه‌ها از او گرفته مىشود .\r\nسؤال 1584 - اين جانب كارگر شركت « ترمه‌باف » جهت مأموريّت با موتور شركت به كاشان رفتم ، تا ظهر بعضى از كارهاى مأموريّتى را انجام دادم و مقدارى از كار باقيمانده بود كه ظهر شد ، ظهر را تا موقعى كه مغازه‌ها بازشود . به منزل يكى از برادران رفتم كه متأسّفانه بچّه صاحبخانه مريض شد . او را به اورژانس بردم ، موتور را درب بيمارستان خاموش كردم و سوئيچ آن را برداشتم و داخل بيمارستان شدم ، يك دقيقه بيشتر طول نكشيد كه برگشتم متأسّفانه موتور به سرقت رفته بود ، آيا خسارت آن را بايد بپردازم ؟\r\nجواب : شما ضامن هستيد ؛ مگر اين كه براى اين گونه استفاده‌ها اجازه گرفته باشيد و در حفظ موتور نيز كوتاهى نشده باشد .\r\nسؤال 1585 - شخصى مدّت سه سال در يكى از گاوداريها مشغول كار بوده است ، در ميان گاوهاى شيرى يك گاو نر بوده كه به مرور زمان وحشى شده و كارگر را قبل از\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nفروختن مورد ضرب قرار داده است . كارگر به صاحب گاو اعلام مىكند كه گاو وحشى شده لذا صاحبش گاو را مىفروشد ، بعد از 15 روز گاو را دوباره برمىگردانند ، فرداى آن روز آن گاو كارگر مزبور را دوباره مورد ضرب قرار مىدهد كه دنده‌هايش شكسته مىشود و توسّط صاحب گاو به بيمارستان منتقل مىگردد و بعد از سه روز در بيمارستان فوت مىكند ، صاحب گاو فرداى آن روز گاو را مىفروشد و بعداً وحشى بودن گاو را انكار مىكند ، در فرض مذكور آيا صاحب گاو در قبال اين واقعه مسئوليّت دارد ؟\r\nجواب : اگر وحشى شدن و خطرناك بودن مسلّم باشد و صاحب گاو آن را برگردانده باشد ضامن است ، بنابر احتياط واجب .\r\nسؤال 1586 - آقاى « الف » ساختمانى خريده و بر خلاف مقرّرات شهردارى بالاى آن بالكنى ساخته است ، به نحوى كه ديوار آن به سيمهاى برق شهرى نزديك و سيمها در دسترس قرار گرفته و طبق اعلام اداره برق به حريم سيمهاى برق تجاوز شده است ؛ سپس همين خانه را با بالكن موصوف به آقاى « ب » اجاره داده است . بچّه پنج‌ساله مستأجر در بالكن مشغول بازى مىشود ، سيم برق را مىگيرد و كشته مىشود . پدر و مادر بچّه ، صاحبخانه را مقصّر مىدانند و صاحبخانه تخلف در ساختن بالكن را قبول دارد ، امّا به لحاظ اين كه جريمه قانونى تخلّف خود را به شهردارى پرداخته و به لحاظ اين كه شهردارى و اداره برق مىبايست تخلّف را گوشزد مىنمودند تا در صورت لزوم بالكن را تخريب نمايد و اين كه مستأجر مىبايست رعايت نكات ايمنى را بنمايد و به لحاظ اين كه مادر طفل در نگهدارى او كوتاهى كرده و به لحاظ اين كه بچه در بازى كردن زياده‌روى كرده و خودش را به نحو غير عادى به سيم برق رسانيده در حالى كه سيم برق در دسترس يك بچّه نبوده ، لطفاً بفرماييد در اين قضيّه چه كسى ضامن است ؟\r\nجواب : گرچه صاحب منزل به خاطر تخلّف از مقررات مقصّر است ؛ ولى با\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nتوجّه به اين كه سيم برق در فرض مسأله بطور عادى از دسترس اطفال بيرون بوده و طفل به صورت غير عادى خود را به آن رسانده ، كسى در برابر مرگ او مقصّر نيست .\r\nسؤال 1587 - شخصى بچّه نابالغ 8 ساله‌اى را بدون اجازه پدر و مادرش به استخر مىبرد ، اين بچّه اصلًا شنا بلد نبوده و مسئولين استخر بدون اين كه تحقيق كنند كه پدر و مادر اين بچّه از آمدن فرزندشان اطّلاع دارند يا خير ، او را به استخر راه مىدهند . اتفاقاً اين بچّه غرق مىشود . آيا كسى كه اين بچّه را به همراه خود به استخر برده ضامن است ، يا مسئولين استخر ؟ هر كدام چه مقدار ؟\r\nجواب : كسى كه او را به استخر برده ضامن ديه اوست .\r\nسؤال 1588 - سنگى كه روى جادّه بوده بطور ناگهانى از زير چرخ اتومبيل در حال حركت خارج شده و به ماشين ديگرى ، كه پشت سر آن حركت مىكرده ، برخورد نموده و اتّفاقاً موجب مرگ يكى از سرنشينان آن ماشين شده است . كارشناسان آگاه و متعهّد راهنمايى و رانندگى اتومبيل جلويى را بىتقصير شناخته‌اند ضمان و مسئوليّت اين حادثه بر عهده كيست ؟\r\nجواب : در فرض مسأله راننده اتومبيل جلويى در برابر اين حادثه مسئول نيست .\r\nسؤال 1589 - آيا شوهر در مقابل جهيزيّه زن كه در اثر گذشت زمان و بدون تقصير شوهر از بين رفته است ، در فرض طلاق يا فوت همسر ضامن است ؟\r\nجواب : در فرض مسأله ، شوهر مكلّف به اداى خسارت نيست .\r\nسؤال 1590 - فرشهايى كه به صورت امانت در اختيار شركتى جهت فروش قرار مىگيرد ، اگر سوانحى از قبيل دزدى يا آتش‌سوزى رخ دهد و منجر به از بين رفتن اصل مال شود ، آيا شركت ضامن اصل مال است ؟\r\nجواب : در صورتى كه شركت در نگهدارى آن كوتاهى نكرده باشد ، ضامن نيست .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nسؤال 1591 - در يك نزاع خانوادگى ابتدا مرد روى زن خود نفت ريخته و قصد آتش زدن وى را داشته است ، ولى از اين كار منصرف مىشود ؛ امّا بعداً زن خود را با روشن كردن كبريت ، آتش مىزند و اين كار منتهى به فوت وى مىگردد . آيا در اين مورد مسئوليّتى متوجّه مرد مىباشد ؟\r\nجواب : مرد گناه كرده و مستحقّ تعزير است ؛ لكن در فرض مسأله ضامن ديه آن زن نيست .\r\nسؤال 1592 - كارگرى به صورت روزمزد براى ديگرى ، غير از پيمانكار و يا صاحب شركت ، كار شخصى مىكند . اگر اين كارگر در حين كار به مرگ غير طبيعى مثلًا به علّت زمين خوردن ، ضربه ديدن ، يا عقرب‌زدگى و مانند آن فوت كند ، آيا صاحب كار ضامن ديه اوست ؟\r\nجواب : ديه بر عهده صاحب كار نيست ؛ مگر آن كه قبلًا شرط كرده باشند كه ديه او در هر حال بر عهده صاحب كار باشد ، يا قانون كار ايجاب كند و آنها بر اساس قانون كار قرارداد بسته باشند .\r\nسؤال 1593 - در نزديكى يكى از روستاها تلمبه‌خانه‌اى قرار دارد كه آب آن روستا را تأمين مىكند و نگهبانى و حراست آن بر عهده يكى از اهالى دِه بوده است . در يكى از روزها ، كه شخص نگهبان كليد موتور را به دست فرزندش داده تا آن را روشن كند ، چند دختر جوان براى آوردن آب به آنجا مىروند كه بر اثر باران به ساختمان تلمبه‌خانه پناه مىبرند ؛ متأسّفانه بر اثر تماس لباس يكى از دختران به موتور ، آن دختر جان خود را از دست مىدهد . فرزند آن نگهبان چون طريقه خاموش كردن موتور را نمىدانست ، نتوانست موتور را خاموش كند و همراه دختران ديگر به بيرون فرار مىكند . با توجّه به اين كه مسئول تلمبه‌خانه بر اثر بىاحتياطى و كوتاهى ، كليد ساختمان را به پسرش داده و او نتوانسته موتور را خاموش كند و اين كه دختران نمىدانستند كه نزديك شدن به موتور خطرناك است و از ورود دختران به محل\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nموتور جلوگيرى نشده است ، آيا نگهبان تلمبه‌خانه ضامن خون مقتوله است ؟\r\nجواب : گرچه نگهبان تلمبه‌خانه كار خلافى انجام داده ، ولى مسئول خون آن دختر نيست .\r\nسؤال 1594 - فردى به اتّهام قتل ، يا قتل‌هاى عمد محكوم به اعدام شده ؛ ولى در زندان و يا در پاى چوبه دار بدون اجراى حكم به مرگ طبيعى فوت مىكند . آيا ديه مقتول يا مقتولين بايستى از دارايى او پرداخت شود ؟\r\nجواب : آرى ، ديه به مال او تعلّق مىگيرد .\r\nسؤال 1595 - بيست سال پيش ، پاسى از نيمه شب گذشته ، دو نفر عابر پياده كه يك نفر از آنان ظاهراً قصد استمداد و دريافت بنزين داشته ، مقطع عرضى جادّه را با عجله و بدون رعايت احتياط طى مىنمايند ، كه متأسّفانه از بغل از ناحيه سر به شيشه يك اتومبيل سوارى برخورد و به علّت عكس العمل تصادم به وسط جادّه پرت مىگردد ، اتومبيلى كه از سمت مخالف در حركت بوده به خارج از جادّه منحرف مىشود . توجّه شود كه حادثه از جلو و برخورد روبه‌رو صورت نگرفته ، بلكه دقيقاً به علّت همزمانى اتومبيل سوارى و عابر ، وى به شيشه جلو برخورد مىنمايد . راننده پس از رؤيت حادثه مىبيند مصدوم خون‌آلود نيست ؛ ولى در تاريكى به صورت بىهوش بر زمين افتاده است . به اتّفاق همراه مصدوم ، تصميم به حمل او مىگيرند ، ولى راننده پس از روشن كردن ماشين ، صحنه را ترك و فرار مىكند . پس از گذشت ساليانى ، راننده حادثه در وضعيّتى قرار دارد كه عذاب وجدان و مسأله شرعى او را به احساس تكليف واداشته است و بيمار شده و چون وضعيّت بيمارى او شايد امكان حيات طولانى را براى وى ميسور نسازد و از سويى تلاش او براى يافتن مصدوم و يا كسب اطّلاع از اين كه وى ، فوت كرده يا در حيات است ، ميسّر نيست . تكليف شرعى او براى رفع اداى دين چيست ؟ هرچند واقعه به صورت عمد نبوده و بىاحتياطى عابر علّت حادثه بوده و فرار راننده هم جزء مصاديق تقصير يا قصور است ، در صورتى\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nكه ديه واجب باشد ، با توجّه به اين كه مقتول شناخته شده نيست ، ديه به چه كسى پرداخت مىشود ؟\r\nجواب : اگر مقصّر عابر پياده بوده ، ديه ندارد ، و اگر راننده به خاطر سرعت يا امور ديگر مقصّر بوده ديه دارد ، و اگر هر دو مقصّر بوده‌اند بايد درصد تقصير را اجمالًا حساب كند و طبق آن از ديه بپردازد و اگر دسترسى به آن شخص يا ورثه او براى اداى ديه ندارد ، اجازه مىدهيم ديه را به افراد نيازمند از فاميل يا غير فاميل بپردازد .\r\nسؤال 1596 - اين جانب همسرى داشتم كه از من جدا شد ؛ پس از جدايى اقدام به ازدواج مجدّد نمودم ، چهار فرزند همسر اوّلم نزد اين جانب و در كنار نامادرى ، احساس راحتى نمىكردند . حدود 8 ماه قبل ، دختر بزرگ همسر اوّل ، كه 16 ساله مىباشد ، با كمال تأسّف نامادرى خود را به قتل رسانيد و موضوع توسّط مراجع قانونى در حال پيگيرى مىباشد . مراجع ذىصلاح انگيزه قتل را فشارهاى روحى و روانى بيان كرده‌اند ، اين جانب بر سر دوراهى در قبال قتل همسرم و تكليف دختر و نهايتاً احقاق حقّ فرزندان همسر مقتولم از نظر شرع مقدّس و وجدان درونيم مىباشم . اين جانب از يك سو ولىّ قهرى فرزندان صغير ، و از طرف ديگر مدافع فرزند قاتل مىباشم . ديگر اين كه با مسأله ديه مواجه بوده كه پرداخت‌كننده و گيرنده ديه نيز خودم مىباشم ، هرچند از نظر مالى در مضيقه بوده و تنها مايملك اين جانب يك باب منزل مسكونى مىباشد كه در حال حاضر مورد استفاده من است . لطفاً مرا راهنمايى فرماييد .\r\nجواب : شما نسبت به حقّ خودتان ، به عنوان شوهر مقتول ، مىتوانيد گذشت كنيد ؛ ولى نسبت به حقّ صغيران ، يعنى بچّه‌هاى مقتوله ، بايد بگذاريد كبير شوند و خودشان تصميم بگيرند ؛ اگر تصميم بر قصاص بگيرند ، بايد يك چهارم ديه را بپردازند كه ظاهراً توانايى ندارند . طبيعتاً ناچارند ، ديه بگيرند . در صورتى كه دختر\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nشما مالى از خودش داشته باشد ، بايد سهم ديه آنها را بدهد ، در غير اين صورت بر ذمّه او مىماند ؛ هر وقت توانايى پيدا كرد ، قابل تعقيب است و اگر بچّه‌ها بعد از بلوغ و رشد عقلى كافى او را ببخشند ، همه چيز تمام مىشود .\r\nسؤال 1597 - يكى از علما با فرزند جوانش ، كه جهادگر جبهه‌هاى حق عليه باطل بود ، هر دو در نيمه شب به دست عوامل يكى از گروهكها شهيد شدند ؛ يكى را كشتند و صحنه تصادف تصنّعى برايش ايجاد كردند و پس از قتل صدماتى بر بدنش وارد كردند و ديگرى را در آب بسيار كم‌عمق خفه كردند و متأسّفانه به پرونده‌هاى ايشان رسيدگى نشده است . اگر اولياى دم ( با توجّه به سفارش قرآن شريف مبنى بر اولويّت عفو ) فقط قصاص را عفو كنند ، در مورد ديه و كفّارات حكم چيست ؟\r\nجواب : هرگاه صاحبان خون از قصاص صرفنظر كنند ، مىتوانند آن را مشروط به ديه ( يا كمتر يا بيشتر از آن ) نمايند ؛ ولى موافقت قاتل يا قاتلين در آن شرط است و اگر آنها موافقت نكنند ، تنها قصاص جايز است . و اگر بطور مطلق عفو نمايند ، ديه‌اى نيز نصيب آنها نمىشود و در هر صورت بايد كفّاره قتل عمد را بپردازند ، كه در زمان ما دو چيز بيشتر نيست . و ديه آسيب رساندن به جسد مقتول به خود او تعلّق مىگيرد و بايد در مصارف خير مصرف گردد .\r\nسؤال 1598 - اين جانب يكى از كارمندان اداره راه و ترابرى استان مركزى هستم ، ماشينى از اداره در دست اين حقير بود كه براى امورات اداره از آن استفاده مىكردم ، امّا متأسّفانه در وقت ادارى با يكى از همكاران به دنبال كار اداره در جادّه اراك - شازند چپ كرديم كه در اين حادثه همكارم صدمه سختى ديد و متأسّفانه بعد از 52 روز بىهوشى فوت كرد . كارشناس راننده را مقصّر قلمداد مىكند . از طرفى ماشين اداره ، بيمه سرنشين نداشته است ، اكنون خانواده آن مرحوم درخواست ديه مىكنند . آيا مىشود ماشين اداره ، آن هم برون شهرى ، بيمه نباشد ؟ در صورتى كه در روزهاى اوّل بيمه ضمانت كرده بود كه من را از زندان آزاد كند ، ولى حالا مىگويد\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nبيمه نيست . آيا ديه آن مرحوم به عهده من است ؟ چگونه بپردازم ؟\r\nجواب : چنانچه شما راننده بوده‌ايد و تقصير شما ثابت شود ، ديه بر عهده شماست و لغزنده بودن جادّه و امثال آن مانع تعلق ديه در صورت مقصّر بودن نيست و اگر توانايى نداريد بر ذمّه شما خواهد بود كه تدريجا بپردازيد . و اگر معمول اين است كه تمام اتومبيل‌هاى اداره بايد نسبت به سرنشين نيز بيمه باشند آنها در بيمه كردن كوتاهى نموده‌اند و شما اغفال شده‌ايد ، آنها نسبت به مقدار بيمه مسئولند ، و اگر چنين نيست آنها مسئوليتى ندارند .\r\nسؤال 1599 - آيا ديه زن و مرد اهل كتاب مساوى است ، يا متفاوت مىباشد ؟\r\nجواب : ديه زن در هر حال نصف مرد است .\r\nسؤال 1600 - كسى در يك نزاع دسته‌جمعى فردى را عمداً و ديگرى را بطور غير عمد به قتل مىرساند . پس از اجراى حكم قصاص او در مورد قتل عمد ، بفرماييد نحوه وصول و مطالبه ديه مقتولِ غير عمد ، چگونه و به عهده كيست ؟\r\nجواب : در صورتى كه قتل شبه عمد باشد ، بايد ديه از اموال او برداشته شود .\r\nسؤال 1601 - اگر مسلمانى فردى از اهل كتاب تحت ذمّه را عمداً بكشد ديه دارد يا قصاص ؟\r\nجواب : قصاص ندارد ؛ مگر اين كه از اين حكم سوء استفاده كند و چندين مرتبه دست به اين كار بزند ، در اين صورت قصاص خواهد شد .\r\nسؤال 1602 - اگر كافر ذمّى مسلمانى را به صورت غير عمد بكشد ، ديه دارد يا قصاص ؟ ديه چه مقدار است ؟\r\nجواب : ديه كامله دارد .\r\n\r\nديه اعضاى بدن\r\nسؤال 1603 - با توجّه به اين كه ديه صدمات وارده بر زن در صورتى كه به ثلث ديه\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nكامله برسد نصف مىشود ، چنانچه جراحات و صدمات متعدّدى به زنى وارد شود ، در هر يك از صورتهاى زير چه حكمى دارد :\r\nالف ) صدمات تماماً با يك ضربه و در يك لحظه وارد شده است و ديه مجموع بيش از يك سوّم ديه كامله است .\r\nب ) هر يك از صدمات با ضربه‌اى جداگانه و ليكن در زمان واحد عرفى ( نه عقلى ) ، كه عرف آن را جنايت و حادثه واحد مىشمارد ، وارد شده باشد ، اگر چه چند لحظه يا چند دقيقه هم طول بكشد .\r\nج ) هر يك از صدمات با ضربه‌اى جداگانه و در زمانهاى مختلف عرفى و با رعايت فاصله وارد شده باشد .\r\nمستدعى است بيان فرماييد بايد ديه مجموع صدمات را محاسبه كرد ، تا در صورت به ثلث رسيدن نصف گردد ، يا اين كه هر يك از صدمات بايستى جداگانه محاسبه شود ؟\r\nجواب : در صورتى كه صدمات وارده بر بدن بقدرى نزديك به هم باشد كه يك صدمه محسوب شود ديه آن يك جا حساب مىشود ، و اگر صدمات جداگانه است ، هرچند با يك ضربه يا در زمانى واحد انجام شده باشد ، مثل اين كه با يك ضربه دست و پاى او را با هم شكسته باشد ، هر يك جداگانه محسوب مىشود ، همچنين اگر در زمانهاى مختلف واقع شده باشد .\r\nسؤال 1604 - شخصى مورد ضرب قرار گرفته است ، قاضى علم اجمالى دارد كه ضارب يا زيد است يا عمرو ، ولى متعيّناً نمىداند كه كدام يك ضارب است ، و خودشان هم اقرار نمىكنند ، وظيفه قاضى چيست ؟\r\nجواب : چنانچه در اثر ضربه جراحت يا نقصى حاصل شده ، و هر دو قسم ياد كنند كه مرتكب آن نبوده‌اند ، ديه بين هر دو تقسيم مىشود .\r\nسؤال 1605 - معلّم بازنشسته آموزش و پرورش هستم ، به اقتضاى شغلم گاهى\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nبچّه‌هاى مردم را تنبيه بدنى كرده‌ام و حال دسترسى به فرد فرد آنان ندارم كه حلاليّت بطلبم ، چگونه مىتوانم ردّ مظالم كنم ؟\r\nجواب : اگر از طرف پدران آنها مجاز بوده‌ايد و در حد مشروع تنبيه انجام شده مشكلى نداريد ، و اگر چنين نبوده و دسترسى به آنها نداريد چنانچه تنبيهى بوده كه ديه به آن تعلّق مىگرفته بايد مقدار ديه را از طرف صاحب اصلى آن در راه خدا بدهيد ، و اگر در حدّ ديه نبوده براى آنها استغفار و كار خير انجام دهيد .\r\nسؤال 1606 - در يك منازعه دسته جمعى طرفين جراحات متعدّدى برداشته‌اند ، مصدومين قادر به تعيين ضاربين نبوده ، بلكه فقط مىدانند كه جروح وارده به وسيله مثلًا پنج نفر مقابل وارد گرديده است ؛ در اين صورت اگر تقاضاى قصاص شود نحوه اثبات قضيّه چگونه است ؟ در صورت تقاضاى ديه چه كسانى محكوم مىشوند ؟ و راه ثبوت آن چيست ؟\r\nجواب : هرگاه ثابت شود كه جنايت از آن چند نفر خارج نيست ديه در ميان آنها تقسيم مىشود و در اينجا قصاص نيست .\r\nسؤال 1607 - در برخى از مسائل فقهى ، از جمله بحث عقيم نمودن و ديات اعضا ، اشاره به فاسد شدن عضو شده است . آيا منظور از فساد عضو از بين رفتن شكل ظاهرى آن است ، يا منظور از بين رفتن كارايى و عملكرد عضو مىباشد ؟\r\nجواب : فساد عضو مراتبى دارد ؛ گاهى بكلّى از كار مىافتد و گاهى درصدى از كارايى آن از بين مىرود و هر كدام ديه يا ارش خاصّ خود را دارد .\r\nسؤال 1608 - شخصى بر اثر ضربه جنايتكارى مبتلا به ضربه مغزى گرديده و مدّتى بيهوش مىشود . آيا اين ضربه مغزى ديه خاصّى دارد ؟\r\nجواب : اگر نجات پيدا نكند و ضربه عمدى نبوده باشد ديه كامله دارد ، و اگر نجات پيدا كند بايد ديد در چه قسمتهايى از بدن او نقص پيدا شده ، ديه آن عضو ثابت مىشود . و اگر نقصى پيدا نشود به خاطر ضربه مغزى ارش دارد .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nسؤال 1609 - با توجّه به اين كه ديه فلج كردن هر عضوى كه ديه معيّن دارد ، دو ثلث ديه همان عضو است ، آيا اگر فلج بطور كامل نباشد بلكه نسبى باشد ( مثلًا چهل درصد فلج ) ، در اين گونه موارد بايد ارش تعيين نمود ، يا مىبايست به نسبت درصد اعلام شده محاسبه نمود ؛ مثلًا چنانچه در يك پا چهل درصد شل نسبى ايجاد شود ، مىبايست 500 * 32 * 10040 دينار را محاسبه نمود ، يا مىبايست طبق نظر كارشناس ارش تعيين كرد ؟\r\nجواب : بايد ديه به نسبت ضايعه و نسبت به ديه شلل محاسبه شود .\r\nسؤال 1610 - همان گونه كه مستحضريد ، بر اساس برخى روايات وارده در باب ديات ، خوب شدن بعضى جراحات يا نقص عضوها ( نظير شكستگى استخوان در اعضايى كه ديه مقدّره دارد ) ميزان ديه را تغيير مىدهد . با توجّه به اين كه امروزه به خاطر پيشرفت علم پزشكى ، تعداد قابل ملاحظه‌اى از جراحات و نقص عضوها ، قابل درمان مىباشد . بفرماييد :\r\nالف ) آيا تأثير درمان در ميزان ديه را ، مىتوان به غير موارد مصرّح در فقه تعميم داد ؟\r\nجواب : در غير موارد منصوصه تأثيرى ندارد .\r\nب ) آيا پيوند عضو مقطوع در ميزان ديه تأثير دارد يا خير ؟ مثلًا در صورتى كه انگشت يا دست شخصى در اثر جنايت قطع شود ، اگر به موقع اقدام گردد مىتوان عضو مقطوع را پيوند زد ، حكم آن چيست ؟\r\nجواب : پيوند عضو ديه را تغيير نمىدهد .\r\nسؤال 1611 - شليك يك گلوله ، شكستگى استخوان و فلج شدن پا را به همراه داشته است ؛ آيا در اين مورد ديه نافذه ، و شكستگى استخوان و فلج شدن توأماً بايد از سوى ضارب پرداخت گردد ؟\r\nجواب : هر سه ديه بايد پرداخت شود .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nسؤال 1612 - در مواردى نظير شكستگى ستون فقرات كه ديه كامله دارد ، طبق فتواى فقها اگر اين شكستگى به گونه‌اى معالجه شود كه اثرى از جنايت باقى نماند ، جانى بايد يك صد دينار بپردازد . در اين گونه موارد فعليّت درمان و اصلاح ملاك است ، يا قابليّت آن ؟ به اين معنا كه اگر فعليّت ملاك باشد ، از ابتدا ديه كامله به عهده جانى قرار مىگيرد و جانى موظّف به پرداخت تمام ديه مىباشد - كه پس از اصلاح و خوب شدن ، 900 دينار به او پس داده مىشود - يا منتظر مىماند كه پس از معالجه ، ديه مقرّره ( 100 دينار ) را بپردازد ( اگر چه ذمّه‌اش به كلّ ديه مشغول است ) ؛ ولى اگر قابليّت درمان ملاك باشد ، از همان ابتدا ذمّه جانى به يك صد دينار مشغول مىشود .\r\nجواب : ظاهر ادلّه اين مسأله فعليّت درمان است ؛ بنابراين تا درمان نشده بايد ديه را بدهد .\r\nسؤال 1613 - مطابق مبانى فقهى ، آيا مىشود به جانبازان ( مجروحين جنگ تحميلى ) ديه پرداخت نمود ؟\r\nجواب : ديه در مورد مجروحان جنگى و جانبازان از بيت المال در تاريخ اسلام سابقه ندارد ؛ ولى هرگونه كوششى براى حلّ مشكلات اين عزيزان بجاست .\r\nسؤال 1614 - برخى معتقد به پرداخت غرامت به آسيب‌ديدگان جنگ مىباشند و مبناى غرامت را تشخيص عرف مىدانند . نظر حضرتعالى چيست ؟\r\nجواب : غرامت مانند ديه در تاريخ جنگهاى اسلامى سابقه نداشته است كه از بيت المال بدهند ؛ ولى زندگى آنان بايد تأمين گردد .\r\nسؤال 1615 - از نظر فقهى ، وظيفه كسانى كه در جنگ شركت نكردند ( قاعدين ) ، در قبال اين عزيزان ( مجاهدين ) چيست ؟ آيا دولت مىتواند با وضع قوانين از قاعدين چيزى دريافت داشته و به مصرف مجاهدين برساند ؟\r\nجواب : سزاوار است هم حكومت اسلامى و هم مردمى كه در جنگ شركت\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nنكرده‌اند ، ولى از بركات خونهاى شهيدان و تلاش جانبازان در امن و امان به سر مىبرند ، براى حلّ مشكلات آنها دست به دست هم دهند و در صورت ضرورت حكومت اسلامى مىتواند قوانينى براى اين موضوع وضع كند .\r\nسؤال 1616 - اگر فرض بر پرداخت ديه نباشد ، آيا هزينه‌هاى درمانى اين عزيزان قابل محاسبه هست ؟\r\nجواب : هزينه‌هاى درمانى آنان بايد از بيت المال پرداخت شود .\r\nسؤال 1617 - پزشكى كه جهت كنترل جمعيّت و پيشگيرى از حاملگى اقدام به بستن لوله‌ها مىكند ، و مراجعه‌كننده را عقيم مىسازد و امكان بازگشت نيز غالباً وجود ندارد ؛ آيا ديه‌اى به او تعلّق مىگيرد ؟\r\nجواب : اگر به تقاضاى مراجعه‌كننده بوده باشد ، ديه تعلّق نمىگيرد ، در غير اين صورت طبيب بايد ارش بدهد .\r\nسؤال 1618 - وطى زوجه از دُبر چه حكمى دارد ؟ اگر اين عمل سبب ايجاد جراحت در موضع مذكور گردد ، آيا ديه يا ارشى تعلّق مىگيرد ؟\r\nجواب : اين كار بدون رضايت زوجه حرام است ، و با رضايت او نيز كراهت شديد دارد و اگر موجب آسيبى شود ، ديه تعلّق مىگيرد .\r\n\r\nديه مو\r\nسؤال 1619 - در كتابهاى علمى نوشته شده كه تمام سطح بدن را مو پوشانيده است . با توجّه به اين مطلب كه فقط كف دستها و پاها و روى ناخنها مو ندارد ، آيا قطع هر نوع مويى كه روى بدن وجود دارد ، موجب پرداخت ديه است ؟\r\nجواب : اگر مانند ابروها و محاسن و موى سر ، در آن جايى كه انسان علاقه به نگهداشتن آن دارد بوده باشد ، ديه يا ارش دارد .\r\nسؤال 1620 - آيا كيفيّت موى بدن در پرداخت ديه مو تأثير دارد ؟ مثلًا اگر مويى\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nباشد كه زايد است ، يا مويى باشد كه ريشه‌اش ضعيف است ، يا مويى باشد كه به شكل مصنوعى در بدن كاشته‌اند ، آيا كندن اين طور موها ديه دارد ؟\r\nجواب : موهاى زايد و مصنوعى ديه ندارد ، هرچند كندن آن بدون اجازه صاحبش حرام است و خسارت موى مصنوعى و كشت آن را بايد بدهد .\r\nسؤال 1621 - اگر كسى موى بدن شخص ديگرى را به شكلى قطع كند كه مو از ريشه قطع نشود ؛ بلكه ريشه مو سالم باشد ، آيا مقدار مويى كه قطع شده ديه دارد ؟\r\nجواب : اگر مانند ابروها و محاسن و موى سر ، در آن جايى كه انسان معمولًا علاقه به نگهداشتن آنها دارد بوده باشد ، ارش دارد .\r\n\r\nديه چشم\r\nسؤال 1622 - فردى در نزاع ، يك چشم طرف مقابل را معيوب مىكند ؛ ولى در اثر مداوا و بسترى شدن در بيمارستان ، چشم او خوب مىشود ، از طرفى دادگاه بيش از دو ميليون تومان ديه مقرّر نموده است . با توجّه به اين كه چشم خوب شده ، دريافت اين ديه از لحاظ شرعى چه صورتى دارد ؟\r\nجواب : از حكمى كه دادگاه داده اطّلاعى نداريم ؛ امّا به هر حال هر آسيبى ، هرچند بعداً معالجه شود ، ديه دارد .\r\n\r\nديه بينى\r\nسؤال 1623 - لطفاً به دو سؤال ذيل پاسخ فرماييد :\r\nالف ) آيا شكستگى استخوان تيغه بينى ديه دارد يا ارش ؟ اگر ديه دارد ، آيا طبق شكستگى استخوان عضوى كه ديه كامل دارد محاسبه مىشود ؟\r\nب ) در تعيين ارش با توجّه به اين كه اكنون غلام و كنيزى جهت برآورد ميزان ارش وجود ندارد ، چگونه بايد عمل كرد ؟\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nجواب : اگر بينى كاملًا ضايع شود ديه كامله دارد و اگر چنين نباشد ارش دارد و منظور از ارش آن است كه مقدار درصد نقص عضو و خرابى آن در نظر گرفته شود و از مجموع كلّ ديه حساب شود . مثلًا اگر نقص عضو 25 % باشد ، 25 درصد ديه عضو به او پرداخته مىشود ، و مقايسه با غلام و كنيز معيار ارش نيست .\r\nسؤال 1624 - اگر در اثر ضربه‌اى قصبه بينى ( قسمت نرم و انعطاف‌پذير داخلى بينى كه در طول استخوان بينى قرار دارد ) از وسط بشكند ، يا از استخوان بينى جدا شود . در صورت بهبود يافتن و يا عدم آن ، ديه‌اش چگونه محاسبه مىشود ؟ آيا مشمول حكم شكستگى استخوان مىشود ؟\r\nجواب : ظاهر اين است كه مشمول ارش مىباشد .\r\n\r\nديه دست\r\nسؤال 1625 - در اثر ايراد جرح عمدى با شىء برنده از طرف متّهم ، دست راست مجنىٌ عليه از ناحيه مچ دچار جراحت از نوع متلاحمه گرديده كه طبق نظر پزشك قانونى به علّت آسيب اعصاب و عروق و رباطهاى دست راست در ناحيه مچ ، دست شاكى به ميزان 50 % دچار نقص عضو شديد حركتى گرديده است . نحوه تعيين ديه و ميزان آن چگونه خواهد بود ؟\r\nجواب : احتياط واجب آن است كه علاوه بر پرداخت ديه جراحت ، ديه شلل عضو را هم به نسبتى كه اهل خبره مورد وثوق خبر مىدهند بپردازد .\r\nسؤال 1626 - چنانچه به دستها و پاها و يا هر يك از آن جداگانه ، ضربه‌اى وارد شود كه باعث از بين رفتن توانايى آن عضو در انجام وظيفه گردد ، بدون آن كه شكل ظاهر آن عضو تغيير كند ، ديه آن چه مقدار است ؟\r\nجواب : اگر به حال شلل درآيد ، ديه شلل به آن تعلّق مىگيرد .\r\nسؤال 1627 - اگر فردى كه در شركتى مشغول فعّاليّت است و بر اثر سانحه كارى 54\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nاز كف دست راست او قطع گردد :\r\nالف ) ديه آن چقدر است ؟\r\nب ) مقدار و نوع ديه را شخص خسارت‌ديده بايد مشخّص نمايد ، يا شركت خسارت دهنده ؟\r\nجواب : اگر خودش مقصّر بوده و قراردادى با آن مؤسّسه در اين زمينه نداشته ، ديه ندارد ؛ ولى هرگاه علّت اين حادثه آن شركت بوده يا قراردادى ميان شركت و كارگران است كه حوادث ناشى از كار را جبران كنند ، ديه چهار انگشت را بايد بپردازد و نسبت به از بين رفتن مقدارى از كف دست ، مصالحه كنند ، و ديه هر انگشت يك دهم ( 101 ) ديه كامل است .\r\nسؤال 1628 - شخصى با قمه دست مجنىٌّ عليه را از مچ قطع كرده ، به گونه‌اى كه به پوست آويزان شده است ؛ ولى بلافاصله او را به دكتر مىرسانند و دكتر دست مجنىٌّ عليه را پيوند مىزند ، امّا آن دست 75 درصد كارآيى خود را از دست مىدهد ، آيا بر جانى ارش لازم است ، يا ديه قطع دست ؟\r\nجواب : اگر دست كاملًا جدا شده و به پوست آويزان بوده است ديه تعلّق مىگيرد ؛ هرچند بعداً پيوند زده شود و اگر جنايت عمدى باشد قصاص دارد .\r\nسؤال 1629 - لطفاً به دو سؤال زير پاسخ فرماييد :\r\nالف ) پزشكى قانونى در مورد صدمات وارده بر دختر بچّه صغيرى ضمن معاينه در قسمتى از نظريّه خود چنين نوشته است : « صدمه به عصب راديال دست چپ كه باعث افتادگى دست چپ شده است » ، در خصوص صدمه عصب راديال كه از ناحيه بازو بوده است مبلغ هشتصد و سى و پنج هزار تومان ارش تعيين گرديده است ، خواستم از حضرتعالى استفتا كنم در مورد افتادگى دست چپ كه تحت كنترل شخص صدمه ديده نيست ، آيا تعيين ديه لازم است يا ارش ؟\r\nجواب : در مورد ديه از كارافتادگى ، ديه آن ، دو ثلث ديه همان عضو است .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nب ) در مورد صدمات وارده در دو مورد 61 ديه كامل و 1002 ديه كامل براى صدمات وارده تعيين گرديده و جمعاً مبلغ يك ميليون و دويست و سى و پنج هزار تومان ارش تعيين گرديده است ، در خصوص اين كه اگر ديه صدمات وارده به زن از 31 ديه كامل بيشتر شود ، نصف آن قابل پرداخت است . آيا در مورد ارش هم اين مسأله صادق است ؟\r\nجواب : تفاوتى ميان ديه و ارش در اين قسمت نيست .\r\n\r\nديه پاها\r\nسؤال 1630 - پسر بچّه‌اى يازده‌ساله در اثر تصادف با ماشين مجروح گرديده است ، موارد جراحت به شرح زير مىباشد :\r\nالف ) پوست و گوشت قسمت زيادى از ماهيچه ساق پا و ران مجروح و له گرديده است ( در حدّى كه گوشتهاى جدا شده از پا به زمين ريخته است ) .\r\nب ) كاسه زانو و مفصل هر دو قطعه‌قطعه شده است .\r\nج ) بعضى از اعصاب و رگهاى زير زانو و ماهيچه‌ها كه در سلامت و حركت پا نقش دارند در حدّ پاره شدن رسيده است .\r\nد ) صفحه رشد كه از سنين كودكى تا 18 سالگى باعث قد كشيدن و رشد استخوان ساق پا و ران مىشود از بين رفته ، در نتيجه اين پا كوتاه مىماند و پاى ديگر به رشد طبيعى خود ادامه مىدهد .\r\nنهايتاً پس از جرّاحيهاى مكرّر و پيوندهاى لازم پاى مصدوم كج و كوتاه و زانويش بىحركت و مقدارى خميده مانده كه طبق نظريّه پزشكى قانونى در مجموع و در شرايط فعلى 65 % نقص عضو ( نسبت به ارزش عضوى ) ايجاد شده است . خواهشمند است مقدار ديه و يا ارش را كه شخص ضارب و مقصّر نسبت به موارد فوق بايد بپردازد بيان فرماييد . در ضمن جهت ترميم گوشت و پوست پاى مصدوم از پاى\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nديگرش گوشت و پوست برداشته و پيوند زده‌اند ، آيا پاى سالم هم كه تكّه‌بردارى شده و اثراتش باقى است ارش دارد ؟\r\nجواب : به نسبت خسارتى كه بر پا وارد شده از مجموع ديه پا ، ارش بايد پرداخته شود و احتياط اين است كه ارش نقصى كه بر عضو ديگر براى ترميم اين عضو وارد مىشود نيز پرداخته شود ، به اضافه هزينه درمان .\r\nسؤال 1631 - اگر استخوان كشكك زانو توسّط جانى بشكند ، آيا ارش دارد يا ديه ؟ در صورتى كه ديه داشته باشد ، مقدار آن چقدر است ؟\r\nجواب : ديه آن يك صد دينار است ( 75 مثقال طلا ) .\r\n\r\nديه دندان\r\nسؤال 1632 - اگر در اثر ضربه ، تاج دندان دچار شكستگى شده باشد مشمول ديه كامل است ؛ ولى با توجّه به اين كه در حال حاضر با معالجه ريشه دندان و گذاشتن تاج مصنوعى ، ظاهراً درمان مىشود ، چه حكمى دارد ؟\r\nجواب : احتياط آن است كه طرفين مصالحه به ارش كنند .\r\nسؤال 1633 - كشيدن دندان ( چه سالم ، چه معيوب و يا دندانى كه بر اثر بيمارى لق شده است ) ، ديه دارد يا خير ؟ اگر دارد ، به عهده كيست ؟\r\nجواب : اگر به اجازه صاحب دندان و براى معالجه باشد ديه‌اى ندارد ، ولى اگر دندان سالم را اشتباهاً بكشد ، ضامن است .\r\nسؤال 1634 - دندانهايى به علّت بيمارى لثه دچار سستى است و در اثر كوچكترين ضربه از دهان بيرون مىافتد ، اگر اصابت ضربه از سوى فردى باعث كنده شدن چنين دندانى شود ، ديه به آن تعلّق مىگيرد ؟ آيا ديه اين گونه دندانها به مقدار ديه دندان سالم و طبيعى است ؟\r\nجواب : اگر دندان براى غذا خوردن و سخن گفتن قابل استفاده است ، ديه\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nدندان صحيح به آن تعلّق مىگيرد . در غير اين صورت نسبت به كارايى آن ارش دارد .\r\nسؤال 1635 - دندانهايى كه در اثر ضربه سياه مىشوند و مشمول ديه مىباشند ، در حال حاضر با معالجه ريشه دندان و سفيد كردن آن ، ظاهراً شبيه دندان طبيعى مىگردد . آيا در اين صورت ديه كامله تعلّق مىگيرد ؟\r\nجواب : ديه آن 32 ديه دندان سالم است .\r\nسؤال 1636 - بعضى افراد بيش از 28 دندان دارند . در اين صورت اگر كسى 28 عدد آن را عمداً از بين ببرد ، آيا عدد 28 موضوعيّت دارد و ديه كامل دارد ، يا به نسبت دندانهاى شكسته شده و دندانهاى مانده ديه تعيين مىگردد ؟\r\nجواب : چنانچه دندانهاى طبيعى او بيش از 28 عدد باشد احتياط آن است كه نسبت به از بين بردن 28 دندان بايد ديه بپردازد و نسبت به بقيّه بايد از طريق حكومت و ارش اقدام شود .\r\n\r\nديه شكستگيها\r\nسؤال 1637 - در موارد ايراد صدمه بدنى غير عمدى به مصدومى كه شكستگى استخوان داشته و نهايتاً ايجاد نقص عضوى با نسبتهاى مختلف ، مثلًا 20 ، 40 ، 90 درصد و مانند آن در مجنىٌّ عليه گرديده ، طبق قانون ديات در مورد نقص عضو ايجاد شده مطلقاً يك پنجم ديه همان عضو منظور شده است ، حال آن كه در بعضى موارد نقص عضو خيلى ناچيز بوده و اختلالى در عمل آن عضو ايجاد نمىنمايد و گاهى خيلى زياد بوده و منجر به نقص عضوهاى شديد با درصد بالا مىگردد كه باعث از كارافتادگى نسبى يا دائمى مجنىٌّ عليه مىگردد .\r\nآيا صلاح است كه بر مبناى ديه يك عضو و بر اساس درصد نقص عضو ديه احتساب شود ؟ مثلًا براى نقص عضوى 70 درصدى ، هفتاد درصد ديه آن عضو مقدّر\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nگردد ؟ در صورت عدم صلاحديد جنابعالى در مورد فوق ، آيا جايز مىباشد كه علاوه بر ديه مقدّر مبلغى با تشخيص حاكم شرع به عنوان ارش مازاد بر ديه ( جهت ايجاد نقص عضو حاصله از شكستگى استخوان ) اخذ گردد ؟\r\nجواب : چنانچه عضو مزبور مانند دست بكلّى از كار بيفتد ديه شلل ، كه 32 ديه عضو است ، دارد و اگر بطور كامل نيفتد به همان نسبت از كارافتادگى از اين ديه محسوب مىشود .\r\nسؤال 1638 - چنانچه در اثر ضربه ، چند نقطه از يك استخوان ( مانند استخوان ساق پا ) دچار شكستگى شود بفرماييد :\r\nالف ) آيا هر شكستگى ديه جداگانه دارد ، يا پرداخت يك ديه براى همه آنها كافى است ؟\r\nجواب : هر شكستگى ديه مستقل دارد ؛ مگر آن كه چنان به هم نزديك باشد كه يكى محسوب شود .\r\nب ) در اين فرض آيا ايجاد چند شكستگى در اثر يك يا چند ضربه با هم تفاوت دارد ؟\r\nجواب : تفاوتى نمىكند .\r\nج ) اگر در اثر ضربه ، علاوه بر شكستگى استخوان تكه‌اى از همان استخوان نيز جدا شود ، آيا براى جدا شدن استخوان ديه شكستگى استخوان بايد پرداخته شود ، يا حكم ديگرى دارد ؟\r\nجواب : براى جدا شدن قسمتى از استخوان بايد ارش بپردازد .\r\nسؤال 1639 - با توجّه به اين كه در نحوه تعلّق ديه به استخوانهاى پنج‌گانه دست و پا ، كه در امتداد استخوانهاى انگشت قرار گرفته‌اند و اصطلاحاً به آنها « متاكارپ » گفته مىشود ، ترديد وجود دارد ، و همچنين در كليّه اعضايى كه داراى ديه معيّن شرعى هستند و استخوانهاى متعدّد دارد اين ترديد موجود است ، زيرا فرع فقهى\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nمربوط به موضوع حكم مسأله را بطور كلّى و مطلق و بدون شرح و تفصيل بيان مىكند ، و موادّ قانونى نيز چنين است كه اجمالًا متن مادّه قانونى ( 442 قانون مجازات اسلامى ) به شرح ذيل آورده مىشود « ديه شكستن استخوان هر عضوى كه براى آن عضو ديه معيّن است خمس آن مىباشد و اگر معالجه شود و بدون عيب گردد ديه آن 54 شكستن آن است و . . . » اكنون با توجّه به مراتب فوق اين سؤال پيش مىآيد كه در مواردى كه واقعاً استخوان عضو ، مثل دست و پا متعدّد است ( منظور كف دست و پا مىباشد ) ديه مذكور به پنج قسمت تقسيم مىشود ، يا هر يك از آنها كه بشكند ، و لو اين كه بقيّه سالم باشند ، كلّ ديه ياد شده تعلّق مىگيرد ؟ مثلًا در ساعد دست و ساق پا كه دو استخوان « درشت‌نى و نازك‌نى » وجود دارد مسأله از چه قرار است ؟\r\nجواب : ظاهر ادلّه آن است كه ديه تقسيم بر استخوانها مىشود ، بنابراين هر كدام از استخوانها بخشى از ديه را به خود اختصاص مىدهد .\r\nسؤال 1640 - ديه شكستگى ستون فقرات در مواردى ديه كامله و در مواردى هم صد دينار است ، حال اگر ستون فقرات با ضربه واحد و يا ضربات متعدّد در يك زمان عرفى و يا در زمانهاى متفاوت ، مثلًا از دو جا شكسته شود يك ديه تعلق مىگيرد ، يا دو ديه ، يا يك ديه و ارش تعلّق مىگيرد ؟\r\nجواب : ظاهر اين است كه هر كدام از شكستگيها ديه خود را دارد .\r\nسؤال 1641 - با توجّه به اين كه در فقه و كتب مربوطه از جمله جواهر و لمعه و تحرير الوسيله ديه قطع لحيين مشخّص شده ، و در تعريف لحيين آورده‌اند « هما العظمان اللذان متلقاهما الذقن و يتصل طرف كل واحد منهما بالاذن من جانبى الوجه ، و عليهما نبات الاسنان السفلى » و از طرفى در لغت فارسى و عرب ، انسان داراى 2 فك ( آرواره ) پايين و بالا مىباشد ، و لحيين بر اساس تعريف مذكور فقط شامل فكّ پايين مىشود ، حال در هر يك از فروض 1 - قلع 2 - شكستن فكّ بالا ( قطع نظر از\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nدندانهاى بالا ) ديه مربوطه چگونه محاسبه مىشود و آيا فرض اوّل مشمول ارش و فرض دوّم داخل در هاشمه مىباشد ؟\r\nجواب : فكّ بالا جزئى از استخوان صورت است و چنانچه آن را بشكنند احكام شكستن استخوان بر آن جارى مىشود ؛ و كارى به لحيين ندارد .\r\nسؤال 1642 - در شكستگىهاى استخوان اعضاى زن معيار يك پنجم ديه خود زن هست ، يا ديه كامل مرد ، با لحاظ اين كه ميزان ديات اعضا متفاوت مىباشد ؟\r\nجواب : ديه مرد و زن در اين مورد يكسان است .\r\n\r\nشجاج و جراح\r\nسؤال 1643 - تعاريف موارد زير از نظر فقه چيست ؟ ( تا بتوان مشابه پزشكى آن را ارائه كرد ) :\r\nالف ) حارصه . ب ) داميه . ج ) متلاحمه . د ) سمحاق . ه - ) موضحه . و ) هاشمه . ز ) مأمومه . ح ) دامغه . ط ) منقّله . ى ) جائفه .\r\nجواب : الف ) حارصه ، جراحتى است كه پوست بدن را مىشكافد و به گوشت نمىرسد .\r\nب ) داميه ، آن است كه علاوه بر شكافتن پوست ، خون جارى شود ؛ يعنى كمى در گوشت وارد گردد .\r\nج ) متلاحمه ، جراحتى است كه به مقدار قابل توجّهى در گوشت فرو مىرود ؛ ولى به پوست استخوان نمىرسد .\r\nد ) سمحاق ، ضربه‌اى است كه گوشت را پاره مىكند و به پوست نازكى كه استخوان را پوشانيده است مىرسد ؛ ولى آن را پاره نمىكند .\r\nه - ) موضحه ، جراحتى است كه سفيدى استخوان در آن نمايان مىشود ، و پوست آن پاره مىشود .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nو ) هاشمه ، ضربه‌اى است كه استخوان را مىشكند ، خواه توأم با جراحتى باشد يا نباشد .\r\nز ) مأمومه ، ضربه‌اى است كه استخوان سر را مىشكند و به مغز سر مىرسد ؛ ولى پوسته‌اى كه روى مغز قرار دارد پاره نمىشود .\r\nح ) دامغه ، فراتر از مأمومه است و آن ضربه‌اى است كه جمجمه را شكاف مىدهد و به مغز مىرسد .\r\nط ) منقّله ، ضربه‌اى است كه سبب جابه‌جايى استخوانها مىشود .\r\nى ) جائفه ، جراحتى است كه به جوف بدن ، مانند شكم يا سينه يا پشت يا پهلوها ، مىرسد .\r\nسؤال 1644 - شخصى به وسيله بيل ضربه‌اى بر سر كسى زده كه استخوان جمجمه را شكسته و مغز را مورد اصابت قرار داده است ، پس از شش ماه طبق نظر پزشكان كميسيون پزشكى مضروب دچار عوارض سردرد ، سرگيجه ، فراموشكارى و نقص عضو به ميزان ده درصد شده است لطفاً در اين مورد به سؤالات زير پاسخ فرماييد :\r\nالف ) آيا اين ضربه قابل قصاص است ؟\r\nجواب : اين ضربه قابل قصاص نيست .\r\nب ) اگر نباشد ديه آن كه طبق نظر پزشكان « مأمومه » است و نيز عوارض و نقص عضو ده درصدى چقدر است ؟\r\nجواب : ديه اين ضربه ثلث ديه قتل است و نسبت به نقص عضو ديه ندارد ؛ امّا حالت فراموشكارى به مقدارى كه حاصل شده است ، ارش دارد ؛ يعنى آن را به كلّ ديه عقل و هوشيارى كه ديه كامل است مىسنجند و به همان نسبت بايد ديه بپردازند .\r\nسؤال 1645 - آيا مورد منقّله ( جراحتى كه درمان آن جز با جابه‌جا كردن استخوان ميسّر نمىباشد ) فقط اختصاص به ديه جراحات سر و صورت دارد ، يا در ساير\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nاعضاى بدن هم جارى است ؟\r\nجواب : فرقى ميان اعضاى بدن نيست ، در هر مورد پانزده درصد ديه عضو است .\r\nسؤال 1646 - در مورد جراحت جائفه كه موجب فلج نيز مىگردد ، دادگاه بايد ديه كدام يك از صدمات را تعيين نمايد ؟ ديه جائفه يا فلج ، يا هر دو را ؟\r\nجواب : بايد هر دو ديه پرداخت شود .\r\nسؤال 1647 - اگر يكى از جراحتهاى حارصه ، داميه و مانند آن در كف دست واقع شود ارش دارد ، يا نسبت به ديه دست محاسبه مىشود ؟\r\nجواب : ظاهر اين است كه بايد ارش داده شود .\r\nسؤال 1648 - همانطور كه استحضار داريد ديه جراحات وارده بر سر و صورت با توجّه به نوع جراحت متفاوت است و ديه مقرّره در هر مورد در قانون مجازات اسلامى پيش‌بينى شده است ؛ مثلًا ديه حارصه ( خراش پوست بدون آن كه خون جارى شود ) يك شتر و ديه موضحه ( جراحتى كه از گوشت بگذرد و پوست نازك روى استخوان را كنار زده و استخوان را آشكار كند ) پنج شتر ، و هكذا . . . با توجّه به قبول اين واقعيّت كه ارش زمانى تعيين مىگردد كه براى جراحت و غيره شارع مقدّس ديه‌اى پيش‌بينى نكرده باشد ، سؤال حقير اين است : در صورتى كه جراحتى ( از هر نوع ) بر صورت كسى وارد گردد و جراحت التيام يابد ، ولى اثر جراحت بر روى پوست صورت مجنىٌّ عليه باقى بماند ( به نحوى كه هر كس ببيند متوجّه آن اثر گردد ) و از طرف ديگر نوعى نقص زيبايى ايجاد نمايد ، آيا در چنين حالتى حاكم شرع مىتواند علاوه بر ديه مقرّره ، ضارب را به پرداخت مبلغى به عنوان ارش ( تحت عنوان نقص زيبايى ) نيز محكوم نمايد ؟\r\nجواب : ظاهر ادلّه شرع اين است كه ديه براى جبران همه اين امور است و چيز اضافى لازم نيست ؛ ولى اگر مجنىٌّ عليه مجبور شود هزينه‌هايى براى رفع نقايص\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nظاهرى متحمّل شود كه در عرف آن را ضرورى بدانند و اين هزينه‌ها از ديه زيادتر باشد مىتواند مقدار اضافى را نيز از جانى بگيرد ، اضافه بر اين اگر نقص زيبايى شديد باشد احتياط دادن ارش است .\r\nسؤال 1649 - طفلى صورت طفلى ديگر را با سنگ مجروح كرده است و زخم هم بنابر تشخيص پزشك قانونى « داميه » است و ديه هم دو شتر است . سؤال اين است كه آيا اين ديه را ولىّ طفل مىتواند اسقاط كند ؟\r\nجواب : ولى نمىتواند ديه طفل را اسقاط كند ؛ مگر اين كه مصلحت مهمّى براى طفل داشته باشد .\r\nسؤال 1650 - متّهم اقرار مىكند كه يك سيلى به شاكى زده است ، لكن مشخّص نيست كه ضربه وارده موجب تغيير رنگ پوست شده يا خير ؟ يا تغيير ايجاد شده چه مقدار مىباشد ، در اين فرض چه بايد كرد ؟\r\nجواب : بايد به حدّ اقل ديه كه جنبه قطعى دارد قناعت شود .\r\nسؤال 1651 - اگر كسى به خود ضرر و زيانى وارد كند ( منظور تغيير رنگ پوست و خراشيدگى آن است ) ، ديه آن چگونه است و چه كسى بايد بپردازد ؟\r\nجواب : وارد كردن ضرر و زيان به خود ديه ندارد ؛ هرچند در بسيارى از موارد گناه است .\r\n\r\nتغليظ ديه\r\nسؤال 1652 - درباره تغليظ ديه در ماه‌هاى حرام بفرماييد :\r\nالف ) آيا تغليظ ديه مختصّ قتل عمد است ، يا شامل قتل شبه عمد و خطاى محض نيز مىشود ؟\r\nجواب : تفاوتى نمىكند ؛ هرچند بهتر است كه در ديه خطا و شبه عمد نسبت به زايد مصالحه كنند .\r\nب ) آيا حكم مذكور مختصّ مسلمين است ، يا شامل اهل كتاب نيز مىگردد ؟\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nجواب : احتياط آن است كه در مورد اهل كتاب نيز ديه با تغليظ پرداخت شود .\r\nج ) آيا جهل قاتل به حكم يا موضوع ، در تغليظ ديه تأثيرى دارد ؟\r\nجواب : تأثيرى ندارد .\r\nسؤال 1653 - مردى ، زنى را كشته است . اولياى دم براى قصاص بايد اوّل نصف ديه يك مرد را به او بپردازند ، حال اگر اين قتل در ماه حرام اتّفاق افتاده باشد ، با توجّه به حكم تغليظ ديه ، آيا بايد نصف ديه يك مرد در ماه حرام را به وى بپردازند ، يا نصف ديه يك مرد در غير ماه حرام ؟\r\nجواب : بايد نصف ديه عادّى معمولى يك مرد را بپردازند .\r\n\r\nديه جنين\r\nسؤال 1654 - زن حامله‌اى در اثر تصادف غير عمدى كشته مىشود و جنين او هم مىميرد ، آيا قاتل بايد ديه هر دو را پرداخت نمايد ؟\r\nجواب : آرى بايد ديه هر دو را بدهد .\r\nسؤال 1655 - در صورتى كه جنين سقط شده دوقلو يا بيشتر باشد ، ديه چگونه پرداخت مىشود ؟ به اندازه يك جنين ، يا هر تعداد كه باشد ؟\r\nجواب : به هر تعدادى كه باشد ديه تعلّق مىگيرد ؛ ( هر كدام يك ديه ) .\r\nسؤال 1656 - لطفاً به سؤالات زير پاسخ فرماييد :\r\nالف ) با توجّه به پيشرفت علم طب در لقاح خارج رحمى ( آى - وى - اف ) چنانچه كلّ دوره 9 ماهه قبل از تولّد در محيط آزمايشگاهى طى شود ، آيا زمان حلول روح به اين جنين با حلول روح به جنين در شكم مادر متفاوت است ؟\r\nجواب : بايد آن آزمايشها جواب اين سؤال‌ها را بدهد كه آيا در چهارماهگى حسّ و حركت كه نشانه حلول روح است در جنين حاصل مىشود يا نه ؟ ممكن است يكسان يا متفاوت باشد .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nب ) چنانچه سلّولهاى مورد نياز متعلّق به مرد و يا زن يا هر دو جهت تشكيل نطفه از بانك مربوطه ، كه بعضاً از افراد ناشناس تهيّه مىشود باشد ، آيا چنين جنينى حلال زاده است ؟\r\nجواب : تنها فرزندانى كه از نطفه زن و شوهر عقدى حاصل مىشوند حلال‌زاده هستند و بقيّه در حكم حلال‌زاده نيستند و تركيب دو نطفه اجنبى جايز نيست .\r\nج ) آيا سقط چنين جنينى ديه دارد ؟\r\nجواب : ساقط كردن آن جايز نيست .\r\nسؤال 1657 - خانمى بر اثر تجاوز جنسى حامله شده ، و اين مسأله فشار روحى سختى را بر او وارد مىكند ، آيا سقط جنين در اين فرض جايز است ؟\r\nجواب : سقط جنين جايز نيست ؛ مگر اين كه نگهدارى آن جنين مايه بيمارى شديد مادر و كسالت روانى او گردد ، كه در اين صورت مىتوان به حاملگى او پايان داد ؛ مشروط بر اين كه جنين در ماه‌هاى اوّليه باشد .\r\nسؤال 1658 - دخترى ( نعوذ باللّه ) از زنا حامله شده است ، براى حفظ آبرو جنين را ( كه پسرى 7 ماهه بوده ) با همكارى و رضايت خودش سقط كرده‌اند ، ديه اين جنين چه مقدار است ؟ و به چه كسى مىرسد ؟\r\nجواب : چنانچه او دارو خورده و خودش سقط كرده ديه را خودش بايد بپردازد ، و اگر طبيب عهده‌دار اين كار بوده ديه بر عهده اوست ، و ديه آن بنابر احتياط واجب ديه بچّه حلال‌زاده است ؛ اگر پسر بوده ديه كامله و اگر دختر بوده نصف ديه كامله مىباشد . و ديه را در اينجا بايد به حاكم شرع داد تا در مصالح مسلمين صرف كند و در هر صورت مرتكب گناه شده است .\r\nسؤال 1659 - دخترى ( نعوذ باللّه ) از زنا حامله شده و حمل او پسرى 7 ماهه بود . براى حفظ آبرو ، يك نفر از بستگان دختر به همراه مادربزرگش و يك نفر از بستگان\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nآن پسر ، كه دختر مدّعى بود حمل از طرف اوست ، به همراه شخص ديگرى كه رانندگى ماشين آنها را به عهده داشت ، آن دختر را پيش طبيب مىبرند و آن طبيب با رضايت دختر ، بچه را سقط مىكند ، خواهشمندم بفرماييد شرعاً چه كسى بايد ديه را بپردازد ؟ همچنين مجازات آن چهار نفرى كه دختر را نزد طبيب بردند چيست ؟\r\nجواب : ساقط كردن ولد الزّنا جايز نيست و در فرض مسأله ديه بر عهده طبيب است و كسانى كه در اين كار معاونت كرده‌اند در برابر ديه مسئول نيستند ؛ ولى چون معاونت در حرام كرده‌اند تعزير مىشوند .\r\n\r\nعفو از ديه\r\nسؤال 1660 - دوستم پيشنهاد كرد با هم به شكار برويم ، هوا بارانى و زمين را گرد و غبار گرفته بود . دوش به دوش هم مىرفتيم كه در بالاى كوه شبحى ديده شد . دوستم محمّد گفت : « عقاب است ، آن را بزن » نشانه‌گيرى كردم و آن را زدم ، عقاب ناپديد شد . بعد از تيراندازى در پايين كوه نشستم و محمّد رفت تا لاشه آن را بياورد . بعد از صعود به بالاى كوه ، مرا صدا زد . رفتم ، ديدم شخصى به نام محمّد حسين آنجا افتاده و بر اثر اصابت تير دار فانى را وداع گفته است ، مادر مقتول سهم ديه خود را به ما بخشيد ؛ ولى سهم همسر مقتول و دو پسرش را به حكم شرع محوّل نموده است . بعد از مدّتى مادر مقتول به وسوسه اهالى منطقه ، دوباره سهم خود را ادّعا كرد .\r\nالف ) آيا مادر مقتول مىتواند دوباره سهم خود را مطالبه كند ؟\r\nجواب : بعد از بخشيدن ، حقّ بازگشت ندارد .\r\nب ) آيا قاتل قصاص مىشود ، يا بايد خونبها بدهد ؟\r\nجواب : در فرض مسأله جاى قصاص نيست ؛ بلكه بايد ديه پرداخت شود و ديه بر عهده قاتل است .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nج ) آيا دوستم محمّد كه مرا به شكار برد و دستور تيراندازى داد ، در دادن اين ديه ، يا خونبها شريك است ؟\r\nجواب : او مسئوليّتى ندارد و در ديه شريك نيست .\r\n\r\nعاقله\r\nسؤال 1661 - عاقله چيست و در موارد پزشكى چگونه قابل تعميم و تطبيق است ؟ ( مواردى كه عامل ، پزشك و كادر پزشكى مىباشند و قبلًا برائت از مريض و كسان او نطلبيده‌اند ) .\r\nجواب : عاقله ، نزديكان هر كس از طرف پدر مىباشند ، و شامل برادران ، عموها و پسرعموها مىشود و احتياط اين است كه پدر و فرزندان شخص نيز در آن شركت كنند ، و ديه قتل خطا را در ميان خود تقسيم كنند تا پرداختن آن آسان شود ، و شامل هر كسى مىشود كه مرتكب قتل خطا گردد .\r\nسؤال 1662 - در صورت استنكاف عاقله از پرداخت ديه ، آيا مىتوان عاقله را حبس كرد ؟ آيا مىتوان عاقله را به عنوان متّهم دستگير و براى آنها قرار صادر كرد تا از فرار آنها جلوگيرى شود ؟\r\nجواب : ديه مانند ساير ديون است ؛ اگر بدهكار توانايى دارد و حاضر به پرداخت نيست مىتوان او را زندانى كرد ؛ ولى در صورت عدم توانايى بايد به او مهلت داد .\r\nسؤال 1663 - اگر عاقله جانى ديوانه باشد ، آيا مىتوان از طريق دادگاه ديه را از مال او برداشت نمود ؟\r\nجواب : جايز نيست .\r\nسؤال 1664 - هرگاه نابالغى متّهم به قتل عمدى ، يا جرح عمدى مادون قتل و ما فوق موضحه گردد ، و پس از بلوغ اقرار و اعتراف نمايد و با اقرار جرم او ثابت گردد ،\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nآيا ديه بر عاقله است ؟ يا چون اقرار نموده ، بر عهده خود اوست ؟ در اين خصوص تعقيب قبل از بلوغ و اقرار بعد از بلوغ ، يا تعقيب بعد از بلوغ و اقرار قبل از بلوغ تفاوتى در حكم ايجاد مىكند ؟ و نيز بين مميّز و غير مميّز ، مراهق و غير مراهق فرق است ؟\r\nجواب : در مواردى كه ديه بر عاقله است ، اقرار بعد از بلوغ اثرى ندارد ، نه نسبت به عاقله ؛ چون اقرار بر ضدّ آنهاست و نه نسبت به خودش ؛ چون فرض بر اين است كه جنايت مزبور ديه‌اش بر او نيست ؛ ولى در مواردى كه ديه بر شخص جانى است ( يعنى مادون الموضحه ) اقرار مزبور مؤثّر است و فرقى بين مميّز و غير مميّز و مراهق و غير مراهق نيست .\r\n\r\nنحوه پرداخت ديه\r\nسؤال 1665 - به سؤالات زير پاسخ دهيد :\r\nالف ) شخصى مرتكب قتل شبه عمد شده و يك سال و چند ماه است كه در زندان به سر مىبرد ، اختلاف بر سر اين است كه ديه از چه موقع حالّ مىشود ؟ از زمان وقوع جرم ، يا از زمان محكوميّت در دادگاه ؟\r\nب ) آيا با گذشت نصف مدّت زمان اداى ديه ، همين مقدار از ديه نيز حالّ مىشود ؟\r\nجواب : از زمان وقوع جرم حساب مىشود ؛ ولى تا تمام مدّت اقساط نگذرد ديه حالّ نمىشود .\r\nسؤال 1666 - گرچه فتواى مشهور فقهاى بزرگوار ( رضوان اللّه عليهم ) اين است كه قيمت ديه را يوم الادا محاسبه مىنمايند ، ليكن اخيراً مستنداً به نظريّه بعضى از اساتيد و بزرگان عصر حاضر ، شايد به دليل برقرارى يك رويّه و نظم خاص در پرداخت ديه ، قيمت آن را بر مبناى روز صدور و قطعيّت حكم محاسبه مىكنند .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nحال سؤال اين است كه : به نظر مبارك حضرتعالى در پرداخت قيمت ديه معيار يوم الاداست ، يا روز صدور حكم ، يا روز وقوع حادثه ؟\r\nجواب : اگر ديه تبديل به قيمت شود بايد مطابق قيمت يوم الادا باشد ؛ مگر اين كه طرفين توافق به غير آن نمايند .\r\nسؤال 1667 - بر اساس دستور شارع مقدّس ، مهلت پرداخت ديه در قتل و جراحات شبه عمد ( مانند جراحات يا تلفات ناشى از تصادفات رانندگى ) دو سال مىباشد . آيا تقاضاى اعسار جانى قبل از انقضاى مهلت مقرّر ، مسموع مىباشد ؟\r\nجواب : قبل از مدّت مقرّر نيازى به تقاضاى اعسار نيست . اگر اين تقاضا مطرح شود ، نسبت به بعد از آن مؤثّر خواهد بود . ضمناً در مورد ديه اعضا ، در صورتى كه زياد نباشد ، احتياط واجب آن است كه فوراً پرداخت شود ؛ ولى اگر زياد باشد ( حدود يك سوّم ديه يا بيشتر ) ، زمان‌بندى فوق در آن جارى است .\r\nسؤال 1668 - زيد در سال 1371 به علّت بىاحتياطى در رانندگى ، در ماه حرام مرتكب قتل شبه عمد شده است . پرونده‌اى در دادگسترى تشكيل و با آن كه در همان زمان آماده رسيدگى و صدور حكم بوده ، به علّت اشتباه يا سهل‌انگارى كارمندان دادگسترى ، بدون صدور حكم بايگانى شده است . در اثر پيگيرى زيد ( متّهم ) در سال 1376 پرونده پيدا شده و در سال 1377 از طرف دادگاه حكم به پرداخت ديه و ثلث آن صادر شده است . آيا زيد ( محكومٌ عليه ) شرعاً بايستى ديه مقرّره را بر مبناى نرخ دو سال بعد از تاريخ فوت متوفّى بپردازد ، يا به نرخ زمان بعد از صدور حكم ؟\r\nجواب : بايد طبق قيمت روز بپردازد ؛ ولى چنانچه مسئولان دادگسترى سبب ضرر و زيان او شده‌اند ، آنها ضامن تفاوت مىباشند .\r\n\r\nموارد پرداخت ديه از بيت المال\r\nسؤال 1669 - لطفاً جواب اين دو سؤال را مرقوم فرماييد :\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nالف ) خانواده مقتول مىخواهد براى قصاص نصف ديه را به قاتل بدهد ، در صورت عدم تمكّن اولياى دم از پرداخت اين مبلغ و درخواست آنان از دستگاه قضايى ، آيا مىتوان آن را از بيت المال پرداخت نمود ؟\r\nجواب : جايز نيست .\r\nب ) مواردى كه عدم قصاص ، عوارض سياسى اجتماعى داشته باشد و به نوعى حكومت بايد حضور يابد ، در صورت عدم تمكّن اولياى دم از پرداختن تفاوت ديه ، آيا مىتوان آن را از بيت المال پرداخت نمود ؟\r\nجواب : با رضايت اولياى دم به قصاص مانعى ندارد .\r\nسؤال 1670 - قاتلى محكوم به پرداخت ديه شده است . پس از پرداخت قسمتى از ديه ، مدّعى اعسار شده و دادگاه قاتل را معسر شناخته و بقيّه ديه را بر عهده بيت المال گذاشته است ؛ سپس ولىّ دم به بيت المال مراجعه كرده و بيت المال به علّت كمبود بودجه فقط حدود نيمى از آنچه را كه بايد پرداخت كند ، پرداخت نموده است . آيا ولىّ دم مىتواند مجدّداً به قاتل مراجعه و بقيّه ديه را مطالبه نمايد ؟\r\nجواب : اگر قاتل صاحب مالى شده است ، ارباب دم مىتوانند به او رجوع كنند .\r\nسؤال 1671 - چنانچه در قتل غير عمدى ناشى از تصادفات رانندگى ، محكومٌ عليه پس از انقضاى مهلت پرداخت ديه ( دو سال ) دادخواست اعسار از پرداخت ديه تقديم دادگاه نمايد و پس از بررسى توسّط محكمه اعسار وى ثابت گردد و چنين احراز گردد كه نامبرده قادر به پرداخت ديه در آتيه هم نخواهد بود و از طرفى اولياى دم متوفّى چند نفر صغير هستند كه از نظر مالى در مضيقه هستند ، آيا مىتوان حكم به پرداخت ديه از بيت المال كرد ؟ در صورتى كه نظر مبارك مثبت باشد ، مستند حكم را اعلام فرماييد .\r\nجواب : بايد ديه او را بيت المال بپردازد و مدرك آن رواياتى است كه تصريح\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nمىكند « لا يبطل دم امرئ مسلم » ؛ بعلاوه مورد بعضى از آن روايات خصوص مورد سؤال است .\r\nسؤال 1672 - چنانچه فرد محكوم به پرداخت ديه فوت نمايد ، و ورثه او قادر به پرداخت ديه مذكور از تركه وى نباشند ، آيا مىتوان آن را از بيت المال پرداخت نمود ؟\r\nجواب : آرى ديه را بايد از بيت المال پرداخت نمود .\r\nسؤال 1673 - بيشتر ورثه مقتول ، قاتلى كه بايستى اعدام شود را عفو كرده‌اند . يك يا چند نفر از ايشان نه حاضر به دادن رضايت هستند ، و نه قادر به پرداخت سهم الدّيه ساير ورثه مىباشند . آيا ورثه مصرّ به قصاص مىتوانند مبلغ لازمه را از بيت المال مطالبه كنند ؟ اگر چنين امرى ممكن نباشد ، آيا قاتل با پرداخت و توديع سهم الدّيه ورثه معترض ، از قصاص معاف خواهد شد ؟\r\nجواب : در فرض مسأله اخذ از بيت المال دليلى ندارد . چنانچه گروهى رضايت دهند و بقيّه امتناع كنند ، قاتل را بايد با وثيقه كافى آزاد كرد تا بقيّه تصميم بگيرند .\r\nسؤال 1674 - درباره قتل شبه عمد اگر قاتل معسر باشد ديه از خويشان نزديك قاتل گرفته مىشود ، با رعايت الاقرب فالاقرب ، و با اعسار خويشان ، نهايتاً بيت المال ديه را پرداخت مىكند . خواهشمند است بيان فرماييد موضوع فوق منحصر به قتل است ، يا شامل غير قتل هم مىشود ؛ مثلًا كسى كه 90 درصد بينايى يك چشم را از دست داده ، يا كلّ بينايى يك چشم را از دست داده و جانى هم معسر است و خويشان و نزديكان او نيز معسر هستند ، آيا ديه از بيت المال پرداخت مىشود ؟\r\nجواب : در غير قتل دليلى بر گرفتن ديه از خويشاوندان يا بيت المال نداريم .\r\n\r\nمسائل متفرّقه ديات\r\nسؤال 1675 - آيا ديه در جزاى اسلامى جريمه محسوب مىشود ، يا نوعى جبران\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nخسارت مادّى وارده از طرف جانى مىباشد ؟\r\nجواب : ظاهر ادلّه اين است كه هر دو جنبه را دارد . هم جنبه جبران خسارت و هم جنبه بازدارنده ؛ به همين دليل يكى از نامهاى ديه ، عقل است ، كه به معناى بازداشتن مىباشد .\r\nسؤال 1676 - شخصى محكوم به پرداخت ديه شده است و فقط مقدارى از آن را داده و يا اصلًا ديه را نداده است . با توجّه به اين كه طبق قانون و نظر آقايان علما ، ديه ، دين نبوده ، بلكه نوعى مجازات است ، اگر اين قاتل فوت كند ، آيا ديه از وى ساقط مىشود ؟ اگر ساقط نمىشود ، نحوه وصول آن چگونه و بر عهده كيست ؟\r\nجواب : ديه هم بدهى است و هم مجازات . بنابراين بعد از فوت قاتل مىتوان ، مانند ساير ديون ، از اموال او برداشت .\r\nسؤال 1677 - چرا در اسلام ديه و ارثيّه زنها نصف مردها مىباشد ؟\r\nجواب : خون زن و مرد مؤمن هر دو محترم است ؛ ولى با توجّه به اين كه ديه جبران خسارت مادّى است و پرواضح است كه خسارت حاصله از فقدان مردان در خانواده غالباً بيشتر از خسارت حاصله از فقدان زنان است شارع مقدّس ديه مردان را دو برابر قرار داده است ، و نظر به اين كه هزينه‌هاى زندگى غالباً بر دوش مردان است نه زنان ، ارثيّه مردان را دو برابر قرار داده است ؛ شرح بيشتر در اين زمينه را در تفسير نمونه ذيل آيه دوازدهم سوره نساء مطالعه فرماييد . « 1 »\r\nسؤال 1678 - شخصى با مراجعه به دادگاه اعلام مىدارد براى خرج زيدى كه بر اثر ضربه به وى مجروح گرديده 000 / 200 تومان خرج دارو و درمان نموده است ، آيا مبلغ فوق را مىتوان از ديه مقرّره كسر نمود ؟\r\nجواب : هرگاه با توافق مجنىٌّ عليه اين كار صورت گرفته است مانعى ندارد .\r\nسؤال 1679 - زن يا دخترى ( نعوذ باللّه ) به ميل خود زنا داده و زناى ايشان در ملأ\r\n\r\n\r\n","description":"","footnote":"\r\n( 1 ) . تفسير نمونه ، جلد 3 ، صفحه 374 .\r\n","page_name":" 579 ","page_number":579},
  {"content":"\r\n\r\nعام افشا مىشود . به خاطر عمل ننگين خود دست به خودكشى مىزند . آيا ديه اين زن و يا دختر به عهده زانى است ؟\r\nجواب : زانى مرتكب گناه بسيار بزرگى شده است ؛ ولى ديه بر عهده او نيست .\r\nسؤال 1680 - كسى خودكشى نموده و علّت آن را شخص خاصّى معرّفى كرده است ؛ مثلًا زنى در يادداشتى كه از خود به جا گذاشته نوشته كه از دست شوهرم خودكشى كرده‌ام ، يا چون فلانى به من بد گفته ، خودكشى نموده‌ام ، آيا در چنين مواردى ديه كسى كه خودكشى نموده به عهده طرف مورد ادّعاى اوست ؟\r\nجواب : خودكشى كار بسيار زشتى است و اگر كسى زمينه آن را فراهم كرده باشد گناه بزرگى مرتكب شده است ؛ ولى ديه‌اى ندارد .\r\nسؤال 1681 - آيا بر قطع جوارح ميّت ديه تعلّق مىگيرد ؟\r\nجواب : آرى ديه دارد .\r\nسؤال 1682 - طبق مادّه 301 قانون مجازات اسلامى و كتاب ديات « ديه زن و مرد يكسان است تا وقتى كه مقدار ديه به ثلث ديه كامل برسد . در آن صورت ديه زن نصف ديه مرد است » . با توجّه به اين كه مخارج و هزينه‌هاى درمانى بين زن و مرد يكسان است ، بلكه در مورد زنان بعضاً بيشتر هم مىشود ( رعايت ظرافت و زيبايى و توجّه ويژه به معالجه كه در آينده دختران و زنان تأثير دارد ) حكم شرع چيست ؟ به عبارتى ديگر ديه زن نصف ديه كامل مرد است ؛ ولى هزينه‌هاى درمان و جبران خسارت وارده ، مساوى و بعضاً بيشتر است . حكم شرعى چيست ؟\r\nجواب : اگر هزينه‌هاى ضرورى بيشتر از ديه باشد ، بايد توسّط جانى پرداخته شود ؛ خواه مرد باشد يا زن .\r\nسؤال 1683 - اگر ديه زن به ثلث ديه كامله نرسد ، امّا مجموع ديه و ارش او به ثلث برسد ، آيا بازهم حاصل جمع ديه و ارش او نصف مىشود ؟ يا اين كه اين تنصيف تنها در صورتى است كه ديه او به ثلث ديه كامله برسد ؟\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nجواب : تفاوتى بين ديه و ارش در اين مسأله نيست و محاسبه مجموع در صورتى صحيح است كه هر دو مربوط به يك جنايت باشد .\r\nسؤال 1684 - به دو سؤال زير پيرامون ارش پاسخ فرماييد :\r\nالف ) آيا ارش مثل ديه مهلت پرداخت دارد يا خير ؟\r\nجواب : در صورتى كه مقدار آن كم باشد ، مهلت ندارد ؛ امّا اگر زياد باشد اگر بيش از ثلث ديه كامله باشد ، يك سوّم ارش در سال اوّل و بقيّه را اگر كمتر از ثلث است در سال دوّم مىپردازند .\r\nب ) اگر ميزان آن به ثلث برسد به نصف تقليل مىيابد يا نه ؟ و آيا اصولًا ارش همان ديه غير معيّن است و طبعاً آثار و خواصّ گوناگون آن را دارد ، يا جبران صدمه و خسارتى است نظير خسارتهاى ديگر ؟\r\nجواب : ارش ديه غير معيّن است و غالب احكام آن را دارد و ارشِ مربوط به زن هرگاه به ثلث ديه كامله برسد به نصف تقليل پيدا مىكند .\r\nسؤال 1685 - آيا تعيين ارش با قاضى است ، يا حاكم شرع ، يا كارشناس خبره و مورد وثوق ( در شرايط فعلى ، كارشناس پزشكى قانونى ) ؟\r\nجواب : تعيين ارش با كارشناس مورد اعتماد و اهل خبره است كه تعيين كند خسارت وارد بر مجنىٌّ عليه چند درصد بوده است . و حكم نه‌ايى را قاضى صادر مىكند .\r\n\r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\n\r\nفصل چهل و نهم : مسائل بانكى\r\nسؤال 1686 - ماهيّت حسابهاى بانكى از نظر اسلام چيست ؟ آيا در بانكها اعتبار و ارزش قراردادى پول به نام اشخاص ثبت و جابه‌جا مىشود ، يا عين اسكناس و اجازه در تصرّف داده مىشود ؟ شكلهاى مختلف حسابهاى بانكى ( جارى ، سپرده ثابت ، مشاركتهاى بانكى و مانند آن ) يكسان است يا متفاوت ؟ حكم سودهاى على الحساب كه در مشاركتهاى بانكى به سپرده‌گذار پرداخت مىشود چيست ؟\r\nجواب : ماهيّت سپرده‌هاى حساب جارى ماهيّت قرض است ؛ و مشروط بر اين است كه به مجرّد مطالبه ادا شود . و ماهيّت سپرده‌هاى درازمدت و كوتاه مدّت نوعى مضاربه يا ساير عقود شرعيّه مانند آن است ، و پرداخت سود على الحساب نوعى وام است كه بعد از ظهور ربح محاسبه مىشود ، و در صورت رعايت ضوابط عقود شرعيّه مانند مضاربه ، سود مذكور اشكالى ندارد .\r\nسؤال 1687 - به نظر حضرتعالى ماهيّت پول چيست ؟\r\nجواب : پول كاغذى ( النّقود الورقيّه ) در آغاز شكل حواله داشته است و پشتوانه ، ملك يا وثيقه‌گيرندگان حواله بوده ، ولى بعداً كه از شكل روز اوّل فاصله گرفت و حتّى پشتوانه نيز به فراموشى سپرده شد و جنبه مال اعتبارى پيدا كرد و پشتوانه آن در حال حاضر در واقع اعتبار و قدرت حكومتهاست و بقيّه تشريفات است و با توجّه به اعتبارى بودن ماليّت ، مشكلى در ماليّت پول كاغذى نيست .\r\nسؤال 1688 - اگر پول مثلى است ، آيا كاهش ارزش آن ضمان دارد ؟ كاهش فاحش چطور ؟ افزايش ارزش چطور ؟\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nجواب : كاهش و افزايش فاحش ضمان‌آور است ؛ به تعبير صحيح‌تر چنانچه كسى به ديگرى مبلغى بدهكار باشد و بعد از گذشت 20 يا 30 سال ( در محيط ما ) بخواهد آن را بپردازد به يقين پرداخت همان مبلغ اداى دين محسوب نمىشود و بايد به قيمت روز پرداخته شود و نرخ تورّم ملاحظه گردد ؛ ولى تغييرهاى غير فاحش تأثيرى ندارد ؛ چرا كه اداى دين محسوب مىشود .\r\nسؤال 1689 - در صور مختلف فوق اگر شرط ضمان شود چه حكمى دارد ؟\r\nجواب : شرط ضمان در اينجا مفهوم صحيحى ندارد ؛ جز اين كه شرط اضافه قيمت كند كه آن هم رباست . اين در صورتى است كه تفاوت غير فاحش باشد ؛ ولى در تفاوت فاحش چنان كه گفته شد نيازى به شرط نيست و چنانچه در بالا گفته شد بايد به قيمت روز محاسبه شود .\r\nسؤال 1690 - آيا در صورت ضمانِ كاهش ارزش پول ، بين قرض ، مهريّه ، مضاربه ، خمس و ساير ديون فرقى هست ؟\r\nجواب : با در نظر گرفتن شرايطى كه قبلًا ذكر شد تفاوتى در ميان اقسام بدهىها نيست .\r\nسؤال 1691 - آيا در اين مسأله بين آنجا كه عامل تورّم دولت باشد ، يا بازار ، و بورس جهانى ، تفاوتى پيش مىآيد ؟ در صورتى كه عامل تورّم ، افزايش تقاضا يا كاهش عرضه و يا افزايش هزينه باشد چه حكمى دارد ؟\r\nجواب : تفاوتى در مسائل مذكور نيست .\r\nسؤال 1692 - بانكهاى معمولى در سپرده‌هاى درازمدّت در ورقه قرارداد سپرده نوشته‌اند كه : « اين پول را فلانى به بانك داده است و بانك را وكيل نموده كه در تجارت غير ربوى استعمال كند و از سود حاصله به صاحب سپرده طبق قانون بانكدارى بدهد » از قراين معلوم مىشود كه بانكها تجارت غير ربايى زياد دارند ، در اين صورت سود اعطايى چه حكمى دارد ؟\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nجواب : چنانچه به مسئولين بانك وكالت داده شود كه آنها اين عقود شرعيّه را رعايت كنند و آنها عمل نمايند ، سود آن حلال است .\r\nسؤال 1693 - چندى پيش سمينارى در قم در مورد پول ، اقتصاد و اسلام برگزار گرديد . بحث در مورد پول كاغذى و پول با ارزش ( طلا و نقره و . . . ) بود كه پول كاغذى به عنوان ارزش قدرت خريد مردم تلقّى شد و اظهار نمودند كه دولت نمىتواند با كاهش ارزش پول موجب كاهش سرمايه مردم گردد و بعضى نتيجه‌هاى مختلفى گرفتند از جمله اين كه :\r\nالف ) سودى كه بانكها به پس‌اندازها مىدهد ، چون موجب جبران كمى از كاهش ارزش پول است ، كه به وسيله دولت ايجاد مىشود ، ربا نيست .\r\nب ) به اين سود كه بانك مىدهد ، چون موجب جبران كمى از كاهش ارزش پول نزد مردم مىگردد ، خمس تعلّق نمىگيرد .\r\nنظر حضرتعالى در دو مورد فوق چيست ؟\r\nجواب : اين گونه بحث‌ها كه در محافل كارشناسان اقتصادى و علماى فن مطرح مىشود ، نمىتواند معيار احكام شرعى گردد ؛ چرا كه احكام شرعى بر محور موضوعاتى كه از عرف مردم گرفته مىشود دور مىزند ، و از آنجا كه در بند اوّل سود تلقّى مىشود ، ربا و حرام است ( مگر اين كه تحت يكى از عقود شرعيّه قرار گيرد ) و در بند دوّم كه آن نيز سود محسوب مىشود ، خمس تعلّق مىگيرد .\r\nسؤال 1694 - جوايز بانكها مشمول چه عنوان فقهى مىباشد ؟\r\nجواب : نوعى هبه بلاعوض براى ايجاد انگيزه سپرده‌گذارى است .\r\nسؤال 1695 - واريز نمودن پول به مقدار معيّن جهت قرعه‌كشى چه حكمى دارد ؟ اگر شرط نكند كه پول را به اين جهت واريز مىكند ، بلكه داعى او اين امر باشد ، تغييرى در حكم ايجاد خواهد شد ؟ اصولًا آيا بين شرط و داعى فرقى هست ؟\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nجواب : اگر شرط كند اشكال دارد ؛ ولى اگر جنبه داعى داشته باشد اشكال ندارد ، و تفاوت اين دو از اينجا روشن مىشود كه شخص سپرده‌گذار براى خود حقّ مطالبه از بانك قائل نباشد .\r\nسؤال 1696 - برخى از دولتهاى كشورهاى اسلامى براى سرمايه‌گذارى در طرحهاى مختلف اقدام به پخش اوراق بهادار مىكنند ، كه قيمت هر برگه همانند اسكناس در آن درج شده است . دولت در ازاى خريد اين برگه بدون هيچ گونه شرط از طرفين دو امتياز به خريدار مىدهد ، اوّل اين كه پول درج شده در آن برگه‌ها براى صاحبان آن محفوظ است .\r\nدوّم اين كه صاحب برگه مىتواند در قرعه‌كشى شركت كند .\r\nالف ) آيا خريد اين اوراق و گرفتن چنين جايزه‌اى جايز است ؟\r\nجواب : در صورتى كه دولت به صورت دلخواه و بدون شرط قبلى ، به قيد قرعه از ملك خودش به تعدادى از صاحبان برگه جايزه بدهد ، مانعى ندارد .\r\nب ) در صورت جواز در فرض اوّل ( چنانچه اكثر فقها آن را جايز دانسته‌اند ) آيا خريدوفروش امتياز دوّم ، كه فقط شركت در قرعه‌كشى است و عرفاً يك امتياز و حق محسوب مىگردد ، يعنى اسقاط حق در مقابل پول جايز است ؟\r\nجواب : خالى از اشكال نيست .\r\nج ) در صورت جواز در مسأله اوّل ، اگر قيمت آن اوراق بهادار در بازار آزاد اضافه گردد و قيمت دولتى آن همان قدر بماند كه در برگه درج شده است ، آيا خريدوفروش آن برگه با قيمت بالاتر جايز است ؟\r\nتوضيح : چون سرمايه اوراق بهادار در طرحهاى مختلف استفاده مىشود ، با توجّه به پيشرفت و توسعه طرح قيمت آن افزوده مىشود ، ولى دولت موظّف به پرداخت همان مقدار مندرج در برگه است ، در حالى كه در بازار آزاد قيمت آن بالاتر از قيمت مندرج مىباشد ، آيا خريدوفروش اين برگه با قيمت بالاتر جايز است ؟\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nجواب : هرگاه اين اوراق بيانگر مشاركت در طرحهايى باشد و سهم خود را در آن طرحها به مبلغ بيشتر يا كمترى بفروشد مانعى ندارد .\r\nسؤال 1697 - دولت پاكستان اوراقى به اسم « پرائز باندز » ، يعنى « اوراق جايزه » ، منتشر مىكند ، بانك مركزى پاكستان اين اوراق را كه به قيمتهاى مختلف مىباشد و شماره‌هاى مختلف دارد ، مىفروشد و براى تعيين برنده ، بعد از مدّت معيّنى قرعه‌كشى مىكند و به برنده جايزه‌اى مىدهد . قيمت اين اوراق هميشه ثابت مىماند ؛ حتّى بعد از قرعه‌كشى . در بعضى از اوقات اين اوراق در معاملات بين مردم به جاى اصل اسكناس مبادله مىشود . لطفاً با توجّه به مقدّمه فوق به سؤالات ذيل پاسخ فرماييد :\r\nالف ) آيا خريد اين اوراق از دولت جايز است ؟\r\nب ) نگهدارى اوراق خريدارى شده چه حكمى دارد ؟\r\nج ) آيا گرفتن اين اوراق به عنوان جايزه در كارهاى ديگر جايز است ؟\r\nد ) استفاده از اين اوراق در معاملات به جاى اصل اسكناس چه حكمى دارد ؟\r\nه - ) بعد از اقدام بر خريدارى ، آيا گرفتن جايزه جايز است ؟\r\nو ) مصرف اين جايزه چه مىباشد ؟\r\nجواب : اين كار همان بخت‌آزمايى است و بخت‌آزمايى حرام و جايزه‌اش نيز حرام مىباشد ؛ ولى اگر آن اوراق با قطع نظر از جايزه مانند اسكناس داراى ارزشى بوده باشد ، معامله روى آن اشكال ندارد .\r\nسؤال 1698 - در كشور تركيّه تورّم اقتصادى در سال به هفتاد درصد مىرسد . با در نظر گرفتن اين تورّم و نزول ارزش لير تركى اگر يك نفر در بانك دولتى مقدارى پول به عنوان سپرده موقّت بگذارد ، بانك طبق مقرّرات خود شصت درصد سود مىدهد ، آيا گرفتن اين سود ، در صورتى كه كمتر از تورّم باشد ، در مقابل تنزّل ارزش پول جايز است ؟ اگر سود بيشتر از تورّم باشد چه صورت دارد ؟\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nجواب : هرگاه بانك اسلامى نباشد اشكالى ندارد . و اگر بانك اسلامى باشد و تورّم بقدرى شديد باشد كه در معاملات مدّت دار روزمرّه مردم نيز محاسبه مىشود گرفتن مقدار تورّم اشكالى ندارد .\r\nسؤال 1699 - در عمليّات بانكى بدون ربا ، در سيستم بانكى جمهورى اسلامى ايران ، اساس كار بر معاملات مجاز و مشروع استوار است . چنانچه شخصى از بانكى تحت عنوان يكى از عقود « مشاركت ، مضاربه ، جعاله ، فروش اقساطى و مانند آن » وجهى در قبال تضمين معتبر يا ترهين ملك و امثال آن به نام تسهيلات بانكى دريافت كند و آن وجه را در راهى غير از آنچه با بانك قرارداد داشته مصرف كند ، آيا مرتكب فعل حرامى شده ، يا آن عمل حلال است ؟ منافعى كه از اين راه به دست مىآورد چه حكمى دارد ؟ به عنوان نمونه فردى براى تعميرات مسكن خود عقد جعاله منعقد مىكند و وجه اعطايى را صرف خريد سهام شركت‌ها ، يا سرمايه‌گذارى در جاى ديگر ، يا خريد اتومبيل ، يا تأمين جهيزيّه فرزند خود مىنمايد . اين كار چه حكمى دارد ؟\r\nجواب : صرف كردن آن وجه در غير مصرف قراردادى جايز نيست و منافع آن اشكال دارد .\r\nسؤال 1700 - در بين فاميل ما صندوق قرض الحسنه اى تشكيل يافته است كه عملكرد آن بدين طريق است : \" هر عضو ماهانه پانصد تومان يا بيشتر پرداخت مىكند ، هرگاه درخواست وام كند با توجّه به ماهانه‌هايى كه پرداخت كرده است 2 يا 3 برابر آن به عنوان وام به او پرداخت مىشود \" حال با توجّه به اين كه ماهانه و وامها هر دو به صورت قرض مشروط است ، آيا حكم ربا بر آن جارى است ؟ چنانچه اين كار بدون هيچ شرطى و با رضايت كامل طرفين صورت پذيرد ، چه حكمى دارد ؟\r\nجواب : اگر اين كار به صورت قرارداد بين آن افراد انجام شود ، اشكال ربا دارد ؛ تنها راه صحّت آن اين است كه قصد همه وام قرض الحسنه باشد ؛ ولى همه\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nآنها اخلاقاً مقرّرات آن صندوق را رعايت كنند ؛ بى آن كه تعهّد شرعى يا قانونى داشته باشند . راه ديگر اين است كه پولها به صورت وام داده نشود ؛ بلكه به صورت هبه باشد ، ولى در واقع هبه معوّضه است كه در مقابل اين هبه ، ديگران هم بموقع هبه خواهند كرد تا دوره كامل تمام شود .\r\nسؤال 1701 - مدّتى است در شهر مقدّس مشهد شركتى تأسيس شده كه اقدام به خريد منازل اشخاص و توسعه اطراف حرم مطهّر مىنمايد ، آنها اعلان نموده‌اند كه اگر فلان مبلغ سهام بخريد در آينده فلان مبلغ به شما خواهيم داد ، برگهاى سهام خود نيز در بازار قابل خريدوفروش است ، با توجّه به اين مقدّمه به سؤال‌هاى زير پاسخ دهيد :\r\nالف ) سودى كه مىدهند چه صورت دارد ؟\r\nجواب : چنانچه طبق عقود شرعيّه ( مضاربه يا مانند آن ) باشد سود پرداختى شركت اشكالى ندارد .\r\nب ) اگر برگه سهام در آينده ترقّى كند ، اضافه مبلغ آن چگونه است ؟\r\nجواب : هرگاه سرمايه شركت تبديل به اموال و اعيانى شده ، خريدوفروش سهام با افزايش و كاهش مانعى ندارد .\r\nسؤال 1702 - جريمه ديركرد با ربا تفاوتهايى دارد ؛ از جمله اين كه در ربا از ابتدا سود تعلّق مىگيرد ، ولى در خسارت تأخير تأديه پس از فرا رسيدن سررسيد و عدم پرداخت اين وجه سود تعلّق مىگيرد و در واقع مجازات ظلمى است كه به بدهكاران مىشود و جبران قسمتى از خسارت وارده مىباشد ؛ چرا كه تورّم در جامعه حدود 20 % است و آنچه در قانون پيش‌بينى شده 12 % مىباشد . با توجّه به تفاوت مذكور جريمه ديركرد چه حكمى دارد ؟\r\nجواب : جريمه ديركرد اگر جنبه تعزير از سوى حكومت اسلامى داشته و به صورت عادلانه باشد ، جايز است . همچنين اگر در عقد جداگانه خارجِ لازمى قيد\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nشده باشد ؛ ولى اگر به معناى سود اجبارى باشد ، حرام است .\r\nسؤال 1703 - بعضى از متّهمين يا طرفين دعوا به دستور دادگاه مبالغى را به عنوان تأمين براى مدّتى در بانك به حساب دولت واريز مىنمايند ، چنانچه بانك از سوى خود سودى به اين وجه سپرده شده پرداخت نمايد ، آيا اين سود متعلّق به سپرده‌گذاران است ، يا اين كه متعلّق به دولت است ؟\r\nجواب : سود متعلّق به صاحبان آن پولهاست .\r\nسؤال 1704 - اگر پس‌انداز را به همراه پول خمس نداده‌اى در بانك مسكن جهت گرفتن وام براى تهيّه مسكن و ازدواج و ادامه تحصيل به صورت حساب پس‌انداز قرار دهيم ، اين وام چه حكمى دارد ؟\r\nجواب : هرگاه وام طبق ضوابط شرعيّه باشد ، اشكال ندارد ؛ ولى پول غير مخمّس را بايد تخميس كنيد .\r\nسؤال 1705 - برخى افراد جهت گرفتن وام از بانكها نياز به پيش‌فاكتور دارند ، بانك طبق قرارداد ، وجه را جهت اين كه وام‌گيرنده مثلًا مواد اوّليّه خريدارى نمايد ، به حساب صادركننده پيش‌فاكتور واريز مىنمايد ؛ ولى متقاضى ، تقاضاى وجه نقد از صادركننده فاكتور مىنمايد و در حقيقت معامله صورى است ، چنين وامى چه حكمى دارد ؟\r\nجواب : جايز نيست .\r\nسؤال 1706 - اعضاى اين شركت كه شغل آنها قالىبافى است درخواست پيش‌فاكتور وام از شركت مىنمايند ، در حالى كه شخص وام‌گيرنده ، قالى نيمه تمام يا تمام شده دارد و يا در آينده مواد اوّليّه تهيّه مىنمايد ( و به نحوى در ارتباط با توليد قالى نقش دارد ) ؛ ولى در حاضر نياز به پول نقد دارد . آيا پرداخت وام به صورت نقد بلامانع است ؟\r\nجواب : بايد طبق قرارداد بانك عمل كند .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nسؤال 1707 - شركت مزبور براى صدور پيش‌فاكتور ، مبلغى را به عنوان هزينه از متقاضى مىگيرد ، آيا اشكالى دارد ؟\r\nجواب : در صورتى كه پول به عنوان حق الزّحمه تنظيمِ پيش‌فاكتور باشد ، اشكالى ندارد .\r\nسؤال 1708 - شركت قالىبافى بايد مبلغ برخى از پيش‌فاكتورها را كه اشخاص از بيرون و به صورت آزاد تهيّه مىكنند ، تأييد نمايد ، براى اين كار هزينه‌اى را از طرف مىگيرد . حكم اين مسأله چيست ؟\r\nجواب : مانعى ندارد ؛ ولى در هر حال انصاف را رعايت كند .\r\nسؤال 1709 - افرادى به قصد گرفتن وام مسكن ، مبلغى پول در بانك قرض‌الحسنه مىگذارند ؛ آيا روايت « كُلُّ قَرْض يَجُرُّ مَنْفَعَةً ، فَهُوَ رِبا » شامل اينجا مىشود ؟\r\nجواب : اگر اين كار به وسيله صندوقهاى قرض‌الحسنه و به نفع عموم انجام شود ، اشكالى ندارد و اگر توسّط مؤسّسات انتفاعى انجام گيرد ، اشكال دارد و حديث « كل قرض يجر منفعة . . . » مربوط به جايى است كه منفعت عايد شخص وام‌دهنده شود .\r\n\r\n","description":"","footnote":"","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\n\r\nفصل پنجاهم : احكام پزشكى\r\n\r\nضمان طبيب\r\nسؤال 1710 - آيا دندانپزشك مىتواند قبل از شروع به كار به بيمار يا ولىّ او بگويد كه نسبت به ضررهاى احتمالى مسئوليّتى را نمىپذيرد ؟ در صورت موافقت بيمار يا ولىّ صغير ، اگر بيمار صدمه‌اى ببيند ، آيا دندانپزشك ضامن مىباشد ؟\r\nجواب : هرگاه قبلًا برائت خود را اعلام دارد و در كار كوتاهى نكند ضامن نيست .\r\nسؤال 1711 - در همه درمانهاى دندانپزشكى كه توسّط دانشجو انجام مىشود ( وظايف آموزشى ) چون كار عملى است ، گاهى باعث خسارت و بعضى اوقات موجب از بين رفتن دندان يا عوارض ديگر مىشود ، در اين صورت چه كسى ضامن مىباشد ؟\r\nجواب : كسى كه مباشر ايجاد نقصان است ضامن است ؛ مگر اين كه قبلًا از طرف مقابل برائت گرفته باشد و در كارهاى خود كوتاهى ننموده باشد .\r\nسؤال 1712 - در علم پزشكى برخى از روشهاى درمانى با گذشت زمان دچار تغييراتى مىشود ، يا بكلّى ارزش خود را از دست مىدهد ، در صورتى كه پزشك به علّت عدم مطالعه از اطّلاعات جديد مطّلع نشود ، آيا مسئول است ؟\r\nجواب : اين مسأله دو حالت دارد : حالت اوّل اين است كه عرف پزشكان ، پزشك را در برابر فرا نگرفتن معلومات جديد مقصّر مىشناسند ، در اين صورت\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nضامن است . حالت دوّم آن است كه فرا گرفتن آن مسائل را وظيفه طبيب نمىدانند ؛ بلكه جزء تكامل علم محسوب مىشود . در اين صورت مسئول نيست .\r\nسؤال 1713 - برخى از افراد عادى ( كه در مسائل پزشكى تخصّصى ندارند ) در امر پزشكى دخالت و قرص ، آمپول يا دارويى را براى مريض توصيه مىنمايند . در صورتى كه اين امر منجر به مرگ يا آسيب جسمى شود ، آيا آنها ضامن هستند ؟\r\nجواب : كار خلافى كرده و مجازات دارد ، ولى ضامن ديه طرف نيست ؛ مگر اين كه شخصاً دارو را به او تزريق كرده يا خورانده باشد .\r\nسؤال 1714 - در مراكز آموزشى ، درمانى و پزشكى دولتى دستياران ، بويژه در سالهاى نخست ، بايد با حضور و راهنمايى اساتيد خود ، اقدام به عمل جرّاحى نمايند . در صورتى كه دستيار با اجازه استاد خود ، يا به اين اميد كه استاد مىگويد : « شما كار را شروع كنيد ، من هم مىرسم » ( ولى استاد حاضر نمىشود ) ، به تنهايى يا با همراهى ساير دستياران ، عمل جرّاحى را به پايان برساند و آسيبى به بيمار وارد شود كه ناشى از عدم حضور استاد است ، مسئول كيست ؟\r\nجواب : دستيار مسئول است ؛ مگر اين كه تخلّف استاد از قول خود سبب اين مشكل شده باشد كه در اين صورت نيز دستيار مقصّر است ؛ ولى مىتواند خسارتى را كه پرداخته از استاد كه او را مغرور ساخته بگيرد .\r\nسؤال 1715 - آيا اقدامات پزشكى طبيب در غير رشته تخصّصى خود كه آگاهى لازم را در آن ندارد ، و باعث تشديد بيمارى يا بروز عارضه‌اى جديد در بيمار مىشود يا منجر به فوت بيمار مىگردد ، موجب ضمان است ؟\r\nجواب : آرى ، موجب ضمان است .\r\nسؤال 1716 - در صورتى كه بيمار يا ولىّ او به پزشكى كه در كارش متخصّص و داناست ، اجازه معالجه دهد ، آيا در صورت مرگ بيمار ، پزشك ضامن است ؟\r\nجواب : در صورتى كه پزشك از پيامدهاى احتمالى برائت بجويد و در كار\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nخود ، كوتاهى و سهل‌انگارى نكرده باشد ضامن نيست .\r\nسؤال 1717 - چنانچه پزشك معالج ، عمداً يا سهواً در مداواى بيمار يا مجروحى كه مسئوليّت درمان وى را پذيرفته است ، كوتاهى ورزد و در نتيجه آن شخص در اثر سرايت بيمارى و يا جرح سابق ، صدمه ديده و يا تلف شود ، آيا طبيب مسئوليّت خواهد داشت ؟\r\nجواب : در صورتى كه مريض در شرايط خطرناكى باشد و اولياى مريض او را به طبيب بسپارند كه از او مراقبت كند و طرفين يا خصوص طبيب بداند كه اگر از بيمار غفلت كند ، خطرى بيمار را تهديد مىكند ، چنانچه طبيب اين مسئوليّت را پذيرفته باشد ، و از انجام وظيفه تخلّف نمايد ، در برابر نتيجه آن مسئول است و اگر عمداً و به قصد زيان رساندن به مريض اين كار را كرده باشد ، قتل عمد ، يا جرح عمد محسوب مىشود و در غير اين صورت ، شبه عمد است .\r\nسؤال 1718 - معالجات دندانپزشكى ممكن است با شكست يا كوتاهى عمر دندان همراه شود ، لطفاً بفرماييد :\r\nالف ) اگر دندانپزشك سعى كافى و دقّت لازم را نموده باشد ، ولى در حين معالجه ضررهايى به دندان و دهان برسد ، چه حكمى دارد ؟\r\nجواب : هرگاه اين گونه ضررها طبيعى باشد و معمولًا در غالب موارد رخ مىدهد ، ضامن نيست ، در غير اين صورت اگر از مريض برائت نگرفته باشد ، ضامن است .\r\nب ) اگر بعد از معالجه ، با وجود دقّت كافى در معالجه ، عوارضى براى بيمار به وجود آيد چطور ؟\r\nجواب : مانند مسأله سابق است .\r\nج ) در هر حال آيا اتمام حجّت با بيمار قبل از معالجه لازم است ؟\r\nجواب : براى اين كه مشكلى براى طبيب پيش نيايد ، بهتر است كه در هر حال از\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nبيمار برائت بگيرد .\r\nسؤال 1719 - غالباً و بويژه در درمانگاههاى دولتى به بيماران توصيه مىشود كه فلان دندان قابل معالجه مىباشد و همه اصرار بر نكشيدن آن مىنمايند ؛ آيا كشيدن دندان در اين حالت براى پزشك ضمانت دارد ؟ اگر به خاطر وضع اقتصادى يا عدم بينش فرهنگى انجام شود ، ضمان شرعى دارد ؟\r\nجواب : در صورتى كه دندان خراب است و بعضى به علل مختلف ترجيح مىدهند آن را بكشند و طبيب توجيه لازم را نموده ، ولى بيمار اصرار در كشيدن آن دارد اشكالى ندارد .\r\nسؤال 1720 - اگر تزريق آمپول منجر به عارضه ، يا فوت شود ، آيا تزريق‌كننده در موارد ذيل ضامن است ؟\r\nالف ) اشتباه در تجويز پزشك باشد .\r\nب ) تزريق‌كننده مجوّز بهدارى دارد ؛ امّا قواعد تزريقات را رعايت نكرده باشد .\r\nج ) تزريق‌كننده مجوّز بهدارى دارد ، و قواعد تزريقات را نيز رعايت كرده باشد .\r\nد ) تزريق‌كننده مجوز بهدارى ندارد .\r\nجواب : در مورد اوّل پزشك ضامن است . در مورد دوّم تزريق‌كننده ضامن است . در مورد سوّم چنانچه مرگ يا عارضه ناشى از خطاى تزريق‌كننده باشد ضامن است ؛ مگر اين كه قبلًا بطور خصوصى يا بطور عام از بيماران خود برائت گرفته باشد و اگر به خاطر عيب و علّت غير عادى در بيمار بوده ، ضامن نيست . و در مورد چهارم تزريق‌كننده ضامن است .\r\nسؤال 1721 - اگر خون گرفتن منجر به عارضه گردد ، چه حكمى بر آن مترتّب است ؟\r\nجواب : مانند مسأله سابق است .\r\nسؤال 1722 - با توجّه به اين كه تجويز دارو ( به استثناى داروهاى بدون نسخه ) به عهده پزشك است نه داروساز ، اگر بيمارى به حال اضطرار به داروساز مراجعه كند و\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nداروساز ، دارويى در اختيار وى قرار ندهد ، آيا در صورت بروز نقص جسمى ، جرح يا فوت بيمار ، داروساز مقصّر است ؟\r\nجواب : ضامن نيست ؛ هرچند در بعضى از صور مسأله مرتكب گناه شده است .\r\n\r\nمعاينات پزشكى\r\nسؤال 1723 - در صورت وجود پزشك زن و مرد به تعداد كافى ، آيا ملاك مراجعه بيماران ، همجنس بودن پزشك است يا حاذق بودن ؟\r\nجواب : در صورتى كه در عدم مراجعه به حاذق‌تر ، بيم خطر و ضرر باشد ، بايد حاذق‌تر را مقدّم بشمرد و اگر بيم ضرر و خطرى نباشد معيار همجنس بودن است . ( البتّه در مواردى كه معاينات بدنى لازم است ) .\r\nسؤال 1724 - تعيين حاذق بودن طبيب به عهده چه مرجعى است ؟ بيمار يا مراجع ديگر ؟\r\nجواب : بديهى است حاذق بودن را تنها اهل خبره مىتوانند تشخيص دهند .\r\nسؤال 1725 - آيا مىتوان بيماران را به مراجعه به پزشك همجنس ، حتّى با ادّعاى اضطرار و مجوّز شرعى ، ملزم كرد ؟\r\nجواب : در صورتى كه بيمار خود را ناگزير از مراجعه به غير همجنس ببيند مراجعه به غير همجنس مجاز است .\r\nسؤال 1726 - لمس و نظر به بيماران غير همجنس تا چه سنّى جايز است ؟\r\nجواب : مادامىكه مميّز نباشند ، لمس و نظر جايز است و هنگامى كه به حدّ تمييز رسيدند نگاه كردن قبل از بلوغ ، اگر مفسده خاصّى نداشته باشد ، اشكالى ندارد .\r\nسؤال 1727 - آيا پزشك مىتواند از معاينه بيمار غير همجنس ، كه به او مراجعه كرده است ، خوددارى كند ؟\r\nجواب : در صورتى كه بيمار بتواند به وسيله طبيب همجنس ، مشكل خود را\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nحل نمايد ، بايد به او مراجعه كند .\r\nسؤال 1728 - آيا ضيق امكانات مكانى ، لوازم ، كاركنان و وقت بيمار ، جزء موارد اضطرار است ؟\r\nجواب : اضطرار يك امر عرفى است ، هرگاه تشخيص داده شود راه منحصر به پزشك جنس مخالف است ، يا اگر منحصر نيست عسر و حرج دارد ، مصداق ضرورت محسوب مىشود .\r\nسؤال 1729 - آيا معطّل شدن بيمار جهت دريافت خدمات درمانى ، اضطرار شمرده مىشود ؟\r\nجواب : از جواب بالا معلوم شد .\r\nسؤال 1730 - آيا مراجعه زن به پزشك مرد ، در صورتى كه بتواند پزشك زن بيابد ، جايز است ( با توجّه به اين كه معمولًا پزشكان مرد به دليل سابقه زيادتر از مهارت بيشترى برخوردار بوده و در امر طبابت از بانوان پزشك موفّق‌تر و حاذق‌تر هستند ) ؟ فرض سؤال در جايى است كه از او معاينه جسمى به عمل مىآيد .\r\nجواب : در صورتى جايز است كه تفاوت آگاهى آن دو در حدّى باشد كه بيم آن برود پزشك زن موفّق به معالجه نشود و بيمارى ادامه يابد يا تشديد شود يا بهبودى به تأخير افتد .\r\nسؤال 1731 - از آنجا كه صدور جواز دفن اجساد منوط به معاينه توسّط پزشكى قانونى مىباشد و از آنجا كه در مركز پزشكى قانونى بعضى از استانها به دليل كمبود امكانات ، معاينه متوفّيات توسّط پزشك مرد صورت مىگيرد . آيا از نظر شرعى يك پزشك مرد مجاز به معاينه جسد زن مىباشد ؟ توضيح آن كه معاينه جسد منوط به عريان بودن كامل آن مىباشد .\r\nجواب : اين امر شرعاً جايز نيست ؛ بايد تلاش كنند پزشك قانونى زن براى زنان تعيين شود .\r\nسؤال 1732 - در كارهاى مربوط به زايمان ، دانشجويان زن ( اعمّ از پزشكى و\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nمامايى ) به حدّ كفايت تربيت شده‌اند . آيا لزومى براى حضور مردان در بخشهاى زايمان كه موجب نظر يا تماس با بدن زن مىشود ، وجود دارد ؟\r\nجواب : در صورت وجود زنان لايق ، حضور مردان در اين موارد جايز نيست .\r\nسؤال 1733 - هرگاه گرفتن نبض و فشار خون به راحتى از روى پارچه يا دستكش امكان‌پذير باشد ، آيا برهنه كردن جايز است ؟\r\nجواب : در فرض مسأله حرام است .\r\nسؤال 1734 - آموزش‌هايى كه همراه لمس و نظر به نامحرم است و به احتمال اين كه در آينده حفظ جان فردى منوط به آن باشد ، چه حكمى دارد ؟\r\nجواب : هرگاه مقصود يادگرفتن و تكميل اطّلاعات طبّى براى نجات جان مسلمانان بوده باشد و بدون اين كار ، آن مقصود حاصل نشود جايز است .\r\nسؤال 1735 - لطفاً نظر خود را در مورد نگاه كردن در موارد زير بيان فرماييد :\r\nالف ) در صورتى كه انسان احتمال زيادى بدهد كه در طىّ دوره آموزش ، بيمار خانم وجود نخواهد داشت ، يا اين كه اگر وجود داشته باشد شرايط آموزش مهيّا نخواهد شد ؛ در هر دو صورت فوت اين فرصت موجب نقصان سطح علمى او خواهد شد ، يا اين كه يادگيرى بهتر را از دست مىدهد .\r\nجواب : در صورتى كه نگاه كردن مقدّمه انحصارى براى تكميل علم طب جهت نجات جان مسلمانان بوده باشد ، به مقدار ضرورت جايز است .\r\nب ) همان فرض بالا ، در صورتى كه انسان بداند عدم اطّلاع و مهارت كافى به كوتاهى و قصور در درمان بيمار خواهد انجاميد .\r\nجواب : در موارد ضرورت اشكالى ندارد .\r\nسؤال 1736 - آيا نگاه مستقيم به عورت بيمار ، براى يادگيرى مسأله مهمّ پزشكى و يا براى درمان جايز است ؟ با فرض اين كه در حال حاضر در محيطهاى آموزشى از طريق نگاه مستقيم به عورت بيمار آموزش داده مىشود و شرايط و مقدّماتى براى\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nنگاه غير مستقيم فراهم نشده است .\r\nجواب : اگر راهى جز نگاه مستقيم نداشته باشد به مقدار ضرورت جايز است .\r\nسؤال 1737 - مراجعه بيمار به پزشك غير همجنس در هر يك از دو حالت زير چه صورتى دارد ؟\r\nالف ) در صورتى كه فقط نياز به نگاه به غير وجه و كفّين باشد .\r\nب ) در صورتى كه علاوه بر نگاه ، نياز به لمس و ساير معاينات نيز باشد .\r\nجواب : مادام كه دسترسى به پزشك همجنس است به غير همجنس مراجعه ننمايد ؛ مگر در موارد ضرورت يا جايى كه همجنس توانايى كافى ندارد .\r\nسؤال 1738 - در صورتى كه در يك مريض بنا به ادلّه‌اى ( همچون خلق فرزندان ناقص الخلقه ، داشتن بيماريها ، زمينه‌اى كه باعث خطر جانى براى زوجه گردد ) طبق تشخيص طبيب جلوگيرى از حاملگى لازم باشد ، و از طرفى بهترين روش پيشنهادى اطبا نيز مستلزم لمس يا نظر است . آيا اين مورد از مصاديق اضطرار است ؟\r\nجواب : آرى از مصاديق اضطرار است .\r\n\r\nپيوند اعضا\r\nسؤال 1739 - گرفتن اعضا از كسانى كه به دلايلى غير از قصاص محكوم به اعدام مىشوند ، با اجازه و رضايت خود متّهم ، در بيمارستان و اطاق عمل براى پيوند به افراد مسلمان نيازمند و نجات جان آنان ، چه حكمى دارد ؟ به عبارت ديگر در مواردى كه شرع مقدّس و قانون نوع اعدام را مشخّص ننموده ، اعضايى از آنها برداشته شود به شكلى كه با اين كار ( برداشتن عضو مثل قلب ، ريه ، كبد و مانند آن ) متّهم فوت خواهد كرد ، كه اين كار نوعى اعدام تلقى خواهد شد ، آيا اين كار جايز است ؟\r\nجواب : دليلى بر جواز اين نوع اعدام نيست .\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nسؤال 1740 - اگر بگوييم كه افراد مىتوانند وصيّت نمايند كه جسدشان يا قطعاتى از اعضاى بدن آنها ، براى نجات جان بيماران نيازمند و يا بالا بردن دانش پزشكى دانشجويان و اساتيد در اختيار قرار گيرد ، آيا مىتوان در قبال آن پولى تعيين نمود تا در مصرفى كه در وصيّتنامه آمده صرف شود ؟\r\nجواب : اشكالى ندارد .\r\nسؤال 1741 - در مواردى كه عضو پيوندى براى نجات جان مسلمانى ضرورى باشد و يا عدم استفاده از آن سلامت مسلمان ديگرى را به خطر اندازد ، آيا كسب اجازه جهت برداشت آن از اولياى ميّت يا از خود ميّت در حال حيات لازم است ؟\r\nجواب : الزامى نيست ؛ ولى بهتر است كسب اجازه شود .\r\nسؤال 1742 - آيا در مورد اعضاى پيوندى كه بر روى آن عمليّات آماده‌سازى انجام مىگيرد ، دريافت هزينه آماده‌سازى آن از بيمار ، جايز است ؟\r\nجواب : اشكالى ندارد .\r\nسؤال 1743 - خريدوفروش موادّى كه از اعضاى پيوندى انسان استخراج مىگردد نظير پروتئين ، فاكتور تحريك‌كننده استخوان‌سازى و نظاير آن چه حكمى دارد ؟\r\nجواب : جايز است ؛ هرچند بهتر است پول را در مقابل اعمالى كه روى آن مواد انجام مىدهند ، بگيرند .\r\nسؤال 1744 - آيا استفاده از اعضاى پيوندى تهيّه شده در كشور ما ، براى مسلمانان ديگر كشورهاى اسلامى جايز است ؟\r\nجواب : اشكالى ندارد .\r\nسؤال 1745 - در صورتى كه در اثر وقوع بيمارى لاعلاج و پيشرونده از نظر پزشكان مرگ حتمى قريب‌الوقوع باشد ، آيا مىتوان از اعضاى بدن بيمار نظير قلب ، كليه و كبد براى پيوند به بيماران و نجات جان آنان استفاده كرد ؟\r\nجواب : جايز نيست ؛ مگر در مورد مرگ مغزى كه بطور قطع قابل بازگشت نيست .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nسؤال 1746 - با توجّه به قوانين اسلامى در رابطه با اصالت روح ، آيا پيوند مغزى در جمجمه انسان ديگرى امكان دارد ؟ به عبارت ديگر آيا جسم پيوند زده شده با مغز پيوندى ، هويّت شخصيّتى خود را از دست داده و روح شخص پيوند خورده به شخص پيوند زده شده انتقال مىيابد ؟\r\nجواب : در حال حاضر اين مسأله به عنوان يك فرضيّه مطرح است ؛ ولى عملًا كارى انجام نگرفته است تا بتوان درباره آن بحث كرد ؛ اگر چنين امرى انجام گيرد ، بايد ديد فرد مزبور با مغز جديد ، شخصيّت فرد اوّل را نشان مىدهد يا دوّم را و يا شخص ثالثى خواهد شد ، تا احكام آنها تبيين گردد .\r\nسؤال 1747 - آيا بر پزشكى كه قادر بر پيوند اعضاى مختلف مىباشد واجب است با اين كار جان انسانى را نجات دهد ؟\r\nجواب : در صورتى كه بتواند او را از مرگ نجات دهد ، واجب است .\r\nسؤال 1748 - امروزه علم پزشكى بسيار پيشرفت نموده است و پزشكان مىتوانند بعضى از اعضاى فردى را كه بطور طبيعى فوت كرده ، و حتّى ضربان قلب او نيز از كار افتاده ، به بيمارانى كه در خطر مرگ هستند و يا زندگانى پرمشقّت و رنج‌آورى دارند پيوند زنند ( مانند كليه ، استخوان ، كبد ، چشم و . . . ) آيا اين عمل جايز است ؟\r\nجواب : در فرض مسأله اشكالى ندارد .\r\nسؤال 1749 - در مورد محكومين به اعدام يا حبسهاى طولانى ، آيا قاضى يا حاكم شرع مىتواند به لحاظ مصلحت ، تخفيف كيفر محكوم را موكول به اهداى عضوى براى نجات مسلمانى از بيمارى يا مرگ نمايد ؟\r\nجواب : هرگاه محكوم راضى به اين امر باشد و ضرر مهمّى براى او نداشته باشد ، جايز است ؛ ولى هرگاه انعكاس خارجى اين امر ، نامطلوب و دستاويزى براى دشمنان اسلام گردد بايد از آن پرهيز كرد .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n\r\nكالبدشكافى و تشريح\r\nسؤال 1750 - يكى از وظايف پزشكى قانونى تشخيص و تعيين علّت تامّه مرگ امواتى مىباشد كه بنا به دلايلى از جمله بيم وقوع و يا وقوع جنايت ، بايد علّت تامّه مرگ آنان براى محاكم قضايى روشن گردد و در اكثر موارد تشخيص و تعيين دقيق علّت فوت ، فقط با كالبدشكافى مقدور مىباشد و با اين اقدام است كه خيلى از جنايات به وقوع پيوسته كشف گرديده و از پايمال شدن خون بناحق ريخته مقتولين جلوگيرى به عمل مىآيد . حال با عنايت به مطالب فوق ، نظر مبارك خويش را در خصوص مسائل زير مرقوم فرماييد :\r\nالف ) با توجّه به اين كه انجام عمل كالبد شكافى راهى است براى كشف حقيقت و احقاق حقّ اولياى دم ، آيا انجام اين عمل شرعاً جايز است ؟\r\nب ) بر فرض جايز بودن ، آيا رضايت اولياى دم براى انجام عمل كالبد شكافى شرعاً لازم است ؟ در صورتى كه شرط باشد ، اگر بعضى از اولياى دم راضى و بعضى ناراضى باشند ، شرعاً چه حكمى دارد ؟\r\nج ) آيا براى انجام عمل كالبد شكافى ، تشخيص پزشكى قانونى مىتواند جواز شرعى باشد ، يا علاوه بر آن درخواست مقام قضايى نيز در اين خصوص لازم است ؟\r\nد ) با فرض شرط بودن رضايت اولياى دم در جواز شرعى انجام كالبدشكافى ، آيا در صورت درخواست مقام قضايى بازهم رضايت اولياى دم شرط است ؟\r\nجواب : چون شارع مقدّس راضى به هدر رفتن و پايمال شدن خون مسلمان نيست ، در اين گونه موارد بر حاكم شرع لازم است امر به كالبدشكافى كند تا مشكل حل شود . و در اين صورت بر متخصّص اين امر جايز بلكه واجب است اطاعت كند و در چنين فرضى بر ورثه نيز لازم است رضايت دهند .\r\nسؤال 1751 - كالبدشكافى در مرگهاى مشكوك براى تشخيص جرم چه حكمى دارد ؟\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nجواب : در صورتى كه كشف جرم براى احقاق حق و يا دفع فساد و نزاعى باشد كالبدشكافى اشكال ندارد .\r\nسؤال 1752 - تشريح جسد مردان براى دانشجويان پزشكى دختر چه حكمى دارد ؟ تشريح جسد بانوان براى دانشجويان پزشكى مرد چطور ؟\r\nجواب : مادام كه ضرورت قطعى نباشد جايز نيست .\r\nسؤال 1753 - در مواردى كه تشريح بدن مسلمان به خاطر ضرورتها جايز است ، آيا اجازه او قبل از مرگ ، يا اجازه اولياى او بعد از مرگ ضرورت دارد ؟\r\nجواب : جايز است ؛ هرچند خودش قبل از مرگ اجازه نداده باشد و احتياط آن است كه از اولياى ميّت نيز اجازه بگيرند .\r\n\r\nتلقيح مصنوعى\r\nسؤال 1754 - اگر مردى عقيم باشد ، ولى زن او سالم و قدرت بارورى داشته باشد ، اگر اسپرم مرد ديگرى در آزمايشگاه با تخمك زن مذكور تركيب شود و آنگاه اين نطفه تركيب يافته يا جنين در رحم زن نهاده شود ، لطفاً بفرماييد :\r\nالف ) آيا اين كار جايز است ؟\r\nجواب : جايز نيست .\r\nب ) آيا اين امر زنا محسوب مىشود ؟\r\nجواب : زنا نيست ؛ ولى از جهاتى شبيه زناست .\r\nج ) آيا مشخّص بودن يا ناشناس بودن دهنده اسپرم در حكم مسأله تأثير دارد ؟\r\nجواب : هيچ تأثيرى ندارد .\r\nد ) رابطه شرعى كودك با شوهر زن از لحاظ ارث ، محرميّت و نكاح چگونه خواهد بود ؟\r\nجواب : رابطه‌اى با او ندارد ؛ جز اين كه فرزند طبيعى همسر اوست و با او محرم است .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nه - ) رابطه شرعى كودك با مرد صاحب اسپرم از نظر ارث ، محرميّت و نكاح چگونه مىباشد ؟\r\nجواب : به منزله فرزند نامشروع اوست كه محرم است ؛ ولى از يكديگر ارث نمىبرند .\r\nسؤال 1755 - در مواردى زن عقيم بوده و داراى تخمك بارور نيست ولى شوهر قدرت بارورى داشته و خواستار بچّه مىباشد ، اگر اسپرم مرد گرفته شود و با تخمك زن ديگرى در آزمايشگاه تركيب شود ، آنگاه اين نطفه تركيب يافته يا جنين در رحم زن ثالثى نهاده شود و در آنجا رشد نموده و متولّد شود ، لطفاً بفرماييد :\r\nالف ) آيا اين امر جايز است ؟\r\nجواب : تركيب نطفه آن مرد با تخمك زن اجنبى جايز نيست ؛ مگر اين كه آن زن بىشوهر باشد و او را به عقد موقّت خود درآورد و از تخمك او استفاده كند .\r\nب ) رابطه شرعى اين كودك از نظر نسب مادرى ، محرميّت ، نكاح و ارث با همسرِ مرد ( كه هيچ نقشى در تولّد كودك نداشته ) چگونه است ؟\r\nجواب : هيچ رابطه‌اى با او ندارد ، جز اين كه فرزند شوهر اوست و با او محرم است .\r\nسؤال 1756 - در موردى كه زن داراى تخمك سالم مىباشد ، امّا رحم قدرت نگهدارى و پرورش جنين را ندارد ، اگر اسپرم شوهر با تخمك زن در آزمايشگاه تركيب شود و سپس اين نطفه تركيب شده يا جنين حاصله در آزمايشگاه به رحم زن ديگرى منتقل شود ، لطفاً بفرماييد :\r\nالف ) آيا اين امر جايز مىباشد ؟\r\nجواب : اين كار ذاتاً جايز است ، امّا چون معمولًا موجب نظر و لمس حرام است ، تنها در موارد ضرورت جايز است .\r\nب ) آيا اجازه صاحب رحم لازم است ؟\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nجواب : آرى لازم است .\r\nج ) آيا زنى كه نطفه تركيب شده يا جنين در رحم او قرار مىگيرد ، مىتواند جهت انجام اين عمل درخواست اجرتى نمايد ؟\r\nجواب : مانعى ندارد .\r\nه - ) رابطه شرعى كودك متولّد شده ، از نظر نسب مادرى ، با صاحب رحم و زن صاحب تخمك چگونه است ؟\r\nجواب : زن صاحب تخمك مادر اوست و زن صاحب رحم به منزله مادر رضاعى مىباشد و به او محرم است .\r\nو ) رابطه شرعى اين كودك از نظر نسب ، ارث ، محرميّت و نكاح با شوهر زن صاحب رحم چگونه است ؟\r\nجواب : فقط نسبت به او محرم است .\r\nسؤال 1757 - تلقيح اسپرم و تخمك زن و شوهر شرعى در خارج از بدن و جايگزينى آن در رحم همان زن چه حكمى دارد ؟ آيا كودك حاصل حلال‌زاده است ؟\r\nجواب : اين كار ذاتاً اشكالى ندارد ؛ ولى چون معمولًا مستلزم نظر و لمس حرام است ، تنها در صورت ضرورت جايز مىباشد . ( منظور از ضرورت اين است كه مثلًا اگر اين كار انجام نشود زندگى زناشويى آن مرد و زن مختل مىشود و يا زن گرفتار بيمارى مىشود ) . و در هر حال فرزند مذكور حلال‌زاده است .\r\nسؤال 1758 - تلقيح اسپرم و تخمك زن و شوهر شرعى و رشد جنين در محيط غير انسانى چه حكمى دارد ؟ آيا كودك حاصل از اين عمل حلال‌زاده است ؟\r\nجواب : اشكالى ندارد به همان شروطى كه در بالا گفته شد و فرزند مذكور حلال‌زاده است .\r\nسؤال 1759 - هشت سال است ازدواج كرده ام ، ولى بچه دار نمىشوم و مشكل از ناحيه شوهرم است ، هيچ اميدى به بچه دار شدن من نيست آيا مىتوان از نطفهء\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nمردى ديگر استفاده كرد ؟ به صورتى كه دو طرف همديگر را نبينند و اسپرم مرد را در مطبّ دكتر به زن تزريق كنند . در ضمن شنيده‌ام كه گفته‌اند اين عمل چون براى جلوگيرى از طلاق است و دو طرف همديگر را نمىبينند ، اشكالى ندارد و مانند خونى است كه از شخصى گرفته و به شخص ديگرى تزريق مىكنند ، و لهذا از نظر شرعى حلال است . آيا چنين چيزى صحّت دارد ؟\r\nجواب : اين كار گناه دارد و جايز نيست ؛ مگر اين كه شما از شوهرتان طلاق بگيريد و بعد از گذشتن عدّه به عقد موقّت مثلًا يك روزه مردى درآييد ، هرچند او را هرگز نديده و نبينيد و نطفه آن مرد را در مطبّ دكتر گرفته و به شما تزريق كنند و بعد از تولّد فرزند مجدّداً به عقد شوهرتان درآييد . در غير اين صورت جايز نيست .\r\nسؤال 1760 - اسپرم زوج با رضايت او و به طريق اصول پزشكى گرفته شده تا به زوجه خود او تلقيح مصنوعى شود ؛ امّا قبل از اين كه اين تلقيح انجام گيرد ، زوج مىميرد و پس از فوت او اين عمل صورت مىگيرد و فرزندى به دنيا مىآيد . آيا فرزند متولّد شده ، فرزند مشروع همان زوج متوفّى است و از او ارث مىبرد ؟\r\nجواب : اين كار مجاز نبوده است ؛ ولى چنانچه نمىدانستند ، فرزند مزبور حلال‌زاده است و احكام محرميّت را دارد و از مادر ارث مىبرد ، ولى از پدر ارث نمىبرد .\r\nسؤال 1761 - تعدادى از زن و شوهرها به دلايل طبّى ، بچّه‌دار شدنشان بطور طبيعى مشكل بوده و لازم است كه از روشهاى درمانى مختلف براى كمك به آنها استفاده شود . يكى از اين روشها ، لقاح خارج از رحمى مىباشد ؛ به اين معنا كه تخمك را از زوجه و نطفه را از شوهرش گرفته و آنها را با هم مخلوط مىنماييم . از اختلاط و امتزاج تخمك و نطفه ، جنين حاصل مىشود ، سپس اين جنين به رحم زوجه منتقل مىشود تا حاملگى و بعد زايمان صورت گيرد . لازم به تذكّر است كه\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nجنين‌ها هنگام انتقال به رحم ، فقط 24 تا 48 ساعت از زمان لقاحشان گذشته و داراى 4 الى 8 سلول مىباشند . گاهى از اوقات ، تعداد جنين‌هاى حاصل از نطفه زن و شوهر بيش از حدّ نياز است كه در اين صورت اضافه بر نياز منجمد شده و پس از زايمان زن با رضايت زوجين ، جنين‌ها از رده خارج و دور ريخته مىشود . از طرف ديگر ، تعدادى از زوجها وجود دارند كه به دلايل طبّى ، به هيچ وجه صاحب فرزند نمىشوند ؛ امّا براى برخى از آنها ، اين امكان از نظر طبّى وجود دارد كه جنين‌هاى مازاد دسته اوّل را در صورت عدم نياز زوجين ، به رحم آنان انتقال داد . سؤالاتى كه در اين زمينه مطرح مىشود عبارتند از :\r\nالف ) انتقال اين جنين‌هاى بارور نشده به رحم زن ثالث از نظر شرعى چگونه است ؟\r\nجواب : اين كار ذاتاً مانع شرعى ندارد ؛ ولى چون مستلزم لمس و نظر حرام است تنها در صورت ضرورت جايز است .\r\nب ) در صورت عدم نياز زوجين به جنين خود ، آيا موافقت آنها براى هديه جنين به غير لازم است ؟\r\nجواب : آرى ، لازم است .\r\nج ) آيا والدين صاحب جنين مىتوانند در ازاى اهداى جنين خود وجهى دريافت نمايند ؟\r\nجواب : بهتر اين است كه چيزى نگيرند .\r\nد ) آيا ارائه مشخّصات اهدا كنندگان جنين به دريافت‌كنندگان و برعكس ، لازم است ؟\r\nجواب : نظر به اين كه فرزند مزبور تعلّق به صاحبان اصلى نطفه دارد ، لازم است هويّت آنها ثبت شود و به اطّلاع برسد .\r\nه - ) در صورتى كه فرزند پسر باشد ، آيا اين پسر با زنى كه در رحم او بزرگ شده ، محرم است ؟\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nجواب : آرى ، محرم است .\r\nو ) در صورت دختر بودن فرزند ، آيا با شوهر مادر جانشين ( زنى كه در رحم او بزرگ شده ) ، محرم است ؟\r\nجواب : آرى ، محرم است .\r\nز ) والدين فرزند حاصل چه كسانى هستند ؟\r\nجواب : پدر و مادر او صاحبان نطفه‌اند ، هرچند به زن ثالث نيز محرم مىباشد .\r\nح ) تكليف ارث اين بچّه‌ها پس از تولّد چگونه است ؟\r\nجواب : فقط از صاحبان نطفه ارث مىبرند .\r\nط ) در صورت موافقت قبلى والدين صاحب جنين ( صاحب نطفه و تخمك ) در اهداى جنين خود ، آيا مىتوانند پس از تولّد نوزاد و يا سالها بعد ، از شخص ثالث مدّعى استرداد طفل شوند ؟\r\nجواب : احتياط آن است كه با رضايت مادرِ جانشين ، بچّه را بگيرند .\r\nسؤال 1762 - آيا مادر جانشين ( زن پذيراى جنين ) مستحقّ دريافت نفقه يا اجرت المثل تا زمان تولّد جنين ، از صاحب نطفه و پدر جنين مىباشد ؟ و آيا اين كار نوعى اجاره اعضا ( اجاره رحم ) تلقّى مىگردد ؟ يا مشمول عقد ديگرى است ؟\r\nجواب : اين موضوع تابع قرارداد است ، و اگر قراردادى ندارند و جنبه رايگان نداشته حقّ اجرت المثل دارد و عمل مزبور نوعى اجاره است ، نه اجاره اعضا ؛ بلكه اجير شدن براى پرورش جنين .\r\n\r\nجلوگيرى از باردارى\r\nسؤال 1763 - با توجّه به مادّه « 14 بند ب » و ماده « 16 بند ه - » كنوانسيون « محو كلّيّه اشكال تبعيض عليه زنان » كه حقّ تصميم‌گيرى در مورد تعداد فرزندان ، فواصل باردارى و تنظيم خانواده را براى زنان مطرح مىكند ، آيا زن بدون رضايت همسرش\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nمىتواند اقدام به بستن لوله رحم ، استفاده از داروها و روشهاى ضد باردارى و تنظيم فواصل باردارى كند ؟\r\nجواب : اين كار جايز نيست ؛ مگر اين كه خطر قابل ملاحظه‌اى سلامت زن را تهديد كند .\r\nسؤال 1764 - كاندوم ( قرار دادن روكش نازك پلاستيكى در حين مقاربت ) از وسايل جلوگيرى از حاملگى است ، استفاده از آن چگونه است ؟ آيا رضايت همسر شرط است ؟\r\nجواب : استفاده از آن جايز است و رضايت همسر شرط نيست ؛ ولى بدون اجازه او كراهت دارد .\r\nسؤال 1765 - آيا مصرف قرصهاى ضد حاملگى جهت پيشگيرى از باردارى بلامانع است ؟\r\nجواب : در صورتى كه ضرر قابل ملاحظه‌اى نداشته باشد و همسر راضى باشد ، مانعى ندارد .\r\nسؤال 1766 - داروهاى تزريقى وجود دارد كه از طريق عضلانى تزريق مىشود و براى مدّت معيّنى اثرات ضدّ حاملگى دارد . حكم استفاده از اين موادّ جهت جلوگيرى از باردارى چيست ؟\r\nجواب : در صورتى كه ضرر قابل ملاحظه‌اى نداشته باشد و همسر راضى باشد ، مانعى ندارد .\r\nسؤال 1767 - كپسولهايى به نام « نورپلانت » وجود دارد كه در زير پوست كاشته مىشود ( بيشتر در قسمت‌هاى خارجى فوقانى بازو كشت مىشود ) و اين يكى از روشهاى جلوگيرى از باردارى است . آيا شرعاً اين عمل جايز است ؟\r\nجواب : مانند جواب سابق است .\r\nسؤال 1768 - قرار دادن « نورپلانت » توسّط پزشك زن كه فقط سطح خارجى بازو را\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nمشاهده مىكند ، چه حكمى دارد ؟ آيا در صورت پوشيدن دستكش توسّط طبيب و پوشش كامل زن ، به جز محلّ عمل ( حدود چند سانتيمتر روى بازو ) ، پزشك مرد مىتواند به اين كار اقدام كند ؟\r\nجواب : در صورت ضرورت اشكال ندارد .\r\nسؤال 1769 - حكم عزل ( كه مرد هنگام آميزش ، نطفه خود را خارج از رحم بريزد ) چيست ؟ آيا رضايت زن شرط است ؟\r\nجواب : اشكال ندارد ، ولى مكروه است ؛ مگر در مواردى كه ضرورتى باشد و رضايت زوجه شرط نيست ، مگر در آميزش واجب كه در هر چهار ماه واجب است كه عزل در آن اشكال دارد .\r\nسؤال 1770 - در تعيين موارد اضطرار ، در صورتى كه پزشكان متخصّص زنان و زايمان در مورد حاملگى به خانمى اعلام خطر كنند ، ( خطرات جانى و جسمى و مشكلات احتمالى براى جنين ) آيا كفايت مىكند ؟\r\nجواب : هرگاه پزشكان مزبور در كار خود حاذق و از نظر صداقت و تعهّد مورد تأييدند ، تشخيص آنها در مورد انواع جلوگيرىهايى كه در بالا ذكر شد ، كافى است .\r\nسؤال 1771 - بستن لوله‌هاى رحم باعث قطع دائم حاملگى در خانمها مىشود و در شرايط ايده‌آل شانس برگشت ، با عمل جرّاحى مجدّد ، حدوداً 50 % است . اين عمل چه حكمى دارد ؟\r\nجواب : در غير حال ضرورت ، اشكال دارد .\r\nسؤال 1772 - جهت بستن لوله‌هاى رحم ، (  TL )  حين عمل ، هيچ الزامى بر مشاهده عورت خانمها وجود ندارد و عمل از طريق شكم صورت مىگيرد . آيا انجام عمل توسّط پزشك زن مانعى ندارد ؟ ( با توجّه به اين كه لمس و نظر در ناحيه شكم صورت مىگيرد . )\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nجواب : از نظر لمس و نظر مشكل نيست .\r\nسؤال 1773 - خانمى است كه به علّت ديگرى تحت عمل جرّاحى قرار گرفته و شكم بيمار بازشده است . با توجّه به باز بودن شكم ، بستن لوله‌ها چه حكمى دارد ؟ آيا باز مسأله لمس و نظر مطرح مىشود يا خير ؟ در صورتى كه پزشك مرد مسئول جرّاحى مشكل اوّليّه بيمار باشد چطور ؟\r\nجواب : لمس و نظر بايد به مقدار ضرورت باشد و بيش از آن مجاز نيست . علاوه بر آن كه احراز شرايط فوق و رضايت بيمار و همسرش نيز لازم است .\r\nسؤال 1774 - در صورتى كه شكم زن بيمار توسّط دستيار زن بازشود ، آيا پزشك مرد مىتواند با دستكش ، به عمل بستن لوله‌ها بپردازد ، با توجّه به اين كه نظر به پوست ظاهر شكم صورت نمىگيرد و بيشتر داخل شكم مشاهده مىگردد ؟\r\nجواب : تنها در موارد ضرورت جايز است .\r\nسؤال 1775 - «  IUD  » براى جلوگيرى از حاملگى در زنان استفاده مىشود . اين وسيله بايستى از طريق مهبل در داخل رحم گذارده شود و غالباً متخصّصين زن مىتوانند مبادرت به اين كار نمايند ؛ ولى زنان كافى در تمام مراكز بهداشتى - درمانى و يا بيمارستانها ، براى اين كار آموزش داده نشده‌اند . آيا حرام نيست مرد اين كار را انجام دهد ؟ در صورتى كه اين كار توسّط زن صورت گيرد ، آيا مشاهده توسّط دانشجويان پزشكى پسر به منظور يادگيرى اشكال دارد ؟\r\nجواب : اين كار جز در موارد ضرورت جايز نيست و اگر ضرورتى باشد ، مادام كه دسترسى به جنس موافق است ، مراجعه به جنس مخالف جايز نيست .\r\nسؤال 1776 - در صورت ضرورت كنترل باردارى در زن و شوهر خاصّى ، و عدم موفقيّت آنها در رعايت مناسب ساير روشها ، بستن لوله‌ها چه حكمى دارد ؟ آيا از موارد اضطرار است ؟\r\nجواب : در صورتى كه خطرى از ناحيه باردارى متوجّه مادر باشد مانعى ندارد .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nسؤال 1777 - آيا جواز شرعى براى وازكتومى ( يعنى بستن لوله‌ها ) جهت كنترل مواليد و جلوگيرى از رشد غير متعارف جمعيّت ، عنوان ثانوى داشته و با از بين رفتن ضرورت قابل لغو است ؟\r\nجواب : در صورتى كه ضرورت فردى يا اجتماعى ، طبق تشخيص متخصّصان مورد اعتماد اقتضا كند مانعى ندارد ، در غير اين صورت جايز نيست .\r\nسؤال 1778 - جهت بستن لوله‌هاى رحمى  TL  ، روش « لاپاراسكوپى » مىتواند مورد استفاده قرار گيرد ( يعنى با برشهاى حدود نيم تا يك‌سانتيمترى از روى شكم اين عمل انجام مىشود ) حكم اين روش ذاتاً چيست ؟\r\nجواب : چنانچه اين روش مانند ساير روشها سبب عقيم شدن باشد جايز نيست ؛ مگر در موارد ضرورت .\r\nسؤال 1779 - در سؤال فوق با توجّه به پوشيده بودن بدن بيمار و فرستادن وسايل « لاپاراسكوپى » از منفذهاى نيم تا يك‌سانتيمترى به داخل شكم بيمار و عدم لزوم لمس و نظر ، آيا پزشك مرد مىتواند به اين عمل اقدام كند ( با توجّه به آماده كردن محيط عمل تا پوشش كامل ، توسّط خانمها ) ؟\r\nجواب : اگر لمس و نظر لازم نيايد ، از اين جهت مشكلى نيست .\r\nسؤال 1780 - در كل ، با توجّه به سؤالات مطروحه ، در صورتى كه حضرتعالى ارشاد و نظر خاصّى داريد ، لطفاً جهت استفاده پزشكان بفرماييد .\r\nجواب : توصيه حقير اين است كه بايد در مسأله كنترل مواليد ، مانند همه مسائل اجتماعى ، از افراط و تفريط پرهيز كرد و تنها مسائل كوتاه مدّت را در نظر نگيرند و به واقعيّت توجّه كنند ؛ نه شعارها .\r\n\r\nتغيير جنسيّت\r\nسؤال 1781 - مردى به علّت اين كه در گذشته علاقه زيادى به بازى با دختران\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nداشته ، و به جهت اين كه صاحب فرزندى در زندگى مشترك خود نگرديده و به خاطر لجبازى در برخى مسائل با دوستانش تصميم به تغيير جنسيّت مىگيرد .\r\nوى بدون اطّلاع خانواده‌اش قريب به شش ماه داروهاى هورمونى زنانه مصرف نموده و جهت محكم نمودن تصميم خويش با روانشناسى مشاوره نموده است . ابتدا با طرح مسائلى دروغ در خانواده ، از قبيل اين كه به گفته پزشكان « قلب من زنانه است » و مانند آن ، قصد آماده‌سازى زمينه اين كار را داشته است ، پس از مدّتى با اغفال خانواده‌اش موفّق مىشود خانمش را طلاق بدهد و در گام بعدى براى اوّلين بار لباس زنانه مىپوشد و با آراستن شكل ظاهرى خويش به شكل زنان به منزلشان مىآيد كه با عكس العمل تند والدين روبه‌رو مىشود ، ولى نه تنها عقب‌نشينى نمىكند ، بلكه تهديد مىنمايد كه اگر به آرزويش نرسد انتحار خواهد كرد . و بالاخره تغيير جنسيّت داده و با تغيير نام خود با مردى ازدواج مىكند . حكم اين مسأله چيست ؟\r\nجواب : چنانچه قبلًا هم گفته‌ايم تغيير جنسيّت دو صورت دارد :\r\nگاهى صرفا ظاهرى و صورى است ؛ يعنى اثرى از آلت جنس مخالف نيست ، بلكه فقط يك جرّاحى صورى انجام مىگيرد و چيزى شبيه آلت جنس مخالف ظاهر مىگردد ؛ اين كار حرام است و بايد بشدّت از آن پرهيز نمود . و اگر ازدواجى بر اساس آن صورت گيرد حرام و باطل است و حدّ شرعى دارد .\r\nولى گاه واقعى است ، يعنى با جرّاحى كردن عضو تناسلى مخالف ظاهر مىگردد ، اين كار ذاتاً جايز است و محذور شرعى ندارد ، مخصوصاً در مواردى كه آثار جنس مخالف در او باشد ؛ امّا چون اين جرّاحى نياز به لمس و نظر دارد ، تنها در موارد ضرورت جايز است .\r\nسؤال 1782 - اگر زن و شوهر با هم در يك زمان تغيير جنسيّت دهند ، حكم ازدواج قبلى آنها چيست ؟\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nجواب : اگر تغيير حقيقى باشد زوجيّت بلافاصله فسخ مىشود و مىتوانند مجدّداً عقد ازدواج در شكل جديد بخوانند ؛ ولى احتياط آن است زمان عدّه بگذرد .\r\n\r\nشبيه‌سازى\r\nسؤال 1783 - شبيه‌سازى تحت چه شرايطى جايز مىباشد ؟ توضيح اين كه از طريق موادّى از پوست خود زن باعث ايجاد جنينى در او بشويم ، كه اين جنين از هر جهت شبيه به خود او مىباشد . اين كار براى اوّلين مرتبه در انگلستان نسبت به گوسفند انجام شده است ، آيا اين عمل جايز است ؟\r\nجواب : اين عمل از نظر شرعى خالى از اشكال نيست و مفاسد زيادى بر آن مترتّب مىشود ، به همين جهت حتّى افرادى كه پايبند به دين و شريعتى نيستند به خاطر مفاسد اجتماعى آن به مخالفت با آن پرداخته‌اند .\r\nسؤال 1784 - با توجّه به پيشرفت علم پزشكى و ژنتيك و موفقيّت انسان در توليد غير جنسى گوسفند ، موش و مانند آن و قابليّت اجراى اين عمل در توليد غير جنسى انسان و ترميم اعضا لطفاً بفرماييد :\r\nالف ) آيا انجام چنين عملى ( توليد انسان كامل از طريق شبيه‌سازى ) شرعاً صحيح است ؟\r\nجواب : همان گونه كه قبلًا هم اشاره كرده‌ايم اين كار ممكن است ذاتاً اشكالى نداشته باشد ؛ ولى با توجّه به عوارض نامطلوب فراوان اجتماعى و اخلاقى كه بر آن مترتّب مىشود ، شرعاً مجاز نيست ؛ بعلاوه ، اگر مستلزم نظر و لمس حرام به هنگام كشت سلّول مشابه در رحم انسان گردد ، از اين نظر نيز اشكال ديگرى متوجّه مىشود .\r\nب ) آيا ساخت اعضا و پيوند آن به انسان ، شرعاً صحيح است ؟\r\nجواب : اشكالى ندارد ؛ مشروط بر اين كه مستلزم كار حرام خاصّى نبوده باشد .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nج ) با فرض اجراى چنين عملى در خارج از ممالك اسلامى و پيدايش چنين موجودى ، آيا اين موجود مىتواند به دين اسلام مشرّف شود ؟\r\nجواب : تشرّف چنين انسانى به دين اسلام بىمانع است .\r\nد ) آيا مىتوان با چنين موجودى معاشرت و معامله نمود ؟\r\nجواب : اشكالى ندارد ؛ انسانى است همانند ساير انسانها .\r\nه - ) ازدواج با چنين موجودى چه حكمى دارد ؟\r\nجواب : ازدواج و نكاح او با هر كس جز محارم ، يعنى كسى كه سلّول از او گرفته شده يا در رحم او پيوند زده شده ، بىمانع است .\r\nو ) آيا مىتوان از چنين انسانى ارث برد ؟\r\nجواب : چنين انسانى از كسى ارث نمىبرد و ارث او به امام مىرسد ؛ همانند فرزندان رضاعى كه محرم هستند ولى ارث نمىبرند و بستگان نيز از آنها ارث نمىبرند .\r\nز ) آيا او مىتواند ازدواج كند ؟\r\nجواب : آرى ، از اين نظر فرقى با ساير انسانها ندارد .\r\n\r\nمسائل متفرّقه پزشكى\r\nسؤال 1785 - بعضى از افراد براى كمك به درمان بيمارانى كه نياز به فرآورده‌هاى خونى يا اعضاى بدن دارند ، حاضر مىشوند كه خون يا مثلًا كليه يا چشم خود را بفروشند ، خريدوفروش اين اعضا چه حكمى دارد ؟\r\nجواب : فروختن خون و كليه در صورتى كه خطرى براى دهنده ايجاد نكند اشكالى ندارد ؛ ولى بهتر آن است كه پول را در مقابل اجازه برداشتن كليه يا گرفتن خون بگيرند ؛ ولى در مورد چشم مطلقاً جايز نيست .\r\nسؤال 1786 - آيا تعيين ضرورت به عهده عرف است ، يا شخص مكلّف ، يا افراد صاحب‌نظر و اهل خبره ؟\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nجواب : موارد مختلف است ؛ در امور ساده بسته به نظر عرف و در موارد پيچيده بسته به نظر اهل خبره است .\r\nسؤال 1787 - آيا در موردى كه احتمال ضرورت مىرود ، مىتوان معامله ضرورت نمود ؟\r\nجواب : احتمال ضرورت كافى نيست ، بايد ضرورت ثابت شود ؛ ولى در موارد خطر ، خوف خطر كافى است و يقين به خطر لازم نيست .\r\nسؤال 1788 - چنانچه بنابر ضرورت در آموزش پزشكى لازم شود دانشجو يا پزشك نامحرم ، بيمار را معاينه يا درمانى كه ملازم لمس و نظر مىباشد نمايد ، آيا اجازه بيمار يا بستگان وى لازم است ؟\r\nجواب : هرگاه آموزش ضرورى منحصر به آن مورد باشد رضايت طرف لازم نيست ؛ ولى اگر موارد ديگرى براى آموزش پيدا شود كه طرف مقابل رضايت مىدهد نمىتوان از مواردى كه راضى نيستند استفاده كرد .\r\nسؤال 1789 - اهدا و انتقال خون از غير مسلمان به مسلمان ، مرد به زن و بالعكس چه حكمى دارد ؟\r\nجواب : اشكالى ندارد ؛ مگر اين كه بيم انتقال بيمارى برود .\r\nسؤال 1790 - آيا انسان مىتواند خون خود را به زوجه‌اش بدهد ؟\r\nجواب : اشكالى ندارد .\r\nسؤال 1791 - آيا جرّاحى غددى كه در بدن قرار دارد ( حتّى اگر ضررى براى شخص نداشته باشد ) ، يا جرّاحيهاى مختلف كه جهت زيبايى انجام مىشود ، جايز است ؟\r\nجواب : در حدّ معقول و منطقى جايز است . ( حكم زيباسازى را مشروحاً در جلد اوّل استفتائات سؤال 1563 بيان كرده‌ايم ) .\r\nسؤال 1792 - برخى از خانم‌هاى حامله كه مىتوانند به وضع طبيعى زايمان كنند ، اصرار دارند سزارين شوند تا درد كمترى را تحمّل كنند . در اين زمينه حكم چيست ؟\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nجواب : اگر اين كار جنبه عقلايى داشته باشد اشكالى ندارد .\r\nسؤال 1793 - بسيارى از احكام شرع در مسائل پزشكى مشروط به عدم لمس و نظر جنس مخالف شده است ، آيا منظور از لمس ، لمس مستقيم پوست با بدن بيمار است ، يا در صورتى كه دست پزشك با پوششهايى نظير دستكش طبّى پوشيده باشد ، لمس محسوب نمىشود ؟\r\nجواب : در صورتى كه بدن مستقيماً تماس پيدا نكند ، براى نيازهاى پزشكى اشكالى ندارد .\r\nسؤال 1794 - اين جانب از علاقه‌مندان به طبّ اسلامى و سنّتى مىباشم . نيازى به توضيح نيست كه جوامع روايى ما سرشار از توصيه‌هاى حكيمانه در زمينه مسائل بهداشتى و درمانى است ( براى مثال توصيه‌هاى عديده و مؤكّدى در باب حجامت وجود دارد ) كه عمل و تمسّك بدين گنجينه گرانبها ، گذشته از اجر اخروى كه در بر دارد ، مىتواند منشأ خير و بركت براى جامعه اسلامى و مسلمانان بلكه تمام بشريّت گردد ؛ زيرا نظر به هزينه‌هاى گزاف درمان به شيوه امروزى و در بعضى اوقات تبعات منفى پزشكى كنونى كه ناشى از وارداتى بودن صرف اين شيوه است ، عمل به دستورات دين مبين اسلام به دليل هماهنگى آن با روح و جان انسان على رغم سادگى اين فرامين در مرحله اجرا ، مىتواند ضامن سلامت روحى و جسمى جامعه و در بعد سياسى ، اجتماعى موجب استقلال و بىنيازى مملكت اسلامى گردد .\r\nاز سوى ديگر در مجامع علمى امروز ، اثبات يك مدّعا منوط به داشتن پشتوانه محكم تحقيقاتى و بررسى آمارى منطبق با شيوه‌هاى پژوهشى استاندارد مىباشد . لذا با توجّه به موارد فوق‌الذّكر خواهشمند است نظر خود را در مورد مسائل ذيل بيان فرماييد :\r\nالف ) انجام تحقيق و پژوهش پيرامون حجامت و فصد ( و ساير موضوعات پزشكى مشابه كه در روايات موجود مىباشد ) مطابق با استانداردهاى علمى\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nبين المللى و بررسى آمارى نتايج حاصل از آن از نظر شرعى چه وجهى دارد ؟\r\nجواب : اين گونه پژوهش‌ها بسيار خوب و موجب سربلندى اسلام و مسلمين است ؛ ولى بايد موازين شرعى در موارد عوارض جانبى آن رعايت شود .\r\nب ) با توجّه به اثرات مثبت ناشى از به كارگيرى توصيه‌هاى بهداشتى و درمانى دين مبين اسلام و نيز اثرى كه مىتواند در خودكفايى و قطع وابستگى از بيگانگان داشته باشد ، به نظر حضرتعالى ضرورت تحقيق پيرامون اين موضوعات به منظور كاربردى كردن آنها در سطح جامعه تا چه حدّى است ؟\r\nجواب : بىشك انجام اين كار مفيد و سودمند ، بلكه در بعضى از موارد لازم و ضرورى است .\r\nسؤال 1795 - آيا دندانپزشك مىتواند مبلغ و زمان درمان را با بيمار مشخص كند ؟ اگر اين مقاطعه بر خلاف تعرفه‌هاى وزارت بهداشت باشد ، چگونه است ؟\r\nجواب : مقاطعه با روشن شدن شرايط اشكالى ندارد ؛ ولى تخلّف از مقرّرات جمهورى اسلامى مجاز نيست .\r\nسؤال 1796 - آيا دندانپزشك مىتواند براى درمان افراد غير عادّى ( افراد حسّاس ، بچّه‌ها و مانند آن ) با توجّه به وقت بيشترى كه صرف درمان مىكند ، مبلغ زيادترى مطالبه نمايد ؟\r\nجواب : اگر واقعاً وضع بيمار غير عادّى است ، قرارداد مخصوص مانعى ندارد ؛ ولى در هر حال انصاف را رعايت كند .\r\nسؤال 1797 - استفاده از دفترچه بيمه ديگران چگونه است ؟ آيا تحقيق و تفحّص توسّط پزشك لازم مىباشد ؟\r\nجواب : هرگونه استفاده از دفترچه بيمه بر خلاف مقرّرات و قرارداد شرعاً مجاز نيست ؛ ولى براى طبيب ، تفحّص لازم نيست .\r\nسؤال 1798 - تحويل دارو در مطب طبق مقرّرات ممنوع مىباشد ، آيا دندانپزشك\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nمىتواند با توجّه به اين كه تهيّه دارو براى بيمار باعث عسر و حرج مىگردد ، دارو تجويز و تحويل نمايد ؟\r\nجواب : در موارد ضرورت مانعى ندارد .\r\nسؤال 1799 - آيا آزمايش اسپرم ، كه با استمنا حاصل مىشود و براى ازدواج در بعضى از موارد لازم مىباشد ، جايز است ؟\r\nجواب : گرفتن اسپرم براى آزمايش از طريق استمنا تنها در صورت ضرورت جايز است .\r\nسؤال 1800 - پزشكى يقين دارد كه عمل جرّاحى روى فلان بيمار تأثيرى در زنده ماندن او ندارد ، بطورى كه بيمار چه عمل شود و چه عمل نشود بيش از مدّت كوتاهى زنده نخواهد ماند . آيا بنا به اصرار همراهان بيمار يا مسئولين بيمارستان جايز است اقدام به جرّاحى نمايد ؟\r\nجواب : در صورتى كه بيمار راضى باشد و اطّلاع كافى به او داده شود ، مانعى ندارد .\r\nپايان\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n\r\nنگاهى گذرا بر زندگى پربركت مرجع عظيم الشّأن حضرت آية اللّه العظمى مكارم شيرازى « دام ظلّه »\r\n\r\n1 - آغاز پربركت\r\nحضرت آية اللّه العظمى مكارم شيرازى در سال 1345 هجرى قمرى در شهر شيراز در ميان يك خانواده مذهبى كه به فضايل نفسانى و مكارم اخلاقى معروفند ديده به جهان گشود . معظّم له تحصيلات ابتدايى و دبيرستانى خود را در شيراز به پايان رسانيد . هوش و حافظه قوى و استعداد ممتاز ، وى را در محيط مدرسه در رديف شاگردان بسيار ممتاز قرار داده بود .\r\n\r\n2 - حيات علمى\r\nبا اين كه هيچ يك از افراد خانواده معظّم له در كسوت روحانيّت نبود ، تنها عشق شديد به معارف اسلامى ( طىّ حوادث جالبى ) سرانجام ايشان را به اين رشته پرافتخار كشانيد . معظّم له در حدود 14 سالگى رسماً دروس دينى را در « مدرسه آقا بابا خان شيراز » آغاز كرد و در مدّت اندكى نيازهاى خود را از علوم : صرف ، نحو ، منطق ، معانى ، بيان و بديع به پايان رسانيد . سپس توجّه خود را به رشته فقه و اصول معطوف ساخت و به خاطر نبوغ فوق‌العاده‌اى كه داشت ، مجموع دروس مقدّماتى و سطح متوسّط و عالى را در مدّتى نزديك به چهار سال ! به پايان رساند . در همين سالها گروهى از طلّاب حوزه علميّه شيراز را نيز با تدريس خود بهره‌مند\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nمىساخت ، و گاه در يك روز - علاوه بر درسهايى كه خود مىخواند - هشت جلسه تدريس داشت !\r\nايشان در 18 سالگى از شيراز وارد حوزه علميّه قم شدند و قريب پنج سال از جلسات علمى و درس اساتيد بزرگ آن زمان مانند حضرت آية اللّه العظمى بروجردى و آيات بزرگ ديگر رضوان اللّه عليهم بهره گرفتند .\r\n\r\n3 - هجرت در جوانى\r\nمعظّم له براى آشنايى با نظرات و افكار اساتيد بزرگ يكى از حوزه‌هاى عظيم شيعه در سال 1369 ه - ق وارد حوزه علميّه نجف اشرف گرديدند و در آنجا در دروس اساتيد عالى مقام و بزرگى همچون آيات عظام آقاى حكيم ، خويى ، سيد عبد الهادى شيرازى و اساتيد برجسته ديگر - قدّس اللّه اسرارهم - شركت جستند .\r\n\r\n4 - رسم ديرينه حوزه\r\nمعظّم له در سن 24 سالگى به اخذ درجه اجتهاد مطلق از محضر دو نفر از آيات بزرگ نجف نائل شدند .\r\n\r\n5 - رجعتى پس از هجرت\r\nمعظّم له در ماه شعبان سال 1330 هجرى شمسى به ايران بازگشت و در شهر مقدّس قم كه آن روز مشتاق رجال علمى بود مأوا گزيد و در جمعى كه بايد بعداً اثرى بس عظيم بوجود آورند وارد شد .\r\n\r\n6 - حوزه‌اى ديگر ، درسى ديگر\r\nحضرت آية اللّه العظمى مكارم شيرازى بعد از بازگشت به ايران به تدريس سطوح عالى و\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nسپس خارج « اصول » و « فقه » پرداختند و قريب 55 سال است كه حوزه گرم درس خارج ايشان مورد استقبال طلّاب و فضلاست ؛ بسيارى از كتب مهمّ فقهى را تدريس كرده و به رشته تحرير درآورده‌اند . در حال حاضر حوزه درس خارج ايشان يكى از پرجمعيّت‌ترين دروس حوزه‌هاى علميّه شيعه است و قريب به دو هزار نفر از طلّاب و فضلاى عاليقدر از محضر ايشان استفاده مىكنند . ايشان از آغاز دوران جوانى به تأليف كتاب در رشته‌هاى مختلف عقايد و معارف اسلامى و مسأله ولايت و سپس تفسير و فقه و اصول پرداختند ، و يكى از مؤلّفان بزرگ جهان اسلام محسوب مىشوند .\r\n\r\n7 - حيات سياسى\r\nمعظّم له در انقلاب اسلامى حضور فعّال داشتند و به همين دليل چند بار به زندان طاغوت افتادند و به سه شهر « چابهار » ، « مهاباد » و « انارك » تبعيد شدند ، در تدوين قانون اساسى در خبرگان اوّل نيز نقش مؤثّرى داشتند .\r\n\r\n8 - خدمات ارزنده معظّم له\r\nدر رژيم طاغوت احساس مىشد كه حوزه علميّه قم نيازمند يك نشريه عمومى است تا بتواند با نشريات گمراه‌كننده‌اى كه بدبختانه تعداد آنها نيز كم نبود مبارزه نمايد .\r\nمعظّم له با همكارى جمعى از دانشمندان براى انتشار نشريّه ماهانه « مكتب اسلام » كه با كمك بزرگان حوزه علميّه قم تأسيس شده بود ، همكارى نمود . اين نشريّه در جهان شيعه بىسابقه بود و شايد از نظر وسعت انتشار - در ميان مجلّات علمى و دينى - در تمام جهان اسلام ، جزء درجه اوّلها بود .\r\n\r\n9 - مجموعه تأليفات و آثار\r\nاز معظّم له حدود يكصد و سى و دو جلد كتاب منتشر شده كه بعضى از آنها بيش از سى بار\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nتجديد چاپ گرديده است و بعضى به بيش از ده زبان زنده دنيا ترجمه شده و در كشورهاى مختلف انتشار يافته است كه به اسامى آنها اشاره مىشود :\r\n1 - ترجمه شيوا و روان قرآن مجيد\r\n2 - تا 28 تفسير نمونه ( فارسى ، عربى ، اردو ، انگليسى و تركى )\r\n29 - تا 38 تفسير موضوعى پيام قرآن ( عربى و فارسى )\r\n39 و 40 - ترجمه تفسير الميزان\r\n41 و 42 و 43 - اخلاق در قرآن\r\n44 - فيلسوف‌نماها\r\n45 - مديريت و فرماندهى در اسلام\r\n46 - زهرا ، برترين بانوى جهان\r\n47 - زندگى در پرتو اخلاق\r\n48 - جلوه حق\r\n49 - عود ارواح و ارتباط با ارواح\r\n50 - پرسشها و پاسخهاى مذهبى\r\n51 - خطوط اصلى اقتصاد اسلامى\r\n52 - انگيزه گرايش به مذاهب\r\n53 - خدا را چگونه بشناسيم ؟\r\n54 - آفريدگار جهان\r\n55 - رهبران بزرگ و مسئوليّتهاى بزرگتر\r\n56 - قرآن و آخرين پيامبر\r\n57 - معاد و جهان پس از مرگ\r\n58 - عقيده يك مسلمان\r\n59 - مهدى انقلابى بزرگ\r\n60 - ارزشهاى فراموش شده\r\n61 - پايان عمر ماركسيسم\r\n62 - آخرين فرضيه‌هاى تكامل\r\n63 - آيين ما ( ترجمه اصل الشّيعه )\r\n64 - پنجاه درس اصول عقايد براى جوانان ( فارسى ، عربى ، انگليسى ، چينى و فرانسه )\r\n65 - سرگرميهاى خطرناك\r\n66 - نماز مكتب عالى تربيت\r\n67 - معراج ، شقّ القمر ، نماز در قطبين\r\n68 - معمّاى هستى\r\n69 - فلسفه شهادت\r\n70 - اسرار عقب‌ماندگى شرق\r\n71 - چهره اسلام در يك بررسى كوتاه\r\n72 - در جستجوى خدا\r\n73 - مشكلات جنسى جوانان\r\n74 - آنچه از اسلام بايد بدانيم ( اسلام در يك نگاه )\r\n\r\n","description":"","footnote":"","page_name":" 624 ","page_number":624},
  {"content":"\r\n\r\n75 - بحثى درباره ماترياليسم و كمونيسم\r\n76 - قرآن و حديث\r\n77 - تقليد يا تحقيق\r\n78 - خمس پشتوانه استقلال بيت المال\r\n79 - مسأله انتظار\r\n80 - تفسير به رأى\r\n81 - تقيّه سپرى براى مبارزه عميقتر\r\n82 - اين مسائل براى همه جوانان مطرح است\r\n83 - اسلام و آزادى بردگان\r\n84 - يكصد و پنجاه درس زندگى ( فارسى و انگليسى )\r\n85 - شيوه همسردارى در خانواده نمونه\r\n86 - طرح حكومت اسلامى\r\n87 - رساله مقدمه وحى يا . . .\r\n88 - التقاط و التقاطيها\r\n89 - مناظرات تاريخى امام رضا ( عليه السلام )\r\n90 و 91 - اخلاق اسلامى در نهج البلاغه\r\n92 - رساله توضيح المسائل ( فارسى ، عربى ، اردو ، تركى ، انگليسى ، چينى )\r\n93 - رساله احكام جوانان\r\n94 - رساله احكام بانوان\r\n95 - مناسك حج ( فارسى - عربى )\r\n96 و 97 - استفتائات جديد ( فارسى و عربى )\r\n98 و 99 و 100 - انوار هدايت\r\n101 - تعليقات على عروهء الوثقى\r\n102 و 103 - القواعد الفقهيّه\r\n104 - انوار الفقاهه ( كتاب التّجارة - مكاسب محرمه )\r\n105 - انوار الفقاهه ( كتاب البيع - ولايت فقيه و حكومت اسلامى )\r\n106 - انوار الفقاهه ( كتاب الخمس و الانفال )\r\n107 - انوار الفقاهه ( كتاب الحدود و التّعزيرات )\r\n108 - أنوار الفقاهة ( كتاب النكاح ج 1 )\r\n109 و 110 و 111 - انوار الاصول ( مشتمل بر تقريرات درس خارج اصول )\r\n112 و 113 و 114 - پيام امام ( عليه السلام ) ( شرح نهج البلاغه ) ( عربى )\r\n115 - ربا و بانكدارى اسلامى ( فارسى و عربى )\r\n116 - بررسى طُرُق فرار از ربا\r\n117 - مثالهاى زيباى قرآن ( فارسى و عربى )\r\n118 - يادآورىهاى ماندگار\r\n119 - جامعه سالم در پرتو اخلاق\r\n120 - بحوثٌ فقهيّه هامّهء ( مسائل مهمّ فقهى به زبان عربى )\r\n\r\n","description":"","footnote":"","page_name":" 625 ","page_number":625},
  {"content":"\r\n\r\n121 - حكم الأضحيه\r\n122 - عمره مفرده\r\n123 - حج بانوان\r\n124 - مناسك جامع حج\r\n125 - حكومت جهانى مهدى\r\n126 - جوانان را دريابيد\r\n127 - 110 سرمشق از سخنان حضرت على ( عليه السلام )\r\n128 - چند نكته مهم درباره رؤيت هلال ( به زبان عربى )\r\n129 - حيله‌هاى شرعى و چاره‌جويىهاى صحيح\r\n130 - آيات ولايت ( عربى )\r\n131 - مفاتيح نوين\r\n132 - تعزير و گسترده آن\r\nوفّقه اللّه لمرضاته و ايّده اللّه بتأييداته\r\nناشر\r\n\r\n","description":"","footnote":"","page_name":" 626 ","page_number":626},
  {"content":"\r\n . \r\n","description":"","footnote":"","page_name":" 627 ","page_number":627},
  {"content":"\r\n\r\nآدرس و شماره تلفن‌هاى\r\nدفاتر حضرت آية اللّه العظمى مكارم شيرازى ( مدّ ظلّه )\r\nجهت پاسخگوئى به مسائل شرعى\r\n1 - قم : ابتداى خيابان شهدا تلفن : 7743120 ، 13 - 7743110 فاكس : 7743114\r\n2 - شيراز : خيابان قاآنى كهنه ، كوى رحمت تلفن : 2303121 ، فاكس : 2307421\r\n3 - تهران : خيابان 17 شهريور ، ابتداى بزرگراه شهيد محلاتى ، ضلع جنوبى ، پلاك 29 تلفن : 7509697 ، 2 - 7512241 ، فاكس : 7638888\r\n4 - اراك : ابتداى خيابان محسنى تلفكس : 2242470 ، تلفن : 2224415\r\n5 - مشهد : چهارراه شهدا ، خيابان آزادى ، آزادى 6 فاكس : 2254970 تلفن : 2256168 - 2227879\r\n6 - اصفهان : چهارراه شكرشكن ، خيابان احمدآباد ، خيابان شهيد توانا ، پلاك 105 تلفن : 2253600 ، تلفكس : 2265205\r\n7 - كرج : بلوار امامزاده حسن ، بين گلستان سوم و چهارم .\r\nتلفن : 2243938 ، تلفكس : 2231033\r\nاينترنت :  www . makarem . ir \r\n E - mail : makarem @ makarem . ir \r\n\r\n\r\n","description":"","footnote":"","page_name":" 628 ","page_number":628}
  ]