[
  {"content":"\r\n\r\nبسم الله الرحمن الرحيم\r\nتفسير كاشف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتفسير 89 ( قرآن : 154 )\r\nگروه مخاطب :\r\n- تخصصى ( طلاب ، دانشجويان ، پژوهشگران واساتيد حوزه و دانشگاه )\r\nشماره انتشار كتاب ( چاپ اول ) : 1377\r\nمسلسل انتشار ( چاپ اول وبازچاپ ) 2515\r\nكتاب هاى دفتر تبليغات اسلامى شعبه خراسان رضوى / 46\r\nمغنيه ، محمد جواد ، 1904 - 1979 م .\r\n[ التفسير الكاشف . فارسى 
  ]\r\nتفسير كاشف / محمد جواد مغنيه ؛ ترجمه موسى دانش ؛ تهيه دفتر تبليغات اسلامى شعبه خراسان رضوى / . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1383 -\r\nج . - ( مؤسسه بوستان كتاب ؛ 1376 - كتاب هاى دفتر تبليغات اسلامى شعبه خراسان رضوى ؛ 46 ) ( تفسير ؛ 89 . قرآن ؛ 154 )\r\n87000 ريال : ( ج . 4 ) 6 - 846 - 371 - 964 - 978 / isbn\r\n( دوره ) isbn 978 - 964 - 371 - 785 - 8\r\nفهرست نويسى براساس اطلاعات فيپا .\r\nفهرست نويسى براساس جلد چهارم : 1386 .\r\nص . ع . به انگليسى : alama mohammad javad moghniya musa danesh tafsire kashef\r\n
  ] the interpretation of quran [\r\nكتابنامه .\r\nمندرجات : . . . . . . . . ج . 4 . سوره هاى توبه تا نحل . -\r\n1 . تفاسير شيعه - قرن 14 . الف . دفتر تبليغات اسلامى حوزهء علميهء قم . شعبه خراسان رضوى . ب . دفتر تبليغات اسلامى حوزهء علميهء قم . مؤسسه بوستان كتاب . ج . عنوان . د . عنوان : التفسير الكاشف . فارسى .\r\n7041 ت 6 م / 98 bp\r\n179 / 297\r\n1385\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتفسير كاشف\r\nجلد چهارم\r\nسوره هاى توبه تا نحل\r\nعلامه محمد جواد مغنيه\r\nترجمهء موسى دانش\r\nتهيه : دفتر تبليغات اسلامى شعبهء خراسان رضوى\r\nبوستان كتاب\r\n1386\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nتفسير كاشف / ج 4\r\nنويسنده : علامه محمد جواد مغنيه * ترجمه : موسى دانش\r\nتهيه : دفتر تبليغات اسلامى شعبهء خراسان رضوى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم )\r\nليتوگرافى ، چاپ و صحافى : چاپخانهء مؤسسه بوستان كتاب * نوبت چاپ : اول / 1386\r\nشمارگان : 2000 * بها : 8700 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست ال $ 152 $ تروني $ 152 $ : e - mail info @ bustaneketab . com\r\nدريافت پيام كوتاه ( sms ) فعلا با حروف لاتين : 10002155\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از تمام همكارانى كه در توليد اين اثر نقش داشته اند از جمله :\r\n* اعضاى شوارى بررسى آثار * دبير شوراى كتاب : جواد آهنگر * ويراستار : عبدالهادى اشرفى * كنترل ويرايش : بوذر ديلمى معزى * چكيدهء انگليسى : اصغر سلطانى ، عبدالمجيد مطوريان * چكيده عربى : سهيله خائفى * فيپا : مصطفى محفوظى * اصلاحات حروف نگارى : احمد مؤتمنى و محمد تقى بابابى * صفحه آرا : حسين محمدى * نمونه خوانى : بيژن سهرابى ، حميد رضا تيمورى و سيد رضا هدايتى ، كنترل فنى صفحه آرايى : سيد رضا محمدى * نظارت و كنترل : عبدالهاى اشرفى * طراح جلد : محمود هدايى * آماده سازى : حسين محمدى * سفارشات چاپ : على عليزاده و امير حسين مقدم منش * امور چاپ : سيد رضا محمدى و ساير همكاران ليتوگرافى ، چاپ و صحافى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد چهارم\r\n\r\nفهرست\r\nسورهء توبه\r\nاعلام بيزارى از سوى خدا و پيامبر 19\r\nپايان يافتن ماه‌هاى حرام 24\r\nفروختن آيات خدا 29\r\nآيا پنداشته‌ايد كه شما را به حال خود واگذاشته‌اند ؟ 35\r\nآب دادن به حاجيان 38\r\nپدران و برادرانتان را به دوستى مگيريد 41\r\nخدا شما را يارى كرد 44\r\nداستان حنين 45\r\nمشركان نجس‌اند 50\r\nبا كسانى از اهل كتاب جنگ كنيد 54\r\nكسانى كه زر و سيم مىاندوزند 61\r\nابو ذر و سوسياليزم 63\r\nشمار ماه‌ها 68\r\nماه‌هاى قمرى همان ماه‌هاى طبيعى است 69\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشما را چه مىشود ؟ 73\r\nغزوهء تبوك 74\r\nبه جنگ برويد 79\r\nبسيج همگانى 80\r\nمؤمنان براى جهاد رخصت نمىخواهند 85\r\nبرخى از آنان مىگويند مرا رخصت ده 89\r\nصدقهء منافقان 92\r\nاگر به آنها عطا كنند خشنود مىشوند 98\r\nمستحقان زكات 101\r\nمىگويند او به سخن هركس گوش مىدهد 104\r\nمنافقان مىترسند 108\r\nمردان و زنان منافق 112\r\nمردان و زنان مؤمن 116\r\nجنگ با منافقان و كافران 118\r\nپيمان با خدا 122\r\nكسانى كه بر مؤمنان عيب مىگيرند 125\r\nآنان‌كه از خانه نشستن خوشحالند 128\r\nبر هيچ‌يك از آنان نماز مكن 132\r\nنماز بر جنازهء منافق و گناهكار 133\r\nعذرآورندگان 139\r\nعذرآورندگان 145\r\nعرب‌هاى باديه‌نشين 148\r\nبيابانى و شهرى 149\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nگروه نخستين 153\r\nاز دارايىهايشان صدقه بستان 158\r\nمسجد ضرار 162\r\nخدا هم خريدار است و هم فروشنده 169\r\nابو طالب و طلب آمرزش براى مشركان 173\r\nشأن نزول 173\r\nحالت طبيعى 175\r\nرمزش چيست ؟ 176\r\nخدا قومى را گمراه نمىكند 180\r\nخدا توبهء پيامبر را پذيرفت 182\r\nاهل مدينه نبايد از همراهى با پيامبر تخلّف كنند 187\r\nاز هرگروهى بايد دسته‌اى به سفر روند 190\r\nامام زين العابدين و عوامل اساسى پيروزى در جنگ 193\r\nو چون سوره‌اى نازل شود 196\r\nبا مؤمنان رئوف و مهربان است 200\r\nسورهء يونس\r\nآيات كتاب به حكمت آميخته 207\r\nآفرينش در شش روز 210\r\nبازپرسى و كيفر حتمى است 211\r\nشمار سال‌ها و حساب 214\r\nكجايند پرهيزكاران ؟ 217\r\nاگر خدا با شتاب شر مىطلبيد 220\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nقرآنى جز اين قرآن بياور 225\r\nمىگويند اينها شفيعان ما هستند 229\r\nمكر خدا سريع‌تر است 232\r\nمثل زندگى دنيا 237\r\nپاداش نيكوكاران نيكى است 240\r\nچه كسى به شما روزى مىدهد ؟ 245\r\nآيا كسى هست كه به حق راه نمايد ؟ 250\r\nبرخى ايمان مىآورند 257\r\nروزى كه آنها را گرد آورد 261\r\nاين وعده كى خواهد بود ؟ 265\r\nاى محمّد ، آيا تو پيامبرى ؟ 268\r\nآمدن موعظه 273\r\nدر هركارى كه باشى 277\r\nعزّت از آن خداوند است 281\r\nخبر نوح 286\r\nپس از او پيامبرانى مبعوث كرديم 289\r\nهدايت و گمراهى 291\r\nجز گروهى به موسى ايمان نياوردند 294\r\nبنى اسرائيل را از دريا گذرانديم 300\r\nسرنوشت ستمگر 301\r\nاگر در ترديد هستى 305\r\nقوم يونس 308\r\nداستان قوم يونس 309\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nآيات و هشدارها سودى ندارد 313\r\nاگر خدا به تو زيانى برساند 318\r\nسورهء هود\r\nكتابى با آياتى استوار 323\r\nراز دل خويش پنهان مىدارند 327\r\nروزى هر جنبنده‌اى با خداست 329\r\nانسان 333\r\nچرا گنجى بر او افكنده نمىشود 337\r\nآنان كه زندگانى دنيا را مىخواهند 341\r\nعرضه شدن به پروردگار 346\r\nرسالت نوح 351\r\nنوح و قومش 353\r\nمجادلهء نوح 358\r\nبه نوح وحى مىشود 361\r\nمؤمنان و ريشخندكنندگان 363\r\nجوشيدن تنور 365\r\nنوح پروردگارش را ندا كرد 370\r\nافسانه‌اى پيرامون دهم محرم 374\r\nتوفان از ديدگاه همهء امّت‌ها امرى مسلّم است 374\r\nهود 376\r\nاگر روىگردان شويد 382\r\nصالح پيامبر 385\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nناقهء خدا 389\r\nفرشتگان به ابراهيم مژده مىدهند 392\r\nجدال ابراهيم 396\r\nلوط 399\r\nهرگز به تو دست نخواهد يافت 403\r\nشعيب 406\r\nآيا نمازت به تو فرمان مىدهد ؟ 410\r\nسوسياليزم و سرمايه‌دارى در تاريخ 411\r\nاگر قبيله‌ات نبود ، سنگسارت مىكرديم 415\r\nموسى 419\r\nاخبار قريه‌ها 422\r\nروز مشهود 425\r\nصدور حكم از جانب پروردگار 431\r\nپايدارى 433\r\nمسئوليت همكارى بر ضد ستم 435\r\nچرا در ميان مردمانى كه پيش از شما بودند 439\r\nاگر خدا بخواهد مردم را يك امت قرار مىدهد 441\r\nخلاصهء سخن 443\r\nحكايت اخبار پيامبران 445\r\nسورهء يوسف\r\nآيات كتاب روشنگر 451\r\nديدن يازده ستاره 454\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nيوسف و برادرانش 458\r\nمصلحت بالاتر از خويشاوندى 460\r\nفرزندان اسرائيل و فرزندان علما 463\r\nشامگاه نزد پدر آمدند 465\r\nخريدار يوسف 469\r\nزود باش 472\r\nانسان و ثروت و غريزه جنسى 473\r\nآن زن آهنگ او كرد 476\r\nقضاوت بر مبناى سخن شاهد 482\r\nهمسر عزيز و زنان شهر 484\r\nهم‌زندانيان يوسف 491\r\nدو زندانى 495\r\nحكم حكم خداست 497\r\nتعبير رؤياى دو هم‌زندانى 499\r\nهفت گاو فربه 501\r\nخواب و نظريهء فرويد 503\r\nآوردن يوسف از زندان 509\r\nيوسف عزيز مصر مىشود 514\r\nآمدن برادران يوسف 519\r\nبرادر ما را با ما بفرست 523\r\nاز يك در وارد نشويد 527\r\nمن برادرت هستم 531\r\nبرادرش هم دزدى كرده بود 538\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nگواهى دادن از روى يقين 543\r\nنه فال خوب و نه فال بد 548\r\nمن يوسف هستم 550\r\nبوى يوسف به مشامم مىرسد 555\r\nديدار يوسف و يعقوب 559\r\nآيا سورهء يوسف يك داستان عشقى است ؟ 565\r\nبيشتر مردم ايمان نمىآورند 569\r\nبگو اين راه من است 573\r\nسورهء رعد\r\nآيات كتاب 581\r\nآسمان‌هاى بىستون 583\r\nسيد افغانى و دهرىها 589\r\nآفرينش از نو 591\r\nمادّيون و زندگى پس از مرگ 593\r\nعلم خداوند 598\r\nدگرگون نمىكند تا دگرگون شوند 602\r\nاوست كه برق را مىنماياند 604\r\nآيا كور و بينا برابر است ؟ 609\r\nخردهاى مردم سبب بىنيازى آنان از خدا نمىشود 611\r\nكف از بين مىرود 614\r\nآنچه از جانب پروردگارت بر تو نازل شده ، حق است 619\r\nروزى بسيار 625\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nانسان و روزى 626\r\nتو را به رسالت فرستاديم 630\r\nانديشه ستمكاران 632\r\nبه استهزا گرفته شدن پيامبران 636\r\nصفت بهشت 640\r\nشيعه اماميه و صحابه 642\r\nخدا هرچه را بخواهد محو و يا اثبات مىكند 647\r\nآسودگى خاطر و وجدان 651\r\nسورهء ابراهيم\r\nدين روشنايى است 655\r\nفرستادن موسى 660\r\nسخن پيشينيان 664\r\nشما را از سرزمين خود مىرانيم 669\r\nراه‌حل‌هاى ميانه 671\r\nعمل‌هايى چون خاكستر 674\r\nستمگر و ستمديده 677\r\nوعدهء رحمان و وعدهء شيطان 680\r\nخطبهء شيطان 681\r\nسخن پاك و سخن ناپاك 687\r\nتبديل نعمت خدا 692\r\nفروفرستادن آب از آسمان 695\r\nآيا انسان بالطبع گناهكار است ؟ 697\r\nشهر امن 698\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nپيامبران و استجابت دعا 700\r\nستمكار بىخبر است و خدا از او بىخبر نيست 705\r\nنيرنگ‌ها 710\r\nجهنّم و سلاح‌هاى جهنّمى 713\r\nسورهء حجر\r\nآيات كتاب 721\r\nتو ديوانه‌اى 723\r\nگستردن زمين 729\r\nآفرينش انسان 733\r\nپرسش خدا و پاسخ ابليس 737\r\nپرهيزگاران در بهشتند 742\r\nمهمان ابراهيم 745\r\nخاندان لوط 748\r\nفرود آمدن عذاب 753\r\nسبع المثانى و قرآن بزرگ 757\r\nسورهء نحل\r\nفرارسيدن فرمان خدا 765\r\nچهارپايان ، اسبان ، استران و خران 768\r\nيادآورى نعمتهاى خدا 773\r\nچيزهايى كه به جاى اللّه مىخوانند 779\r\nافسانه‌هاى گذشتگان 782\r\nبهترين چيز را خداوند فرستاده است 787\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nسخن مشركان 791\r\nسوگند به خدا 794\r\nاز اهل كتاب بپرسيد 798\r\nخداى يگانه 804\r\nبراى خدا دخترانى قائل مىشوند 807\r\nبيم مرگ 812\r\nفروفرستادن آب از آسمان 816\r\nتفاوت روزى 821\r\nتوانا و ناتوان 826\r\nبيرون آمدن از شكم مادر 829\r\nبا مادىگرايان 831\r\nجهان بزرگ‌تر از موشكهاست 832\r\nاحترام خانه در دين 835\r\nنعمت طلاى سياه چگونه است ؟ 836\r\nگواهى از هر امتى 839\r\nخدا به عدل و احسان فرمان مىدهد 844\r\nآنچه در نزد خداست بهتر است 851\r\nآيه به جاى آيه 858\r\nدروغگوى كافر 861\r\nآرامش قلبى 863\r\nقريه‌اى امن و آرام 868\r\nبخوريد و سپاس گوييد 870\r\nابراهيم يك امّت بود 873\r\nاندرز نيكو 877\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nسورهء توبه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاين سوره را برائت و فاضحه نيز مىنامند ، زيرا منافقان را رسوا كرد . تعداد آيه‌هاى آن ، 129 و مدنى است .\r\nصحابه و قاريان بر حذف « بسم اللّه » از آغاز آن توافق دارند ، چون سوره براى برداشتن امنيت [ از مشركان 
  ] فروفرستاده شده ، در حالى كه « بسم اللّه » به سبب وجود دو واژهء « رحمن و رحيم » در آن ، نشان امنيت است . برخى گفته‌اند : سورهء توبه و انفال ، يك سوره محسوب مىشوند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاعلام بيزارى از سوى خدا و پيامبر\r\n\r\n[ سوره التوبة ( 9 ) : آيات 1 تا 4 
  ]\r\nبَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ ( 1 ) فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ ( 2 ) وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ فَإِنْ تُبْتُمْ فَهُوَ خَيْرٌ لَكُمْ وَ إِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَ بَشِّرِ الَّذِينَ كَفَرُوا بِعَذابٍ أَلِيمٍ ( 3 ) إِلاَّ الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ ( 4 )\r\n\r\n[ ترجمه 
  ]\r\nخدا و پيامبرش بيزارند از مشركانى كه با آنها پيمان بسته‌ايد . ( 1 )\r\nپس چهار ماه به شما مهلت داده شد ، كه در اين سرزمين سير كنيد و بدانيد كه از خدا نتوانيد گريخت و اوست كه كافران را رسوا مىسازد . ( 2 )\r\nدر روز حج بزرگ از جانب خدا و پيامبرش به مردم اعلام مىشود كه خدا و پيامبرش از مشركان بيزارند ، پس اگر توبه كنيد برايتان بهتر است ، ولى اگر سرپيچى كنيد بدانيد كه از خدا نتوانيد گريخت و كافران را به عذاب دردآور بشارت ده . ( 3 )\r\nمگر آن گروه از مشركان كه با ايشان پيمان بسته‌ايد و در پيمان خود كاستى نياورده‌اند و با هيچ‌كس بر ضد شما همدست نشده‌اند . با اينان به پيمان خويش تا پايان مدتش وفا كنيد ، زيرا خدا پرهيزگاران را دوست دارد . ( 4 )\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nواژگان\r\nالبرائة : در اين‌جا مراد از آن ، قطع عصمت است .\r\nالسيّح : آهسته رفتن .\r\nالاخزاء : خوار كردن .\r\nالاذان : اعلام كردن .\r\n\r\nاعراب\r\n« براءة » خبر مبتداى محذوف و در تقدير : « هذه براءة » است . « اربعة اشهر » ظرف و متعلق به « فسيحوا » . « اذان » خبر مبتداى محذوف ، يعنى « هى اذان » . « رسوله » مبتدا و خبرش محذوف است : « رسوله برىء » و نيز جايز است كه عطف بر ضمير مستتر در « برىء » باشد ؛ زيرا آن ، اسم فاعل است . « الذين » در  « إِلَّا الَّذِينَ عاهَدْتُمْ »  ، منصوب است بنابراين كه مستثناى از « مشركين » باشد و « شيئا » مفعول مطلق است .\r\n\r\nتفسير\r\nپيامبر صلّى اللّه عليه و آله در سال هشتم هجرى مكه را فتح كرد و در سال نهم سورهء توبه نازل شد و در سال دهم حجة الوداع را به جاى آورد و در سال يازدهم چشم از جهان فروبست .\r\nبنابراين ، سورهء توبه ، آخرين سورهء نازل شده قرآن نيست ، لكن از جملهء آخرين سوره‌هاست . از اين‌رو ، احكام نهايى دربارهء روابط مسلمانان و مشركان را دربر دارد .\r\nطه حسين در كتاب مرآة الاسلام مىگويد :\r\nرويكرد مردم به اسلام ، پس از حجّى كه ابو بكر در سال نهم هجرى انجام داد ، افزايش يافت ، چراكه در اين حج ، پيامبر صلّى اللّه عليه و آله ، على عليه السّلام را فرستاد تا به ابو بكر بپيوندد و قرآن را بر مردم بخواند و اين تلاوت قرآن از نظر زمانى در حدّ فاصل دو دوره صورت گرفت :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nدوره‌اى كه اسلام به تدريج نيرومند مىشد و با اين وجود ، در ميان برخى از قبايل عرب هنوز شرك باقى بود و دوره‌اى كه اسلام سراسر جزيره را فراگرفت [ و اثرى از شرك برجاى نماند 
  ] . قرآنى كه على عليه السّلام آن را بر مردم خواند و خداوند با آن ، اين دو دوره را از يكديگر جدا كرد ، همين آيات آغازين سورهء توبه بود . خدا در اين آيات ، بيزارى خود و پيامبرش را از مشركان اعلام و نزديك شدن مشركان به خانه ، يا گرد آمدن در آن‌جا و يا طواف پيرامون آن در حالت برهنگى را تحريم كرد .\r\n بَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ  . پيش‌تر گفتيم كه اين آيه در سال پس از فتح مكه نازل شد ، زيرا در اين سال كار اسلام بالا گرفت و در سراسر جزيره گسترش يافت و بر آن تسلط پيدا كرد . با وجود اين ، در ميان برخى از قبايل عرب ، گروه‌هايى به چشم مىخوردند كه هنوز از شرك حمايت مىكردند ، لذا براى اين‌كه اين گروه‌هاى مقاومت ، ستون پنجم در جامعهء اسلامى را تشكيل ندهند ، خدا به پيامبرش دستور داد كه برائت از مشركان را آشكار سازد ؛ به بيانى درست‌تر با هر مشركى در جزيرة العرب اعلام جنگ كند ، مگر اين‌كه وى كلمهء « لا إله الّا اللّه » را بر زبان براند و به سلك مردم درآيد . اين هشدار تمام مشركان و حتى آنان را كه با پيامبر صلّى اللّه عليه و آله پيمان صلح و سازش امضا كرده بودند دربر مىگرفت ، البتّه به استثناى يك حالت كه خداوند بدان اشاره مىكند :  « إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً »  . تفسير اين آيه در آينده از نظرتان خواهد گذشت .\r\n فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ  . « فسيحوا » ؛ يعنى اى مسلمانان ! به مشركان بگوييد : در طى اين مدّت باكمال امنيت در زمين گردش كنيد . پس از اعلان جنگ ، خداوند بدانان چهار ماه مهلت داد تا با كمال امنيت در زمين گشت‌وگذار كنند و هرجا كه بخواهند بروند و كسى متعرّض آنها نشود . پس از آن ، اگر اسلام آوردند در سلامت زندگى خواهند كرد و در دنيا و آخرت رستگار خواهند شد و اگر بر شرك خود همچنان پاى فشردند ،\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكيفرشان كشتن در دنيا و عذاب دردناك در آخرت خواهد بود ؛ عذابى كه هرگز راه گريز از آن را پيدا نخواهند كرد .\r\nسؤال : آيا كشتار مشركان به منظور اين‌كه آنها « كلمهء توحيد » را بر زبان آورند ، با آيهء 256 سورهء بقره : « اجبارى در دين نيست » و نيز با سخن خداوند در آيهء 99 سورهء يونس : « آيا تو مردم را مجبور مىكنى كه مؤمن باشند » ، سازگار است با توجّه به اين‌كه اسلام دين سازش است نه دين جنگ ؟\r\nپاسخ : بله ، اسلام هيچ‌كس را به گفتن « لا إله الّا اللّه » مجبور نمىكند و تنها با حكمت و دليل ، او را به سوى آن فرامىخواند : « بگو : حق از پروردگارتان است ، پس هركس مىخواهد ايمان بياورد و هركس مىخواهد كافر شود » . « 1 » لكن گاهى مصالح جامعهء اسلامى در شرايطى خاص ايجاب مىكند كه مشركان در آن نباشند ، زيرا آنها مىكوشند كه در زمين فساد ايجاد كنند . در چنين وضعيتى براى مسلمانان رواست كه مشركان را به گفتن كلمهء توحيد وادار سازند و مشركان جزيرة العرب در آن زمان در جامعهء نوپاى اسلامى نقش ستون پنجم را داشتند . از اين‌رو ، حكم خدا دربارهء آنها اين بود كه يا كشته شوند و يا اسلام بياورند ، كه در اين صورت ، از حقوقى كه مسلمانان دارند آنان نيز برخوردار خواهند شد . در يك سخن : اين حكم تنها به مشركان جزيرة العرب در آن زمان ، بنا به دليل ويژه‌اى ، اختصاص داشت . در جلد اوّل ، در تفسير آيهء 256 سورهء بقره ، در اين‌باره سخن گفته شد .\r\n وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ فَإِنْ تُبْتُمْ فَهُوَ خَيْرٌ لَكُمْ وَ إِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَ بَشِّرِ الَّذِينَ كَفَرُوا بِعَذابٍ أَلِيمٍ  . مقصود از « يوم الحجّ الاكبر » همان روز نحر [ قربانى كردن 
  ] ، يعنى روز دهم ذى حجّه از سال نهم هجرى است . همين روز آغاز ماه‌هاى چهارگانهء حرام و دهم ربيع الآخر از سال دهم ، پايان آنها بود . پس از سپرى شدن اين مهلت ، سرنوشت\r\n\r\n\r\n","description":"","footnote":"\r\n( 1 ) . كهف ( 18 ) آيهء 29 .\r\n","page_name":" 22 ","page_number":22},
  {"content":"\r\n\r\nمشركان در جزيرهء عربى مشخص شد ، كه يا اسلام بياورند يا كشته شوند و دليل انتخاب يكى از اين دو سرنوشت اقتضاى اوضاع جزيرهء عربى در آن زمان بود ، چنان‌كه پيش‌تر اشاره شد .\r\nمفسران از جمله طبرى ، رازى و ابو حيان اندلسى گفته‌اند : هنگامى كه سورهء توبه نازل شد ، پيامبر صلّى اللّه عليه و آله به على عليه السّلام دستور داد به مكه برود و آن را بر كسانى كه در موسم حج در آن‌جا گرد آمده‌اند بخواند . برخى به او گفتند : ابو بكر را براى انجام اين كار بفرستد . پيامبر صلّى اللّه عليه و آله فرمود : اين كار را از جانب من تنها مردى مىتواند انجام دهد ، كه مانند خودم باشد . على عليه السّلام در روز نحر در محلّ « جمرهء عقبه » ايستاد و گفت : اى مردم ! من فرستادهء پيامبر خدا به سوى شما هستم و اين آيات را تلاوت كرد .\r\n إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ  . پس از آن‌كه خداوند به پيامبرش دستور داد مشركان را به مدت چهار ماه مهلت دهد - حتّى آنان را كه پيمان مسلمانان را شكستند و با آنان نيرنگ ورزيدند - از ميان اين مشركان گروهى را استثنا كرد كه ميان آنان و مسلمانان پيمان سازش تا مدّت معيّن بسته شده بود و آنان اين پيمان را حفظ كرده و نيرنگ و خيانت نكرده بودند . خدا اين گروه را استثنا كرد و به آنان نه تنها چهار ماه ، بلكه تا پايان مدّت پيمان مهلت داد ، تا پاداشى باشد براى وفاى آنها به اين پيمان . بسيارى از مفسران گفته‌اند : اين مشركان وفادار ، گروهى از قبيلهء كنانه بودند كه از مدّت پيمان ايشان نه ماه باقى مانده بود و پيامبر صلّى اللّه عليه و آله اين پيمان را به پايان رسانيد .\r\nاين آيه نشان مىدهد كه وفاى به پيمان در صورتى بر پيمانگر واجب است ، كه طرف مقابل نيز در زبان و عمل به آن وفادار باشد و اگر حتّى به مقدار اندكى از آن اخلال كند ، خيانتكار و پيمان‌شكن محسوب خواهد شد و براى خيانت‌كنندهء پيمان ، پيمانى نخواهد بود . « إنّ اللّه يحبّ المتقين » . مراد از متقين كسانى هستند كه از شكستن پيمان و ساير مفسده‌ها پرهيز مىكنند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nپايان يافتن ماه‌هاى حرام\r\n\r\n[ سوره التوبة ( 9 ) : آيات 5 تا 8 
  ]\r\nفَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ ( 5 ) وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ ذلِكَ بِأَنَّهُمْ قَوْمٌ لا يَعْلَمُونَ ( 6 ) كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ إِلاَّ الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ ( 7 ) كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَ لا ذِمَّةً يُرْضُونَكُمْ بِأَفْواهِهِمْ وَ تَأْبى قُلُوبُهُمْ وَ أَكْثَرُهُمْ فاسِقُونَ ( 8 )\r\n\r\n[ ترجمه 
  ]\r\nو چون ماه‌هاى حرام به پايان رسيد ، هركجا مشركان را يافتيد بكشيد و بگيريد و به حبس افكنيد و در همه‌جا به كمينشان نشينيد . اما اگر توبه كردند و نماز خواندند و زكات دادند ، از آنان دست برداريد ، زيرا خدا آمرزنده و مهربان است . ( 5 )\r\nو هرگاه يكى از مشركان به تو پناه آورد ، پناهش ده تا كلام خدا را بشنود ، سپس او را به مكانى امن برسان ، زيرا اينان مردمى نادانند . ( 6 )\r\nچگونه مشركان را با خدا و پيامبر او پيمانى باشد ؟ ! مگر آنهايى كه نزد مسجد الحرام با ايشان پيمان بستيد . اگر بر سر پيمانشان ايستادند ، بر سر پيمانتان بايستيد .\r\nخدا پرهيزگاران را دوست دارد . ( 7 )\r\nچگونه پيمانى باشد كه اگر بر شما پيروز شوند به هيچ\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nعهد و سوگند و خويشاوندى وفا نكنند ؟ ! به زبان خشنودتان مىسازند و در دل سرمىپيچند و بيشترين عصيانگرانند . ( 8 )\r\n\r\nواژگان\r\nانسلاخ الاشهر : سپرى شدن ماه‌ها .\r\nالحصر : جلوگيرى از بيرون رفتن .\r\nالمرصد : در اين‌جا مراد ، گذرگاهى است كه مىتوان در آن كمين كرد .\r\nظهر عليه : غلبه يافت بر او و پيروز شد .\r\nالمراقبة : در اين‌جا مراد ، نگهدارى است .\r\nالالّ : همسايگى . برخى گفته‌اند : خويشاوندى .\r\nالذّمة : ذمّه و ذمام به معناى پيمان است .\r\n\r\nاعراب\r\n« كلّ مرصد » منصوب است بنابر ظرفيت و متعلق به « اقعدوا » ، عين « صراط » در آيهء  « لَأَقْعُدَنَّ لَهُمْ صِراطَكَ الْمُسْتَقِيمَ »  است . « احد » فاعل فعل محذوف كه مابعدش بر آن دلالت دارد و در تقدير بدين‌گونه است : « و ان استجارك احد من المشركين استجارك » .\r\nدر « كيف يكون » « كيف » خبر « كان » و « عهد » اسم آن . « فما استقاموا لكم » « ما » مصدريهء ظرفيه و ظرف متعلق به « فاستقيموا لهم » و در تقدير اين‌گونه مىباشد : « فاستقيموا لهم مدّة استقامتهم لكم » . « كيف و ان » « كيف » خبر كان كه با اسمش حذف شده : « كيف يكون لهم عهد » . « الّا » مفعول « يرقبوا » .\r\n\r\nتفسير\r\n فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ \r\n\r\n","description":"","footnote":"","page_name":" 25 ","page_number":25},
  {"content":"\r\n\r\n وَ اقْعُدُوا لَهُمْ كُلَّ مَرْصَدٍ .  « وجدتموهم » : دريافتيد آنها را . « خذوهم » : اسير كنيد آنها را .\r\n« و احصروهم » : زندانى كنيد آنها را .  « وَ اقْعُدُوا لَهُمْ كُلَّ مَرْصَدٍ »  : آنان را زير نظر بگيريد و در هرراهى كه مىگذرند كمينشان كنيد و هيچ‌كس از آنان را رها نكنيد .\r\nامّا دربارهء ماه‌هاى حرام ، در گذشته در هنگام تفسير آيهء 194 از سورهء بقره ، بيان كرديم كه خداوند جنگ را در چهار ماه حرام كرده است : ذى قعده ، ذى حجّه ، محرم و رجب . در اين‌جا مقصود اين چهار ماه نيست ، بلكه مراد از ماه‌هاى حرام در اين آيه ، ماه‌هاى چهارگانه‌اى است كه خداوند در آنها جنگ با مشركان جزيرهء عربى را حرام كرد و در طيّ اين مدّت به ايشان اجازه داد كه در زمين به گشت‌وگذار بپردازند .\r\nاين ماه‌ها از دهم ذى حجّه ، سال نهم هجرى آغاز و در دهم ربيع الآخر سال دهم پايان يافت . پس از پايان يافتن مدّت مزبور ، خدا به مسلمانان دستور داد كه هرگاه مشركان اسلام نياورند و يا از جزيره هجرت نكنند ، آنان را بكشند ، اسير و زندانى كنند و به هرجا كه بروند تعقيبشان نمايند ، تا از شرارت و تباهى آنها در امان بمانند .\r\n فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ  . اگر مشركان پيش از سپرى شدن مدّت تعيين شده ، اسلام بياورند و شعاير اسلامى را ، كه مهم‌ترين آنها نماز و زكاتند ، برپا كنند ، در اين صورت در امن و امان خواهند بود و بدون تفاوت ، از تمام آنچه مسلمانان برخوردارند ، برخوردار خواهند شد .\r\n وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ . \r\nهركدام از مشركانى كه كشتن آنان رواست از مسلمانان امان و پناهندگى درخواست كند ، آنها بايد او را پناه دهند و امنيت جانى و مالى وى را تأمين كنند و نيز از راه حكمت و اندرز نكو او را به اسلام فراخوانند . در اين صورت ، اگر آن مشرك دعوت مزبور را بپذيرد ، احكام مسلمانان بر او جارى مىشود و اگر نپذيرد ، كشتن او جايز نخواهد بود و بر مسلمان‌ها واجب است كه وى را به مكانى امن برسانند .\r\n ذلِكَ بِأَنَّهُمْ قَوْمٌ لا يَعْلَمُونَ .  « ذلك » اشاره دارد به پناه دادن مسلمان به مشرك و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nشنيدن وى سخن خدا را و نيز به رسانيدن اين مشرك به مكانى امن . جملهء  « بِأَنَّهُمْ قَوْمٌ لا يَعْلَمُونَ »  سبب اين امور را بيان مىكند و آن اين‌كه مشركان پناهنده ، به اسلام و حقيقت آن نادانند .\r\nفقها فتوا داده‌اند كه مسلمان وظيفه دارد در هنگام جنگ به رزمندگان مشرك امان دهد ، لكن به شرط اين‌كه امان دادن موجب مفسده نشود ؛ بدين معنا كه پناهنده جاسوس نباشد و امان دادن او باعث متوقف شدن جنگ و جهاد نگردد .\r\n كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ .  اين آيه ، تكميل‌كنندهء آيهء نخست و چهارم از اين سوره است ، زيرا خداوند در آيهء نخست ، شكستن پيمان با مشركانى كه بدان خيانت كردند و وفادار باقى نماندند واجب كرد و همين پيمان‌شكنان ، مشمول سخن خداوند در اين‌جا هستند كه مىگويد :  « كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ »  . در آيهء چهارم ، وفاى به پيمان مشركانى كه بدين پيمان وفا كردند و هيچ موردى از آن را نشكستند واجب قرار داد و چنان‌كه پيشتر اشاره كرديم اين مشركان ، گروهى از كنانه بودند و همين گروه وفادار ، مقصود استثناى آيه است :  إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ  ؛ يعنى بر پيمان سازش با مشركان باقى باشيد ، مادام كه آنان باقى باشند ، زيرا خدا خيانتكاران و فريبكاران را دشمن و وفاداران و پرهيزگاران را دوست مىدارد . جملهء « عند المسجد الحرام » اشاره به مكانى دارد كه قرارداد در آن‌جا امضا شد ، چراكه پيامبر صلّى اللّه عليه و آله با اين گروه به همراه كسانى كه در « حديبيه » بودند ، پيمان بست . « حديبيه » در نزديكى مكه واقع شده است .\r\n كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلًّا وَ لا ذِمَّةً يُرْضُونَكُمْ بِأَفْواهِهِمْ وَ تَأْبى قُلُوبُهُمْ وَ أَكْثَرُهُمْ فاسِقُونَ .  ضمير « يظهروا » و « يرقبوا » به پيمان‌شكنان برمىگردد كه خداوند آنها را به سه ويژگى توصيف كرده است :\r\n1 . پستى و درندگى ، زيرا اگر آنها بر مسلمانان مسلط شوند ، بدون رعايت پيمان و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمسائل انسانى ، هرگونه جنايتى را در حق آنان انجام خواهند داد .\r\n2 . نفاق و دورويى ، و اين‌كه اين مشركان چيزى را بر زبان مىرانند كه در دل‌هايشان وجود ندارد .\r\n3 . فسق و گناه . هركدام از اين سه ويژگى ايجاب مىكند كه آنان با سخت‌ترين مجازات‌ها كيفر شوند و نه تنها از حقوق وفاى به عهد ، بلكه از تمام حقوق انسانى محروم گردند ، چه رسد به اين‌كه آنها همهء اين سه ويژگى را داشته باشند !\r\nسؤال : تمام كافران فاسق و گناهكارند ، زيرا كفر ، گناه و بالاتر از آن است ، پس چگونه خداى سبحان برخى از اين كافران را استثنا كرده و فرموده است :  « وَ أَكْثَرُهُمْ فاسِقُونَ »  ؟\r\nپاسخ : معناى سخن خدا :  « وَ أَكْثَرُهُمْ فاسِقُونَ »  آن است كه بيشتر كافران بر كفر و گناه پافشارى مىكنند و آن را ادامه مىدهند و در هيچ حالت ، هدايت آنها اميد نمىرود و تعداد اندكى از آنان از گمراهى خود برمىگردند . بنابراين ، مراد از فسق در اين‌جا ، ادامهء گناه و بازنگشتن از آن است و اين‌گونه عبارت‌ها در قرآن كريم فراوان به چشم مىخورد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nفروختن آيات خدا\r\n\r\n[ سوره التوبة ( 9 ) : آيات 9 تا 15 
  ]\r\nاشْتَرَوْا بِآياتِ اللَّهِ ثَمَناً قَلِيلاً فَصَدُّوا عَنْ سَبِيلِهِ إِنَّهُمْ ساءَ ما كانُوا يَعْمَلُونَ ( 9 ) لا يَرْقُبُونَ فِي مُؤْمِنٍ إِلاًّ وَ لا ذِمَّةً وَ أُولئِكَ هُمُ الْمُعْتَدُونَ ( 10 ) فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ وَ نُفَصِّلُ الْآياتِ لِقَوْمٍ يَعْلَمُونَ ( 11 ) وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ ( 12 ) أَ لا تُقاتِلُونَ قَوْماً نَكَثُوا أَيْمانَهُمْ وَ هَمُّوا بِإِخْراجِ الرَّسُولِ وَ هُمْ بَدَؤُكُمْ أَوَّلَ مَرَّةٍ أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ ( 13 )\r\nقاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ ( 14 ) وَ يُذْهِبْ غَيْظَ قُلُوبِهِمْ وَ يَتُوبُ اللَّهُ عَلى مَنْ يَشاءُ وَ اللَّهُ عَلِيمٌ حَكِيمٌ ( 15 )\r\n\r\n[ ترجمه 
  ]\r\nآيات خدا را به بهاى اندك فروختند و از راه خدا اعراض كردند . همانا ايشان بدكارى كردند . ( 9 )\r\nعهد و سوگند و خويشاوندى هيچ مؤمنى را رعايت نمىكنند و مردمى تجاوزكارند . ( 10 )\r\nپس اگر توبه كردند و نماز به جاى آوردند و زكات دادند ، برادران دينى شما هستند . ما آيات خدا را براى مردمى كه از دانايى برخوردارند تفصيل مىدهيم . ( 11 )\r\nاگر پس از بستن پيمان ، سوگند خود شكستند و در دين شما طعن زدند ، با پيشوايان كفر قتال كنيد كه ايشان را رسم سوگند نگهداشتن نيست ، باشد كه از كردار خود بازايستند . ( 12 )\r\nآيا با\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمردمى كه سوگند خود را شكستند و آهنگ اخراج پيامبر كردند و آنها بر ضد شما دشمنى آغاز كردند ، نمىجنگيد ؟ آيا از آنها مىترسيد ، در حالى كه اگر ايمان آورده باشيد سزاوارتر آن است كه از خدا بترسيد و بس ؟ ( 13 )\r\nبا آنها بجنگيد . خدا به دست شما عذابشان مىكند و خوارشان مىسازد و شما را پيروزى مىدهد و دل‌هاى مؤمنان را خنك مىگرداند . ( 14 )\r\nو كينه از دل‌هايشان بزدايد و توبهء هركه را كه بخواهد مىپذيرد . و خداوند دانا و حكيم است . ( 15 )\r\n\r\nاعراب\r\n« ساء » فعل ماضى و « ما » مصدريه و مصدر ريخته شده ، فاعل است براى ساء ، يعنى « ساء عملهم » . « اخوانكم » خبر براى مبتداى محذوف ، يعنى « فهم اخوانكم » . « اوّل مرّة » منصوب است بنابر ظرفيت و متعلق به « بدأوكم » . مصدر ريخته شده از « ان تخشوه » مجرور به حرف جر محذوف ، و مجرور متعلق است به « احقّ » ؛ يعنى « فاللّه احق بالخشية » . « يعذبهم » مجزوم و جواب براى امر ، يعنى « قاتلوهم » . « يتوب » به رفع خوانده مىشود ، زيرا جمله مستأنفه است و عطف « يتوب » بر « يعذبهم » جايز نيست ، زيرا پذيرفته شدن توبه همچون عذاب كردن و خوار نمودن ، پاسخ جنگ نيست .\r\n\r\nتفسير\r\n اشْتَرَوْا بِآياتِ اللَّهِ ثَمَناً قَلِيلًا فَصَدُّوا عَنْ سَبِيلِهِ إِنَّهُمْ ساءَ ما كانُوا يَعْمَلُونَ .  ضمير به مشركانى برمىگردد كه خداوند به كشتن ايشان دستور داده و منظور آيه اين است :\r\nاين گروه ، اسلام را نپذيرفتند ، با آن جنگيدند و به سبب منافع خود ، كه آنها را بر آيات و دلايل روشن خدا ترجيح داده بودند ، از اين دين روى برتافتند . البتّه ، اين آيه تنها به مشركان و اهل كتاب اختصاص ندارد ، بلكه كسانى را ، كه بر طبق خواسته‌هاى استعمارگران و استثمارگران ، دين را تحريف مىكنند نيز دربرمىگيرد . نظير اين آيه\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدر جلد دوم ، سورهء آل عمران ، آيهء 187 ، بيان شد .\r\n لا يَرْقُبُونَ فِي مُؤْمِنٍ إِلًّا وَ لا ذِمَّةً وَ أُولئِكَ هُمُ الْمُعْتَدُونَ . \r\nسؤال : اين آيه همانند آيهء پيشين ، يعنى آيهء 8 است :  وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلًّا وَ لا ذِمَّةً .  پس چرا خداوند تكرار كرده است ؟\r\nپاسخ : خداوند در آيهء پيشين ، اصحاب پيامبر صلّى اللّه عليه و آله را مورد خطاب قرار داد و به آنان گفت : اگر مشركان بر شما پيروز شوند ، به كارهاى شگفت‌انگيز [ و ضد انسانى 
  ] دست خواهند زد . در اين‌جا ممكن است اين توهم پيش بيايد كه مشركان تنها با پيامبر صلّى اللّه عليه و آله و اصحاب او كينه و دشمنى دارند ؛ يعنى با شخص آنها . از اين‌رو ، خدا اين توهم را رد مىكند و مىگويد : دشمنى مشركان با مسلمان‌ها در آن‌زمان ، دشمنى عقيدتى بوده ، نه شخصى ، زيرا دشمنى كفر با ايمان و باطل با حق بوده است : « و هيچ عيبى در آنها نيافتند جز آن‌كه به خداى پيروزمند درخور ستايش ايمان آورده بودند » . « 1 »\r\n فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ وَ نُفَصِّلُ الْآياتِ لِقَوْمٍ يَعْلَمُونَ .  اين آيه در فعل شرط با آيهء پنجم از همين سوره ، اتفاق دارد كه آن  « فَإِنْ تابُوا وَ أَقامُوا الصَّلاةَ وَ آتَوُا الزَّكاةَ »  است . امّا در جواب شرط با آن تفاوت دارد ، زيرا جواب در آيهء پيشين ،  « فَخَلُّوا سَبِيلَهُمْ  ؛ آنان را به حال خود رها كنيد و مزاحم ايشان نشويد » و جواب در اين آيه ،  « فَإِخْوانُكُمْ فِي الدِّينِ »  مىباشد ؛ يعنى شما و آنان در حقوق برابريد نه اين‌كه يكى آقا و ديگرى نوكر ، يكى بهره‌كش و ديگرى بهره‌دهنده باشد ، چنان‌كه وضعيت موجود در ميان مشركان اين‌گونه بود . و با اختلاف در جواب شرط ، موضوع تكرار از بين مىرود . به علاوه ، تكرار در قرآن فراوان است .\r\n وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ .  أيمان به فتح همزه ، يعنى عهدها و پيمان‌ها . امام ، يعنى سركرده و رهبر . خداى سبحان از جنگ با كافران به جنگ با پيشوايان و سركردگان\r\n\r\n\r\n","description":"","footnote":"\r\n( 1 ) . بروج ( 85 ) آيهء 8 .\r\n","page_name":" 31 ","page_number":31},
  {"content":"\r\n\r\nآنها تعبير كرده است ؛ زيرا همين پيشوايان ، آنان را به جنگ رهبرى مىكنند ، پيمان را مىشكنند و پيروان خود را وادار مىكنند كه دربارهء پيامبر صلّى اللّه عليه و آله و قرآن بد بگويند . جملهء « لعلهم ينتهون » اشاره بدين نكته دارد كه هدف از جنگ ، اين است كه مشركان را از اصرار بر جنگيدن با مسلمانان بازدارد : « همچنان با شما مىجنگند تا اگر بتوانند شما را از دينتان برگردانند » . « 1 »\r\n أَ لا تُقاتِلُونَ قَوْماً نَكَثُوا أَيْمانَهُمْ وَ هَمُّوا بِإِخْراجِ الرَّسُولِ وَ هُمْ بَدَؤُكُمْ أَوَّلَ مَرَّةٍ . \r\n« ألا » از ادات طلب است نظير « هلّا » و خطاب متوجه مسلمانان است و ضمير « نكثوا » و « همّوا » و « بدأوا » به كفّار قريش برمىگردد ؛ زيرا آنان با پيامبر صلّى اللّه عليه و آله پيمان بستند كه مدّت ده سال نجنگند و در اين مدّت ، هردو گروه [ - مسلمانان و مشركان 
  ] هم در مورد خودشان و هم ، هم‌پيمانانشان احساس امنيت كنند . اين پيمان ، در سال ششم هجرت منعقد شد ، لكن مشركان پس از اندك‌زمانى آن را شكستند و در صدد قتل پيامبر صلّى اللّه عليه و آله برآمدند . پيش‌تر نيز وى را به هجرت واداشته و نيز همان‌ها آغازگر جنگ در روز بدر بودند .\r\nپس از آن‌كه خداوند ، خلافكارىهاى مشركان از قبيل شكستن پيمان ، بيرون كردن پيامبر صلّى اللّه عليه و آله [ از مكه 
  ] و آغاز جنگ را به مسلمانان يادآورى كرد ، اكنون آنان را به جنگ و جهاد تشويق مىكند ؛ زيرا غير از اين ، مانعى بر سر راه كافران وجود ندارد .\r\nآن‌گاه خداى سبحان بيم را از دل‌هاى مسلمانان بر طرف ساخته ، مىگويد :\r\n أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ .  جملهء « إن كنتم مؤمنين » اشاره دارد كه تنها كسى حقيقتا از خدا مىترسد كه واقعا به خدا ايمان داشته باشد و كسانى ديگر از خدا هرگز نمىترسند و اگر هم بترسند ، ترسشان غيرواقعى و زودگذر خواهد بود . امام على عليه السّلام مىفرمايد : « هربيمى واقعيت دارد ، جز بيم از خدا كه واقعيت ندارد » . معناى سخن امام آن است كه بيم انسان از غير خدا يك واقعيت قابل لمس\r\n\r\n\r\n","description":"","footnote":"\r\n( 1 ) . بقره ( 2 ) آيهء 217 .\r\n","page_name":" 32 ","page_number":32},
  {"content":"\r\n\r\nاست ، امّا بيم او از خدا واقعيت ندارد ، بلكه صرفا خيالى است كه زود مىگذرد و از بين مىرود [ البتّه ، منظور كسانى است كه ايمان واقعى به خدا ندارند 
  ] .\r\n  قاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ * وَ يُذْهِبْ غَيْظَ قُلُوبِهِمْ .   صفت‌هايى كه در اين‌جا آمده با فتح مكه همخوانى دارد ؛ زيرا خداوند بدين‌وسيله سران قريش را ذليل و خوار و مسلمانان را يارى كرد و دل‌هاى مؤمنانى را كه مشركان آنان را پيش از هجرت به استضعاف كشانده و انواع شكنجه و عذاب را به آنها چشانده بودند ، شفا داد .\r\n وَ يَتُوبُ اللَّهُ عَلى مَنْ يَشاءُ وَ اللَّهُ عَلِيمٌ حَكِيمٌ .  مكه ، پايتخت حجاز و مركز تمام فعاليت‌ها در جزيرهء عربى بود . سركردگان اين شهر ، هركسى را كه مىخواست به محمد صلّى اللّه عليه و آله بپيوندد با شمشير ، بر او ستم و وى را تهديد مىكردند . پس از فتح مكه ، اسلام در سرتاسر جزيره گسترش پيدا كرد و تمام اين سركردگان ستمگر تسليم شدند و حتّى برخى از آنان داوطلبانه و نه از روى بيم ، حقيقتا اسلام را اختيار كردند . اين‌ها همان كسانى هستند كه خداوند بر اثر اخلاص و درستى ايمانشان به آنان پاداش داد و توبه‌شان را پذيرفت .\r\nوانگهى ، حكمى را كه اين آيات دربر دارند ، به مشركان آن‌زمان اختصاص دارد ؛ زيرا آنان پيامبر صلّى اللّه عليه و آله را [ از زادگاهش 
  ] بيرون كردند ، با او جنگيدند و به پيمانى كه با او بسته بودند خيانت كردند . بر فرض اين‌كه برطبق آيات مزبور ، جهاد با مشركان در هر زمان و مكان واجب باشد ، بايد دانست كه اين جهاد تنها در صورتى رواست كه دولتى اسلامى به رياست امام معصوم عليه السّلام و يا نايب او فرماندهى آن را به عهده داشته باشد ، در حالى كه چنين دولتى وجود ندارد . البتّه ، افرادى چنين ادّعايى داشتند و به منظور تشكيل دولت اسلامى ، گروه‌هايى را به گمان خود به وجود آوردند . آن‌گاه ثابت شد كه آنان خود مزدورند و حتّى به سبب مزدورى و خيانتشان به ملّت و ميهن ، محاكمه شدند و كسانى كه آنان را اغفال كرده بودند ، از حمايتشان دست برداشتند [ و متوارى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشدند 
  ] و تاكنون معلوم نشده كه جاى آنها كجاست . البتّه شايان ذكر است كه جهاد انسان و دفاع او از آزادى ، مال و ميهنش به وجود دولتى اسلامى بستگى ندارد و به اجازهء امام معصوم و يا غيرمعصوم نيازمند نيست ؛ زيرا دفاع از جان و ميهن و نيز مبارزه با استعمارگران و استثمارگران ، حقى است كه تمام آيين‌ها و قوانين ، آن را مقدس مىشمارند و ما در جلد اوّل و دوم بدين موضوع اشاره كرديم و نيز در تفسير آيهء 49 از سورهء انفال ، در بخش « آيا فداييان خرابكارانند ؟ » .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nآيا پنداشته‌ايد كه شما را به حال خود واگذاشته‌اند ؟\r\n\r\n[ سوره التوبة ( 9 ) : آيات 16 تا 18 
  ]\r\nأَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لا الْمُؤْمِنِينَ وَلِيجَةً وَ اللَّهُ خَبِيرٌ بِما تَعْمَلُونَ ( 16 ) ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ شاهِدِينَ عَلى أَنْفُسِهِمْ بِالْكُفْرِ أُولئِكَ حَبِطَتْ أَعْمالُهُمْ وَ فِي النَّارِ هُمْ خالِدُونَ ( 17 ) إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلاَّ اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ ( 18 )\r\n\r\n[ ترجمه 
  ]\r\nآيا پنداشته‌ايد كه شما را به حال خود واگذاشته‌اند بىآن‌كه خدا كسانى از شما را كه جهاد مىكنند و جز خدا و پيامبرش و مؤمنان را به همرازى نمىگزينند ، معلوم دارد ؟ هرچند به هركارى كه مىكنيد آگاه است . ( 16 )\r\nمشركان را نرسد كه در حالى كه به كفر خود اقرار مىكنند مسجدهاى خدا را عمارت كنند . اعمال آنها ناچيز شده و در آتش جاويدانند ( 17 )\r\nمسجدهاى خدا را كسانى عمارت مىكنند كه به خدا و روز قيامت ايمان آورده‌اند و نماز مىگزارند و زكات مىدهند و جز از خدا نمىترسند . اميد است كه اينان از هدايت‌يافتگان باشند . ( 18 )\r\n\r\nواژگان\r\nوليجة الرّجل : نزديكان و دوستان و رازداران شخص از ميان مردم مىباشد و در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاين‌جا مقصود همرازى براى كار زشت است . واژه « وليجة » هم براى مفرد و هم براى جمع به كار مىرود .\r\n\r\nاعراب\r\nطبرسى مىگويد : « أم حسبتم » عطف است بر جملهء « الا تقاتلون » در آيهء 13 است .\r\n« شاهدين » حال است از فاعل « يعمروا » . « فى النار » به « خالدون » متعلق است . در اين‌جا « فى النّار » مقدم شده ؛ زيرا در اصل : « و هم خالدون فى النار » بوده است .\r\n\r\nتفسير\r\n أَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ .  تفسير اين آيه در جلد دوم ، آيهء 142 از سورهء آل عمران گذشت .\r\n وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً .  بهترين طاعت‌ها در نزد خداوند ، جهاد با باطل‌گرايان و دشمنان حق و انسانيت است . در اين‌جا خداى سبحان به اين جهاد اشاره مىكند و مىگويد : « و لمّا يعلم اللّه الّذين جاهدوا منكم » .\r\nبزرگ‌ترين گناهان ، اعتماد به اين دشمنان حق است و خداى تعالى بدان اشاره مىكند :\r\n « وَ لَمْ يَتَّخِذُوا مِنْ دُونِ اللَّهِ . . . »  . هركس به ستمكاران و تجاوزكاران پناه برد و منفعت خود را به منافع آنها مرتبط سازد ، وى دشمن خدا ، پيامبر و مؤمنان خواهد بود و بر هر انسان باايمان اخلاصمند است كه او را به ديگران معرّفى كند و نقش او را در خرابكارى و مزدورى [ بيگانگان 
  ] برملا سازد ، تا مردم ميان او و مبارز امانتدار تفاوت قائل شوند و هركدام را در جايى قرار دهند كه استحقاق آن را دارد .\r\n وَ اللَّهُ خَبِيرٌ بِما تَعْمَلُونَ .  آرى ، او آگاه و داناست ، لكن هيچ‌كس را بر مقدارى كه درباره‌اش مىداند مجازات نمىكند ، بلكه بر مقدارى كه تو ، كردار و رفتار او را برملا مىكنى مجازاتش مىكند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ .  در كتاب‌هاى لغت آمده است كه مىگويند : عمر المنزل بأهله ؛ منزل محلّ سكونت آنان قرار گرفت . عمر فلان ربّه ؛ فلانى پروردگارش را عبادت كرد . اين جمله زبان‌زد مردم است : المساجد عامرة بذكر اللّه ؛ مسجدها با ياد خدا آبادند . در حديث آمده است : « خانه‌هاى من در زمين ، مسجدهاست و ديداركنندگان با من در اين خانه‌ها آبادكنندگان ( عبادت‌كنندگان ) آنها هستند . جملهء « يعمروا مساجد اللّه » نيز به همين معناست ؛ يعنى نبايد مشركان وارد مسجد شوند و مراسم دوگانه‌پرستى خود را در آن برگزار كنند ، چنان‌كه در دوران جاهليت چنين مىكردند . همچنين ، به طريق اولى ، نبايد مشركان سرپرست مساجد باشند و مؤيد اين معنا سخن خداوند است :  شاهِدِينَ عَلى أَنْفُسِهِمْ بِالْكُفْرِ  ؛ زيرا پرستش بت‌ها و خواندن لات و عزّى توسط مشركان ، گواهى است از خود آنان بر خودشان و اين‌كه آنها به خدا كافرند و كسى كه به خدا كفر ورزد ، حق ندارد وارد خانه‌هاى او شود .\r\n أُولئِكَ حَبِطَتْ أَعْمالُهُمْ  ؛ زيرا خدا با وجود كفر ، هيچ عملى را نمىپذيرد .\r\n وَ فِي النَّارِ هُمْ خالِدُونَ  ؛ چون شرك تمام اعمال آنان ، حتّى عمل‌هايى را كه اگر شرك نمىبود نيكو محسوب مىشدند ، باطل كرده است .\r\n إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ  ؛ يعنى بر هيچ‌كس روا نيست كه وارد مسجد شود و در آن به عبادت بپردازد و يا برخى از كارهاى آن را به عهده گيرد ، مگر اين‌كه داراى اين ويژگىها باشد :\r\n1 . ايمان به خدا و روز قيامت ؛\r\n2 . برپا داشتن شعاير دينى كه مهم‌ترين آنها عبارتند از : برپا داشتن نماز و دادن زكات ؛\r\n3 . بيم داشتن از خدا ؛ يعنى در گفتار و كردار خود به او اخلاصمند باشد .\r\n فَعَسى أُولئِكَ أَنْ يَكُونُوا مِنَ الْمُهْتَدِينَ  ؛ يعنى شايد آنان به سوى حق و عمل بدان هدايت شوند . هرگاه واژهء « عسى » به خدا نسبت داده شود به معناى يقين است ؛ زيرا شك بر خدا محال است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nآب دادن به حاجيان\r\n\r\n[ سوره التوبة ( 9 ) : آيات 19 تا 22 
  ]\r\nأَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ ( 19 ) الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ ( 20 ) يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ ( 21 ) خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ ( 22 )\r\n\r\n[ ترجمه 
  ]\r\nآيا آب دادن به حاجيان و عمارت مسجد الحرام را با ايمان به خدا و روز قيامت و جهاد در راه خدا برابر مىدانيد ؟ نه ، نزد خدا برابر نيستند و خدا ستمكاران را هدايت نمىكند . ( 19 )\r\nآنان‌كه ايمان آوردند و مهاجرت كردند و در راه خدا به مال\r\nو جان خويش جهاد كردند ، در نزد خدا درجه‌اى عظيم‌تر دارند و كام‌يافتگانند . ( 20 ) پروردگارشان به رحمت و خشنودى خود و به بهشتى كه در آن نعمت‌هاى جاويد باشد بشارتشان مىدهد . ( 21 )\r\nدر آن بهشت جاويدان بمانند ؛ زيرا اجر و مزد بزرگ در نزد خداوند است . ( 22 )\r\n\r\nواژگان\r\nالسقاية : به ابزارى گفته مىشود كه براى سيراب كردن آن را به كار مىگيرند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nهمچنين اين واژه براى سيراب كردن مردم به كار مىرود و در اين‌جا ، همين معنا مقصود است .\r\n\r\nاعراب\r\n« سقاية الحاج » . بنابر حذف مضاف و در تقدير : « اصحاب سقاية الحاج » بوده است .\r\n« درجة » تميز و « خالدين » حال از ضمير « لهم » .\r\n\r\nتفسير\r\n أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ .  مراد از سقاية الحاج ، سيراب كردن مردم در حج و مراد از عمارة المسجد در اين‌جا ، خدمت به مسجد است . در بسيارى از تفاسير و از آن جمله ، در تفسير طبرى ، رازى ، نيشابورى و سيوطى آمده است :\r\nعباس بن عبد المطلب در حج به مردم آب مىداد و طلحة بن شيبه از قبيله بنى عبد الدّار كليددار كعبه بود . طلحه گفت : من صاحب‌خانه و كليددار آن هستم . عباس گفت : من به حاجيان آب مىدهم . على بن ابى طالب عليه السّلام گفت : شما چه مىگوييد ، من شش ماه پيش از مردم ، به سوى قبله نماز گزاردم و منم جهادگر راه خدا . از اين‌رو ، اين آيه نازل شد :\r\n أَ جَعَلْتُمْ سِقايَةَ الْحاجِّ . . . \r\nبنابراين ، مراد از سخن خداوند : « كمن آمن باللّه و اليوم الآخر و جاهد فى سبيل اللّه » على عليه السّلام است و معيار برترى در نزد خدا عبارت است از : ايمان به خدا و جهاد در راه او . امّا پست‌ها و مقام‌ها ، بسيارى از اوقات ، صاحبان خود را به تباهى و نابودى كشانده‌اند [ و معيار برترى محسوب نمىشوند 
  ] .\r\n لا يَسْتَوُونَ عِنْدَ اللَّهِ  ؛ يعنى در پاداش و ثواب برابر نيستند .\r\n وَ اللَّهُ لا يَهْدِي الْقَوْمَ الظَّالِمِينَ  ؛ يعنى خداوند پس از آن‌كه ستمكاران را\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبه سوى هدايت فراخواند و آنان به اختيار خود ، آن را نپذيرفتند ، آنها را هدايت نخواهد كرد .\r\n الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ .  كجا آب دادن حاجيان و عمارت مسجد الحرام ، به پايهء ايمان و هجرت و جهاد مىرسد . نظير اين آيه در سورهء انفال ، آيهء 72 گذشت . واژهء « اعظم » در اين‌جا به معناى برترى نيست و تنها ثبوت فضيلت براى مؤمنان را مىرساند ؛ زيرا كافران هيچ‌گونه مقامى در پيشگاه خدا ندارند .\r\n  يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ * خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ .   صاحب البحر المحيط مىگويد : « مؤمنان سه ويژگى دارند : ايمان ، هجرت و جهاد . خداوند در مقابل اين سه ويژگى سه چيز قرار داده است : رحمت ، خشنودى و بهشت » .\r\nرازى در بيان تفاوت ميان اين سه ويژگى ، سخن را به درازا كشانده است . امّا نظريهء ما اين است كه اين سه چيز [ - رحمت ، خشنودى و بهشت 
  ] و نيز فوز و اجر ، داراى يك معنا مىباشند و آن اين‌كه مؤمنان عمل‌كننده به دستورات خدا مشمول لطف و امان او خواهند بود . هرچند واژهء رضوان از ساير اوصاف بىنياز مىكند .  وَ رِضْوانٌ مِنَ اللَّهِ أَكْبَرُ  ؛ « 1 » خشنودى خدا از همه‌چيز بزرگ‌تر است . لكن خدا خواسته است كه از مؤمنان تقدير كند و بندگانش را به ايمان و عمل شايسته تشويق نمايد [ از اين‌رو ، فرمود : عنده اجر عظيم 
  ] .\r\n\r\n\r\n","description":"","footnote":"\r\n( 1 ) . بقره ( 2 ) آيهء 72 .\r\n","page_name":" 40 ","page_number":40},
  {"content":"\r\n\r\nپدران و برادرانتان را به دوستى مگيريد\r\n\r\n[ سوره التوبة ( 9 ) : آيات 23 تا 24 
  ]\r\nيا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ ( 23 ) قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ ( 24 )\r\n\r\n[ ترجمه 
  ]\r\nاى كسانى كه ايمان آورده‌ايد ! اگر پدران يا برادرانتان دوست دارند كه كفر را به جاى ايمان برگزينند ، آنان را به دوستى مگيريد و هركس از شما دوستشان بدارد از ستمكاران خواهد بود . ( 23 )\r\nبگو : اگر پدرانتان و فرزندانتان و برادرانتان و زنانتان و خويشاوندانتان و اموالى كه اندوخته‌ايد و تجارتى كه از كساد آن بيم داريد و خانه‌هايى كه بدان دلخوش هستيد براى شما از خدا و پيامبرش و جهاد كردن در راه او دوست‌داشتنىتر است ، منتظر باشيد تا خدا فرمان خويش بياورد و خدا نافرمانان را هدايت و راهنمايى نمىكند . ( 24 )\r\n\r\nواژگان\r\nاستحبّ و احبّ : هردو يك معنا دارند نظير استجاب و اجاب .\r\nالاقتراف : كسب كردن ، به دست آوردن .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nالتربص : انتظار كشيدن .\r\nامر اللّه : در اين‌جا مراد ، مجازات خداوند است .\r\n\r\nتفسير\r\n يا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ .  مراد از ولايت در اين‌جا يارى كردن است . اسلام به صلهء رحم و ارتباط با خويشاوندان دستور داده و بدان تشويق كرده است ، عقوق والدين را از جمله گناهان بزرگ برشمرده ، دربارهء همسايه سفارش كرده ، وفاى به دوستان و هرپيمان و قراردادى را لازم دانسته و به مسلمانان اجازه داده است كه با مشركان به نيكى و عدالت رفتار كنند . تمام اين امور در صورتى جايز است كه حلالى را حرام و حرامى را حلال نكنند . از اين‌رو ، هرگاه پدر در كنار باطل بايستد ، براى پسر جايز نيست كه او را در اين موضع‌گيرى يارى كند ، بلكه وظيفه دارد در برابر او ايستادگى كند و در صورت توان ، وى را از اين كار منع نمايد ؛ زيرا سخن خدا :  « إِنِ اسْتَحَبُّوا الْكُفْرَ عَلَى الْإِيمانِ »  به طور طبيعى هرگناهى را دربرمىگيرد و بر اين اساس ، هرگاه پدر و يا برادرت مسلمان باشد و بر ديگرى ستم كند ، بر تو لازم است كه از ستمديده عليه ستمگر حمايت كنى ، هرچند اين ستمگر ، پدر و يا برادرت باشد .\r\n وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ .  در حديث آمده است : « ستمگر ، يارىكنندهء او و كسى كه بر اين ستم راضى باشد ، همگى با يكديگر شريكند » . به عبارت ديگر حق ، بالاتر از خويشاوندى و دوستى است .\r\n قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ .  برخى گفته‌اند : اين آيه دربارهء رويداد ويژه‌اى نازل شده است . ممكن است اين نظريه حق باشد ، لكن لفظ آيه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو نيز حكمى كه در ضمن آن بيان شده ، عام مىباشد ؛ زيرا اين آيه تعريف روشنى از انسان مؤمن ارائه مىدهد و آن اين است كه هركس حق را بر منافع خود ، در هنگامى كه اين دو با يكديگر تعارض و برخورد دارند ، ترجيح دهد او شخص باايمان و پاك و هركس كه منافع خود را بر حق ترجيح دهد ، منافق و ناپاك است . راه تشخيص مؤمن از غيرمؤمن ، همان چيزى مىباشد كه آيه آن را تعيين كرده است . امّا اين‌كه در آيه از اموال ، خويشاوندان و مسكن‌ها ياد شده ، صرفا از باب مثال براى كسى است كه منفعت خود را بر حق پيش مىداند ؛ حقى كه خدا از آن به « دوستى خدا و پيامبرش » تعبير كرده است و اگر از باب مثال نمىبود ، منافع ديگرى نيز وجود داشت كه بايد از آنها ياد مىشد از قبيل آزمندى به زندگى ، دوست داشتن مقام و قدرت و امثال آنها . . . .\r\nانسان به طور فطرى ، جان ، خاندان و اموال خود را دوست دارد و دين هم از اين كار جلوگيرى نمىكند و به هركس حق مىدهد كه از آنچه مىخواهد لذت ببرد و هركس را مىخواهد دوست بدارد ، مشروط به اين‌كه در اين لذت بردن و دوست داشتن ، تقواى خدا را رعايت كند و نيز به حساب تلاش‌هاى خودش باشد و نه به حساب ديگران . از بخارى روايت شده كه عمر بن خطاب به پيامبر صلّى اللّه عليه و آله گفت : تو را از هرچيزى بيشتر دوست دارم ، مگر از جان خودم كه ميان دو پهلويم قرار دارد .\r\nپيامبر صلّى اللّه عليه و آله فرمود : « نه ، سوگند به آن‌كه جانم در دست اوست ! حتّى از جان تو كه ميان دو پهلويت قرار دارد نيز محبوب‌ترم » . دوستى پيامبر صلّى اللّه عليه و آله جز اين معنايى ندارد كه از او بايد پيروى و به آيينش عمل كرد . ما دربارهء اين موضوع در جلد دوم ، در تفسير آيهء 135 از سورهء نساء سخن گفتيم .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nخدا شما را يارى كرد\r\n\r\n[ سوره التوبة ( 9 ) : آيات 25 تا 27 
  ]\r\nلَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ( 25 ) ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَنْزَلَ جُنُوداً لَمْ تَرَوْها وَ عَذَّبَ الَّذِينَ كَفَرُوا وَ ذلِكَ جَزاءُ الْكافِرِينَ ( 26 ) ثُمَّ يَتُوبُ اللَّهُ مِنْ بَعْدِ ذلِكَ عَلى مَنْ يَشاءُ وَ اللَّهُ غَفُورٌ رَحِيمٌ ( 27 )\r\n\r\n[ ترجمه 
  ]\r\nخدا شما را در بسيارى از جاىها از جمله در روز حنين يارى كرد ، آن‌گاه كه انبوه لشكرتان شما را به شگفت آورده بود ، ولى براى شما سودى نداشت و زمين با همهء فراخىاش بر شما تنگ شد و بازگشتيد و به دشمن پشت كرديد . ( 25 )\r\nآن‌گاه خدا آرامش خويش را بر پيامبرش و بر مؤمنان نازل كرد و لشكريانى كه آنها را نمىديديد فروفرستاد و كافران را عذاب كرد و اين است كيفر كافران . ( 26 )\r\nاز آن پس خدا توبه هركس را كه بخواهد مىپذيرد و خدا آمرزنده و مهربان است . ( 27 )\r\n\r\nواژگان\r\nمواطن : جمع موطن ؛ يعنى قرارگاه و اقامتگاه انسان . « استوطن بالمكان » : آن‌جا را وطن خود برگزيد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nحنين : درّه‌اى است ميان مكه و طائف .\r\nالرّحبة : وسعت .\r\nالسكينة : آرامش .\r\n\r\nاعراب\r\n« مواطن » غيرمنصرف است ؛ زيرا بر وزن مفاعل [ - صيغه منتهى الجموع 
  ] مىباشد . « يوم » عطف است بر محل « مواطن » ؛ زيرا هرواژه‌اى كه لفظ آن مجرور باشد ، محلّ آن منصوب است ؛ يعنى نصركم يوم حنين . « اذ » بدل از « يوم » . « بما رحبت » ، « ما » مصدريه و مصدر ريخته شده ، مجرور به « باء » ، متعلق به محذوف و حال از « الارض » . « باء » در اين‌جا به معناى « مع » است . « مدبرين » حال از ضمير « ولّيتم » .\r\n\r\n[ تفسير 
  ]\r\n\r\nداستان حنين\r\n« حنين » نام درّه‌اى است ميان مكه و طائف و غزوه‌اى كه در اين مكان به وقوع پيوست غزوهء حنين ناميده مىشود و نيز آن را غزوهء اوطاس و غزوهء هوازن هم مىگويند . اين غزوه در ماه شوال ، سال هشتم هجرى رخ داد .\r\nوقتى پيامبر صلّى اللّه عليه و آله مكه را فتح كرد ، قبايل هوازن و ثقيف ترسيدند و هزاران جنگنده براى جنگ با او گرد آوردند . وقتى اين خبر به پيامبر خدا صلّى اللّه عليه و آله رسيد ، به همراه دوازده هزار نفر براى جنگ با آنان آماده شد ؛ ده هزار نفر از اصحاب آن حضرت كه در فتح مكه شركت داشتند و دو هزار نفر از كسانى كه او آنها را آزاد كرده بود مانند ابو سفيان و فرزندش معاويه .\r\nپيامبر صلّى اللّه عليه و آله به سوى هوازن از درّهء تنگ و ناهموار حنين مىگذشت ، حركت كرد .\r\nسپاه دشمن پيش از مسلمانان تنگه‌هاى آن را اشغال كرده و در كمين نشسته بودند .\r\nوقتى مسلمانان به وسط درّه رسيدند ، تيرهاى دشمن از هرطرف به سوى آنان باريدن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگرفت و مردم و از همه جلوتر ابو سفيان فرار كردند . شيخ غزالى در فقه السيرة مىگويد :\r\nبرخى از آنان دوباره به خدا و پيامبرش كافر شدند و ابو سفيان گفت : شكست آنها در كنار دريا پايان نمىيابد . اين سخن از ابو سفيان شگفت‌آور نيست ؛ زيرا او هنوز تيرهايى را كه در جاهليت با آنها قمار مىكرد با خود همراه داشت .\r\nعلى عليه السّلام به همراه پيامبر صلّى اللّه عليه و آله باقى ماند و پيش روى پيامبر خدا صلّى اللّه عليه و آله شمشيرش را بر كشيد و نيز عباس ، در حالى كه زمام استر او را گرفته بود و فضل بن عباس در سمت راست پيامبر و مغيرة بن حارث بن عبد المطلب و زيد بن اسامه و ايمن بن امّ ايمن ، كه پيش روى پيامبر صلّى اللّه عليه و آله كشته شد . هنگامى كه مشركان فرار مسلمانان را ديدند ، از مخفيگاه‌هاى درّه بيرون آمدند و به سوى پيامبر خدا صلّى اللّه عليه و آله روان شدند . پيامبر صلّى اللّه عليه و آله به عمويش عباس كه صداى بلندى داشت فرمود : اين قوم را صدا بزن و پيمان را به يادشان بياور . عباس با صداى بلند فرياد زد : اى بيعت‌كنندگان زير درخت ! اى اصحاب سورهء بقره ! كجا مىگريزيد ؟ پيمانى را كه با پيامبر خدا صلّى اللّه عليه و آله بستيد به ياد آوريد . وقتى انصار صداى عباس را شنيدند ، نيام شمشيرهايشان را شكستند ، در حالى كه مىگفتند : لبيك لبيك ( دعوتت را اجابت مىكنيم ) . سپس پيامبر صلّى اللّه عليه و آله به همراه آنان روياروى دشمن قرار گرفتند و پيكار سختى ميان دو گروه درگرفت .\r\nپرچمدار و سردستهء مشركان مردى به نام ابا جرول بود . او به مسلمانان حمله مىكرد و به آنان دشنام مىداد . على بن ابى طالب عليه السّلام به سراغ او رفت و او را به درك و اصل كرد و با كشته شدنش آرايش نيروهاى مشركان برهم خورد و پيامبر صلّى اللّه عليه و آله و مؤمنان پيروز شدند . هنگامى كه آزادشدگان ، از پيروزى مسلمانان و فراوانى غنيمت‌ها آگاهى يافتند به سوى پيامبر خدا صلّى اللّه عليه و آله بازگشتند . در تفسير البحر المحيط آمده است : « آزادشدگان فرار كردند و هدفشان از اين كار آن بود كه به مسلمانان وانمود كنند كه شكست خورده‌اند » . شرقاوى در كتاب محمد رسول الحرّية مىگويد :\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n« دو هزار تن از قريش و در رأس آنان ابو سفيان ، به سبب بيم و يا آز ، ايمان آورده بودند و امروز هم كه در جنگ شركت كرده‌اند به جهت يارى اسلام نبود ، بلكه تا آن را به شكست بكشانند و اين شكست را در ميان مجاهدان پيشين شايع سازند ! » .\r\nآرى ، اين‌چنين هستند منافقان و ستون پنجم كه در ظاهر ، خود را اخلاصمند جلوه مىدهند و در صف‌هاى آزادگان رخنه مىكنند ، لكن دست به توطئه مىزنند و در اين صورت ، اگر پيروز شدند به هدف خود رسيده‌اند و اگر آزادگان پيروز شدند ، به آنان مىگويند : ما و شما با همديگر شريك و همكاريم . دربارهء اين گروه در جلد دوم سخن گفتيم .\r\n لَقَدْ نَصَرَكُمُ اللَّهُ فِي مَواطِنَ كَثِيرَةٍ .  برخى از اين جاىها عبارت بودند از : واقعهء بدر ، قريظه ، نضير ، حديبيه ، خيبر و فتح مكه .\r\n وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ .  رازى مىگويد : « يكى از مسلمانان گفت : ما امروز هرگز به سبب اندك بودن تعداد دشمن شكست نمىخوريم و اين سخن او پيامبر خدا صلّى اللّه عليه و آله را خوش نيامد . برخى گفته‌اند : خود پيامبر صلّى اللّه عليه و آله اين سخن را گفته است .\r\nبرخى گفته‌اند : اين سخن را ابو بكر گفته است . نسبت دادن اين سخن به پيامبر صلّى اللّه عليه و آله بسيار دور به نظر مىرسد » .\r\n فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ . \r\nبر اثر اين‌كه مسلمانان از زيادى تعداد خود شگفت‌زده شده بودند ، آن‌چنان شكستى را متحمل شدند كه نمىتوانستند جايى را براى رهايى از چنگال دشمن در زمين پيدا كنند و اين ، سرانجام كسى است كه گرفتار غرور و خودخواهى شود و دشمنش را كوچك بشمارد .\r\n ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ .  سكينه به معناى آرامش و اطمينان است . فرستادن سكينه بر پيامبر صلّى اللّه عليه و آله بدين معناست كه او با دل آرام و كمال شجاعت در مركز ميدان جنگ باقى ماند ، با اين‌كه سپاه او كه تقريبا به دوازده هزار نفر مىرسيد همگى فرار كردند و تنها يك گروه ، كه تعدادشان از ده نفر فراتر نمىرفت ،\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nپابرجا ماندند و با هزاران نفر از سپاهيان دشمن به مقابله پرداختند . راويان مىگويند :\r\nپيامبر صلّى اللّه عليه و آله بىمهابا استرش را به سوى دشمن مىراند و فراريان را صدا مىزد و مىگفت : اى بندگان خدا ! به سوى من آييد ، من پيامبر خدا هستم . من پيامبرى هستم كه دروغ نمىگويم . من فرزند عبد المطّلب هستم . مؤمنانى كه خداوند آرامش خود را بر آنان نازل كرد ، همان كسانى مىباشند كه با پيامبر خدا صلّى اللّه عليه و آله باقى ماندند و فرار نكردند و نيز كسانى كه پس از فرار ، دوباره به ميدان جنگ بازگشتند و مخلصانه به نداى پيامبر صلّى اللّه عليه و آله پاسخ مثبت دادند . فروفرستادن سكينه بر آنان ، بدين معناست كه خدا دل‌هاى آنها را آرامش بخشيد و ترس و وحشت را از اين دل‌ها زدود .\r\n وَ أَنْزَلَ جُنُوداً لَمْ تَرَوْها .  رازى مىگويد : « اختلافى در اين نيست كه مقصود فروفرستادن فرشتگان است » ، لكن ما بر اين باوريم كه خدا را سپاهيانى است از فرشتگان و غيرفرشتگان كه انواع آنها را نمىتوان برشمرد تا چه رسد به افراد آنها .\r\nاز جملهء اين انواع ، نيروى درونى و غرايز و نيز نيروهاى بيرونى است . آيه ، نوع اين لشكريان را كه خداوند در روز حنين نازل كرد ، بيان نكرده است . از اين‌رو ، ما هم دانش آن را به خدايى مىسپاريم كه فرمود : « سپاهيان پروردگارت را جز او كسى نمىداند » . « 1 »\r\n وَ عَذَّبَ الَّذِينَ كَفَرُوا وَ ذلِكَ جَزاءُ الْكافِرِينَ .  خداوند كافران را در دنيا با كشتن ، اسارت ، شكست و گرفتن اموال و در آخرت با آتش جهنم و سرنوشت بد عذاب كرد .\r\n ثُمَّ يَتُوبُ اللَّهُ مِنْ بَعْدِ ذلِكَ عَلى مَنْ يَشاءُ وَ اللَّهُ غَفُورٌ رَحِيمٌ .  خداوند كريم است و آمرزيدن گناه بزرگ براى او كار بزرگى نيست و در رحمت او براى هركوبنده‌اى باز است . بنابراين ، اگر يكى از مسلمانان از پيامبر خدا صلّى اللّه عليه و آله بگريزد و آن‌گاه توبه نمايد ، خداوند توبه‌كنندگان را دوست دارد و كسى كه كافر شود و با خدا و پيامبرش بجنگد ، آن‌گاه توبه كند ، ايمان بياورد و كار شايسته انجام دهد ، او از رستگاران خواهد بود .\r\n\r\n\r\n","description":"","footnote":"\r\n( 1 ) . مدثر ( 74 ) آيهء 31 .\r\n","page_name":" 48 ","page_number":48},
  {"content":"\r\n\r\nمورّخان مىگويند : پس از آن‌كه جنگ به پايان رسيد و غنايم تقسيم شد ، هيئتى از هوازن آمدند و اسلام اختيار كردند و گفتند : اى پيامبر خدا ! تو بهترين و پاك‌ترين مردم هستى . خانواده و فرزندان ما اسير شده‌اند و اموال ما را گرفته‌اند . از اين‌رو ، اسلام آنان پذيرفته شد و زنان و فرزندانشان را به آنها بازگرداندند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمشركان نجس‌اند\r\n\r\n[ سوره التوبة ( 9 ) : آيه 28 
  ]\r\nيا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ ( 28 )\r\n\r\n[ ترجمه 
  ]\r\nاى كسانى كه ايمان آورده‌ايد ! مشركان نجسند و از سال بعد نبايد به مسجد الحرام نزديك شوند و اگر از بينوايى مىترسيد ، پس خدا اگر بخواهد به فضل خويش بىنيازتان خواهد كرد ؛ زيرا خدا دانا و حكيم است . ( 28 )\r\n\r\nواژگان\r\nالنجس : پليد . اين واژه مصدر است و با يك لفظ ، براى مذكر ، مؤنث ، مفرد ، مثنى و جمع به كار مىرود .\r\nالعيلة : فقر ، تهيدستى . مىگويند : عال الرّجل ، هرگاه نيازمند شود .\r\n\r\nتفسير\r\n يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا ؛  يعنى پس از سال نهم هجرت و اين ، همان سالى است كه على عليه السّلام آيات برائت\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nرا بر مردم خواند . قرآن كريم واژهء « مشركان » را غالبا براى بت‌پرستان ، به‌ويژه مشركان عرب به كار مىبرد و واژهء « اهل كتاب » را براى يهود و نصارا . گاهى مشركان را بر اهل كتاب عطف كرده است نظير آيهء 105 سورهء بقره :  « ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لَا الْمُشْرِكِينَ »  و آيهء 1 سورهء بينه :   « لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ »   . عطف نشان آن است كه معطوف غير از معطوف عليه است . البتّه بايد دانست در صورتى كه قرينه موجود باشد عطف تفسير ، عطف خاص بر عام و عام بر خاص نيز جايز است .\r\nفقها دربارهء جلوگيرى كافران از ورود به مسجد اختلاف‌نظر دارند . شافعى مىگويد : كفّار ، تنها از مسجد الحرام جلوگيرى مىشوند و نه از ديگر مساجد . مالك مىگويد : از ورود آنها به هرمسجدى جلوگيرى مىشود . ابو حنيفه مىگويد : كافران از هيچ مسجدى جلوگيرى نمىشوند ، نه از مسجد الحرام و نه از مسجد ديگر ( رازى در تفسير اين آيه ) .\r\nبه عقيدهء ما از ورود نجس به هرمسجدى بايد جلوگيرى كرد و اگر در داخل مسجد باشد واجب است بيرون كردن آن ، خواه اين نجس انسان باشد ، يا حيوان و يا چيزى ديگر و نيز تفاوت نمىكند كه نجاست سرايت‌كننده باشد و موجب آلوده شدن مسجد و هتك حرمت آن شود و يا نباشد . دليل بر اثبات اين نظريه آن است كه آيه ، حكم تحريم را مطلق آورده و آن را به چيزى مقيد نكرده است .\r\nمقصود ما از انسان نجس ، كسى است كه خدا را انكار و بت را پرستش كند . امّا نجس نبودن اهل كتاب را در تفسير آيهء 5 سورهء مائده اثبات كرديم .\r\nپرسش : جملهء : « فلا يقربوا المسجد الحرام » بر درستى نظريهء شافعى مبنى بر اين‌كه جلوگيرى از كافران ، به مسجد الحرام اختصاص دارد دلالت مىكند و ديگر مساجد را دربرنمىگيرد ؛ زيرا خداوند نفرموده است : فلا يقربوا كل مسجد ؛ كافران به هيچ مسجدى نزديك نشوند ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nپاسخ : مجموع آيه بر عموم دلالت دارد نه بر خصوص ؛ زيرا از مجموع آيه چنين برداشت مىشود كه علّت جلوگيرى از ورود كافران ، نجاست آنان و احترام مسجد در نزد خداست . ترديدى نيست كه هرمسجدى در نزد خدا محترم است ؛ زيرا منسوب به خداست . ثبوت و يا نفى حكم ، بستگى به ثبوت و يا نفى علّت آن دارد و بر اين اساس است كه فقها بر حرمت ويسكى وحدت‌نظر دارند ، با اين‌كه نصّ خاص دربارهء آن وجود ندارد ، لكن بر علّت تحريم تصريح شده كه عبارت است از اسكار ( مست كردن ) و فقها در فتواى به حرمت به همين اندازه بسنده كرده‌اند .\r\n وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ . \r\nمشركان در تمام نقاط جزيرة العرب به منظور حج و تجارت ، آهنگ مكه مىكردند و ساكنان مكه از اين واقعه سود مىبردند ؛ زيرا كالاهاى خود را به آنها مىفروختند و چيزهايى هم از ايشان مىخريدند و مسكن‌ها را به آنان اجاره مىدادند . مكه در درّه‌اى بىآب و علف واقع است . هنگامى كه خدا مشركان را از آمدن به اين شهر منع كرد ، برخى از ساكنان آن هراس از اين داشتند كه مبادا تهيدستى به سراغ آنها بيايد .\r\nاز اين‌رو ، خداى سبحان به آنان فرمود :  « وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ  ؛ اگر شما به سبب قطع رابطه مشركان از مكه ، از تهيدستى مىترسيد ، خداوند به صورت ديگرى ، عوض آن را به شما خواهد داد » ؛ زيرا ابزار روزى به زيادى قطره‌هاى باران در نزد اوست - چنان‌كه در حديث آمده است - و خداى بزرگ راست گفت ؛ زيرا كشورها را به دست مسلمانان گشود و آنان به غنيمت‌هاى فراوان دست يافتند و مردم دسته‌دسته به دين اسلام گرويدند و ميليون‌ها انسان با جان و مال روانهء مكه شدند و ساكنان آن به ثروتى دست يافتند كه در گذشته حتى در خواب نيز نديده بودند .\r\nپرسش : منظور از « ان شاء » چيست ، با اين‌كه مىدانيم او چنين چيزى را خواسته است ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nپاسخ : ممكن است اشاره به اين نكته داشته باشد كه خدا مسببات را برطبق اسباب آنها به جريان مىاندازد و نيز احتمال دارد كه صرفا براى آموزش بندگانش باشد تا در تمام اعمال خود به خدا اعتماد كنند و در عين تلاش ، تحقق اهداف خود را وابسته به مشيت او بدانند . چنان‌كه در آيهء 23 سورهء كهف آمده است :  « وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً  ؛ هرگز مگوى فردا چنين مىكنم ، مگر خداوند بخواهد » .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبا كسانى از اهل كتاب جنگ كنيد\r\n\r\n[ سوره التوبة ( 9 ) : آيات 29 تا 33 
  ]\r\nقاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ ( 29 ) وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ ( 30 ) اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلاَّ لِيَعْبُدُوا إِلهاً واحِداً لا إِلهَ إِلاَّ هُوَ سُبْحانَهُ عَمَّا يُشْرِكُونَ ( 31 ) يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلاَّ أَنْ يُتِمَّ نُورَهُ وَ لَوْ كَرِهَ الْكافِرُونَ ( 32 ) هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ ( 33 )\r\n\r\n[ ترجمه 
  ]\r\nبا كسانى از اهل كتاب كه به خدا و روز قيامت ايمان نمىآورند و چيزهايى را كه خدا و پيامبرش حرام كرده است بر خود حرام نمىكنند و دين حق را نمىپذيرند جنگ كنيد ، تا آن‌گاه كه به دست خود در عين مذلت جزيه بدهند . ( 29 )\r\nو يهود گفتند كه عزير پسر خداست ، و نصارا گفتند كه عيسى پسر خداست . اين سخن كه مىگويند همانند گفتار كسانى است كه پيش از اين كافر بودند . خدا بكشدشان به كجا بازمىگردند ؟ ( 30 )\r\nحبرها و راهبان خويش و مسيح پسر مريم را به جاى اللّه به خدايى گرفتند و حال آن‌كه مأمور بودند\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكه تنها يك خدا را بپرستند ، كه هيچ خدايى جز او نيست . منزّه است از آنچه شريكش مىسازند . ( 31 )\r\nمىخواهند نور خدا را با دهان خود خاموش كنند ، و خدا جز به كمال رساندن نور خود نمىخواهد . هرچند كافران را خوش نيايد . ( 32 )\r\nاو كسى است كه پيامبر خود را براى هدايت مردم فرستاد ، با دينى درست و برحق ، تا او را بر همهء دين‌ها پيروز گرداند ، هرچند مشركان را خوش نيايد . ( 33 )\r\n\r\nواژگان\r\nالجزية : مالياتى است كه به اشخاص تعلق مىگيرد ، نه به زمين ، تجارت و يا حيوانات .\r\nالصغار : ذلّت و خوارى .\r\nيضاهئون : شباهت دارند ، مانند هستند .\r\nيؤفكون : از حق به سوى باطل بازمىگردند .\r\nالاحبار : جمع حبر به فتح حا و كسر آن ، يعنى دانشمند .\r\nالرهبان : جمع راهب ، كسى كه براى عبادت از دنيا مىبرد .\r\n\r\nاعراب\r\n« عن يد » قائم‌مقام حال و به معناى نقدا و صاحب حال عبارت است از : واو در « يعطوا » . « انّى » در محل نصب بنابراين كه حال است . « عمّا يشركون » « ما » مصدريه و مصدر ريخته شده ، مجرور به « عن » و متعلق به « سبحانه » . مصدر ريخته شده از « ان يتمّ نوره » منصوب به « يأبى » ؛ زيرا به معناى لا يريد است ؛ يعنى : « لا يريد اللّه الّا اتمام نوره باعلاء كلمة التوحيد ؛ خدا جز كامل كردن نورش را با بالا بردن كلمهء توحيد نمىخواهد » .\r\n\r\nتفسير\r\n قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ . \r\nپس از آن‌كه خداوند به كشتن مشركان ، در صورتى كه آنان اسلام نياورند و از جزيرهء عربى هم بيرون نشوند ، دستور داد ، در اين آيه فرمان مىدهد كه اگر اهل كتاب جزيه ندهند و از حكومت اسلامى فرمان نبرند ، بايد با آنها جنگ شود . خدا آنان را چنين توصيف مىكند : « آنان كسانى هستند كه به خدا و روز قيامت ايمان نمىآورند و حرام خدا را بر خود حرام نمىكنند و دين حق را نمىپذيرند » .\r\nشايسته است بدين نكته اشاره شود كه « من » در سخن خداوند :  « مِنَ الَّذِينَ أُوتُوا الْكِتابَ »  براى بيان جنس است نظير آيهء  « فَاجْتَنِبُوا الرِّجْسَ مِنَ الْأَوْثانِ »  . « 1 » برخى گفته‌اند :\r\n« من » براى تبعيض است همانند : منهم كذا و منهم كذا .\r\nدر اين‌جا دو پرسش مطرح مىشود :\r\n1 . آيه ، ايمان به خدا و روز قيامت را از اهل كتاب نفى مىكند ، با اين‌كه مىدانيم آنان به وجود خدا ايمان دارند ؛ زيرا خود واژهء « اهل الكتاب » نشان مىدهد كه آنان به خدايى كه تورات و انجيل را فروفرستاده است ايمان دارند . همچنين ، اهل كتاب به نصّ آيهء 80 از سورهء بقره به روز قيامت ايمان دارند : « و قالوا لن تمسّنا النار إلّا أيّاما معدودة ؛ گفتند : آتش جز چند روزى ما را نسوزاند » . البته آنان به دين حق ايمان ندارند ، چرا كه يهود ، ثروت را مىپرستند و كليسا چك‌هاى آمرزش را مىفروشد و به حلول و اتحاد اعتقاد دارد .\r\nپاسخ : پاسخ پرسش فوق را در آيه‌اى كه بلافاصله پس از اين آمده است مىيابيم و آن اين است :  وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ . \r\nچگونگى پاسخ بدين ترتيب است كه يهود و نصارا براى خدا پسر قرار دادند و اين بدان معناست كه آنان به خدايى ايمان دارند كه جز در اوهام آنها وجود ندارد . و به خدايى كه در واقع وجود دارد ، ايمان ندارند . آنان از پيش خود ، خدايى را تصور و او\r\n\r\n\r\n","description":"","footnote":"\r\n( 1 ) . حج ( 22 ) آيهء 30 .\r\n","page_name":" 56 ","page_number":56},
  {"content":"\r\n\r\nرا چنين وصف نمودند كه فرزندانى را مىزايد و برطبق همين تصور غلط ، روابط خودشان را با اين خدا تنظيم كردند ، در حالى كه خداى حقيقى ، خدايى است كه نه زاده شده و نه مىزايد و اهل كتاب نه به اين خدا ايمان دارند و نه هيچ نوع رابطه‌اى آنها را به او پيوند مىدهد ؛ به بيانى كوتاه‌تر و روشن‌تر آنان به خدايى كه موجود است ايمان ندارند و خدايى كه آنها به او ايمان دارند ، وجود ندارد .\r\nنتيجه آن‌كه آنها به خدا ايمان ندارند و بديهى است كه هركس به خدا ايمان نداشته باشد ، ايمان درستى به قيامت هم نخواهد داشت و دين حق را نيز نخواهد پذيرفت ، هرچند گمان كند كه او از ايمان‌آورندگان به آخرت و باوردارندگان به حق است ؛ زيرا ايمان به خدا اصل و غير آن فرع است ؛ به بيانى واضح‌تر او به آخرت و دينى ايمان دارد كه جز در خيال وى ، هيچ وجود و اثر خارجى ندارند . نظير اين سخن آنها كه مىگويند : « آتش جز چند روزى ما را نسوزاند » و اين ، همان دينى است كه سخن آن گوينده را تأييد مىكند كه مىگويد : « دين ساخته و پرداختهء وهم و خيال است و صاحبش را از حقيقت و واقعيتش دور مىسازد » .\r\n2 . اسلام كسى را مجبور نمىكند كه آن را بپذيرد ؛ زيرا خدا مىفرمايد :  « لا إِكْراهَ فِي الدِّينِ  ؛ هيچ‌گونه اجبارى در دين نيست » و نيز مىفرمايد : « آيا تو مردم را مجبور مىكنى كه مؤمن باشند ؟ » . بنابراين ، چگونه خدا به اهل كتاب دستور مىدهد تا ايمان بياورند و يا در عين مذلّت به دست خود جزيه بدهند ؟\r\nما همين پرسش را در تفسير آيهء دوم از همين سوره كه به جنگ با مشركان دستور مىداد ، مطرح كرديم و در پاسخ گفتيم كه فرمان جنگ با مشركان ، حكمى بوده كه به همان زمان اختصاص داشته است ؛ چون جامعهء اسلامى در آغاز شكل‌گيرى خود بود و مشركان ستون پنجمى بودند كه عليه اسلام و پيروان آن توطئه مىكردند . از اين‌رو ، مصلحت اقتضا مىكرد كه آنان را از جزيرهء عربى بيرون رانند و يا كشته شوند .\r\nدر اين‌جا نيز فرمان جنگ با اهل كتاب ، فرمانى است كه به دليل ويژه‌اى به همان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكسانى كه در جزيره بودند اختصاص دارد و آن دليل اين‌كه اهل كتاب با مشركان پيمان بسته بودند كه با مسلمانان بجنگند . چنان‌كه يهوديان مدينه و حومهء آن چنين كردند ، با اين‌كه پيامبر صلّى اللّه عليه و آله به آنان امان داد و آنها را هم‌پيمان خود قرار داده بود .\r\nعلاوه بر اين محور اين سوره ، غزوهء تبوك است ، چنان‌كه در آيهء 38 و پس از آن خواهد آمد . به پيامبر صلّى اللّه عليه و آله خبر رسيد كه روميان ، كه در شام و اطراف جزيره قرار داشتند ، درصدد تجهيز و گردآورى سپاه هستند تا به اسلام و پيروانش يورش برند . تمام قراين و دلايل حاكى از آن بود كه اهل كتاب مستقر در جزيرة العرب براى روم مسيحى بر ضدّ مسلمانان جاسوسى مىكنند و به همراه آنان عليه پيامبر صلّى اللّه عليه و آله و كسانى كه به او ايمان آورده‌اند ، دست به توطئه مىزنند . از اين‌رو ، آنان بايد كشته مىشدند و يا سلاح خود را كنار مىگذاشتند و به حكومت اسلامى تسليم مىشدند و جزيه ، كه نشان مسالمت‌جويى و وفادارى آنها به پيمانشان بود ، نيز مىپرداختند . اگر آنان جزيه را برمىگزيدند بايد امان داده مىشدند و مورد حمايت [ حكومت اسلامى 
  ] قرار مىگرفتند و در دين و معاملات خود آزاد بودند و اگر اسلام مىآوردند ، از كليّهء حقوق مسلمانان برخوردار مىشدند و در غير اين صورت ، به منظور جلوگيرى از شرارتشان بايد به قتل مىرسيدند . مفسران و فقها در مصداق جزيه و مقدار و شرايط آن زياد سخن گفته‌اند . البته سخن ايشان دربارهء جزيه زمانى سودمند بوده ، كه اسلام دولت و نيرويى داشته است ، اما امروز [ كه حكومت اسلامى وجود ندارد 
  ] سخن گفتن در اين‌باره خالى از فايده خواهد بود . « 1 »\r\n وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ .  امّا سخن مسيحيان كه مىگويند : مسيح پسر خداست ، معروف و روشن است و در تفسير آيهء هفدهم از سورهء مائده ، دربارهء آن سخن گفتيم . و امّا سخن يهود كه عزير پسر خداست ،\r\n\r\n\r\n","description":"","footnote":"\r\n( 1 ) . لازم به گفتن است كه آقاى مغنيه در زمانى اين سخن را گفته است كه هنوز حكومت اسلامى در ايران تشكيل نشده بود و اگر او امروز زنده مىبود ، مسلما سخن گفتن پيرامون مسألهء جزيه را امرى ضرورى مىدانست . مترجم\r\n","page_name":" 58 ","page_number":58},
  {"content":"\r\n\r\nصاحب تفسير المنار نقل كرده كه نام عزير در اسفار مقدّس يهود آمده است و نيز از دائرة المعارف يهودى حكايت كرده است : عصر عزرا بهار تاريخ دينى يهود است .\r\nدر تفسير طبرى ، رازى و طبرسى آمده است : گروهى از يهوديان به پيامبر صلّى اللّه عليه و آله گفتند :\r\nما چگونه از تو پيروى كنيم ، در حالى كه قبلهء ما را رها كردى و باور ندارى كه عزير پسر خداست ؟ از اين‌رو ، آيهء مزبور نازل شد . به هرحال پيامبر صلّى اللّه عليه و آله با اين آيه با يهود عصر خود روبه‌رو گرديد و هيچ‌كس نقل نكرده است كه آنان با وجود شدّت علاقه‌اى كه به تكذيب پيامبر صلّى اللّه عليه و آله داشتند او را تكذيب و انكار كرده باشند و اين امر نشان مىدهد كه آنان در آن‌زمان به محتواى اين آيه ايمان داشتند .\r\n ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ .  « يضاهئون » : شباهت دارند .  « قاتَلَهُمُ اللَّهُ أَنَّى يُؤْفَكُونَ  ؛ خدا آنان را لعنت كند ، چگونه از راستى به دروغ گرايش پيدا مىكنند » . معناى آيه اين است : سخنان يهود و نصارا همانند سخنان مشركان عرب است كه مىگفتند : فرشتگان دختران خدا هستند .\r\nو نيز همانند سخنان روميان و يونانىهاى پيشين بت‌پرست ، بوداييان و ديگران است .\r\n اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ .  اين جمله ، دليل ديگرى است بر اين‌كه اهل كتاب به خدا ايمان ندارند ، بلكه به آنچه رهبران دينى و مذهبى آنان مىگويند ايمان دارند . امام صادق عليه السّلام مىفرمايد : « اهل كتاب براى رهبران دينى خود ، نه روزه گرفتند و نه نماز خواندند ، لكن رهبران دينى حرام را برايشان حلال و حلال را برايشان حرام كردند و آنها هم از اين رهبران پيروى كردند و ناخودآگاه آنها را پرستيدند » . اين سخن همانند چيزى است كه در حديث آمده كه عدى بن حاتم به پيامبر صلّى اللّه عليه و آله گفت : ما آنها [ - رهبران دينىمان 
  ] را نمىپرستيم .\r\nپيامبر فرمود : « آيا آنان حلال خدا را حرام نكردند و شما هم آن را حرام كرديد و آيا حرام خدا را حلال نكردند و شما هم حلال كرديد ؟ » عدى گفت : بلى . پيامبر صلّى اللّه عليه و آله فرمود : « اين همان پرستش آنهاست » . ولتر مىگويد : كشيش‌هاى ما چيزى نمىدانند ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nجز اين‌كه ما به گفته‌هاى آنان بسيار خوش‌باوريم .\r\n وَ ما أُمِرُوا إِلَّا لِيَعْبُدُوا إِلهاً واحِداً لا إِلهَ إِلَّا هُوَ سُبْحانَهُ عَمَّا يُشْرِكُونَ .  رازى در تفسير خود مىگويد : معناى آيه روشن است . لكن مفسر ديگرى مىگويد : يعنى آنان خداى بزرگ را مىپرستند .\r\n يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ .  مراد از نور خدا در اين‌جا اسلام است و معناى آيه اين است : اهل كتاب تلاش كردند ، تا از طريق نيرنگ‌ها و دروغ بستن‌ها اسلام را از بين ببرند . بنابراين ، اينان همانند كسى مىباشند كه كوشش مىكند نورى را كه سراسر جهان را فراگرفته است با يك دميدن خاموش كند .\r\n وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ .  اين وعدهء خداست كه بر زبان پيامبرش جارى شده است ، مبنى بر اين‌كه او اسلام را يارى مىكند و آن را در شرق و غرب جهان به پيروزى مىرساند . و خدا و پيامبرش راست گفتند ، و وعده‌اى كه بر نبوت محمد صلّى اللّه عليه و آله و راستگويى او در تمام گفته‌هايش دلالت دارد ، تحقق پيدا كرد .\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ .  اين آيه بيان و تفصيلى براى آيهء قبلى است و خداوند در كشورهاى عربى مسلمانان را بر مشركان غالب ساخت و نيز بر يهود ؛ زيرا مسلمانان آنها را از اين كشورها بيرون راندند و هم بر مسيحيان در شام و مغرب و بر مجوسيان در ايران .\r\nامام على عليه السّلام فرمود : « اين اسلام ، با شكوه و عزت خود ، اديان را به ذلّت كشانيد و با بلنداى خود ، ملّت‌ها را زير پا گذاشت و با كرامت خود ، دشمنانش را خوار كرد » .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nكسانى كه زر و سيم مىاندوزند\r\n\r\n[ سوره التوبة ( 9 ) : آيات 34 تا 35 
  ]\r\nيا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ ( 34 ) يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ ( 35 )\r\n\r\n[ ترجمه 
  ]\r\nاى كسانى كه ايمان آورده‌ايد ! بسيارى از دانايان و راهبان اموال مردم را به ناشايست مىخورند و ديگران را از راه خدا بازمىدارند و كسانى را كه زر و سيم مىاندوزند و در راه خدا انفاقش نمىكنند ، به عذابى دردآور بشارت ده . ( 34 )\r\nروزى كه در آتش جهنم گداخته شود و پيشانى و پهلو و پشتشان را با آن داغ كنند . اين است آن چيزى كه براى خود اندوخته بوديد . حال طعم اندوختهء خويش را بچشيد . ( 35 )\r\n\r\nاعراب\r\n« و الّذين يكنزون » مبتدا و « فبشّرهم » خبر آن و جمله مستأنفه است كه محلّى از اعراب ندارد . « يوم » ظرف و عامل آن « اليم » است . « عليها » قائم‌مقام نايب فاعل و ضمير « عليها » به مكنوزات ( چيزهاى ذخيره شده ) برمىگردد . « هذا » اشاره است به\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n« كىّ » و اين مصدرى است كه از « فتكوى » به دست مىآيد و محلّ آن رفع است به سبب مبتدا بودن . « ما كنزتم » خبر و جمله ، مفعول براى قول محذوف و تقدير آن : « فيقال لهم ما كنزتم » مىباشد .\r\n\r\nتفسير\r\n يا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ .  در آيهء پيشين ، خداوند يهود و نصارا را به اين ويژگى توصيف كرد كه آنها رهبران دينى خود را به جاى اللّه به خدايى گرفتند . در اين آيه اين رهبران دينى را چنين توصيف مىكند كه آنها مال مردم را به باطل مىخورند و آنها را از راه حق بازمىدارند . مقصود از خوردن مال به باطل آن است كه بدون دليل شرعى آن را [ از مردم 
  ] بگيرند ؛ نظير گرفتن رشوه به منظور صادر كردن حكم به ناحق و گرفتن ربا كه در ميان يهود شايع بود و نيز همانند فروختن چك‌هاى غفران كه كاتوليك‌ها آن را انجام مىدهند و . . . مورّخان مىگويند : دورانى بر رهبران كليسا گذشت كه آنان در اين دوران از ثروتمندترين طبقات بودند .\r\nمراد از « بازداشتن مردم از راه خدا » آن است كه آنان را به پيروى از انديشه‌هاى خود مقيّد مىكنند و مردم را نمىگذارند كه از اسلام پيروى كنند و حتّى آنان را وامىدارند كه بر اسلام و پيامبرش خرده بگيرند . ولتر بر ضدّ كليسا به‌پا خاست و غارت اموال ديگران به دست رهبران آن را فاجعه دانست و از تورات به دليل اين‌كه دربردارندهء مطالب ضد و نقيض و محال است ، انتقاد كرد . در مقابل ، كليسا هم او را تحريم كرد و برخى از رهبران آن ، خواستار زندان ابد براى او شدند « 1 » و در نتيجه ، اين اديب فرانسوى سلامت اعصاب خود را از بيم كليسا از دست داد و براى رهايى از اين مشكل راهى پيدا نكرد ، جز اين‌كه كتابى در مذمّت و دشنام محمد صلّى اللّه عليه و آله بنويسد و از اين\r\n\r\n\r\n","description":"","footnote":"\r\n( 1 ) . گوستاولانسون ، كتاب ولتر ، ترجمهء محمد غنيمى هلال .\r\n","page_name":" 62 ","page_number":62},
  {"content":"\r\n\r\nطريق به پاپ متوسل شود . او اين كار را كرد و كليسا هم او را بخشيد و كتاب و نويسندهء آن را مبارك دانست .\r\n\r\nابو ذر و سوسياليزم\r\n وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ .  پيرامون اين آيه زياد سخن گفته شده ، حتّى برخى از افراد براى اثبات سوسياليزم در اسلام به اين آيه استدلال كرده‌اند و عدّه‌اى ديگر براى سوسياليست بودن ابو ذر بدان تمسّك جسته و سخن را در اين‌باره به درازا كشانده‌اند ؛ زيرا او در اين آيه كسانى را كه مال خدا را از عيال او برتر مىدانند مورد تهديد قرار داده است .\r\nمعناى آيه و نيز هرچه را كه از نزديك يا دور بدان ارتباط دارد در ذيل بيان مىكنيم و در ضمن آن ، دربارهء نظريه كسى كه براى اثبات سوسياليست بودن ابو ذر به اين آيه استدلال كرده ، به قضاوت مىپردازيم :\r\n1 . معاوية بن ابى سفيان مىگويد : اين آيه دربارهء اهل كتاب نازل شده است و مسلمانان را دربرنمىگيرد ؛ يعنى به نظر او مسلمانان مىتوانند هراندازه كه بخواهند ثروت‌اندوزى كنند و چيزى از آن را در راه خدا بخشش نكنند . او اين نظريه را از عثمان بن عفان نقل كرده است . در كتاب الدرّ المنثور ، تأليف سيوطى آمده است : وقتى عثمان قرآن را نوشت ، برخى خواستند كه « واو » را از آيهء  « وَ الَّذِينَ يَكْنِزُونَ الذَّهَبَ وَ الْفِضَّةَ »  حذف كنند تا « الّذين يكنزون » ( زراندوزان ) صفت براى احبار و رهبان باشد .\r\nامّا يكى از اصحاب با آنان مخالفت كرد و گفت : يا « واو » را مىگذاريد و يا شمشيرم را بر گردنم مىنهم . از اين‌رو ، آنان « واو » را ثبت كردند .\r\nنظريهء درست آن است كه آيه ، هركسى را كه ثروت‌اندوزى كند و آن را در راه خدا نبخشد ، خواه مسلمان باشد و خواه كافر دربرمىگيرد ؛ زيرا لفظ آيه عامّ است .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاز زيد بن وهب نقل شده كه وى از ربذه عبور مىكرد كه ناگاه ابو ذر را ديد و به او گفت :\r\nچه چيز سبب شد كه تو به اين‌جا بيايى ؟ او در پاسخ گفت : من در شام بودم و آيهء  « وَ الَّذِينَ يَكْنِزُونَ الذَّهَبَ وَ الْفِضَّةَ »  را خواندم ، و معاويه گفت : اين آيه دربارهء ما نيست ، بلكه دربارهء اهل كتاب است . گفتم : اين آيه هم دربارهء ما و هم دربارهء آنهاست . از اين‌رو ، وى از من به عثمان شكايت برد و او هم مرا به اين‌جا ، كه مىبينى ، تبعيد كرد .\r\n2 . كنز در لغت به معناى گردآورى است ، چنان‌كه گفته مىشود : « كنز المآل ؛ يعنى گرد آورد آن را » . واژه‌هاى ذهب و فضه ، هرچند خاص مىباشند ، لكن حكم آنها عام و فراگير است و تمام انواع مال را دربرمىگيرد ، حتّى زمين ، معادن ، درخت ، ساختمان ، حيوانات ، كارخانه‌ها و كشتىها را نيز شامل مىشود ؛ زيرا مراد از كسانى كه خداوند آنها را به عذابى دردناك تهديد كرده ، ثروتمندان بخيل است و نه خصوص دارندگان سكّه‌هاى طلا و نقره ؛ زيرا در غير اين صورت صاحبان نفت و ديگر سرمايه‌داران ، خوشبخت‌ترين مردم و بزرگوارترين آنان در پيشگاه خدا در دنيا و آخرت به شمار مىرفتند . شاهد بر فراگير بودن مقصود آيه ، آن است كه نزول اين آيه بر مسلمانان سخت و دشوار آمد ؛ زيرا آنان تمام اموال را از آيه برداشت كردند و هنگامى كه در اين‌باره از پيامبر صلّى اللّه عليه و آله پرسيدند ، او نيز برداشت آنها را تأييد كرد و فرمود : « خداوند زكات را تنها بدين سبب واجب كرد كه باقى اموال شما را پاكيزه سازد و ميراث را تنها بر اموالى واجب كرد كه پس از شما برجاى مىماند » .\r\n3 . انفاق در راه خدا اين موارد را دربرمىگيرد : دفاع از دين و ميهن ، ساختن مدارس ، درمانگاه‌ها و پرورشگاه‌هاى يتيمان ، صدقه دادن به ناداران ، بخشيدن به اهل و عيال و بهترين مورد انفاق ، موردى است كه موجب عزت و سربلندى حق و طرفداران آن شود .\r\n4 . مذاهب چهارگانه بر اين موضوع وحدت‌نظر دارند كه جز زكات حق ديگرى به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمال تعلق نمىگيرد ، چنان‌كه در كتاب احكام القرآن ، تأليف ابو بكر معافرى اندلسى آمده است . بيشتر فقهاى شيعهء اماميه مىگويند : جز خمس و زكات حق ديگرى در مال نيست . شيخ طوسى مىگويد : در مال حق ديگرى نيز هست و آن همان چيزى هست كه امام صادق عليه السّلام بدان اشاره كرد : خداوند در اموال ثروتمندان حقوقى غير از زكات قرار داد ؛ زيرا فرمود : « و در اموالشان براى سائل و محروم حقى معلوم است » . « 1 » مقصود از حق معلوم كه در آيه آمده چيزى است كه انسان به اندازهء قدرت و توانش آن را بر خود واجب مىكند و در نتيجه ، در صورتى كه بخواهد در هرروز ، يا در هر جمعه و يا در هرماه ، چيزى از مالش را ، كم باشد و يا زياد مىپردازد و به اين كار ادامه مىدهد . البتّه ، اين سخن امام عليه السّلام : « يفرضه الرجل على نفسه » ، بر استحباب دلالت دارد و نه بر وجوب ؛ زيرا واجب از سوى خداست و نه از ديگران .\r\nبه نظر من ، پس از آن‌كه در آيات قرآن تحقيق كردم ، بر ثروتمندان واجب است و نه مستحب ، كه علاوه بر خمس و زكات ، از اموالشان در صورتى كه شرايط اقتضا كند به منظور دفاع از دين و ميهن بخشش كنند و بر ولىّ امر مسلمانان است كه آنان را بر اين كار مجبور كند و نيز اگر لازم باشد به خود جهاد هم مجبورشان نمايد . آيات اين باب به ده‌ها آيه مىرسند .\r\n5 .  يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ .  اين آيه كنايه از سختى عذاب و وحشت آن است ؛ نظير آيهء 180 از سورهء آل عمران :  « سَيُطَوَّقُونَ ما بَخِلُوا بِهِ يَوْمَ الْقِيامَةِ »  .\r\n6 . از آنچه پيش‌تر گفتيم ، روشن شد كه آيه ، هم از لحاظ نصّ و هم از لحاظ فحوا بر اين مطلب دلالت دارد كه ثروتمندان بايد مقدارى از اموال خود را در راه خدا بخشش كنند و نيز نشان مىدهد اگر كسى از اين بخشش خوددارى كند ، خدا او را با عذاب\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 19 .\r\n","page_name":" 65 ","page_number":65},
  {"content":"\r\n\r\nدردناك مجازات مىكند ، امّا اين‌كه آيا مقصود از اين مقدار ، يك‌پنجم است ، يا يك‌دهم ، يا كم‌تر و يا بيشتر و آيا اين مقدار از زكات باشد و يا از ديگر وجوهات ، آيه نه به طور آشكار بر آن دلالت دارد و نه با اشاره . بنابراين ، چگونه بر سوسياليزم دلالت داشته باشد ؟\r\n« سوسياليزم » نظامى اقتصادى است كه پيش از هرچيزى به ابزار توليد ، نظير زمين و امثال آن نظر دارد و مالك آن را تعيين مىكند و در مرحلهء بعد ، توليد و راه‌هاى رشد و افزايش و چگونگى توزيع آن را در نظر مىگيرد ، در حالى كه اين يك چيز است و تشويق ثروتمندان به بخشش چيزى ديگر .\r\nبا اين بيان روشن گرديد كه سخن آن گوينده‌اى كه مىگويد : « ابو ذر يك سوسياليست بود ؛ زيرا با اين آيه ، ثروتمندان را تهديد كرد » ، خطا و اشتباه است ؛ چرا كه ابو ذر نه سوسياليزم را مىشناسد و نه چيزى ديگر را . او تنها اسلام را مىشناسد .\r\nابو ذر در اين‌باره ، به‌سان هرمسلمان ديگرى است ، با اين تفاوت كه او به دين خود و اسلام ، اخلاصمند بود و آزها و اهداف شخصى را به دور انداخت و همين دورى از آز و طمع‌هاى دنيا و اخلاص دينى ، او را آن‌چنان با جرأت و شجاع ساخت كه قريش را به مبارزه فراخواند و روزى كه اسلام آورد ، خدايان آنها را به باد تمسخر گرفت ؛ زيرا در كنار كعبه ايستاد و با صداى بلند فرياد برآورد : « لا إله الّا اللّه ، محمد رسول اللّه » .\r\nدر روزگارى كه مسلمانان را نيرو و توانى نبود و هيچ مسلمانى جز در نهان‌گاه قادر نبود نام اللّه و محمد صلّى اللّه عليه و آله را ببرد ، او در برابر سران قريش ، كلمهء اسلام را با صداى بلند فرياد زد . اين شيوه چندين‌بار توسط او تكرار شد و با معاويه و عثمان هم همين شيوه را در پيش گرفت و همان‌گونه كه مشركان ، ابو ذر را به باد كتك گرفتند ، عثمان نيز وى را تبعيد كرد ، لكن اين برخوردها او را از راه خويش باز نداشت ؛ زيرا او در سراسر زندگى خود ، جز براى خداى يگانه خشمگين نشد .\r\nخلاصهء سخن اين‌كه ابو ذر از هيئت حاكمه مىخواهد كه با زيردستان به عدالت و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nانصاف رفتار كنند و آنها را از عذاب دردناك مىترساند و نيز ستمديدگان را تشويق مىكند تا در برابر ستمگران ايستادگى نمايند و حقوق خود را از اين ستمگران بستانند . اين كارها چه رابطه‌اى با سوسياليزم دارد ؟ ما ، دربارهء سوسياليست بودن ابو ذر در كتاب مع الشيعة الاماميه ، تحت عنوان « آيا ابو ذر سوسياليست است ؟ » و نيز در كتاب مع علماء النجف الاشرف ، زير عنوان « ابو ذر » سخن گفتيم .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nشمار ماه‌ها\r\n\r\n[ سوره التوبة ( 9 ) : آيات 36 تا 37 
  ]\r\nإِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ ( 36 ) إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ زُيِّنَ لَهُمْ سُوءُ أَعْمالِهِمْ وَ اللَّهُ لا يَهْدِي الْقَوْمَ الْكافِرِينَ ( 37 )\r\n\r\n[ ترجمه 
  ]\r\nشمار ماه‌ها در نزد خدا ، در كتاب خدا دوازده ماه است . روزى كه آسمان‌ها و زمين را بيافريده ، چهار ماه ، ماه‌هاى حرامند ، اين است شيوهء درست . در آن ماه‌ها بر خويشتن ستم مكنيد . و همچنان كه مشركان همگى به جنگ شما برخاستند ، همگى به جنگ ايشان برخيزيد . و بدانيد كه خدا با پرهيزگاران است . ( 36 )\r\nبه تأخير افكندن ماه‌هاى حرام ، افزونى در كفر است و موجب گمراهى كافران . آنان يك سال آن ماه را حلال مىشمردند و يك سال را حرام ، تا با آن شمار كه خدا حرام كرده است توافق يابند . پس آنچه را خدا حرام كرده حلال مىشمارند . كردار ناپسندشان در نظرشان آراسته گرديده و خدا كافران را هدايت نمىكند . ( 37 )\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nواژگان\r\nالقيم : راست .\r\nالنسئ : به تأخير افكندن .\r\nيواطئوا : توافق يابند .\r\n\r\nاعراب\r\n« عند اللّه » متعلق به « عدّة » و « اثنا عشر » در محلّ رفع و خبر انّ است . « فى كتاب اللّه » متعلق به محذوف و صفت براى « اثنا عشر » . « يوم خلق » متعلق به « كتاب » ، در صورتى كه به معناى كتابت باشد . « كافّة » حال از فاعل « قاتلوا » ؛ زيرا به معناى « جميعا » است .\r\n« عاما » مفعول فيه . مصدر ريخته شده از « ان يواطئوا » مجرور به لام و عامل جار و مجرور ، « يحرمونه » است .\r\n\r\n[ تفسير 
  ]\r\n\r\nماه‌هاى قمرى همان ماه‌هاى طبيعى است\r\n إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ .  مراد از « عند اللّه » و « فى كتاب اللّه » آن است كه دوازده ماه ، در جهان طبيعت وجود حقيقى دارد ؛ نظير آسمان و زمين و نه در جهان اعتبار و تشريع ؛ همانند حلال و حرام . منظور از « يوم خلق السموات و الارض » آن است كه خداوند جهان را بر حالتى آفريد كه شمار ماه‌ها از همان لحظهء نخست پيدايش آسمان‌ها و زمين ، دوازده ماه بود ؛ به بيانى روشن‌تر شمار ماه‌ها [ - دوازده ماه 
  ] را انسان وضع نكرده است و از نتايج انديشه و ابتكارهاى او نيست ، بلكه نتيجهء حتمى سنت‌هاى جهان هستى و نظام آفرينش است .\r\nمعناى آيه همان است كه گفته شد . البتّه ، بديهى است كه انسان وقت را با آنچه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبه طور آشكار مىبيند ، مقايسه و تعيين مىكند و هرگاه به جهان طبيعت كه ما را به شناخت وقت راهنمايى مىكند بنگريم ، جز خورشيد و ماه نمىيابيم . خورشيد ، هميشه و در هرروز در حال حركت است و بر يك شيوه طلوع و غروب مىكند و در اين جهت ، هيچ تفاوتى ميان يك روز و روزى ديگر نيست و تمام آنچه ما به وسيلهء اين حركت خورشيد به دست مىآوريم ، همان تشخيص صبح و شام و ظهر است و اين موضوع ، هيچ‌گونه ارتباطى به شناخت ماه ندارد .\r\nامّا بر خلاف خورشيد ، كرهء ماه در روز نخست هرماه با شكل ويژه‌اى بر انظار پديدار مىشود و به وسيلهء همين روز است كه « ماه » را مشخص مىكنيم و زمانى كه ماه را شناختيم ، سال را هم مىشناسيم .\r\nبر اين اساس ، تنها ماه‌هاى قمرى است كه براساس سنت‌هاى طبيعى جريان دارند و نه ماه‌هاى ديگر و به همين دليل ، خداوند وقت حج ، روزه ، عدّهء زنان طلاق داده شده و شير دادن را با اين ماه‌ها تعيين كرده است . چنان‌كه وقت نمازهاى يوميّه را با خورشيد تعيين كرده ؛ زيرا تنها راه شناخت اجزاى روز همين است ؛ به عبارت ديگر خورشيد براى شناخت ساعت‌هاست و ماه براى شناخت ماه‌ها و انسان اوليه هم بر همين اساس ، اوقاتش را حساب مىكرده است . رازى مىگويد : « شيوهء عرب از زمان نخست ، آن بوده است كه سال ، قمرى باشد و نه خورشيدى و اين قانونى است كه آن را از ابراهيم و اسماعيل به ارث برده‌اند » .\r\nدر برخى تفاسير آمده است : حكمت اين‌كه خداوند حج و روزه را براساس ماه قمرى قرار داده آن است كه اين دو در تمام فصل‌هاى سال و اجزاى آن دور بزنند ، تا يك بار آسان و بار ديگر دشوار باشند . البتّه ، اين اجتهاد ، اصل و مدركى ندارد ، لكن هيچ مانعى هم از آن وجود ندارد ؛ زيرا هدف از آن ، اثبات حكم شرعى نيست ، بلكه منظور بيان مصلحت و فلسفهء حكمى است كه شرعا ثابت مىباشد .\r\n مِنْها أَرْبَعَةٌ حُرُمٌ .  از اين چهار ماه حرام ، سه‌تاى آن پىدرپىاند : ذو القعده ،\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nذو الحجّة و محرّم . يك ماه تنهاست و آن ماه رجب است . اين ماه‌ها ، حرام ناميده شدند ؛ زيرا جنگ در اين ماه‌ها هم در جاهليت و هم در اسلام حرام است . ما قبلا در اين‌باره چند بار سخن گفتيم .\r\n ذلِكَ الدِّينُ الْقَيِّمُ ؛  يعنى تقسيم‌بندى ماه‌ها به دوازده ماه برطبق حساب قمرى ، تقسيم‌بندى درست است و تحريف در آن و نيز در ماه‌هاى حرام برطبق هوس‌ها و غرض‌ها روا نيست .\r\n فَلا تَظْلِمُوا فِيهِنَّ أَنْفُسَكُمْ ؛  با حلال كردن جنگ در ماه‌هاى حرام و تجاوز برخى از شما به برخى ديگر در هروقتى كه باشد ، بر خود ستم مكنيد و هركس با گناه بزرگ يا كوچك خدا را نافرمانى كند بر خود ستم كرده ؛ زيرا خود را در معرض عذاب و خشم خدا قرار داده است .\r\n وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً .  اين همان داروى شفابخش و درمان درست است . بسيج همگانى و جهاد فراگير ، سنّت خداى در آفرينش اوست و هرگز سنّت خدا دگرگون نمىشود .\r\nامّا راه‌حل‌هاى ميانه ، نوعى كرنش و تسليم شدن در برابر ستم و تجاوز است . تمام صهيونيست‌ها و استعمارگران ، عليه تمام عرب و مسلمانان بدون استثنا دست به‌دست هم داده و پايگاهى نظامى در سرزمين عرب برپا كردند و نام آن را دولت اسراييل گذاشته‌اند ، تا از اين پايگاه به كشورهاى عربى و اسلامى حمله كنند . ما اينك در ماه اكتبر ، سال 1968 قرار داريم . تماس‌ها در داخل و خارج سازمان ملل براى حل مشكل خاورميانه از طريق مسالمت‌آميز همچنان ادامه دارد . راه مسالمت‌آميز ، يعنى راه‌حل‌هايى كه با آن ، تجاوزگر به شرايط و منافعى دست مىيابد كه او را در هر فرصتى كه پيش آيد به تجاوز تشويق مىكند . آن‌گاه باز هم راه‌حل ميانه و تسليم‌طلبانه پيش مىآيد و تجاوزگر از اين طريق به خواسته‌هاى خود دست مىيابد . همين‌طور ادامه پيدا مىكند تا وى بر همگان مسلّط مىشود . تنها راه ريشه‌كن كردن درد ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nهمان است كه خداوند با سخن خود براى ما ترسيم كرده است :  وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ .  خداوند با پرهيزگاران و كسانى است كه خود را از كينه‌ها و آزها آزاد ساخته و صف‌هايشان را براى جنگيدن با دشمنان خود و دشمنان خدا و انسانيت يك‌پارچه و متحد كرده‌اند .\r\n إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً . \r\nالنسىء ، مصدر و به معناى انساء ( به تأخير افكندن ) است . مراد از آن در اين‌جا اين است كه مشركان حرمت ماهى نظير محرّم را به ماهى ديگر كه حرمت نداشت همانند صفر ، به تأخير مىافكندند و هرگاه مصالحشان ايجاب مىكرد كه در ماه حرام بجنگند ، مىجنگيدند و از اين كار باك نداشتند ، لكن به جاى آن ، ماه ديگرى از ماه‌هاى حلال را حرام قرار مىدادند ، تا ماه‌هاى حرام هرسال ، چهار ماه باشند .\r\n لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ .  بهترين تفسير براى اين آيه ، آن چيزى است كه ابن عباس نقل كرده است : آنان ماه حرامى را حلال نكردند ، مگر اين‌كه به جاى آن ، ماه حلالى را حرام مىكردند و نيز ماه حلالى را حرام نكردند ، مگر اين‌كه به جاى آن ماه حرامى را حلال مىكردند ، تا با اين عمل ، تعداد ماه‌هاى حرام برطبق آنچه خدا بيان كرده ، چهار ماه باشد و مراد از مواطئه نيز همين است .\r\n زُيِّنَ لَهُمْ سُوءُ أَعْمالِهِمْ .  هوس‌هاى نفسانى و غرض‌هاى شخصى ، زشتى عمل را براى صاحبش مىپوشاند و در نتيجه ، بدى را در نظر او نيكى و زيبا را زشت جلوه مىدهد .\r\n وَ اللَّهُ لا يَهْدِي الْقَوْمَ الْكافِرِينَ ؛  خدا پس از نااميدى از هدايت كافران ، آنان را به حال خود رها مىكند . به جلد دوم ، بخش « گمراهى از سوى خداوند سلبى است ، نه ايجابى » نگاه كنيد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nشما را چه مىشود ؟\r\n\r\n[ سوره التوبة ( 9 ) : آيات 38 تا 40 
  ]\r\nيا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلاَّ قَلِيلٌ ( 38 ) إِلاَّ تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ وَ لا تَضُرُّوهُ شَيْئاً وَ اللَّهُ عَلى كُلِّ شَيْءٍ قَدِيرٌ ( 39 ) إِلاَّ تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا وَ اللَّهُ عَزِيزٌ حَكِيمٌ ( 40 )\r\n\r\n[ ترجمه 
  ]\r\nاى كسانى كه ايمان آورده‌ايد ! چيست كه هرگاه به شما گويند كه براى جنگ در راه خدا بسيج شويد ، گويى به زمين مىچسبيد ؟ آيا به جاى زندگى اخروى به زندگى دنيا راضى شده‌ايد ؟ متاع اين دنيا در برابر متاع آن دنيا جز اندكى هيچ نيست . ( 38 )\r\nاگر به جنگ بسيج نشويد خدا شما را به شكنجه‌اى دردناك عذاب مىكند و قوم ديگرى را به جاى شما برمىگزيند و به خدا نيز زيانى نمىرسانيد كه بر هركارى تواناست . ( 39 )\r\nاگر شما يارىاش نكنيد ، آن‌گاه كه كافران بيرونش كردند ، خدا يارىاش كرد . يكى از آن دو ، به هنگامى كه در غار بود به رفيقش مىگفت : اندوهگين مباش ، خدا با ماست . خدا به دلش آرامش بخشيد و با لشكرهايى كه شما آن را نمىديديد تأييدش كرد . و كلام كافران را پست گردانيد ؛ زيرا كلام خدا بالاست و خدا پيروزمند و حكيم است . ( 40 )\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nواژگان\r\nالنّفر من الشىء : گريختن از آن . النفر الى الشىء : اقدام كردن بر انجام آن و در اين‌جا همين معنا مقصود است .\r\nالتثاقل : كندى ، ضد سرعت .\r\nالاستبدال : قرار دادن يكى از دو چيز به جاى ديگرى همراه با درخواست آن .\r\nالسكينة : آرامش و اطمينان .\r\n\r\nاعراب\r\n« اثّاقلتم » در اصل تثاقلتم بوده ، آن‌گاه « تا » در « ثا » ادغام شده است و همزهء وصل در آغاز آن آمده ، تا ابتداى به آن امكان‌پذير شود . « الّا تنفروا » « إلّا » از دو كلمه تركيب شده :\r\n« ان » و « لا » و از اين قبيل است : « الّا تنصروه » . و « اذ اخرجه » « اذ » ظرف و متعلق به « نصره » . « اذ » دوم بدل از « اذ » اوّل و « اذ » سوم بدل دوم . « ثانى اثنين » ، حال از « ها » ى « أخرجه » .  « كَلِمَةَ الَّذِينَ كَفَرُوا »  به نصب ، مفعول براى « جعل » . « كلمة اللّه » مرفوع ، بنابراين كه مبتدا باشد و جمله مستأنفه است ؛ زيرا « كلمة اللّه » بر « كلمة الّذين كفروا » عطف نمىشود و ديگر آن‌كه « كلمة اللّه » ذاتا بلندمرتبه است ، نه اين‌كه كسى او را بلندمرتبه قرار داده باشد .\r\n\r\nغزوهء تبوك\r\nاين آيات تا آيات نزديك پايان سوره دربارهء غزوهء تبوك و رويدادهاى آن نازل شده است . خلاصهء ماجرا از اين قرار است : رومىها كه بر شام ، يعنى سرزمينى كه هم‌مرز جزيرة العرب بود ، حكومت مىكردند ، خبر قدرت و رشد اسلام را شنيدند .\r\nاز اين‌رو ، هرقل [ هرگول 
  ] پادشاه روم از مسلمانان براى حكومت خود ، احساس خطر\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكرد و گفت : اگر مسلمانان را رها كنم كه به سوى ما بيايند ، دولت من در شرق جايى نخواهد داشت و تصميم گرفت كه او خود آغازكنندهء جنگ باشد .\r\nنظر پيامبر صلّى اللّه عليه و آله نيز بر اين قرار گرفت كه منتظر نماند تا هرقل و سپاهش به مدينه برسند . از اين‌رو ، مردم عازم جنگ با روم شدند . در آن‌زمان ، هواى جزيره به شدّت گرم بود . منافقان با استفاده از اين فرصت ، سعى كردند تا نگذارند مسلمانان در جنگ شركت كنند و آنان را از دورى سفر ، شدّت گرما و زيادى دشمن بيم دادند . سخنان اين منافقان در دل‌هاى برخى از افراد ضعيف ايمان اثر گذارد و آنها به بهانه‌جويى و دليل‌تراشى پرداختند [ تا در جنگ شركت نكنند 
  ] . لكن پيامبر صلّى اللّه عليه و آله اعلان جهاد و بسيج عمومى كرد و به هيچ‌كس جز به بيماران و كسانى كه هزينهء زندگى خود را نداشتند ، اجازهء مخالفت نداد .\r\nبه رغم اين‌كه منافقان مردم را به عدم شركت در جنگ و خوددارى از آن تشويق مىكردند ، در حدود سى هزار داوطلب براى جنگ روم آماده شدند . پيامبر صلّى اللّه عليه و آله پيش از آن‌كه به همراه ارتش خود عازم روم شود ، على عليه السّلام را در ميان خاندان خود ، جانشين قرار داد . مسلم در صحيح خود ( ج 2 ، ص 108 ، چاپ 1348 ه . ) مىگويد : « على عليه السّلام گفت : اى پيامبر خدا ! آيا مرا با زنان و كودكان برجاى گذاشتى ؟ پيامبر خدا صلّى اللّه عليه و آله فرمود :\r\nآيا نمىپسندى كه نسبت به من به‌سان هارون نسبت به موسى باشى ، جز اين‌كه پيامبرى پس از من نيست ؟ » .\r\nارتش مسلمانان به راه خود ادامه دادند و بيابان‌ها را در حالى پشت سر مىگذاشتند كه گرماى سوزان ، صورت‌ها و بدن‌ها را داغ مىكرد . صحابى بزرگوار ، ابو ذر با پاى پياده و در بين راه به آنان پيوست ؛ زيرا مركبى براى سوار شدن نداشت . در همين حال ، سركردهء نفاق ، ابن ابى ، با بخشى از سپاه از ارتش مسلمانان بيرون رفتند و به مدينه بازگشتند و زنان مدينه در حالى كه به آنان سركوفت مىزدند و به صورت‌هايشان خاك مىپاشيدند ، از آنها استقبال كردند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nپس از هفت روز راه‌پيمايى فرسوده‌كننده ، ارتش اسلام به مرزهاى دولت روم رسيد . حاكم منطقه به خدمت پيامبر صلّى اللّه عليه و آله آمد و پيشنهاد صلح و پرداخت جزيه داد .\r\nپيامبر صلّى اللّه عليه و آله پيشنهاد او را پذيرفت و به همراه ارتش خود به پيشروى ادامه داد تا به شهر تبوك رسيد . اين شهر در نيمهء راه ميان مدينه و دمشق واقع است و اين حادثه در ماه رجب ، سال نهم هجرت اتفاق افتاد . تصادفا در اين روز حاكم تبوك به قصد شكار از شهر بيرون رفته بود . مسلمانان او را به اسارت گرفتند و شهر تسليم آنان شد .\r\nپيامبر صلّى اللّه عليه و آله از موضعى به موضعى نقل مكان مىكرد ، تا آن‌جا كه پاسداران مرزهاى دولت روم را نيز مغلوب خود ساخت و قبايل عرب آن‌جا را از زير سلطهء روم آزاد كرد . تمام اين وقايع ، در طى بيست روز رخ داد .\r\nمسلمانان با غنايم بسيار به مدينه بازگشتند . پيامبر صلّى اللّه عليه و آله دستور داد تا با هركس كه از شركت در جنگ خوددارى كرده ، قطع رابطه شود و بر مردم و حتّى بر همسران و فرزندان اين اشخاص ، حرام است كه با آنان سخن بگويند و يا معامله كنند . تفصيل اين موضوع در آيات بعدى ، به‌ويژه در تفسير آيات 117 و 118 خواهد آمد .\r\n\r\nتفسير\r\n يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ . \r\nهنگامى كه پيامبر صلّى اللّه عليه و آله براى شركت در غزوهء تبوك به مسلمانان آماده‌باش داد ، اين كار بر عدّه‌اى از آنان دشوار آمد و آنها ماندن در سرزمين و خانه‌هايشان را [ بر شركت در جنگ 
  ] ترجيح دادند . عادت پيامبر صلّى اللّه عليه و آله آن بود كه هرگاه به قصد غزوه‌اى بيرون مىرفت ، به مردم چنين وانمود مىكرد كه وى به جاى ديگرى مىرود ؛ زيرا صلاح جنگ در پنهان‌كارى است ، لكن رفتن به اين غزوه را آشكارا اعلام كرد ، تا مردم از مشكلات و دشوارىهايى كه در آن خواهند ديد آگاه باشند . برخى از مفسران تأخير و شركت نكردن برخى از افراد را در اين جنگ ، چنين توجيه مىكنند كه در آن هنگام ،\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nهوا به شدّت گرم بود ، مردم بر اثر كمبود خوراك در تنگنا قرار داشتند و زمان چيدن ميوه‌هاى مدينه فرارسيده بود . در هرحال ، خطاب ، طبيعتا متوجّه كسانى است كه از شركت در جهاد خوددارى كرده بودند و خداوند آنان را مورد سرزنش قرار داده ، مىگويد :  أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلَّا قَلِيلٌ ؛  يعنى آيا ايمان و خردتان سزاوار مىداند كه شما نعمت پست و نابودشدنى دنيا را بر نعمت باارزش و هميشگى آخرت ترجيح دهيد ؟\r\n إِلَّا تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ وَ لا تَضُرُّوهُ شَيْئاً .  « الّا » از ان شرطيه و لاى نافيه تركيب شده ؛ يعنى اگر شما دعوت پيامبر صلّى اللّه عليه و آله را اجابت نكنيد و به همراه او به جنگ روم نرويد ، خداوند عذاب دردناك را بر شما برجاىماندگان و منافقان نازل و پيامبرش را با افراد ديگرى غير از شما يارى مىكند و سهل‌انگارى برجاىماندگان و نفاق منافقان به خدا و پيامبرش زيانى نمىرساند .\r\n وَ اللَّهُ عَلى كُلِّ شَيْءٍ قَدِيرٌ ؛  او از مجازات شما و يارى كردن دين و پيامبرش با اصحابى كه بهتر از شما هستند ، ناتوان نيست .\r\n إِلَّا تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا .  اين آيه به حادثهء نيرنگ و توطئه‌اى اشاره دارد كه كفّار قريش در آن ، نقشه كشتن پيامبر صلّى اللّه عليه و آله را كشيده بودند ، در حالى كه آن حضرت در بسترش خوابيده بود و نيز به رهايى پيامبر صلّى اللّه عليه و آله از توطئهء آنان به سبب خوابيدن على عليه السّلام در جايگاه وى و هجرت او از مكه به مدينه ، پس از آن‌كه خداوند او را از توطئه و نيرنگ كافران آگاه كرد ، اشاره دارد . در اين‌باره در تفسير آيهء سى از سورهء انفال سخن گفتيم .\r\n ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا .  مراد از ثانى اثنين و صاحب ، ابو بكر است ؛ زيرا او پيامبر صلّى اللّه عليه و آله را در هجرتش همراهى مىكرد . آن دو با هم از بدى مشركان در غار جبل ثور پنهان شده بودند . رازى مىگويد : « وقتى مشركان اثر [ پاى آنها را 
  ] جستجو مىكردند و به غار نزديك شدند ، ابو بكر به سبب ترس از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nجان پيامبر صلّى اللّه عليه و آله گريه كرد و آن حضرت به او فرمود : غمگين مباش كه خدا با ماست .\r\nابو بكر گفت : آيا خدا با ماست ؟ پيامبر صلّى اللّه عليه و آله فرمود : بله » .\r\n فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها .  ابو حيان اندلسى در تفسير خود ، النهر المارد من البحر مىگويد : « ابن عباس گفته است : سكينه به معناى رحمت و وقار است و ضمير « عليه » به پيامبر خدا صلّى اللّه عليه و آله برمىگردد ؛ زيرا سخن دربارهء اوست » .\r\nاين نظريه با نظريهء شيخ ازهر ، مراغى مطابقت دارد ؛ زيرا وى در تفسير خود ، عينا چنين گفته است : « يعنى خداوند آرامش خود را كه دل با آن آرام مىگيرد بر پيامبرش فروفرستاد و او را با سپاهيان خود كه همان فرشتگانند ، نيرو بخشيد » . همچنين اين نظريه با سياق آيه هم‌خوانى دارد ؛ زيرا ضماير : نصره ، أخرجه و أيّده همگى به پيامبر صلّى اللّه عليه و آله برمىگردند .\r\n وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا .  مقصود از « كلمة اللّه » توحيد و مراد از  « كَلِمَةَ الَّذِينَ كَفَرُوا »  شرك و كفر است .\r\n وَ اللَّهُ عَزِيزٌ حَكِيمٌ ؛  حكمت خداوند اقتضا كرد كه با قدرت خويش پيامبرش را يارى كند و دينش را بر تمام اديان غالب سازد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبه جنگ برويد\r\n\r\n[ سوره التوبة ( 9 ) : آيات 41 تا 43 
  ]\r\nانْفِرُوا خِفافاً وَ ثِقالاً وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 41 ) لَوْ كانَ عَرَضاً قَرِيباً وَ سَفَراً قاصِداً لاتَّبَعُوكَ وَ لكِنْ بَعُدَتْ عَلَيْهِمُ الشُّقَّةُ وَ سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ يُهْلِكُونَ أَنْفُسَهُمْ وَ اللَّهُ يَعْلَمُ إِنَّهُمْ لَكاذِبُونَ ( 42 ) عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ ( 43 )\r\n\r\n[ ترجمه 
  ]\r\nبه جنگ برويد ، خواه بر شما آسان باشد و خواه دشوار ، و با مال و جان خويش در راه خدا جهاد كنيد . اگر بدانيد خير شما در اين است . ( 41 )\r\nاگر متاعى دست‌يافتنى بود يا سفرى بود نه‌چندان دراز ، از پى تو مىآمدند ، ولى اكنون كه راه دراز شده است پيمودنش را دشوار مىانگارند و به خدا قسم مىخورند كه اگر مىتوانستند همراه شما بيرون مىآمدند . اينان تن به هلاكت مىسپارند . خدا مىداند كه دروغ مىگويند . ( 42 )\r\nخدا تو را عفو كند ، چرا به آنان اذن ماندن دادى ؟ مىبايست آنها كه راست مىگفتند آشكار شوند و تو دروغگويان را هم بشناسى . ( 43 )\r\n\r\nواژگان\r\nالخفة : در اين‌جا استعاره است از كسى كه به آسانى مىتواند سفر كند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nالثقل : استعاره است از كسى كه سفر كردن براى او دشوار است . در هرصورت در اين‌جا مراد از خفت و ثقل ، كوچ كردن است .\r\nالعرض : لذّتى كه به طور ناپايدار به انسان دست مىدهد .\r\nالسفر القاصد : سفر آسان ، و از قصد به معناى اعتدال ( ميانه ) گرفته شده است .\r\nالشقّة : راهى كه پيمودنش دشوار باشد .\r\n\r\nاعراب\r\n« خفافا و ثقالا » حال از واو « انفروا » . « و لو كان عرضا » اسم « كان » محذوف است :\r\n« لو كان ما دعوا اليه » . « لم » متعلق به « اذنت » و همانند آن است « لهم » . « يتبين » منصوب به « ان » كه پس از « حتّى » در تقدير است و مصدر ريخته شده ، مجرور به « حتّى » و متعلق به محذوف است و تقديرش چنين مىباشد : « هلا اخرتهم الى ان يتبين ذلك » .\r\n\r\n[ تفسير 
  ]\r\n\r\nبسيج همگانى\r\n انْفِرُوا خِفافاً وَ ثِقالًا وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ .  « خفاف » جمع « خفيف » و مراد از آن در اين‌جا كسى است كه به آسانى توان شركت در جهاد را داشته باشد . « الثقال » جمع ثقيل و آن كسى است كه به سختى توان شركت در جهاد را داشته باشد . اين آيه بر وجوب رفتن همگانى به جنگ دلالت دارد و اينك به بيان آن مىپردازيم :\r\nهرگاه دشمن بخواهد با تحريف كتاب خدا و سنّت قطعى پيامبر او ، يا با جلوگيرى مسلمانان از برپا كردن فرايض و شعاير دينى و يا تلاش كردن به منظور تسلط يافتن بر يكى از كشورهاى آنان ، به دين اسلام تجاوز كند ، در اين صورت ، بر مسلمانان واجب است كه با او به جهاد برخيزند و جلو نيرنگ و گمراهى او را بگيرند .\r\nهرگاه جلوگيرى دشمن با جهاد برخى از مسلمانان امكان‌پذير باشد ، جهاد همين\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمقدار از باب وجوب كفايى واجب است و در اين صورت ، قيام عدّه‌اى از مسلمانان ، وجوب آن را از بقيه ساقط مىكند و چنان‌چه همگى سهل‌انگارى كنند ، تمام آنها ، بدون استثنا ، مسئول و سزاوار مجازات خواهند بود . امّا اگر جلوگيرى از دشمن و دفاع ، به شركت همگانى بستگى داشته باشد ، جهاد به طور واجب عينى بر همگان واجب مىشود ، حتّى بر پيرمردان ، زنان و بيماران ؛ يعنى بر هركس به اندازهء توانش .\r\nصاحب جواهر مىگويد : « هرگاه دشمنى از كافران به مسلمانان حمله كند و خوف آن رود كه از سوى او به بيضهء اسلام آسيب رسد و يا اين كافر بخواهد بر بلاد مسلمانان سلطه يابد ، آنان را به اسارت بگيرد و اموالشان را غارت كند ، در چنين وضعيتى ، دفاع بر فرد آزاد ، برده ، مرد ، زن ، سالم ، بيمار ، كور ، لنگ و بر هركسى كه به او احساس نياز شود ، واجب است و اين وجوب دفاع ، به حضور و اجازهء امام بستگى ندارد و نيز به كسانى كه مورد تجاوز و هدف قرار گرفته‌اند ، اختصاص ندارد ، بلكه بر هركس كه از اين وضعيت آگاهى پيدا كند ، قيام واجب است ، هرچند او خود مورد تجاوز قرار نگرفته باشد . البتّه ، اين در صورتى است كه معلوم نباشد آيا افرادى كه هدف تجاوز مىباشند ، توان جلوگيرى دشمن و مقاومت در برابر او را دارند يا نه ؟ » .\r\nآرى ، اين پيمانى است كه به اتفاق همهء مذاهب ، خداوند آن را از هرمسلمانى گرفته است ، چنان‌كه همهء اين مذاهب بر وجوب روزه ، نماز ، حج و زكات وحدت نظر دارند . هم‌اكنون مسلمانان و عرب به گروه صهيونيستى و استعمارى مبتلا شده‌اند كه به دين و سرزمين آنان تجاوز كرده ، هزاران مسلمان را كشته ، آواره كرده و به زندان انداخته است . از اين‌رو ، بر هرعرب و مسلمانى در شرق و غرب جهان است كه با تمام نيرو و توان خود بر ضدّ اين باند جنايتكار كه از آن به نام دولت اسرائيل ياد مىشود به جهاد برخيزند .\r\n ذلِكُمْ خَيْرٌ لَكُمْ ؛  يعنى شركت در جهاد براى مسلمانان هم از لحاظ دينى و هم از لحاظ دنيوى بهتر خواهد بود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n إِنْ كُنْتُمْ تَعْلَمُونَ .  البتّه ، ما مىدانيم كه رفتن به جهاد با اسرائيل بر هرمسلمانى واجب است ، لكن رهبران خيانتكار ، ما را از جهاد با اسرائيل ممانعت مىكنند .\r\nبنابراين ، بر ماست كه پيش از هرچيز با اين رهبران خيانتكار جهاد كنيم ؛ زيرا علّت اصلى آنان هستند و اگر خيانت آنان به دين و امّت خود و اطاعت بىچون و چراى آنها از صهيونيزم و استعمار نبود ، امروز از اسرائيل خبر و اثرى وجود نداشت .\r\n لَوْ كانَ عَرَضاً قَرِيباً وَ سَفَراً قاصِداً لَاتَّبَعُوكَ .  ضمير « اتّبعوك » به كسانى برمىگردد كه همراه پيامبر صلّى اللّه عليه و آله به غزوهء تبوك نرفتند . العرض القريب ؛ يعنى غنيمت بىارزش .\r\nالسفر القاصد : سفر نزديك و آسان . معناى آيه اين است : اى محمد ! اگر آنان را به منفعت حاضر و نقد فرابخوانى ، به سرعت به تو پاسخ خواهند داد .\r\n وَ لكِنْ بَعُدَتْ عَلَيْهِمُ الشُّقَّةُ ؛  چراكه سفر به سوى شام ، با آن بيابان‌هاى خشك و طوفان‌هاى شن و گرماى سوزان و دشمنى چون دولت روم ، نيرومندترين دولت‌هاى روى زمين در آن‌زمان ، در اين صورت ، چگونه آنان دعوت تو را پاسخ مثبت دهند ؟ اين ويژگى تنها به كسانى كه از شركت در غزوهء تبوك خوددارى كردند اختصاص ندارد ؛ زيرا نفس انسان ذاتا به راحتى و منفعت تمايل دارد . لكن مؤمنان دل‌هايشان را با تقوا خشنود مىسازند و در نتيجه ، هرچيزى كه خشنودى خدا و پيامبرش را فراهم كند براى آنان آسان است . امام على عليه السّلام فرمود : « بهترين عمل ، آن چيزى است كه خود را بر انجام دادن آن وادار كنى » [ - بر خلاف هواى نفست باشد 
  ] .\r\nدر اين‌باره ، در جلد دوم ، در تفسير آيهء 37 از سورهء نساء بحث شد .\r\n وَ سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ .  در اين آيه از سوى خدا به پيامبرش خبر داده مىشود كه منافقانى كه از شركت در غزوهء تبوك خوددارى كرده‌اند ، بهانه‌ها و سوگندهاى دروغى را براى آن حضرت در هنگام بازگشت او آماده نموده‌اند .\r\nبديهى است كه ويژگى دروغگويى هيچ‌وقت از منافق جدا نمىشود ، و گرنه منافق نخواهد بود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n يُهْلِكُونَ أَنْفُسَهُمْ ؛  زيرا آنها به وسيلهء دروغ و دورويى دين خود را تباه كردند .\r\n وَ اللَّهُ يَعْلَمُ إِنَّهُمْ لَكاذِبُونَ ؛  خدا مىداند كه آنها در بهانه‌ها و سوگندهاى خود دروغ مىگويند .\r\nگفته‌اند : كسى جز شخص ترسو دروغ نمىگويد . البتّه ، كسى كه طمع‌ها و آزها او را به هلاكت كشانده باشد ، نيز همين ويژگى را دارد [ - دروغ مىگويد 
  ] .\r\n عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ .  هنگامى كه پيامبر صلّى اللّه عليه و آله مردم را به جهاد فراخواند ، برخى از آنان اجازه خواستند كه در اين جهاد شركت نكنند و بهانه‌هايى آوردند . پيامبر صلّى اللّه عليه و آله پيش از آن‌كه برايش روشن شود كه آيا آنها راست مىگويند يا نه ، به آنها اجازه داد . از اين‌رو ، خدا او را بر اين كار سرزنش مىكند و مىگويد : بهتر بود كه در اجازه دادن به آنها تأمّل و درنگ مىكردى ، تا حقيقت آنان برايت آشكار مىشد . اين ، چيزى است كه مىتوان آن را از ظاهر آيه به دست آورد .\r\nپرسش : پيامبر صلّى اللّه عليه و آله معصوم از اشتباه است ، در حالى كه سخن خداوند :  « عَفَا اللَّهُ عَنْكَ »  وجود گناه را ايجاب مىكند و همچنين ، سرزنش و انكار از سخن او در جملهء « لم اذنت لهم » ؟\r\nپاسخ : عفو و بخشش از سوى خدا مستلزم وجود گناه نيست ؛ زيرا در بسيارى از موارد ، اين واژه بيانگر پاداش و رحمت اوست و تمام پيامبران از خداى تعالى بخشش مىخواستند . امّا استفهام انكارى را مىتوان به آسانى توجيه كرد ؛ زيرا اين استفهام هم در كار مباح درست است و هم در غيرمباح ؛ مثلا به رفيقت مىگويى : « لم فعلت هذا ؛ چرا اين كار را كردى ؟ » در اين‌جا مقصود شما از اين استفهام و پرسش آن نيست كه وى كار زشتى را انجام داده ، بلكه شما چيز ديگرى را مىخواهيد . در اين‌جا نيز هدف از سرزنش خدا به پيامبر صلّى اللّه عليه و آله بيان دروغگويى منافقان در بهانه‌جويى آنهاست و اين‌كه اين بهانه‌ها\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nصرفا به منظور فرار از جهاد بوده است و اين روش ، براى نفى عذر ، از تمام روش‌ها رساتر است .\r\nبه علاوه خداوند در آيهء 117 از همين سوره گفته است : « خدا ، توبهء پيامبر و مهاجران و انصار را كه در آن ساعت عسرت همراه او بودند ، پذيرفت » . وقتى توبه بر وجود گناه دلالت نكند ، عفو و استفهام به طريق اولى دلالت ندارد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمؤمنان براى جهاد رخصت نمىخواهند\r\n\r\n[ سوره التوبة ( 9 ) : آيات 44 تا 48 
  ]\r\nلا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ ( 44 ) إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ وَ الْيَوْمِ الْآخِرِ وَ ارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ ( 45 ) وَ لَوْ أَرادُوا الْخُرُوجَ لَأَعَدُّوا لَهُ عُدَّةً وَ لكِنْ كَرِهَ اللَّهُ انْبِعاثَهُمْ فَثَبَّطَهُمْ وَ قِيلَ اقْعُدُوا مَعَ الْقاعِدِينَ ( 46 ) لَوْ خَرَجُوا فِيكُمْ ما زادُوكُمْ إِلاَّ خَبالاً وَ لَأَوْضَعُوا خِلالَكُمْ يَبْغُونَكُمُ الْفِتْنَةَ وَ فِيكُمْ سَمَّاعُونَ لَهُمْ وَ اللَّهُ عَلِيمٌ بِالظَّالِمِينَ ( 47 ) لَقَدِ ابْتَغَوُا الْفِتْنَةَ مِنْ قَبْلُ وَ قَلَّبُوا لَكَ الْأُمُورَ حَتَّى جاءَ الْحَقُّ وَ ظَهَرَ أَمْرُ اللَّهِ وَ هُمْ كارِهُونَ ( 48 )\r\n\r\n[ ترجمه 
  ]\r\nآنان‌كه به خدا و روز قيامت ايمان دارند هرگز براى جهاد كردن با مال و جانشان از تو رخصت نمىخواهند و خدا پرهيزگاران را مىشناسد . ( 44 )\r\nكسانى كه به خدا و روز قيامت ايمان ندارند و دل‌هايشان را شك فراگرفته است و اين شك آنها را به ترديد افكنده است ، از تو رخصت مىخواهند . ( 45 )\r\nاگر مىخواستند كه به جنگ بيرون شوند براى خويش ساز و برگى آماده كرده بودند ، ولى خدا بسيج آنان را ناخوش داشت و از جنگشان بازداشت و به ايشان گفته شد كه همراه كسانى كه از جنگ سربرتافته‌اند در خانه بنشينيد . ( 46 )\r\nاگر با شما به جنگ بيرون آمده بودند ، جز فسادكارى نمىكردند ، و براى اين‌كه فتنه‌انگيزى كنند و براى دشمنان به سخن‌چينى پردازند در ميان شما رخنه مىكردند ، و خدا به ستمكاران\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nآگاه است . ( 47 )\r\nپيش از اين هم فتنه‌گرى مىكردند و كارها را براى تو واژگونه جلوه مىدادند تا آن‌گاه كه حق فراز آمد و فرمان خداوند آشكار شد ، در حالى كه از آن كراهت داشتند . ( 48 )\r\n\r\nواژگان\r\nالعدّة : ساز و برگ .\r\nانبعاثهم : بيرون شدن آنان .\r\nفثبّطهم : ارادهء آنان را سست كرد .\r\nالخبال : تزلزل در رأى .\r\nخلالكم : ميان شما .\r\nالفتنة : مراد از فتنه در اين‌جا ايجاد ترديد در دين و ترسانيدن از دشمنان است .\r\nقلّبوا لك الامور : با هرشكلى به تو نيرنگ مىكنند .\r\n\r\nتفسير\r\n لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ .  مادامى كه جهاد واجب است ، رخصت خواستن چه دليلى مىتواند داشته باشد ؟ آيا مؤمن واقعى اجازه مىخواهد كه نماز بخواند ، روزه بگيرد و بگويد : لا إله الّا اللّه محمد رسول اللّه ؟\r\n إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ وَ الْيَوْمِ الْآخِرِ .  اين آيه و آيهء قبلى از لحاظ مفهوم بر معناى يكديگر دلالت دارند ؛ زيرا معناى اين جمله : « شخص باايمان براى خوددارى از شركت در جهاد ، رخصت نمىگيرد » آن است كه ، « شخص بىايمان اجازه مىگيرد » و معناى اين‌كه فرد بىايمان اجازه مىگيرد آن است كه باايمان اجازه نمىگيرد . خداوند به سبب تأكيد و اثبات اين معنا ، ميان دو آيه جمع كرده است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n وَ ارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ ؛  يعنى آنان به اسلام تظاهر مىكنند ، امّا درواقع افرادى هستند كه ترديد دارند ؛ نه آن را تصديق مىكنند و نه تكذيب و معناى نفاق نيز همين است ؛ زيرا انسان راستگو و اخلاصمند از عقل خود پيروى مىكند و آنچه را عقلش حكم كند ، در حضور همگان اعلام مىدارد ؛ خواه شك باشد خواه يقين .\r\n وَ لَوْ أَرادُوا الْخُرُوجَ ؛  يعنى اگر آنان مىخواستند به همراه پيامبر خدا صلّى اللّه عليه و آله به غزوهء تبوك بروند  لَأَعَدُّوا لَهُ عُدَّةً ؛  هرآينه توشه و لوازم سفر را براى خود آماده مىكردند ، و توان آن را نيز داشتند .  وَ لكِنْ كَرِهَ اللَّهُ انْبِعاثَهُمْ ،  لكن خداوند بسيج شدن و بيرون رفتن آنها با مؤمنان را خوش نداشت ؛ زيرا آنان جز به منظور ايجاد فساد و فتنه بيرون نمىشدند ، چنان‌كه در غزوهء حنين چنين كردند ؛ چراكه ابو سفيان و همدستان او با پيامبر صلّى اللّه عليه و آله بيرون رفتند ، لكن هنگامى كه جنگ شدّت گرفت ، آنان گريختند و موجب تزلزل روحى ارتش مسلمانان شدند .\r\n فَثَبَّطَهُمْ .  خداوند به آنان فرمان داد كه براى شركت در جهاد بيرون روند ، امّا آنها به منظور ايجاد فساد و دلهره و نگرانى در ميان ارتش مسلمانان عازم جنگ گشتند ، چنان‌كه خدا در آيه مىگويد : « اگر با شما به جنگ بيرون آمده بودند ، جز فسادكارى نمىكردند » . از اين‌رو ، خداوند ارادهء آنان بر اين بيرون رفتن را ، كه به قصد فساد و فتنه‌انگيزى صورت مىگرفت ، سست گردانيد ، نه اين‌كه آنها را از جنگ و جهاد بازداشته باشد . چگونه خدا چنين كند ، در حالى كه آنان را به جهاد امر كرده بود .\r\n وَ قِيلَ اقْعُدُوا مَعَ الْقاعِدِينَ .  قاعدين ، يعنى با زنان و كودكان و ناتوانان . خداوند در اين‌جا گويندهء اين جمله را بيان نكرده كه آيا نفس‌هاى امّاره‌شان به آنان چنين گفت ، يا زبان حال آنها چنين بوده است و يا برخى به برخى ديگر گفتند ؟ خدا بهتر مىداند .\r\nپرسش : خداوند در آيهء 43 به پيامبرش فرمود : « چرا به آنان رخصت دادى ؟ » و در اين آيه مىگويد : « خداوند بيرون رفتن آنها را دوست نداشت و از جنگ بازشان\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nداشت » . چگونه مىتوان ميان اين دو آيه جمع كرد ؟\r\nپاسخ : پاسخ اين پرسش از سخن ما در تفسير اين آيه  : « لِمَ أَذِنْتَ لَهُمْ »  به دست مىآيد . گفتيم كه اين سرزنش و استفهام ، حقيقى نيست ، بلكه هدف از آن ، بيان دروغگويى منافقان در بهانه تراشى هايشان مىباشد .\r\n لَوْ خَرَجُوا فِيكُمْ ما زادُوكُمْ إِلَّا خَبالًا وَ لَأَوْضَعُوا خِلالَكُمْ يَبْغُونَكُمُ الْفِتْنَةَ .  اين آيه به علت دوست نداشتن خداوند بيرون شدن منافقان را همراه ارتش مسلمانان بيان مىكند و اين‌كه مىخواستند توطئه كنند و تفرقه و بىنظمى را در ميان صف‌هاى منظم ارتش مسلمانان گسترش دهند . اين گروه در هرمكان و زمانى وجود دارد و امروز از آنها به نام ستون پنجم ياد مىشود .\r\n وَ فِيكُمْ سَمَّاعُونَ لَهُمْ  در ميان شما افرادى هستند كه به سخنان آنها گوش فرامىدهند و اينان همان ساده‌لوحانى مىباشند كه به سخنان دروغ عمل مىكنند و به دنبال هرصدايى روانند .\r\n لَقَدِ ابْتَغَوُا الْفِتْنَةَ مِنْ قَبْلُ وَ قَلَّبُوا لَكَ الْأُمُورَ .  خداوند به نيرنگ و توطئه آنها با پيامبر صلّى اللّه عليه و آله قبل از تبوك اشاره مىكند كه فرار ابو سفيان در غزوهء حنين و كناره‌گيرى ابن ابىّ با يك سوم ارتش در جنگ احد ، از آن جمله است .\r\n حَتَّى جاءَ الْحَقُّ وَ ظَهَرَ أَمْرُ اللَّهِ وَ هُمْ كارِهُونَ .  هرچيزى را خدا بخواهد حق و غير آن باطل است . خداوند پيروزى را براى اسلام و پيامبرش اراده كرده است .\r\nاز اين‌رو ، اسباب فتح مكه ، پيروزى در حنين و تبوك و پاكيزه كردن جزيره از يهوديان نيرنگ‌باز و گناهكار را اراده و مهيا كرده است . مقصود از سخن خدا : « ظهر امر اللّه » آن است كه اين پيروزى را تمام مردم با چشمان خود ديدند و اين پيروزى تا امروز ادامه داشته و تا آخرين روزى كه نام محمد بن عبد اللّه صلّى اللّه عليه و آله با نام خدا ، در شرق و غرب جهان همراه است ، ادامه خواهد داشت .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبرخى از آنان مىگويند مرا رخصت ده\r\n\r\n[ سوره التوبة ( 9 ) : آيات 49 تا 52 
  ]\r\nوَ مِنْهُمْ مَنْ يَقُولُ ائْذَنْ لِي وَ لا تَفْتِنِّي أَلا فِي الْفِتْنَةِ سَقَطُوا وَ إِنَّ جَهَنَّمَ لَمُحِيطَةٌ بِالْكافِرِينَ ( 49 ) إِنْ تُصِبْكَ حَسَنَةٌ تَسُؤْهُمْ وَ إِنْ تُصِبْكَ مُصِيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَ يَتَوَلَّوْا وَ هُمْ فَرِحُونَ ( 50 ) قُلْ لَنْ يُصِيبَنا إِلاَّ ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ ( 51 ) قُلْ هَلْ تَرَبَّصُونَ بِنا إِلاَّ إِحْدَى الْحُسْنَيَيْنِ وَ نَحْنُ نَتَرَبَّصُ بِكُمْ أَنْ يُصِيبَكُمُ اللَّهُ بِعَذابٍ مِنْ عِنْدِهِ أَوْ بِأَيْدِينا فَتَرَبَّصُوا إِنَّا مَعَكُمْ مُتَرَبِّصُونَ ( 52 )\r\n\r\n[ ترجمه 
  ]\r\nبرخى از آنان مىگويند : مرا رخصت ده و به گناه مينداز . آگاه باش كه اينان خود در گناه افتاده‌اند و جهنم بر كافران احاطه دارد . ( 49 )\r\nاگر خيرى به تو رسد اندوهگينشان سازد و اگر به تو مصيبتى رسد مىگويند : ما چارهء كار خويش پيش از اين انديشيده‌ايم . آن‌گاه شادمان بازمىگردند . ( 50 )\r\nبگو : مصيبتى جز آنچه خدا براى ما مقرر كرده است به ما نخواهد رسيد .\r\nاو مولاى ماست و مؤمنان ، بر خدا توكل كنند . ( 51 )\r\nبگو : آيا جز يكى از آن دو نيكى ، انتظار چيز ديگرى را براى ما داريد ؟ ولى ما منتظريم كه عذاب خدا ، يا از جانب او يا به دست ما به شما برسد . پس شما منتظر باشيد ما نيز منتظر مىمانيم . ( 52 )\r\n\r\nاعراب\r\nألا فى الفتنة ، « ألا » ادات تنبيه . « تربصون » در اصل ، تتربصون بوده است و مصدر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nريخته شده از « ان يصيبكم » مفعول « نتربّص » .\r\n\r\nتفسير\r\n وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي .  مفسران وحدت‌نظر دارند بر اين‌كه وقتى پيامبر خدا صلّى اللّه عليه و آله [ مسلمانان را 
  ] به غزوهء تبوك فراخواند ، جد بن قيس ، يكى از سركردگان منافقان ، به او گفت : اى پيامبر خدا ! به من اجازه بده كه در اين جنگ شركت نكنم ؛ زيرا من مردى هستم كه شيفتهء زنان هستم و اگر چشمم به دختران جوان رومى بيفتد ، فريفتهء آنها خواهم شد . از اين‌رو ، آيهء فوق نازل شد . اين منافق ، چنين تصور مىكرد كه اگر با پيامبر در جنگ شركت كند ، با تجاوز به زنان ، به گناه مبتلا خواهد شد ، امّا اگر باعث خشم خدا و پيامبر شود گناهكار نخواهد بود .\r\n أَلا فِي الْفِتْنَةِ سَقَطُوا .  آنان خيال كردند كه از گناه گريخته‌اند ، لكن در همين گناه و يا بزرگ‌تر از آن سقوط كردند .\r\n وَ إِنَّ جَهَنَّمَ لَمُحِيطَةٌ بِالْكافِرِينَ ؛  جهنّم از هرسو به كافران احاطه دارد و آنها از آن رهايى ندارند . پيامبر صلّى اللّه عليه و آله اين منافقان را فراخواند تا توبه كنند و از اين راه از گناهانى كه از هرسو آنها را دربر گرفته ، رهايى يابند . امّا آنان دعوت پيامبر صلّى اللّه عليه و آله را رد كردند و در نتيجه ، عذاب آنان را از هرسو فراگرفت .\r\n إِنْ تُصِبْكَ حَسَنَةٌ تَسُؤْهُمْ .  چنان‌كه اين از شأن انسان ناپاك و پست است كه هرگاه افراد پاك و برگزيده به هدف خود برسند ، او از شدت ناراحتى مىميرد و هرگاه به آنان سختى برسد ، از خوشحالى پرواز مىكند .\r\n وَ إِنْ تُصِبْكَ مُصِيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَ يَتَوَلَّوْا وَ هُمْ فَرِحُونَ .  سياق آيه نشان مىدهد كه مراد از مصيبت در اين‌جا ، شكست ارتش مسلمانان است ؛ زيرا سخن آنان [ - منافقان 
  ] : « قد اخذنا امرنا » ، بدين معناست كه آنها در ميان خود سخن مىگفتند و به سبب مشكلى كه مسلمانان دچار آن شده بودند خوشحالى مىكردند و برخى به\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبرخى ديگر مىگفتند : ما احتياط كرديم و از آنچه بر ارتش محمد صلّى اللّه عليه و آله آمد آگاه بوديم .\r\nنظير اين سخن در آيهء 120 از سورهء آل عمران بيان شد : « اگر خيرى به شما رسد ، اندوهگين شوند و اگر به مصيبتى گرفتار آييد شادمان گردند » و نيز در آيهء 49 از سورهء انفال : « منافقان و آن كسان كه در دل بيمارىاى دارند گفتند : اينان را دينشان فريفته است . . . » .\r\n قُلْ لَنْ يُصِيبَنا إِلَّا ما كَتَبَ اللَّهُ لَنا ؛  يعنى اى پيامبر ! به اين منافقان بگو : ما بيدار و مراقب بوديم نه شما ؛ زيرا شما با برجاماندگان باقى مانديد ، لكن ما پس از آن‌كه سازوبرگ جهاد را آماده كرديم ، در راه خدا جهاد كرديم و جنگ ما هم با دشمنان حق ، برطبق سنت خداوند در ميدان‌هاى جنگ جريان دارد ؛ يعنى روزى به نفع ماست و روزى بر ضرر ما ، و جنگ ميان ما و آنان هميشگى است ؛ لكن تمام كارها به پايان آنها بستگى دارد و سرانجام ، پيروزى از آن ما خواهد بود و هرآينده‌اى نزديك است .\r\n هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ .  كسانى كه سازوبرگ را آماده و آن‌گاه به نام خدا حركت مىكنند ، اگر خيرى به آنها رسد مىگويند : اين از بخشش و رحمت خداست و اگر مصيبتى بدان‌ها رسد ، مىگويند : اين از قضا و قدر الهى است و آنان در هردو حالت ، به خداوند اخلاص و به دينشان اعتقاد دارند و اين‌كه او اين دين را بر تمام اديان غلبه خواهد داد ، هرچند كافران دوست نداشته باشند .\r\n قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ .  منظور از اين دو نيكى ، پيروزى يا شهادت است . در صورت پيروزى ، كافران و منافقان خوار مىشوند و در حالت شهادت ، پاداش بزرگ نصيب مؤمنان خواهد شد و هردو ، عزّت و كرامتند .\r\n وَ نَحْنُ نَتَرَبَّصُ بِكُمْ أَنْ يُصِيبَكُمُ اللَّهُ بِعَذابٍ مِنْ عِنْدِهِ أَوْ بِأَيْدِينا فَتَرَبَّصُوا إِنَّا مَعَكُمْ مُتَرَبِّصُونَ .  سرانجام مؤمنان جهادگر ، بر سبيل قضيهء مانعة الخلو ، يكى از دو نيكى است : پيروزى و غالب شدن يا به شهادت رسيدن در راه خدا و پايان منافقان و كافران ، يكى از دو بدى خواهد بود : عذاب از سوى خدا يا عذاب به وسيلهء مؤمنان ؛ آن‌گاه كه خداوند اجازهء عذاب را به آنها بدهد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nصدقهء منافقان\r\n\r\n[ سوره التوبة ( 9 ) : آيات 53 تا 57 
  ]\r\nقُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ إِنَّكُمْ كُنْتُمْ قَوْماً فاسِقِينَ ( 53 ) وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلاَّ أَنَّهُمْ كَفَرُوا بِاللَّهِ وَ بِرَسُولِهِ وَ لا يَأْتُونَ الصَّلاةَ إِلاَّ وَ هُمْ كُسالى وَ لا يُنْفِقُونَ إِلاَّ وَ هُمْ كارِهُونَ ( 54 ) فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا وَ تَزْهَقَ أَنْفُسُهُمْ وَ هُمْ كافِرُونَ ( 55 ) وَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ وَ لكِنَّهُمْ قَوْمٌ يَفْرَقُونَ ( 56 ) لَوْ يَجِدُونَ مَلْجَأً أَوْ مَغاراتٍ أَوْ مُدَّخَلاً لَوَلَّوْا إِلَيْهِ وَ هُمْ يَجْمَحُونَ ( 57 )\r\n\r\n[ ترجمه 
  ]\r\nبگو : خدا از شما نمىپذيرد ، چه از روى رضا انفاق كنيد چه از روى كراهت ؛ زيرا مردمى نافرمان هستيد . ( 53 )\r\nهيچ‌چيز مانع قبول انفاق‌هايشان نشده ، مگر آن‌كه به خدا و پيامبرش ايمان نياورده‌اند و جز با بىميلى به نماز حاضر نمىشوند و جز به كراهت انفاق نمىكنند . ( 54 )\r\nدارايى و فرزندانشان تو را به اعجاب نيفكند . جز اين نيست كه خدا مىخواهد با آنها در اين دنيا عذابشان كند و در حالى كه هنوز كافرند جانشان برآيد . ( 55 )\r\nبه خدا سوگند مىخورند كه از شمايند و حال آن‌كه از شما نيستند . اينان از شما بيمناكند . ( 56 )\r\nاگر پناهگاه يا غار يا نهانگاهى مىيافتند ، شتابان بدان‌جا روى مىآوردند . ( 57 )\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nواژگان\r\nالطوع : فرمان‌بردارى از روى اراده و اختيار .\r\nالزّهق : بيرون رفتن با دشوارى و هر هلاك‌شونده‌اى كه جانش به سختى بيرون مىرود .\r\nالفرق : به فتح راء به معناى بيم داشتن .\r\nالملجأ : جايى كه در آن شخص پناه بگيرد و به همين معناست واژه‌هايى چون :\r\nالمعقل ، الموئل ، المعتصم و المعتمد .\r\nمغارات : جمع مغارة و از « غار الشيء في الشيء ؛ چيزى در چيزى فرورفت » گرفته شده است .\r\nالمدّخل : به تشديد دال ، شكافى در زمين كه انسان به سختى وارد آن شود .\r\nالجماح : شتابى كه تاب آوردن در آن امكان‌پذير نباشد .\r\n\r\nاعراب\r\n« انفقوا » در لفظ ، امر و در معنا خبر است . « طوعا او كرها » قائم‌مقام حال ، يعن ى « سواء أنفقتم طائعين أم كارهين فلن يقبل منكم » . « ان تقبل » به مصدر تبديل مىشود و مجرور به « من » محذوف . « نفقاتهم » نايب فاعل . مصدر ريخته شده از « انّهم كفروا » فاعل « منعهم » و در معنا اين‌گونه است : « ما منعهم من تقبّل نفقاتهم الّا كفرهم » .\r\n\r\nتفسير\r\n قُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ .  پس از آن‌كه پيامبر صلّى اللّه عليه و آله براى غزوهء تبوك آماده شد ، يكى از منافقان از او تقاضا كرد كه او را از شركت در جهاد معاف دارد و مقدارى از مالش را به آن حضرت عرضه كرد . از اين‌رو ، خدا به پيامبر گرامىاش\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدستور داد كه به اين منافق و امثال او بگويد : خداوند به اموال شما نيازى ندارد و اين اموال به خودتان برگردانده مىشود ، خواه آن را از روى رضايت ببخشيد يا از روى كراهت .\r\nپرسش : دليل برگرداندن اموال منافقان از روى كراهت روشن است ، امّا برگرداندن آن از روى رضايت چه دليلى دارد ؟\r\nپاسخ : به اين دليل كه منافقان نمىخواستند براى خدا اموالشان را انفاق كنند ، بلكه براى شهرت و مقام اين كار را مىكردند و ميان بخشيدن از روى رضايت با اين هدف و بخشيدن از روى كراهت و بيم داشتن از اين‌كه حقيقت آنان آشكار گردد ، هيچ تفاوتى وجود ندارد ؛ زيرا هردو براى غيرخداست و به همين دليل ، خدا به آنان مىگويد :  إِنَّكُمْ كُنْتُمْ قَوْماً فاسِقِينَ .  توصيف منافقان به فسق و گناهكارى نشان مىدهد كه گناهكارى سبب قبول نشدن انفاق آنهاست . اصولىها از اين امر ، به « تناسب حكم و موضوع » تعبير مىكنند .\r\n وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ ؛  منافقان اموال خود را بخشيدند تا گفته شود آنها اموالشان را براى خدا بخشش كردند ، در حالى كه آنان به خدا ايمان نداشتند و همين دورويى و ريا سبب پذيرفته نشدن بخشش آنهاست و اگر آنها تنها به جهت انسانيت انفاق مىكردند ؛ نظير كافرى كه گرسنه‌اى را با انگيزهء مهربانى و دلسوزى اطعام مىكند ، مىتوانستيم بگوييم : پاداش نيكى جز نيكى نيست ، امّا نفاق ، بدى است و كسى كه كارى بد انجام دهد ، همان‌گونه كيفر داده مىشود . به جلد دوم ، بخش : « كافر و عمل نيك » نگاه كنيد .\r\n وَ لا يَأْتُونَ الصَّلاةَ إِلَّا وَ هُمْ كُسالى وَ لا يُنْفِقُونَ إِلَّا وَ هُمْ كارِهُونَ .  اين حالت [ نماز از روى بىميلى 
  ] پيامد حتمى كفر است ؛ زيرا نماز براى خدا و انفاق در راه او فرع بر ايمان داشتن به اوست .\r\n فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا . \r\n\r\n","description":"","footnote":"","page_name":" 94 ","page_number":94},
  {"content":"\r\n\r\nپرسش : اموال و فرزندان ، گاهى موجب عذاب آخرت مىشوند ، به عنوان مثال :\r\nانسان‌هايى در روزهاى نادارىشان ، به امانتدارى و خوبى شهرت داشتند ، امّا هنگامى كه خدا به آنها نعمت خود را ارزانى داشت ، آنان دست به سركشى و ستم زده‌اند .\r\nخداى تعالى مىفرمايد : « حقا كه آدمى نافرمانى مىكند ، هرگاه كه خويشتن را بىنياز بيند » . « 1 » و نيز فرموده است : « بدانيد كه دارايىها و فرزندان وسيلهء آزمايش شمايند » . « 2 »\r\nدر مورد اين‌كه اموال و فرزندان سبب عذاب دنيا مىشوند ، بايد گفت : از ديدگاه مردم قضيه كاملا برعكس است ، به‌ويژه مال و ثروتى كه آنان ، در زيرزمين و ژرفاى درياها در جستجوى آن بودند و اكنون كه دانش پيشرفت كرده است ، آنها ثروت را در كرهء ماه و ديگر ستارگان جستجو مىكنند ؛ وانگهى جملهء  « لِيُعَذِّبَهُمْ بِها فِي الْحَياةِ الدُّنْيا »  با جملهء  « الْمالُ وَ الْبَنُونَ زِينَةُ الْحَياةِ الدُّنْيا  ؛ مال و فرزندان زيور زندگى دنياست » « 3 » سازگارى ندارد . از سوى ديگر ، به فرض اين‌كه اموال و فرزندان سبب عذاب در اين دنيا شوند ، اين عذاب تنها به منافقان اختصاص ندارد ، بلكه به طور طبيعى تمام مردم را دربرمىگيرد ؟\r\nپاسخ : بله ، اين پرسش و يا اشكال ، قوى و محكم است و در صورتى كه از آيه ، معناى عام و فراگير اراده شود ، راه فرار از آن وجود ندارد ، امّا اگر از آن ، واقعهء مشخصى اراده شود ، اشكال اساسا وارد نيست . سياق كلامى كه قبل و بعد از آيه به روشنى نشان مىدهد كه ضمير « يعذبهم » به منافقانى برمىگردد كه در دوران پيامبر صلّى اللّه عليه و آله بودند و به‌ويژه منافقانى كه از شركت در غزوهء تبوك سرباز زدند و تعداد آنها ، چنان‌كه گفته‌اند ، هشتاد و اندى مرد بود و در ميان ايشان افرادى وجود داشتند كه داراى ثروت و فرزندان زيادى بودند . از آنجا كه ممكن است كسى بپرسد : چگونه اين گروه از گناهكاران بودند ، در حالى كه خدا نعمت ثروت و فرزند را به آنان ارزانى\r\n\r\n\r\n","description":"","footnote":"\r\n( 1 ) . علق ( 96 ) آيهء 6 - 7 .\r\n( 2 ) . انفال ( 8 ) آيهء 28 .\r\n( 3 ) . كهف ( 18 ) آيهء 46 .\r\n","page_name":" 95 ","page_number":95},
  {"content":"\r\n\r\nداشته بود ؟ خدا فرمود : « انما يريد اللّه ليعذّبهم بها فى الحياة الدنيا » . خدا آن منافقان را با فرزندانشان عذاب كرد ؛ زيرا فرزندان آنها بر خلاف پدران خود ، اسلام آوردند و به آن اخلاصمند شدند و چيزى بر پدر ، تأسف‌بارتر از اين نيست كه فرزندش بر غير دين و عقيدهء او باشد ؛ مثلا پسر عبد اللّه بن ابى اسلام آورد و به پيامبر صلّى اللّه عليه و آله پيشنهاد داد كه پدرش عبد اللّه ، يعنى سركردهء منافقان را بكشد . امّا پيامبر صلّى اللّه عليه و آله نپذيرفت .\r\nهمچنين ، خداوند اين منافقان را با ثروت‌هايشان عذاب كرد ؛ زيرا آنان مىدانستند كه اين ثروت‌ها به زودى نصيب كسانى پس از ايشان خواهد شد كه پيرو دين و عقيدهء آنها نمىباشند . بنابراين ، آيه تنها به منافقان دوران پيامبر صلّى اللّه عليه و آله اختصاص دارد و منافقان ديگر دوران‌ها را دربرنمىگيرد . با اين بيان ، روشن شد كه آنچه برخى از مفسران يادآور شده‌اند ، كه خداوند آنها را به وسيلهء اموالشان عذاب كرد ، دليلى ندارد ؛ زيرا آنان در گردآورى ثروت دچار زحمت شدند و نيز آنها را به وسيلهء فرزندانشان عذاب كرد ؛ زيرا آنها از بيمارى و مفقود شدن فرزندان خود رنج مىبردند .\r\nبديهى است كه اين رنج و آن زحمت اختصاص به منافقان ندارد ، بلكه شامل حال هر ثروتمند و عائله‌مندى مىشود .\r\n وَ تَزْهَقَ أَنْفُسُهُمْ وَ هُمْ كافِرُونَ ؛  يعنى آنها بر كفر مىميرند و خداوند هم آنها را به سبب كفرشان در قيامت عذاب مىكند ، چنان‌كه آنها را در دنيا به سبب اموالشان ، به همان نحوى كه پيش‌تر گفتيم عذاب كرد . طبرسى در مجمع البيان مىگويد : ارادهء خدا بر آن تعلق گرفت كه جان آنها را بگيرد ، نه اين‌كه آنها كافر شوند و اين سخن از قبيل آن است كه بگويى : مىخواهم او را كتك بزنم ، در حالى كه او خلافكار است .\r\nبنابراين ، اراده به كتك زدن تعلق گرفته نه به خلافكارى .\r\n وَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ .  اين سوگند هيچ سودى براى آنها ندارد ؛ چراكه خداوند گواهى داده است كه آنان از روى بيم و ترس اسلام آوردند و نه از روى باور و يقين .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n وَ لكِنَّهُمْ قَوْمٌ يَفْرَقُونَ .  « الفرق » به معناى ترس و وحشت است و دل‌هاى منافقان از ترس و وحشت نيروى مسلمانان پر شده بودند .\r\n لَوْ يَجِدُونَ مَلْجَأً أَوْ مَغاراتٍ أَوْ مُدَّخَلًا لَوَلَّوْا إِلَيْهِ وَ هُمْ يَجْمَحُونَ ؛  يعنى چنان شتاب مىكردند كه هيچ چيزى نمىتوانست جلو آنها را بگيرد . منافقان نه مىتوانستند از مدينه بيرون روند و نه مىتوانستند كفرشان را آشكار كنند ؛ زيرا اسلام به تمام خانه‌هاى اوس و خزرج وارد شده بود . از اين‌رو ، آنها مجبور بودند با زبان اسلام بياورند و امّا در ژرفاى دل‌هاى خود كافر باشند و براى به دست آوردن فرصتى كه بتوانند عليه اسلام و مسلمانان ، توطئه و نيرنگ كنند ، لحظه‌شمارى نمايند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاگر به آنها عطا كنند خشنود مىشوند\r\n\r\n[ سوره التوبة ( 9 ) : آيات 58 تا 59 
  ]\r\nوَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ ( 58 ) وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَ رَسُولُهُ إِنَّا إِلَى اللَّهِ راغِبُونَ ( 59 )\r\n\r\n[ ترجمه 
  ]\r\nبعضى از ايشان تو را در تقسيم صدقات به بيداد متهم مىكنند ، اگر به آنها عطا كنند خشنود مىشوند و اگر عطا نكنند خشم مىگيرند . ( 58 )\r\nچه مىشود اگر به آنچه خدا و پيامبرش به آنان عطا مىكند خشنود باشند و بگويند : خدا ما را بس است و خدا و پيامبرش ما را از فضل خويش بىنصيب نخواهند گذاشت و ما به خدا رغبت مىورزيم ؟ . ( 59 )\r\n\r\nواژگان\r\nاللمز : عيب‌جويى كردن و طعنه زدن در پيش رو .\r\n\r\nاعراب\r\n« اذا هم يسخطون » ، « اذا » حرف مفاجات و به جملهء اسميه اختصاص دارد و نياز به جواب هم ندارد . مابعد آن مبتدا و خبر و جمله ، جواب « ان لم يعطوا » . « اذا » در اين‌جا همانند فاء ، در جواب شرط واقع شده است . جواب لو محذوف و در تقدير : « لكان خيرا لهم » بوده است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nتفسير\r\n وَ مِنْهُمْ مَنْ يَلْمِزُكَ فِي الصَّدَقاتِ .  ضمير « منهم » به منافقان برمىگردد و معناى جمله آن است كه برخى از منافقان در تقسيم زكات بر پيامبر صلّى اللّه عليه و آله خرده مىگرفتند و بر او طعنه مىزدند و تصور مىكردند كه او در تقسيم زكات دقت نمىكند . در تفسير طبرى به نقل از ابو سعيد خدرى آمده است كه گفت : « در حالى كه پيامبر صلّى اللّه عليه و آله مشغول تقسيم [ زكات 
  ] بود ، ابن ذى الخويصره تميمى نزد او آمد و گفت : اى پيامبر ! با عدالت رفتار كن . پيامبر صلّى اللّه عليه و آله در پاسخ او فرمود : واى بر تو ، اگر من به عدالت رفتار نكنم ، چه كسى به عدالت رفتار خواهد كرد ! عمر گفت : اى پيامبر خدا ! اجازه بده تا گردن او را بزنم . پيامبر صلّى اللّه عليه و آله فرمود : او را رها كن ؛ زيرا . . . .\r\nنشانهء آنها وجود مرد سياه‌چهره‌اى [ در ميان آنان 
  ] است كه يكى از دستانش همچون پستان زن مىباشد . آنان در هنگام سستى مردم خروج مىكنند . به دنبال اين واقعه ، آيه نازل شد :  « وَ مِنْهُمْ مَنْ يَلْمِزُكَ فِي الصَّدَقاتِ »  . ابو سعيد مىگويد : « گواهى مىدهم كه اين سخن را از پيامبر خدا صلّى اللّه عليه و آله شنيدم و نيز گواهى مىدهم كه على عليه السّلام ، - رحمت خدا بر او باد - هنگامى كه آنان را كشت ، مردى را آوردند كه دقيقا همان ويژگى را داشت كه پيامبر خدا صلّى اللّه عليه و آله توصيف كرده بود » .\r\n فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ .  پيامبر صلّى اللّه عليه و آله صدقات را به همان ترتيبى كه خداوند در آيهء بعد بيان فرموده ، توزيع مىكرد و در نتيجه ، مؤمنان خشنود و منافقان خشمگين مىشدند و از تقسيم او عيب مىگرفتند .\r\nحق آن است كه بيشتر مردم براساس حق عمل مىكنند و آيه ، تمام كسانى را كه به سهم خود قناعت نمىكنند دربرمىگيرد و اگر هرانسانى به آنچه استحقاق دارد خشنود و قانع باشد ، تمام مردم در امنيت و آسايش زندگى مىكنند .\r\n وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ \r\n\r\n","description":"","footnote":"","page_name":" 99 ","page_number":99},
  {"content":"\r\n\r\n وَ رَسُولُهُ إِنَّا إِلَى اللَّهِ راغِبُونَ ؛  يعنى [ ما به خدا رغبت مىورزيم كه 
  ] ما را از صدقات و ديگر صله‌هاى مردم و از نيازمندى به آنها بىنياز كند . اين آيه انسان را تشويق مىكند كه از آنچه در دست مردم است چشم بپوشد و به خدا و نيز به آنچه با رنج دست و عرق پيشانى [ - با كار و تلاش 
  ] به دست مىآورد تكيه كند . امام على عليه السّلام فرمود :\r\n« بىنيازى بزرگ آن است كه انسان از آنچه در دست مردم است قطع اميد كند » . آرى ، به اعتقاد من ، كسى كه مىتواند از مردم بىنياز باشد ، هرچند با صبر و بردبارى ، امّا در عين حال ، چشم اميد به آنچه در اختيار ديگران است مىدوزد ، از هركسى بيشتر شايستهء تحقير و توهين است .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمستحقان زكات\r\n\r\n[ سوره التوبة ( 9 ) : آيه 60 
  ]\r\nإِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ ( 60 )\r\n\r\n[ ترجمه 
  ]\r\nصدقات براى فقيران و مسكينان و كارگزاران جمع‌آورى آن است و نيز براى به دست آوردن دل مخالفان و آزاد كردن بندگان و [ اداى قرض 
  ] قرضداران و انفاق در راه خدا و مسافران نيازمند [ واماندگان در راه 
  ] . آن فريضه‌اى است از جانب خدا و خدا دانا و حكيم است . ( 60 )\r\n\r\nاعراب\r\n« للفقراء » ، لام براى تمليك و يا اختصاص است ؛ يعنى خداى سبحان قسمتى از زكات را به فقيران تمليك كرده و يا اختصاص داده است . « و فى الرّقاب » ، « فى » به معناى ظرفيت است ؛ يعنى بخشى از زكات ، در راه آزاد كردن برده از بردگى مصرف مىشود . « فريضة » به معناى مفروضة و حال است از « الصدقات » ، و نيز جايز است كه مفعول مطلق و در تقدير : « فرض اللّه الصدقات فريضة » باشد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nتفسير\r\nمراد از صدقات در اين‌جا زكات واجب است . فقها دربارهء حكم آن ، شرايط ، اعيانى كه زكات بدان‌ها تعلق مىگيرد و كسانى كه استحقاق زكات دارند ، سخن گفته‌اند . ما اين موضوع را در جزء دوم از كتاب فقه الامام جعفر الصادق بيان كرديم و نيز در جلد اوّل از تفسير كاشف دربارهء زكات به عنوان يك اصل اسلامى سخن گفتيم .\r\nدر اين‌جا به پيروى از آيه ، دربارهء گروه‌هايى كه مستحق دريافت زكات مىباشند سخن مىگوييم كه آنان هشت گروه‌اند :\r\n1 .  إِنَّمَا الصَّدَقاتُ لِلْفُقَراءِ .  اماميه مىگويد : فقير ، از ديدگاه شريعت ، كسى است كه مصرف ساليانهء خود و خانواده‌اش را نداشته باشد . حنفيه مىگويد : كسى است كه مالك چيزى كمتر از حدّ نصاب زكات باشد . شافعيه و حنبليه مىگويند : كسى كه نيمى از مصرف مورد نيازش را داشته باشد ، فقير محسوب نمىشود . اماميه ، شافعيه و حنبليه مىگويند : كسى كه توان كسب و كار داشته باشد ، زكات برايش حلال نيست .\r\nحنفيه و مالكيه مىگويند : حلال است .\r\n2 .  وَ الْمَساكِينِ .  گروهى گفته‌اند : هرگاه واژه‌هاى فقير و مسكين در يك‌جا بيايند ، هركدام معنايى غير از معناى ديگرى دارد . امّا هرگاه جدا از يكديگر باشند ، هر دو به يك معنا خواهند بود و تفاوت ميان آنها اين است كه فقير سؤال نمىكند ، ولى مسكين سؤال مىكند . در هرحال ، معيار ، نيازمندى است و هركدام از اين دو نيازمند مىباشد .\r\n3 .  وَ الْعامِلِينَ عَلَيْها .  منظور از عاملان ، گردآورندگانى هستند كه امام عليه السّلام و يا نايب او ، آنها را براى جمع‌آورى و نگهدارى زكات و نيز رساندن آن به دست افراد مستحق تعيين مىكند . آنچه را گردآورندگان زكات مىگيرند ، دستمزد است نه صدقه ، به همين دليل ، به آنان پرداخت مىشود ، هرچند ثروتمند باشند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n4 .  وَ الْمُؤَلَّفَةِ قُلُوبُهُمْ .  منظور از اين گروه ، دسته‌اى مىباشد كه هدف از دادن زكات به آنها ، گرايش آنان به اسلام و يا كمك گرفتن مسلمانان از آنان به نفع اسلام است .\r\n5 .  وَ فِي الرِّقابِ ؛  يعنى زكات براى آزاد كردن بردگان و رهايى آنها از بردگى هزينه شود .\r\n6 .  وَ الْغارِمِينَ .  غارمين كسانى هستند كه توان پرداخت بدهىهاى خود را ندارند و اين بدهىها از زكات پرداخت مىشود . البتّه ، مشروط به اين‌كه آنان اين اموال را در گناه و معصيت صرف نكرده باشند .\r\n7 .  وَ فِي سَبِيلِ اللَّهِ .  مقصود از « سبيل اللّه » هرموردى است كه خدا آن را بپسندد و انسان با آن به خدا نزديك شود ، مانند ساختن راه ، مركز بهداشتى و يا آموزشگاه و بهترين مصداق آن ، دفاع از دين و ميهن است .\r\n8 .  وَ ابْنِ السَّبِيلِ .  او كسى است كه در سفر و دور از وطن خود ، درمانده شود .\r\nاز اين‌رو ، مقدارى از زكات به وى داده مىشود تا او بتواند به وطن خويش بازگردد ، هرچند در وطنش ثروتمند باشد ، لكن به شرط اين‌كه سفر گناه نباشد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمىگويند او به سخن هركس گوش مىدهد\r\n\r\n[ سوره التوبة ( 9 ) : آيات 61 تا 63 
  ]\r\nوَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّهِ وَ يُؤْمِنُ لِلْمُؤْمِنِينَ وَ رَحْمَةٌ لِلَّذِينَ آمَنُوا مِنْكُمْ وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ ( 61 ) يَحْلِفُونَ بِاللَّهِ لَكُمْ لِيُرْضُوكُمْ وَ اللَّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنِينَ ( 62 ) أَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ خالِداً فِيها ذلِكَ الْخِزْيُ الْعَظِيمُ ( 63 )\r\n\r\n[ ترجمه 
  ]\r\nبعضى از ايشان پيامبر را مىآزارند و مىگويند : او به سخن هركس گوش مىدهد . بگو : او براى شما شنوندهء سخن خير است . به خدا ايمان دارد و مؤمنان را باور دارد و رحمتى است براى آنهايى كه ايمان آورده‌اند و آنان كه رسول خدا را بيازارند به شكنجه‌اى دردآور گرفتار خواهند شد . ( 61 )\r\nدر برابر شما به خدا سوگند مىخورند تا خشنودتان سازد و حال آن‌كه اگر ايمان آورده‌اند شايسته است كه خدا و رسولش را خشنود سازند . ( 62 )\r\nآيا نمىدانند كه هركس كه با خدا و پيامبرش مخالفت مىورزد جاودانه در آتش جهنم خواهد بود و اين رسوايى بزرگى است ؟ . ( 63 )\r\n\r\nواژگان\r\nاذن : مىگويند : « رجل أذن » يعنى هرچه به او گفته مىشود مىشنود و آن را\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nتصديق مىكند .\r\nالمحادة : مخالفت كردن .\r\n\r\nاعراب\r\n« اذن خير لكم » . « اذن » خبر مبتداى محذوف و در تقدير : « هو اذن خير » بوده است .\r\n« خير » مجرور به اضافه است مانند « رجل صدق » . « يؤمن للمؤمنين » . لام زايد است ؛ زيرا « يؤمن » به معناى « يصدق المؤمنين » است . « اللّه » مبتدا و خبر آن محذوف ؛ يعنى :\r\n« اللّه احق بالرّضا » . « و رسوله احق » ، مبتدا و خبر . مصدر ريخته شده از « ان يرضوه » و مجرور به باى محذوف و متعلق به « احق » . « هاء » در « انّه » ضمير شأن و اسم « انّ » و خبر آن جمله‌اى است كه از « من يحادد » تشكيل شده است . مصدر ريخته شده از « انّ » و مابعدش جانشين دو مفعول براى « يعلموا » . « فانّ له » به فتح همزه ، مصدر ريخته شده از « انّ » و اسم و خبرش ، خبر براى مبتداى محذوف ؛ يعنى : « فجزاؤه أنّ له نار جهنّم » .\r\n\r\nتفسير\r\n وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ .  پيامبر صلّى اللّه عليه و آله با هرانسانى برحسب برونش برخورد مىكرد و از درون او جويا نمىشد ؛ زيرا به اين اصل عمل مىكرد كه آگاهى از برون از آن مردم و آگاهى از درون از آن خداوند است و اين ، يكى از اصول شريعت اسلامى است ، كه بسيارى از احكام بر آن استوار مىباشد . منافقان از اين اصل سوءاستفاده مىكردند و از اين‌رو ، از فرمان خدا و پيامبرش سرباز مىزدند و بهانه‌تراشى مىكردند . پيامبر صلّى اللّه عليه و آله نيز بهانهء آنها را مىپذيرفت و آنان را مىبخشيد .\r\nشگفت اين‌جاست كه آنها اين فضيلت را وسيله‌اى قرار دادند براى خرده‌گيرى از آن حضرت و اين تهمت را به او زدند كه هرچيزى را به سرعت تصديق مىكند و\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nتحت تأثير هرچه مىشنود قرار مىگيرد ، بدون آن‌كه بينديشد و ميان آنچه شايستهء پذيرفتن است و آنچه شايستهء پذيرفتن نيست تفاوت بنهد . اگر پيامبر صلّى اللّه عليه و آله برطبق دروغگويى و دورويى اين منافقان ، با آنها روبه‌رو مىشد و آنان را آن‌گونه كه استحقاق داشتند مجازات مىكرد ، برايشان بد بود و مىگفتند : پيامبر صلّى اللّه عليه و آله خشن و تندخو است . آنان بر پيامبر صلّى اللّه عليه و آله از چيزى خرده گرفتند كه به صلاح و سود ايشان بود و جاى شگفتى نيز همين جاست . امّا انسان پست ، هيچ‌چيز برايش ارزشى ندارد ؛ زيرا او به هرچيزى با آينهء تاريك‌ذهنى خود مىنگرد ، حتّى به كسى كه نسبت به او نيكى كرده است . چه زيبا سروده است :\r\n من تكن نفسه به غير جمال * لا يشرى فى الوجود شيئا جميلا \r\nكسى كه در وجودش زيبايى نباشد ، در جهان هستى ، چيزى را زيبا نبيند .\r\n قُلْ أُذُنُ خَيْرٍ لَكُمْ .  اين جمله پاسخ خداوند به منافقان است و خلاصهء آن اين است : پيامبر صلّى اللّه عليه و آله به سخن نيك گوش مىدهد و نه به سخن بد . از شما چيزى را مىپذيرد كه در آن ، زيانى بر انسانى نمىرسد و چيزى را نمىپذيرد كه بر انسانى زيان داشته باشد . مانند غيبت و سخن‌چينى .\r\n يُؤْمِنُ بِاللَّهِ وَ يُؤْمِنُ لِلْمُؤْمِنِينَ ؛  يعنى مؤمنان راستين را از روى باور تصديق مىكند ، امّا منافقان را در چيزى تصديق مىكند كه در آن زيانى نباشد و تصديق آن توسط پيامبر از روى لطف و مهربانى است .\r\n وَ رَحْمَةٌ لِلَّذِينَ آمَنُوا مِنْكُمْ .  رحمت عطف بر « اذن خير » از باب عطف عام بر خاص است ؛ زيرا « اذن خير » نيز نوعى رحمت است .\r\n وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ ؛  زيرا هركس پيامبر خدا را آزار دهد ، خدا را آزار داده است .\r\n يَحْلِفُونَ بِاللَّهِ لَكُمْ لِيُرْضُوكُمْ وَ اللَّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنِينَ . \r\nضمير در « يحلفون » به كسانى برمىگردد كه گفتند : پيامبر صلّى اللّه عليه و آله به سخن هركس\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nگوش مىدهد . خطاب « لكم » و « يرضوكم » متوجه پيامبر و مؤمنان است . خداوند در اين آيه به آنان خبر داد كه وقتى منافقان فهميدند كه شما از آنچه آنها دربارهء پيامبر صلّى اللّه عليه و آله گفته‌اند ، آگاه شديد ، از شما ترسيدند و به سوگندهاى دروغ پناه بردند تا شما را خشنود سازند ، در حالى كه برايشان بهتر بود با توبه و اخلاصمندى ، خدا و پيامبرش را خشنود كنند . در حديث آمده است : « كسى كه سوگندبخورد و بداند كه دروغ مىگويد ، با خدا اعلام جنگ كرده است » . اين‌كه در آيه به جاى « يرضوهما » به « يرضوه » تعبير كرده ، نشان مىدهد كه خشنود ساختن پيامبر صلّى اللّه عليه و آله عين خشنود ساختن خداست ، چنان‌كه آزار پيامبر ، آزار خدا مىباشد .\r\n أَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ خالِداً فِيها ذلِكَ الْخِزْيُ الْعَظِيمُ .  يحادد : مخالفت مىكند . اين آيه تأكيدى است بر سخن خدا در آيهء پيشين كه فرمود : « كسانى كه پيامبر خدا را آزار دهند ، برايشان عذابى دردناك خواهد بود » .\r\nاسماعيل حقى در تفسير خود به نام روح البيان در شرح اين آيه گفته است :\r\nهرپيامبرى آنقدر آزار ديد كه نمىتوان آن را بيان كرد و محمد صلّى اللّه عليه و آله از تمام آنان بيشتر اذيت شد ، چنان‌كه فرمود : « هيچ پيامبرى همانند من ، آزار نديد » . از آن‌جا كه آزار ديدن ، سبب پاكى مىباشد ، معناى سخن پيامبر آن است كه هيچ پيامبرى بسان من پاكيزه نشد .\r\nاگر حسن عليه السّلام مسموم و حسين ذبح گرديد ، بدان‌سبب بود كه شهادت ، سبب كمال آنها شد . پيامبر صلّى اللّه عليه و آله با شفاعت در پيشگاه خدا مىتوانست آن‌دو را از كشته شدن رها سازد ، لكن او رسيدن اين‌دو را به درجه كمال بر رها شدن آنها [ از شهادت 
  ] ترجيح داد ، تا آن‌جا كه آن حضرت دو شيشه را به يكى از همسران پاكش داد و به او گفت : هرگاه محتواى يكى از اين دو شيشه زرد شد ، حسن به وسيلهء زهر شهيد مىشود و هرگاه محتواى ديگرى سرخ گرديد حسين به وسيله سر بريدن ، به شهادت مىرسد . . . و چنين شد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمنافقان مىترسند\r\n\r\n[ سوره التوبة ( 9 ) : آيات 64 تا 66 
  ]\r\nيَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ ما تَحْذَرُونَ ( 64 ) وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ قُلْ أَ بِاللَّهِ وَ آياتِهِ وَ رَسُولِهِ كُنْتُمْ تَسْتَهْزِؤُنَ ( 65 ) لا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ ( 66 )\r\n\r\n[ ترجمه 
  ]\r\nمنافقان مىترسند كه مبادا از آسمان درباره آنها سوره‌اى نازل شود و از آنچه در دل نهفته‌اند با خبرشان سازد . بگو : مسخره كنيد ! كه خدا آنچه را كه از آن مىترسيد آشكار خواهد ساخت . ( 64 )\r\nاگر از آنها بپرسى [ كه چه مىكرديد ؟ 
  ] مىگويند : ما باهم حرف مىزديم و بازى مىكرديم . بگو : آيا خدا و آيات او و پيامبرش را مسخره كرديد ؟ ( 65 )\r\n[ بگو : 
  ] عذر مياوريد . [ چراكه 
  ] پس از ايمان كافر شده‌ايد . اگر از تقصير گروهى از شما بگذريم گروه ديگر را كه مجرم بوده‌اند عذاب خواهيم كرد . ( 66 )\r\n\r\nواژگان\r\nمخرج : آشكاركننده .\r\nالخوض فى الشىء : فرورفتن در آن .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nاعراب\r\nمصدر ريخته شده از « ان تنزّل » مفعول « يحذر » و نيز جايز است كه مجرور به « من » محذوف باشد . « ابا اللّه » متعلق به « تستهزءون » مىباشد .\r\n\r\nتفسير\r\n يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ ما تَحْذَرُونَ .  منافقان در حقيقت و واقع از فروآمدن وحى دربارهء خود ، هراس نداشتند و تنها از روى تمسخر و ريشخند ، اظهار مىكردند كه ما مىترسيم .\r\nآنها بر پيامبر صلّى اللّه عليه و آله خرده مىگرفتند و از روى تمسخر ، برخى به برخى ديگر مىگفتند :\r\nبترسيد از اين‌كه دربارهء شما سوره‌اى نازل شود و دليل بر اين ادّعا ، سخن خداست كه به منافقان هشدار مىدهد : « قل استهزؤوا » . اين از يكسو و از سوى ديگر ، منافقان كه به وحى ايمان ندارند ، پس چگونه در واقع از آن بترسند ؟\r\nبسيارى از مفسران بر اين نظريه‌اند كه ضمير « عليهم » و « تنبئهم » به مؤمنان و ضمير « قلوبهم » به منافقان برمىگردد . بر اين نظريه دو اشكال وارد است :\r\nاولا ، مؤمنان در آيه نيامده و آنچه در آيه آمده ، واژهء منافقان آمده است . چنان‌كه در آيه قبلى نيز تنها دربارهء منافقان سخن گفته شده نه ديگران .\r\nثانيا ، اين تفسير مستلزم جدايى ضميرهاست ، با اين‌كه دليلى بر آن نداريم .\r\nبر اين اساس ، ما نظريه‌اى را ترجيح مىدهيم كه مىگويد : همهء ضميرها به منافقان برمىگردند و واژهء « على » در « عليهم » به معناى « فى » است . مانند آيهء  وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ  كه به معناى فى ملك سليمان مىباشد و نيز از اين قبيل است جمله‌اى كه مىگويند : « كان هذا على عهد مضى ؛ اين در دورانى بوده كه سپرى شده است » [ كه در اين‌جا نيز « على » به معناى « فى » است 
  ] . بنابراين « يحذر المنافقون » ؛\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nيعنى ممكن است سوره‌اى نازل شود كه دشمنى پنهان آنها نسبت به اسلام و مسلمانان را آشكار سازد . از اين‌رو ، خدا به آنها وعده مىدهد سوره‌اى كه آنان ، فرود آمدنش را به باد تمسخر مىگيرند ، نازل خواهد شد و روياروى ايشان قرار خواهد گرفت و آنان هنگامى به بهانه‌جويى بپردازند كه هيچ بهانه‌اى برايشان سود نداشته باشد .\r\n وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ .  گروهى از منافقان سخنان ناشايسته‌اى دربارهء پيامبر صلّى اللّه عليه و آله مىگفتند . وقتى او از ايشان پرسيد ، آنها گفتند : ما شوخى كرديم و جدّى نگفتيم . مفسران دربارهء نام‌هاى اين گروه و نيز سخنى كه مىگفتند ، اختلاف كرده‌اند و آيه در اين‌باره سكوت اختيار كرده است و ما هم دربارهء آنچه خدا درباره‌اش سخن نگفته ، سكوت مىكنيم .\r\n قُلْ أَ بِاللَّهِ وَ آياتِهِ وَ رَسُولِهِ كُنْتُمْ تَسْتَهْزِؤُنَ .  اين سخن منافقان كه « ما باهم حرف مىزديم و بازى مىكرديم » ، زشت‌تر از گناهى است كه از آن معذرت‌خواهى مىكردند ؛ زيرا خداوند بازيچهء آنها نيست و پيامبرانش را براى تمسخر و ريشخند نفرستاده است . اين آيه نشان مىدهد كه هركس دين و احكام ثابت آن را مسخره كند ، به‌طور بديهى كافر است .\r\n لا تَعْتَذِرُوا قَدْ كَفَرْتُمْ بَعْدَ إِيمانِكُمْ .  ممكن است بپرسيد : اين جمله دلالت بر اين دارد كه منافقان پيش از تمسخر كردن مؤمن بودند و سبب كفر آنها تمسخر كردن بوده است ، با اين‌كه مىدانيم آنان پيش‌تر نيز در پنهان و واقعيت امر كافر بودند و چون كافر بودند [ پيامبر را 
  ] مسخره مىكردند ؟\r\nپاسخ : آنها پيش از مسخره كردن ، در واقع كافر بودند ، امّا حكم مسلمانان را داشتند ؛ زيرا تظاهر به اسلام مىكردند و در ظاهر نه در واقع ، احكام مسلمانان بر آنها جارى مىشد . امّا پس از آن‌كه دست به تمسخر زدند ، هم در واقع و هم در حكم كافر شدند و احكام مرتدها بر آنان جارى مىشد .\r\n إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ .  منافقان دو دسته\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبودند : سركردگان و فرمانروايانى كه در پى ضربه زدن به اسلام بودند و نسبت به پيامبر توطئه مىكردند و به او ريشخند مىزدند و مستضعفان و پيروان . از اين‌رو ، خدا به پيامبر خود ، دستور داد كه اين گروه ضعيف را به خاطر ضعيف بودنشان ببخشد و گروه نيرومند را كه عامل تمام [ انحرافات 
  ] هستند مجازات كند . برخى گفته‌اند :\r\nخداوند افرادى را از اين گروه كه توبه كردند مورد عفو قرار داد و كسانى را كه به كفر و نفاق خود پاى فشردند ، مجازات كرد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمردان و زنان منافق\r\n\r\n[ سوره التوبة ( 9 ) : آيات 67 تا 70 
  ]\r\nالْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ وَ يَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنافِقِينَ هُمُ الْفاسِقُونَ ( 67 ) وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَ لَعَنَهُمُ اللَّهُ وَ لَهُمْ عَذابٌ مُقِيمٌ ( 68 ) كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالاً وَ أَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ كَالَّذِي خاضُوا أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ هُمُ الْخاسِرُونَ ( 69 ) أَ لَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَ عادٍ وَ ثَمُودَ وَ قَوْمِ إِبْراهِيمَ وَ أَصْحابِ مَدْيَنَ وَ الْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ ( 70 )\r\n\r\n[ ترجمه 
  ]\r\nمردان و زنان منافق همه همانند يكديگرند . به كارهاى زشت فرمان مىدهند و از كارهاى نيك بازمىدارند و دست‌هاى خود را از انفاق در راه خدا مىبندند . خدا را فراموش كرده‌اند .\r\nخدا نيز ايشان را فراموش كرده است ؛ زيرا منافقان نافرمانانند . ( 67 )\r\nخدا به مردان و زنان منافق و كافران وعدهء آتش جهنم داده است . در آن جاودانه‌اند . همين برايشان بس است .\r\nلعنت خدا بر آنها باد و به عذابى پايدار گرفتار خواهند شد . ( 68 )\r\n[ شما كافران و منافقان 
  ] همانند كسانى [ هستيد 
  ] كه پيش از شما بودند ، با نيروى بيشتر و دارايى و فرزندان بيشتر .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nايشان از نصيب خويش بهره‌مند شدند . شما نيز از نصيب خويش بهره‌مند شده‌ايد ، همچنان‌كه كسانى كه پيش از شما بوده‌اند ، از نصيب خويش بهره‌مند شده بودند . شما سخنان ناپسند گفتيد ، همچنان‌كه ايشان سخن ناپسند مىگفتند . اعمال آنان در دنيا و آخرت ناچيز گرديد و زيانمند شدند . ( 69 )\r\nآيا خبر كسانى كه پيش از آنها بوده‌اند چون قوم نوح و عاد و ثمود و قوم ابراهيم و اصحاب مدين [ قوم شعيب 
  ] و مؤتفكه [ قوم لوط 
  ] را نشنيده‌اند كه پيامبرانشان با نشانه‌هاى آشكار بر آنها مبعوث شدند ؟ خدا به آنها ستم نمىكرد ، آنان خود بر خود ستم مىكردند . ( 70 )\r\n\r\nواژگان\r\nنسوا اللّه : آنان خدا را اطاعت نكردند .\r\nفنسيهم : خدا به آنها پاداش نداد .\r\nالخلاق : نصيب .\r\nخضتم : در باطل فرورفتيد .\r\nاصحاب مدين : قوم شعيب .\r\nالمؤتفكات : جمع مؤتفكة و از « ائتفكت بهم الارض ؛ زمين بر آنان وارونه شد » گرفته شده است . مقصود از « مؤتفكات » در اين‌جا آبادىهاى قوم لوط مىباشد .\r\n\r\nاعراب\r\n « الْمُنافِقُونَ وَ الْمُنافِقاتُ »  مبتداى اوّل و « بعضهم » مبتداى دوم و « من بعض » خبر آن است و جمله روى هم ، خبر از مبتداى اوّل مىباشد .  « كَالَّذِينَ مِنْ قَبْلِكُمْ »  كاف به معناى « مثل » ، در محلّ نصب و صفت براى مفعول مطلق محذوف كه در تقدير بدين‌گونه بوده است : « وعد اللّه المنافقين وعدا مثل وعد الّذين من قبلكم » و از اين قبيل است :\r\n « كَمَا اسْتَمْتَعَ »  و  « كَالَّذِي خاضُوا »  كه در تقدير بدين ترتيب است : « استمتعتم بخلاقكم\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاستمتاعا مثل استمتاع الّذين من قبلكم و خضتم خوضا مثل خوض الّذى خاضوا » .\r\n« الّذى » در اين‌جا اسم جنس و به معناى « الّذين » است . « قوم نوح » بدل از « الّذين » است ، كه به سبب اضافهء « نبأ » مجرور مىباشد . مصدر ريخته شده از « ليظلمهم » متعلق به محذوف و خبر « كان » ؛ يعنى : « فما كان اللّه مريدا لظلمهم » .\r\n\r\nتفسير\r\n الْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ .  اين جمله ، كنايه از همانندى منافقان به يكديگر از لحاظ ويژگى و عمل است . آن‌گاه خداوند دليل اين شباهت و همانندى را بيان كرده است :  يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ وَ يَقْبِضُونَ أَيْدِيَهُمْ نَسُوا اللَّهَ فَنَسِيَهُمْ  مقصود از منكرى كه آنها بدان دستور مىدادند ، كفر و نفاق و منظور از معروفى كه آنان از آن نهى مىكردند ايمان و پيروى از خدا و پيامبر اوست . « يقبضون ايديهم » ؛ يعنى در راه خدا انفاق نمىكردند و فراموش كردند خدا را ؛ يعنى اطاعت خدا را رها كردند . خدا آنان را فراموش كرد ؛ يعنى آنها را از رحمت خويش محروم ساخت .  إِنَّ الْمُنافِقِينَ هُمُ الْفاسِقُونَ .  منافقان كسانى هستند كه از راه رحمان به راه شيطان عدول مىكنند .\r\n وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها .  پس از آن‌كه خداوند كارهاى زشت منافقان را بيان كرد ، آنان و هركافرى را به آتش جهنم تهديد كرد .  هِيَ حَسْبُهُمْ ؛  يعنى آتش ، پاداش مناسب براى كارهاى آنان است .  وَ لَعَنَهُمُ اللَّهُ ؛  يعنى خدا آنها را از رحمت خويش دور ساخته است .  وَ لَهُمْ عَذابٌ مُقِيمٌ . \r\nآنان را عذاب هميشگى است كه نه كم مىشود و نه قطع مىگردد .\r\n كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالًا وَ أَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ كَالَّذِي خاضُوا .  خدا مىفرمايد : اى منافقان معاصر محمد صلّى اللّه عليه و إله ، شما بسان منافقان گذشته هستيد كه از نصيب\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخود از لذّت‌هاى دنيا بهره‌مند شدند و قدرت و دارايى و فرزندان بيشتر از شما داشتند . پس شما نيز از نصيب خود و از اندك مال دنيا بهره‌مند شويد . شما در باطل فرورفتيد چنان‌كه منافقان پيشين در آن فرورفتند .  أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ .  كارهاى نيك آنان نابود شد . البتّه ، اگر برايشان كارهايى نيك ؛ نظير تأمين زندگى از طريق زحمت و كار وجود داشته باشد . باطل شدن اين اعمال در آخرت بدين معناست كه خدا در مقابل آنها پاداش نخواهد داد و امّا باطل شدن آن در دنيا بدين معناست كه اين كارها از ديدگاه مؤمنان و آگاهان ، مقام كافر و منافق را بالا نمىبرد .  وَ أُولئِكَ هُمُ الْخاسِرُونَ .  [ سرانجام ، اين منافقان 
  ] زيانمند خواهند شد ؛ زيرا آنها تمام تلاش خود را براى انجام توطئه و نيرنگ عليه مؤمنان پاك به كار مىبرند و آن‌گاه با يك چرخش روزگار ، دنيا و آخرت خود را از دست مىدهند .\r\nخلاصهء سخن آن‌كه خدا به منافقان معاصر پيامبر بزرگ اسلام صلّى اللّه عليه و آله فرمود : كفر و نفاق را رها كنيد و از سرنوشت كسانى كه پيش از شما و همانند شما بودند پند گيريد ، پيش از آن‌كه خود مايهء عبرت و اندرز آيندگان قرار گيريد .\r\n أَ لَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَ عادٍ وَ ثَمُودَ وَ قَوْمِ إِبْراهِيمَ وَ أَصْحابِ مَدْيَنَ وَ الْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ .  اصحاب مدين ، قوم شعيب و مؤتفكات قوم لوط است . ( به بخش واژگان نگاه كنيد ) . خداى سبحان با نام بردن اين اقوام به منافقان تذكر داده است ؛ زيرا شهرهاى آنها نزديك شهرهاى عرب قرار داشتند و آنها از مال و فرزندان زيادى هم برخوردار بودند ؛ قوم ابراهيم با گرفته شدن نعمت از آنها ، قوم عاد به وسيلهء باد ، قوم نوح به وسيلهء غرق شدن ، قوم ثمود به وسيلهء صيحه ، مدين به وسيلهء عذاب و مؤتفكات [ - آبادىهاى قوم لوط 
  ] با زيرورو شدن ، به هلاكت رسيدند .\r\nدر اين‌باره در سورهء اعراف سخن گفته شد .  فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ .  آنان با اصرار بر خطاها و گناهان ، به خودشان ستم كردند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمردان و زنان مؤمن\r\n\r\n[ سوره التوبة ( 9 ) : آيات 71 تا 72 
  ]\r\nوَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقِيمُونَ الصَّلاةَ وَ يُؤْتُونَ الزَّكاةَ وَ يُطِيعُونَ اللَّهَ وَ رَسُولَهُ أُولئِكَ سَيَرْحَمُهُمُ اللَّهُ إِنَّ اللَّهَ عَزِيزٌ حَكِيمٌ ( 71 ) وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ ( 72 )\r\n\r\n[ ترجمه 
  ]\r\nمردان و زنان مؤمن دوستان يكديگرند . به نيكى فرمان مىدهند و از ناشايست بازمىدارند ، و نماز مىگزارند و زكات مىدهند و از خدا و پيامبرش فرمانبردارى مىكنند . خدا اينان را به زودى رحمت خواهد كرد ، خدا پيروزمند و حكيم است . ( 71 )\r\nخدا به مردان و زنان مؤمن بهشت‌هايى را وعده داده است كه جوىها در آن جارى است ، و بهشتيان همواره در آن‌جايند و نيز خانه‌هايى نيكو در بهشت جاويد و خشنودى خدا از همه برتر است كه پيروزى بزرگ ، خشنودى خداوند است . ( 72 )\r\n\r\nواژگان\r\nالعدن : اقامت و جاودانگى .\r\nالرضوان : خشنودى و مصدر « رضى » است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nتفسير\r\n وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ .  مراد از ولايت در اين‌جا نصرت و يارى كردن است . پس از آن‌كه خدا ويژگىهاى پست اخلاقى منافقان را بيان كرد ، اينك فضيلت‌هاى مؤمنان را يادآور مىشود و اين‌كه برخى از مؤمنان برخى ديگر را يارى مىكنند و كسى كه ايمان به خدا و پيامبرش را ادّعا مىكند و در اين ايمان برادرانش را يارى نمىرساند ، منافق ، و مصداق آيات پيشين است كه دربارهء منافقان نازل شده است .  يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ .  [ روش مؤمنان 
  ] برعكس منافقان است كه امر به منكر و نهى از معروف مىكردند .  وَ يُقِيمُونَ الصَّلاةَ .  آنان از روى حقيقت و نه ريا همچون منافقان ، نماز برپا مىدارند .  وَ يُؤْتُونَ الزَّكاةَ  و نسبت به دادن زكات بخل نمىورزند ، چنان‌كه منافقان بخل مىورزند .  وَ يُطِيعُونَ اللَّهَ وَ رَسُولَهُ .  آنان به اين اطاعت ادامه مىدهند . پيامد آن هرچه باشد .  أُولئِكَ سَيَرْحَمُهُمُ اللَّهُ ،  امّا منافقان را خداوند به زودى از رحمت خود دور و آتش جهنم برايشان آماده خواهد كرد و آنان در آن جاودانه خواهند بود .  إِنَّ اللَّهَ عَزِيزٌ حَكِيمٌ .  خدا تواناست كه مؤمنان را عزّت مىبخشد و كافران و منافقان را خوار مىسازد .\r\n وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ .  « عدن » به معناى اقامت است .\r\nهركس خدا را در اعمال و اهدافش خشنود سازد ، خدا از او خشنود مىشود .  ذلِكَ هُوَ الْفَوْزُ الْعَظِيمُ .  « ذلك » اشاره است به جنّات ، مساكن طيّبه و رضوان . نظير اين آيه در جلد دوم ، در تفسير آيهء 15 از سورهء آل عمران بيان شد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nجنگ با منافقان و كافران\r\n\r\n[ سوره التوبة ( 9 ) : آيات 73 تا 74 
  ]\r\nيا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ ( 73 ) يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ وَ هَمُّوا بِما لَمْ يَنالُوا وَ ما نَقَمُوا إِلاَّ أَنْ أَغْناهُمُ اللَّهُ وَ رَسُولُهُ مِنْ فَضْلِهِ فَإِنْ يَتُوبُوا يَكُ خَيْراً لَهُمْ وَ إِنْ يَتَوَلَّوْا يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ ( 74 )\r\n\r\n[ ترجمه 
  ]\r\nاى پيامبر ، با كافران و منافقان بجنگ و با آنان به شدّت رفتار كن ، جايگاهشان جهنم است كه بد سرانجامى است . ( 73 )\r\nبه خدا سوگند مىخورند كه نگفته‌اند ، ولى كلمهء كفر را بر زبان رانده‌اند و پس از آن‌كه اسلام آورده بودند كافر شده‌اند . و قصد كارى كردند ، امّا بدان نايل نشدند . عيبجويىشان از آن‌روست كه خدا و پيامبرش از غنايم بىنيازشان كردند . پس اگر توبه كنند خيرشان در آن است و اگر روىگردان شوند خدا به عذاب دردناكى در دنيا و آخرت معذبشان خواهد كرد و آنها را در روى زمين نه دوستدارى خواهد بود و نه مددكارى . ( 74 )\r\n\r\nواژگان\r\nالغلظة : خشونت در رفتار .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nهمّ بالشىء : اراده كرد آن چيز را . همّت غير از عزم است ، مگر آن‌كه به آخرين درجهء نيرومندى در نفس انسان برسد [ كه در اين صورت ، همّت همان عزم است 
  ] .\r\n\r\nاعراب\r\nمصدر ريخته شده از « اغناهم » مفعول « نقموا » يعنى : ما كرهوا الّا اغناء اللّه اياهم .\r\nمن ولىّ « من » زايد ، « وليّ » مبتدا .\r\n\r\nتفسير\r\n يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ .  برخورد ملايم پيامبر صلّى اللّه عليه و إله با منافقان سودمند نبود ، بلكه به آنان جرأت داد تا از او خرده‌گيرى كنند و بگويند : او اذن است ( حرف هركسى را قبول مىكند ) .\r\nاز اين‌رو ، خدا به پيامبر دستور داد كه بر آنان سخت بگيرد و به جهاد برخيزد ، لكن نوع جهاد را بيان نكرده است كه آيا با شمشير ، يا با زبان و يا از راه ديگر است ؟ و اين ، بدان معناست كه خداوند تعيين نوع جهاد را به پيامبر صلّى اللّه عليه و إله وانهاد . تا با هرچه حكمت اقتضا مىكند و او صلاح مىداند با آنان جهاد نمايد .\r\n يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ  ضمير « يحلفون » و « قالوا » به گروهى از منافقان برمىگردد ؛ زيرا آنان دربارهء پيامبر خدا صلّى اللّه عليه و إله سخن كفرآميز گفته بودند و هنگامى كه در اين‌باره از آنان پرسيدند ، آنها ترسيدند و سوگند خوردند . از اين‌رو ، خدا آنها را تكذيب و درستى آنچه را به ايشان نسبت داده شده بود ، اثبات كرد . خداى عزّ و جل نه نام افرادى را كه سوگند دروغ ياد كرده بودند بيان كرده و نه سخن كفرآميزى را كه آنان بر زبان آورده بودند ، تا مبادا مسلمانان اين سخن را بر زبان جارى كنند . شيخ مراغى در تفسير خود مىگويد :\r\nدرست‌ترين چيزى كه روايت شده آن است كه پيامبر خدا صلّى اللّه عليه و إله زير سايه درختى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنشسته بود و فرمود : به زودى شخصى بيايد كه با چشمان شيطان به شما نگاه كند . پس هرگاه بيايد ، با او سخن نگوييد . چيزى نگذشت كه مردى چشم‌آبى پديدار شد .\r\nپيامبر صلّى اللّه عليه و إله او را فراخواند و به او فرمود : تو و همدستانت ، براى چه به من دشنام مىدهيد ؟ آن مرد به راه افتاد و [ پس از چند لحظه 
  ] به همراه اصحابش آمد و به خدا سوگند خوردند كه چنين سخنانى نگفته‌اند . پيامبر صلّى اللّه عليه و إله هم آنان را مورد عفو قرار داد .\r\nاز اين‌رو ، خدا اين آيه را فروفرستاد :  « يَحْلِفُونَ بِاللَّهِ ما قالُوا . . . » . \r\n وَ كَفَرُوا بَعْدَ إِسْلامِهِمْ .  اين آيه نظير آيه :  « لا تَعْتَذِرُوا قَدْ كَفَرْتُمْ بَعْدَ إِيمانِكُمْ »  است ، كه تفسير آن در آيهء 66 از همين سوره بيان شد .\r\n وَ هَمُّوا بِما لَمْ يَنالُوا .  در تفاسير رازى ، البحر المحيط ، المنار ، المراغى و ديگر تفاسير آمده است : گروهى از منافقان تصميم گرفتند كه پيامبر را مورد حمله قرار دهند . از اين‌رو ، خدا او را از اين توطئه باخبر ساخت . پيامبر صلّى اللّه عليه و آله از آنان دورى كرد و آنها به هدف خودشان نرسيدند . در جزء دوم كتاب الاعيان تأليف محمد امين آمده است :\r\nپيامبر خدا از تبوك به مدينه بازمىگشت ، تا اين‌كه در بين راه ، گروهى از اصحابش عليه او دست به نيرنگ زدند و توطئه كردند كه او را از گردنه‌اى كه در راه قرار دارد [ از پشت شتر 
  ] بيندازند . پيامبر صلّى اللّه عليه و آله از اين توطئه آنها آگاه شد .\r\n وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ .  ضمير « نقموا » و « أغناهم » به منافقان برمىگردد . بسيارى از اين منافقان پيش از آن‌كه كلمه اسلام بر زبان جارى كنند ، از لحاظ درآمد زندگى در تنگنا قرار داشتند و از سختى و تهىدستى رنج مىبردند و پس از آن‌كه اين كلمه را صرفا بر زبانشان جارى كردند ، روزى آنها به سرعت زياد شد ؛ زيرا پيامبر صلّى اللّه عليه و آله سهم آنها را در غنايم با ساير مسلمانان برابر قرار داد و بدهكارى برخى از آنها را نيز پرداخت كرد . امّا پاداش پيامبر صلّى اللّه عليه و آله از سوى اين منافقان سخنان ناشايستى بود كه درباره‌اش مىگفتند و حتّى به ترور او دست زدند . از اين‌رو ،\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nخدا آنها را به سبب ناسپاسى و كفران نعمت با اين روش ، سرزنش كرده است . اين آيه نظير اين است كه به كسى كه پس از احسانت نسبت به او ، با تو به مخالفت برخاسته ، بگويى : من گناهى ندارم ، جز اين‌كه به تو احسان كردم .\r\n فَإِنْ يَتُوبُوا يَكُ خَيْراً لَهُمْ .  در رحمت الهى به روى هركس كه آن را بزند كاملا باز ، و رفتن به سوى او حتّى بر كافران و منافقان بسيار ساده است ؛ زيرا خداوند از آنان چيزى نمىخواهد ، جز اين‌كه از كارهاى گذشتهء خود عذرخواهى كنند و در رفتار آينده‌شان هم صداقت داشته باشند .\r\n وَ إِنْ يَتَوَلَّوْا يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ .  عذاب آنها در آخرت معلوم است و امّا عذابشان در دنيا اين است كه منافقان هميشه از اين بيم دارند كه مبادا پردهء نفاق آنها كنار رود و آنان رسوا شوند . به همين دليل از هرچيزى مىترسند و گمان مىكنند كه هرفريادى برضدّ آنان است و نه برضدّ ديگران . چنان‌كه خداوند آنها را با اين سخن خود توصيف مىكند : « چون آنها را ببينى تو را از ظاهرشان خوش مىآيد و چون سخن بگويند به سخنشان گوش مىدهى . گويى چوب‌هايى هستند به ديوار تكيه داده . هرآوازى را بر زيان خود مىپندارند » . « 1 »  وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ .  چه كسى يارى مىكند و يا جرأت دارد كسى را يارى كند كه تمام عيب‌ها و زشتىهايش براى همگان برملا شده است .\r\n\r\n\r\n","description":"","footnote":"\r\n( 1 ) . منافقون ( 63 ) آيهء 4 .\r\n","page_name":" 121 ","page_number":121},
  {"content":"\r\n\r\nپيمان با خدا\r\n\r\n[ سوره التوبة ( 9 ) : آيات 75 تا 78 
  ]\r\nوَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ ( 75 ) فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ ( 76 ) فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ ( 77 ) أَ لَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْواهُمْ وَ أَنَّ اللَّهَ عَلاَّمُ الْغُيُوبِ ( 78 )\r\n\r\n[ ترجمه 
  ]\r\nبعضى از آنها با خدا پيمان بستند كه اگر از فضل خود مالى نصيبمان كند ، زكات مىدهيم و در زمرهء صالحان درمىآييم . ( 75 )\r\nچون خدا از فضل خود مالى نصيبشان كرد ، بخل ورزيدند و روى برتافتند . ( 76 ) و از آن پس ، تا روزى كه همراه با آن خلف وعدهء با خدا و آن دروغ‌ها كه مىگفتند با او ملاقات كنند ، دل‌هايشان را جاى نفاق ساخت . ( 77 ) آيا نمىدانند كه خدا راز دلشان را مىداند و از پچ‌پچ كردنشان آگاه است ؟ زيرا اوست كه داناى نهان‌هاست . ( 78 )\r\n\r\nواژگان\r\nاعقبهم : به ارث گذارد براى آنان .\r\nالنجوى : سخن آهسته .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nاعراب\r\n« فلمّا آتاهم » . « لمّا » در اين‌جا حرف وجود و براى وجود است ؛ يعنى وقتى بخشش وجود پيدا كرد ، بخل وجود پيدا مىكند . « لمّا » اختصاص به ماضى دارد .\r\n« من فضله » به جاى مفعول دوم براى « آتاهم » . « لنصدّقنّ » در اصل لنتصدّقنّ بوده و تاء در صاد ادغام شده است . فاعل « اعقبهم » ضميرى است كه به بخل برمىگردد و آن مصدرى است كه از « بخلوا » به دست آمده است . « ها » در « يلقونه » به پاداش بخل برمىگردد و معنايش اين است كه آنان بر نفاق مىميرند .\r\n\r\nتفسير\r\n  وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ * فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ .   مفسّران گفته‌اند :\r\nاين آيه دربارهء مردى از انصار به نام ثعلبة بن حاطب نازل شد . او به پيامبر صلّى اللّه عليه و آله گفت :\r\nدعا كن كه خداوند دارايى به من روزى كند . پيامبر به او فرمود : اى ثعلبه ، اندكى كه تو بتوانى سپاس آن را بجاى آورى بهتر است از زيادى كه توان سپاسش را نداشته باشى . آيا پيامبر خدا الگوى خوبى براى شما نيست ؟ سوگند به او كه جانم در دست قدرتش مىباشد ، اگر بخواهم كوه‌ها برايم به طلا و نقره تبديل شود ، خواهد شد . . . لكن ثعلبه به اين سخن پيامبر صلّى اللّه عليه و آله قانع نشد و بار ديگر تقاضايش را تكرار و اصرار كرد و گفت :\r\nسوگند به كسى كه تو را به حق مبعوث كرد ، اگر خداوند به من دارايى روزى كند ، هرآينه به هرصاحب حقّى حقّش را مىپردازم . پيامبر گفت : خدايا به ثعلبه ثروتى روزى كن . به دنبال اين ، ثعلبه چند گوسفند گرفت و اين گوسفندان بسان مورچه رشد كرد و زياد شد تا آن‌جا كه مدينه بر ثعلبه تنگ گرديد و از مدينه به يكى از بيابان‌هاى آن عزيمت كرد .\r\nآن‌گاه اين گوسفندان آنقدر افزايش پيدا كرد كه وى از مدينه و بيابان‌هاى آن هم دور شد\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو از جمعه و جماعت محروم گرديد . پيامبر خدا صلّى اللّه عليه و إله كسى را به سوى او فرستاد تا از وى زكات بگيرد . او بخل ورزيد و زكات نداد و گفت : اين همانند جزيه است . پيامبر خدا صلّى اللّه عليه و آله فرمود : واى بر ثعلبه و خداوند اين آيات را نازل كرد .\r\nاين آيات خواه دربارهء ثعلبه نازل شده باشد و خواه درباره ديگران ، امّا اين رويداد و يا حكايت ، مقصود آيات مزبور را با روشن‌ترين شيوه بيان مىكند . ما در اين رابطه در جلد دوم و در بخش : « دگرگونى اخلاق و انديشه » در تفسير آيهء 143 از سورهء آل عمران سخن گفتيم .\r\n فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ .  در تفسير البحر المحيط آمده است :\r\nحسن ، قتاده و ابو مسلم گفته‌اند : فاعل « اعقبهم » به بخل برمىگردد و اين نظريه را طبرسى و مراغى نيز برگزيده‌اند . بر اين اساس ، « ها » در « يلقونه » به پاداش بخل برمىگردد و معنايش اين است : بخل ، نفاق براى آنان برجاى گذارد كه تا دم مرگ از ايشان جدا نمىشود . خدا براى اين امر ، دو سبب بيان كرده است :\r\n1 .  بِما أَخْلَفُوا اللَّهَ ما وَعَدُوهُ ؛ \r\n2 .  وَ بِما كانُوا يَكْذِبُونَ .  اين دو ويژگى ؛ يعنى خلف وعده و دروغ‌گويى از ويژگىهاى منافقان به شمار مىروند . پيامبر بزرگ فرمود : « نشانهء منافق سه چيز است :\r\nهرگاه سخن بگويد ، دروغ مىگويد ، هرگاه وعده دهد ، خلاف مىكند و هرگاه امين قرار داده شود خيانت مىكند » .\r\n أَ لَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْواهُمْ وَ أَنَّ اللَّهَ عَلَّامُ الْغُيُوبِ .  « سرّ » ، عبارت است از آنچه كه در داخل سينه‌ها قرار دارد . « نجوا » يعنى سخنى آهسته كه دو يا چند نفر با يكديگر پچ‌پچ مىكنند . « غيوب » جمع غيب و آن عبارت از چيزى است كه از تمام آفريدگان پنهان مىباشد . معناى آيه اين است : چگونه اين منافقان مىتوانند كفر را پنهان و بدان پچ‌پچ كنند ؟ مگر نمىدانند كه خدا از آنچه در سينه‌هايشان پنهان و بر زبان‌هاى آنها جارى است آگاهى دارد و چيزى در آسمان و زمين بر او مخفى نمىماند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكسانى كه بر مؤمنان عيب مىگيرند\r\n\r\n[ سوره التوبة ( 9 ) : آيات 79 تا 80 
  ]\r\nالَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ وَ الَّذِينَ لا يَجِدُونَ إِلاَّ جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَ لَهُمْ عَذابٌ أَلِيمٌ ( 79 ) اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ ( 80 )\r\n\r\n[ ترجمه 
  ]\r\nخداوند به استهزا مىگيرد كسانى را كه بر مؤمنانى كه به رغبت صدقه مىدهند و بيش از استطاعت خويش چيزى نمىيابند ، عيب مىگيرند و مسخره‌شان مىكنند و ايشان را عذابى دردآور است . ( 79 )\r\nمىخواهى برايشان آمرزش بخواه مىخواهى آمرزش نخواه ، اگر هفتاد بار هم برايشان آمرزش بخواهى خدايشان نخواهد آمرزيد ؛ زيرا به خدا و پيامبرش ايمان ندارند و خدا مردم نافرمان را هدايت نمىكند . ( 80 )\r\n\r\nواژگان\r\nلمزه : عيب گرفت از او .\r\nالمطوع : در اصل متطوع بوده و « تا » در « طا » ادغام شده است و مراد از آن در اين‌جا كسى است كه بيشتر از واجبات مالىاش پرداخت كند .\r\nالجهد : به فتح جيم و ضمّ آن به معناى نيرو و توان .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nاعراب\r\n « الَّذِينَ يَلْمِزُونَ »  مبتدا و  « سَخِرَ اللَّهُ مِنْهُمْ »  خبر آن است . « فى الصدقات » متعلق به « يلمزون » و « سبعين » جانشين مفعول مطلق مىباشد ؛ زيرا بدين معناست : « سبعين استغفارا » .\r\n\r\nتفسير\r\n الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ .  اللمز : عيب و مراد از تطوع در اين‌جا بخشيدن مال به‌طور داوطلبانه است و نه از روى وجوب . سخن همچنان دربارهء منافقان است و اين دو آيه خلافكارىها و آزارهاى پيوستهء آنان نسبت به پيامبر و مؤمنان را به گونهء ديگرى بيان مىكند . روزى پيامبر صلّى اللّه عليه و إله به بخشش در راه خدا تشويق كرد و اصحاب باايمان او اين سخن را اجابت نمودند . برخى از آنها هزاران و برخى به اندازهء يك صاع خرما ، در راه خدا انفاق كردند ؛ يعنى هركس به اندازهء توانش . امّا منافقان از آنها خرده گرفتند . به كسى كه زياد بخشيده بود ، گفتند : او براى خوش‌آيندى مردم انفاق مىكند و به كسى كه كم بخشيده بود ، گفتند : او مىخواهد خودش را مطرح كند . آرى ، منافقان هم در گفتار و هم در كردارشان رياكار هستند و ديگران را بر خود قياس و آنان را بر وفق آنچه در درون خود دارند توصيف مىكنند .\r\nجملهء  وَ الَّذِينَ لا يَجِدُونَ إِلَّا جُهْدَهُمْ  به تهىدستانى اشاره دارد كه اندكى صدقه دادند ؛ زيرا توانشان همان اندازه بود .  فَيَسْخَرُونَ مِنْهُمْ ؛  منافقان آنان را تمسخر مىكردند كه كم بخشيده‌اند . امام على عليه السّلام فرمود : « از بخشش اندك شرم نكن ؛ زيرا محروم كردن كمتر از آن است » .  سَخِرَ اللَّهُ مِنْهُمْ وَ لَهُمْ عَذابٌ أَلِيمٌ  تمسخر آفريدگار بدين معناست كه او فرد تمسخركننده را با عذاب دردناك مجازات خواهد كرد تا كيفر تمسخرش باشد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ . \r\nهفتاد مرتبه كنايه از كثرت است و عرب به وسيله واژهء هفت و هفتاد نسبت به يك چيز مبالغه مىكند . كسى گفته است : خداوند سبحان ، پيامبر را مخيّر كرده است كه براى منافقان استغفار كند يا نكند ؛ زيرا به گمان او « أو » در آيهء فوق براى تخيير است . اين نظريه درست نيست ؛ زيرا جملهء : « فلن يغفر اللّه لهم » دليل قاطعى است بر اين‌كه راه عفو و آمرزش براى منافقان وجود ندارد . بنابراين ، « او » به معناى تسويه ( برابرى ) است . در روايات آمده است : وقتى خداوند آيهء  « الَّذِينَ يَلْمِزُونَ الْمُطَّوِّعِينَ »  را دربارهء منافقان نازل كرد ، آنان از پيامبر صلّى اللّه عليه و إله خواستند كه براى آنان طلب آمرزش كند .\r\nاز اين‌رو ، خدا اين آيه را دربارهء ايشان فروفرستاد :  « اسْتَغْفِرْ لَهُمْ أَوْ لا تَسْتَغْفِرْ لَهُمْ   فَلَنْ يَغْفِرَ اللَّهُ لَهُمْ »  .\r\nسؤال : خدا توبه‌كنندگان را دوست دارد و گناهانشان را هرچه بزرگ باشد مىبخشد . پس چرا خداوند مىگويد : « فلن يغفر اللّه لهم » ؟\r\nخدا در همين آيه پاسخ پرسش مزبور را داده و گفته است :  ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ  آنها معذرت خواستند و از پيامبر صلّى اللّه عليه و إله تقاضا كردند كه برايشان طلب آمرزش كند ، لكن از روى نفاق و ريا و در واقع ، همچنان بر كفر و دشمنى خود پاى مىفشردند . در حالى كه خداوند تنها از پرهيزكاران مىپذيرد ، نه از منافقانى كه چيزى را مىگويند و بدان عمل نمىكنند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nآنان كه از خانه نشستن خوشحالند\r\n\r\n[ سوره التوبة ( 9 ) : آيات 81 تا 83 
  ]\r\nفَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ ( 81 ) فَلْيَضْحَكُوا قَلِيلاً وَ لْيَبْكُوا كَثِيراً جَزاءً بِما كانُوا يَكْسِبُونَ ( 82 ) فَإِنْ رَجَعَكَ اللَّهُ إِلى طائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُلْ لَنْ تَخْرُجُوا مَعِيَ أَبَداً وَ لَنْ تُقاتِلُوا مَعِيَ عَدُوًّا إِنَّكُمْ رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخالِفِينَ ( 83 )\r\n\r\n[ ترجمه 
  ]\r\nآنان كه در خانه نشسته‌اند و از همراهى با رسول خدا تخلف ورزيده‌اند خوش‌حالند .\r\nجهاد با مال و جان خويش را در راه خدا ناخوش شمردند و گفتند : در هواى گرم به جنگ نرويد . بگو : گرماى آتش جهنم بيشتر است اگر مىفهميدند . ( 81 )\r\nبه سزاى اعمالى كه انجام داده‌اند بايد كه اندك بخندند و فراوان گريه كنند . ( 82 )\r\nاگر خدا تو را از جنگ بازگردانيد و با گروهى از ايشان ديدار كردى و از تو خواستند كه براى جنگ ديگر بيرون آيند ، بگو : شما هرگز با من در جنگ بيرون نخواهيد شد و همراه من با هيچ دشمنى نبرد نخواهيد كرد ؛ زيرا شما از نخست به نشستن در خانه خشنود بوده‌ايد . پس اكنون هم با آنان‌كه از فرمان تخلف كرده‌اند در خانه بمانيد . ( 83 )\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nواژگان\r\nالمخلّفون : جمع مخلّف به معناى متروك و اسم مفعول است ؛ يعنى پيامبر خدا صلّى اللّه عليه و إله آنان را رها كرد .\r\nبمقعدهم : اسم مصدر و در اين‌جا مراد از آن مصدر است ؛ يعنى بقعودهم ( به نشستن خودشان ) .\r\nخلاف : اگر مصدر باشد به معناى مخالفت كردن و اگر ظرف بيايد به معناى بعد است .\r\nرجعك اللّه : خدا برگرداند تو را .\r\nفاقعدوا مع الخالفين : بمانيد با برجاىماندگان و در خانه نشستگان كه عبارتند از : زنان ، كودكان و سالخوردگان .\r\n\r\nاعراب\r\n« خلاف رسول اللّه » ، اگر به معناى « بعد » باشد ، ظرف و منصوب به « مقعدهم » مىباشد و اگر مصدر باشد ، به معناى مخالفت كردن و مفعول لاجله براى « فرح » است .\r\n« حرّا » تميز . لام در « ليضحكوا » لام امر و عمل آن جزم دادن است مانند لام در « ليبكوا » .\r\n« قليلا » صفت براى مفعول مطلق محذوف : « ضحكا قليلا » و از اين قبيل است « كثيرا » :\r\n« بكاء كثيرا » . « جزاء » مفعول لاجله براى « يبكوا » . « ابدا » منصوب است بنابر ظرفيت و معناى آن آينده است . « اوّل مرّة » قائم‌مقام ظرف است : « فى اوّل مرّة » .\r\n\r\nتفسير\r\n فَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ .  خداوند پيش‌تر سخن يكى از منافقان را نقل كرد كه به پيامبر صلّى اللّه عليه و إله مىگفت :\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمرا از شركت در جهاد معذور بدار . در اين آيه از خرسندى آنان در در خانه نشستن خبر داده است . آنان براى اين‌كه با پيامبر خدا صلّى اللّه عليه و إله مخالفت مىكردند و از جهاد با اموال و جان‌هاى خود در راه خدا به‌طور كلى و به‌ويژه در غزوهء تبوك نفرت داشتند - زيرا آيات موردنظر ، دربارهء اين غزوه نازل شده‌اند - در جهاد شركت نكردند .\r\n وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ .  آنان از گرماى دنيا مىترسند ، امّا از گرماى آتش جهنم هراسى ندارند ، در حالى كه گرماى جهنم به مراتب بيشتر و بلندمدّت‌تر است . به‌علاوه ، اگر كسى جهاد با ستمگران را رها كند ، خداوند در همين دنيا لباس ذلّت بر اندام او مىپوشاند . عرب و مسلمانان تنها بدين‌سبب در داخل خانهء خود با دشمن مىجنگند كه سستى كردند و زبونى را پذيرفتند و ذلّت و خوارى را بر شهادت در راه عزّت و شرف ترجيح دادند .\r\n فَلْيَضْحَكُوا قَلِيلًا وَ لْيَبْكُوا كَثِيراً جَزاءً بِما كانُوا يَكْسِبُونَ .  امر به خنديدن و گريه كردن به معناى خبر دادن از اين موضوع است كه هرچند منافقان از شركت نكردن در جهاد خوشحالى مىكنند ، لكن اين خوشحالى نسبت به آن ذلّت و زبونى كه به زودى در دنيا دچارش خواهند شد ، چيزى محسوب نمىشود و در جهان آخرت نيز ذليل‌تر و زبون‌تر خواهند بود .\r\n فَإِنْ رَجَعَكَ اللَّهُ إِلى طائِفَةٍ مِنْهُمْ .  خطاب متوجه پيامبر صلّى اللّه عليه و إله است . « رجعك » بدين معناست : تو را از غزوهء تبوك به مدينه برگرداند . مراد از « طائفه » گروهى از منافقان است . ضمير « منهم » به كسانى برمىگردد كه در مدينه ماندند و در جنگ شركت نكردند ؛ زيرا عدّه‌اى از اين افراد بنا به دليل قابل قبول ، در جنگ شركت نكرده بودند .\r\n فَاسْتَأْذَنُوكَ لِلْخُرُوجِ .  آنان از تو رخصت مىخواهند كه به همراه تو به جنگ و يا جايى ديگر بروند .  فَقُلْ لَنْ تَخْرُجُوا مَعِيَ أَبَداً وَ لَنْ تُقاتِلُوا مَعِيَ عَدُوًّا .  آنها از شركت در جهاد واجب خوددارى كردند ، خداوند هم آنان را از همراهى با پيامبر صلّى اللّه عليه و إله و رفتن همراه او به جنگ و جاهاى ديگر محروم ساخت و بدين‌ترتيب مجازاتشان كرد و اين\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنوع مجازات به مراتب از اصابت تيرها سخت‌تر است . اين موضوع در آيهء 95 :\r\n « فَأَعْرِضُوا عَنْهُمْ إِنَّهُمْ رِجْسٌ »  خواهد آمد . آن‌گاه خداوند سبب نهى از بيرون رفتن منافقان با پيامبر صلّى اللّه عليه و إله و شركت ايشان در جنگ با دشمنان را بيان كرده است :  إِنَّكُمْ رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخالِفِينَ .  منافقان در هنگام سختى پيامبر را يارى نكردند . بنابراين ، پس از آن ، هرگز از آنان پذيرفته نمىشود . هركس خود ، ذلّت و خوارى برگزيند ، خداوند هم او را با همان گزيده‌اش رها مىكند . مراد از « خالفين » ، كودكان ، سالخوردگان و زنان است .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبر هيچ‌يك از آنان نماز مكن\r\n\r\n[ سوره التوبة ( 9 ) : آيات 84 تا 89 
  ]\r\nوَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ ( 84 ) وَ لا تُعْجِبْكَ أَمْوالُهُمْ وَ أَوْلادُهُمْ إِنَّما يُرِيدُ اللَّهُ أَنْ يُعَذِّبَهُمْ بِها فِي الدُّنْيا وَ تَزْهَقَ أَنْفُسُهُمْ وَ هُمْ كافِرُونَ ( 85 ) وَ إِذا أُنْزِلَتْ سُورَةٌ أَنْ آمِنُوا بِاللَّهِ وَ جاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَ قالُوا ذَرْنا نَكُنْ مَعَ الْقاعِدِينَ ( 86 ) رَضُوا بِأَنْ يَكُونُوا مَعَ الْخَوالِفِ وَ طُبِعَ عَلى قُلُوبِهِمْ فَهُمْ لا يَفْقَهُونَ ( 87 ) لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ ( 88 )\r\nأَعَدَّ اللَّهُ لَهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ الْفَوْزُ الْعَظِيمُ ( 89 )\r\n\r\n[ ترجمه 
  ]\r\nچون بميرند ، بر هيچ‌يك از آنان نماز مكن و بر قبرشان مايست . اينان به خدا و رسولش كافر شده‌اند و نافرمان مرده‌اند . ( 84 )\r\nاموال و اولادشان به اعجابت نيفكند ، خدا مىخواهد به سبب آنها در دنيا عذابشان كند و در عين كفر جان بسپارند . ( 85 )\r\nچون سوره‌اى نازل شد كه به خدا ايمان بياوريد و با پيامبرش به جنگ برويد ، توانگرانشان از تو رخصت خواستند و گفتند : ما را بگذار تا با آنهايى كه بايد در خانه نشينند در خانه بنشينيم . ( 86 ) 87\r\nبدان راضى شده‌اند كه با خانه‌نشينان باشند ، بر دل‌هايشان مهر نهاده شده و نمىفهمند . ( 87 )\r\nولى پيامبر و كسانى كه به او ايمان آورده‌اند با مال و جان خود در راه خدا جهاد كردند . نيكىها از آن\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nآنهاست و آنهايند كه رستگارانند . ( 88 )\r\nخدا بر ايشان بهشت‌هايى كه جوىها در آن روان است و در آن‌جا جاويدانند ، آماده كرده است . اين است رستگارى بزرگ . ( 89 )\r\n\r\nواژگان\r\nالطّول : به فتح و تشديد به معناى بىنيازى و نيرومندى .\r\nالخوالف : زنان ؛ زيرا آنها در جهاد شركت ندارند ( از جهاد عقب مىمانند ) .\r\nطبع على قلوبهم : بر دل‌هاى آنان مهر زده شد .\r\n\r\nاعراب\r\n« منهم » متعلق به محذوف و صفت براى « احد » و جملهء « مات » صفت دوم است .\r\n« ابدا » ظرف و متعلق به « تصلّ » . ان آمنوا « ان » براى تفسير است و به معناى « اى » .\r\n\r\n[ تفسير 
  ]\r\n\r\nنماز بر جنازهء منافق و گناهكار\r\n وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ .  خطاب در « لا تصلّ » براى پيامبر است و ضمير « منهم » به منافقان برمىگردد . عادت پيامبر صلّى اللّه عليه و إله بر اين بود كه هرگاه يكى از اصحابش وفات مىكرد ، بر جنازه‌اش نماز مىخواند و روى قبر او مىايستاد و طلب آمرزش مىكرد و به كسانى كه در آن‌جا حضور داشتند مىفرمود : براى برادرتان آمرزش بخواهيد و از خدا بخواهيد او را ثابت و استوار نگهدارد ؛ زيرا او هم‌اكنون مورد بازجويى قرار مىگيرد . پس از نزول اين آيه ، پيامبر صلّى اللّه عليه و إله از نماز گزاردن بر منافقان خوددارى مىكرد ؛ زيرا آيه آشكارا از خواندن نماز بر آنان و ايستادن بر قبر ايشان و دعا كردن نهى مىكند و سبب اين نهى ، پافشارى آنها بر كفر به خدا و پيامبر او و نيز مردن بر اين پافشارى و دشمنى است كه خداوند دربارهء آن مىگويد :  « وَ ماتُوا وَ هُمْ فاسِقُونَ »  .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآنچه گفته شد ، معناى ظاهر آيه است ، امّا مسائل زير نيز بدان ارتباط دارند :\r\n1 . منافق نوعى از انواع كافر و حتى بدتر از اوست ؛ زيرا منافق ، كفر را پنهان و اسلام را آشكار مىكند و به همين جهت نماز بر جنازهء او حرام است و جملهء : « و لا تصل على احد منهم » بر اين موضوع آشكارا دلالت دارد . همانند اين آيه روشن‌تر از آن ، اين سخن خداست : « نبايد پيامبر و كسانى كه ايمان آورده‌اند براى مشركان هرچند از خويشاوندان باشند - پس از آن‌كه دانستند به جهنم مىروند - طلب آمرزش كنند » . « 1 » امّا فاسق يكى از انواع مسلمانان است ؛ زيرا او هم در ظاهر و هم در باطن به خدا و پيامبرش ايمان دارد ، لكن با احكام خدا مخالفت مىكند . بنابراين ، نماز بر او واجب است و ترك آن به هيچ‌روى روا نيست .\r\nروزى يكى از علماى جبل‌عامل نزد من آمد و گفت : از من دعوت كرده‌اند تا بر جنازهء مردى نماز بخوانم كه مىدانم فاسق است و آيا برايم رواست كه بر او نماز بخوانم ؟ گفتم : از باب وجوب كفايى بر تو واجب است . پرسيد : او فاسق است [ چگونه نماز بخوانم 
  ] من روايت امام صادق عليه السّلام را برايش نقل كردم كه فرمود :\r\n« بر هركسى كه از اهل قبله مىميرد ، نمازگزار و حساب او با خداست » . او گفت :\r\nنمازگزار بايد پس از تكبير چهارم براى مرده دعا كند و معروف است كه در دعا براى او بايد بگويد : اللّهم انا لا نعلم منه الّا خيرا ( خدايا من جز نيكى دربارهء او نمىدانم ) و اگر من اين جمله را بگويم ، دروغ گفته‌ام . به او گفتم : اين جمله را بگو و از واژهء « خير » اسلام را قصد كن .\r\n2 . بر اثر اختلاف روايات ، مفسران هم اختلاف كرده‌اند : آيا پيامبر صلّى اللّه عليه و إله بر جنازهء سركردهء منافقان ، عبد اللّه بن ابى نماز گزارد يا نه ؟ در اين‌باره سه نظريه وجود دارد :\r\nاوّل : پيامبر صلّى اللّه عليه و إله نماز خواند ؛ زيرا او مىخواست بر اثر اين نماز ، عدّهء زيادى به اسلام گرايش پيدا كنند . اين نظريه صرفا يك حدس و گمان است و ما نبايد به وسيلهء آن ،\r\n\r\n\r\n","description":"","footnote":"\r\n( 1 ) . توبه ( 9 ) آيهء 114 .\r\n","page_name":" 134 ","page_number":134},
  {"content":"\r\n\r\nيكى از كارهاى معصوم عليه السّلام را ثابت و يا تفسير كنيم .\r\nدوم : پيامبر صلّى اللّه عليه و إله مىخواست بر جنازهء او نماز گزارد ، امّا جبرئيل گوشهء لباس او را برگرفت و اين آيه را بر او خواند :  « وَ لا تُصَلِّ عَلى أَحَدٍ مِنْهُمْ »  .\r\nسوم : پيامبر صلّى اللّه عليه و إله بر آن منافق نماز نگزارد .\r\nدر مجمع البيان آمده است : « بيشتر روايت‌ها دلالت دارد كه پيامبر صلّى اللّه عليه و إله بر او نماز نخواند » .\r\nبهترين چيزى كه در اين‌باره خواندم ، مطلبى است كه در تفسير شيخ مراغى آمده است . مضمون گفتهء او اين است : بخارى و ديگران روايت كرده‌اند كه پيامبر صلّى اللّه عليه و إله بر جنازه ابن ابى نماز خواند . وقتى از آن حضرت پرسيدند ، فرمود : خداوند مرا در نماز گزاردن بر جنازه منافقان مخيّر گذاشته است ؛ زيرا به من فرمود : « براى آنان طلب آمرزش كن و يا نكن » . آن‌گاه مراغى حديث را چنين توجيه مىكند كه بسيارى از علما اين حديث را درست نمىدانند ؛ زيرا آيهء نهى از نماز گزاردن بر منافقان ، پيش از مردن ابن ابى نازل شد و محال است كه پيامبر بزرگ اسلام صلّى اللّه عليه و إله با كتاب خدا مخالفت ورزد و نيز محال است كه بگويد : خدا با اين سخن خود :  « اسْتَغْفِرْ لَهُمْ أَوْ لا تَسْتَغْفِرْ »  مرا مخيّر گذاشته است ، چراكه سخن خدا :  « فَلَنْ يَغْفِرَ اللَّهُ لَهُمْ »  دليل قاطعى است بر اين‌كه « او » در اين‌جا براى تخيير نيست . بنابراين ، خود حديث نشان مىدهد كه آن ، دروغ بستن بر خدا و پيامبر اوست .\r\n3 . طبرسى در مجمع البيان مىگويد : « اين آيه نشان مىدهد كه ايستادن بر قبر به منظور دعا كردن ، عبادتى است مشروع » . فقهاى مسلمانان بر اين امر وحدت نظر دارند كه دعا براى مردگان همانند زندگان شرعا جايز است ، بلكه مردگان نيازمندترند .\r\nالبته ، مشروط بر اين‌كه ما زنده شدن دوباره و بازپرسى و مجازات در قيامت را باور داشته باشيم و تفاوت نمىكند كه دعا بر سر قبرها باشد و يا جاى ديگر .\r\nهمچنين تمام فقها اجماع دارند كه زيارت قبرها جايز است ، به استثناى پيشوايان\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nوهابيت كه آن را حرام مىدانند . اهل سنّت در سه كتاب از صحاح خود ، رواياتى را نقل كرده‌اند كه آشكارا بر روا بودن زيارت قبرها دلالت دارند . مسلم در صحيح خود ، بخش دوم از جزء اول ، باب رخصت خواستن پيامبر صلّى اللّه عليه و إله از پروردگارش براى زيارت قبر مادرش ، مىگويد : « پيامبر صلّى اللّه عليه و إله قبر مادرش را زيارت كرد و گفت : من از پروردگارم اجازه خواستم كه قبر مادرم را زيارت كنم و او هم به من اجازه داد . بنابراين ، قبرها را زيارت كنيد كه شما را به ياد مرگ مىاندازند » .\r\nابن حجر عسقلانى در جلد 3 از كتاب فتح البارى در شرح بخارى ، باب زيارت قبرها مىگويد : « مسلم از پيامبر صلّى اللّه عليه و إله نقل كرده است كه فرمود : « من قبلا شما را از زيارت قبرها نهى مىكردم امّا اينك آنها را زيارت كنيد » .\r\nابو داود و نسائى از اصحاب صحاح ، افزوده‌اند : زيارت قبور ، ياد آخرت است .\r\nحاكم در حديثى از پيامبر صلّى اللّه عليه و إله مىگويد : « زيارت قبرها موجب رقّت قلب مىشود و اشك چشم را جارى مىسازد . پس سخن زشت مگوييد و نيز [ زيارت قبرها 
  ] از علاقهء انسان به دنيا مىكاهد » .\r\nما در كتاب هذه هي الوهابية در اين‌باره سخن گفتيم و آن‌گاه بخشى را زير عنوان « زيارت قبور » در كتاب من هنا و هناك اختصاص داديم . امّا دربارهء حساب قبر ، در جلد اوّل اين تفسير ، در تفسير آيهء 259 از سورهء بقره سخن گفتيم و بار ديگر ، چنانچه لازم شود دربارهء اين موضوع ، مطالبى را بيان خواهيم داشت .\r\n وَ لا تُعْجِبْكَ أَمْوالُهُمْ وَ أَوْلادُهُمْ إِنَّما يُرِيدُ اللَّهُ أَنْ يُعَذِّبَهُمْ بِها فِي الدُّنْيا وَ تَزْهَقَ أَنْفُسُهُمْ وَ هُمْ كافِرُونَ .  نظير اين آيه ، در آيهء 55 از همين سوره ، بيان شد .\r\nمفسران گفته‌اند : خداوند اين آيه را بدان سبب تكرار كرده است كه بر مسئله بيم دادن دربارهء شگفت‌زده شدن از ثروت ، فرزند و سرگرم شدن به آن دو ، بيشتر تأكيد كند . نيز بارها گفتيم كه تكرار در قرآن فراوان است .\r\n وَ إِذا أُنْزِلَتْ سُورَةٌ أَنْ آمِنُوا بِاللَّهِ وَ جاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n وَ قالُوا ذَرْنا نَكُنْ مَعَ الْقاعِدِينَ .  مقصود از اولوا الطّول ، ستمكاران و مترفينى هستند كه از هرچيزى كه از نزديك و يا دور با منافعشان برخورد داشته باشد ، دورى مىكنند .\r\nمعناى ايمان به خدا اين است كه ميان آنان و ساير مردم برابرى باشد . جهاد همراه پيامبر صلّى اللّه عليه و إله به معناى جهاد بر ضدّ ستم و تباهى است ؛ يعنى جهاد عليه ستمكاران . هرگاه ايمان به خدا و جهاد همراه پيامبر او ، منافع منافقان را در معرض خطر قرار دهد ، آنان علاوه بر اين‌كه به خدا ايمان نمىآورند و همراه پيامبرش جهاد نمىكنند ، با خدا و پيامبر او به جنگ هم برمىخيزند . لكن اين منافقان با يك مشكل روبه‌رو شدند و آن اين‌كه چگونه دعوت پيامبر صلّى اللّه عليه و إله براى جهاد را رد كنند ، در حالى كه مىپندارند به نبوت او ايمان دارند . سرانجام ، راه‌حلّى پيدا كردند و آن اين‌كه از او رخصت بخواهند كه در جهاد شركت نكنند ، لكن اين درخواست رخصت ، آنها را رسوا و كفر و نفاقشان را برملا كرد و اين‌كه آنان به خاطر ترس از جان خودشان ، زير نام اسلام پنهان مىشوند .\r\n رَضُوا بِأَنْ يَكُونُوا مَعَ الْخَوالِفِ .  منظور از خوالف ، ناتوانان ، كودكان و زنان است و همين ذلّت و زبونى برايشان كافى است .  وَ طُبِعَ عَلى قُلُوبِهِمْ فَهُمْ لا يَفْقَهُونَ . \r\n« طبع » فعل مجهول است ؛ يعنى خواسته‌ها و هواها دل‌هايشان را از ديدن و درك حق ، كور كرد و از پيروى آن بازداشت .\r\n لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ ؛  يعنى هرچند منافقان از جهاد خوددارى كردند ، امّا پيامبر صلّى اللّه عليه و إله و كسانى كه مخلصانه به خدا ايمان داشتند به جهاد برخاستند . اين آيه نظير اين سخن خداست : « . . . اگر اين قوم بدان ايمان نياورند قوم ديگرى را بر آن گمارده‌ايم كه انكارش نمىكنند » . « 1 »  وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ .  نيكى و رستگارى در دنيا و آخرت ، پيامد حتمى ايمان به خدا و جهاد در راه حق و عدالت است و واژهء « خيرات » تنها به خير مادّى اختصاص ندارد ، بلكه خير مادّى و معنوى ، هردو را دربر مىگيرد .\r\n\r\n\r\n","description":"","footnote":"\r\n( 1 ) . انعام ( 6 ) آيهء 89 .\r\n","page_name":" 137 ","page_number":137},
  {"content":"\r\n\r\nسخن يكى از مفسران در اين‌باره خنده‌آور است كه مىگويد : « مراد از خيرات در اين‌جا حورالعين است و نه چيز ديگر » . چنين برمىآيد كه وى با اين تفسير ، محبوب‌ترين چيزها در دل خويش را بيان مىكند .\r\n أَعَدَّ اللَّهُ لَهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ الْفَوْزُ الْعَظِيمُ . \r\nنظير آن ، در آيهء 72 از همين سوره و آيهء پانزده از آل عمران بيان شد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nعذرآورندگان\r\n\r\n[ سوره التوبة ( 9 ) : آيات 90 تا 93 
  ]\r\nوَ جاءَ الْمُعَذِّرُونَ مِنَ الْأَعْرابِ لِيُؤْذَنَ لَهُمْ وَ قَعَدَ الَّذِينَ كَذَبُوا اللَّهَ وَ رَسُولَهُ سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ ( 90 ) لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَ رَسُولِهِ ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ ( 91 ) وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلاَّ يَجِدُوا ما يُنْفِقُونَ ( 92 ) إِنَّمَا السَّبِيلُ عَلَى الَّذِينَ يَسْتَأْذِنُونَكَ وَ هُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ ( 93 )\r\n\r\n[ ترجمه 
  ]\r\nگروهى از عرب‌هاى باديه‌نشين آمدند و عذر آوردند تا آنها را رخصت دهند كه به جنگ نروند و آنهايى كه به خدا و پيامبرش دروغ گفته بودند ، در خانه نشستند ، زودا كه به كافرانشان عذابى دردآور خواهد رسيد . ( 90 )\r\nبر ناتوانان و بيماران و آنان‌كه هزينهء خويش نمىيابند ، هرگاه در عمل براى خدا و پيامبرش اخلاص ورزند گناهى نيست [ اگر به جنگ نيايند 
  ] ؛ كه بر نيكوكاران هيچ‌گونه عتابى نيست و خدا آمرزنده و مهربان است . ( 91 )\r\nو نيز بر آنان‌كه نزد تو آمدند تا سازوبرگ نبردشان دهى و تو گفتى كه سازوبرگى ندارم و آنها براى هزينه كردن هيچ نيافتند و اشك‌ريزان و محزون بازگشتند ، گناهى نيست . ( 92 )\r\nخشم و عذاب خدا بر كسانى است كه در عين توانگرى از تو رخصت مىخواهند و بدان\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nخشنودند كه با خانه‌نشينان در خانه بمانند . خدا بر دل‌هايشان مهر نهاده است كه نمىدانند . ( 93 )\r\n\r\nواژگان\r\nالمعذّرون : جمع معذّر به فتح عين و تشديد ذال . اين واژه دو معنا دارد :\r\nاوّل عذرآورنده و از اعتذر گرفته شده است ، خواه عذرى برايش باشد و خواه نباشد .\r\nدوم : از تعذير گرفته شده كه به معناى كوتاهى كردن است ؛ يعنى شخص عذر مىآورد ، در حالى كه عذرى ندارد .\r\nالاعراب : ساكنان صحرا .\r\nنصحوا : اخلاص ورزيدند .\r\n\r\nاعراب\r\n« حرج » اسم مؤخّر براى « ليس » و « على الضّعفاء » خبر مقدّم . « اذا » ظرف و متعلق به محذوف ؛ يعنى : « لا يخرجون » . « لتحملهم » ؛ يعنى آنان را بر شتر و يا ديگر مركب‌ها سوار كنى . « حزنا » مفعول لاجله براى « تفيض » . مصدر ريخته شده از « الّا يجدوا » مجرور به حرف جر محذوف كه در تقدير : « لعدم وجود النفقة » بوده است .\r\n\r\nتفسير\r\nپس از آن‌كه خداوند ، احوال منافقان مدينه را بيان كرد ، در اين‌جا وضعيت عرب‌هاى بيابان‌نشينى را بازگو مىكند كه از جهاد سرباز زدند . اين اعراب دو دسته بودند :\r\nاوّل : كسانى كه نزد پيامبر صلّى اللّه عليه و آله آمدند و عذر آوردند و از او رخصت خواستند كه در خانه بمانند و اين دسته مقصود سخن خداوند است :  وَ جاءَ الْمُعَذِّرُونَ مِنَ الْأَعْرابِ \r\n\r\n","description":"","footnote":"","page_name":" 140 ","page_number":140},
  {"content":"\r\n\r\n لِيُؤْذَنَ لَهُمْ . \r\nدوم : دسته‌اى كه در خانه‌هاى خود نشستند و به خدا و پيامبرش دروغ گفتند و خدا به اين گروه اشاره كرده و گفته است :  وَ قَعَدَ الَّذِينَ كَذَبُوا اللَّهَ وَ رَسُولَهُ .  تقسيم خانه‌نشينان به دو دستهء عذرآورندگان و دروغگويان ، نشان مىدهد كه مراد از معذّرين كسانى هستند كه به سبب داشتن عذرى موجّه در جهاد شركت نكردند و به همين دليل ، خدا دربارهء آنان سكوت اختيار كرده و به عذابى دردناك تهديدشان نكرده است ، در حالى كه دروغگويان را با اين سخن خود مورد تهديد قرار داده است :\r\n سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ . \r\nسؤال : سياق آيه اقتضا دارد كه « منهم » حذف شود ؛ زيرا كسانى كه به خدا و پيامبر صلّى اللّه عليه و إله دروغ مىگويند ، همگى كافرند و نه برخى از آنان ؟\r\nرازى پاسخ داده است كه خداوند تعالى مىدانست كه بعضى از آنها به زودى ايمان خواهند آورد و از مجازات رهايى خواهند يافت . بنابراين ، آوردن واژهء « من » براى آن است كه تبعيض را بفهماند . آنچه ما آن را در پاسخ ، درست مىبينيم ، اين است :\r\nكسانى كه در خانه نشستند و به خدا و پيامبرش دروغ گفتند بر دو دسته‌اند : دسته‌اى با اين‌كه در ظاهر و باطن به خدا و پيامبر او ايمان داشتند ، در عذر آوردنشان دروغ گفتند تا در آسايش باشند و از سنگينى جهاد فرار كنند . اين دسته كافر نيستند ، بلكه بىباك هستند . دسته‌اى با اين‌كه در باطن ، نبوّت حضرت محمد صلّى اللّه عليه و إله را منكر بودند ، عذر آوردند . اين گروه كافرند و استحقاق پايدار ماندن در عذاب را دارند .\r\nبر اين اساس ، واژهء « منهم » بدين منظور آمده است كه نشان دهد ، كافران همان كسانى هستند كه در جهاد شركت نكردند و منكر رسالت هم بودند ، نه كسانى كه منكر نبودند ، ولى به خاطر اهميّت ندادن به جهاد شركت نكردند .\r\n لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ . \r\nپيامبر صلّى اللّه عليه و إله مردم را به رفتن به جهاد فراخواند . گروهى به ميدان جهاد شتافتند و گروهى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمخالفت كردند و از اين گروه ، منافقان و كسانى بودند كه به خدا و پيامبرش دروغ گفتند . پيش‌تر دربارهء آنان سخن گفته شد و در آينده نيز مطالبى گفته خواهد شد .\r\nگروهى از كسانى كه دعوت پيامبر صلّى اللّه عليه و إله را نپذيرفتند ، افرادى بودند كه در واقع عذر داشتند و اين گروه هيچ‌گونه گناه و سرزنشى ندارند و آنها بر سه دسته‌اند :\r\n1 . ضعيفانى كه به سبب پيرى و يا وجود نقص ديگر در وجودشان ، توان جنگيدن را ندارند ؛ نظير شخصى كه ذاتا بدنش طورى ضعيف آفريده شده كه طاقت جنگ را ندارد .\r\n2 . بيماران . فرق ميان بيمار و ضعيف آن است كه سبب بيمارى در خلقت و وجود شخص نيست [ بر خلاف ضعيف كه سبب ضعف در خلقت اوست 
  ] ، امّا هركدام از اين دو واژه را مىتوان به جاى ديگرى به‌كار برد .\r\n3 . تهىدستانى كه خرج خود را ندارند و كسى هم نيست كه خرج آنها را تضمين كند . وجود چنين افرادى در ميان مجاهدان ، مشكلى براى آنان مىآفريند كه مانع از رسيدن ايشان به هدف موردنظر مىشود .\r\nخداى سبحان به اين سه دسته اجازه داده است كه در جهاد شركت نكنند  إِذا نَصَحُوا لِلَّهِ وَ رَسُولِهِ .  به اين معنا كه در ايمانشان اخلاصمند باشند و ساير واجبات را انجام دهند ؛ نظير نگهبانى از شهر و محافظت از خانواده‌ها و اموال مجاهدان و . . .\r\n ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ .  هركس كه به تكليف خود كاملا عمل كند ، از ديدگاه اسلام ، نيكوكار است ، حال نوع وظيفه هرچه باشد و هركس كه به تكليف خود عمل نكند ، گناهكار است . خداوند جهاد را از بيماران و تهىدستان ساقط كرده است . بنابراين ، اگر آنان به ديگر واجبات عمل كنند ، نيكوكار محسوب خواهند شد و هيچ‌كس حق مجازات آنها را ندارد . فقها از اين آيه ، يك اصل كلّى استنباط كرده‌اند و احكام زيادى را فرع بر آن دانسته‌اند . از جملهء اين احكام اين است كه هرگاه شخصى مالى را نزد ديگرى امانت بگذارد و مال تلف شود ، فرد امانتدار\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nضامن نيست ، مگر آن‌كه در حفظ مال كوتاهى و يا به آن تجاوز كرده باشد . يكى ديگر از اين احكام اين است كه هرگاه حاكم جامع‌الشرايطى در صدور حكم دچار اشتباه شود ، در صورتى كه براى شناخت حق تلاش خود را كرده باشد ، بر او گناهى نيست و همچنين ، هرگاه انسان مال ديگرى را ببيند كه شديدا در معرض خطر قرار دارد ، به‌گونه‌اى كه اگر آن را رها كند ، چيزى از آن برجاى نمىماند ، بنابراين ، اگر مقدارى از اين مال را تلف كند تا مقدارى ديگر براى صاحب مال سالم بماند ، در چنين حالتى ، تلف‌كننده ، ضامن چيزى نيست ؛ زيرا او نيكوكار است و بر نيكوكاران راهى نيست و نيز احكام ديگرى از اين قبيل .\r\n وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ .  راويان و مفسران وحدت نظر دارند كه اين آيه دربارهء گروهى از مسلمانان نازل شد . وقتى كه پيامبر صلّى اللّه عليه و إله خود را براى غزوهء تبوك آماده مىكرد ، نزد او آمدند و گفتند : اى پيامبر خدا ، ما براى رفتن با تو به جهاد ، مركبى نداريم و از آن حضرت مركبى خواستند كه آنان را به جهاد ببرد . پيامبر صلّى اللّه عليه و إله فرمود : من چيزى ندارم كه شما را بر آن سوار كنم . از اين‌رو ، اشك از چشمان آنها جارى شد ؛ زيرا از جهاد در ركاب پيامبر صلّى اللّه عليه و إله محروم مىگرديدند . آن‌گاه ، مفسران در نام و تعداد اين گروه دچار اختلاف شده‌اند و اين ، چندان اهميّت ندارد ؛ زيرا آيه آشكارا بر وقوع اين حادثه دلالت دارد و كسى نيست كه منكر آن شده باشد .\r\nسؤال : اين گروه از صنف فقيرانى هستند كه خداوند با اين سخن خود بدان اشاره كرده است : « و لا على الّذين لا يجدون ما ينفقون » . بنابراين ، تكرار آن‌چه فايده‌اى دارد ؟\r\nبرخى از مفسران پاسخ داده‌اند كه فقيران نه خوراك دارند و نه مركب . در حالى كه افرادى كه به خاطر عدم شركت در جهاد گريه مىكردند ، خوراك داشتند ، لكن سوارى نداشتند . ممكن است فايدهء تكرار اين باشد كه خدا مىخواهد راستگويى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nگريه‌كنندگان و اخلاص و منزلت ايشان را در پيشگاه خدا آشكار سازد . به‌هرحال ، خداوند مسئوليت را از هركس كه به سبب ناتوانى از شركت در جهاد خوددارى كند برداشته است ، خواه اين ناتوانى بيمارى باشد ، يا نداشتن خوراك و يا سوارى .\r\n إِنَّمَا السَّبِيلُ عَلَى الَّذِينَ يَسْتَأْذِنُونَكَ وَ هُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ .  معناى اين آيه با مضمون دو آيهء پيشين ( 86 و 87 ) هم‌خوانى دارد و خلاصهء آن اين است : پس از آن‌كه خدا مسئوليت را از فقيران و بيماران نفى كرد ، آن را براى ثروتمندانى كه از سلامت برخوردارند و در جهاد شركت نمىكنند اثبات نمود . اين گروه ثروتمند محال است كه براى منفعت همگانى كار كنند و با اخلاصمندان ، در جايى كه به منافع آنها خواه نزديك و خواه دور برخورد داشته باشد همكارى نمايند . اين گروه آمادگى دارند كه در هرزمانى دين و ميهن خود را - در صورتى كه سودجويى و استثمارگرى آنها تضمين شود - به شيطان بفروشند .\r\nآرى ، از ديرباز چنين بوده كه مستضعفان با كمال شجاعت براى نابودى كفر و ستم مبارزه مىكنند ، امّا رهبرى ضدّ انقلاب را صاحبان قدرت و ثروت در صورتى كه فرصتش پيش آيد ، در دست مىگيرند و در غير اين صورت ، در گوشه‌ها پنهان مىشوند و منتظرند كه چرخ روزگار عليه مجاهدان بچرخد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nالجزء الحادى عشر\r\nعذرآورندگان\r\n\r\n[ سوره التوبة ( 9 ) : آيات 94 تا 96 
  ]\r\nيَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 94 ) سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَ مَأْواهُمْ جَهَنَّمُ جَزاءً بِما كانُوا يَكْسِبُونَ ( 95 ) يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ ( 96 )\r\n\r\n[ ترجمه 
  ]\r\nچون شما بازگرديد ، از شما عذرخواهى مىكنند . بگو : عذر مياوريد ؛ گفتارتان را باور نداريم كه خدا ما را از اخبار شما آگاه كرده است . زودا كه خدا و پيامبرش به اعمال شما خواهند رسيد . آن‌گاه شما را نزد آن خداوندى كه داناى نهان و آشكار است مىبرند تا از نتيجهء اعمالتان آگاهتان سازد . ( 94 )\r\nچون به نزدشان بازگرديد ، برايتان سوگند مىخورند تا از خطايشان درگذريد . از ايشان اعراض كنيد كه مردمى پليدند و به خاطر اعمالشان جاى در جهنم دارند . ( 95 )\r\nبرايتان سوگند مىخورند تا از آنان خشنود شويد ، خدا از اين مردم نافرمان خشنود نخواهد شد . ( 96 )\r\n\r\nاعراب\r\n« نبأنا » به معناى « عرّفنا » كه به دو مفعول متعدّى مىشود : اوّل ضمير « نا » و\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمفعول دوم محذوف است ؛ يعنى « طرفا » . « من اخباركم » صفت براى مفعول محذوف .\r\n« جزاء » مفعول لاجله براى « مأواهم » ؛ زيرا اين به معناى : « تحرقهم جهنّم » است .\r\n\r\nتفسير\r\n يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ .  سياق آيه نشان مىدهد كه اين آيه در هنگام بازگشت ارتش مسلمانان از غزوهء تبوك نازل شده است ؛ زيرا خدا به آنان خبر داد كه وقتى به مدينه برسند ، منافقان به استقبالشان خواهند آمد و از اين‌كه در خانه مانده‌اند ، عذر مىآورند . آنان عذر مىآورند ، لكن با دروغ‌ها و ياوه‌گويىها . از اين‌رو ، خدا به پيامبرش فرمود :\r\n قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ .  اين جمله ، نهى از سوى خدا است كه مبادا مسلمانان عذر منافقان را بپذيرند و نيز امرى است به پيامبر صلّى اللّه عليه و إله كه به آنان بگويد : عذر شما را تصديق نمىكنم ؛ زيرا خدا شرارت و نفاقى را كه در سينه‌هايتان پنهان است به من وحى كرده است .  وَ سَيَرَى اللَّهُ عَمَلَكُمْ وَ رَسُولُهُ ؛  يعنى ما عذرتان را نمىپذيريم ، مگر اين‌كه در آينده با اعمالتان نه با گفتارتان ثابت كنيد كه در نيّت و هدف خود ، راستگو هستيد و چنان‌كه مىپنداريد ، در ايمان به خدا و پيامبرش اخلاص داريد .\r\n ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ .  غيب چيزى است كه جز خدا هيچ‌كس آن را نمىداند و شهادت عبارت است از چيزى كه ما آن را مىدانيم و مىبينيم . معناى آيه اين است : شما در قيامت در پيشگاه خداوندى كه چيزى بر او پنهان نيست خواهيد ايستاد و او شما را از اعمالتان خبر خواهد كرد و برحسب آن پاداشتان خواهد داد ؛ اگر نيك باشد ، پاداش نيك و اگر بد باشد ، بد .\r\n سَيَحْلِفُونَ بِاللَّهِ لَكُمْ إِذَا انْقَلَبْتُمْ ؛  يعنى وقتى از غزوهء تبوك برگشتيد .  لِتُعْرِضُوا عَنْهُمْ .  مراد از اعراض در اين‌جا سخن نگفتن دربارهء نفاق آنان و سرزنش نكردن\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nايشان به خاطر آن است .\r\n فَأَعْرِضُوا عَنْهُمْ .  مقصود از اين اعراض ، سهل‌انگارى آنان از روى تحقير و خوار شمردن است . در برخى از روايات آمده است كه پيامبر صلّى اللّه عليه و إله به مسلمانان دستور داد تا با آنها قطع رابطه كنند . آن‌گاه خداوند علّت سهل‌انگارى و تحقير آنان را با اين سخن خود بيان كرده است :  إِنَّهُمْ رِجْسٌ وَ مَأْواهُمْ جَهَنَّمُ جَزاءً بِما كانُوا يَكْسِبُونَ .  رجس ؛ يعنى آلودگى .\r\nدر حديث است : « استوارترين مردم كسى است كه از مردم نادان بگريزد » .\r\nدر حديث ديگرى آمده است : « از همنشينى با مردگان دورى كنيد . پرسيدند : آنان چه كسانى هستند ؟ فرمود : هركس كه راه ايمان را گم كند و هركس كه به احكام ، تجاوز كند » .\r\n يَحْلِفُونَ لَكُمْ لِتَرْضَوْا عَنْهُمْ .  منافقان در ابتدا سوگند خوردند - چنان‌كه در آيه پيشين گفته شد - تا مسلمانان با آنها خوشرويى كنند و به سبب گناه ، مجازاتشان نكنند ، همان‌گونه كه خدا مىگويد : « لترضوا عنهم » . از نشانه‌هاى انسان منافق آن است كه فراوان سوگند مىخورد ؛ زيرا مىداند كه متّهم به دروغگويى است : « بر دروغ سوگند مىخورند ، در حالى كه مىدانند » . « 1 » آن‌گاه خدا مؤمنان را مورد خطاب قرار داده ، مىگويد :\r\n فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ .  اين‌گونه نهى با ملايمت و مهربانى ، به‌طور كلّى رساترين روش‌هاست . خشنودى مؤمن از خشنودى خداست و خدا از فاسقان خشنود نمىشود ، پس چگونه مؤمن از او خشنود گردد ؟ كسى كه ايمان به خدا را ادعا كند ، در حالى كه از كسى خشنود باشد كه خدا بر او خشم كرده ، او منافق است و در آن ترديدى نيست .\r\n\r\n\r\n","description":"","footnote":"\r\n( 1 ) . مجادله ( 58 ) آيهء 14 .\r\n","page_name":" 147 ","page_number":147},
  {"content":"\r\n\r\nعرب‌هاى باديه‌نشين\r\n\r\n[ سوره التوبة ( 9 ) : آيات 97 تا 99 
  ]\r\nالْأَعْرابُ أَشَدُّ كُفْراً وَ نِفاقاً وَ أَجْدَرُ أَلاَّ يَعْلَمُوا حُدُودَ ما أَنْزَلَ اللَّهُ عَلى رَسُولِهِ وَ اللَّهُ عَلِيمٌ حَكِيمٌ ( 97 ) وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً وَ يَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَ اللَّهُ سَمِيعٌ عَلِيمٌ ( 98 ) وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ أَلا إِنَّها قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ ( 99 )\r\n\r\n[ ترجمه 
  ]\r\nعرب‌هاى باديه‌نشين كافرتر و منافق‌تر از ديگرانند و به بىخبرى از احكامى كه خدا بر پيامبرش نازل كرده است سزاوارترند و خدا دانا و حكيم است . ( 97 )\r\nپاره‌اى از عرب‌هاى باديه‌نشين آنچه را خرج مىكنند چون غرامتى مىپندارند و منتظرند تا به شما حوادثى برسد . حوادث بد بر خودشان باد و خدا دانا و شنواست . ( 98 )\r\nو پاره‌اى از عرب‌هاى باديه‌نشين به خدا و روز قيامت ايمان دارند و آنچه را خرج مىكنند براى نزديك شدن به خدا و براى دعاى پيامبر مىدانند . بدانيد كه همين سبب نزديكىشان به خدا خواهد شد و خدا به رحمت خويش داخلشان خواهد كرد ؛ زيرا آمرزنده و مهربان است .\r\n\r\nواژگان\r\nالعربى : عام است و به هرعربى گفته مىشود . الاعرابى : خاص است و تنها به كسى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nگفته مىشود كه باديه‌نشين باشد .\r\nالمغرم : غرامت .\r\nالتربّص : انتظار كشيدن .\r\nالدائرة : مصيبت .\r\nقربات : جمع قربة و به معناى درخواست پاداش و كرامت از خدا در برابر اطاعت است .\r\nالصّلاة : در اين‌جا مراد از آن دعاست .\r\n\r\nاعراب\r\n« كفرا و نفاقا » تميز . مصدر ريخته شده ( مصدر مؤول ) از « الّا يعلموا » مجرور به باى محذوف ؛ يعنى : « اجدر بعدم العلم » . « ما ينفق » مفعول اوّل براى « يتخذ » و « قربات » مفعول دوم . « صلوات الرّسول » عطف است بر « قربات » . برخى گفته‌اند : عطف است بر ما « ينفق » . « ألا » ادات تنبيه .\r\n\r\n[ تفسير 
  ]\r\n\r\nبيابانى و شهرى\r\n الْأَعْرابُ أَشَدُّ كُفْراً وَ نِفاقاً وَ أَجْدَرُ  أن لا  يَعْلَمُوا حُدُودَ ما أَنْزَلَ اللَّهُ عَلى رَسُولِهِ وَ اللَّهُ عَلِيمٌ حَكِيمٌ .  اين تقسيم‌بندى براساس بيابان‌نشينى و شهرنشينى و برترى دادن شهرنشين بر بيابان‌نشين نيست . چگونه چنين باشد در حالى كه خداوند در آيهء بعدى خبر داده كه گروهى از بيابان‌نشينان در ايمان و عملكردها اخلاصمند هستند . اگر باديه‌نشينى در واقع حرام مىبود ، خدا هم آن را حرام مىكرد ، چنان‌كه ستم كردن و تهمت زدن را تحريم كرده است . قرآن مردم را براساس ايمان به خدا و عمل شايسته تقسيم مىكند و اين حقيقت را [ در كتابش 
  ] بيان و با روش‌هاى مختلف بر آن تأكيد كرده است و حتّى نخستين هدف از فروفرستادن قرآن ، دعوت ، تعاليم و آيين آن ،\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nهمين حقيقت است .\r\nآيه‌اى را كه تفسير مىكنيم به اين موضوع اشاره مىكند ؛ زيرا سخن خداوند :\r\n« الاعراب اشد كفرا و نفاقا . . . » نشان مىدهد كه سبب نكوهش ، همان كفر و نفاق و ندانستن احكامى است كه خدا آنها را بر پيامبرش فروفرستاده است نه باديه‌نشينى .\r\nالبتّه ، زندگى در بيابان و دورى از عوامل علم و تمدّن ، سبب خشونت ، ستم‌پيشگى طبع انسان و فراتر رفتن از حد مىشود ، امّا حتّى در اين صورت ، محيط و شرايط طبيعى گناهكار است نه انسان بيچارهء باديه‌نشين .\r\nدر برخى از روايات آمده است : « حلال و حرام را ياد بگيريد ، و گرنه شما اعراب خواهيد بود » ؛ يعنى همانند آنان در نادانى و دورى از تمدّن .\r\nدر روايات ديگرى آمده است : « كسى كه در دين خدا پرهيزگار نباشد ، خدا او را به بود و باش ؛ يعنى سكونت با افراد نادان و تندخو گرفتار مىكند » . پس از اين مقدمه به آيه برمىگرديم . معناى اين آيه آن است كه در ميان ساكنان باديه ، كافران و منافقانى هستند ، چنان‌كه در ميان شهرنشينان نيز وجود دارند ، لكن كافران و منافقان باديه ( بيابان ) كافرتر و منافق‌تر از همتايان شهرى خود هستند . اين ، خلاصهء معناى ظاهرى آيه است . ما بر اين معنا ، مطلب ديگرى هم اضافه مىكنيم و آن اين‌كه اگر سبب كفر و نفاق باديه‌نشينان ، نادانى و طبع خشن باشد ، هرگاه آنان ايمان بياورند ، بايد ايمانشان هم محكم‌تر و هرگاه اخلاص ورزند ، اخلاصمندتر از ديگران مىباشند ؛ زيرا سبب [ شدّت كفر و يا شدّت ايمان 
  ] يك چيز است .\r\nبدين مناسبت به آنچه در ميزان شعرانى ، باب شهادات آمده است اشاره مىكنيم :\r\nحنبلىها شهادت بيابان‌نشين را بر ضد شهرنشين در هيچ حالتى قبول ندارند . مالكيه آن را تنها در جراحت و كشتن مىپذيرند و جز آن در حقوق ديگر قبول نمىكنند .\r\nالبتّه ، ما دليل نظريه كسى را كه مىگويد : شهادت غيرمسلمان بر ضد مسلمان پذيرفته نيست فهميديم ، امّا دليل كسى را كه بيابان‌نشين مسلمان را در مسئله شهادت ،\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبا غيرمسلمان برابر مىداند نفهميديم و بدان دست نيافتيم .\r\nخداى تعالى مىفرمايد : « دو نفر عادل را از ميان خود ، شاهد بگيريد » . « 1 » امّا نمىگويد : دو نفر از ساكنان شهر را گواه بگيريد ؛ زيرا ميزان پذيرفته شدن شهادت ، عدالت است نه شهرى بودن و يا امثال آن .\r\n وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً .  پس از آن‌كه خدا يادآور شد كه در ميان اعراب ، منافقانى وجود دارند ، مىفرمايد : اين گروه از دارايىهايشان انفاق مىكنند ، لكن اين انفاق را غرامت ظالمانه مىپندارند كه در وراى آن جز زيان چيزى نيست و نيز اين سخن كه در قيامت در برابر اين انفاق پاداش داده مىشود خرافات است .\r\n يَتَرَبَّصُ بِكُمُ الدَّوائِرَ .  آنان منتظرند كه دشمنان اسلام بر مسلمانان پيروز شوند و آرزو مىكنند كه اسلام و مسلمانان نابود گردند ، تا آنها از اين غرامت ظالمانه و زيانبار ، به نظر خودشان ، رهايى يابند .\r\n عَلَيْهِمْ دائِرَةُ السَّوْءِ .  گروهى از مفسران گفته‌اند : اين جمله نفرينى است عليه منافقان كه آنچه آنان براى مؤمنان آرزو مىكردند ، به خودشان برسد . نيز ممكن است گزارشى از حالت منافقان و عذاب و بيچارگى ايشان در روز قيامت باشد .  وَ اللَّهُ سَمِيعٌ عَلِيمٌ .  خدا آنچه را آنها مىگويند ، مىشنود و آنچه را آنها پنهان مىكنند ، مىداند .\r\n وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ .  در ميان باديه‌نشينان نيز همچون ديگران منافقى وجود دارد كه خلاف آنچه در دلش است ابراز مىدارد و انفاق را غرامت مىپندارد و نه واجب ، چنان‌كه آيه پيشين بدان اشاره كرد . همچنين ، در ميان ايشان مؤمن اخلاصمندى است كه براى خدا و پاداش او ؛ و نيز بدين‌منظور كه پيامبر صلّى اللّه عليه و إله در حق او دعا كند تا خدا او را بركت دهد و بيامرزد ، انفاق مىكند ، چنان‌كه اين آيه بدان اشاره دارد .  أَلا إِنَّها قُرْبَةٌ لَهُمْ \r\n\r\n\r\n","description":"","footnote":"\r\n( 1 ) . طلاق ( 65 ) آيهء 2 .\r\n","page_name":" 151 ","page_number":151},
  {"content":"\r\n\r\n سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ .  ضمير « انّها » به « نفقه » برمىگردد كه « ينفق » بر آن دلالت دارد . « قربة » ؛ يعنى اين نفقه و بخشش ، آنها را به خدا نزديك مىكند و معناى آيه اين است : كسانى كه ايمان آوردند و در راه خدا انفاق كردند ، خدا انفاقشان را مىپذيرد و به سبب آن ، آنها را وارد بهشت مىكند و لغزش‌ها و خطاهايشان را مىآمرزد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nگروه نخستين\r\n\r\n[ سوره التوبة ( 9 ) : آيات 100 تا 102 
  ]\r\nوَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ( 100 ) وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ ( 101 ) وَ آخَرُونَ اعْتَرَفُوا بِذُنُوبِهِمْ خَلَطُوا عَمَلاً صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ ( 102 )\r\n\r\n[ ترجمه 
  ]\r\nاز آن گروه نخستين از مهاجرين و انصار كه پيش‌قدم شدند و آنان‌كه به از پىشان رفتند ، خدا خشنود است و ايشان نيز از خدا خشنودند . برايشان بهشت‌هايى كه در آنها نهرها جارى است و هميشه در آن‌جا خواهند بود ، آماده كرده است .\r\nاين است كاميابى بزرگ . ( 100 )\r\nگروهى از عرب‌هاى باديه‌نشين كه گرد شما را گرفته‌اند منافقند و گروهى از شهرنشينان نيز در نفاق اصرار مىورزند . تو آنها را نمىشناسى ، ما مىشناسيمشان و دو بار عذابشان خواهيم كرد و به زودى به عذاب بزرگ گرفتار مىشوند . ( 101 )\r\nو گروهى ديگر به گناهان خود اعتراف كردند كه اعمال نيكو را با كارهاى زشت آميخته‌اند . شايد خدا توبه‌شان را بپذيرد ؛ زيرا خدا آمرزنده و مهربان است . ( 102 )\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nواژگان\r\nمردوا على النفاق : بر نفاق پايدار ماندند و شيوه‌هاى آن را استوار ساختند . گفته مىشود : شيطان مارد و مريد ؛ يعنى شيطان نافرمان و سركش .\r\n\r\nاعراب\r\n« السابقون » مبتدا و « الاولون » صفت و « رضى اللّه » خبر مبتدا . « ممن حولكم » خبر مقدّم و « منافقون » مبتداى مؤخّر . « من اهل المدينة » خبر از مبتداى محذوف ؛ يعنى : « من اهل المدينة قوم مردوا » . جمله « مردوا » صفت براى « قوم » . « آخرون » مبتدا و « اعترفوا » صفت و « خلطوا » خبر آن .\r\n\r\nتفسير\r\nخداوند در اين آيات ، چهار دسته از امّت را يادآور شده و آن‌گاه گروه پنجم را در آيهء 106 بر آن افزوده است و هنگامى كه بدان برسيم درباره‌اش سخن خواهيم گفت .\r\nامّا اين دسته‌هاى چهارگانه عبارتند از :\r\n1 .  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ .  الاولون صفت براى السابقون .\r\nآيه هركدام از منافقان را دو گروه قرار داده است : گروه نخستين و گروه لاحق .\r\nترديدى نيست كه مراد از پيشى گرفتن در اين‌جا ، پيشى گرفتن در هجرت و يارى كردن است ؛ زيرا اين صفت بر آن دو دلالت دارد ، لكن خداى سبحان ، زمان اين سبقت را مشخص نكرده است . از اين‌رو ، مفسران اختلاف كرده‌اند . يكى مىگويد :\r\nمراد هجرت و يارى كردن پيش از جنگ بدر است . ديگرى بر اين عقيده است كه مراد بيعت رضوان مىباشد . اين بيعت در حديبيه زير درخت انجام شد . سومى بر اين نظريه است كه مراد كسانى هستند كه به هردو قبله نماز گزاردند . به نظر ما ، مراد از\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nگروه نخستين ، كسانى هستند كه به هجرت و يارى كردن شتافتند ، پيش از آن‌كه مسلمانان نيروى بازدارنده در برابر متجاوزان و كسانى كه سست‌ايمانان مسلمان را از دين خود منحرف مىكنند ، در اختيار داشته باشند ، چنان‌كه مشركان در آغاز دعوت اسلامى با ضعيفان مسلمان اين‌گونه رفتار مىكردند . بنابراين ، نظريهء نخست درست است ؛ زيرا قدرت مسلمانان در جنگ بدر هويدا شد و در اين جنگ بود كه مشركان برترى و استوارى اسلام را درك كردند .\r\n2 .  وَ الَّذِينَ اتَّبَعُوهُمْ بِإِحْسانٍ .  اين گروه كسانى هستند كه همان راه گروه نخست اخلاصمند را در پيش مىگيرند . طبرسى مىگويد : « اين گروه تمام كسانى را كه پس از آنها به دنيا مىآيند ، تا روز قيامت دربر مىگيرد » . گروهى كه به نيكى از گروه اوّل پيروى مىكنند ، ( تابعين ) در آيهء 10 از سورهء حشر توصيف شده است : « كسانى كه پس از ايشان آمده‌اند ، مىگويند : اى پروردگار ما ! ما و برادران ما را كه پيش از ما ايمان آورده‌اند بيامرز و كينهء كسانى را كه ايمان آورده‌اند ، در دل ما جاى مده . اى پروردگار ما ! تو شفيق و مهربان هستى » . اميدواريم كسانى كه ادعاى ايمان دارند در حالى كه آنان تا بناگوش در حسد و كينه غرق هستند ، از اين آيه پند گيرند .\r\nاين دو گروه ؛ يعنى پيشىگيرندگان و پيروان ، كسانى مىباشند كه  رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ؛  خدا به سبب اخلاص و فرمان‌بردارى آنها ، از ايشان خشنود است و آنها به سبب نعمت‌هايى كه خدا به آنان عطا كرده ، از او خشنودند .  ذلِكَ الْفَوْزُ الْعَظِيمُ ؛  يعنى هيچ رستگارى واقعى به دست نمىآيد ، مگر به وسيلهء خشنودى خدا .\r\nپرسش : ظاهر آيه نشان مىدهد كه سبقت در هجرت و يارى كردن ، براى به دست آوردن خشنودى خدا كافى است و آن ، عمل نيكى است كه با وجود آن ، گناه زيانى ندارد . بنابراين ، آيا اين ظاهر ، حجت الزام‌آور است ، به‌گونه‌اى كه بر ما واجب باشد ، هركس را كه به هجرت و يارى كردن پيشى گرفته ، تقديس كنيم ، حتّى اگر ثابت شود\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nكه او گناه كرده است ؟\r\nپاسخ : مراد از گروه نخستين ، كسانى هستند كه بر اطاعت خدا پايدار بمانند و بر سنّت پيامبر خدا صلّى اللّه عليه و إله بميرند ، امّا كسى كه پس از پيشى گرفتن [ به هجرت و نصرت 
  ] گناه كند ، خشنودى خدا شامل حال او نمىشود . چگونه چنين باشد ؟ و حال آن‌كه خدا مىفرمايد : « هركس كار زشتى انجام دهد برطبق آن كيفر داده مىشود و غير از خدا دوست و يارىكننده‌اى براى خود نمىيابد » . « 1 » و نيز مىفرمايد : « تا خدا هركس را برابر عملش كيفر دهد ، هرآينه خدا سريع الحساب است » . « 2 »\r\nبخارى در جزء نهم از صحيح خود ، كتاب الفتن ، روايت كرده است :\r\n« پيامبر خدا صلّى اللّه عليه و إله در روز قيامت مىگويد : پروردگارم ، اصحاب من . . . خدا مىگويد :\r\nنمىدانى كه آنان پس از تو چه بدعت‌ها كردند . پس من مىگويم : دور باد ، دور باد از رحمت خدا ، هركس كه دينم را پس از من دگرگون كرد » .\r\nترديدى نيست كه پيشىگيرنده در هجرت و يارى كردن ، بر كسى كه بعدا به اسلام پيوسته ، برترى دارد ، لكن اين موضوع يك چيز و مجاز بودن او به ارتكاب معصيت و يا مؤاخذه نشدن بر اثر گناه ، چيزى ديگر است .\r\n3 .  وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ .  خداوند منافقين را در چند آيه ياد كرده و در اين‌جا هم به مناسبت ياد كردن مؤمنان نخستين ( اصحاب ) و مؤمنان پيرو ( تابعين ) ، از آنان نام برده است و نيز بدين سبب كه محلّ و موقعيت آنها را به پيامبرش خبر دهد . اين منافقان از هرسوى پيامبر صلّى اللّه عليه و إله را در ميان گرفته‌اند . بنابراين ، آنان در مدينه‌اى كه او اقامت دارد و همچنين در بيابان اطراف او وجود دارند . منافقان مدينه به‌گونهء خاصى ، آن‌چنان در هنر نفاق مهارت پيدا كرده و آن را فراگرفته بودند كه توانستند به‌رغم همراهى\r\n\r\n\r\n","description":"","footnote":"\r\n( 1 ) . نساء ( 4 ) آيهء 123 .\r\n( 2 ) . ابراهيم ( 14 ) آيهء 51 .\r\n","page_name":" 156 ","page_number":156},
  {"content":"\r\n\r\nبا پيامبر صلّى اللّه عليه و إله نفاقشان را از او پنهان بدارند .\r\nآن‌گاه خداوند كيفر منافقان را بيان كرده و فرموده است :  سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ .  اين عذاب اخير كه آنها گرفتارش مىشوند ، عبارت است از عذاب جهنم ، امّا نوع عذاب و زمان آن در مرتبهء نخست و دوم و پيش از عذاب جهنم را ، آيه بيان نكرده است . البتّه ، دور نيست كه مراد از عذاب در مرتبهء نخست در هنگام مرگ باشد ؛ زيرا خدا مىفرمايد : « اگر ببينى آن‌زمان را كه فرشتگان جان كافران مىستانند و به صورت و پشت‌شان مىزنند و مىگويند : عذاب سوزان را بچشيد » . « 1 » امّا عذاب در مرتبهء دوم ، عذاب قبر است ؛ زيرا در احاديث زيادى آمده است كه قبر كافر ، گودالى از گودال‌هاى دوزخ و قبر مؤمن ، باغى از باغ‌هاى بهشت است .\r\n4 .  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً .  اين گروه ، همان مؤمنانى هستند كه با انگيزهء ايمانشان ، گاهى كار خوب انجام مىدهند و گاهى هواى نفسانى بر ايمان آنها غلبه مىكند و كار زشت مىكنند و بيشتر مؤمنان چنين هستند .\r\nآرى ، چه كسى است كه تمام رفتارش پسنديده باشد و جز كار نيك انجام ندهد ، مگر آن‌كس كه پروردگارت او را نگهدارد .\r\nسپس خداى سبحان حكم اين گروه را بيان كرده است :  عَسَى اللَّهُ أَنْ يَتُوبَ عَلَيْهِمْ ؛  زيرا آنان احساس كردند كه دچار اشتباه شدند و بدان اعتراف نمودند .\r\nبنابراين ، اميد مىرود كه مورد رحمت و آمرزش خداوند قرار گيرند .  إِنَّ اللَّهَ غَفُورٌ رَحِيمٌ .  در مجمع البيان آمده است مفسران گفته‌اند : « عسى وقتى به خدا نسبت داده شود بر وجوب دلالت دارد » . اين‌كه در آيه « عسى » گفته ، بدان سبب است كه آنان بين خوف و رجا باشند تا مبادا تنها به آمرزش تكيه كنند و توبه را به فراموشى بسپارند .\r\n\r\n\r\n","description":"","footnote":"\r\n( 1 ) . انفال ( 8 ) آيهء 50 .\r\n","page_name":" 157 ","page_number":157},
  {"content":"\r\n\r\nاز دارايىهايشان صدقه بستان\r\n\r\n[ سوره التوبة ( 9 ) : آيات 103 تا 106 
  ]\r\nخُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ ( 103 ) أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ وَ أَنَّ اللَّهَ هُوَ التَّوَّابُ الرَّحِيمُ ( 104 ) وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 105 ) وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ ( 106 )\r\n\r\n[ ترجمه 
  ]\r\nاز دارايىهايشان صدقه بستان تا آنان را پاك و منزه سازى و برايشان دعا كن ؛ زيرا دعاى تو مايهء آرامش آنهاست و خدا شنوا و داناست . ( 103 )\r\nآيا هنوز ندانسته‌اند كه خداست كه توبهء بندگانش را مىپذيرد و صدقات را مىستاند و خداست كه توبه‌پذير و مهربان است ؟ ( 104 )\r\nبگو : عمل كنيد . خدا و پيامبرش و مؤمنان اعمال شما را خواهند ديد و شما را به نزد داناى نهان و آشكارا خواهند برد و او از اعمالتان آگاهتان خواهد كرد . ( 105 )\r\nو گروهى ديگر به مشيت خداوند واگذاشته شده‌اند كه يا عذابشان مىكند يا توبه‌شان را مىپذيرد و خدا دانا و حكيم است . ( 106 )\r\n\r\nواژگان\r\nالسكنى : در اين‌جا مراد آسايش و آرامش دل است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nالارجاء : تأخير انداختن .\r\n\r\nاعراب\r\n« خذ » ، خطاب به پيامبر است و همچنين ، « تطهرهم و تزكيهم » . جملهء « تطهر » خبر از مبتداى محذوف ؛ يعنى : « فانت تطّهرهم » . بايد توجّه داشت كه اعراب و تركيب اين جمله ، با وجود كلمه « بها » در آن ، جز به ترتيبى كه گفته شد درست نيست ؛ زيرا « تطّهرهم و تزكّيهم » مرفوعند و اگر جمله ، صفت براى « صدقه » قرار داده شود ، معنايش اين مىشود : صدقه به وسيلهء صدقه پاك و منزّه مىشود ؛ چراكه ضمير « بها » به صدقه برمىگردد .\r\nبرخى مىگويند : تاء ، در « تطهرهم » براى صدقه [ - مفرد مؤنث غائب 
  ] و در « تزكيهم » براى پيامبر است [ - مفرد مذكر مخاطب 
  ] . اين نظريه جدا كردن سخن واحد است بدون دليل . « هو » مبتدا و « يقبل التوبة » خبر و جمله ، خبر « انّ » و جايز نيست كه « هو » ضمير فصل باشد ؛ زيرا ما بعدش فعل قرار گرفته است .\r\n\r\nتفسير\r\n خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها .  مفسران اتّفاق دارند بر اين‌كه ضمير « بها » به صدقه برمىگردد ، امّا دربارهء ضمير « اموالهم » اختلاف كرده‌اند . برخى گفته‌اند : به كسانى برمىگردد كه عمل نيك و بد را آميخته‌اند . برخى گفته‌اند : به تمام ثروتمندان برمىگردد ؛ زيرا آيه دربارهء زكات واجب نازل شده است . اين نظريه معتبرتر است . بنابراين ، معناى آيه اين است : اى پيامبر ! از دارايىهاى ثروتمندان زكات بگير كه زكات آنها را از چرك بخل نسبت به حق خدا پاك مىكند . ما ، در تفسير آيهء شصت از همين سوره و نيز در جلد اوّل ، در تفسير آيهء 274 از سورهء بقره دربارهء زكات سخن گفتيم .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ .  مراد از صلاة در اين‌جا دعاست . « سكن » به معناى آسايش دل است و معناى آن بدين‌ترتيب مىباشد : اى پيامبر ! براى كسى كه زكات مىپردازد ، دعا كن كه خدا به او بركت دهد و او را بيامرزد ؛ زيرا او دل به دعاى تو بسته و دلش به وسيلهء آن آرام مىگيرد .\r\n وَ اللَّهُ سَمِيعٌ عَلِيمٌ ؛  يعنى خدا دعاى تو را براى پاكيزه‌كنندگان مىشنود و اجابت مىكند و نيّت كسى را كه با رضايت خاطر و به قصد نزديك شدن به خدا زكات مىدهد مىداند .\r\n أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ .  سياق آيه اشاره دارد به اين‌كه ذكر توبه در اين‌جا بدين معناست كه هركس زكات ندهد ، سپس توبه كند و آن را به‌طور كامل بپردازد ، خدا توبهء او را مىپذيرد . و صدقهء او را تحويل مىگيرد ، بدين‌معنا كه به وى پاداش مىدهد .\r\nدر حديث آمده است : « صدقه در دست رحمان قرار مىگيرد ، پيش از آن‌كه در دست سائل قرار گيرد » . دست رحمان ، كنايه از پذيرفتن اوست .  وَ أَنَّ اللَّهَ هُوَ التَّوَّابُ الرَّحِيمُ ؛  او توبه را مىپذيرد و به توبه‌كنندگان رحم مىكند .\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ .  محى الدّين عربى اين آيه را در جزء چهارم كتاب الفتوحات المكيه آورده و به توضيح آن پرداخته كه خلاصه‌اش اين است :\r\nبا تفاوت بيننده ، معناى ديدن هم تفاوت پيدا مىكند . بنابراين ، معناى ديدن خدا چيزى را ، اين است كه خدا از تمام جهات نسبت به آن آگاهى دارد ، امّا معناى ديدن پيامبر صلّى اللّه عليه و إله آن است كه او نسبت به چيز قابل رؤيت ، از طريق وحىاى كه بر او نازل مىشود آگاهى مىيابد و معناى ديدن مؤمن آن است كه او به اندازهء علم خود ، نسبت به آن‌چيز آگاهى پيدا مىكند و نيز به اندازهء فهميدن وحىاى كه بر پيامبر صلّى اللّه عليه و إله نازل شده است .\r\nبر اين اساس ، كسى كه براى خدا عمل كند ، خدا حقيقت عمل او را مىداند و از او خشنود مىشود و پيامبر نيز مىداند كه اين عمل مورد خشنودى خدا قرار گرفته است و\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمؤمن آگاه هم مىداند كه اين عمل مورد پسند پيامبر صلّى اللّه عليه و إله واقع شده است و نتيجهء يقينى اين موضوع ، آن است كه هركس كار شايسته انجام دهد ، هم در نزد خدا مورد پسند است و هم در نزد پيامبر صلّى اللّه عليه و إله و مؤمنان .\r\n وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ .  نظير اين آيه با تفسيرش در آيهء 94 از همين سوره بيان شد .\r\n وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ .  خدا در آيهء صد و پس از آن ، چهار گروه را يادآور شده است : پيشىگيرندگان به هجرت و يارى كردن ، پيروىكنندگان از اين گروه به نيكى ، منافقان و كسانى كه به گناهشان اعتراف مىكنند .\r\nدر اين آيه به گروهى اشاره كرده كه نظير گروه‌هاى چهارگانه ، ويژگىهاى اين گروه را بيان نكرده است و همچنين ، در اين آيه آشكارا حكم آنها را متذكّر نشده و تنها گفته است : به آنان تا فرارسيدن عذاب خدا و يا آمرزش او مهلت داده مىشود ؛ يعنى امر آنها تنها به او واگذار شده است . خداوند سرنوشت اين گروه را هم براى خودشان و هم براى مردم ، مبهم گذاشته و ممكن است حكمت آن ، اين باشد كه آنان در ميان بيم‌واميد قرار گيرند و در نتيجه ، نه گرفتار طمع شوند و نه نااميد باشند .  وَ اللَّهُ عَلِيمٌ حَكِيمٌ .  خدا عليم است ؛ زيرا آنچه را كه به نفع اين گروه و ديگران است ، مىداند و حكيم است ؛ زيرا به تأخير انداختن حكم اين گروه و هركارى كه انجام دهد از روى حكمت مىباشد .\r\nبيشتر مفسران گفته‌اند : اين آيه دربارهء گروهى از مسلمانان نازل شد كه همراه پيامبر صلّى اللّه عليه و إله در غزوهء تبوك شركت نكردند و سپس پشيمان شدند . آيهء 118 بيان كرده كه سه تن از صحابه از رفتن به تبوك به همراه پيامبر خدا صلّى اللّه عليه و إله خوددارى كردند . آن‌گاه توبه نمودند و خدا هم توبهء آنان را پذيرفت و پذيرش آن را اعلام كرد و آنها را در حالت ترديد ميان بيم‌واميد نگذارد . اين بود ، آنچه ما در تفسير آيهء مورد بحث برداشت كرديم ، امّا نمىدانيم كه در فضاى تفسير آيهء 118 چه معنايى را به دست خواهيم آورد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمسجد ضرار\r\n\r\n[ سوره التوبة ( 9 ) : آيات 107 تا 110 
  ]\r\nوَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ إِنْ أَرَدْنا إِلاَّ الْحُسْنى وَ اللَّهُ يَشْهَدُ إِنَّهُمْ لَكاذِبُونَ ( 107 ) لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ ( 108 ) أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ ( 109 ) لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلاَّ أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ ( 110 )\r\n\r\n[ ترجمه 
  ]\r\nآنهايى كه مسجدى مىسازند تا به مؤمنان زيان رسانند و ميانشان كفر و تفرقه اندازند و تا براى كسانى كه مىخواهند با خدا و پيامبرش جنگ كنند كمينگاهى باشد . آن‌گاه سوگند مىخورند كه ما را قصدى جز نيكوكارى نبوده است خدا شهادت مىدهد كه دروغ مىگويند . ( 107 )\r\nهرگز در آن مسجد نماز مگذار ، مسجدى كه از روز نخست بر پرهيزگارى بنيان شده شايسته‌تر است كه در آن‌جا نماز كنى . در آن‌جا مردانى هستند كه دوست دارند پاكيزه باشند ؛ زيرا خدا پاكيزگان را دوست دارد . ( 108 )\r\nآيا كسى كه بنيان مسجد را بر ترس از خدا و خشنودى او نهاده بهتر است ، يا آن كسى كه بنيان مسجد را بر كنارهء سيلگاهى كه آب زير آن را شسته باشد نهاده است تا با او در آتش جهنم سرنگون گردد ؟ و خدا مردم ستمگر را\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nهدايت نمىكند . ( 109 )\r\nآن بنا كه برآورده‌اند همواره مايهء تشويش در دلشان خواهد بود تا آن هنگام كه دلشان پاره‌پاره گردد . و خداوند دانا و حكيم است . ( 110 )\r\n\r\nواژگان\r\nالضّرار : زيان خواستن و در صدد آن بودن .\r\nالارصاد : كمين كردن .\r\nالشفا : نزديك ، كناره . گفته مىشود : « اشفى على كذا ؛ يعنى نزديك آن شدم » .\r\nالجرف : كنارهء درّه كه به وسيلهء آب انحراف پيدا مىكند . اصل جرف ، اجتراف بوده است .\r\nهار : از انهيار گرفته شده است ، به معناى فروافتادن .\r\n\r\nاعراب\r\n« ضرارا » مفعول من اجله براى « اتّخذوا » و از اين قبيل است مابعد آن . « لمسجد » مبتدا و جملهء « اسّس » صفت و « أحق » خبر . مصدر ريخته شده از « ان تقوم » مجرور به باى محذوف . « فيه » اوّل متعلق به « تقوم » و « فيه » دوم خبر مقدم و « رجال » مبتداى مؤخّر است . « على تقوى » متعلق به « أسّس » و همانند آن است « على شفا » .\r\n\r\nتفسير\r\nآيات پيشين انواع مختلف نفاق را بيان كرد . اين آيه نيز نوع ديگرى از نفاق و نيرنگ آنان را بيان مىكند و آن اين‌كه : گروهى از منافقان مدينه ديدند كه بهترين وسيلهء توطئه و نيرنگ بر ضدّ اسلام و پيامبرش حضرت محمد صلّى اللّه عليه و إله ، ساختن يك مسجد زير نقاب گردهمايى براى عبادت خدا و اعلام رسالت محمد صلّى اللّه عليه و إله از سوى خداست . آن‌گاه زير اين شعار براى كافر شدن به خدا و پيامبر او و نيز ضربه زدن به اسلام و مسلمانان و\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nايجاد اختلاف در ميان آنان ، كار خود را آغاز كنند . آنان در عمل اين مسجد را ساختند و ساختمان آن را استوار و مبالغ هنگفتى را در اين رابطه هزينه كردند . پس از تكميل مسجد نزد پيامبر خدا صلّى اللّه عليه و إله رفتند و گفتند : خانه‌هاى ما از مسجد تو دور و حضور در آن بر ما دشوار است و از سوى ديگر ما دوست نداريم كه نماز را فرادا بخوانيم . به همين منظور ، و نيز براى اين‌كه ناتوانان و بيماران بتوانند در آن حضور يابند ، مسجدى ساخته‌ايم . بنابراين ، اگر صلاح مىدانيد ، در آن نماز گزاريد تا ما با نماز گزاردن در محلّ نماز شما ميمنت و بركت بجوييم . اين ، شيوهء منافقين و خيانتكاران در هر دورانى است كه شعار سازندگى را سر مىدهند و در وراى آن ، دست به ويرانگرى مىزنند . لكن به زودى عيب‌هايشان آشكار و در نزد تمام مردم رسوا مىشوند ؛ چنان‌كه صاحبان مسجد ضرار رسوا شدند ؛ زيرا خدا با وحى بر پيامبرش حقيقت آنان را به او خبر مىدهد و چنين مىگويد :\r\n وَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ .  آيهء كريمه مىفرمايد : كسانى كه مسجد ضرار را ساختند ، چهار هدف داشتند :\r\n1 . زيان رسانيدن به مسلمانان ؛\r\n2 . كفر به خدا و خرده‌گيرى از پيامبر او ؛\r\n3 . ايجاد اختلاف ميان مسلمانان و جدا كردن آنها از پيامبر خدا صلّى اللّه عليه و إله ؛\r\n4 . مسجد را به صورت پايگاه درآوردن ، براى كسانى كه از پيش ، با خدا و پيامبرش سر جنگ داشتند .\r\nمفسران و سيره‌نويسان اتفاق‌نظر دارند بر اين‌كه مراد از آن دشمنى كه از پيش با خدا و پيامبرش جنگ داشت ، مردى از قبيلهء خزرج به نام ابو عامر راهب بود . او دين مسيحيت را برگزيده بود و بزرگ قومش محسوب مىشد . وقتى پيامبر صلّى اللّه عليه و إله به مدينه آمد ، اين ملعون به دشمنى با او برخاست و پيامبر خدا صلّى اللّه عليه و إله از او به نام فاسق ياد مىكرد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nوى هنگامى كه ديد كار پيامبر صلّى اللّه عليه و إله بالا گرفته ، به مكّه گريخت و در آن‌جا قريش را عليه پيامبر صلّى اللّه عليه و إله تشويق مىكرد . او پس از فتح مكّه به سوى طايف فرار كرد و زمانى كه ساكنان اين شهر ايمان آوردند ، به شام گريخت و از آن‌جا به طرفدارانش نامه نوشت كه آماده باشند و براى او مسجدى بسازند ؛ زيرا وى به زودى به همراه سپاهيان قيصر به جنگ محمد صلّى اللّه عليه و إله خواهد آمد . « 1 »\r\nوقتى اين آيه نازل شد ، پيامبر صلّى اللّه عليه و إله به چند تن از اصحابش فرمود : « به اين مسجد كه ساكنانش ستمكارند برويد و آن را خراب كنيد » . آنان دستور پيامبر صلّى اللّه عليه و إله را اجرا كردند . همچنين پيامبر صلّى اللّه عليه و إله دستور داد كه محلّ اين مسجد را به عنوان زباله‌دانى انتخاب كنند .\r\nدر برخى از روايات ، مسجد ضرار به گوساله‌اى تشبيه شده است كه بنى اسرائيل آن را پرستش كرد ، در حالى كه موسى عليه السّلام زنده بود . همان‌گونه كه خدا به پيامبرش موسى عليه السّلام دستور داد كه گوساله را نابود كند ، به پيامبر خود ، محمد صلّى اللّه عليه و إله نيز امر كرد كه مسجد ضرار را ويران كند . هرمسجد ، يا آموزشگاه و يا باشگاهى كه به صورت مركز نيرنگ و توطئه بر ضدّ مؤمنان و مخلصان درآيد ، همو گوسالهء بنى اسرائيل و مسجد ضرار است و بايد تخريب گردد و به زباله‌دانى تبديل شود .\r\nاز آغاز پيدا شدن نفت در كشورهاى عربى و تأسيس شركت‌هاى بيگانه ، به همراه آنها صدها مسجد ضرار ، به صورت‌ها و شكل‌هاى گوناگون نيز ساخته شدند . برخى از آنها به نام‌هاى : كليسا ، مؤسسهء پژوهشى ، كتابخانهء عمومى ، انجمن دينى ، باشگاه فرهنگى و باشگاه ورزشى پا به عرصه گذاشتند و برخى نيز به صورت كتاب ، روزنامه و سخنرانى كه به نام دين و ميهن چاپ و منتشر مىشوند . اين مؤسسه‌ها و نشريه‌ها ، هدفى جز نابودى دين و ميهن ندارند و پروژه‌هايى از اين قبيل كه برونش رحمت و\r\n\r\n\r\n","description":"","footnote":"\r\n( 1 ) . همين ابو عامر فاسق فرزندى داشت به نام حنظله كه از بزرگوارترين صحابه و مخلص‌ترين آنان نسبت به خدا و پيامبر بود . او در جنگ احد با جنابت به شهادت رسيد . از اين‌رو ، فرشتگان او را غسل دادند و به نام غسيل الملائكه معروف شد .\r\n","page_name":" 165 ","page_number":165},
  {"content":"\r\n\r\nدرونش عذاب است فراوانند . ما ، دربارهء شعارهاى دينى در جلد دوم از همين تفسير سخن گفتيم .\r\n وَ لَيَحْلِفُنَّ إِنْ أَرَدْنا إِلَّا الْحُسْنى وَ اللَّهُ يَشْهَدُ إِنَّهُمْ لَكاذِبُونَ .  ضمير « يحلفن » به كسانى برمىگردد كه مسجد ضرار را بنا كردند . معناى آيه اين است : اين منافقان براى پيامبر خدا صلّى اللّه عليه و إله سوگند ياد مىكنند كه هدفشان از ساختن مسجد ، عبادت خدا و منفعت مسلمانان است و خدا مىداند كه آنها اين مسجد را نساختند ، مگر اين‌كه به نمازگزاران زيان برسانند ، به خدا كفر ورزند ، ميان مؤمنان ايجاد اختلاف كنند و پناهگاهى باشد براى كسانى كه با خدا و پيامبر او مىجنگند .\r\n لا تَقُمْ فِيهِ أَبَداً .  خطاب براى پيامبر صلّى اللّه عليه و إله و نهى همگانى است كه همهء مسلمانان را دربر مىگيرد نظير آيه :  « أَقِمِ الصَّلاةَ لِدُلُوكِ الشَّمْسِ »  . مفسران گفته‌اند : مراد از قيام در جملهء : « لا تقم فيه » نماز است ، لكن ظاهر آيه نشان مىدهد كه واژهء قيام در اين‌جا عام است و نماز و غير آن را دربر مىگيرد . در هرحال ، سخن خدا : « لا تقم فيه ابدا » دليلى قاطع بر عدم صحت نماز است در هرمسجدى كه به قصد ضربه زدن به مسلمانان و ايجاد اختلاف در ميان آنها ساخته شده باشد و هركس كه در آن نماز بخواند ، نمازش باطل است و بايد آن را در جايى ديگر اعاده كند ؛ زيرا نهى در عبادت بر فساد دلالت مىكند .\r\n لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ .  برخى گفته‌اند : مراد از اين مسجد ، مسجد پيامبر خداست ؛ زيرا همين مسجد بود كه در نخستين روز ، در مدينه ساخته شد . برخى گفته‌اند : مراد مسجد قباست كه بنى عمرو بن عوف آن را بنا كردند . « قبا » محلّى است در جنوب مدينه و در دو مايلى اين شهر واقع است . از ظاهر آيه برمىآيد كه مراد از آن ، هرمسجدى است كه برپايهء تقوا ساخته شده باشد ؛ زيرا « مسجد » نكرهء با تنوين است و به موردى معيّن اختصاص ندارد . امّا جملهء « من اوّل يوم » بدين معناست كه اين مسجد از همان لحظهء نخست ساختمانش براى اسلام\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nساخته شده است . واژهء « احق » در اين‌جا به معناى سزاوار و شايسته است و براى تفضيل نمىباشد ؛ زيرا نماز خواندن در مسجد ضرار در هيچ حالتى درست نيست .\r\n فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ .  مسجدى كه براساس تقوا ساخته شده ، اخلاصمندان به قصد برپايى نماز و عبادت خدا به آن‌جا مىروند و نه به منظور نفاق و توطئه عليه اسلام و پيامبرش ؛ همانند كسانى كه به مسجد ضرار مىرفتند . خداى سبحان از نماز در اين‌جا به طهارت تعبير كرده ؛ زيرا نماز گناهان را پاك مىكند .\r\nدر حديث آمده است : « نماز بسان رود جارى است . هركس روزى پنج بار خود را در آن شست‌وشو دهد ، در بدنش چركى باقى نخواهد ماند . همچنين ، اگر كسى هرروز پنج بار نماز بخواند گناهان در او باقى نمىماند » . اين بود ، آنچه من آن را از آيه فهميدم ، ولى اعتراف مىكنم كه هيچ‌يك از مفسران ، طهارت را به نماز تفسير نكرده است و بيشتر آنان واژهء طهارت [ در آيه 
  ] را به پاك كردن غايط به وسيلهء آب تفسير كرده‌اند .\r\n أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ .  معناى مفردات آيه را در بخش « واژگان » بيان كرديم . هدف آيه ، بيان تفاوت ميان مسجد تقوا و مسجد ضرار است ، بدين‌ترتيب كه ساختمان مسجد ضرار پايدار نيست و به زودى با ساكنان خود در آتش جهنم سقوط خواهد كرد ؛ نظير كسى كه ساختمانى را در لبه رودخانه و يا در مسير سيل بسازد . امّا ساختمان مسجد تقوا پايدار است و هيچ‌چيز آن را متزلزل نمىكند و ساكنان آن در امن و امانند . بنابراين ، آيهء مورد بحث نظير اين سخن خداوند است : « دوزخيان و بهشتيان برابر نيستند ، بهشتيان همان رستگارانند » . « 1 »\r\nدر اين زمينه ، سخن يكى از مفسران خنده‌آور است كه مىگويد : آتش جهنم\r\n\r\n\r\n","description":"","footnote":"\r\n( 1 ) . حشر ( 59 ) آيهء 20 .\r\n","page_name":" 167 ","page_number":167},
  {"content":"\r\n\r\nاشاره دارد به آنچه در همين دنيا اتفاق افتاد ؛ زيرا آتش جهنم از مسجد ضرار بيرون آمد و دود آن تا زمان ابو جعفر منصور باقى ماند .\r\n لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ .  مراد از « ريبة » اين است كه منافقان به نبوت محمد صلّى اللّه عليه و إله ايمان نياوردند . « تقطّع قلوبهم » كنايه از مردن آنان است . معناى آيه : منافقان مسجد را در حالى ساختند كه به نبوت حضرت محمد صلّى اللّه عليه و إله ايمان نداشتند و دربارهء آن ترديد داشتند و بر همين ترديد تا هنگام مرگ باقى خواهند ماند .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nخدا هم خريدار است و هم فروشنده\r\n\r\n[ سوره التوبة ( 9 ) : آيات 111 تا 112 
  ]\r\nإِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ ( 111 ) التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ ( 112 )\r\n\r\n[ ترجمه 
  ]\r\nخدا از مؤمنان جان‌ها و مال‌هايشان را خريد ، تا بهشت از آنان باشد . در راه خدا جنگ مىكنند ، چه بكشند و يا كشته شوند و عده‌اى كه خدا در تورات و انجيل و قرآن داده است به حق بر عهدهء اوست . و چه كسى بهتر از خدا به عهد خود وفا خواهد كرد ؟ بدين خريد و فروخت كه كرده‌ايد شاد باشيد كه كاميابى بزرگى است . ( 111 )\r\nتوبه‌كنندگانند ، پرستندگانند ، ستايندگانند ، روزه‌دارانند ، ركوع‌كنندگانند ، سجده‌كنندگانند ، امركنندگان به معروف و نهىكنندگان از منكرند و حافظان حدود خدايند . و مؤمنان را بشارت ده . ( 112 )\r\n\r\nاعراب\r\n« وعدا » منصوب است بنابر مصدريت ( مفعول مطلق ) ؛ يعنى : « وعدهم وعدا » .\r\n« التّائبون » خبر مبتداى محذوف : « هم التّائبون » .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nتفسير\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ .  خريدار خدا ، فروشنده مؤمنان ، قيمت بهشت ، كالاى مورد معاملهء جان‌ها و دارايىها و واسطهء اين معامله ميان فروشنده و خريدار ، پيامبران هستند . پيامبران وساطت مىكنند كه فروشنده كالاى مورد معامله را در هنگام تقاضا بپردازد ، امّا قيمت آن نسيه و خدا هم ضامن است ؛ زيرا كسى باوفاتر و بىنيازتر از او نيست .\r\nپرسش : خدا آفرينندهء جان‌ها و عطاكنندهء دارايىهاست . بنابراين ، چگونه كسى چيزى را خريدارى كند كه مالك آن است ؟\r\nپاسخ : اين خريدن به معناى معمولى آن نيست ، بلكه نوعى ترغيب و تشويق به فرمان‌بردارى است و خداوند به دو دليل از آن به خريدن تعبير كرده است :\r\n1 . فرمان‌بردار به پاداش فرمان‌بردارى خود اعتماد كامل پيدا كند ، چنان‌كه فروشنده به استيفاى قيمت در عوض كالاى خودش اطمينان دارد .\r\n2 . توجّه دادن به اين نكته كه ايمان فقط سخنانى نيست كه آن را بر زبان آورند ، تصويرى نيست كه در ذهن‌ها بگذرد و عاطفه‌اى نيست كه در دل‌ها احساس شود ، بلكه ايمان عبارت است از بخشش و قربانى كردن جان و مال گران‌قيمت به منظور دريافت پاداش خداوند كه به مراتب گران‌قيمت‌تر و پايدارتر از جان و مال است .\r\nچنان‌كه فروشنده به طمع دست يافتن به قيمت كه سودمندتر و مفيدتر است ، از مال خود دست برمىدارد .\r\nعزيزترين چيز براى انسان ، زندگى و جان اوست كه در ميان دو پهلويش قرار دارد . امّا سبب عشق او به مال ، آن است كه مال ، وسيلهء حفظ زندگى و رسيدن به خواسته‌ها و تمايلات اوست . خدا مدّعيان ايمان را به وسيلهء چيزى آزمايش كرده\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكه از تمام چيزها در نزد او عزيزتر است ، تا راستگو را از دروغگو مشخّص سازد و كسى كه ادّعاى ايمان دارد ، فرداى قيامت نمىتواند براى اثبات ادّعاى خود به روزه و نمازش استدلال كند ؛ زيرا او از بخشيدن جان و مالش خوددارى كرده و بخل ورزيده است .\r\n وَعْداً عَلَيْهِ حَقًّا .  اين جمله نظير آيه :  « كَتَبَ رَبُّكُمْ عَلى نَفْسِهِ الرَّحْمَةَ »  است . بدين معنا كه خداوند خودش ، رحمت را بر خود واجب كرد و بنابراين ، حقّى بر عهدهء او قرار گرفت . خداوند ، [ در اين‌جا نيز 
  ] به مجاهدان وعدهء بهشت داد . بنابراين ، حقّى بر عهدهء او شد ، به‌ويژه پس از آن‌كه اين حق را در اين كتاب‌هاى آسمانى ثبت كرد :  فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ .  هدف از اين تأكيد آن است كه مجاهدان طورى به پاداش بزرگ يقين پيدا كنند كه گويى آن را با چشم خود مىبينند و در نتيجه ، خوشحال مىشوند .  فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ .  اين جمله نيز تأكيد ديگرى است براى وعده به پاداش و جزاى نيكو .\r\nدانشمندان كلام مىگويند : هرگاه خداوند وعدهء پاداش دهد ، وعده‌اش را عملى مىكند و اگر وعدهء مجازات دهد ، مخيّر است ، اگر مجازات كند به سبب عدالت اوست و اگر بيامرزد ، به سبب فضل و عطايش مىباشد و خدا در حقّ بندگان ستم نمىكند . ما ، دربارهء قيمت بهشت ، در جلد اوّل ، در تفسير آيهء 155 از سورهء بقره ، سخن گفتيم .\r\nآن‌گاه خداوند كسانى را توصيف مىكند كه جان‌ها و مال‌هاى خود را در برابر بهشت او فروختند . آنان را با ويژگىهاى زير توصيف مىكند :\r\n التَّائِبُونَ ؛  يعنى كسانى كه از هرنوع كوتاهى توبه مىكنند ، هرچند كارى كرده باشند كه انجام دادن آن كراهت داشته و تركش واجب نبوده است .  الْعابِدُونَ ؛  يعنى آنان كه در تمام كارهايشان به خدا اخلاص دارند .  الْحامِدُونَ ؛  يعنى خدا را در سختى و آسايش مىستايند .  السَّائِحُونَ ؛  يعنى در زمين به جستجوى دانش و يا روزى حلال مىپردازند .  الرَّاكِعُونَ السَّاجِدُونَ ؛  يعنى نماز مىگزارند .  الْآمِرُونَ \r\n\r\n","description":"","footnote":"","page_name":" 171 ","page_number":171},
  {"content":"\r\n\r\n بِالْمَعْرُوفِ وَ النَّاهُونَ عَنِ الْمُنْكَرِ ؛  يعنى در همه‌جا مردم را به خدا و فرمان‌بردارى از او فرامىخوانند و با هركس كه بخواهد با يكى از حقوق او ؛ و حقوق بندگان و عائلهء او بازى كند ، به جهاد برمىخيزند .  وَ الْحافِظُونَ لِحُدُودِ اللَّهِ .  منظور از حدود خدا ، همان حلال و حرام اوست .  وَ بَشِّرِ الْمُؤْمِنِينَ ؛  يعنى به مؤمنانى كه اين ويژگىها را دارند ، مژده بده كه عطاى بزرگ خداوند از آن آنهاست .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nابو طالب و طلب آمرزش براى مشركان\r\n\r\n[ سوره التوبة ( 9 ) : آيات 113 تا 114 
  ]\r\nما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ( 113 ) وَ ما كانَ اسْتِغْفارُ إِبْراهِيمَ لِأَبِيهِ إِلاَّ عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ ( 114 )\r\n\r\n[ ترجمه 
  ]\r\nنبايد پيامبر و كسانى كه ايمان آورده‌اند براى مشركان ، هرچند از خويشاوندان باشند ، طلب آمرزش كنند پس از آن‌كه دانستند كه به جهنم مىروند . ( 113 )\r\nآمرزش خواستن ابراهيم براى پدرش [ - عمويش آذر 
  ] ، نبود مگر به خاطر وعده‌اى كه به او داده بود . و چون براى او آشكار شد كه پدرش دشمن خداست ، از او بيزارى جست ؛ زيرا ابراهيم بسيار خداترس و بردبار بود . ( 114 )\r\n\r\nواژگان\r\nالاوّاه : كسى كه زياد آه و حسرت مىخورد . از « أوه » به معناى اظهار درد كردن ، گرفته شده است .\r\n\r\nشأن نزول\r\nمردم دربارهء اسلام آوردن ابو طالب عموى پيامبر صلّى اللّه عليه و إله زياد سخن گفته و دربارهء آن\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nنظريات مختلفى ابراز داشته‌اند و نيز كتاب‌هايى در قديم و جديد نوشته‌اند و اين موضوع در مجلّه العربى ، شماره 108 و 110 مطرح شده است .\r\nكسانى كه به اسلام آوردن ابو طالب قائلند ، به اذيت و آزارهايى كه او از سوى سران قوم خود براى حمايت از پيامبر صلّى اللّه عليه و إله تحمّل كرد و نيز به سخنان او اعم از شعر و نثر دربارهء پيامبر صلّى اللّه عليه و إله استدلال كرده‌اند . امّا كسانى كه مىگويند : او مشرك از دنيا رفت ، به رواياتى استدلال كرده‌اند كه مىگويند : اين دو آيه دربارهء ابو طالب نازل شده است .\r\nوقتى من در تفسير به اين‌جا رسيدم ، به جستجوى روايات و نظريات در كتاب‌هاى گذشته و حال ، پيرامون سبب نزول اين دو آيه پرداختم و چنين استنباط كردم كه راويان و مفسران دربارهء سبب نزول اين دو آيه ، سه نظريه دارند :\r\n1 . گروهى از مؤمنان گفتند : براى مردگانمان طلب آمرزش مىكنيم ، چنان‌كه ابراهيم عليه السّلام براى پدرش طلب آمرزش كرد . از اين‌رو ، اين دو آيه نازل شد . اين نظريه را طبرى ، رازى ، ابو حيان اندلسى در تفسير البحر المحيط ، صاحب تفسير المنار و ديگران ، بيان كرده‌اند كه از دو نظريهء ديگر بهتر است ؛ زيرا در اين دو آيه كلماتى به چشم مىخورند كه بر اين نظريه دلالت دارند ؛ از جمله ، اين سخن خدا :  « وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى »  و خداوند مؤمنان را از طلب آمرزش براى خويشاوندان مشركشان نهى كرده است و اين نهى نشان مىدهد كه آنها براى مشركان طلب آمرزش مىكردند و يا مىخواستند چنين كنند و اين سخن خدا :\r\n « وَ ما كانَ اسْتِغْفارُ إِبْراهِيمَ لِأَبِيهِ »  ، كه پاسخ خوبى است به گفتهء مؤمنان : چنان‌كه ابراهيم براى پدرش طلب آمرزش مىكرد .\r\n2 . پيامبر صلّى اللّه عليه و إله نزد قبر مادرش آمد و گريه كرد و از پروردگار خود رخصت خواست كه براى او طلب آمرزش كند و اين دو آيه نازل شد . اين نظريه را كسانى بيان كرده‌اند كه نظريه اوّل را از آنان نقل كرديم . اين نظريه كه دو آيهء مزبور ، هنگامى نازل شد كه پيامبر صلّى اللّه عليه و إله در نزد قبر مادرش گريه مىكرد ، از نظريه‌اى كه مىگويد : اين دو آيه در هنگام\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nوفات عمويش ابو طالب نازل شد بهتر است ؛ زيرا ابو طالب در عام الحزن [ - سال اندوه 
  ] ؛ يعنى سه سال پيش از هجرت از دنيا رفت ، در حالى كه اين دو آيه در مدينه ، سال نهم هجرى و دوازده سال پس از وفات ابو طالب نازل شد .\r\n3 . اين دو آيه دربارهء ابو طالب نازل شده‌اند ؛ زيرا پيامبر صلّى اللّه عليه و إله به عمويش ابو طالب كه در حال احتضار بود ، فرمود : « اى عمو ! بگو : لا إله الّا اللّه » . وى از گفتن آن خوددارى كرد . از اين‌رو ، پيامبر فرمود : هرآينه برايت طلب آمرزش مىكنم ، مادام كه خداوند مرا از اين كار نهى نكند » .\r\nاين نظريه را گروهى از علما به چند دليل رد كرده‌اند : اوّلا ، اين دو آيه - چنان‌كه اشاره كرديم - پس از وفات ابو طالب نازل شد . ثانيا ، ابو طالب اسلام آورد و در اين‌باره بسيار اخلاصمند بود و سپس از دنيا رفت . به كتاب الغدير ، تأليف امينى ، ج 7 ، ص 369 و مابعد آن ، چاپ 1967 ، نگاه كنيد .\r\n\r\nحالت طبيعى\r\nاگر ما از نظريات مفسران و راويان صرف‌نظر نموده و عقيدهء ابو طالب را براساس روال طبيعى زندگى او بررسى كنيم ، به اين نتيجه مىرسيم كه ابو طالب به درستى تمام رفتارها و گفتارهاى محمّد صلّى اللّه عليه و إله ايمان داشته و اين ايمان همان اسلام است .\r\nپيامبر صلّى اللّه عليه و إله در يتيمى رشد كرد و هنوز در شكم مادر بود كه پدرش از دنيا رفت و برخى گفته‌اند : او در گهواره بود كه پدرش دنيا را وداع گفت و سرپرستى او را جدّش عبد المطّلب به عهده گرفت . در شش‌سالگى مادر او نيز از دنيا رفت و مدّت هشت سال تحت مراقبت جدّش قرار داشت . زمانى كه عبد المطّلب وفات كرد ، محمّد صلّى اللّه عليه و إله را به عمويش ابو طالب سپرد . اين ، در حالى بود كه ابو طالب نه بزرگ‌ترين فرزندان عبد المطّلب بود و نه ثروتمندترين آنان و تنها از حيث منزلت از برادرانش بزرگ‌تر و از لحاظ اخلاق از آنها بزرگوارتر و از لحاظ دارايى تنگ‌دست‌تر بود .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبنابراين ، ابو طالب به بهترين وجه از او نگهدارى كرد و او را بسيار دوست مىداشت و حتّى بر خود و فرزندانش برترى مىداد و در ستايش او قصيده‌هاى بلند و كوتاه سرود و به او تبرّك مىجست و در سختىها به او پناه مىبرد ، زيرا كرامت‌هايى از آن حضرت ديده بود ، به عنوان نمونه : از ابن عساكر نقل شده كه ساكنان مكّه دچار خشك‌سالى شدند . ابو طالب در حالى كه محمّد صلّى اللّه عليه و إله او را همراهى مىكرد بيرون آمد .\r\nاو كه در سنّ نوجوانى بود ، طلب آب كرد ، ناگهان آسمان شروع به باريدن كرد و زمين سرسبز شد . ابو طالب گفت :\r\n و ابيض يستسقى الغمام بوجهه * ثمال اليتامى عصمة للارامل \r\n« سپيدرويى كه با صورتش از ابر باران مىطلبد . او سرپرست يتيمان و پناهگاه بيوه‌زنان است » .\r\nاسماعيل حقى در روح البيان در تفسير آيهء 54 از سورهء يوسف گفته است :\r\n« ابو طالب با پيامبر خدا صلّى اللّه عليه و إله هم‌درد بود و تا زنده بود از او دفاع كرد » . بر اين اساس ، نظريهء درست آن است كه او از كسانى است كه خدا او را براى ايمان زنده نگهداشت .\r\nچنان‌كه در جلد اوّل هم بيان شد .\r\n\r\nرمزش چيست ؟\r\nاگر ابو طالب محمّد صلّى اللّه عليه و إله را دوست مىداشت و او را بر خودش ترجيح مىداد و در يارى كردن او فداكارى مىكرد و به راستگويى او اعتماد داشت و نيز آن‌همه كرامت را چه پيش و چه پس از نبوّت از او ديد ، پس چرا به نبوّت او ايمان نياورد ؟ اگر فرض كنيم كه ابو طالب مسلمان نيست ، بايد رمز و دليلى وجود داشته باشد كه او را از اسلام آوردن منع مىكرد و اين راز چيست ؟ آيا ابو طالب كه باطن و حقيقت محمّد صلّى اللّه عليه و إله را مىدانست ، چيزى از او مشاهده كرد كه با نبوّت منافات دارد ؟ حاشا كه اين ، از شأن خاتم پيامبران و سرور فرستادگان دور است . و اگر كسى چنين ادّعا كند ، مسلمان\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nنيست . وانگهى چگونه محمّد صلّى اللّه عليه و إله توانست چوپان‌هاى شتر و كسانى را كه قبلا درباره‌اش چيزى نمىدانستند ، به نبوّت خود قانع سازد ، امّا از قانع ساختن عمويش ابو طالب كه همه‌چيز او را مىدانست ناتوان ماند ؟ آيا هوش ابو طالب كمتر از عرب‌هاى بيابانى بود و يا هواى نفسانىاش او را نمىگذاشت كه اسلام بياورد ، چنان‌كه هواپرستان را نمىگذارد ؟\r\nهواى نفسانىاى كه مانع از اسلام آوردن ابو طالب مىشد - بر فرض وجود آن - بايد يكى از اين دو چيز باشد : يا بيم از مال و ثروتش ؛ حال آن‌كه ابو طالب تهىدست بود [ و مالى نداشت تا بر آن بترسد 
  ] . او نادار زيست و نادار هم مرد . يا ترس از اين داشت كه رياست از خاندان هاشم به ديگران منتقل شود . در حالى كه فرض برعكس است .\r\nوقتى اين دو دليل منتفى شد ، مانع اسلام آوردن ابو طالب هم منتفى مىشود . هرگاه عدم مانع را در وجود مقتضى ؛ يعنى دوستى او نسبت به محمد صلّى اللّه عليه و إله و شناخت حقيقت او قرار دهيم ، نتيجه مىگيريم كه ابو طالب نه تنها مسلمان شد كه از پيشىگيرندگان به اسلام بود .\r\nوقتى اين نظريه كه اين دو آيه دربارهء ابو طالب نازل شده ، باطل گرديد و درستى روايتى كه مىگويد آنها دربارهء مادر پيامبر نازل شد ، ثابت نشد ، نظريهء نخست متعيّن است و آن اين‌كه اين دو آيه دربارهء گروهى از مؤمنان نازل شد كه براى مردگان مشرك خود ، طلب آمرزش مىكردند و يا مىخواستند كه چنين كنند و ظاهر دو آيه نيز آشكارا بر اين نظريه دلالت دارد .\r\n\r\nتفسير\r\n ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى .  در تفسير طبرى آمده است : « افرادى از اصحاب پيامبر صلّى اللّه عليه و إله گفتند : اى پيامبر خدا ! در ميان پدران ما كسانى بودند كه با همسايگان خوش‌رفتار بودند ، صلهءرحم\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبجاى مىآوردند ، اسير را آزاد مىكردند و ديون خويش را مىپرداختند . آيا براى آنان طلب آمرزش نمىكنى ؟ پيامبر صلّى اللّه عليه و إله فرمود : بله ، هرآينه براى پدرم طلب آمرزش مىكنم ، چنان‌كه ابراهيم عليه السّلام براى پدرش طلب آمرزش كرد . از اين‌رو ، خداوند آيهء  « ما كانَ لِلنَّبِيِّ . . . »  را فرستاد » .\r\nپرسش : چگونه پيامبر صلّى اللّه عليه و إله به اصحابش رخصت داد كه براى پدران مشركشان طلب آمرزش كنند ، حال آن‌كه اين كار حرام است ؟\r\nپاسخ : هرچيز ، تا وقتى كه نهى وارد نشده ، جايز است . پيامبر صلّى اللّه عليه و إله وقتى اجازهء طلب آمرزش داد كه هنوز از سوى خداوند ، نهى نازل نشده بود . امّا پس از نزول نهى ، آن حضرت ، آنان را از اين كار منع كرد .\r\nآن‌گاه خداوند سبب نهى را بيان كرده است :  مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ .  اين آيه نشان مىدهد كه حكم برطبق حالت ظاهرى انسان صادر مىشود ، خواه اين حالت كفر باشد خواه ايمان و نيز هركس كه در ظاهر كافر باشد ، نه طلب آمرزش برايش رواست و نه رحم كردن بر او .\r\nپرسش اوّل : اگر طلب آمرزش براى مشركان حرام است ، چگونه پيامبر صلّى اللّه عليه و إله هنگامى كه قومش دندان‌هاى او را شكستند ، صورتش را مجروح كردند ، براى آنان طلب آمرزش كرد ؟ زيرا در روايت آمده است كه او گفت : خدايا قوم مرا بيامرز كه آنان نادانند .\r\nبيشتر مفسران پاسخ داده‌اند كه آيه ، از طلب آمرزش براى مردگان مشرك نهى كرده است ، نه براى زندگانى كه اميد مىرود ايمان بياورند . به نظر ما ، پاسخ اين است كه طلب آمرزش پيامبر صلّى اللّه عليه و إله براى ساقط كردن حق شخصى خود از عهدهء مشركان بود نه براى ساقط كردن حقوق خدا و درخواست آمرزش شرك ترديدى نيست كه هر انسانى مىتواند حق شخصى خود را از مسلمان و كافر ساقط كند .\r\nپرسش دوم : ابراهيم عليه السّلام پدرش را به ايمان فراخواند و در اين فراخوانى خود\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nپافشارى كرد و به او وعده داد كه برايش طلب آمرزش كند : « . . . مگر آن‌گاه كه ابراهيم پدرش را گفت كه براى تو آمرزش مىطلبم ؛ زيرا نمىتوانم عذاب خدا را از تو دفع كنم » . « 1 » ابراهيم عليه السّلام به وعده‌اش وفا و برايش طلب آمرزش كرد : « اى پروردگار ما ، مرا و پدر و مادرم و همهء مؤمنان را در روزشمار بيامرز » . « 2 » بنابراين ، چگونه ابراهيم عليه السّلام براى پدرش طلب آمرزش كرد ، با اين‌كه مىدانست طلب آمرزش براى مشركان روا نيست ؟\r\nخداى سبحان از اين پرسش پاسخ داده است :  وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ .  اگر ابراهيم عليه السّلام براى پدرش آمرزش خواست ، بدين سبب بود كه وى به او وعده داده بود كه به خدا ايمان بياورد .\r\nامّا وقتى بر خلاف وعده‌اش رفتار كرد و آشكار شد كه او دروغ مىگويد ، ابراهيم عليه السّلام از او بىزارى جست . دور نيست كه دعاى ابراهيم براى پدرش نظير دعاى حضرت محمّد صلّى اللّه عليه و إله براى قوم مشركش باشد ، بدين معنا كه دعاى او به منظور ساقط كردن حق شخصىاش بوده نه به قصد ساقط كردن حق خدا و آمرزش طلبيدن از شرك . سخن خدا نيز به اين مطلب دلالت دارد :  إِنَّ إِبْراهِيمَ لَأَوَّاهٌ حَلِيمٌ .  « اوّاه » يعنى فروتن ، زارىكننده . حليم ؛ يعنى كسى كه در هنگام قدرت عفو پيشه كند و ابراهيم عليه السّلام از اين سخن پدرش درگذشت كه به او گفت : « اگر بازنايستى سنگسارت مىكنم . اكنون زمانى دراز از من دور باش » . « 3 »\r\n\r\n\r\n","description":"","footnote":"\r\n( 1 ) . ممتحنه ( 60 ) آيهء 4 .\r\n( 2 ) . ابراهيم ( 14 ) آيهء 41 .\r\n( 3 ) . مريم ( 19 ) آيهء 46 .\r\n","page_name":" 179 ","page_number":179},
  {"content":"\r\n\r\nخدا قومى را گمراه نمىكند\r\n\r\n[ سوره التوبة ( 9 ) : آيه 115 
  ]\r\nوَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ ( 115 )\r\n\r\n[ ترجمه 
  ]\r\nخدا قومى را كه هدايت كرده است گمراه نمىخواهد ، تا برايشان روشن كند كه از چه‌چيز بايد بپرهيزند كه خدا بر هرچيزى داناست . ( 115 )\r\nفرمان‌روايى آسمان‌ها و زمين از آن خداست . زنده مىكند و مىميراند و شما را جز خدا دوستدار و ياورى نيست . ( 116 )\r\n\r\nتفسير\r\n وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ .  مراد از « ليضلّ » ، بازپرسى و مجازات است و مقصود از « قوما » خصوص مؤمنان مىباشد ؛ زيرا خدا مىگويد :  « بَعْدَ إِذْ هَداهُمْ » .  معناى آيه اين است كه هرگاه مؤمنان كارى كنند كه نمىدانند آيا حلال است يا حرام ، نظير اين‌كه براى فرد مشرك تقاضاى آمرزش كنند و يا او را مورد ترحّم قرار دهند و از حرمت اين كار آگاهى نداشته باشند ، در اين صورت ، خدا آنان را مجازات نمىكند .  حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ ؛  تا اين‌كه خداوند حكم خود را برايشان به‌طور روشن بيان كند . بنابراين ، اگر پس از بيان ، از آن نافرمانى كنند ،\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nسزاوار مجازات خواهند بود . بهترين تفسير براى اين آيه ، سخن پيامبر بزرگ اسلام صلّى اللّه عليه و إله است كه فرمود : « هركسى كارى را از روى نادانى انجام دهد ، چيزى بر عهدهء او نخواهد بود » و نيز سخن امام صادق عليه السّلام : « هرچيزى مطلق است ، تا اين‌كه نهى درباره‌اش وارد شود » .\r\n إِنَّ اللَّهَ لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ .  معناى آيه روشن است . اين آيه قبلا چندين‌بار بيان شد و چند بار ديگر نيز خواهد آمد و هدف از آن اين است كه انسان بايد هميشه با خدا و به ياد عظمت او باشد و باور كند كه تنها خدا مالك و فرمان‌رواى وى مىباشد ، تا هيچ‌يك از حدود او را زيرپا نگذارد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nخدا توبهء پيامبر را پذيرفت\r\n\r\n[ سوره التوبة ( 9 ) : آيات 117 تا 119 
  ]\r\nلَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ ثُمَّ تابَ عَلَيْهِمْ إِنَّهُ بِهِمْ رَؤُفٌ رَحِيمٌ ( 117 ) وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلاَّ إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ ( 118 ) يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ ( 119 )\r\n\r\n[ ترجمه 
  ]\r\nخدا توبهء پيامبر و مهاجرين و انصار را كه در آن ساعت عسرت همراه او بودند ، از آن پس كه نزديك بود كه گروهى را دل از جنگ بگردد ، پذيرفت . توبه‌شان بپذيرفت ، زيرا به ايشان رئوف و مهربان است . ( 117 )\r\nو نيز خدا پذيرفت توبهء آن سه تن را كه از جنگ تخلف كرده بودند ، تا آن‌گاه كه زمين با همهء گشادگىاش بر آنها تنگ شد و جان در تنشان نمىگنجيد و خود دانستند كه جز خداوند هيچ پناهگاهى كه بدان روى آورند ندارند . پس خداوند توبهء آنان بپذيرفت تا به او بازآيند كه توبه‌پذير و مهربان است . ( 118 )\r\nاى كسانى كه ايمان آورده‌ايد ، از خدا بترسيد و با راستگويان باشيد . ( 119 )\r\n\r\nواژگان\r\nالعسرة : سختى و تنگى .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nالزّيغ : كج شدن ، انحراف پيدا كردن .\r\nخلّفوا : تخلف كردند و عقب ماندند .\r\nالرّحب : وسعت و از اين قبيل است ، مرحبا ؛ يعنى جايت گشاد است .\r\n\r\nاعراب\r\nضمير شأن اسم « كاد » و جملهء « يزيغ » خبر آن و در تقدير بدين‌ترتيب است : « من بعد ما كاد الشأن او الحال يزيغ قلوب فريق » . « على الثلاثة » عطف است بر « النّبى » ؛ يعنى : « و تاب على الثلاثة » . « بما رحبت » ، « ما » مصدريه و در تقدير : « برحبها » است .\r\n« الّا » مخفّف از دو كلمهء « ان » مخفّفهء از ثقيله و « لا » است . اسم « ان » ضمير شأن و « لا » براى نفى جنس است . « ملجأ » اسم « لا » و « من اللّه » خبرش و مصدر ريخته شده از « أن » و مابعدش ، جانشين دو مفعول « ظنّوا » .\r\n\r\nتفسير\r\nسخن همچنان دربارهء غزوهء تبوك و رويدادهاى آن است . اين غزوه ، ويژگىهايى دارد كه او را از ساير غزوات متمايز مىسازد . مهم‌ترين اين ويژگىها آن است كه سپاه آن از شدّت گرما ، تشنگى ، گرسنگى ، سرما و نداشتن مركب رنج مىبرد و به همين دليل ، آن را « سپاه عسرت » ناميده‌اند . راويان مىگويند : ده نفر از سپاهيان مسلمان يك شتر را به نوبت سوار مىشدند ؛ يعنى يك نفر اين شتر را ساعتى سوار و آن‌گاه پياده و رفيقش بر آن سوار مىشد . توشهء آنان عبارت بود از : جو شپش افتاده و خرماى كرم‌زده . يكى از سپاهيان اين خرما را مىجويد و همين‌كه مزهء آن را مىچشيد ، به رفيقش مىداد . امّا از لحاظ آب ، آن‌قدر در تنگنا بودند كه به‌رغم كم داشتن مركب سوارى ، شتر را نحر مىكردند و سرگين را كه در سيرابىاش قرار داشت فشار مىدادند و زبان خود را به وسيلهء آن خيس مىكردند . منافقان از اين غزوه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nتخلّف كردند و پيش‌تر هم دربارهء آنان سخن گفته شد . امّا مؤمنانى كه از پيامبر صلّى اللّه عليه و إله تبعيت و در غزوهء تبوك شركت كردند ، خدا با اين سخنان خود به آنها اشاره مىكند :\r\n لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ . \r\nهرگاه گفته شود : فلانى توبه كرده است ، مردم از اين سخن ، چنين مىفهمند كه او گناهى را مرتكب شده و آن‌گاه پشيمان گرديده و تصميم جدّى گرفته است كه آن را ترك كند و دوباره تكرار نكند . امّا هرگاه گفته شود : تاب اللّه عليه ؛ يعنى خدا توبهء او را پذيرفته است ، مردم مىفهمند كه خداوند توبهء او را قبول كرده است و گاهى از اين جمله ، در صورتى كه قرينه باشد ، رحمت و خشنودى خدا نسبت به انسان اراده مىشود . مقصود از توبهء خدا بر سه نفرى كه از جنگ تخلّف كردند ، همان معناى نخست است و مقصود از توبه خدا بر پيامبر و اصحابى كه از او پيروى و حتّى در لحظات سخت از فرمان او اطاعت كردند ، معناى دوم ؛ يعنى رحمت و خشنودى خداست . امّا قرينه بر اين‌كه مراد از توبهء خدا بر پيامبر و اصحابش ، خشنودى اوست ، طبيعت حال [ - وضعيت موجود 
  ] مىباشد ؛ يعنى عصمت پيامبر صلّى اللّه عليه و إله و فرمان‌بردارى كسانى كه در ساعت عسرت از او پيروى كردند .\r\n مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ .  افرادى با جنگيدن در كنار پيامبر صلّى اللّه عليه و إله مخالفت و مؤمنان از مهاجران و انصار ، از او پيروى كردند . لكن گروهى از همين مؤمنان وقتى در بين راه با مشكلات و سختى روبه‌رو گشتند ، كنترل اعصابشان را از دست دادند و خواستند كه از پيامبر صلّى اللّه عليه و إله جدا شوند ، امّا خداوند آنها را پايدار بداشت و حفظ كرد . بنابراين ، آنان شكيبايى را در پيش گرفتند و پايدار ماندند .  ثُمَّ تابَ عَلَيْهِمْ .  خدا توبهء آنها را از اين‌كه قصد جدايى از پيامبر را كرده بودند ، پذيرفت .\r\nمقصود از توبه در اين‌جا آن است كه خدا با اين گروه از مؤمنان بسان كسانى رفتار كرد كه قصد گناه هم نكرده باشند ؛ زيرا كسى كه قصد گناه كند و آن را در عمل انجام ندهد ، در نامهء عملش نوشته نمىشود .  إِنَّهُ بِهِمْ رَؤُفٌ رَحِيمٌ ؛  زيرا خدا مىدانست آنها در\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nايمانشان راستگو و در نيّت خود ، اخلاصمند هستند و آنچه آنان قصد انجام دادنش را كردند صرفا عارضه‌اى بوده كه هيچ اثرى برجاى نگذاشته است .\r\n وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ .  راويان و مفسران بر اين امر اتفاق‌نظر دارند كه سه تن از مؤمنان انصار با پيامبر صلّى اللّه عليه و إله مخالفت كردند و از روى تنبلى و سستى نه از روى نفاق و دشمنى در غزوهء تبوك شركت نكردند . اين سه تن عبارت بودند از : كعب بن مالك شاعر ، مروان بن ربيع و هلال بن امية واقفى . سخن دربارهء اين سه نفر را به « طه حسين » واگذار مىكنيم . او نظريه تمام مفسران و آنچه را كه آيه با سبك معمول خود بر آن دلالت دارد ، خلاصه كرده و در كتاب مرآة الاسلام گفته است :\r\nايمان اين سه تن به خدا و پيامبر او محكم‌تر و دوستى آنان با اين دو ، صادقانه‌تر از اين بود كه به تخلّف عدم شركت خود در جنگ ، گناه دروغگويى را نيز بيفزايند . بنابراين ، آنها به خاطر وفادارى به دين خود و ترس از اين‌كه مبادا خداوند آنها را بر اثر دروغگويى رسوا كند ، راستگويى را ترجيح دادند و به گناه خود اقرار كردند و پيامبر صلّى اللّه عليه و إله هم سخن ايشان را پذيرفت و اعلام كرد كه آنان راست گفته‌اند . با اين وجود ، او آنان را نبخشيد و به مؤمنان دستور داد كه با ايشان سخن نگوييد . اين سه نفر ، ديدند كه مردم ، كاملا با آنها قطع‌رابطه كرده و آنها در انزوا قرار گرفته‌اند . اين امر ، از لحاظ روانى آن‌چنان برايشان گران آمد كه زندان به مراتب ، آسان‌تر براى آنها بود . يك روز پيامبر صلّى اللّه عليه و إله كسى را به نزد آنها فرستاد تا به ايشان ابلاغ كند كه از زنان خود كناره‌گيرى كنند . البتّه ، اين امر ، دور از انتظار نبود ، زيرا زنان آنها مؤمن بودند و پيامبر خدا فرمان كناره‌گيرى مؤمنان از اين گروه را قبلا صادر كرده بود . بنابراين ، بايد زنان آنها نيز كناره‌گيرى كنند . پس از گذشت پنجاه شب از اين عزلت و انزوا و در حالى كه از ژرفاى دل از اين عملشان پشيمان شده بودند ، خداوند اين آيه را فروفرستاد و اعلام كرد كه توبهء آنها را پذيرفته\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاست . از اين‌رو ، تمام مؤمنان خوش‌حال شدند و پذيرش توبهء آنها را به آنان تبريك گفتند . كعب كه از جملهء اين سه نفر بود ، به شدّت شادمان گرديد و خواست كه تمام دارايىاش را در راه خدا صدقه دهد . امّا پيامبر صلّى اللّه عليه و إله به او دستور داد كه مقدارى از آن را نگهدارد و مقدارى را صدقه دهد . كعب با پيامبر صلّى اللّه عليه و إله پيمان بست كه تا زنده است دروغ نگويد .\r\n ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ .  التواب ، صيغهء مبالغه و معنايش اين است كه خداوند توبهء توبه‌كنندگان را بسيار مىپذيرد .\r\nپرسش : ظاهر جمله : « تاب عليهم » آن است كه آنان توبه كردند و توبهء آنها پذيرفته شد . در حالى كه ظاهر جمله : « ليتوبوا » دلالت بر اين دارد كه آنان هنوز توبه نكرده‌اند .\r\nبنابراين ، چگونه مىتوان ميان آنها جمع كرد ؟\r\nبه اين پرسش ، پاسخ‌هايى داده‌اند كه بهترين آنها اين است : مراد از « تاب عليهم » آن است كه خدا توبهء آنها را مىپذيرد ، تا آنان توبه كنند و بر گناه پافشارى نكنند و بگويند :\r\nاگر خدا توبهء ما را بپذيرد ، ما هم توبه مىكنيم . بر اين اساس ، جملهء مزبور همانند اين است كه اگر كسى كه تو او را دوست دارى به تو بدى كند و تو بخواهى او را ببخشى ، لكن به بهانه‌اى . از اين‌رو ، به او تلقين مىكنى كه از تو پوزش بخواهد ، تا تو او را ببخشى . ما ، در جلد دوم ، آيهء هفده از سورهء نساء ، بخش ويژه‌اى را به موضوع توبه اختصاص داديم .\r\n يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ .  مراد از صادقون ، پيامبر صلّى اللّه عليه و إله و نيز كسانى هستند كه خداوند ، پليدى را از آنان بر طرف و ايشان را پاك و پاكيزه ساخته است ؛ به بيانى ديگر : مراد از صدق در اين‌جا ، صرف دروغ نگفتن نيست ؛ زيرا بسيارى از مردم دروغ نمىگويند و در عين حال ، در هرچيزى نمىتوان به آنها اقتدا كرد ، بلكه مقصود از صدق در اين‌جا ، درستى در سخن ، آگاهى و عمل است ، امرى كه دارندهء خود را شايستهء رهبرى مردم و پيروى آنان از وى ، مىسازد .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاهل مدينه نبايد از همراهى با پيامبر تخلّف كنند\r\n\r\n[ سوره التوبة ( 9 ) : آيات 120 تا 121 
  ]\r\nما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلاً إِلاَّ كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ ( 120 ) وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلاَّ كُتِبَ لَهُمْ لِيَجْزِيَهُمُ اللَّهُ أَحْسَنَ ما كانُوا يَعْمَلُونَ ( 121 )\r\n\r\n[ ترجمه 
  ]\r\nاهل مدينه و عرب‌هاى باديه‌نشين اطراف آن را نرسد [ سزاوار نيست 
  ] كه از همراهى با پيامبر خدا تخلّف ورزند و نبايد كه از او به خود پردازند ؛ زيرا هيچ تشنگى به آنها چيره نشود يا به رنج نيفتند ، يا به گرسنگى دچار نگردند ، يا قدمى كه كافران را خشمگين سازد برندارند ، يا به دشمن دستبردى نزنند ، مگر آن‌كه عمل صالحى برايشان نوشته شود كه خدا پاداش نيكوكاران را تباه نمىسازد . ( 120 )\r\nو هيچ مالى ، چه اندك و چه بسيار خرج نكنند و از هيچ وادىاى نگذرند ، مگر آن‌كه به حسابشان نوشته شود ، تا خدا پاداششان دهد ، چون پاداش نيكوترين كارى كه مىكرده‌اند . ( 121 )\r\n\r\nواژگان\r\nالنّصب : رنج و زحمت .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nالمخمصة : گرسنگى . امرأة خمصانة : زن شكم‌كوچك .\r\nالموطئ : سرزمين .\r\n\r\nتفسير\r\n ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ ،  « ما كان لاهل المدينة » [ جمله‌اى كه 
  ] در لفظ ، خبر و در معنا ، نهى است ؛ يعنى براى آنان مخالفت روا نيست . واژه « محمّد » نام پيامبر بزرگ اسلام صلّى اللّه عليه و إله است و مقصود از آن در اين‌جا دين خدا و دين حق مىباشد ؛ زيرا دين حق ، در شخص بزرگوار او تجسّم يافته است . يارى كردن حق بر هرمسلمانى واجب است و تنها به ساكنان مدينه و حومهء آن اختصاص ندارد و امّا اين‌كه در آيه تنها از آنان نام برده شده ، به سبب نزديكى و همجوارى آنان و به خاطر اين است كه سخن دربارهء غزوهء تبوك مىباشد . معناى آيه اين است : بر هرمسلمان واجب است كه حق را يارى دهد و با باطل مبارزه كند و همچون منافقان به بهانه‌هاى دروغ ، منافع و مصالح خود را بر دين محمّد صلّى اللّه عليه و إله ترجيح ندهد .\r\n ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ .  « ذلك » اشاره است به نهى از تخلّف و خوددارى كردن از جهاد و مبارزه با طرفداران باطل . الظّمأ :\r\nتشنگى . النّصب : رنج و زحمت . المخمصة : گرسنگى . الموطئ : سرزمين . رنج‌آورترين چيز براى انسان ، خواه مسلمان باشد خواه كافر ، آن است كه دشمن به خاك كشور و وطنش قدم بگذارد مگر اين‌كه اين انسان مزدور بيگانه باشد و دين و وجدان نداشته باشد .\r\nاسلام به هيچ‌كس اجازه نمىدهد كه بر زمين ديگرى گام نهد ، مگر به دو سبب : اوّل اين‌كه به منظور دفع زيان از ساكنان آن سرزمين باشد مانند اين‌كه خانه‌اى آتش بگيرد\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nو تو به قصد خاموش كردن آتش‌سوزى و دفع زيان از صاحب‌خانه و همسايگان وارد آن شوى . دوم اين‌كه نيرويى عادل وارد كشورى شود ، تا آن را از ستم و تجاوز به كشورى ديگر بازدارد ، همان‌گونه كه پيامبر اسلام صلّى اللّه عليه و إله پس از آن‌كه روم تصميم گرفت به مدينه حمله كند و اسلام و پيامبرش را از بين ببرد ، چنين كرد .\r\n إِنَّ اللَّهَ لا يُضِيعُ أَجْرَ الْمُحْسِنِينَ .  براى انسان ، همين عظمت بس است كه خداوند او را نيكوكار ببيند و براى شخص ، كارى آسانتر از كار نيك نيست ، چراكه خداوند نشستن ، برخاستن و حتّى گام نهادن او به يك سرزمين به منظور اطاعت از خدا را به عنوان كار نيكو [ در پرونده‌اش 
  ] ثبت مىكند .\r\n وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلَّا كُتِبَ لَهُمْ لِيَجْزِيَهُمُ اللَّهُ أَحْسَنَ ما كانُوا يَعْمَلُونَ .  اين آيه و ماقبلش در اين سخن خدا خلاصه مىشود : « فمن يعمل مثقال ذرّة خيرا يره » . هدف از اين‌همه شرح و بسط ، تشويق به كار نيك و جهاد با كسانى است كه مىخواهند در زمين فساد كنند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاز هرگروهى بايد دسته‌اى به سفر روند\r\n\r\n[ سوره التوبة ( 9 ) : آيات 122 تا 123 
  ]\r\nوَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ( 122 ) يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَ لْيَجِدُوا فِيكُمْ غِلْظَةً وَ اعْلَمُوا أَنَّ اللَّهَ مَعَ الْمُتَّقِينَ ( 123 )\r\n\r\n[ ترجمه 
  ]\r\nو نتوانند مؤمنان كه همگى به سفر روند . چرا از هر گروهى دسته‌اى به سفر نروند تا دانش دين خويش را بياموزند و چون بازگشتند ، مردم خود را هشدار دهند باشد كه از زشتكارى پرهيز نمايند ؟ ( 122 )\r\nاى كسانى كه ايمان آورده‌ايد ، با كافرانى كه نزديك شمايند جنگ كنيد تا در شما شدّت و درشتى يابند و بدانيد كه خدا با پرهيزگاران است . ( 123 )\r\n\r\nواژگان\r\nالنّفر : رفتن به جهاد .\r\nالفرقة : گروه زياد .\r\nالطّائفة : گروه اندك .\r\nالتّفقّه : ياد گرفتن فقه [ - احكام دين 
  ] .\r\nالّذين يلونكم : كسانى كه سرزمينشان نزديك سرزمين شماست .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nالغلظة : شدّت ، درشتى .\r\n\r\nاعراب\r\n« كافّة » حال . هرگاه « لو لا » بر سر فعل درآيد ، چنان‌كه در آيه چنين است ، به معناى طلب مىباشد ؛ مانند هلّا ؛ و هرگاه بر سر اسم درآيد ، حرف است و بر ممتنع بودن چيزى به سبب وجود چيزى ديگر ، دلالت مىكند . مصدر ريخته شده از « ليتفقّهوا » ، مجرور به لام و متعلق به « نفر » است .\r\n\r\nتفسير\r\n وَ ما كانَ الْمُؤْمِنُونَ لِيَنْفِرُوا كَافَّةً .  اين آيه با آيهء پيشين  ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ  ارتباط دارد . دليل ارتباط دو آيه آن است كه وقتى آيهء قبلى نازل شد ، قبايل مسلمان گفتند : به خدا سوگند ، از اين روز به بعد از جنگ همراه پيامبر خدا صلّى اللّه عليه و إله تخلّف نخواهيم كرد و به همين منظور ، همگى به مدينه سرازير شدند . از اين‌رو ، خدا اين آيه را فروفرستاد :  وَ ما كانَ الْمُؤْمِنُونَ لِيَنْفِرُوا كَافَّةً ؛  يعنى از مؤمنان خواسته نمىشود كه در هر سريه ، همگى روانهء جهاد و جنگ شوند ، بلكه اين موضوع با اختلاف غزوه‌ها و شرايط ، متفاوت خواهد بود . به عنوان نمونه ، گاهى جهاد عينا بر هرفرد واجب است و با جهاد برخى افراد از همگان ساقط نمىشود و گاهى شركت در جهاد ، واجب كفايى است كه هرگاه عدّه‌اى اين كار را انجام دهند ، از عهدهء ديگران ساقط است . امّا اين‌كه جهاد واجب كفايى باشد يا عينى ، تعيين آن به فرمان پيامبر صلّى اللّه عليه و إله بستگى دارد . اگر پيامبر صلّى اللّه عليه و إله فرمان عزيمت عمومى صادر كنند ، بايد همهء مسلمانان به جهاد بروند و اگر به گروهى از آنان دستور دهد ، بايد يك گروه به جهاد عزيمت كند .\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا \r\n\r\n","description":"","footnote":"","page_name":" 191 ","page_number":191},
  {"content":"\r\n\r\n إِلَيْهِمْ لَعَلَّهُمْ يَحْذَرُونَ .  پس از آن‌كه خداوند بيان كرد كه عزيمت همگانى در هر غزوه‌اى واجب نيست ، اينك بيان مىكند كه غير از جهاد واجبات ديگرى است كه همانند جهاد ، انجام آنها واجب مىباشد . از جملهء اين واجبات ، آن است كه به منظور شناخت دين خدا و ياد گرفتن حلال و حرام آن ، از هرشهر و يا هرقبيله‌اى ، گروهى به مدينهء منوّره و يا جاى ديگر سفر كنند . آن‌گاه همين گروه به سوى قوم خود برگردند و آنان را ارشاد كنند و از عذاب خدا ، در صورت معصيت و مخالفت امر او ، هشدارشان دهند . « لعلهم يحذرون » . لعلّ در اين‌جا به معناى طلب است و نه اميدوارى ؛ يعنى بر آنان واجب است كه از راهنمايان اطاعت كنند و به سخنان آنان گوش فرادهند .\r\nآنچه گفته شد ، نظر ما دربارهء تفسير اين آيه و بر خلاف نظر بسيارى از مفسران است كه « ليتفقهوا فى الدّين » را صفت براى گروهى گرفته‌اند كه در شهر باقى مىمانند و نه صفت براى گروه عزيمت‌كننده . اينان در شرح آيه گفته‌اند : بر مسلمانان است كه به دو گروه تقسيم شوند : گروهى به سوى جهاد بشتابند و گروهى در مدينه باقى بمانند و سنّت‌ها و فرايض دينى را ياد بگيرند . تفسيرى كه ما آن را اختيار كرديم ، از روايات اهل بيت عليهم السّلام ، كه به قرآن و رازهاى آن از ديگران داناترند ، بهره گرفته مىشود و از جملهء آنها اين روايت است :\r\nشخصى از امام صادق عليه السّلام پرسيد : معناى سخن پيامبر صلّى اللّه عليه و إله كه فرمود : « اختلاف امّت من رحمت است » چيست ؟ امام عليه السّلام فرمود : مراد از اختلاف ، درگيرى نيست ، و گرنه وحدت آنها عذاب بود . مراد از اين اختلاف ، گشت‌وگذار آنان بر روى زمين به منظور به‌دست آوردن دانش است . آن‌گاه امام عليه السّلام براى اثبات ارادهء اين معنا ، به آيهء  « فَلَوْ لا نَفَرَ مِنْ كُلِّ فِرْقَةٍ   طائِفَةٌ . . . »  استدلال فرمود .\r\nترديدى نيست كه اين استدلال درست نيست ، مگر اين‌كه تفقّه ، صفت براى طائفهء عزيمت‌كننده باشد ، نه براى طائفهء باشنده .\r\nعلماى اصول براى حجيّت خبر واحد كه از معصوم عليه السّلام روايت شده باشد و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nوجوب عمل به آن در احكام شرعى ، به اين آيه استدلال كرده‌اند . چگونگى استدلال بدين‌ترتيب است : خداوند بر شخص دانا واجب كرده است كه ياد بگيرد و به ديگران بيم دهد . وقتى اين عمل ، بر دانا واجب باشد ، بر نادان نيز واجب خواهد بود كه به سخن او عمل كند و در غير اين صورت ، وجوب ياد گرفتن و بيم دادن بىفايده است .\r\nهمچنين ، هرگاه بر نادان واجب باشد كه ياد بگيرد ، بر دانا واجب است كه ياد دهد ، و گرنه وجوب يادگيرى بر نادان بىفايده مىباشد . امام على عليه السّلام فرمود :\r\n« خداوند از نادانان به سبب ياد نگرفتن بازخواست نمىكند ، تا اين‌كه از دانشمندان به سبب ياد ندادن بازخواست كند » .\r\n يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ .  اين آيه مسلمانان را تشويق مىكند كه مرزهاى سرزمين خود را محكم كنند و آنها را از دشمنان خدا و دشمنان خود ، نگه دارند . در مجمع البيان در تفسير سخن خداوند : « الّذين يلونكم » آمده است :\r\nبا كافرانى كه در نزديك شما قرار دارند و با رعايت الاقرب فالاقرب ، بجنگيد ، مگر اين‌كه ميان شما و آنان پيمان سازشى وجود داشته باشد . اين آيه نشان مىدهد كه بر هر مرزدار اسلامى - در صورتى كه بيضهء اسلام و يا يكى از سرزمين‌هاى اسلام در خطر باشد - واجب است كه از خود دفاع كند ، هرچند امام عادلى وجود نداشته باشد .\r\nدر جلد اوّل اين كتاب ، زير عنوان : « اسلام ، نبردى عليه ستم و فساد » دربارهء جنگ با كافران سخن گفتيم .\r\n\r\nامام زين العابدين و عوامل اساسى پيروزى در جنگ\r\n وَ لْيَجِدُوا فِيكُمْ غِلْظَةً .  « غلظة » در اين‌جا كنايه است از : قدرت ، غيرت و محكم كردن مرزها .  وَ اعْلَمُوا أَنَّ اللَّهَ مَعَ الْمُتَّقِينَ .  خدا با پرهيزكارانى است كه ايمان راستين به او آوردند و مخلصانه با دشمنان او و دشمنان خودشان جنگيدند و نيز برطبق فرمان خدا ، تا آن‌جا كه توانستند براى جنگ با دشمن نيرو آماده كردند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nيكى از زيباترين سخنان در اين‌باره ، دعايى است كه از امام زين العابدين على بن الحسين عليه السّلام نقل شده كه با پروردگارش مناجات و براى مرزداران و نگهبانان كشورهاى اسلامى دعا مىكند . اين دعا ، راه‌هاى پهناور پيروزى بر دشمن در جنگ را دربر دارد . امام عليه السّلام مىفرمايد :\r\nخداوندا ! بر محمّد صلّى اللّه عليه و إله و آل محمد درود فرست . تعداد آنان [ - مرزداران اسلام 
  ] را زياد كن ، سلاح‌هايشان را برّنده ساز ، حدود و مرزهايشان را نگهدارى كن ، دوروبرشان را محكم گردان ، گروهشان را پيوند ده ، كارشان را تدبير فرما ، آذوقه‌هاشان را پىدرپى برسان ، آنان را با شكيبايى يارى كن ، در مكر و فريب [ به دشمنان 
  ] دقت نظر عطا فرما ، آنچه [ در مورد جنگ 
  ] نمىدانند ، به ايشان بشناسان ، آنچه [ دربارهء رفتار با دشمنان 
  ] نمىدانند به آنها بياموز ، در هنگامى كه با دشمن روبه‌رو مىشوند ، دنياى نيرنگباز و فريبنده را از يادشان ببر ، ياد ثروت فريب‌دهنده را از دل‌هايشان محو كن و بهشت را در برابر چشمانشان قرار بده . . .\r\nراه‌هايى كه امام زين العابدين عليه السّلام بيان كرده ، عوامل اصلى پيروزى را كه دانش نوين به آن دست يافته است ، تشكيل مىدهد . اين عوامل عبارتند از : 1 . فراوانى سلاح به‌گونه‌اى كه هرگاه مقدارى از آن از بين برود ، باز هم به اندازهء مورد نياز باقى بماند و 2 . برّندگى سلاح . اين عامل تمام سلاح‌هاى جديد و حتّى اتم ، موشك‌هاى هدايت‌شونده ، آذوقهء كافى براى سربازان ، آشنايى به فنون جنگ ، كاربرد اسلحه و هرچيزى را كه به جنگ مربوط شود ، دربر مىگيرد ؛ از قبيل : طرّاحى عمليات ، شناخت راه‌هاى مكر و فريب دادن دشمن و گمراه كردن او و نيز ايجاد هماهنگى در ميان رده‌هاى سپاهيان ، 3 . نيرومند ساختن روحيّه اخلاص در جنگ ، 4 . پايدارى در برابر مشكلات آن تا مرز شهادت ، فراموشى دنيا و دارايى آن در هنگام رويارويى با دشمن و تحمّل زخم نيزه و . . . و 5 . ايمان به اين‌كه شهادت انسان در راه دين و وطن خود ، سود و رستگارى بزرگ است . امّا نقطهء اصلى در اين مناجات عبارت است از\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nاين سخن امام عليه السّلام : « ياد ثروت و دارايى فريب‌دهنده را از دل‌هايشان محو كن و بهشت را در برابر چشمانشان قرار بده » .\r\nاگر عرب و مسلمانان ، در گذشته و حال ، مورد هجوم ديگران قرار گرفته‌اند تنها بر اثر دارايى فريبندهء دنيا بوده است و براى اثبات اين موضوع ، شكست نكبت‌بار پنج ژوئن سال 1967 بسنده است و نياز به دليل و گواهى ديگر ندارد . از اين سخنان گهربار ، سيزده قرن مىگذرد . با اين وجود ، اگر يك فرمانده و كارشناس عالىرتبهء جنگى در اين زمان بخواهد كتابى دربارهء عوامل پيروزى بنگارد ، كتاب او جز شرح همين سخنان كوتاهى كه امام زين العابدين و سيد الساجدين عليه السّلام آنها را بر زبان جارى كرده ، چيزى نخواهد بود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nو چون سوره‌اى نازل شود\r\n\r\n[ سوره التوبة ( 9 ) : آيات 124 تا 127 
  ]\r\nوَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ ( 124 ) وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ ( 125 ) أَ وَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَ لا هُمْ يَذَّكَّرُونَ ( 126 ) وَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ ( 127 )\r\n\r\n[ ترجمه 
  ]\r\nو چون سوره‌اى نازل شود ، بعضى مىپرسند : اين سوره به ايمان كدام‌يك از شما افزود ؟\r\nآنان كه ايمان آورده‌اند به ايمانشان افزوده شود و خود شادمانى مىكنند . ( 124 )\r\nامّا آنان كه در دل‌هايشان مرضى است ، جز انكارى بر انكارشان نيفزود و همچنان كافر بمردند . ( 125 )\r\nآيا نمىبينند كه در هرسال يك يا دو بار مورد آزمايش واقع مىشوند ؟ ولى نه توبه مىكنند و نه پند مىگيرند . ( 126 )\r\nو چون سوره‌اى نازل شود ، بعضى به بعضى ديگر نگاه مىكنند : آيا كسى شما را مىبيند ؟ و بازمىگردند . خدا دل‌هايشان را از ايمان منصرف ساخته ؛ زيرا مردمى نافهمند . ( 127 )\r\n\r\nاعراب\r\nما در « اذا ما » زايد . « أمّا » به فتح همزه و تشديد ميم ، حرف شرط و تفصيل و واجب\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاست كه جواب آن با « فا » باشد . « ايمانا » تميز . جملهء « هل يراكم من احد » ، مفعول براى قول محذوف و در تقدير اين‌گونه است : « يقولون : هل يراكم من احد » . « من » زايد و « احد » فاعل .\r\n\r\nتفسير\r\n وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً .  ضمير « منهم » به منافقان برمىگردد . معناى آيه اين است : برخى از منافقان ، قرآن را سبك مىشمردند و مىپرسيدند : كدام چيز شگفت‌آورى در اين قرآن است ؟ . بنابراين ، آنان دل‌هاى خود را كه با آزها و گناهان سياه شده بود ، معيار حق و درستى قرار مىدادند . شگفت اين است كه مشركان به عظمت قرآن و تأثير عظيم آن بر دل‌ها اعتراف مىكردند و برخى از آنان به برخى ديگر سفارش مىنمودند كه به آن گوش فراندهند ؛ زيرا مىترسيدند كه ناخودآگاه مجذوب اسلام شوند .\r\n« كافران گفتند : به اين قرآن گوش مدهيد و سخن بيهوده بدان بياميزيد ، شايد پيروز گرديد » . « 1 » اين امر نشان مىدهد كه اثر نفاق بدتر و گناه آن سنگين‌تر از شرك است .\r\nخداوند به منافقان پاسخ مىدهد :  فَأَمَّا الَّذِينَ آمَنُوا فَزادَتْهُمْ إِيماناً ؛  اى منافقان ، هرچند شما در دل‌هاى خود كه هوس‌ها و غرض‌هاى شخصى آنها را سياه كرده ، اثر پاكى از سوره‌ها و آيات قرآن نمىيابيد ، امّا مؤمنان به وسيلهء آنها بر هدايت و ايمانشان مىافزايد ؛ زيرا دل‌هاى آنان پاك و پاكيزه‌اند و آلودگىها و پليدىها آنها را همچون دل‌هاى شما آلوده نكرده است .  وَ هُمْ يَسْتَبْشِرُونَ .  هرزمان كه آيه و يا سوره‌اى نازل شود ، اين مؤمنان خوش‌حال مىشوند ؛ زيرا آنها را به بهشت مژده مىدهد و به راه راست رهنمونشان مىكند .\r\n وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ .  هركس كه از حق و\r\n\r\n\r\n","description":"","footnote":"\r\n( 1 ) . فصّلت ( 41 ) آيهء 26 .\r\n","page_name":" 197 ","page_number":197},
  {"content":"\r\n\r\nواقعيت فاصله بگيرد و ايمان و نظرياتش را از خودش و خيال‌پردازىهايش بگيرد ، يك بيمار قلبى و روحى است و هرگاه به پذيرش واقعيت فراخوانده شود ، آن را رد مىكند و بيمارىاش افزايش مىيابد و وخيم‌تر مىشود . نفاق يك نوع بيمارى است ؛ زيرا تقلّب و تحريف حق است . شخص منافق به هراندازه كه انكار و دشمنىاش نسبت به حق و نشانه‌هاى آن افزايش يابد ، بيمارى او زيادتر مىشود . انسان منافق ، مصداق حديثى است كه شيفتهء دنيا را به كرم ابريشم تشبيه مىكند كه هرمقدار بيشتر به دورش بپيچد ، از خارج شدن بيشتر دور مىشود ، تا اين‌كه از اندوه مىميرد .\r\n وَ ماتُوا وَ هُمْ كافِرُونَ .  آنان به سبب بدى گزينش خود مىميرند ، چنان‌كه كرم ابريشم با آنچه خودش ساخته است مىميرد .\r\n أَ وَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ .  مراد از فتنه در اين‌جا رسوا شدن منافقان و آشكار شدن كار آنان در نزد همگان است . اين آيه به آيهء قبلى  « وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ . . . »  ارتباط دارد . دليل اين ارتباط آن است كه منافقان در دل خود ، به پيامبر صلّى اللّه عليه و إله سخن بد مىگفتند و از او خرده مىگرفتند و از جمله اين‌كه به آن حضرت مىگفتند : او سخن هركس را قبول مىكند . خداوند هم پيامبر خود را از عيبجويىها و خرده‌گيرىهاى آنان باخبر كرد و پيامبر صلّى اللّه عليه و إله هم آنان را سرزنش و رسوا نمود و اين كار در هرسال ، يك و يا چند بار تكرار مىشد . اين آيه به‌طور قطع نشان مىدهد كه پيامبر خدا صلّى اللّه عليه و إله راستگو و قرآن از نزد خداست . بنابراين ، آنان بايد پند مىگرفتند و ايمان مىآوردند و از روى تمسخر و ريشخند نمىگفتند :\r\nاين سوره به ايمان كدام‌يك از شما افزود ؟\r\n ثُمَّ لا يَتُوبُونَ وَ لا هُمْ يَذَّكَّرُونَ .  جز صاحبان خرد ، پند نمىگيرند و اين در حالى است كه شهوت‌ها ، دل‌ها و خردهاى منافقان را كور كرده است .\r\n وَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ .  اين ، كار منافقان در هرزمان و مكانى است . هرگاه از رويارويى با حق و از مقابلهء دليل با دليل ناتوان مىشوند ، ديدگاه خود\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nرا پنهان مىكنند و به يكديگر چشمك مىزنند و مىخندند و از اين طريق ، پاىبندى خود به كفر و گمراهى و منصرف نشدن از باطل را بيان مىكنند .  هَلْ يَراكُمْ مِنْ أَحَدٍ ؛  يعنى آنان اين سخن را با زبان گفتار و يا با زبان حال مىگويند : « از مردم پنهان مىدارند و از خدا پنهان نمىدارند و خداوند با آنهاست آن‌گاه كه سخنانى ناپسند در دل مىانديشند . . . » . « 1 »\r\n ثُمَّ انْصَرَفُوا ؛  يعنى آنان همان كار [ زشت 
  ] خود را انجام دادند و به شغل‌شان بازگشتند ، در حالى كه از گناهشان بىخبرند و گويى كارى نكرده‌اند .  صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ .  خدا دل‌هايشان را از حق منصرف كرد . البتّه پس از آن‌كه حجت‌ها و دلايل را بر آنان اقامه كردند و پس از آن‌كه آنها با او دشمنى ورزيدند و تسليم او نشدند . بنابراين ، منافقان خود ، سبب مستقيم انصراف از حق بوده‌اند و به واسطهء آنها به خدا نسبت داده شده است . معمولا رسم قرآن بر اين است كه بسيارى از افعال بندگان را به اين دليل به خدا نسبت مىدهد كه او آفرينندهء آنان و مالك جهان و اشياى موجود در آن است .\r\n\r\n\r\n","description":"","footnote":"\r\n( 1 ) . نساء ( 4 ) آيهء 107 .\r\n","page_name":" 199 ","page_number":199},
  {"content":"\r\n\r\nبا مؤمنان رئوف و مهربان است\r\n\r\n[ سوره التوبة ( 9 ) : آيات 128 تا 129 
  ]\r\nلَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ( 128 ) فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلاَّ هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ ( 129 )\r\n\r\n[ ترجمه 
  ]\r\nهرآينه پيامبرى از خود شما بر شما مبعوث شد ، هرآنچه شما را رنج مىدهد بر او گران مىآيد . سخت به شما دل بسته است و با مؤمنان رئوف و مهربان است . ( 128 )\r\nاگر بازگردند بگو : خدا براى من كافى است ، خدايى جز او نيست ، بر او توكّل كردم و اوست پروردگار عرش بزرگ . ( 129 )\r\n\r\nواژگان\r\nعزيز عليه : بر او دشوار است .\r\nالعنت : شدّت و سختى .\r\nالحرص على الشىء : بخل ورزيدن به چيز ، به خاطر شدّت دلبستگى بدان .\r\n\r\nاعراب\r\n« عزيز » صفت « رسول » . « ما عنتّم » « ما » مصدريه و مصدر ريخته شده ، فاعل براى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n« عزيز » . « حريص » ، « رؤوف » و « رحيم » ، همگى همانند « عزيز » صفت مىباشند .\r\n« بالمؤمنين » متعلق به « رؤوف » . « حسبى » به معناى « كافينى » مبتدا و لفظ جلاله فاعل و جانشين خبر و نيز جايز است كه « حسبى » خبر مقدّم و « اللّه » مبتداى مؤخّر باشد .\r\n\r\nتفسير\r\n لَقَدْ جاءَكُمْ رَسُولٌ مِنْ أَنْفُسِكُمْ .  اين خطاب ، متوجّه هرانسانى است كه در جستجوى حقيقت و راهيابى به سوى آن باشد . مراد از رسول ، محمّد بن عبد اللّه صلّى اللّه عليه و إله است كه خدا او را براى همهء انسان‌ها برانگيخت ، تا آنان را از نادانى و گمراهى برهاند و به راه حقّ و خير ، رهنمودشان كند . بر پويندگان حقّ و خير است كه با آگاهى و بى طرفى به سيرهء محمّد صلّى اللّه عليه و إله و سنّت و كتاب او كه از نزد خدا آمده است ، بنگرند ؛ چرا كه صدها ميليون انسان در گذشته و حال ، به او ايمان آوردند و در ميان آنها دانشمندان و فيلسوفانى هستند كه دين پدران و پدربزرگان خود را رها كردند و به اسلام گرويدند ؛ زيرا عقل و دل آنها به وسيلهء اين دين آرام گرفت و نيز پيامبر آن را به گونه‌اى ديدند كه خداوند او را توصيف كرده است :\r\n عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ؛  او پيامبرى است كه هرگاه موجودى در روى زمين ، حتّى اگر حيوانى باشد ، دچار سختى شود ، بر او گران تمام مىشود . او شيفتهء هدايت و سعادت و اصلاح امور تمام مردم است . مهربانى و دلسوزى اين پيامبر ، شامل حال همهء انسان‌ها مىشود : « نفرستاديم تو را ، جز اين‌كه خواستيم براى جهانيان رحمتى ارزانى داريم » . « 1 » در حديثى از آن حضرت آمده است :\r\n« من رحمتى هديه شده‌ام . . . خداوند رحم‌كنندگان را مشمول رحمت خود قرار مىدهد . . . به كسانى كه در زمين هستند رحم كنيد ، تا كسى كه در آسمان است به شما رحم كند » .\r\n\r\n\r\n","description":"","footnote":"\r\n( 1 ) . انبياء ( 21 ) آيهء 107 .\r\n","page_name":" 201 ","page_number":201},
  {"content":"\r\n\r\nسؤال : خدا در اين آيه فرموده است : « به مؤمنان رئوف و دلسوز است » و در سورهء انبياء گفته است : « نفرستاديم تو را ، جز اين‌كه خواستيم براى جهانيان رحمتى ارزانى داريم » ؛ يعنى هم براى مؤمنان و هم براى ديگران . بنابراين ، چگونه مىتوان ميان اين دو آيه جمع كرد ؟\r\nپاسخ : مراد از آيه :  « وَ ما أَرْسَلْناكَ إِلَّا رَحْمَةً لِلْعالَمِينَ »  آن است كه دين محمّد صلّى اللّه عليه و إله دين انسانيت و آيين او رحمت براى تمام مردم است و اگر آنها از آن پيروى و بدان عمل كنند ، زمين پر از نيكى و عدالت مىشود . امّا آيهء  « بِالْمُؤْمِنِينَ رَؤُفٌ رَحِيمٌ »  بدين معناست كه پيامبر صلّى اللّه عليه و إله نسبت به كسى كه ايمان بياورد و ديگران را آزار ندهد ، سخت مهربان و دلسوز است ، امّا كسى كه به مؤمنان تجاوز كند و يكى از حقوق آنها را پامال سازد ، او با شدّت و بىرحمى با او برخورد مىكند ، چنان‌كه با باطل و تباهى رفتار مىنمايد و در اين‌باره ، با او هيچ‌گونه سازش و دلسوزى ندارد و معناى دين انسانيت و رحمت نيز همين است . از اين‌رو ، خداوند از دلسوزى در اجراى حدود الهى نسبت به مجرمان نهى كرده و فرموده است : « هركدام از آن دو را يكصد تازيانه بزنيد . مباد كه در حكم خدا نسبت به آن دو ، دستخوش ترحّم گرديد . . . » . « 1 »\r\nابن عربى در جزء چهارم از الفتوحات المكّيه مىگويد :\r\nمراد از مؤمنان ، كسانى هستند كه به حق و باطل ايمان آورده‌اند ، نه تنها اشخاصى كه به حق ايمان آورده‌اند .\r\nاين سخن او ، از شطحيات صوفيانه است .\r\n فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ . \r\nوظيفهء پيامبر ، تنها ابلاغ است و بس . بنابراين ، هركس هدايت شود ، به نفع خود اوست و هركس گمراه شود ، به زيان خودش مىباشد . پيامبر صلّى اللّه عليه و إله يقين داشت كه خدا او را بسنده است و با يارى و عنايت خود ، وى را نيرومند خواهد كرد ؛ زيرا پيامبر صلّى اللّه عليه و إله تنها به\r\n\r\n\r\n","description":"","footnote":"\r\n( 1 ) . نور ( 24 ) آيهء 2 .\r\n","page_name":" 202 ","page_number":202},
  {"content":"\r\n\r\nاو تكيه كرده است . اين سوره را با سخنان صاحب تفسير المنار به پايان مىبريم .\r\nاو گفته است :\r\nخداوند بنى هاشم را به سبب برخوردارى از فضايل و اخلاق نيكو ، برگزيد . به عنوان نمونه ، هاشم كسى است كه همبستگى قريش از او بود و همو بود كه از قيصر روم پيمان گرفت در سفر تابستانى به شام ، قريش مورد حمايت او قرار گيرد و نيز از حكومت يمن پيمان گرفت تا در سفر زمستانى از آنان حمايت كند . وى نخستين كسى است كه نان را براى تهىدستان قوم خود و نيز براى كسانى كه در موسم حج به مكّه مىآمدند ، تريد كرد . فرزند وى عبد المطلّب هم در سخاوت و بزرگوارى بالاتر از پدرش بود .\r\nخلاصهء سخن : بنى هاشم ، از لحاظ اخلاق ، از همهء مردم بزرگوارتر و متواضع‌تر بودند و در اين جهت ، كسى نمىتواند با آنان رقابت كند .\r\nدر برخى از روايات آمده است : آخرين آيه‌اى كه از آسمان نازل شد ، اين آيه بود :\r\n « حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ » . \r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\n\r\nسورهء يونس\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاين سوره مكّى است و 109 آيه دارد . برخى گفته‌اند : سه و يا چهار آيه از اين سوره مدنى و موضوع آن همچون ساير سوره‌هاى مكّى پيرامون اصول عقايد است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nآيات كتاب به حكمت آميخته\r\nبسم اللّه الرّحمن الرّحيم\r\n\r\n[ سوره يونس ( 10 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nالر تِلْكَ آياتُ الْكِتابِ الْحَكِيمِ ( 1 ) أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ قالَ الْكافِرُونَ إِنَّ هذا لَساحِرٌ مُبِينٌ ( 2 )\r\n\r\n[ ترجمه 
  ]\r\nالف ، لام ، را . اين است كتاب به حكمت آميخته . ( 1 )\r\nآيا مردم در شگفتند از اين‌كه به مردى از خودشان وحى كرديم كه مردم را بترسان و مؤمنان را بشارت ده كه در نزد پروردگارشان پايگاهى رفيع دارند ؟ كافران گفتند : كه اين مرد آشكارا جادوگرى است . ( 2 )\r\n\r\nواژگان\r\nالآية : علامت و نشانه .\r\nالكتاب : در اين‌جا مراد قرآن است .\r\nالحكيم : اين واژه به معناى حاكم ، محكم و صاحب حكمت به كار مىرود و معناى اخير آشكارتر است .\r\nقدم صدق : پيشينهء خوب .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nاعراب\r\nمصدر ريخته شده از « ان اوحينا » اسم « كان » و « عجبا » خبر آن . « للنّاس » حال از « العجب » . « ان انذر » . « ان » مفسّره و به معناى اى . مصدر ريخته شده از « انّ لهم قدم صدق » ، مجرور به باى محذوف و متعلق به « بشّر » .\r\n\r\nتفسير\r\n  الر .   در آغاز سورهء بقره دربارهء اين حروف سخن گفته شد .   تِلْكَ آياتُ الْكِتابِ الْحَكِيمِ   « تلك » اشاره به اين است كه هرآيه از آيات قرآن ، دربردارندهء حكمت و فصل خطاب است .\r\n أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ .  افراد زيادى بودند كه مسئلهء ارتباط خداوند با يكى از بندگانش و برگزيدن او را از ميان ديگران ، انكار مىكردند . عوامل اين انكار عبارت بودند از :\r\n1 . آنان حضرت محمّد صلّى اللّه عليه و إله را با خودشان مقايسه مىكردند . بنابراين ، وقتى خدا با آنها تماس نگيرد ، با ديگران هم نبايد تماس بگيرد . پاسخ اين مقايسه آيهء « خدا داناتر است كه رسالت خود را كجا قرار دهد » . « 1 » محمد صلّى اللّه عليه و إله ويژگىهايى دارد كه تنها او را شايستهء پيامبرى قرار داده است و ديگران اين ويژگىها را ندارند .\r\n2 . آنها نوع ارتباط با خدا را نمىدانند و گمان مىكنند كه ارتباط او با محمّد صلّى اللّه عليه و إله دقيقا همانند ارتباط آنها با يكديگر است و اين ، چيزى است كه عقل آن را نمىپذيرد . پاسخ اين توهّم آيهء « هيچ بشرى را نرسد كه خدا جز به وحى ، يا از آن سوى پرده ، با او سخن گويد . يا فرشته‌اى مىفرستد تا به فرمان او هرچه بخواهد به او وحى كند . . . » . « 2 »\r\n\r\n\r\n","description":"","footnote":"\r\n( 1 ) . انعام ( 6 ) آيهء 124 .\r\n( 2 ) . شورى ( 42 ) آيهء 51 .\r\n","page_name":" 208 ","page_number":208},
  {"content":"\r\n\r\n3 . اين عامل كه از همه مهم‌تر است عبارت از آن است كه محمّد صلّى اللّه عليه و إله چيزى براى آنان آورد كه آنها بدان اعتقاد نداشتند و با آن مأنوس نبودند : « ما هرگز چنين چيزى در روزگار نياكانمان نشنيده‌ايم » . پاسخ اين پندار ، سخن خداوند است : « گفت : هرآينه شما و پدرانتان در گمراهى آشكار بوديد » . « 1 »\r\n أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ .  پس از آن‌كه خداوند شگفتى كافران از وحى به محمّد صلّى اللّه عليه و إله را يادآور شد ، اينك حقيقت آنچه را كه به وى وحى شد بيان مىكند و آن عبارت است از : بيم و بشارت دادن ؛ بيم دادن از عذاب دردناك به كسانى كه فرمان خدا را مخالفت و معصيت كنند و بشارت دادن به پاداش بزرگ به كسانى كه فرمان خدا را اطاعت كنند . خداوند اين پاداش را چنين بيان كرده است :  « أَنَّ لَهُمْ قَدَمَ صِدْقٍ عِنْدَ رَبِّهِمْ » .  هرگاه وحى و يا آنچه وحى شده ، همين باشد و محمّد صلّى اللّه عليه و إله نيز شايستهء دريافت اين وحى باشد ، پس چه جاى شگفتى است ؟ زيرا خداوند مردم را بدون يك پيامبر امين رها نمىكند ، پيامبرى كه به آنان برساند كه خداوند كارهاى نيك را دوست دارد و از كارهاى زشت بدش مىآيد ، تا آنان اوّلى را انجام دهند و دومى را ترك كنند و نيز در صورتى كه با دستور خدا مخالفت كنند ، حجّتى نداشته باشند . محمّد صلّى اللّه عليه و إله ، امين اين رسالت و تبليغ است ، نه مردم . بنابراين ، تنها او بايد فرستاده و پيام‌رسان باشد و نه ديگران .\r\n قالَ الْكافِرُونَ إِنَّ هذا لَساحِرٌ مُبِينٌ .  كافران پيامبر صلّى اللّه عليه و إله را به عنوان جادوگر توصيف كردند ؛ زيرا آنها منكر بودند كه قرآن از سوى خدا وحى شده است و نيز از اين‌كه حتّى سوره‌اى همانند آن بياورند ناتوان ماندند . بنابراين ، در پندارشان جز جادوگرى چيزى باقى نماند . آنان نمىدانستند و يا خود را به نادانى زدند ، كه هرآنچه در قرآن است ، حقايقى مىباشد كه ترديدى در آن راه ندارد و جادو ، دروغ‌هايى است كه بر چيزى استوار نيست .\r\n\r\n\r\n","description":"","footnote":"\r\n( 1 ) . انبياء ( 21 ) آيهء 54 .\r\n","page_name":" 209 ","page_number":209},
  {"content":"\r\n\r\nآفرينش در شش روز\r\n\r\n[ سوره يونس ( 10 ) : آيات 3 تا 4 
  ]\r\nإِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلاَّ مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَ فَلا تَذَكَّرُونَ ( 3 ) إِلَيْهِ مَرْجِعُكُمْ جَمِيعاً وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ وَ الَّذِينَ كَفَرُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 4 )\r\n\r\n[ ترجمه 
  ]\r\nپروردگار شما اللّه است كه آسمان‌ها و زمين را در شش روز بيافريد ؛ سپس به عرش پرداخت ؛ ترتيب كارها را از روى تدبير بداد . جز به رخصت او شفاعت‌كننده‌اى نباشد . اين است اللّه پروردگار شما . او را بپرستيد ، چرا پند نمىگيريد ؟ ( 3 )\r\nبازگشت همهء شما به اوست .\r\nاين به يقين وعدهء خداست . او مخلوقات را بيافريند . آن‌گاه آنان را به سوى خود بازگرداند ، تا كسانى را كه ايمان آورده و كار شايسته كرده‌اند از روى عدل پاداش دهد و كافران را به جزاى كفرشان شرابى است از آب جوشان و عذابى است دردآور . ( 4 )\r\n\r\nاعراب\r\nجملهء « يدبّر » حال از ضمير « استوى » . ما من شفيع ، « من » زايد و « شفيع » مبتدا . من بعد اذنه ، « من » زايد . « جميعا » حال از ضمير « مرجعكم » . « وعد اللّه » منصوب بنابر\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمصدريت و از اين قبيل است « حقّا » . « بما كانوا » متعلق به محذوف و خبر براى مبتداى محذوف كه در تقدير : « ذلك بما كانوا » بوده است .\r\n\r\nتفسير\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ .  روزهاى خدا بسان روزهاى ما نيست . پيش از وجود جهان هستى روزها چگونه مىتوانند باشند ؟ بنابراين ، مراد از ايّام در اين‌جا ، مرتبه‌ها و مرحله‌هاست . مراد از عرش ، تسلّط داشتن است . اين آيه و تفسيرش در سورهء اعراف ، آيهء 54 بيان شد .  ما مِنْ شَفِيعٍ إِلَّا مِنْ بَعْدِ إِذْنِهِ .  اين آيه نظير اين سخن خداست :\r\n « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ . »  « 1 » تفسير آن در جلد اوّل گذشت .\r\n ذلِكُمُ اللَّهُ رَبُّكُمْ فَاعْبُدُوهُ  او را عبادت كنيد ؛ زيرا او شايستهء پرستش است ، امّا ثروت ، نژاد و قدرت ، نه خدا هستند كه پرستيده شوند و نه نيرويى هستند كه در قبال آن كرنش شود .  أَ فَلا تَذَكَّرُونَ ؛  يعنى آيا نمىانديشيد كه تنها خدا شايستهء فرمان‌بردارى و پرستش است .\r\n\r\nبازپرسى و كيفر حتمى است\r\n إِلَيْهِ مَرْجِعُكُمْ جَمِيعاً وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ .  مسئلهء آغاز آفرينش و اعادهء آن ، يكى از مشكلات بزرگ فلسفى است . برخى از انسان‌ها عقيده دارند : جهان هستى خودبه‌خود و بدون پديدآورنده‌اى پيدا شده است . اين گروه همانند كسى است كه نوشته‌اى را ببيند و بگويد : اين به‌طور تصادفى يافت شده است ، آن هم تنها به اين دليل كه نويسنده را به چشم خود نديده است . كسى كه سطرهاى كتاب جهان هستى را نوشته ، به مراتب باعظمت‌تر از كسى است كه خطّى را بر صفحهء\r\n\r\n\r\n","description":"","footnote":"\r\n( 1 ) . بقره ( 2 ) آيهء 255 .\r\n","page_name":" 211 ","page_number":211},
  {"content":"\r\n\r\nكاغذ نوشته است و چشمان انسان حقيرتر از آن است كه او را ببيند . او را خردها از راه‌هايى مىبيند كه يقينا به ايمان آوردن به او منجر مىشود . ما ، دربارهء اين موضوع ، دو كتاب نوشتيم : اللّه و العقل و فلسفة المبدأ و المعاد خلاصهء برخى از مطالب اين دو كتاب را در جلد اوّل و دوم از همين تفسير ، آورديم .\r\nامّا مسئلهء برانگيختن و دوباره زنده شدن مردگان براى بازپرسى و كيفر ، امرى است كه دربارهء آن وحى آمده است و از ديدگاه عقل هم هيچ مانعى وجود ندارد .\r\nبنابراين ، تصديق و ايمان به آن واجب است .\r\nخداى تعالى حكمت دوباره زنده شدن مردگان را بيان كرده است :  لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ وَ الَّذِينَ كَفَرُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ .  آيا خداى سبحان توان انجام دادن [ كار 
  ] را به انسان داده و نيز به او خرد بخشيده ، تا با آن نيك را از بد تشخيص دهد و همچنين او را از يك كار نهى كرده و به كارى ديگر دستور داده است تا مطيعان ، از او پيروى و نافرمانان با او مخالفت كنند .\r\nآن‌گاه هركدام راه خود را در پيش گيرد ، بدون آن‌كه فرمان‌بردار ، پاداش و گناهكار كيفر داده شود ؟ حتّى بيشتر گنهكاران ، سركشى و ستم مىكنند و زمين را پر از ظلم و جفا مىسازند و كسى از آنان پرسش و بازجويى نمىكند . بنابراين ، اگر فرض شود كه فرداى قيامت ، دوباره زنده شدن و مورد بازپرسى قرار گرفتن وجود ندارد ، اين امر بدان معناست كه ستمگر و ستمديده و مؤمن و كافر در پيشگاه خدا يكسانند و حتّى كافر در نزد او بهتر و برتر از مؤمن و جنايتكار فساد پيشه از كسى كه در راه خشنودى او به شهادت رسيده ، بزرگوارتر است . ترديدى نيست كه چنين چيزى ، با عدالت ، حكمت و قدرت خدا و حتّى با وجود او منافات دارد و شأن خداوند بسيار بالاتر از آن است .\r\nما بسيارى از ستمديدگان را مىبينيم كه فرياد مىزنند : اگر خدا مىبود ، ستمگرى بر روى زمين باقى نمىگذارد و اين سخن ، تنها منعكس‌كنندهء ايمان به وجود قادر\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nدادگرى است كه قصاص ستمديده را از ستمگر مىستاند ، لكن اين ستمديدگان به سبب سوزش درد ، خواستار انتقام فورى شدند و از فطرت خود كه خدا آنها را بر آن آفريده است غفلت كردند و در نتيجه ، چنين سخن بىمعنايى را بر زبان راندند .\r\nمن دربارهء اثبات دوباره برانگيخته شدن ، بازپرسى و پاداش ، كتاب‌ها و مقاله‌هايى نوشتم و نيز در هنگام تفسير آيات مربوط به آن ، [ مطالبى را بيان داشتم 
  ] . اينك بار ديگر ، تفسير آيه ما را به اين بحث بازمىگرداند .\r\nاين آيه به من الهام كرد كه نيرومندترين دليل بر اثبات برانگيخته شدن [ در قيامت 
  ] اين سخن خداست : « آن‌روز هركس را همانند عملش جزا مىدهند و به هيچ‌كس ستمى نمىرود و خدا زود به حساب‌ها مىرسد » . « 1 » اين آيه به معناى آيه‌اى است كه ما درصدد تفسير آن هستيم ، لكن روشن‌تر از آن مىباشد ؛ زيرا دليلش را با خودش حمل مىكند و خودش بر خودش دلالت دارد . اين آيه [ - 17 از سورهء غافر 
  ] مىگويد :\r\n« آن‌روز هركس را همانند عملش جزا مىدهند » چرا كه خدا ستم نمىكند ، بلكه زود به حساب مىرسد . تحليل عقلى اين قضيه آن است كه اگر روزى كه در آن هركس بر طبق عملش جزا داده مىشود ، نباشد ، هرآينه خدا ستمگر ، وجود او رنج و سختى و تكليفش بيهوده خواهد بود . خداوند از آنچه كافران مىگويند ، پاك و منزّه است .\r\nنتيجهء قطعى اين منطق آن است كه هركس دوباره زنده شدن ، بازپرسى و پاداش را انكار كند ، خواسته و يا ناخواسته ، وجود خدا را منكر شده است .\r\n\r\n\r\n","description":"","footnote":"\r\n( 1 ) . غافر ( 40 ) آيهء 17 .\r\n","page_name":" 213 ","page_number":213},
  {"content":"\r\n\r\nشمار سال‌ها و حساب\r\n\r\n[ سوره يونس ( 10 ) : آيات 5 تا 10 
  ]\r\nهُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ ما خَلَقَ اللَّهُ ذلِكَ إِلاَّ بِالْحَقِّ يُفَصِّلُ الْآياتِ لِقَوْمٍ يَعْلَمُونَ ( 5 ) إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ ( 6 ) إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ ( 7 ) أُولئِكَ مَأْواهُمُ النَّارُ بِما كانُوا يَكْسِبُونَ ( 8 ) إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ ( 9 )\r\nدَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ ( 10 )\r\n\r\n[ ترجمه 
  ]\r\nاوست آن‌كه خورشيد را فروغ بخشيد و ماه را منوّر ساخت و برايش منازلى معين كرد تا از شمار سال‌ها و حساب آگاه شويد . خدا همهء اينها را جز به حق نيافريد و آيات را براى مردمى كه مىدانند به تفصيل بيان مىكند . ( 5 )\r\nدر آمدوشد شب و روز و آنچه خدا در آسمان‌ها و زمين آفريده است براى پرهيزگاران [ نشانه‌ها و 
  ] عبرت‌هاست . ( 6 )\r\nكسانى كه به ديدار ما اميد ندارند و به زندگى دنيوى خشنود شده و بدان آرامش يافته‌اند ، و آنان كه از آيات ما بىخبرند . ( 107 )\r\nآنان به كيفر كارهايى كه مىكرده‌اند ، جايگاهشان جهنم است . ( 8 )\r\nآنان را كه ايمان آورده‌اند و كارهاى شايسته كرده‌اند ، پروردگارشان به ايمانشان هدايت مىكند . در\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبهشت‌هايى پرنعمت ، نهرهاى آب در زير پايشان جارى است . ( 9 )\r\nدر آن‌جا دعايشان اين است : « بارخدايا تو منزّهى ! » و به هنگام درود ، سلام مىگويند . و پايان دعايشان اين است .\r\n« سپاس خداى را ، آن پروردگار جهانيان » . ( 10 )\r\n\r\nواژگان\r\nقدّر الشّىء : آن چيز را بر اندازه‌اى مشخّص قرار داد .\r\nالغفلة : فراموشى .\r\nدعواهم : در اين‌جا مراد ، دعاى آنان است .\r\n\r\nاعراب\r\nياء در « ضياء » قلب‌شدهء از واو است ؛ زيرا در اصل ، « ضوء » مىباشد . « قدّره » به معناى « صيّره ؛ گردانيد آن را » ، « هاء » مفعول اوّل و « منازل » مفعول دوم . « لآيات لقوم يتقون » . « آيات » اسم مؤخّر براى « انّ » و  « فِي اخْتِلافِ اللَّيْلِ »  خبر مقدّم .  « أُولئِكَ مَأْواهُمُ النَّارُ »  . « اولئك » مبتداى اوّل و « مأواهم » مبتداى دوم و « النّار » خبر آن و جمله‌اى كه از مبتداى دوم و خبرش تشكيل مىشود ، خبر مبتداى اوّل مىباشد . اين مبتداى اوّل و خبرش ، خبر براى « انّ الّذين لا يرجون » . « دعواهم » مبتدا . « سبحانك » منصوب بنابر مصدريت و جانشين خبر و يا خبر از مبتداى محذوف است كه در تقدير : « قولهم سبحانك » بوده است . « ان الحمد للّه » « ان » مخفّفة از ثقيله و اسم آن ضمير شأن محذوف ؛ يعنى : « انّه الحمد » ، و جمله ، خبر براى « آخر » . « دعواهم » مجرور به اضافه است .\r\n\r\nتفسير\r\n هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً .  برخى گفته‌اند : ضياء و نور ، دو واژهء\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمترادف و داراى يك معنا مىباشند . برخى گفته‌اند : معناى هركدام از ديگرى متفاوت است ؛ زيرا واژهء ضوء بر چيزى دلالت دارد كه نورش ذاتى بوده و از ديگرى نگرفته باشد مانند روشنى خورشيد و واژهء نور بر چيزى دلالت دارد كه نورش از ديگرى گرفته شده باشد مانند نور ماه كه از خورشيد گرفته شده است . به عقيدهء ما آيه به منظور بيان تفاوت معناى اين دو واژه نيامده است ، بلكه تنها هدفش آن است كه به يگانگى و قدرت خداوند توجّه دهد مانند آيه‌اى كه پس از اين آيه آمده است و نيز حكمت آفرينش ستارگان خورشيد و ماه ، آن چيزى است كه خدا بدان اشاره مىكند :\r\n وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ .  ضمير « قدّره » به ماه برمىگردد و معناى آيه اين است : خداوند براى ماه منزل‌هاى ثابتى قرار داده است كه بسان ديگر سنّت‌هاى طبيعى تغيير نمىكند . منظور از اين ثبات ، ثبت اوقاتى است كه زندگى بدون آن امكان‌پذير نيست و در اين‌باره ، در تفسير آيهء 36 از سورهء توبه و آيهء 96 از سورهء انعام سخن گفتيم .  ما خَلَقَ اللَّهُ ذلِكَ إِلَّا بِالْحَقِّ يُفَصِّلُ الْآياتِ لِقَوْمٍ يَعْلَمُونَ . \r\nخداى سبحان ، آيات و نشانه‌هاى جهان هستى را از لحاظ آفرينش و پديد آمدن و نيز از لحاظ شرح و بيان تفصيل داده است ، تا هركسى كه استعداد تأمّل و انديشيدن دارد ، دربارهء آنها بينديشد كه اين انديشيدن به ايمان ، قدرت و حكمت خدا منجر خواهد شد . پيش از اين ، چندين بار گفته شد كه پديده‌هاى هستى و نيز دگرگونىها برطبق سنّت‌هاى طبيعى خود ، از باب اسناد عمل به نخستين سبب آن ، كه در وراى پديده‌ها نهفته است ، به خداوند اسناد داده مىشود ، تا انسان هميشه به ياد آفريننده‌اى كه مالك جهان است باشد .\r\n إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ .  نظير اين آيه و تفسير آن ، در جلد اوّل ، آيهء 164 از سورهء بقره بيان شد .\r\n إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ .  اين آيه نوعى تهديد و هشدار به كسانى است كه به آخرت و بازپرسى در آن\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nايمان نمىآورند و مىگويند : هركس بميرد ، نابود شده است . آنان به دنبال هوس‌ها و شهوت‌هاى خود مىروند ، از جهان و عبرت‌ها و پندهايى كه در آن است غفلت دارند و از دعوت پيامبران و مصلحان بىخبرند و از هرچيزى روى برمىتابند ، جز از دنيا و لذّت‌هاى آن .  أُولئِكَ مَأْواهُمُ النَّارُ بِما كانُوا يَكْسِبُونَ .  اين است كيفر كسى كه روز قيامت را تكذيب مىكند و هواى نفسانىاش را خداى خود قرار داده و به حق و عدالت اهميّت نمىدهد . شايان ذكر است كه اين تهديد و هشدار تنها به كسى كه لقاى خدا را در گفتار و كردار انكار مىكند اختصاص ندارد ، بلكه كسى كه از لحاظ تئورى به خدا ايمان دارد و در عمل منكر او مىباشد را نيز شامل مىشود . مانند كسانى كه نماز مىخوانند ، روزه مىگيرند و به حساب و مجازات ايمان دارند و آن‌گاه از محرمات خدا پرهيز نمىكنند ، اينان به همراه كافران و معاندان در آتش جهنم خواهند بود تا جزاى عملشان را دريافت كنند .\r\n\r\nكجايند پرهيزكاران ؟\r\n إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ .  مراد از هدايت در اين‌جا پاداش است ؛ يعنى خداوند آنان را به سبب ايمانشان پاداش مىدهد . خداوند در آيهء پيشين ، ويژگىها و سرنوشت منكران قيامت را بيان كرد ؛ چرا كه معمولا خداوند بزرگ ، ضدها را با يكديگر از لحاظ ويژگى و سرنوشت مقابله مىكند . بر اين اساس ، مؤمنان برعكس كافران ، ديدار خدا را آرزو دارند و بر وفق دين و ايمان خود ، از محارم خدا پرهيز مىكنند . خداوند هم بهشت‌هايى را به آنان پاداش مىدهد كه نهرها از زير آنها جارى است .\r\nدر حديث آمده است :\r\n« خداى تبارك و تعالى در روز قيامت مىگويد : امروز نسب شما را پايين مىآورم و نسب خود را بالا مىبرم . . . پس كجايند پرهيزكاران ؟ » اين ، نداى خداست در روز\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحق و جدايى حق از باطل كه مىگويد : كجايند كسانى كه در گفتارشان راستگو بودند و در اعمالشان اخلاص داشتند ؟ امّا نداى شيطان در دنيا ( خانهء ستم و فساد ) اين است :\r\nكجايند ستمگران جنايتكار و فسادپيشه ؟\r\nهركس مؤمن پرهيزكارى را به خاطر ايمان و تقوايش احترام كند ، با نداى خداوند تعالى ندا كرده است : كجايند پرهيزكاران ؟ و هركس ستمگرى را به خاطر جنايتكارىاش احترام كند ، با نداى شيطان ندا كرده است : كجايند جنايتكاران ؟\r\nامام صادق عليه السّلام مىفرمايد : « ايستادن به خاطر تعظيم و بزرگداشتن [ شخص 
  ] كراهت دارد ، مگر براى انسان باايمان » و نيز مىگويد : « دست كسى را بوسه نزن ، مگر دست پيامبر خدا صلّى اللّه عليه و إله و يا دست كسى را كه به وسيلهء او مىتوان پيامبر خدا را قصد كرد » .\r\nحكم احترام انسان‌ها با اختلاف موارد تفاوت پيدا مىكند . بنابراين ، اگر اين احترام ، تشويق به گناه و معصيت خدا باشد حرام است و اگر به خاطر جلب محبّت و دوستى ، يا دفع ضرر و يا برآوردن نياز نيازمند باشد ، نيكو خواهد بود و در غير اين صورت كراهت دارد . امّا احترام شخص جهادگر به خاطر جهاد او ، احترام اخلاصمند به سبب اخلاص او ، احترام مصلح به سبب اصلاح او و احترام دانشمند به سبب دانش و عمل او به اين دانش [ - عالم دينى 
  ] از مصاديق تعظيم و بزرگداشت شعاير و حرمت‌هاى خداست كه با اين سخن خود بدان اشاره مىكند : « آرى ، كسانى كه شعاير خدا را بزرگ مىشمارند كارشان نشان پرهيزگارى دل‌هايشان است » . « 1 » و نيز با اين سخن خود : « هركس حرمت‌هاى خدا را بزرگ شمارد [ - از آن دست بردارد 
  ] در نزد پروردگارش برايش بهتر است » . « 2 »\r\n دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ .  اين آيه به‌طور كامل ، از اين موضوع خبر مىدهد كه بهشتيان در كمال\r\n\r\n\r\n","description":"","footnote":"\r\n( 1 ) . حج ( 22 ) آيهء 32 .\r\n( 2 ) . همان ، آيهء 30 .\r\n","page_name":" 218 ","page_number":218},
  {"content":"\r\n\r\nآسايش و شادمانى هستند و آنچه در دنيا برايشان اهميّت داشت از قبيل جلب منفعت و دفع زيان ، فكر آنها را به خود مشغول نخواهد كرد . بنابراين ، آنان برپايى عدالت و صلح ، برقرار شدن امنيت و نظم ، افزايش دستمزدها و حقوق و هيچ چيزى ديگر را مطالبه نخواهند كرد ؛ زيرا هرآنچه دل‌ها بخواهند و چشم‌ها لذّت ببرند در آن‌جا وجود دارد و آماده است . و هرگاه چيزى را بخواهند ، كافيست كه صورت آن را در ذهن خود حاضر كنند . از اين‌رو ، آنان براى تسبيح ، ستايش و درودهاى پاك وقت كافى دارند : « در آن‌جا نه سخن لغو شنوند و نه گناه‌آلود . جز يك سخن : سلام ، سلام » . « 1 » بهشتيان در هنگام ديدار خداوند اين سلام را از خدا مىشنوند : « روزى كه با او ديدار كنند ، درودشان اين است : سلام » . « 2 » و نيز سلام را از فرشتگان مىشنوند :\r\n« . . . خازنان بهشت گويندشان : سلام بر شما ، بهشتتان خوش باد ، به درون بياييد ، همواره در اين‌جا خواهيد بود » . « 3 » همچنين ، آن را برخى بهشتيان از برخى ديگر مىشنوند . ما پيش‌تر دربارهء درود و تحيّت اسلامى ، در تفسير آيهء 54 از سورهء انعام سخن گفتيم .\r\n\r\n\r\n","description":"","footnote":"\r\n( 1 ) . واقعه ( 56 ) آيهء 26 .\r\n( 2 ) . احزاب ( 33 ) آيهء 44 .\r\n( 3 ) . زمر ( 39 ) آيهء 73 .\r\n","page_name":" 219 ","page_number":219},
  {"content":"\r\n\r\nاگر خدا باشتاب شر مىطلبيد\r\n\r\n[ سوره يونس ( 10 ) : آيات 11 تا 14 
  ]\r\nوَ لَوْ يُعَجِّلُ اللَّهُ لِلنَّاسِ الشَّرَّ اسْتِعْجالَهُمْ بِالْخَيْرِ لَقُضِيَ إِلَيْهِمْ أَجَلُهُمْ فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ ( 11 ) وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ كَذلِكَ زُيِّنَ لِلْمُسْرِفِينَ ما كانُوا يَعْمَلُونَ ( 12 ) وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ ( 13 ) ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ ( 14 )\r\n\r\n[ ترجمه 
  ]\r\nاگر با همان شتاب كه مردم براى خود خير مىطلبند خدا برايشان شر مىطلبيد مرگشان فرارسيده بود . پس آنان را كه به ديدار ما اميد ندارند ، وامىگذاريم تا در گمراهى خويش سرگردان بمانند . ( 11 )\r\nچون به آدمى گزندى رسد ، چه بر پهلو خفته باشد و چه نشسته يا ايستاده ، ما را به دعا مىخواند و چون آن گزند را از او دور سازيم ، چنان مىگذرد كه گويى ما را براى دفع آن گزندى كه به او رسيده بود هرگز نخوانده است . اعمال اسرافكاران اين چنين در نظرشان آراسته شده است . ( 12 )\r\nو ما مردمى را كه پيش از شما بودند چون ستم كردند و به پيامبرانشان كه با دلايل روشن سوى ايشان آمده بودند ايمان نمىآوردند ، هلاك كرديم . مردم تبهكار را اين‌چنين كيفر مىدهيم . ( 13 )\r\nآن‌گاه شما را در روى زمين جانشين آنها گردانيديم تا بنگريم كه چگونه عمل مىكنيد . ( 14 )\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nواژگان\r\nالطغيان : فراتر رفتن از اندازه در بدى .\r\nالعمه : سرگردانى و ترديد در گمراهى .\r\nالقرون : جمع قرن و منظور از آن افراد موجود در هردوره‌اى است .\r\nالخلائف : جمع خليفه ، به كسى گفته مىشود كه در انجام چيزى جانشين ديگرى شود .\r\n\r\nاعراب\r\nباء « بالخير » براى تعدّى است . « لجنبه » در موضع حال ؛ يعنى : « دعانا مضطجعا » .\r\n« كأن » مخفّفه از ثقيله و اسم آن ضمير شأن محذوف است ؛ يعنى : « كأنّه لم يدعنا » .\r\nهمچنين كاف به معناى « مثل » ، در موضع نصب و صفت براى مفعول مطلق محذوف كه در تقدير : « تزيينا مثل ذلك » بوده است و از اين قبيل مىباشد ، « كذلك نجزى » .\r\nمصدر ريخته شده از « ليؤمنوا » متعلّق به محذوف و خبر « كانوا » ؛ يعنى « و ما كانوا مريدين للايمان » . « كيف » در محلّ نصب به وسيلهء « تعملون » .\r\n\r\nتفسير\r\n وَ لَوْ يُعَجِّلُ اللَّهُ لِلنَّاسِ الشَّرَّ اسْتِعْجالَهُمْ بِالْخَيْرِ لَقُضِيَ إِلَيْهِمْ أَجَلُهُمْ .  مراد از خير در اين‌جا ، چيزى است كه در همين زندگى دنيا براى انسان سودمند باشد و به همين دليل است كه به سوى آن شتاب مىكند و شكيبايى به‌خرج نمىدهد . مقصود از شرّ در اين‌جا ، چيزى است كه به زيان او باشد و او از آن خوددارى مىكند و فطرتا از اين چيز بدش مىآيد ، مگر اين‌كه از باب دفع افسد به فاسد باشد . شاعر مىگويد :\r\n تحملت بعض الشرّ خوف جميعه * كذلك بعض الشرّ أهون من بعض \r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبرخى از بدىها را تحمّل كردم تا مبادا تمام آن دامن‌گيرم شود . اين‌چنين است كه برخى از بدىها از برخى ديگر آسان‌ترند .\r\nيا اين‌كه انسان در حال طبيعى نباشد نظير كسى كه اقدام به خودكشى مىكند و يا در حالت دشمنى باشد و با دشمنى روبه‌رو گردد كه دليلش نتواند در برابر دليل او مقاومت كند ، چنان‌كه وقتى خداوند معجزاتى را با دستان پيامبر صلّى اللّه عليه و إله آشكار كرد ، مشركان از پاسخ دادن به او [ - آوردن دليل در برابر دليل 
  ] ناتوان ماندند و گفتند : خدايا ، اگر آنچه محمّد صلّى اللّه عليه و إله مىگويد ، حق است ، پس باران سنگ از آسمان بر ما ببار و يا عذابى دردناك بر ما فروفرست . خداوند به همهء كسانى كه به سوى بدى و فروفرستادن عذاب از آسمان شتاب مىكنند پاسخ داده است كه : حكمت خدا ايجاب مىكند كه تقاضاى چنين كسى را برآورده نسازد و او را تا مدّتى باقى گذارد ؛ زيرا چه‌بسا آنچه او را به آرزوى بدى وادار مىكند از بين برود و پس از آن نيكى تحقّق پيدا كند ، همان‌گونه كه نسبت به بسيارى از كسانى كه مىگفتند : خدايا ، بر ما باران سنگ از آسمان ببار ، تحقّق پيدا كرد . چراكه گروهى از آنان اسلام آوردند و بسيارى از مؤمنان از نسل گروهى ديگر از آنها بيرون آمدند و اگر خدا به مرگ آنها شتاب مىكرد ، چنين چيزى تحقّق نمىيافت .\r\nخلاصهء سخن : آنان در به وقوع پيوستن بدى شتاب كردند ، چنان‌كه در تحقّق نيكى شتاب مىكنند ، لكن خداوند آنان را تا به وقوع پيوستن نيكى كه برايشان اراده كرده بود مهلت داد .\r\n فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ ؛  يعنى خداوند در عذاب كسانى كه به نبوّت محمّد صلّى اللّه عليه و إله كافر شدند و به روز قيامت ايمان ندارند ، شتاب نمىكند ، بلكه آنها را به حال خود وامىگذارد ، حتّى اگر آنان از فرمان خداوند سرپيچى كنند و در ستمگرى و گناه زياده‌روى نمايند .\r\n وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً .  عبارت  « لِجَنْبِهِ أَوْ قاعِداً \r\n\r\n","description":"","footnote":"","page_name":" 222 ","page_number":222},
  {"content":"\r\n\r\n أَوْ قائِماً »  كنايه از فروتنى و انابه انسان در تمام حالات و حركات و سكناتش است .\r\nمعناى آيه اين است : اگر خدا كوچك‌ترين بدى بر كسى كه به سوى بدى شتاب مىكند فروفرستد ، عنان صبر از دست او درمىرود و اعصابش خرد مىشود و با كمال فروتنى و خوارى ، در تمام حالاتش ، به ما پناه مىبرد تا اين گزند را از او برداريم .\r\n فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ .  شرايط آلوده و ناپاك ، گاهى انسان را وادار مىكند تا نسبت به كسى كه نيازش در دست اوست ، ريا و چاپلوسى كند و دروغ بگويد ، لكن اين سؤال پيش مىآيد كه چه چيزى او را وادار مىكند تا نيكى را انكار و منكر احسان كسى شود كه ديروز با كمال فروتنى و خوارى برآوردن نيازش را از او خواسته بود ، امّا وقتى نياز او را برآورده كرد و او به خواستهء خود دست يافت ، آن‌چنان مىگذرد كه گويى هرگز او را [ - خدا را 
  ] براى رفع گزندى كه به او رسيده بود نخوانده است ؟ اين انكار و حق‌نشناسى را نمىتوان با شرايط آلوده و يا چيز ديگرى توجيه كرد ، جز اين‌كه بگوييم : اين كار اهميّت ندادن و كفر به حق و ارزش‌ها و نيز زياده‌روى در بىحرمتى و كفر است .  كَذلِكَ زُيِّنَ لِلْمُسْرِفِينَ ما كانُوا يَعْمَلُونَ . \r\nكسانى كه كارهاى بد خود را خوب مىپندارند ، جز به منافع و آرزوهاى خود ، به چيزى ديگر اهميّت نمىدهند .\r\n وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ .  اين آيه نوعى هشدار از سوى خدا به كسانى است كه حضرت محمّد صلّى اللّه عليه و إله را تكذيب كردند ، هشدار به اين‌كه همان عذابى كه به امّت‌هاى پيش از آنان بر اثر تكذيب پيامبرانشان نازل شد به آنها نيز نازل خواهد گرديد . نظير اين آيه با تفسيرش در سورهء انعام ، آيهء 6 بيان شد .\r\n ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ .  امّتى از بين مىرود و امّتى ديگر جانشين آن مىشود ، امّا هدف از آفرينش انسان‌هاى گوناگون در زمين ، دانش و كار سودمند است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nپرسش : خداى سبحان مىفرمايد : « من جنّ و انس را نيافريدم ، مگر اين‌كه مرا عبادت كنند » . « 1 » در حالى كه شما مىگوييد : خدا انسان را به منظور دانش و كار سودمند آفريده است ؟\r\nپاسخ : مراد از عبادت در اين آيه ، كار شايسته است ؛ زيرا خدا مىفرمايد : « . . . كار شايسته آن را بالا مىبرد » . « 2 » و حتّى خداوند ، جهان هستى را با تمام زمين و آسمانش به سبب كردار شايسته آفريده است . خداى بزرگ مىفرمايد : « اوست كه آسمان‌ها و زمين را در شش روز آفريد و عرش او بر روى آب بود . تا بيازمايد كه كدام‌يك از شما به عمل نيكوتر است » . « 3 » در تفسير آيهء 94 از سورهء مائده ، معناى ابتلا و آزمايش را بيان كرديم .\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 56 .\r\n( 2 ) . فاطر ( 35 ) آيهء 10 .\r\n( 3 ) . هود ( 11 ) آيهء 7 .\r\n","page_name":" 224 ","page_number":224},
  {"content":"\r\n\r\nقرآنى جز اين قرآن بياور\r\n\r\n[ سوره يونس ( 10 ) : آيات 15 تا 17 
  ]\r\nوَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلاَّ ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 ) قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ ( 16 ) فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الْمُجْرِمُونَ ( 17 )\r\n\r\n[ ترجمه 
  ]\r\nچون آيات روشن ما بر آنان تلاوت شد ، آنها كه به ديدار ما اميد ندارند گفتند : قرآنى جز اين قرآن بياور يا دگرگونش كن . بگو : مرا نرسد كه آن را از سوى خود دگرگون كنم . هرچه به من وحى مىشود پيرو همان هستم . مىترسم كه اگر به پروردگارم عاصى شوم به عذاب آن‌روز بزرگ گرفتار آيم . ( 15 )\r\nبگو : اگر خدا مىخواست من آن را بر شما تلاوت نمىكردم و شما را از آن آگاه نمىساختم . و پيش از اين در ميان شما عمرى زيسته‌ام . چرا به عقل در نمىيابيد ؟ ( 16 )\r\nكسيت ستمكارتر از آن‌كه بر خدا دروغ مىبندد ، يا آيات او را دروغ مىانگارد ؟ هرآينه مجرمان رستگار نشوند . ( 17 )\r\n\r\nواژگان\r\nمن تلقاء نفسى : از سوى خودم . همچنين ، اين واژه به معناى روبه‌رو به كار مىرود .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nگفته مىشود : « جلس تلقاءه ؛ نشست روبه‌روى او » .\r\nالعمر : به ضم عين و ميم به معناى باقى ماندن . به فتح عين و سكون ميم ، هم به معناى باقى ماندن و هم به معناى قسم به كار مىرود . مىگويى : « لعمرى ما فعلت ؛ سوگند به دينم كه انجام ندادم » .\r\n\r\nاعراب\r\nمصدر ريخته شده از « ان ابدّله » اسم « يكون » و « لى » خبر آن . ان اتّبع « ان » نافيه .\r\n« ادراكم » فعل ماضى و از « دريت » گرفته شده است . « عمرا » بنابر حذف مضاف و در تقدير : « مقدار عمر » بوده ، سپس ظرف حذف و مضاف اليه جانشين آن شده است .\r\n\r\nتفسير\r\n وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ .  مراد ا ز « الّذين لا يرجون لقاء اللّه ؛ كسانى كه اميد ديدار خدا را ندارند » مشركان هستند . پيامبر صلّى اللّه عليه و إله با قرآن عليه مشركان ، يهوديان و مسيحيان احتجاج مىكرد و با نيكوترين روش با آنان به جدال مىپرداخت و جدال ميان او و مشركان و يهود بسيار شديد بود ؛ زيرا آنان از همه بيشتر با او دشمنى مىكردند و از او روى برمىتافتند .\r\nپيش از اين در اين‌باره در چند آيه سخن گفته شد . امّا مسيحيان ، برخى از آنان به نزد پيامبر صلّى اللّه عليه و إله هيئت فرستادند و به او جزيه پرداختند نظير نصاراى نجران و برخى از آنها تصميم گرفتند كه به مدينه حمله كنند . از اين‌رو ، پيامبر صلّى اللّه عليه و إله راه را بر آنان بست و در سرزمين شام با آنها جنگيد .\r\nمشركان پيشنهادهاى گوناگونى كه از نادانى و بيهوده‌گويى آنان ناشى مىشد به پيامبر صلّى اللّه عليه و إله ارائه دادند . از جملهء اينها ، پيشنهادى است كه آيهء 118 از سورهء بقره بدان اشاره مىكند ؛ زيرا آنان از پيامبر صلّى اللّه عليه و إله خواستند كه خدا با خود آنها سخن بگويد . امّا\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nآيه‌اى كه هم‌اكنون ما درصدد تفسير آن هستيم ، پيشنهاد مشركان به پيامبر صلّى اللّه عليه و إله را چنين حكايت مىكند : آنها از پيامبر خواستند كه قرآنى بياورد كه كاملا غير از اين قرآن باشد و يا با كم و زياد كردن ، آن را تحريف كند ؛ چراكه اين قرآن دين تازه‌اى براى آنها آورده است ؛ زيرا قرآن ، آنان را به يكتاپرستى و ايمان به روز قيامت فرامىخواند ، اصل عدالت و برابرى را قبول دارد ، طبقه‌بندى و امتياز آن را ملغى مىسازد و ربا و زنا را حرام مىداند . در حالى كه مشركان به خدايان متعدّد اعتقاد دارند ، روز قيامت را انكار مىكنند و هرآنچه را دلشان مىخواهد مباح مىدانند . بر اين اساس ، آنها از محمّد صلّى اللّه عليه و إله درخواست كردند كه قرآنى براى آنان بياورد كه دين و آداب تقليدى ايشان را بپذيرد و يا دست‌كم ، آنچه را كه آنان را خوش نمىآيد از قرآن حذف كند .\r\nچه تفاوتى وجود دارد ميان خواسته مشركان دورهء جاهليت و خواسته بسيارى از جوانان متمدن قرن بيستم كه مىگويند : چرا دين و چرا حلال و حرام ؟ آرى ، در دورهء تمدّن مينىژوپ و ميكروژوپ ، گويى به هيچ اصل و دينى نياز نيست !\r\n قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ .  پيامبر [ خبر را 
  ] از خدا نقل مىكند و خودش قانونگذار نيست ؛ همانند روايت‌كنندهء حديث كه از پيامبر روايت مىكند . در حديث كه از آن حضرت نقل شده كه فرمود : « هركس بر من دروغ ببندد ، بايد جايگاهش از آتش پر شود » . بنابراين ، چگونه پيامبر صلّى اللّه عليه و إله بر خدا دروغ ببندد ؟ حاشا كه صاحب عصمت ، خطا كند و بلغزد . اين آيه نوعى تعريض به كسى است كه بدون دليل شرعى ، فتوا مىدهد و حكم صادر مىكند . همچنين ، اين آيه دليل محكمى است بر اين‌كه پيامبر صلّى اللّه عليه و إله هرگز برطبق اجتهاد و نظريهء خودش حكم نكرد و تمام احكام او از سوى خدا وحى مىشد و اگر كسى به او اجتهاد را روا دارد ، وى را با ديگر فقها قياس كرده است . در اين‌جا خوب است بدين نكته اشاره كنيم كه شيعه ، اجتهاد را بر پيامبر صلّى اللّه عليه و إله جايز نمىدانند و اهل سنّت در اين‌باره اختلاف‌نظر دارند . برخى از آنها با شيعه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nموافقند و بسيارى از آنان ، اجتهاد را بر پيامبر صلّى اللّه عليه و إله روا دانسته‌اند .\r\n قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ .  ضميرهاى « تلوته » و « به » ، به قرآن برمىگردند و معناى آيه اين است : اگر خدا بخواهد كه مرا براى اين منظور به سوى شما نفرستد كه شما قرآن را ياد بگيريد و بدان عمل كنيد ، من هم شما را به سوى آن فرانمىخوانم ، لكن آنچه من انجام دادم به سبب اجراى خواسته و فرمان الهى بوده است .  فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ .  كسى كه پيش از نزول وحى بر او ، چهل سال در ميان قومش زندگى كند ، نه كتابى را در اين مدّت خوانده باشد ، نه از كسى علم آموخته باشد و نه از او عملى سر زده باشد كه موجب مؤاخذه شود ، بلكه تمام زندگىاش فضيلت و بزرگوارى و درستى و امانتدارى باشد ، تا آن‌جا كه وى را راستگو و امانتدار نام گذارند ، آيا نمىانديشيد كه چنين كسى از همهء مردم راستگوتر خواهد بود ؟ به‌علاوه ، حقايق قرآن ، خود ، حجّت كافى و وافى بر راستگويى و بزرگى اوست .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ .  جملهء « افترى على اللّه كذبا » بدين معناست كه او به دين خدا چيزى را نسبت داده كه خدا از آن بيزار است و معناى « كذّب بآياته » آن است كه او از دين خدا چيزى را نفى كرده كه در حقيقت جزء آن است و اين ، همان بدعتى است كه پيامبر خدا صلّى اللّه عليه و إله دربارهء آن فرمود : « هربدعتى گمراهى و هرگمراهى در آتش است » .  إِنَّهُ لا يُفْلِحُ الْمُجْرِمُونَ ؛  زيرا راه رستگارى و رهايى ، راستگويى و اخلاص است ، امّا دروغگويى ، راه هلاكت و خوارى مىباشد كه جز انسان بدبخت و جنايتكار از اين راه نمىرود .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمىگويند اينها شفيعان ما هستند\r\n\r\n[ سوره يونس ( 10 ) : آيات 18 تا 20 
  ]\r\nوَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ قُلْ أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ ( 18 ) وَ ما كانَ النَّاسُ إِلاَّ أُمَّةً واحِدَةً فَاخْتَلَفُوا وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ ( 19 ) وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 20 )\r\n\r\n[ ترجمه 
  ]\r\nسواى خدا چيزهايى را مىپرستند كه نه سودشان مىرساند و نه زيان . و مىگويند : اينها شفيعان ما در نزد خدايند . بگو : آيا خدا را به چيزى خبر مىدهيد كه در آسمان‌ها و زمين از آن سراغى نداريد ؟ خدا منزّه است و از آنچه با او شريك مىسازيد ، فراتر است . ( 18 )\r\nمردم جز يك امّت نبودند ، ميانشان اختلاف افتاد و اگرنه آن بود كه سخنى پيش از اين از پروردگارت صادر گشته بود ، در آنچه اختلاف مىكنند داورى شده بود . ( 19 )\r\nو مىگويند : چرا از جانب پروردگارش بر او معجزه‌اى نازل نمىشود ؟ بگو : علم غيب از آن خداست . انتظار بكشيد .\r\nمن نيز با شما منتظر مىمانم . ( 20 )\r\n\r\nتفسير\r\n وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ .  اين گروه همان كسانى هستند كه\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبه پيامبر خدا صلّى اللّه عليه و إله گفتند : قرآن ديگرى غير از اين قرآن بياور و يا آن را تغيير بده . آنها بت‌ها را مىپرستيدند و اعتقاد داشتند كه اين بت‌ها هم سود مىرسانند و هم زيان ، چون خداى تعالى مىفرمايد :  وَ يَقُولُونَ هؤُلاءِ شُفَعاؤُنا عِنْدَ اللَّهِ ،  لكن اعتقاد آنان جز وهم و خيال ، پايه‌اى نداشت . خدا به محمّد صلّى اللّه عليه و إله دستور داد كه پندار آنان را تكذيب كرده ، بگويد :  أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ .  مشركان ادّعا داشتند كه بت‌هايشان براى آنان در پيشگاه خدا شفاعت مىكند و اگر اين ادّعاى آنها حق مىبود ، هرآينه خدا از اين شفاعت آگاهى داشت و چون او از آن آگاهى ندارد ، پس بايد ادّعاى مشركان دروغ باشد .\r\n وَ ما كانَ النَّاسُ إِلَّا أُمَّةً واحِدَةً ؛  مردم براساس فطرتى كه خدا آنها را بر آن آفريده است يك امّت بودند . آن‌گاه هواى نفسانى آنان را از اصل‌شان دور و نسبت به دينشان ، گروه‌گروه ساخت ؛ زيرا آنان به دنبال لذّت‌هاى زندگى رفتند و براى رسيدن بدان از يكديگر پيشى مىگرفتند .  وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ .  مراد از كلمهء خداوند در اين‌جا ، شتاب نكردن در مجازات گناهكاران و پاداش فرمان‌برداران است ، بلكه مجازات و پاداش همهء آنها را به روز قيامت موكول مىكند ، تا هرانسانى با اراده و اختيار خود به آنچه خودش مىخواهد از نيكى و يا بدى ، برترى و يا پستى برسد . اگر خدا در مجازات بدكاران شتاب كند ، به هم‌سويى و نبود اختلاف حكم كرده است ، لكن از راه بيم دادن و نه داوطلبانه و ترديدى نيست كه اين كار ، مجبور كردن است كه با وجود آن ، پاداش و مجازات باطل خواهد بود و همچنين ، شكسته شدن حكمت خداست كه ايجاب مىكند هرانسانى از طريق آنچه انجام مىدهد و براى خودش برمىگزيند ، بايد در چهرهء حقيقى خود آشكار شود .\r\nهمانند اين آيه در سورهء بقره ، آيهء 213 و مائده ، آيهء 48 بيان شد .\r\n وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ .  خداوند بر حضرت محمّد صلّى اللّه عليه و إله چندين آيه و معجزه فروفرستاد ، لكن مشركانى كه سخن مزبور را گفتند ، آيه‌اى را مىخواستند كه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبرطبق هوس‌هاى خودشان باشد و معجزه‌اى را مىخواستند كه خود آنها آن را پيشنهاد و فرض مىكردند نظير اين‌كه مىگفتند : « چرا خدا با ما سخن نمىگويد » . « 1 » و نيز همانند اين سخن آنها : « چرا فرشته‌اى بر او فرود نمىآيد تا با او بيم‌دهنده باشد ؟ » « 2 » و از اين قبيل سخنان بىفايده و بيهوده . دربارهء پيشنهاد فاسد اين مشركان در جلد اوّل ، در تفسير آيهء 118 از سورهء بقره سخن گفته شد .\r\n فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ ؛  يعنى اى محمّد ! به اين كينه‌توزان بگو : معجزه‌اى كه شما درخواست كرديد در دست خداست و من هيچ دخالتى ندارم و نمىدانم كه آيا خدا آن را از آسمان فروخواهد فرستاد و يا نه .\r\nبنابراين ، من و شما در اين جهت يكسان هستيم و بايد منتظر بمانيم كه كدام از خشم و معجزات خدا در امان خواهيم ماند .\r\n\r\n\r\n","description":"","footnote":"\r\n( 1 ) . بقره ( 2 ) آيهء 118 .\r\n( 2 ) . فرقان ( 25 ) آيهء 7 .\r\n","page_name":" 231 ","page_number":231},
  {"content":"\r\n\r\nمكر خدا سريع‌تر است\r\n\r\n[ سوره يونس ( 10 ) : آيات 21 تا 23 
  ]\r\nوَ إِذا أَذَقْنَا النَّاسَ رَحْمَةً مِنْ بَعْدِ ضَرَّاءَ مَسَّتْهُمْ إِذا لَهُمْ مَكْرٌ فِي آياتِنا قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ ( 21 ) هُوَ الَّذِي يُسَيِّرُكُمْ فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ ( 22 ) فَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ ( 23 )\r\n\r\n[ ترجمه 
  ]\r\nهرگاه پس از گزندى كه به مردم رسيده است رحمتى به آنها بچشانيم ، بينى كه در آيات ما بدانديشى مىكنند . بگو : مكر خدا سريع‌تر است ؛ رسولان ما نيز ، بدانديشىهاى شما را مىنويسند . ( 21 )\r\nاوست كه شما را در خشكى و در دريا سير مىدهد . تا آن‌گاه كه در كشتىها هستند و باد موافق به حركتشان مىآورد ، شادمانند . چون توفان فرارسد و موج از هرسو بر آنها ريزد ، چنان‌كه پندارند كه در محاصرهء موج قرار گرفته‌اند ، خدا را از روى اخلاص بخوانند ، كه اگر ما را از اين خطر برهانى از سپاسگزاران خواهيم بود . ( 22 )\r\nچون خدا آنها را برهاند ، بينى كه در زمين به ناحق سركشى كنند . اى مردم ! اين سركشى به زيان خودتان است .\r\nتمتّعى است در اين زندگى دنيوى . آن‌گاه همه به نزد ما بازمىگرديد تا از كارهايى كه\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمىكرده‌ايد آگاهتان سازيم . ( 23 )\r\n\r\nواژگان\r\nمكر اللّه : مراد از مكر خدا ، تدبير مخفيانهء اوست كه موجب مىشود فرد حيله‌گر و نيرنگ‌باز ، از حيله و نيرنگ خود غفلت كند و گاهى مكر خدا به معناى عذاب او به كار مىرود .\r\nالتّسيير : حركت بدون اختيار از شخصى كه حركت مىكند و از اين قبيل است ضرب المثل : « مسيّر غير مخيّر ؛ يعنى حركت‌كننده‌اى بىاختيار » .\r\nالفلك : كشتىها ، هم بر جمع اطلاق مىشود و هم بر مفرد .\r\nلعاصف : توفانى كه اشيا را درهم مىكوبد و مىشكند و از اين قبيل است : ريح عاصف و عاصفة : تندباد ، توفان .\r\nاحيط به : هلاك شد .\r\n\r\nاعراب\r\n« اذا لهم » ، « اذا » براى مفاجات ( اذاى فجائيه ) و در جواب « اذا أذقنا » واقع شده است . « مكرا » تميز . نون در « جرين » ضميرى است كه به « فلك » برمىگردد . ضمير « بهم » به « النّاس » برمىگردد . « مخلصين » حال از ضمير « دعوا » . « اذا هم » ، « اذا » براى مفاجات و در جواب « لمّا » واقع شده است . « متاع الحياة » منصوب بنابر مصدريت ؛ يعنى « تمتّعوا متاع الحياة » . جايز است كه به رفع نيز خوانده شود و خبر براى مبتداى محذوف باشد ؛ يعنى « ذلك متاع » .\r\n\r\nتفسير\r\n وَ إِذا أَذَقْنَا النَّاسَ رَحْمَةً مِنْ بَعْدِ ضَرَّاءَ مَسَّتْهُمْ إِذا لَهُمْ مَكْرٌ فِي آياتِنا .  برخى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمىگويند : مراد از « النّاس » در اين‌جا تنها مشركان است . اين نظريه به سياق آيه نزديك است ؛ زيرا آيات پيشين دربارهء مشركان سخن گفت ، لكن نظريهء مزبور ، منافات با اين ندارد كه هشدار همگانى باشد و همهء كسانى را كه نعمت‌هاى خدا را انكار مىكنند دربر گيرد ، خواه انكاركننده مؤمن باشد و خواه كافر ، پيش از رسيدن زيان باشد و يا پس از آن . در هرحال ، مضمون اين آيه با آيهء 12 كه پيش از اين بيان شد هم‌خوانى دارد . آيه سابق اين بود :  « وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ » .  اين آيه مىگويد : انسان خدا را در سختى ياد و در آسايش فراموش مىكند . آيه‌اى كه ما درصدد تفسير آن هستيم مىگويد : هرگاه خداوند سختى انسان را به راحتى تبديل كند ، در آيات او مكر مىكند و مراد از اين مكر آن است كه او آيات خدا را انكار و اين موضوع را كه خدا سبب بر طرف شدن زيان و بلا از او بوده است تكذيب مىكند و نيز اين بر طرف شدن زيان را به عواملى نسبت مىدهد كه اساس و پايه‌اى ندارد نظير بت‌ها ، ستارگان ، تصادف و توجيهات باطل ديگرى كه با اختلاف اشخاص و پندارها و خيال پردازى هايشان تفاوت پيدا مىكند .\r\n قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ .  مراد از مكر خدا اين است كه او مكركنندگان را بر اثر مكرشان مجازات مىكند و از جايى كه آنان نمىدانند ، برايشان عذابى دردناك آماده مىسازد . دربارهء مكر خداى تعالى در جلد دوم ، در تفسير آيهء 54 از سورهء آل عمران به تفصيل سخن گفتيم و مراد از رسل ، فرشتگان نويسنده است .\r\nمعناى آيه اين است : خداوند كارهاى مكركنندگان و حيله‌گران را برمىشمارد و بر طبق آن ، آنان را همان‌گونه كه استحقاق دارند مجازات مىكند .\r\n هُوَ الَّذِي يُسَيِّرُكُمْ فِي الْبَرِّ وَ الْبَحْرِ ؛  يعنى خداوند حكيم توان گردش در خشكى و دريا را به بندگانش بخشيد . هدف از اين اشاره ، يادآورى بخشش‌ها و نعمت‌هاى خداوند است ، تا ما او را سپاسگزار باشيم . خداوندا ! چقدر آشكار است عطاى تو هم\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nبر كسى كه خشنودت مىكند و هم بر كسى كه خشمگينت مىسازد ! سخن ابو بكر مغافرى در احكام القرآن خنده‌آور است : اين آيه دلالت دارد كه دريانوردى جايز است و حرام نيست و سخن را دربارهء دلايل روا بودن و دريانوردى به درازا كشانده است . امّا او از يك قاعدهء شرعى كه باسواد و بىسواد آن را مىدانند غفلت كرده و آن اين‌كه ، حرام كردن به دليل نياز دارد و نه جايز دانستن .\r\n حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ .  واژهء « ريح » هم براى مذكّر به كار مىرود و هم براى مؤنّث ؛ زيرا خداوند آن را به طيّبة [ - مؤنّث 
  ] و نيز به عاصف [ - مذكر 
  ] توصيف كرده است . اين آيه نشان مىدهد كه انسان فطرتا به خدا ايمان دارد ؛ زيرا در هنگام سختىها به او رجوع مىكند . به تفسير آيهء 41 از سورهء انعام ، بخش : خدا و فطرت ، نگاه كنيد . صاحب تفسير المنار در تفسير اين آيه عينا چنين مىگويد :\r\nمشركان در هنگام سختىها جز خداوند ، پروردگارشان را نمىخواندند ، امّا بسيارى از مسلمانان اين زمان ، در هنگام گرفتارىها خدا را نمىخوانند و تنها مردگان خود را مىخوانند نظير بدوى ، رفاعى ، دسوقى ، جيلانى ، متبولى ، ابو سريع و ديگران كه تعداد آنها از شمارش بيرون است . در ميان عمّامه‌به‌سرهاى دانشگاه « الازهر » و ديگران و به‌ويژه سرپرستان مشاهد مورد پرستش كه از اوقاف و نذورات آنها بهره مىبرند ، كسانى هستند كه مردم را از طريق شرك آوردن گمراه مىسازند خواندن مردگان را با نام ديگرى غير از نام آنها در زبان عربى ، توجيه مىكنند نظير توسّل و جز آن .\r\nنظير اين سخن در تفسير مراغى نيز آمده است .\r\nدر روزنامه‌هاى مصرى خواندم كه مصرىها ورقه‌هايى را در ضريح ولىّ مىاندازند و از دشمنان خود به او شكايت مىبرند و از اين مرده مىخواهند كه از كسى كه به آنان ستم و جنايت كرده ، قصاص آنان را بگيرد . گوشه‌اى از اين شكايت‌ها\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nرا در كتاب من هنا و هناك نقل كرده‌ام . امّا شرح گرد آمدن گروه‌ها بر سر قبر ولىّ را - به منظور برپا كردن جشن ولادت او - به روزنامه الجمهوريه ، شماره 1 / 11 / 1968 وامىگذاريم :\r\nجمعيت همچون روز قيامت موج مىزد . انبوه انسان بسان امواج خروشان دريا ، به هم پيوسته و فشرده و يا همانند كشتزار پهناورى كه از انسان كاشته شده است .\r\n فَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ  آنان با خدا پيمان بستند كه هرگاه گرفتاريشان را بر طرف كند ، از او بپرهيزند و او را سپاسگزار باشند و زمانى كه خدا چنين كرد ، آنها پيمان را شكستند . اين آيه با بيانى ديگر ، تكرار آيهء پيشين است . خداى سبحان در آيه پيشين فرمود :  « إِذا لَهُمْ مَكْرٌ فِي آياتِنا  ؛ در آيات ما بدانديشى مىكنند » و در اين آيه مىگويد :  « إِذا هُمْ يَبْغُونَ فِي الْأَرْضِ  ؛ در زمين بناحق سركشى مىكنند » .\r\nمعناى هردو آيه يكى است و يا هردو معنا با يكديگر ملازم و مرتبطند و هدف ، آشكار كردن سركشى و مخالفت آنها در زشت‌ترين صورت است .\r\n يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ .  [ اين سركشى به زيان خودتان است 
  ] ؛ زيرا هركس شمشير ستم را بركشد ، با همان شمشير كشته خواهد شد .  مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ .  گاهى ستمگر خرسند مىشود و از مستى پيروزى به رقص مىآيد . لكن اين خوش‌حالى او موقت است و آن‌گاه زمان آه و حسرت‌ها فرامىرسد . پيامبر خدا صلّى اللّه عليه و إله فرمود : « سه چيز است كه به صاحبان خود برمىگردد : نيرنگ « و نيرنگ بد ، جز صاحبش را هلاك نمىكند » ، شكستن پيمان كه « هركس پيمان‌شكنى كند ، عليه خود ، پيمان شكسته است » ؛ و سركشى كردن .\r\n« اى مردم ، اين سركشى شما بر زيان خودتان است » .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمثل زندگى دنيا\r\n\r\n[ سوره يونس ( 10 ) : آيات 24 تا 25 
  ]\r\nإِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلاً أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ ( 24 ) وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ ( 25 )\r\n\r\n[ ترجمه 
  ]\r\nمثل اين زندگى دنيا مثل بارانى است كه از آسمان نازل كنيم ، تا بدان هرگونه رستنىها از زمين برويد ، چه آنها كه آدميان مىخورند و چه آنها كه چهارپايان مىچرند . چون زمين پيرايهء خويش برگرفت و آراسته شد و مردمش پنداشتند كه خود قادر بر آن‌همه بوده‌اند ، فرمان ما شب‌هنگام يا به روز دررسد و چنان از بيخش بركنيم كه گويى ديروز در آن مكان هيچ‌چيز نبوده است . آيات را براى مردمى كه مىانديشند ، اين‌چنين تفصيل مىدهيم . ( 24 )\r\nخداوند به سراى سلامت فرامىخواند و هركه را بخواهد به راه راست هدايت مىكند . ( 25 )\r\n\r\nواژگان\r\nالزّخرف : چندين معنا دارد كه برخى از آنها عبارتند از : طلا ، زيبايى ظاهر چيز .\r\nغنى بالمكان : اقامت گزيد در آن‌جا . المغانى ؛ يعنى منزل‌ها .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدار السلام : در اين‌جا مراد بهشت است .\r\n\r\nتفسير\r\n إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ  باء در « به » براى سببيت و معناى آيه اين است : دنيايى كه شما بدان مباهات و افتخار مىكنيد بسان بارانى است كه بر زمين فرود آيد و در نتيجه ، زمين سرسبز و حاصلخيز گردد و از هر گياهى يك جفت برويد و برخى از اين گياهان با برخى ديگر ، بر اثر افزايش و رشد زياد ، مخلوط مىشوند و درهم مىپيچند .  مِمَّا يَأْكُلُ النَّاسُ وَ الْأَنْعامُ  غذاى تمام موجودات زنده از زمين تأمين مىشود و اين زمين است كه شكم آنها را پر مىكند .\r\nبه عنوان مثال ، مردم حبوبات و ميوه‌هاى درخت را مىخورند و چهارپايان ، علف‌ها و امثال آن را مىچرند .\r\n حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ .  زمين آراسته مىشود ، بسان عروس جلوه‌گرى كه از هرچيزى روى برمىتابد و فراغت مىيابد تا داماد از او بهره گيرد .\r\n وَ ظَنَّ أَهْلُها أَنَّهُمْ قادِرُونَ عَلَيْها .  مردم گمان مىكنند مالك تصرّف در ثروت‌هاى خود هستند و با آن جيب‌ها و خزاينشان را پر مىكنند و پس از اين اعتماد و اطمينان ،  أَتاها أَمْرُنا ؛  فرمان ما دررسد ، [ يعنى اين ثروت‌ها از بين مىروند و دچار آفت مىشوند 
  ] .  لَيْلًا أَوْ نَهاراً فَجَعَلْناها حَصِيداً ؛  يعنى آن را همچون زمينى قرار مىدهيم كه گياهانش برچيده شده باشد .  كَأَنْ لَمْ تَغْنَ بِالْأَمْسِ ؛  يعنى پس از نابود شدن همه چيز و حتى آثار آنها ، گويى در آن مكان هيچ‌چيز نبوده است . امان از بدشانسى ! آرزوها به نااميدى تبديل مىشود . و رؤياها برباد مىرود .\r\n كَذلِكَ نُفَصِّلُ الْآياتِ لِقَوْمٍ يَتَفَكَّرُونَ ؛  اين‌چنين براى انديشمندان شرح مىدهيم كه كالاى دنيا از بين رفتنى است و كسى كه به آن تكيه كند به سرابى تكيه كرده است و كالاى دنيا چيزى نيست كه به خاطرش خون‌ها ريخته شود ، جنگ‌ها برپا گردد و\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nانديشهء نوابغ و دانشمندان بزرگ در خدمت آن قرار گيرد .\r\n وَ اللَّهُ يَدْعُوا إِلى دارِ السَّلامِ .  مفسران گفته‌اند : مراد از « دار السّلام » ، بهشت است .\r\nالبتّه ترديدى وجود ندارد كه بهشت ، خانهء خوشبختى و سلامت است ، لكن « دعوت خدا » هرعملى را كه موجب امنيت و آسايش عيال او ( مردم ) شود ، دربر مىگيرد و حتّى خداى سبحان بهشت را بر غيرپرهيزگاران و تلاشگران در اين راه حرام كرده است .  وَ يَهْدِي مَنْ يَشاءُ إِلى صِراطٍ مُسْتَقِيمٍ .  فراخوانى خداوند به كار نيك ، بدون استثنا شامل حال هرانسان بالغ و خردمندى مىشود . بنابراين ، كسى كه مخالفت كند و آن را ناديده بگيرد ، گمراه است و هركس از آن فرمان برد و بدان عمل كند ، هدايت يافته است . اگر اين هدايت به خدا نسبت داده شود ، درست خواهد بود ؛ زيرا اين شخص راه هدايت را با فرمان و عنايت و توفيق خدا پيموده است . امّا گمراهى فردى را كه گمراه است نمىتوان به خدا نسبت داد ؛ زيرا خدا وى را از آن نهى كرده است ، در حالى كه خدا بنده‌اش را از كارى نهى و آن‌گاه او را مجبور به انجام همان كار نمىكند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nپاداش نيكوكاران نيكى است\r\n\r\n[ سوره يونس ( 10 ) : آيات 26 تا 30 
  ]\r\nلِلَّذِينَ أَحْسَنُوا الْحُسْنى وَ زِيادَةٌ وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ ( 26 ) وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحابُ النَّارِ هُمْ فِيها خالِدُونَ ( 27 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ ( 28 ) فَكَفى بِاللَّهِ شَهِيداً بَيْنَنا وَ بَيْنَكُمْ إِنْ كُنَّا عَنْ عِبادَتِكُمْ لَغافِلِينَ ( 29 ) هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ ( 30 )\r\n\r\n[ ترجمه 
  ]\r\nپاداش آنان كه نيكى مىكنند نيكى است و چيزى افزون بر آن . نه سيه‌روى شوند و نه خوار .\r\nاينان اهل بهشتند و در آن جاويدانند . ( 26 )\r\nو براى آنان كه مرتكب بدىها شوند ، پاداش هر بدى همانند آن است و خوارى بر آنها چيره مىشود . كسى آنها را از خشم خدا نگه نمىدارد ، چنان شدند كه گويى صورتشان در پاره‌اى از شب تاريك پوشيده شده است . اينان اهل جهنمند و جاودانه در آن هستند . ( 27 )\r\nو روزى همهء آنها را در محشر گرد آوريم .\r\nسپس مشركان را گوييم : شما و بت‌هايتان در مكان خود قرار گيريد . سپس آنها را از يكديگر جدا مىكنيم و بتهايشان مىگويند : شما هرگز ما را نمىپرستيده‌ايد . ( 28 )\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nخدا به شهادت ميان ما و شما كافى است كه ما از پرستش شما هرگز آگاه نبوده‌ايم . ( 29 )\r\nدر آن‌جا هركس هرچه كرده است پاداشش را خواهد [ مىآزمايد 
  ] ديد و همه را به سوى خدا مولاى حقيقىشان بازمىگردانند و همهء آن بتان كه به باطل مىپرستيدند نابود مىشوند . ( 30 )\r\n\r\nواژگان\r\nيرهق وجوههم : مىپوشاند صورت‌هايشان را .\r\nقتر : به فتح قاف و راء ، غبار و يا دودى است سياه .\r\nالذّلّه : خوارى .\r\nالعاصم : مانع .\r\nزيّلنا : جدا كرديم ، مشخّص ساختيم .\r\n\r\nاعراب\r\n« للّذين احسنوا » خبر مقدم و « الحسنى » مبتداى مؤخّر . « الّذين كسبوا » مبتدا و « جزاء سيّئه » خبر آن . « بمثلها » متعلق به « جزاء » . برخى گفته‌اند : « جزاء » مبتداى دوم و « بمثلها » خبرش . « قطعا » مفعول دوم براى « اغشيت » ؛ زيرا [ در اين‌جا 
  ] به معناى « ألبست » است . « مظلما » صفت براى « قطع » و برخى گفته‌اند : حال است . « جميعا » حال از ضمير « نحشرهم » . « مكانكم » در محلّ نصب و جانشين فعل امر كه در تقدير :\r\n« الزموا مكانكم » بوده است . « انتم » تأكيد براى ضمير « الزموا » . كفى باللّه ، « باء » زايد و « اللّه » فاعل و « شهيدا » حال و نيز جايز است كه به معناى « من شهيد » و تميز باشد . ان كنّا ، « ان » مخفّفة از ثقيله و اسمش « نا » كه حذف شده و جملهء « كنّا » خبر . لام در « لغافلين » براى فرق گذاشتن ميان ان نافيه و مخفّفه است . « هنالك » ظرف زمان ، منصوب به « تبلوا » . « مولاهم » بدل از « اللّه » و « الحق » صفت آن .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nتفسير\r\n لِلَّذِينَ أَحْسَنُوا الْحُسْنى وَ زِيادَةٌ .  رازى مىگويد : نظير اين آيه است ، آيهء  « هَلْ جَزاءُ الْإِحْسانِ إِلَّا الْإِحْسانُ ؛  آيا پاداش نيكى ، جز نيكى است ؟ » لكن اين سخن رازى اشكال دارد ؛ زيرا « احسان » به موردى اختصاص دارد كه لطف و بخشش نسبت به ديگرى باشد ، در حالى كه « حسن » چيزى است كه در فطرت دوست‌داشتنى است خواه بخشش باشد و خواه نباشد و حسن عقيده ، حسن گفتار و كردار ، نيت نيكى و حتّى احساس گناه ، از مصاديق اين واژه به‌شمار مىروند و تمامى آنها محبوب خدا و فطرت است و او در برابر اين موارد پاداش نيك مىدهد . در اين صورت ، آيهء مزبور از قبيل اين آيه است :  « وَ مَنْ يَقْتَرِفْ حَسَنَةً نَزِدْ لَهُ فِيها حُسْناً ؛  هركه كار نيكى كند به نيكويىاش مىافزاييم » . « 1 »\r\nمفسران دربارهء معناى « زيادة » اختلاف كرده‌اند ؛ زيرا اگر اين افزايش از نوع حسنى ( نيكى ) باشد ، در اين صورت ، افزايش نيست و اگر چيز ديگرى باشد ، واژه‌اى است كه معنايش ابهام دارد . به نظر ما زياده در اين‌جا ؛ يعنى خداوند به نيكوكاران بيش از آنچه آنان استحقاق دارند ، پاداش مىدهد . خدا مىفرمايد : « امّا آنان كه ايمان آورده‌اند و كارهاى نيك كرده‌اند ، اجرشان را به تمامى خواهد داد و از فضل خويش بر آن خواهد افزود » . « 2 » در اين‌جا عطف افزايش بر دادن پاداش ، دليلى است بر اثبات نظريهء ما .\r\n وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ .  اثر اندوه و خوش‌حالى ، امنيت و بيمى كه در قلب وجود دارد ، به روشنى در چهره منعكس مىشود ، لكن اثر بيم و اضطراب از ديگر احساسات ، آشكارتر است . به‌ويژه در چهره‌هاى جهنميان كه هرگاه به جهنم بنگرند ، از ترس سياه مىشوند ، تا آن‌جا كه\r\n\r\n\r\n","description":"","footnote":"\r\n( 1 ) . شورى ( 42 ) آيهء 23 .\r\n( 2 ) . نساء ( 4 ) آيهء 173 .\r\n","page_name":" 242 ","page_number":242},
  {"content":"\r\n\r\nگويى اين چهره‌ها با دود و يا غبارى سياه پوشانده شده‌اند . امّا بهشتيان ، چهره‌هايى شاد و خندان دارند : « چهره‌هايى در آن‌روز درخشانند . خندانند و شادمانند .\r\nو چهره‌هايى در آن‌روز غبارآلودند . در سياهى فرورفته‌اند » ؛ « 1 » يعنى غبارى سياه آنها را پوشانده است .\r\n وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها .  خداوند عادل است و هركس را به آنچه استحقاق دارد كيفر مىدهد و به اندازهء ذرّه‌اى به او ستم نمىكند ، بلكه از بسيارى از خطاهاى او درمىگذرد ؛ زيرا او بخشنده است و بخشش و كرم او براى نيكوكاران چند برابر مىشود .  وَ تَرْهَقُهُمْ ذِلَّةٌ .  گناهكاران را خوارى رسواكننده و تاريكى بدنامى فرامىگيرد و خوارتر و بدنامتر از كسى كه در برابر چشم ديگران رسوا مىشود نيست .  ما لَهُمْ مِنَ اللَّهِ مِنْ عاصِمٍ ؛  كسى نيست كه خشم و عذاب خدا را از آنان جلوگيرى كند .\r\n كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحابُ النَّارِ هُمْ فِيها خالِدُونَ .  پس از آن‌كه خداوند فرمود : كسانى كه نيكى مىكنند ، نه سيه‌روى شوند و نه خوار ، اينك مىگويد : كسانى كه بد كردند چهره‌هايشان چنان سياه مىشود كه گويى در پاره‌هاى شب تاريك پوشيده شده باشد .\r\nامام على عليه السّلام فرمود : « نيكىاى كه آتش را به دنبال داشته باشد نيكى نيست و بدىاى كه پس از آن ، بهشت باشد بدى نيست و هرنعمتى جز بهشت ، ناچيز و هرگرفتارى جز آتش ، عافيت است » .\r\n وَ يَوْمَ نَحْشُرُهُمْ جَمِيعاً .  همه را در روز قيامت گرد خواهيم آورد ، چه آنان كه نيكى كرده‌اند و چه آنان كه بدى كرده‌اند .  ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ .  فرداى قيامت ، مشركانى كه مىپنداشتند بت‌ها شريكان خدايند در يك‌جا مىايستند و رودرروى هم قرار مىگيرند ، تا هرگروهى دليل خود را بياورد و\r\n\r\n\r\n","description":"","footnote":"\r\n( 1 ) . عبس ( 80 ) آيه‌هاى 38 - 41 .\r\n","page_name":" 243 ","page_number":243},
  {"content":"\r\n\r\nاميد آنان به كسانى كه اميدوار بودند در اين موقعيت به ايشان سود مىرسانند ، به نااميدى تبديل مىشود و برايشان آشكار مىگردد كه در شرك آوردن و دشمنى با پيامبران و كتاب‌هاى الهى در گمراهى بوده‌اند .\r\n فَزَيَّلْنا بَيْنَهُمْ ؛  يعنى خداى سبحان در روز قيامت ، مردم را از طريق ويژگىهايى كه دارند از يكديگر جدا مىكند و هركس بر حقيقت خود نمايان مىشود و در اين هنگام ، براى مشركان روشن مىگردد كه هيچ‌كس مالك خود و ديگران نيست ، نه مىتواند سود برساند و نه زيان و فرمان ، تنها در دست خداوندى است كه شريك و همتا ندارد .  وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ .  هنگامى كه خدا مشركان و چيزهاى مورد پرستش آنها را در يك‌جا حاضر مىكند و آنها را رودرروى هم قرار مىدهد ، گروه مورد پرستش به پرستندگان خود مىگويند : شما ما را نمىپرستيده‌ايد و تنها وهم و خيال بر شما حاكم بوده كه خيال مىكرديد خداوند شريكانى دارد و ما همان شريكان هستيم ، در حالى كه اين شريكان جز در مخيّلة شما وجود نداشتند . بنابراين ، شما در حقيقت چيزى را پرستش مىكرديد كه وجود نداشته است ، در حالى كه ما وجود داريم و شما پرستندگان ما نبوديد .\r\n فَكَفى بِاللَّهِ شَهِيداً بَيْنَنا وَ بَيْنَكُمْ ؛  زيرا خدا مىداند كه شما در وهم‌هاى خود ، شريكانى را آفريديد كه وجود خارجى نداشتند و نيز او مىداند ، كه ما از شرك آوردن شما بيزاريم .\r\n إِنْ كُنَّا عَنْ عِبادَتِكُمْ لَغافِلِينَ ؛  ما از پرستش شما چيزى نمىدانيم . اين جمله اشاره بدين نكته دارد كه آنان شايستگى پرستش را ندارند و آنان خود پرستنده هستند ، نه پرستش شده .\r\n هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ ؛  يعنى خدا تمام مردم را براى بازپرسى گرد مىآورد و هركس را بر وفق كارى كه انجام داده ، پاداش مىدهد و هيچ‌كدام از چيزهايى كه او باور داشت و گمان مىكرد كه سودش مىبخشد و از وى دفاع مىكرد سودى برايش ندارد ، جز عملى كه تنها براى خدا انجام داده باشد . اين معنا با روش‌هايى گوناگون در چندين آيه تكرار شده است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nچه كسى به شما روزى مىدهد ؟\r\n\r\n[ سوره يونس ( 10 ) : آيات 31 تا 34 
  ]\r\nقُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ مَنْ يُدَبِّرُ الْأَمْرَ فَسَيَقُولُونَ اللَّهُ فَقُلْ أَ فَلا تَتَّقُونَ ( 31 ) فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلاَّ الضَّلالُ فَأَنَّى تُصْرَفُونَ ( 32 ) كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ ( 33 ) قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ ( 34 )\r\n\r\n[ ترجمه 
  ]\r\nبگو : چه كسى از آسمان و زمين به شما روزى مىدهد ؟ كيست كه شنوايى و بينايى مىبخشد ؟ زنده را از مرده پديد مىآرد و مرده را از زنده و كارها را به سامان مىآورد ؟\r\nخواهند گفت : اللّه . پس بگو : آيا پروا نمىكنيد ؟ ( 31 )\r\nاين اللّه پروردگار حقيقى شماست ، بعد از حقيقت جز گمراهى چيست ؟ پس به كجا روى مىآوريد ؟ ( 32 )\r\nپس سخن پروردگار تو دربارهء عصيانگران كه گفت : اينان ايمان نمىآورند ، به حقيقت پيوست . ( 33 )\r\nبگو : آيا از اين بتان شما كسى هست كه چيزى را بيافريند و باز زنده كند ؟ بگو : خداى يكتا مخلوقات را مىآفريند و باز زنده مىكند . پس چرا سرگشته‌ايد ؟ . ( 34 )\r\n\r\nواژگان\r\nتصرفون : از صرف گرفته شده و به معناى روى برگردانيدن از چيزى به چيزى ديگر\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاست ؛ يعنى چگونه از يكتاپرستى به سوى شرك روى برمىگردانيد و مقصود از جملهء : « فأنّى تؤفكون » نيز همين معناست .\r\n\r\nاعراب\r\nفأنّى تصرفون . « أنّى » مجرور به « الى » كه حذف شده و در تقدير : « الى اين تصرفون » بوده است و عامل آن ، فعل مذكور ( تصرفون ) است و از اين قبيل است جملهء :\r\n« فأنّى تؤفكون » . مصدر ريخته شده از « أنّهم » و خبرش ، مجرور به لام محذوف و عامل آن ، « حقّت » است ؛ يعنى « حقت كلمة ربّك عليهم لعدم ايمانهم » .\r\n\r\nتفسير\r\nاركان ايمان عبارتند از : 1 . يكتاپرستى ؛ 2 . نبوّت ؛ 3 . دوباره زنده شدن در روز قيامت . قرآن دلايلى مختلف بر اثبات اين اركان آورده است كه قبلا به تفصيل بيان شد . آياتى كه هم‌اكنون به تفسير آنها مىپردازيم و آياتى كه بعدا خواهد آمد ، دربارهء باطل كردن شرك و پندار مشركان آمده است ؛ زيرا مشركان مىپنداشتند كه بت‌هايشان موجب نزديكى آنان به خداوند مىشود و قيامت و بازپرسى وجود ندارد و قرآن را محمّد صلّى اللّه عليه و إله بر خدا دروغ بسته است . دلايل باطل كردن اين پندارها از اين قرارند :\r\n1 .  قُلْ مَنْ يَرْزُقُكُمْ مِنَ السَّماءِ وَ الْأَرْضِ  هرعاملى از عوامل روزى ، خواه نزديك و خواه دور ، بايد آسمانى و يا زمينى باشد . از جمله عوامل آسمانى ، باران ، نور و چيزهاى ديگر است كه دانشمندان ، آنها را كشف كرده‌اند و يا در آيندهء دور و نزديك كشف خواهند كرد . برخى از عوامل زمينى عبارتند از : گياه ، حيوان و معدن . تمام اين عوامل با واسطهء سنت‌ها و نواميس هستى به خدا بازگشت مىكنند ؛ زيرا او آفرينندهء جهان هستى است و مشركان هم به اين حقيقت اعتراف دارند و نيز اقرار مىكنند كه خدا آفريننده و روزىدهنده است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدر اين‌جا اين پرسش مطرح و اين اشكال بر مشركان وارد مىشود : مادام كه شما مشركان باور داريد كه خدا آفريننده و روزىدهنده است ، پس چگونه شريكانى براى او قرار مىدهيد ؟ خوانندهء گرامى ! آيا درست است كه تو در تأليف اين كتاب شريك من باشى ، در حالى كه اين من بودم كه انديشيدم ، پايدارى كردم و نوشتم ؟ ما ، در اين‌باره به تفصيل سخن گفتيم و براى بطلان شرك ، در جلد دوم ، در تفسير آيهء 48 از سورهء نساء ، دلايل كافى اقامه كرديم .\r\n2 .  أَمَّنْ يَمْلِكُ السَّمْعَ وَ الْأَبْصارَ .  خداوند [ از ميان حواسّ انسان 
  ] تنها اين دو حس ( شنوايى و بينايى ) را يادآور شده است ؛ زيرا اين دو تنها وسيلهء تحصيل علوم ، حتّى علوم نظرى مىباشند ؛ زيرا سرانجام يادگيرى علوم به حسّ و ديدن پايان مىيابد .\r\nرازى در تفسير آيه مىگويد : « على عليه السّلام مىفرمود : منزّه است آن‌كه به پيه ، بينايى ، به استخوان شنوايى و به گوشت توان سخن گفتن داد » .\r\n3 .  وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ ؛  يعنى خدا صاحب اختيار مرگ و زندگى است . از جمله نمونه‌هاى بيرون آمدن زنده از مرده ، چيزهايى است كه حيوان آن را مىخورد و از معده و روده‌هايش عبور مىكند و تمامى عمليات هضم غذا بر آن انجام مىگيرد و در پايان ، سلول‌هاى تازه ، به جاى سلول‌هاى كهنه به‌وجود مىآيد . از جمله نمونه‌هاى بيرون آمدن زنده از مرده ، سلول‌هايى است كه به وسيلهء نفس كشيدن و تراوش كردن از بدن شخص زنده ، آزاد مىشوند . ما ، پيش‌تر ، در تفسير آيهء 95 از سورهء انعام ، زير عنوان : « زندگى از كجا آمده است » سخن گفتيم .\r\n4 .  وَ مَنْ يُدَبِّرُ الْأَمْرَ ؛  چه كسى امور جهان هستى و آنچه را در آن است ، سامان مىدهد ؟ [ مشركان خواهند گفت : خداوند 
  ] .  فَسَيَقُولُونَ اللَّهُ فَقُلْ أَ فَلا تَتَّقُونَ ؛  چرا دربارهء شريكانى كه براى خدا درست كرديد ، از او نمىترسيد ؟\r\nآرى ، مشركان انكار نمىكنند كه خدا به تنهايى روزى مىدهد ، صاحب شنيدن ، ديدن ، مرگ و زندگى است و همهء امور در دست قدرت اوست ، لكن آنان براى خدا\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nشريك قرار مىدهند . امّا رمز اين تناقض آن است كه آنها به آفرينندهء جهان واقعگرايانه مىنگرند و در نتيجه ، ايمان مىآورند كه او ايجادكننده و صورت‌دهنده است . آن‌گاه از روى احساسات عاطفى به چيزهايى مىنگرند كه گمان مىكنند سبب نزديكى آنها به خداست . از اين‌رو ، واقعيت را درست درك نمىكنند و دچار اشتباه مىشوند و به جاى اين‌كه از راه عمل و اخلاص به او نزديك شوند ، در خيال خودشان براى او شريكانى اختراع مىكنند و با آنها به خدا تقرّب مىجويند .\r\n فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلَّا الضَّلالُ .  واسطه‌اى ميان اين دو نيست ، يا حق و هدايت است و يا باطل و گمراهى . خداوند آسمان‌ها و زمين را به حق آفريد و در اين دو عوامل روزى قرار دارد . او چشم و گوش را آفريد و اين دو ، وسيلهء فراگيرى دانش‌اند . او به حق مالك مرگ و زندگى است و اين مالكيت دليل قدرت و عظمت اوست . او به حق امور را سامان مىبخشد و اين سامان بخشيدن دليل علم و حكمت اوست و پس از اين ، چيزى جز گمراهى و باطل ، نادانى و كينه‌توزى نخواهد بود .\r\n فَأَنَّى تُصْرَفُونَ  حق را به سوى باطل و يكتاپرستى را به سوى شرك رها مىكنيد .\r\n كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ .  « كذلك » اشاره دارد به آنچه پيش‌تر گفته شد ؛ يعنى پس از حق جز گمراهى نيست . مراد از كلمه « ربّك » در اين‌جا عذاب است ؛ نظير  « وَ لكِنْ حَقَّتْ كَلِمَةُ الْعَذابِ عَلَى الْكافِرِينَ ؛  « 1 » ولى بر كافران عذاب محقّق شده بود » . مراد از « الّذين فسقوا » مشركانند و معناى آيه اين است : خدا به زودى مشركان را همچون كسانى مجازات خواهد كرد كه با حق دشمنى مىكنند و در هيچ حالتى بدان ايمان نمىآورند ؛ زيرا وضع آنها در واقع ، چنين است كه به سوى يكتاپرستى فراخوانده مىشوند و دلايل و گواهان هم بر اثبات آن بر ايشان ارائه مىگردند امّا در عين‌حال ، همچنان بر شرك پاى مىفشارند و در همين حالت مىميرند .\r\n\r\n\r\n","description":"","footnote":"\r\n( 1 ) . زمر ( 39 ) آيهء 71 .\r\n","page_name":" 248 ","page_number":248},
  {"content":"\r\n\r\n قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ ؛  يعنى اى محمّد صلّى اللّه عليه و إله ! به مشركان بگو : خدا چيز را از ناچيز مىآفريند و زندگى را به مردگان بازمىگرداند ، آيا شريكان شما چنين توانى دارند ؟ و اگر آنها از اين كار ناتوانند ، چگونه از يكتاپرستى به شرك گرايش پيدا مىكنيد ؟\r\nپرسش : سبب دليل آوردن عليه مشركان به اين‌كه آغازكنندهء آفرينش خداوند است براى ما روشن شد ؛ زيرا آنان به اين موضوع اعتراف دارند . اما استدلال به بازگشت دوبارهء زندگى ، عليه آنان دليلى ندارد ؛ زيرا مشركان بازگشت زندگى و حشر و نشر را قبول ندارند ؟\r\nپاسخ : قرآن در چندين آيه به حدّ كافى بر اثبات دوباره زنده شدن و حشر و نشر ، دليل آورده است و مشركان از ردّ اين دلايل و خرده‌گيرى بر آنها ناتوان شدند و همين ناتوانى ، دليل استدلال عليه آنان به اين موضوع است كه خدا همان‌گونه كه آفرينش را آغاز كرد ، بار ديگر آن را تكرار مىكند و در يك سخن : حكم بر دليل استوار است ، نه بر تسليم شدن خصم به آن .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nآيا كسى هست كه به حق راه نمايد ؟\r\n\r\n[ سوره يونس ( 10 ) : آيات 35 تا 39 
  ]\r\nقُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلاَّ أَنْ يُهْدى فَما لَكُمْ كَيْفَ تَحْكُمُونَ ( 35 ) وَ ما يَتَّبِعُ أَكْثَرُهُمْ إِلاَّ ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِما يَفْعَلُونَ ( 36 ) وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ ( 37 ) أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ( 38 ) بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ كَذلِكَ كَذَّبَ الَّذِينَ مِنْ قَبْلِهِمْ فَانْظُرْ كَيْفَ كانَ عاقِبَةُ الظَّالِمِينَ ( 39 )\r\n\r\n[ ترجمه 
  ]\r\nبگو : آيا از اين بتان شما كسى هست كه به حق راه نمايد ؟ بگو : خدا به حق راه مىنمايد .\r\nآيا آن‌كه به حق راه مىنمايد به پيروى سزاوارتر است يا آن‌كه به حق راه نمىنمايد و خود نيز نيازمند هدايت است ؟ شما را چه مىشود ؟ چگونه حكم مىكنيد ؟ ( 35 )\r\nبيشترشان فقط پيرو گمانند و گمان نمىتواند جاى حق را بگيرد . هرآينه خدا به كارى كه مىكنند آگاه است . ( 36 )\r\nنشايد كه اين قرآن را جز به خدا نسبت دهند ، بلكه تصديق چيزى است كه پيش از آن آمده است و توضيح آن كتاب است .\r\nشكى نيست كه از جانب پروردگار جهانيان است . ( 37 )\r\nمىگويند كه آن را\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبه دروغ به خدا نسبت مىدهند . بگو : اگر راست مىگوييد ، جز خدا هركه را مىتوانيد به يارى بخوانيد و سوره‌اى همانند آن بياوريد . ( 38 )\r\nچيزى را دروغ شمردند كه به علم آن احاطه نيافته بودند و هنوز از تأويل آن بىخبر بودند . كسانى كه پيش از آنان بودند نيز پيامبران را چنين به دروغ نسبت دادند . پس بنگر كه عاقبت كار ستمكاران چگونه بوده است . ( 39 )\r\n\r\nاعراب\r\n « هَلْ مِنْ شُرَكائِكُمْ »  « من » در اين‌جا براى تبعيض است ؛ يعنى « هل بعض شركائكم » .  « مَنْ يَهْدِي إِلَى الْحَقِّ »  « يهدى » و « هدى » به دو مفعول متعدى مىشود ، مفعول اوّل بدون واسطه و به دوم به واسطه « الى » يا « لام » . مفعول اوّل در اين‌جا حذف شده كه در تقدير : « من يهدى احدا الى الحق » بوده است و همچنين ، « اللّه يهدى للحق » ، در تقدير : « يهدى من يشاء للحق » بوده است . واژهء « احقّ » در اين‌جا براى تفضيل نيست ، بلكه به معناى « حقيق » است . مصدر ريخته شده از « يتّبع » مجرور به باى محذوف است ؛ يعنى « حقيق بالاتّباع » و مصدر ريخته شده از « ان يهدى » در محلّ نصب ، بنابر اين‌كه استثناست . « امّن لا يهدّى » به فتح يا و تشديد دال به معناى « لا يهتدى بنفسه » ( خود هدايت نيافته ) است .\r\n« فما لكم » مبتدا و خبر . « كيف » در محلّ نصب به « تحكمون » . « شيئا » در جملهء « لا يغنى من الحقّ شيئا » ، مفعول مطلق است و ما كان هذا القرآن ، « هذا » اسم « كان » و « القرآن » عطف بيان . مصدر ريخته شده از « ان يفترى » خبر « كان » يعنى : « ما كان هذا القرآن افتراء » . « تصديق » به نصب ، خبر « كان » كه حذف شده است ؛ يعنى : « و لكن كان القرآن تصديق » . « تفصيل الكتاب » عطف بر « تصديق » . ام يقولون . « ام » منقطعه و به معناى « أيقولون » . « لمّا يأتهم » ؛ يعنى « لم يأتهم » . « كيف » خبر مقدم براى « كان » و « عاقبة » اسم مؤخر آن .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nتفسير\r\n قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ .  اين آيه ردّ بر كسانى است كه به همراه خداوند ، خداى يگانه را نيز مىپرستند ، به اين دليل كه نخستين ويژگى معبود آن است كه او خود به سوى حق راه بنمايد ، نه اين‌كه با ديگرى به سوى آن هدايت يافته باشد ، امّا كسى كه به سوى حق راه نمىنمايد ، به هيچ روى شايستگى الوهيّت را ندارد و اين ، حقيقتى است كه جدال و كشمكش را نمىپذيرد . از اين‌رو ، خدا به پيامبرش محمّد صلّى اللّه عليه و إله دستور داد كه با همين حقيقت عليه مشركان استدلال كند و اين سؤال مشكل را از آنها بپرسد : آيا از ميان بت‌هايى كه مىپرستيد ، كسى هست كه به سوى حق راه بنمايد ؟ بىترديد ، مشركان جرأت پاسخگويى به اين سؤال را نداشتند ؛ زيرا بت‌هايشان سنگ‌هاى بىشعورى بودند كه آنان با دستان خود ، آنها را تراشيده‌اند .\r\nاز آن‌جا كه پيامبر صلّى اللّه عليه و إله اين دليل قاطع را كه « خدا به سوى حق راه مىنمايد » با خود داشت ، خدا به وى اين فرمان را صادر كرد :\r\n قُلِ اللَّهُ يَهْدِي لِلْحَقِّ ؛  خدا به حق راه مىنمايد ، نه ديگران و راه يافتن او هم ذاتى است نه اكتسابى . دليل بر اين‌كه خدا به سوى حق راه مىنمايد ، پيامبرانى است كه او آنان را براى مژده دادن و بيم دادن بندگانش فرستاده و نيز كتاب‌هايى كه بر آنان نازل كرده است . در اين كتاب‌ها نشانه‌هاى روشنى است كه مردم را به سوى نيكى و خوشبختى هدايت مىكند و اين محمّد صلّى اللّه عليه و إله است كه رودرروى مشركان و كافران مىايستد و با قرآنى كه در آن بيان هرچيزى است ، آنها را به مبارزه مىطلبد . بنابراين ، اى مشركان ! كجايند پيامبران شريكان شما و كتاب‌هاى آنان ؟ و اگر خدا را شريكى مىبود ، يقينا پيامبرانش به سوى ما مىآمدند .\r\nشايان ذكر است كه هدف از بيان مطلب مزبور ، مقايسه ميان خدا و بت‌ها نيست .\r\nابدا چنين نيست ، بلكه تنها هدف ، بيدار كردن مشركان و توجّه دادن آنها به نادانى و\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nگمراهيشان است ، تا شايد هدايت شوند و از گمراهى خود بازگردند .\r\n أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى .  أحقّ در اين‌جا به معناى « حقيق » ؛ يعنى « شايسته » مىباشد . « أمّن لا يهدّى » به تشديد دال به معناى « لا يهتدى » است . پس از آن‌كه خداى سبحان فرمود : خدا به سوى حق راه مىنمايد و ديگران به سوى حق راه نمىنمايند ، اكنون نتيجهء اين مقدّمه را بيان مىكند و آن اين‌كه تنها بايد از خدا پيروى كرد و نه از ديگرى . او به اين نتيجه ، با اين پرسش كه پاسخش را نيز به همراه خود دارد اشاره كرده است : از كدام‌يك از اين دو بايد پيروى كرد و با راهنمايىاش راه را پيدا كرد : خدايى كه خود ، هدايت يافته است و يا شريكانتان كه نياز به هدايت آموزگار و مرشد دارند ؟\r\nپرسش : مشركان مكه كه مورد خطاب اين پرسش هستند ، بت‌ها را مىپرستيدند ، در حالى كه اين بت‌ها سنگ‌هايى هستند كه حتّى با تلاش آموزگاران و مرشدان هم ، قابليت هدايت شدن را ندارند . بنابراين ، سخن خدا « الّا ان يهدى » ، چه توجيهى مىتواند داشته باشد ؟\r\nپاسخ : مفسران به اين پرسش چنين پاسخ داده‌اند : سخن خداوند [ - الّا ان يهدى 
  ] از باب فرض است ؛ يعنى اگر فرض شود - از روى جدال - كه بت‌هاى شما مشركان در صورتى كه ديگران هدايت كنند ، هدايت شوند ، شايستگى هدايت كردن به حق را ندارند و كسى كه چنين باشد ، نمىتواند خدا باشد .\r\nبهتر است كه در پاسخ گفته شود : آيه بر ردّ تمامى مشركان نازل شده ، نه تنها بر ردّ مشركان مكه كه سنگ‌ها را مىپرستيدند و حتّى آيه بر ردّ آنها و كسانى آمده است كه انسان و يا فرشته‌اى را مىپرستند . بنابراين ، معناى آيه اين است : هركس كه ذاتا به حق راه نمىنمايد ، شايستگى الوهيّت را ندارد ، خواه اصلا قابليت و استعداد هدايت را نداشته باشد نظير سنگ ، و يا قابليت هدايت را به وسيلهء آموزگار و راهنما داشته باشد ؛ مانند انسان و فرشته .  فَما لَكُمْ كَيْفَ تَحْكُمُونَ ؛  چگونه به خرافات و گمراهى\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nايمان مىآوريد ، در حالى كه اين‌همه دلايل روشن بر بطلان آنها وجود دارد ؟\r\n وَ ما يَتَّبِعُ أَكْثَرُهُمْ إِلَّا ظَنًّا .  ضمير « اكثرهم » به مشركان برمىگردد . استثناى برخى از مشركان [ از عمل كردن برطبق گمان 
  ] بدان سبب است كه گروهى از آنان به راستگويى و نبوّت محمّد صلّى اللّه عليه و إله اعتقاد داشتند و به‌طور يقين مىدانستند كه بت‌هايشان چيزى نيستند ، لكن به خاطر حفظ منافع و امتيازات خود ، دشمنى مىكردند و سخنانى دور از منطق مىگفتند . امّا بيشتر مشركان فقط به سبب تقليد از پدران ، بت‌ها را مىپرستيدند . خداوند بت‌پرستى اين گروه را به گمان تعبير كرده است ، به‌رغم اين‌كه آنان يقين داشتند كه اين بت‌ها مىتوانند سود و زيان برسانند ؛ زيرا اين يقين آنان برپايهء درستى استوار نبود و هريقينى كه به تقليد نسبت داده شود ، مىتوان از آن به گمان تعبير كرد . در جلد اوّل ، در تفسير آيهء 170 از سورهء بقره ، به تفصيل دربارهء تقليد سخن گفتيم .\r\n إِنَّ الظَّنَّ لا يُغْنِي مِنَ الْحَقِّ شَيْئاً .  مراد از ظنّ در اين‌جا عدم يقين نيست - چنان‌كه در وهلهء نخست برمىآيد - بلكه مراد از آن ، ايمان به يكى از اصول و يا فروع دين ، بدون داشتن دليلى از عقل و يا وحى است ، هرچند اين ايمان به مرحلهء جزم و يقين رسيده باشد ؛ نظير مشركان در پرستش بت‌ها و كفر كافران پيش از نگرش و جستجوى سبب و وجود جهان و نيز وجود نظم و هماهنگى در آن و اين‌كه آيا اين نظم و هماهنگى تصادفى بوده و يا با سامان دادن فردى دانا و حكيم است ؟\r\nاين آيه به روشنى بر نفى و بطلان قياس در مسائل دينى دلالت دارد ؛ زيرا قياس ، عمل كردن به گمانى است كه انسان را در اصول عقيده و احكام شريعت به حق نمىرساند . امّا مسائل روز و امور دنيوى ، از موضوع آيه خارج است . آرى ، خداوند در مسائل كشاورزى ، بازرگانى ، روابط اجتماعى و . . . از پيروى گمان نهى نمىكند و اگر مردم در هرچيزى تنها برطبق علم و يقين عمل كنند ، چرخ زندگى از كار مىافتد .\r\nالبتّه ، محكوم كردن كسى به چيزى ، گناهكار دانستن و گواهى دادن بر ضدّ او ، تنها\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nپس از علم و يقين رواست و رمز آن هم اين است كه زندگى در مسير درست خود ، حركت كند .\r\nنتيجه : پيروى از گمان ، در برخى موارد جايز ، در برخى موارد ممنوع و در برخى موارد ديگر ، شخص اختيار دارد كه برطبق گمان عمل كند و يا نكند و كسى كه مىخواهد با جزئيات اين مسئله آشنا شود ، بايد به كتاب : فرائد الاصول ، معروف به « رسائل » شيخ انصارى رجوع كند ؛ زيرا او مسئله « گمان » را عميقا مورد بررسى قرار داده و حدود 150 صفحه از كتاب را بدان اختصاص داده است .\r\n إِنَّ اللَّهَ عَلِيمٌ بِما يَفْعَلُونَ .  اين آيه هشدارى است به مشركانى كه در پرستيدن بت‌ها و تكذيب پيامبر صلّى اللّه عليه و إله از گمان پيروى مىكردند ، بدون آن‌كه اين گمانشان را با معيار فطرت و عقل بسنجند و نيز هشدارى است به تمام كسانى كه در يكى از امور دين از گمان پيروى مىكنند .\r\n وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ ؛  اين قرآن نبايد به غير خدا نسبت داده شود ، به اين دلايل :\r\n1 . اعجازش در اسلوب و روش بيانى است ؛\r\n2 . داراى علوم و شريعت انسانى است ؛\r\n3 . مشتمل بر آداب اجتماعى است ؛\r\n4 . از غيب خبر مىدهد و دلايل ديگر كه باوجود اين دلايل ، محال است قرآن از سوى غير خدا باشد .  وَ لكِنْ تَصْدِيقَ الَّذِي بَيْنَ يَدَيْهِ ؛  لكن كتاب‌هاى آسمانى قبلى را تصديق مىكند .  وَ تَفْصِيلَ الْكِتابِ .  مراد از كتاب در اين‌جا تمام قوانينى است كه خداوند آن را به منظور تأمين سعادت دنيا و آخرت انسان تشريع كرده است .  لا رَيْبَ فِيهِ مِنْ رَبِّ الْعالَمِينَ ؛  يعنى براى هيچ خردمندى سزاوار نيست كه درباره كتاب خدا ترديد كند ، در حالى كه اين كتاب ، دربردارنده معجزات و آياتى است كه فطرت پاك و عقل سالم نسبت به آنها يقين دارد .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ  نظير اين آيه با تفسيرش در جلد اوّل در آيهء 23 سورهء بقره بيان شد .\r\n بَلْ كَذَّبُوا بِما لَمْ يُحِيطُوا بِعِلْمِهِ .  اين ، وضع نادان بىبندوبار است كه پيش از انديشيدن ، به سرعت تصديق و يا تكذيب مىكند . جملهء :  « بِما لَمْ يُحِيطُوا بِعِلْمِهِ »  اشاره بدين نكته دارد كه انسان خردمند ، تنها پس از آن‌كه يك چيز را با كمال آرامش و از تمام جهات بررسى كند ، آن را اثبات و يا نفى مىكند .  وَ لَمَّا يَأْتِهِمْ تَأْوِيلُهُ ؛  يعنى مشركان پيش از آن‌كه حقايق و اسرار قرآن را بشناسند ، به تكذيب آن پرداختند و اگر آنان در جستجوى حقيقت مىبودند ، تعاليم و احكام قرآن را ياد مىگرفتند و آن را تصديق مىكردند .\r\nدر مجمع البيان آمده است :\r\nگفته‌اند : امير مؤمنان ، على عليه السّلام سخن خودش : « مردم دشمنان آن چيزى هستند كه نمىدانند » ، را از همين آيه گرفته است ؛ و سخن خودش : « ارزش هرانسانى آن چيزى است كه مىداند » ، را از آيهء « از كسى كه از ياد ما روى مىگرداند و جز زندگى دنيا را نمىخواهد ، اعراض كن . اين ، مقدار آگاهى آنان است » و همچنين ، اين سخن خود « سخن بگوييد ، شناخته مىشويد » ، را از اين آيه گرفته است : « هرآينه آنان را در آهنگ سخن مىشناسيد » .\r\n كَذلِكَ كَذَّبَ الَّذِينَ مِنْ قَبْلِهِمْ .  نظير قوم نوح ، عاد ، ثمود و ديگر اقوامى كه پيش از درك حقيقت خبر و هدايتى كه برايشان آمد ، پيامبران خود را تكذيب كردند .\r\n فَانْظُرْ كَيْفَ كانَ عاقِبَةُ الظَّالِمِينَ ؛  بنگر كه چگونه ستمكاران هلاك شدند : « پس سپاس پروردگار جهانيان را كه ريشهء ستمكاران بركنده شد » . « 1 »\r\n\r\n\r\n","description":"","footnote":"\r\n( 1 ) . انعام ( 6 ) آيهء 45 .\r\n","page_name":" 256 ","page_number":256},
  {"content":"\r\n\r\nبرخى ايمان مىآورند\r\n\r\n[ سوره يونس ( 10 ) : آيات 40 تا 44 
  ]\r\nوَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ ( 40 ) وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ ( 41 ) وَ مِنْهُمْ مَنْ يَسْتَمِعُونَ إِلَيْكَ أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ ( 42 ) وَ مِنْهُمْ مَنْ يَنْظُرُ إِلَيْكَ أَ فَأَنْتَ تَهْدِي الْعُمْيَ وَ لَوْ كانُوا لا يُبْصِرُونَ ( 43 ) إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ ( 44 )\r\n\r\n[ ترجمه 
  ]\r\nبرخى از ايشان بدان ايمان مىآورند و برخى ايمان نمىآورند و پروردگار تو به مفسدان آگاه‌تر است . ( 40 )\r\nاگر تو را تكذيب كردند ، بگو : عمل من از آن من است و عمل شما از آن شما . شما از كار من بيزاريد و من از كار شما بيزارم . ( 41 )\r\nبرخى از ايشان به تو گوش مىدهند . آيا اگر درنيابند تو مىتوانى كران را شنوا سازى ؟ ( 42 )\r\nبرخى از آنها به تو مىنگرند . آيا اگر نبينند ، تو مىتوانى كوران بىبصيرت را راه بنمايى ؟ ( 43 )\r\nخداوند به مردم هيچ ستم نمىكند ، ولى مردم خود به خود ستم مىكنند . ( 44 )\r\n\r\nتفسير\r\n وَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ .  ضمير « منهم » به مشركان برمىگردد و ضمير « به » به قرآن و معناى آيه اين است : مشركان نسبت به قرآن\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nدو دسته‌اند : دسته‌اى شرك را رها كردند و مخلصانه به كتاب خدا ايمان آوردند و بديهى است كه ايمان به كتاب خدا ، ايمان به خدا و به محمّد صلّى اللّه عليه و إله محسوب مىشود .\r\nدسته‌اى ديگر ، همچنان به خاطر دشمنى و حفظ منافع خود ، بر شرك پافشارى كردند و همين گروه اخير است كه خداوند آنها را تهديد كرده است :  وَ رَبُّكَ أَعْلَمُ بِالْمُفْسِدِينَ  و اين سخن خداوند ، بدين نكته اشاره دارد كه واژه « مفسد » ، تنها به كسى كه ميان مردم فتنه‌انگيزى مىكند و يا آنان را مورد تجاوز قرار مىدهد ، اختصاص ندارد ، بلكه هركسى را كه حق را بشناسد و بدان عمل نكند دربر مىگيرد .\r\n وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ .  بسيارى از مؤمنان دربارهء تكليف شرعى خود ، در برابر فرزندانشان از من مىپرسند ، فرزندانى كه امواج فساد آنها را به انحراف كشانده است و آنان دين و احكامش را تحقير مىكنند . من در پاسخ اين مؤمنان مىگويم : بر پدر لازم است كه فرزندان كوچكش را برطبق دين تربيت كند و آنان را براساس اصول ضرورى دين پرورش دهد . از اين‌رو ، بايد اصول عقايد را به ايشان تلقين كند و آنان را به انجام عبادت‌هاى واجب نظير نماز و روزه ، عادت دهد و نيز از چيزهاى حرام ؛ مانند دروغ ، غيبت ، نوشيدن شراب و امثال آن آگاهشان سازد ، تا اين‌كه آنان به سنّ رشد و بلوغ برسند . بنابراين ، اگر پدر در اين مدّت كوتاهى كرد ، در پيشگاه خدا مسؤول است . پس از آن‌كه فرزندان به سنّ بلوغ برسند ، پدر بايد به عنوان مژده‌دهنده و بيم‌دهنده با آنان برخورد كند و اگر ايشان اجابت نكردند ، وى در نزد خدا معذور خواهد بود . آن‌گاه اين آيه و آياتى بدين مضمون و نيز احاديثى به اين معنا را مىخوانم مانند آيهء « بگو :\r\nحق از سوى پروردگار شماست ، پس هركس مىخواهد ايمان بياورد و هركس مىخواهد كافر شود » . « 1 » و سخن پيامبر بزرگ صلّى اللّه عليه و إله كه : « فرزند ، هفت سال سرور است ، هفت سال برده و هفت سال مشاور . بنابراين ، اگر اخلاق او تا بيست و يك سالگى\r\n\r\n\r\n","description":"","footnote":"\r\n( 1 ) . كهف ( 18 ) آيهء 29 .\r\n","page_name":" 258 ","page_number":258},
  {"content":"\r\n\r\nپسنديده نشد ، وى را رها كن [ - به حال خود واگذار 
  ] كه تو در نزد خدا معذور خواهى بود » . اين حديث بدين معناست : فرزند در هفت سال نخست به سبب كمى سن آزاد گذاشته مىشود و در هفت سال دوم بسان كسى كه از خود هيچ اراده‌اى ندارد مورد پرورش قرار مىگيرد و در هفت سال سوم همچون فردى مستقل با او برخورد مىشود . جملهء « فاضرب على جنبه [ - وى را رها كن 
  ] » كنايه از نااميد شدن از فرزند است و اين‌كه در اين سن ، پدر در قبال گناهان فرزندش مسئوليت ندارد .\r\n وَ مِنْهُمْ مَنْ يَسْتَمِعُونَ إِلَيْكَ ؛  يعنى برخى از مشركان و يا تكذيب‌كنندگان ، تنها با گوش خود به سخنان پيامبر صلّى اللّه عليه و إله گوش فرامىدهند ، امّا دل‌ها و انديشه‌هايشان چنين نيست .  أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ ؛  هرچند آنان سخن خدا و سخن تو را اى پيامبر ! نمىفهمند . خداوند كسى را كه مىشنود و نمىفهمد و يا مىفهمد و عمل نمىكند همانند كسى قرار داده است كه اصلا نمىشنود ؛ زيرا هدف از حسّ شنوايى آن است كه انسان از اين حس استفاده كند و سود ببرد و در غير اين صورت ، بودن و نبودن آن يكسان خواهد بود .\r\n وَ مِنْهُمْ مَنْ يَنْظُرُ إِلَيْكَ ؛  يعنى برخى از آنان با چشمان خود به تو مىنگرند ، لكن اى پيامبر ! منزلت و مقام تو را نمىشناسند ، گويى آنها چشم ندارند .  أَ فَأَنْتَ تَهْدِي الْعُمْيَ وَ لَوْ كانُوا لا يُبْصِرُونَ ؛  يعنى همان‌گونه كه تو نمىتوانى كر را شنوا و كور را بينا گردانى ، نمىتوانى كسى را با قرآن راه بنمايى ؛ چرا كه به قرآن و تو از طريق هواى نفسانى و غرض شخصى خودش نگاه مىكند و از قديم گفته‌اند : هوس ، انسان را كور و كر مىكند .\r\n إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ .  در اين مورد ، ترديدى وجود ندارد ؛ زيرا خدا به مردم ، قدرت و فهم عطا كرده و راه نيكى و بدى را به آنان نمايانده است . از اين‌رو ، آنان را از بدى نهى و به نيكى دستور داده و انتخاب يكى از اين دو را نيز در دست خود آنها قرار داده است . بنابراين ، هركس فرمان خدا را\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاطاعت كند ، براى خود رستگارى برگزيده و هركس مخالفت ورزد ، برايش هلاكت اختيار كرده است . شگفت‌آور است كه اين حقيقت روشن بر اشاعره مخفى مىماند ، امّا ابليس رانده شده ، آن را درك مىكند ؛ زيرا در روزى كه دروغ و نيرنگ نيست به پيروانش مىگويد : « مرا سرزنش نكنيد و خودتان را سرزنش كنيد » . « 1 »\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 22 .\r\n","page_name":" 260 ","page_number":260},
  {"content":"\r\n\r\nروزى كه آنها را گرد آورد\r\n\r\n[ سوره يونس ( 10 ) : آيات 45 تا 47 
  ]\r\nوَ يَوْمَ يَحْشُرُهُمْ كَأَنْ لَمْ يَلْبَثُوا إِلاَّ ساعَةً مِنَ النَّهارِ يَتَعارَفُونَ بَيْنَهُمْ قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ ( 45 ) وَ إِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا مَرْجِعُهُمْ ثُمَّ اللَّهُ شَهِيدٌ عَلى ما يَفْعَلُونَ ( 46 ) وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ ( 47 )\r\n\r\n[ ترجمه 
  ]\r\nو روزى كه خداوند آنان را در محشر گرد آورد ، چنان‌كه پندارى تنها ساعتى از روز را آرميده‌اند ، يكديگر را بشناسند . آنها كه ديدار با خدا را دروغ مىانگاشتند زيان ديده‌اند و هدايت نيافته‌اند . ( 45 )\r\nيا پاره‌اى از چيزهايى را كه به آنها وعده داده‌ايم به تو مىنمايانيم يا [ پيش از آن‌كه گرفتار عذاب شوند 
  ] تو را مىميرانيم . بازگشت همه‌شان به نزد ماست و خدا به هركارى كه مىكنند گواه است . ( 46 )\r\nهرامّتى را پيامبرى بود و چون پيامبرشان بيامد كارها ميانشان به عدالت فيصله يافت و مورد ستم واقع نشدند . ( 47 )\r\n\r\nاعراب\r\n« يوم » مفعول براى فعل محذوف ؛ يعنى « أنذرهم يوم نحشرهم » . « كأن » مخففهء از ثقيله و اسم آن محذوف است ؛ يعنى « كأنّهم » . « ساعة » ظرف و متعلق به « يلبثوا » .\r\n« من النهار » متعلق به محذوف و صفت براى « ساعة » . جملهء « كأنّهم » و ما بعدش حال\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاز ضمير « يحشرهم » ؛ يعنى « مشبّهين من لم يلبث الّا ساعة » . « انّما » از دو كلمهء « ان شرطيه » و « ماى زايده » تركيب يافته است . « فالينا مرجعهم » جواب شرط . « ثمّ » در اين‌جا براى ترتيب لفظى است ، نه معنوى .\r\n\r\nتفسير\r\n وَ يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ .  « ساعة من النّهار » ، كنايه از آن است كه زندگى هرچند دراز و خوش باشد ، مدّتش كوتاه است ؛ زيرا سرانجامش نابودى است . سخنان مردم در نكوهش دنيا ، چه در نثر و چه در شعر آن‌قدر زياد است كه [ اگر نگاشته شود 
  ] به چند جلد مىرسد . از همه ، شگفت‌آورتر اين است كه آنان در گفتار ، دنيا را نكوهش مىكنند و در عمل آن را دوست دارند و ميان نكوهش و دوستى نكوهيده گرد مىآورند و حتّى اگر آنها پس از مرگ و مراحل بيمناك آن ، دوباره به دنيا بازگردانده شوند ، همان كارهاى ممنوع را دوباره انجام خواهند داد و اين امر نشان مىدهد كه انسان‌ها از طريق گفتار شناخته نمىشوند .\r\n يَتَعارَفُونَ بَيْنَهُمْ .  ظاهر لفظ آيه نشان مىدهد كه گناهكاران يكديگر را در روز حشر مىشناسند و همچنين پاكان ، به طريق اولى .\r\nپرسش : آيا ظاهر اين آيه با آيهء 2 از سورهء حج منافات ندارد : « آن‌روز كه او را ببينى ، هرشيردهنده‌اى شيرخواره‌اش را از ياد ببرد » ؟\r\nپاسخ : ميان روز نشر و حشر و روز قيامت كه عبارت است از ويران شدن جهان هستى ، تفاوت است . آيهء حج ، وضعيت مردم در روز قيامت را حكايت مىكند و آيهء  « يَتَعارَفُونَ بَيْنَهُمْ »  ، وضعيت آنها در روز حشر را نقل مىكند . به‌علاوه ، موقف‌هاى روز حشر زياد است . مردم در برخى موقف‌ها به‌ويژه در موقف حساب و بازپرسى ، درك و شعورشان را از دست نمىدهند و در برخى از موقف‌ها درك خود را\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاز دست مىدهند ، چنان‌كه هرگاه بر آتش عرضه شوند .  قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ ؛  هركس براى چيزى كار كند كه وجود نداشته باشد و يا سهل‌انگارى كند و براى چيزى كه به كيان و سرنوشت او ارتباط دارد كار نكند ، از جملهء گمراهان و زيانكاران خواهد بود و اين ، حالت كسى است كه براى دنيا كار مىكند نه براى آخرت ، خواه آخرت را تكذيب كند و خواه آن را تصديق كند ، ولى برايش كارى انجام ندهد .\r\n وَ إِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا مَرْجِعُهُمْ .  خطاب در « نرينك » و « نتوفينك » متوجه پيامبر صلّى اللّه عليه و إله است و ضمير « نعدهم » و « مرجعهم » براى كسانى است كه نبوّت او را تكذيب كردند . معناى آيه اين است : خداوند ، تكذيب‌كنندگان را بر اثر اين گناه ، به ذلّت و خوارى تهديد كرد و وعده داد و اين خوارى و زبونى بناچار در زندگى پيامبر صلّى اللّه عليه و إله و يا پس از وفات او به سراغ آنها خواهد آمد و امّا در ساير حالت‌ها ، سرنوشت آنان در دست خداست كه ايشان را گرفتار عذاب بزرگ‌تر خواهد كرد .\r\n ثُمَّ اللَّهُ شَهِيدٌ عَلى ما يَفْعَلُونَ ؛  يعنى خداوند از تمام كردارهاى آنان آگاه است و چيزى از ديد او پنهان نيست و به زودى آنها را به سبب همين كردارها ، آن‌گونه كه استحقاق دارند مجازات مىكند .\r\n وَ لِكُلِّ أُمَّةٍ رَسُولٌ ؛  هرامّتى را پيامبرى است كه به آنها مژده و بيم مىدهد و پس از بيم دادن و دليل آوردن ، بازپرسى و مجازات است ؛ زيرا بدون بيان ، مجازاتى نخواهد بود .  فَإِذا جاءَ رَسُولُهُمْ ؛  يعنى هرگاه پيامبرشان بيايد و آن مقدار از دستورهاى دينى را كه شناختشان واجب است به آنها برساند و عذر و بهانه‌اى براى بهانه‌گر باقى نمانده  قُضِيَ بَيْنَهُمْ بِالْقِسْطِ  در اين صورت ، براى كسانى كه فرمان خدا و پيامبر را اجابت كرده‌اند ، حكم رستگارى و پاداش و عليه كسانى كه روى برتافته و دورى كرده‌اند ، حكم خوارى و مجازات صادر مىشود .  وَ هُمْ لا يُظْلَمُونَ .  بنابراين ، از پاداش كسى كه خدا را اطاعت كرده ، كاسته نمىشود ، بلكه گاهى افزوده هم مىشود\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nو بر مجازات شخصى كه گناه و مخالفت كرده ، افزوده نخواهد شد و گاهى ممكن است ، رحمت هم شامل حال او گردد . البتّه سخن خداوند : « بالقسط » بر اين معنا دلالت دارد ، لكن قرآن كريم بر آنچه با آخرت و پاداش و مجازات آن ارتباط دارد تأكيد مىكند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاين وعده كى خواهد بود ؟\r\n\r\n[ سوره يونس ( 10 ) : آيات 48 تا 56 
  ]\r\nوَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 48 ) قُلْ لا أَمْلِكُ لِنَفْسِي ضَرًّا وَ لا نَفْعاً إِلاَّ ما شاءَ اللَّهُ لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ ( 49 ) قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ ( 50 ) أَ ثُمَّ إِذا ما وَقَعَ آمَنْتُمْ بِهِ آلْآنَ وَ قَدْ كُنْتُمْ بِهِ تَسْتَعْجِلُونَ ( 51 ) ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ هَلْ تُجْزَوْنَ إِلاَّ بِما كُنْتُمْ تَكْسِبُونَ ( 52 )\r\nوَ يَسْتَنْبِئُونَكَ أَ حَقٌّ هُوَ قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ ( 53 ) وَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ لافْتَدَتْ بِهِ وَ أَسَرُّوا النَّدامَةَ لَمَّا رَأَوُا الْعَذابَ وَ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ ( 54 ) أَلا إِنَّ لِلَّهِ ما فِي السَّماواتِ وَ الْأَرْضِ أَلا إِنَّ وَعْدَ اللَّهِ حَقٌّ وَ لكِنَّ أَكْثَرَهُمْ لا يَعْلَمُونَ ( 55 ) هُوَ يُحيِي وَ يُمِيتُ وَ إِلَيْهِ تُرْجَعُونَ ( 56 )\r\n\r\n[ ترجمه 
  ]\r\nمىگويند : اگر راست مىگوييد ، پس اين وعده چه وقت خواهد بود ؟ ( 48 )\r\nبگو : من دربارهء خود - جز آنچه خدا بخواهد - مالك هيچ سود و زيان نيستم . مرگ هرامّتى را زمانى معين است . چون زمانشان فرارسد ، نه يك ساعت تأخير كنند و نه يك ساعت پيش افتند . ( 49 )\r\nبگو : چه مىكنيد اگر عذاب او به ناگاه شب‌هنگام يا به روز فرارسد ؟ گناهكاران چه چيز را اين‌چنين به شتاب مىطلبند ؟ ( 50 )\r\nآيا چون عذاب به‌وقوع پيوندد بدان ايمان مىآوريد ؟\r\nاكنون اين همان چيزى است كه فرارسيدنش را به شتاب مىخواستيد . ( 51 )\r\nآن‌گاه به\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nستمكاران گويند : عذاب جاويد را بچشيد . آيا نه چنين است كه در برابر اعمالتان كيفر مىبينيد ؟ ( 52 )\r\nاز تو خبر مىگيرند كه آيا آن [ وعدهء مجازات الهى 
  ] حق است ؟ بگو : آرى ؛ سوگند به پروردگارم كه حق است و شما را ياراى فرار از آن نيست . ( 53 )\r\nاگر هرگنهكارى صاحب همهء روى زمين باشد ، خواهد كه خود را بدان از عذاب باز خرد . و چون عذاب را بنگرند پشيمانى خويش در دل نهان دارند . ميانشان به عدالت حكم شود و مورد ستم واقع نگردند . ( 54 )\r\nبدانيد كه هرچه در آسمان‌ها و زمين است از آن خداست . و آگاه باشيد كه وعدهء خدا حق است ، ولى بيشترشان نمىدانند . ( 55 )\r\nاوست كه زنده مىكند و مىميراند و همه به سوى او بازمىگرديد . ( 56 )\r\n\r\nاعراب\r\n« متى هذا الوعد » « هذا » مبتداى مؤخّر و « متى » خبر مقدّم و « الوعد » عطف بيان .\r\nما شاء « ما » مصدريه و مصدر ريخته شده ، مجرور به هاى محذوف ؛ يعنى « بمشيئة اللّه » . « بياتا » ظرف زمان و به معناى « ليلا » و عامل آن ، « اتاكم » مىباشد . « ما ذا يستعجل » مبتدا و خبر و به معناى « ما الّذى » و نيز جايز است كه « ما ذا » يك كلمه باشد و به معناى « اىّ شىء » و در اين صورت ، محلّ آن منصوب به « يستعجل » خواهد بود .\r\n« ثمّ » حرف عطف و همزهء استفهام بر آن مقدّم شده ، چنان‌كه به منظور تقرير و تأكيد بر واو و فاء مقدّم مىشود . « آلان » دو كلمه است : همزهء استفهام و « الان » كه ظرف زمان است و متعلق به « آمنتم » محذوف يعنى : « آلآن آمنتم » . « آلآن » متعلق به « آمنتم » كه پيش از همزهء استفهام آمده ، نيست ؛ زيرا نحويان مىگويند : استفهام به فعل اجازه نمىدهد كه در مابعدش عمل كند . « هو » مبتداى مؤخّر و « حق » خبر مقدم . « أى » حرف جواب و به معناى « نعم » . البتّه ، تنها در قسم بدين معناست . « انّه لحقّ » جواب قسم .\r\nمصدر ريخته شده از « انّ لكلّ نفس » فاعل براى فعل محذوف كه در تقدير : ثبت است .\r\nالا انّ « ألا » حرف تنبيه .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nتفسير\r\n وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ .  خداوند در آيهء 45 به تكذيب‌كنندگان هشدار داد كه روزى او را ديدار خواهند كرد و او آنان را پس از مرگ زنده و به سبب تكذيب آنان مجازاتشان مىكند . در آيهء 48 ، اشاره مىكند كه اين تكذيب‌كنندگان ، به هشدار خداوند از روى تحقير و ريشخند پاسخ دادند : اين هشدار كى عملى خواهد شد ؟\r\n قُلْ لا أَمْلِكُ لِنَفْسِي ضَرًّا وَ لا نَفْعاً إِلَّا ما شاءَ اللَّهُ ؛  شما از من دربارهء چيزى مىپرسيد كه من مالك امر آن نيستم ، بلكه حتى مالك امر خودم نمىباشم ، چه رسد به ديگران نظير آن در سورهء اعراف ، آيهء 187 بيان شد .\r\n لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ .  نظير اين آيه در سورهء اعراف ، آيهء 33 گذشت و دربارهء اجل در جلد دوم تحت عنوان « اجل حتمى » در تفسير آيهء 145 از سورهء آل عمران سخن گفتيم .\r\n قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ .  « أرأيتم » ؛ يعنى خبر دهيد مرا . مشركان عذاب آخرت را تكذيب كردند و از روى تمسخر ، خواستار شتاب در آن شدند . از اين‌رو ، خدا به پيامبرش دستور داد كه به آنان بگويد :\r\nبه من خبر دهيد كه هرگاه عذاب بر شما نازل شود ، در حالى كه بيدار باشيد يا خواب ، چه كار خواهيد كرد ، وانگهى اى نادان‌ها ، به كدامين عذاب شتاب مىكنيد ؟ آيا به عذاب دنيا شتاب مىكنيد و يا به عذاب آخرت ؟ در هرحال ، آيا توان دفع اين عذاب و رهايى از آن را داريد ؟ و آيا كسى مىتواند از خدا - جز به سوى خودش - فرار كند ؟\r\n أَ ثُمَّ إِذا ما وَقَعَ آمَنْتُمْ بِهِ .  ما بسيارى از نابخردان را مىبينيم كه تلاش مىكنند كارهاى خطرناكى را انجام دهند و يا از كارى كه نيكى و صلاحشان در آن است خوددارى نمايند . از اين‌رو ، خردمندان دلسوز ، آنان را اندرز مىدهند و از بدى سرنوشت برحذرشان مىدارند . امّا گوش‌هاى آنان كر مىشود و به لجاجت\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمىپردازند و كار بد را انجام مىدهند و يا از روى سبك شمردن مجازات و بيم‌دهندهء آن ، كار نيك را ترك مىكنند ، تا آن‌گاه كه واقعه رخ مىدهد [ و آنان گرفتار عذاب مىشوند 
  ] ، مىگويند : واى بر ما كه در پذيرش اندرز نصيحت‌كنندگان كوتاهى كرديم .\r\nآرى ، وضعيت تكذيب‌كنندگان قيامت دقيقا همين است كه وقتى تصديق روز قيامت و كار براى آن ، به سود آنان است آن را تكذيب مىكنند و زمانى كه كارى نيست و اقرار و تصديق ، سودى ندارد ، آن را تصديق مىكنند .\r\n آلْآنَ وَ قَدْ كُنْتُمْ بِهِ تَسْتَعْجِلُونَ  آيا اكنون كه در روز بازپرسى و مجازات قرار گرفته‌ايد كه در آن نه ايمان است و نه عمل ، اعتراف مىكنيد و ايمان مىآوريد ، در حالى كه در روز ايمان و عمل ، [ روز قيامت را 
  ] انكار كرديد و از آن روى برتافتيد ؟\r\nايمان به خدا و روز آخرت در صورتى سودمند است كه انسان در غيبت به اين دو اعتراف كند ، امّا ايمان به آن دو پس از ديدن روبه‌رو موردنظر نيست ، هرچند ديدن خدا محال است .\r\n ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ .  زندان ابد در دنيا با مرگ پايان مىبايد ، امّا كسى كه در جهنم زندانى مىشود ، نمىميرد و از عذابش هم كاسته نمىشود .\r\n هَلْ تُجْزَوْنَ إِلَّا بِما كُنْتُمْ تَكْسِبُونَ .  اگر آنان به سبب چيزى مجازات شوند كه انجام نداده‌اند ، هرآينه خدا ستمكار خواهد بود ، در حالى كه شأن كسى كه خشم موجب روىگردانيدن او از عدالت نمىشود از ستم كردن به دور است .\r\n\r\nاى محمّد ، آيا تو پيامبرى ؟\r\n وَ يَسْتَنْبِئُونَكَ أَ حَقٌّ هُوَ .  مىپرسند ، آيا عذابى كه به ما وعده دادى حق است ؟  قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ  قرآن ، آيات و دلايل زيادى بر اثبات نبوت محمّد صلّى اللّه عليه و إله و درستى تمامى گفتارها و كردارهاى او آورده است . از جملهء اين دلايل ، آيه تحدّى [ - مبارزه‌طلبى 
  ] به قرآن است ، از آن جمله آيهء مباهله و از آن جمله ، آيهء 16\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاز همين سوره است : « و پيش از اين در ميان شما عمرى زيسته‌ام . چرا به عقل درنمىآييد » . سبب اين‌كه اين آيه بر راستگويى پيامبر صلّى اللّه عليه و إله دلالت دارد ، آن است كه مردم به مدّت چهل سال پيامبر صلّى اللّه عليه و إله را به امانتدارى ، راستگويى و درستى مىشناختند .\r\nبنابراين ، بايد او را در تمام سخنانش تصديق كنند ، مگر اين‌كه خلاف آن بر آنها ثابت شود . پيامبر صلّى اللّه عليه و إله پيش از بعثت به‌عنوان راستگو و امانتدار ، شهرت يافته بود .\r\nاز اين‌رو ، هركس او را با اين ويژگى مىشناخت ، بايد وى را در ادّعاى نبوّت تصديق مىكرد تا با آگاهىاش از امانتدارى محمّد صلّى اللّه عليه و إله هماهنگى مىيافت ، لكن هوس‌ها و منافع ، ميان آن شخص و قلب و عقلش حايل مىشد . امّا كسانى كه از غرض‌ها و ميل‌هاى نفسانى فارغ بودند و حق را به خاطر حق جستجو مىكردند ، از همان آغاز به پيامبر صلّى اللّه عليه و إله ايمان آوردند . از اين گروه كسانى بودند كه تنها به اين سخن او بسنده كردند :\r\n« من پيامبر خدا هستم » و با اتكال به پيشينهء او ، نه دليل خواستند و نه سوگند ، نظير على بن ابى طالب عليه السّلام . برخى از اين گروه از پيامبر صلّى اللّه عليه و إله دليل خواستند و برخى به سوگند بسنده كردند همانند ضمام بن ثعلبه . راويان و از جمله آنها ، امام ابن حنبل و بخارى و مسلم نقل كرده‌اند :\r\nدر حالى كه پيامبر خدا صلّى اللّه عليه و إله در مسجد بود ، مردى وارد شد و گفت : كدام‌يك از شما محمّد صلّى اللّه عليه و إله است ؟ او را به سوى آن حضرت راهنمايى كردند . آن مرد به محمّد صلّى اللّه عليه و إله گفت :\r\nمن از تو مىپرسم و در پرسش بر تو سخت مىگيرم . مبادا از من ناراحت شوى .\r\n- آنچه مىخواهى بپرس .\r\n- تو را به پروردگارت و پروردگار كسانى كه پيش از تو بودند ، سوگند مىدهم : آيا خدا تو را به سوى تمام مردم فرستاده است ؟\r\n- بارخدايا ، بله .\r\n- تو را به خدا سوگند مىدهم : آيا به تو دستور داده است كه در شبانه‌روز پنج بار نماز بگزارى ؟\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n- بارخدايا ، بله .\r\n- تو را به خدا سوگند ، آيا به تو دستور داده است كه اين ماه از سال را روزه بگيرى ؟\r\n- بارخدايا ، بله .\r\n- تو را به خدا سوگند مىدهم : آيا به تو دستور داده است كه از ثروتمندان ما صدقه بستانى و آن را در ميان نيازمندان ما توزيع كنى ؟\r\n- بارخدايا ، بله .\r\nمرد ، من به آنچه تو [ از سوى پروردگارت 
  ] آورده‌اى ايمان آوردم . من فرستادهء قوم خود هستم و من ضمام بن ثعلبه ، برادر بنى سعد بن بكر مىباشم . آن‌گاه آن مرد از مسجد بيرون رفت . او داراى دو گيسوى تابيده و بافته شده بود . سپس پيامبر صلّى اللّه عليه و إله فرمود : اگر اين مرد راست بگويد ، وارد بهشت مىشود .\r\nهنگامى كه ضمام به نزد قوم خود برگشت ، آنان پيرامون او گرد آمدند . نخستين سخن او اين بود كه گفت : لات و عزّى بد موجودى هستند . آنان گفتند : ساكت باش اى ضمام . از بيمارى پيسى و خوره پرهيز كن . ضمام گفت : واى بر شما ، اين دو نه زيان رسانند و نه سود . خداوند به سوى شما پيامبرى فرستاده و كتابى را نازل كرده كه از وضعيت نكبت‌بارى كه داشتيد ، نجاتتان خواهد داد و من گواهى مىدهم كه خدايى جز خداى يگانه و بىشريك نيست و گواهى مىدهم كه محمّد صلّى اللّه عليه و إله بنده و فرستادهء اوست . من از نزد او با چيزى آمدم كه شما را بدان دستور داده و نيز با چيزى كه شما را از آن نهى كرده است .\r\nهمان‌طور كه ضمام از آسان‌ترين و ساده‌ترين راه‌ها به محمّد صلّى اللّه عليه و إله ايمان آورد ، قوم او از زنان و مردان نيز عينا از همين راه اسلام را برگزيدند . همچنين ، هركس كه در جستجو و آرزوى حق بود به صرف آشكار شدن دلايل نبوّت محمّد صلّى اللّه عليه و إله از هرراهى كه به او مىرسيد - ايمان مىآورد ، همچون نيازمندى كه جز نياز خودش چيزى را نمىبيند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاز قديم گفته‌اند : حكمت گمشدهء مؤمن است و آن را هرجا كه بيابد مىقاپد . منظور از مؤمن ، هرانسانى است كه با آشكار شدن حق بدون زحمت و دشوارى بدان ايمان مىآورد : « و سرزمين خوب گياه آن به فرمان پروردگارش مىرويد و زمين بد جز اندك گياهى از آن پديد نمىآيد . . . » « 1 »\r\n وَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ لَافْتَدَتْ بِهِ ؛  يعنى تمام زمين را از ترس عذاب و شدّت آن مىدهد كه شايد رهايى يابد ، لكن اين بخشش هيچ سودى به حال او ندارد . هدف از اين فرض آن است كه خدا مىخواهد تأكيد كند كه در روز قيامت ، جز ايمان و كار نيك ، هيچ‌چيز سودى ندارد : « و فديه پذيرفته نشود و شفاعت سودشان نكند و كسى به ياريشان برنخيزد » « 2 »  وَ أَسَرُّوا النَّدامَةَ لَمَّا رَأَوُا الْعَذابَ .  لكن در جايى كه پشيمانى سودى ندارد ، تفاوت نمىكند كه آن را پنهان كنند و يا آشكار .\r\n وَ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ .  اين جمله عينا در آيهء 47 از همين سوره بيان شد . در آن‌جا به مناسبت هشدار پيامبر صلّى اللّه عليه و إله به تكذيب‌كنندگان ذكر شد و در اين‌جا به مناسبت بىفايده بودن فديه - اگر امكان‌پذير باشد - آمده است .\r\n أَلا إِنَّ لِلَّهِ ما فِي السَّماواتِ وَ الْأَرْضِ ؛  خداوند حكم مىكند و آنچه بخواهد انجام مىدهد و كسى نيست كه مشيّت او را ردّ كند .  أَلا إِنَّ وَعْدَ اللَّهِ حَقٌّ ؛  وعدهء خدا دربارهء روز قيامت ، پاداش و مجازات در مورد هرچيزى كه وعده داده ، حق است .\r\n وَ لكِنَّ أَكْثَرَهُمْ لا يَعْلَمُونَ .  ترديدى نيست كه روز قيامت مىآيد و خدا كسانى را كه در قبرها هستند برمىانگيزد و امّا بيشتر افرادى كه مىدانند و به اين برانگيخته شدن ايمان دارند ، براى آن كار نمىكنند . هرگاه اكثريت مردم به‌طور كلى ندانند و اكثر « اقليّتى » كه مىدانند كار نكنند ، نتيجه اين مىشود كه داناى عمل‌كننده ، از طلاى سرخ ناياب‌تر شود .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 58 .\r\n( 2 ) . بقره ( 2 ) آيهء 123 .\r\n","page_name":" 271 ","page_number":271},
  {"content":"\r\n\r\n هُوَ يُحيِي وَ يُمِيتُ وَ إِلَيْهِ تُرْجَعُونَ .  او كسى را كه مىداند و عمل نمىكند بيشتر و سخت‌تر از كسى كه در جستجوى شناخت به منظور عمل كردن برطبق آن كوتاهى كرده است ، عذاب مىكند ، كسى كه به دنبال آگاهى و شناخت نرفته ، بدون ترديد مسئول است ، لكن مسؤوليت كسى كه برطبق آگاهى خود عمل نكرده ، به مراتب بيشتر است . مثلا تلاش براى اداى دين واجب است و كسى كه تلاش نكند گناهكار است ، لكن گناه كسى كه ثروت دارد ، امّا براى اداى دين نمىكوشد ، بسيار بيشتر و سنگين‌تر است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nآمدن موعظه\r\n\r\n[ سوره يونس ( 10 ) : آيات 57 تا 60 
  ]\r\nيا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ ( 57 ) قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ ( 58 ) قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالاً قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ ( 59 ) وَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَهُمْ لا يَشْكُرُونَ ( 60 )\r\n\r\n[ ترجمه 
  ]\r\nاى مردم ، براى شما از جانب پروردگارتان موعظه‌اى آمد و شفايى براى آن بيمارىاى كه در دل داريد و راهنمايى و رحمتى براى مؤمنان . ( 57 )\r\nبگو : به فضل خدا و رحمت او شادمان شوند ؛ زيرا اين دو از هرچه مىاندوزند بهتر است . ( 58 )\r\nبگو : آيا به رزقى كه خدا برايتان نازل كرده است نگريسته‌ايد ؟ بعضى را حرام شمرديد و بعضى را حلال . بگو : خدا به شما اجازه داده است يا به او دروغ مىبنديد ؟ ( 59 )\r\nچه گمان كرده‌اند كسانى كه دربارهء روز قيامت به خدا دروغ مىبندند ؟ خدا فضل خود را به مردمان ارزانى مىدارد ، ولى بيشتر آنان شكر نمىگويند . ( 60 )\r\n\r\nاعراب\r\n« شفاء » در اين‌جا مصدر و به معناى فاعل ، يعنى شاف است از قبيل رجل عدل كه\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبه معناى عادل است . « بفضل اللّه و برحمته » متعلق به فعل محذوف كه فعل موجود بر آن دلالت دارد ، يعنى « قل ليفرحوا بفضل اللّه و برحمته » . « فبذلك » اشاره است به فضل و رحمت خدا و متعلق است به « فليفرحوا » . اين تأكيد اشاره به اين نكته دارد كه جز به فضل و رحمت خدا نبايد به چيزى شادمان شد . « ما » در جمله : « ما أنزل اللّه » براى استفهام انكارى و محلّ آن منصوب به « أنزل » است . « آللّه » مركب از دو كلمه است :\r\nهمزهء استفهام و لفظ جلاله يعنى « أاللّه » . « ما ظنّ الّذين » . « ما » مبتدا و « ظن » خبر آن است .\r\n\r\nتفسير\r\n يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ .  صفت‌هاى چهارگانهء : اندرز ، شفا ، هدايت و رحمت ، صفت‌هاى قرآن كريم هستند . هدف از بيان اين صفت‌ها ، پاسخ دادن به مشركان و هركسى است كه دربارهء كتاب خدا ترديد دارد و آن را قبول ندارد ، بدين ترتيب كه قرآن به مردم اندرز نيكو مىدهد ، دل‌ها را از بيمارى هوس‌ها و پستىها شفا مىبخشد ، به آنچه پايدارتر است هدايت مىكند و رحمتى است كه هركس را كه بدان ايمان آورد و عمل كند ، از هلاكت و عذاب رهايى مىبخشد . بنابراين ، هركس كه قرآن را رد كند ، اين اصول را كه پايه‌هاى حق و نيكى و راه‌هاى رستگارى و ايمان مىباشند ردّ كرده است .\r\n قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ ؛  يعنى شخص خردمند به ثروت و عوامل لذّت در اين زندگى خوشحال نمىشود و تنها به فضل و رحمت خدا خوشحال مىشود و غبطه مىخورد . مفسران ، سخن از معناى فضل و رحمت خدا و بيان تفاوت ميان اين دو را ، به درازا كشانده‌اند . سياق آيه نشان مىدهد كه مراد از آن دو در اين‌جا ، ره يافتن به راه نيكى و رستگارى است ؛ مانند فضل و رحمت در اين سخن خداوند :  « وَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ \r\n\r\n","description":"","footnote":"","page_name":" 274 ","page_number":274},
  {"content":"\r\n\r\n أَنْ يُضِلُّوكَ ؛  « 1 » اگر فضل و رحمت خدا شامل حال تو نبود ، گروهى از كافران قصد آن داشتند كه تو را گمراه كنند » . جملهء « ان يضلّوك » ، نشان مىدهد كه مراد از فضل و رحمت خدا در اين‌جا هدايت و يا پايدارى بر آن است ؛ زيرا هدايت ضدّ گمراهى مىباشد . از اين قبيل است آيهء 64 از سورهء بقره  « فَلَوْ لا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرِينَ  ؛ اگر فضل و رحمت خدا شامل حال شما نمىشد ، هرآينه از زيانكاران بوديد » .\r\n قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا .  اين آيه از لحاظ معنا به آيهء 103 از سورهء مائده كه تفسيرش در جلد سوم گذشت نزديك است . خلاصهء معنا اين است : خداوند به پيامبرش دستور داد ، تا به مشركان مكه كه برخى از چهارپايان را بحيره و برخى را سائبه قرار داده بودند ، بگويد : به من خبر دهيد ، كدامين روزى را خدا براى شما عطا كرده كه در آن حلال و حرام قرار داده است ، تا شما دست به اين تقسيم‌بندى بزنيد . استفهام در اين‌جا براى انكار است ؛ يعنى خداوند چنين چيزى قرار نداده ، بلكه شما از پيش خودتان اين تقسيم‌بندى را انجام داديد و شما خود ، حرام كرديد آنچه را كه حرام كرديد .  قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  آنان به يقين نمىتوانند ادّعا كنند كه خدا به ايشان اجازه داده است . بنابراين ، مشخص است كه آنها به خدا دروغ نسبت دادند .\r\n وَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ ؛  يعنى آيا كسانى كه از پيش خود ، چيزهايى را حلال و چيزهايى را حرام مىكنند ، گمان مىكنند كه خداوند در فرداى قيامت ايشان را به‌رغم اين دروغگويى و دروغ بستن ، بدون عذاب و مجازات رها خواهد كرد ؟ و اگر چنين باشد ، در اين صورت ، ميان پرهيزكار و گناهكار تفاوتى وجود ندارد . چگونه چنين باشد ، در حالى كه خدا مىفرمايد : « آيا كسانى را كه ايمان آورده‌اند و كارهاى شايسته انجام داده‌اند همانند فسادكنندگان در زمين\r\n\r\n\r\n","description":"","footnote":"\r\n( 1 ) . نساء ( 4 ) آيهء 113 .\r\n","page_name":" 275 ","page_number":275},
  {"content":"\r\n\r\nقرار خواهيم داد ؟ يا پرهيزكاران را چون گناهكاران ؟ » . « 1 » اين سرزنش از رساترين شيوه‌هاى هشدار و بيم دادن است .\r\n إِنَّ اللَّهَ لَذُو فَضْلٍ عَلَى النَّاسِ .  خداوند با دادن عقل و آيينى كه مردم را به نيكى امر و از بدى نهى مىكند ، نعمت‌هايش را به آنان ارزانى داشته است .  وَ لكِنَّ أَكْثَرَهُمْ لا يَشْكُرُونَ ؛  بيشتر آنان نه به الهام عقل عمل مىكنند و نه به فرمان شرع .\r\n\r\n\r\n","description":"","footnote":"\r\n( 1 ) . ص ( 38 ) آيهء 28 .\r\n","page_name":" 276 ","page_number":276},
  {"content":"\r\n\r\nدر هركارى كه باشى\r\n\r\n[ سوره يونس ( 10 ) : آيات 61 تا 64 
  ]\r\nوَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ وَ لا تَعْمَلُونَ مِنْ عَمَلٍ إِلاَّ كُنَّا عَلَيْكُمْ شُهُوداً إِذْ تُفِيضُونَ فِيهِ وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلاَّ فِي كِتابٍ مُبِينٍ ( 61 ) أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ ( 62 ) الَّذِينَ آمَنُوا وَ كانُوا يَتَّقُونَ ( 63 ) لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ ( 64 )\r\n\r\n[ ترجمه 
  ]\r\nدر هركارى كه باشى و هرچه از قرآن بخوانى و دست به هرعملى كه بزنى هنگامى كه بدان مىپردازى ، ما بدان ناظر هستيم و بر پروردگار تو حتّى به مقدار ذرّه‌اى در زمين و آسمان‌ها پوشيده نيست . و هرچه كوچك‌تر از آن يا بزرگ‌تر از آن باشد ، در كتاب مبين نوشته شده است . ( 61 )\r\nآگاه باشيد كه بر دوستان خدا بيمى نيست و غمگين نمىشوند . ( 62 )\r\nكسانى را كه ايمان آوردند و پرهيزگارى مىكردند ، ( 63 )\r\nبشارت است ايشان را در دنيا و آخرت .\r\nسخن خدا دگرگون نمىشود . اين است كاميابى بزرگ . ( 64 )\r\n\r\nواژگان\r\nالشأن : شأن ، بال و حال ، هر سه داراى يك معنا هستند ، چنان‌كه مىگويى : ما شأنك ؟\r\nما بالك ؟ ما حالك ؟ حالت چگونه است ؟\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nتفيضون فيه : در آن وارد مىشويد ( بدان مىپردازيد ) .\r\nيعزب : پنهان است .\r\nالذرّة : مورچهء كوچك و به معناى غبار رقيق هم به كار مىرود .\r\nالكتاب : در اين‌جا مراد لوح محفوظ است .\r\nالبشرى : بشرى و بشارت يك معنا دارند : خبر شادمان‌كننده .\r\n\r\nاعراب\r\n« ألا » حرف تنبيه . « الّذين آمنوا » مبتدا « و لهم البشرى » خبر . « فى الحياة الدنيا و فى الآخرة » متعلق به « البشرى » . « لا تبديل » ، « لا » براى نفى جنس كه مانند « انّ » نصب به اسم و رفع به خبر مىدهد . « تبديل » اسم « لا » و « لكلمات اللّه » خبر آن .\r\n\r\nتفسير\r\n وَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ وَ لا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً إِذْ تُفِيضُونَ فِيهِ .  خطاب در « تكون » براى پيامبر صلّى اللّه عليه و إله است و ضمير « منه » به شأن ، ضمير « تعملون » به پيامبر و امّتش و ضمير « فيه » به عمل برمىگردد . « تفيضون فيه » : به آن مىپردازيد . معناى آيه اين است : پيامبر صلّى اللّه عليه و إله و امّتش بر هرحالتى كه باشند ، خدا آن را مىداند .  وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ .  يعزب : پنهان است . مراد از كتاب مبين ، لوح محفوظ مىباشد . خلاصهء معناى مجموع آيه اين است : خداوند به هرچيزى ، بدون استثنا ، آگاهى دارد و مقصود از آگاهى او اين است كه هركس را برطبق گفتار و كردارش ، نيك باشد يا بد ، كوچك باشد و يا بزرگ ، پاداش مىدهد . به كار رفتن علم خدا براى كيفر او ، از باب به كار رفتن سبب و ارادهء مسبب است ؛ زيرا علم و آگاهى خدا به آنچه از انسان صادر مىشود سبب پاداش دادن در برابر اين عمل است : اگر عمل نيك باشد ، پاداش\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nنيك و اگر عمل بد باشد ، پاداش بد داده مىشود .\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ .  امام على عليه السّلام اولياى خدا را چنين توصيف مىكند : « آنان كسانى هستند كه به درون دنيا مىنگرند ، هرگاه مردم به برون آن بنگرند . براى آيندهء دنيا كار مىكنند ، هرگاه مردم براى حاضر آن كار كنند .\r\nاز اين‌رو ، آنان چيزى - هواى نفس - را نابود مىكنند كه بيم دارند آنان را نابود كند و چيزى را از دنيا رها مىكنند كه مىدانند آن هم آنان را رها خواهد كرد » . و نيز مىفرمايد : « بهترين مردم در پيشگاه پيامبران ، داناترين آنان به دستوراتى است كه آنان [ از سوى خدا 
  ] آورده‌اند و دوست محمّد صلّى اللّه عليه و إله كسى است كه از خدا فرمان برد ، هرچند خويشاوند او نباشد و دشمن محمّد صلّى اللّه عليه و إله كسى است كه خدا را معصيت كند ، هرچند خويشاوند او باشد » . معناى اين سخنان على عليه السّلام آن است كه تنها تصديق پيامبر ، بدون تقوا و عمل ، هيچ سودى ندارد . خداوند نيز با اين سخن خود بدان اشاره مىكند :\r\n الَّذِينَ آمَنُوا وَ كانُوا يَتَّقُونَ .  در اين‌باره ، در جلد اوّل ، در بخش : « ايمان بدون تقوا نيست » ، در تفسير آيهء 212 از سورهء بقره و نيز در جلد دوم در بخش « تقوا » در آخر سورهء آل عمران سخن گفتيم .\r\n لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ .  ضمير « لهم » به متقين برمىگردد .\r\nمژدهء خدا در دنيا به آنان اين است كه آنها در عقيده و عمل خود ، حق‌به‌جانبند . و ترديدى نيست كه هرگاه انسان نسبت به دين و كارهاى خود اعتماد داشته باشد ، دلش آرام مىگيرد و احساس خوشبختى مىكند . امّا مژدهء خداوند به پرهيزگاران در آخرت عبارت است از : شادمانى آنها به نعمت و بخشش خدا : « به نعمت و فضل خدا شادمانى مىكنند و خداوند مزد مؤمنان را تباه نمىكند » . « 1 »\r\n لا تَبْدِيلَ لِكَلِماتِ اللَّهِ ؛  زيرا خدا خلاف وعدهء خود نمىكند و هرگاه چيزى را اراده كند ، هيچ مانعى از ارادهء او نخواهد بود : « و اگر خدا به تو زيانى برساند ، جز او\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 171 .\r\n","page_name":" 279 ","page_number":279},
  {"content":"\r\n\r\nكسى دفع آن نتوان كرد و اگر براى تو خيرى بخواهد ، هيچ‌كس فضل او را باز نتواند داشت » . « 1 »  ذلِكَ هُوَ الْفَوْزُ الْعَظِيمُ ؛  اين رستگارى بزرگ است كه بالاتر از آن رستگارى نخواهد بود و هررستگارى كه در نتيجهء ايمان به حق و جهاد در راه آن باشد ، بزرگ است .\r\n\r\n\r\n","description":"","footnote":"\r\n( 1 ) . يونس ( 10 ) آيهء 107 .\r\n","page_name":" 280 ","page_number":280},
  {"content":"\r\n\r\nعزّت از آن خداوند است\r\n\r\n[ سوره يونس ( 10 ) : آيات 65 تا 70 
  ]\r\nوَ لا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ السَّمِيعُ الْعَلِيمُ ( 65 ) أَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 66 ) هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يَسْمَعُونَ ( 67 ) قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى اللَّهِ ما لا تَعْلَمُونَ ( 68 ) قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ( 69 )\r\nمَتاعٌ فِي الدُّنْيا ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ ( 70 )\r\n\r\n[ ترجمه 
  ]\r\nسخن آنان تو را محزون نسازد . عزّت به تمامى از آن خداوند است . اوست كه شنوا و داناست . ( 65 )\r\nآگاه باشيد كه از آن خداست هرچه در آسمان‌ها و زمين است و آنان كه سواى خدا بتان را مىخوانند جز از گمان خويش پيروى نمىكنند و جز دروغ نمىگويند . ( 66 )\r\nاوست كه شب را برايتان پديد آورد تا در آن بياراميد و روز را پديد آورد تا در آن ببينيد . در اينها براى مردمى كه مىشنوند عبرت‌هاست . ( 67 )\r\nگفتند : خدا فرزندى برگزيده است . منزّه است . او بىنياز است . از آن اوست هرچه در آسمان‌ها و زمين است . شما را بر آن سخن دليلى نيست . چرا دربارهء خدا چيزهايى مىگوييد كه به آن آگاه نيستيد ؟ ( 68 )\r\nبگو : آنها كه به خدا\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nدروغ مىبندند رستگار نمىشوند . ( 69 )\r\nبهره‌اى [ اندك 
  ] در دنيا [ دارند 
  ] . آن‌گاه بازگشتشان به سوى ماست . سپس به كيفر كفر ورزيدنشان عذابى سخت به آنان مىچشانيم . ( 70 )\r\n\r\nواژگان\r\nالعزّة : غالب شدن و نيرومند شدن . يعزّ به فتح عين : هرگاه نيرومند شود و به كسر آن ، هرگاه كمياب شود .\r\nالخرص : تخمين زدن و سخن گفتن بدون آگاهى .\r\nمبصرا : مجاز است و به معناى مبصرا فيه : در آن ببينيد ، از قبيل « ليل نائم » كه به معناى نائم فيه است : در آن بخوابيد .\r\nالسلطان : حجت و برهان .\r\n\r\nاعراب\r\n« انّ العزّهء للّه » جملهء مستأنفه است و نه مفعول براى قول ؛ زيرا اين سخن آنان :\r\n« العزّة للّه » ، پيامبر صلّى اللّه عليه و إله را اندوهگين نمىكند . « ما يتّبع » « ما » نافيه و مفعول « يتّبع » محذوف است ؛ يعنى : « ما يتبعون شريك اللّه حقيقة ؛ شريك خدا را در حقيقت تبعيت نمىكنند » ؛ زيرا خدا هرگز شريك ندارد . « ان يتّبعون » « ان » نافيه و از اين قبيل است :\r\n« ان هم » . مصدر ريخته شده از « لتسكنوا » متعلق به محذوف و مفعول براى « جعل » :\r\n« جعل اللّيل مظلما لسكنكم فيه » . « و ان عندكم من سلطان » « ان » نافيه . « عندكم » خبر مقدّم ، « من » زايد و « سلطان » مبتداى مؤخّر و « بهذا » متعلق به « سلطان » ، « متاع فى الدّنيا » خبر مبتداى محذوف ؛ يعنى : « ذلك متاع » .\r\n\r\nتفسير\r\n وَ لا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً .  اشراف و رباخواران ، از فراخوانى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمحمّد صلّى اللّه عليه و إله به عدالت و برابرى و تحريم ستمگرى و استثمار ، ديوانه شدند .\r\nفراخوانىاى كه عزّت و ثروتمندى آنان را از بين مىبرد در حالى كه آنان مالك شوكت و خزاين زمين بودند . از اين‌رو ، در برابر پيامبر صلّى اللّه عليه و إله مقاومت كردند . نخست به وى دروغ بستند و درباره‌اش شايعه‌پراكنى كردند و گفتند : او ديوانه است . اما هيچ‌كس آنها را تصديق نكرد . سپس گفتند : او جادوگر است ، لكن رويدادها اين سخن آنها را نيز تكذيب كرد . بنابراين ، تصميم گرفتند كه پيامبر صلّى اللّه عليه و إله را ترور كنند و در اين‌باره به مشورت پرداختند . خداوند به پيامبرش فرمود : از آنچه آنها درباره‌ات مىگويند و توطئه مىكنند ، باك نداشته باش ؛ زيرا تمامى نيرو و عزّت از آن خداست و نه از آن ثروت و مقام ؛ و اوست كه هركس را بخواهد عزّت مىدهد و هركس را بخواهد خوار مىسازد و به زودى از كسانى كه تو را تكذيب كردند و به تو تهمت زدند ، انتقام خواهد گرفت و در اين هنگام ، آنها ياور و يارىكننده‌اى نخواهند داشت كه خشم و عذاب خدا را از ايشان دفع كند .  هُوَ السَّمِيعُ ؛  او دروغ‌هاى مشركان را نسبت به تو مىشنود .  الْعَلِيمُ  و آنچه را درباره‌ات توطئه مىكنند مىداند و او در كمين آنهاست .\r\nپرسش : اين آيه نشان مىدهد كه تمام عزّت از آن خداى يكتاست و كسى با او شريك نيست ، با اين‌كه آيهء 8 از سورهء منافقون مىگويد : « عزّت از آن خدا ، پيامبر او و مؤمنان است » ؟\r\nپاسخ : عزّت پيامبر و مؤمنان [ در حقيقت 
  ] از آن خدا و از سوى اوست ، چرا كه آنان به وسيلهء او عزّت مىيابند و از او كمك مىگيرند .\r\n أَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ .  كسى كه چنين سلطنت و قدرتى داشته باشد ، مىتواند پيامبرش را يارى كند ، به وى عزّت دهد و از دشمنانش انتقام بگيرد . خداوند در آيه ، به جاى « ما » « من » گفته است ؛ زيرا سخن دربارهء مشركانى مىباشد كه به خدا و پيامبرش دروغ بستند .  وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ .  اگر شما از شخصى پيروى كنيد كه اعتقاد به شايستگىاش داريد و او در واقع\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nانسان گمراهى باشد ، در اين صورت ، شما از شخص شايسته پيروى نكرديد ، بلكه از يك فرد گمراه تبعيت كرديد . وضعيت كسانى كه بت‌ها را مىپرستيدند ، به اين اعتقاد كه آنها شريكان خدا هستند ، نيز از همين قبيل است ، بدين معنا كه آنها در واقع شريكان خدا را نمىپرستند ؛ زيرا خداوند اصلا شريكى ندارد . اين معنا را اين سخن خدا روشن مىسازد :  إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ  جملهء « ان هم الّا يخرصون » ، تأكيدى است براى جملهء  « إِنْ يَتَّبِعُونَ إِلَّا الظَّنَّ »  . و هردو جمله ، تفسير و توضيح جملهء « و ما يتّبع الّذين يدعون من دون اللّه شركاء » است . نظير اين آيه ، در آيهء 28 از همين سوره با توضيح و تفسيرش گذشت .\r\n هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يَسْمَعُونَ .  « مبصرا » ؛ يعنى در روز مىبينيم ، تا تلاش كنيم و زحمت بكشيم ، امّا شب تاريك است ، تا انسان به دنبال خستگى روز در آن به استراحت و آرامش بپردازد . روشن‌ترين تفسير براى اين آيه ، اين سخن خداوند است : « شب و روز را دو نشانه از نشانه‌هاى خدا قرار داديم . نشانهء شب را تاريك گردانيديم و نشانهء روز را روشن ، تا به طلب رزقى كه پروردگارتان مقرر داشته است برخيزيد . . . » . « 1 »\r\n قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى اللَّهِ ما لا تَعْلَمُونَ .  نظير اين آيه ، آيهء ديگرى با بيان دليل دربارهء نفى فرزند از خداى تعالى ، در سورهء بقره ، آيهء 117 ، در جلد اوّل بيان شد و نيز دربارهء اقانيم سه‌گانه : پدر ، پسر و روح القدس در جلد دوم سخن گفتيم .\r\n قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ؛  كسانى كه به خدا دروغ مىبندند در روز قيامت كه بهتر و ماندنىتر از اين زندگى دنياى ماست ، رستگار نمىشوند و اگر دروغ آنان از جهت گفتار ، در مورد ذات و صفات خدا و نيز نسبت دادن شريك ، همسر و فرزند به او باشد ، عذابشان سخت‌تر و اندوهشان بزرگ‌تر خواهد بود .\r\n\r\n\r\n","description":"","footnote":"\r\n( 1 ) . اسراء ( 17 ) آيهء 12 .\r\n","page_name":" 284 ","page_number":284},
  {"content":"\r\n\r\n مَتاعٌ فِي الدُّنْيا ؛  يعنى نعمت‌هايى كه مشركان از آنها برخوردارند ، كالايى است ناچيز ، هرچند دارايىهاشان فراوان و مقامشان بالا باشد ؛ زيرا مدّت اين كالا كوتاه ، با تلخىها همراه و در برابر نعمت‌هاى آخرت ارزشى ندارد .  ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ ؛  آنان را بر اثر كفر به خدا و نعمت‌هايش و نيز تكذيب پيامبران او ، عذاب سخت مىچشانيم .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nخبر نوح\r\n\r\n[ سوره يونس ( 10 ) : آيات 71 تا 73 
  ]\r\nوَ اتْلُ عَلَيْهِمْ نَبَأَ نُوحٍ إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ ( 71 ) فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ إِنْ أَجْرِيَ إِلاَّ عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ ( 72 ) فَكَذَّبُوهُ فَنَجَّيْناهُ وَ مَنْ مَعَهُ فِي الْفُلْكِ وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ الْمُنْذَرِينَ ( 73 )\r\n\r\n[ ترجمه 
  ]\r\nبرايشان داستان نوح را بخوان ، آن‌گاه كه به قوم خود گفت : اى قوم من ! اگر درنگ كردن من در ميان شما و يادآورى آيات خدا بر شما گران مىآيد ، من بر خدا توكل مىكنم ، سازوبرگ خويش و بتانتان را گرد آوريد چنان‌كه هيچ‌چيز از كارى كه مىكنيد بر شما پوشيده نباشد و به دشمنى من قدم به پيش نهيد و مرا مهلت مدهيد . ( 71 )\r\nو اگر پشت كرديد ، من از شما هيچ پاداشى نخواسته‌ام ، كه پاداش من با خداست و من مأمور شده‌ام كه از تسليم‌شدگان باشم . ( 72 )\r\nتكذيبش كردند و ما او و همراهانش را در كشتى برهانيديم و آنان را جانشين پيشينيان ساختيم و كسانى را كه آيات ما را دروغ مىانگاشتند غرقه كرديم . پس بنگر كه عاقبت بيم‌داده‌شدگان چگونه بود . ( 73 )\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nواژگان\r\nالنّبأ : خبر مهم .\r\nأجمع الامر : با قاطعيت بر آن كار تصميم گرفت .\r\nالغمّة : در تنگنا بودن كه موجب اندوه شود . ضدّ آن ، گشاده شدن كارهاست ، اين واژه ، به معناى حايل و پرده هم به كار مىرود . گفته مىشود : « غمّ الهلال ؛ ابر ، مانع ديدن هلال شد » .\r\nخلائف : جانشين گذشتگان .\r\n\r\nاعراب\r\n« اذا » ظرف و محلّ آن ، منصوب با « نبأ » است . « شركائكم » منصوب و عطف بر « أمركم » است و در تقدير : « و أمر شركائكم » مىباشد . « ان اجرى » « إن » نافيه و مصدر ريخته شده از « ان اكون » مجرور به باى محذوف ؛ يعنى « بكونى » . « كيف » در محل نصب ، خبر « كان » و « عاقبة » اسم آن مىباشد .\r\n\r\nتفسير\r\n وَ اتْلُ عَلَيْهِمْ نَبَأَ نُوحٍ .  خطاب « اتل » براى محمّد صلّى اللّه عليه و إله است و ضمير « عليهم » به مشركان مكه برمىگردد .  إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ  حضرت محمّد صلّى اللّه عليه و إله به مشركان قوم خود يادآورى كرد و آنان را از عذاب دردناك بيم داد و اين ، بر آنها سنگين آمد ، لكن پيامبر صلّى اللّه عليه و إله همچنان بر دعوت خويش پاى فشرد و درنگ كردن او بر آنان سنگين آمد و آنان تلاش كردند كه او را بكشند .\r\nاز اين‌رو ، خدا به وى دستور داد كه خبر نوح را بر آنها بخواند كه چگونه به قومش\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nيادآورى كرد و آنان را بيم داد و يادآورى و درنگ كردن او بر آنان گران تمام شد ، چنان‌كه يادآورى و درنگ كردن محمّد صلّى اللّه عليه و إله بر مشركان مكه گران تمام شد . خلاصه ماجراى نوح كه محمّد صلّى اللّه عليه و إله آن را بر مشركان مكه خواند ، اين است :\r\nنوح كسانى را كه او را تكذيب مىكردند به مبارزه طلبيد و به آنان گفت : من به خدا تكيه مىكنم و اطمينان دارم كه بر شما پيروز مىشوم ، هرچند شما تعدادتان بيشتر و سازوبرگتان فزون‌تر است ؛ چرا كه خدا وعده داده كه مرا پيروز كند و او بر خلاف وعده‌اش عمل نمىكند . امّا تهديد شما مرا از دعوت به سوى خدا بازنمىدارد . شما تمامى توان خود را گرد آوريد و همهء كسانى را كه جز خدا مىپرستيد ، به ياريتان فراخوانيد و هراندازه كه مىتوانيد دشمنى خود را علنى و اذيت و آزارم كنيد و به اين كار شتاب كنيد و به من مهلت هم ندهيد .\r\n فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ ؛  يعنى اگر شما از دعوتم روى برتافتيد ، من باكى ندارم ؛ زيرا اين روى برتافتن شما نه زيانى برايم دارد و نه سودى را از دستم بيرون مىكند .  إِنْ أَجْرِيَ إِلَّا عَلَى اللَّهِ ؛  پاداش من با خداست ؛ زيرا من براى او كار مىكنم نه براى شما .  وَ أُمِرْتُ أَنْ أَكُونَ مِنَ الْمُسْلِمِينَ ؛  رسالت خدا را همان‌گونه كه بود انجام دادم و فرمانش را اطاعت كردم و پس از آن ، چيزى نيست ، خواه شما اسلام بياوريد و خواه كافر شويد .\r\n فَكَذَّبُوهُ فَنَجَّيْناهُ وَ مَنْ مَعَهُ فِي الْفُلْكِ وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا  و همه‌چيز اين‌گونه به پايان مىرسد : نابودى تكذيب‌كنندگان و رهايى مؤمنان و جانشين شدن آنان به جاى تكذيب‌كنندگان از بين رفته .\r\n فَانْظُرْ كَيْفَ كانَ عاقِبَةُ الْمُنْذَرِينَ .  خطاب متوجه پيامبر صلّى اللّه عليه و إله است و هدف از اين خطاب آن است كه به مشركان مكه هشدار دهد كه دچار سرنوشت قوم نوح خواهند شد . نظير اين آيه در سورهء اعراف ، آيهء 72 بيان شد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nپس از او پيامبرانى مبعوث كرديم\r\n\r\n[ سوره يونس ( 10 ) : آيات 74 تا 82 
  ]\r\nثُمَّ بَعَثْنا مِنْ بَعْدِهِ رُسُلاً إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ كَذلِكَ نَطْبَعُ عَلى قُلُوبِ الْمُعْتَدِينَ ( 74 ) ثُمَّ بَعَثْنا مِنْ بَعْدِهِمْ مُوسى وَ هارُونَ إِلى فِرْعَوْنَ وَ مَلائِهِ بِآياتِنا فَاسْتَكْبَرُوا وَ كانُوا قَوْماً مُجْرِمِينَ ( 75 ) فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ ( 76 ) قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا وَ لا يُفْلِحُ السَّاحِرُونَ ( 77 ) قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ وَ ما نَحْنُ لَكُما بِمُؤْمِنِينَ ( 78 )\r\nوَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ ( 79 ) فَلَمَّا جاءَ السَّحَرَةُ قالَ لَهُمْ مُوسى أَلْقُوا ما أَنْتُمْ مُلْقُونَ ( 80 ) فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ إِنَّ اللَّهَ سَيُبْطِلُهُ إِنَّ اللَّهَ لا يُصْلِحُ عَمَلَ الْمُفْسِدِينَ ( 81 ) وَ يُحِقُّ اللَّهُ الْحَقَّ بِكَلِماتِهِ وَ لَوْ كَرِهَ الْمُجْرِمُونَ ( 82 )\r\n\r\n[ ترجمه 
  ]\r\nآن‌گاه پس از او پيامبرانى بر قومشان مبعوث كرديم و آنان دليل‌هاى روشن آوردند ، ولى مردم به آنچه پيش از آن تكذيبش كرده بودند ، ايمان آورنده نبودند . بر دل‌هاى تجاوزكاران اين‌چنين مهر مىنهيم . ( 74 )\r\nو پس از آنها موسى و هارون را همراه آياتمان بر فرعون و مهتران قومش مبعوث كرديم . و آنان سركشى كردند و مردمى تبهكار بودند . ( 75 )\r\nو چون سخن حق ما را شنيدند ، گفتند : اين جادويى آشكار است . ( 76 )\r\nموسى گفت : آيا سخن حق را كه اينك بر شما نازل شده است جادو مىخوانيد ، و حال آن‌كه جادوگران رستگار\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nنمىشوند ؟ ( 77 )\r\nگفتند : آيا آمده‌اى تا ما را از آن آيين كه پدرانمان را بر آن يافته‌ايم منصرف سازى تا در زمين سرورى يابيد ؟ ولى ما به شما ايمان نمىآوريم . ( 78 )\r\nفرعون گفت : همهء جادوگران دانا را نزد من بياوريد . ( 79 )\r\nچون جادوگران آمدند ، موسى گفت : بيفكنيد هرچه را كه بايد بيفكنيد . ( 80 )\r\nچون بيفكندند ، موسى گفت : آنچه شما آورده‌ايد جادوست و خدا آن را به زودى باطل خواهد ساخت ؛ زيرا خدا كار مفسدان را به صلاح نمىآورد . ( 81 )\r\nو خداوند با سخنان خود حق را به اثبات مىرساند و اگرچه مجرمان را ناخوش آيد . ( 82 )\r\n\r\nواژگان\r\nالملأ : اشراف و بزرگان قوم .\r\nاللّفت : به فتح لام ، به معناى منصرف شدن از كار و يا رفتن به سوى كار .\r\n\r\nاعراب\r\nمصدر ريخته شده از « ليؤمنوا » متعلق به محذوف و خبر « كانوا » : « فما كانوا مريدين للايمان » . مفعول « أتقولون » ، جملهء محذوف است : « أتقولون للحق هو سحر » . آن‌گاه بار ديگر از روى انكار مىگويد : « أسحر هذا ؛ آيا اين جادوست ؟ » « سحر » خبر مقدّم و « هذا » مبتداى مؤخّر و جمله ، محلّى از اعراب ندارد . « تكون » عطف است بر « لتلفتنا » و « الكبرياء » اسم « تكون » و « لكما » خبر آن و « فى الارض » متعلق به « الكبرياء » .\r\n« بمؤمنين » ، « باء » از لحاظ تركيب زايد است و « مؤمنون » خبر براى « نحن » . « ما جئتم به السّحر » « ما » استفهاميه و محلّ آن مرفوع است . بنابر اين‌كه مبتدا مىباشد و جملهء « جئتم » خبر آن . « السّحر » بدل از « ما » ، بر فرض اين‌كه براى استفهام باشد ؛ يعنى هر جادو [ كه بياوريد 
  ] نظير : « كم مالك أعشرون ام ثلاثون ؛ مال تو چقدر است ، آيا بيست يا سى ؟ » « 1 »\r\n\r\n\r\n","description":"","footnote":"\r\n( 1 ) . بسيارى از مفسران از جمله زمخشرى در تفسير كشاف خود ، در اين‌جا « ما » را موصوله و مبتدا و « جئتم » را صلهء آن\r\n","page_name":" 290 ","page_number":290},
  {"content":"\r\n\r\n\r\nتفسير\r\n ثُمَّ بَعَثْنا مِنْ بَعْدِهِ رُسُلًا إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ .  ضمير « بعده » به نوح برمىگردد و معناى آيه اين است : ما پس از نوح پيامبرانى را همانند او به سوى قومشان مبعوث كرديم ؛ همچون ابراهيم ، هود و صالح و به همراه آنان دلايل و معجزات فرستاديم ، لكن اين دلايل و معجزات ، موجب انصراف آنها از شرك و روى آوردن ايشان به ايمان به يگانگى خدا و روز قيامت نشد .\r\nآنها پيش از آمدن پيامبران و دلايل ، يگانگى خدا و روز قيامت را تكذيب كردند و پس از آمدن پيامبران و بيم‌دادن آنان ، به اين تكذيب ادامه دادند و همانند دوران پيش از آمدن پيامبران بر تكذيب يگانگى خدا و روز قيامت پاى فشردند و مقصود از سخن خداوند : « فما كانوا ليؤمنوا بما كذبوا به من قيل » نيز همين است . به بيانى ديگر :\r\nآنان از دانش و راهنمايى پيامبران سود نبردند .\r\n\r\nهدايت و گمراهى\r\n كَذلِكَ نَطْبَعُ عَلى قُلُوبِ الْمُعْتَدِينَ . \r\nپرسش : اگر خداوند ، خود بر دل‌هاى مشركان مهر مىزند ، پس چگونه آنها را عذاب مىكند ؟\r\nپاسخ : خداوند خواسته است كه هدايت راه خاص خود را داشته باشد كه عبارت است از : پيروى از پيامبران خدا و گمراهى نيز راه خاص خود را كه عبارت است از :\r\nپيروى از هواى نفسانى . بنابراين ، هركس در راه پيامبران حركت كند ، هدايت مىيابد و به يقين از هدايت‌يافتگان ، و هركسى از راه هواى نفسانى برود ، به يقين از گمراهان\r\n\r\n\r\n","description":"","footnote":"\r\nو « السحر » را خبرش مىدانند ؛ يعنى « الذى جئتم به السحر » [ آنچه شما آورده‌ايد سحر و جادوست 
  ] . به نظر مىرسد اين تركيب ، درست‌تر و به سياق آيه نزديك‌تر است تا تركيب مؤلف محترم . - م .\r\n","page_name":" 291 ","page_number":291},
  {"content":"\r\n\r\nتجاوزكار است . چنان‌كه خداوند مقدّر فرموده است كه هركس خود را از بلندى پرت كند به هلاكت مىرسد و هركس بدون آموختن فنّ شنا ، خود را به دريا بيفكند غرق مىشود . از آن‌جا كه اين دو راه به مشيت الهى ارتباط دارد ، نسبت دادن مهر زدن به خدا درست خواهد بود . پيش‌تر نيز بارها و با بيان‌هاى مختلف ، در اين‌باره سخن گفتيم .\r\n ثُمَّ بَعَثْنا مِنْ بَعْدِهِمْ .  اين ضمير به پيامبرانى برمىگردد كه پس از نوح آمدند .\r\n مُوسى وَ هارُونَ إِلى فِرْعَوْنَ وَ مَلَائِهِ بِآياتِنا .  مراد از آيات ، همان معجزات است ؛ نظير عصا و يدبيضا [ - دست نورانى 
  ] . عبارت : « بعثنا » به روشنى نشان مىدهد كه هارون همانند برادرش موسى ، پيامبرى است كه از سوى خدا فرستاده شد .\r\nبرخى مىگويند : هارون سه سال بزرگ‌تر از موسى عليه السّلام بود .  فَاسْتَكْبَرُوا ؛  آنها از پذيرفتن حق سركشى كردند .  وَ كانُوا قَوْماً مُجْرِمِينَ .  هركس كه از پذيرفتن حق و تسليم شدن در برابر آن خوددارى كند ، گناهكار است .\r\n فَلَمَّا جاءَهُمُ الْحَقُّ مِنْ عِنْدِنا . \r\nمقصود از اين حق ، معجزاتى است كه خدا به دست موسى عليه السّلام آشكار ساخت .  قالُوا إِنَّ هذا لَسِحْرٌ مُبِينٌ  هنگامى كه محمّد صلّى اللّه عليه و إله با قرآن و معجزه‌اش به سوى مشركان قريش آمد ، آنان نيز همين سخن را گفتند و محال است كه شخص مصلح از اتهامات و دروغگويىهاى تبهكاران درامان بماند . تبهكاران متناسب با زمان دروغ مىبندند .\r\nاز آن‌جا كه مردم در گذشته به جادو ايمان داشتند ، آنها دربارهء مصلح مىگفتند : او جادوگر است . امّا امروز كه مردم به جادوگرى ايمان ندارند ، آنها مصلح را به شورشگرى و هرج‌ومرج‌طلبى متهم مىكنند كه عليه نظام دست به شورش زده است !\r\n قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا ؛  چگونه حق را جادو مىگوييد ؟\r\nدر حالى كه حق ، مردم را به سوى واقعيت رهنمون مىسازد و جادو ، واقعيت را تغيير مىدهد و مردم را گمراه مىكند .  وَ لا يُفْلِحُ السَّاحِرُونَ ؛  و آيا شعبده‌باز دجّال ، رستگار خواهد شد ؟\r\n قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا .  اين جمله شعارى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاست كه طرفداران اوضاع فاسد آن را تكرار مىكنند ، اوضاعى كه منافع و درآمدهاى آنان را تضمين مىكند . بنابراين ، مسئله ، مسئله ترسيدن از مصالح و قدرت است [ - كه مبادا از دست برود 
  ] ، نه مسئله پدران و بت‌ها . دليل اين مدّعا ، چيزى است كه خداوند از سوى آنان حكايت كرده است :  وَ تَكُونَ لَكُمَا الْكِبْرِياءُ فِي الْأَرْضِ .  اين جمله ، سخن فرعون و جلّادان او به موسى و برادرش است و معناى آن اين است :\r\nانگيزهء شما از ادّعاى رسالت از جانب خدا آن است كه قدرت و پادشاهى مصر از آن شما باشد و نه از ما . فرعون و اطرافيانش ، با اين سخن آشكار مىكنند كه آنان از قدرت و ستمگريشان مىترسند و به همين دليل ، به موسى و هارون گفتند :  وَ ما نَحْنُ لَكُما بِمُؤْمِنِينَ ،  به شما ايمان نمىآوريم ، بلكه براى دفاع از منافع و مزاياى خود ، مقاومت مىكنيم و با شما مىجنگيم .\r\n وَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ .  اين سخن را فرعون در حالى مىگويد ، كه نمىداند روزگار با او چه خواهد كرد . زمانى كه جادوگران آمدند ، موسى به آنها گفت :\r\n أَلْقُوا ما أَنْتُمْ مُلْقُونَ .  او اين سخن را از روى تحقير آنان ، جادوى آنان و فرعون ايشان گفت ؛ زيرا خدا به او وعدهء پيروزى و يارى داده بود .\r\n فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ إِنَّ اللَّهَ سَيُبْطِلُهُ .  البته جادو از ريشه‌اش باطل است ، لكن خداوند به زودى باطل بودن آن را براى مردم آشكار خواهد كرد . امّا عصاى موسى به هيچ روى باطل نمىشود ؛ زيرا حقى است از جانب خدا .  إِنَّ اللَّهَ لا يُصْلِحُ عَمَلَ الْمُفْسِدِينَ  بلكه آن را نابود و محو مىكند .\r\n وَ يُحِقُّ اللَّهُ الْحَقَّ بِكَلِماتِهِ .  مراد از كلمات خدا ، حجت‌هاى كوبنده و دلايل قطعى است .  وَ لَوْ كَرِهَ الْمُجْرِمُونَ ؛  زيرا ناخشنودى آنها مانع از اجراى مشيت خدا نمىشود .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nجز گروهى به موسى ايمان نياوردند\r\n\r\n[ سوره يونس ( 10 ) : آيات 83 تا 89 
  ]\r\nفَما آمَنَ لِمُوسى إِلاَّ ذُرِّيَّةٌ مِنْ قَوْمِهِ عَلى خَوْفٍ مِنْ فِرْعَوْنَ وَ مَلائِهِمْ أَنْ يَفْتِنَهُمْ وَ إِنَّ فِرْعَوْنَ لَعالٍ فِي الْأَرْضِ وَ إِنَّهُ لَمِنَ الْمُسْرِفِينَ ( 83 ) وَ قالَ مُوسى يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ ( 84 ) فَقالُوا عَلَى اللَّهِ تَوَكَّلْنا رَبَّنا لا تَجْعَلْنا فِتْنَةً لِلْقَوْمِ الظَّالِمِينَ ( 85 ) وَ نَجِّنا بِرَحْمَتِكَ مِنَ الْقَوْمِ الْكافِرِينَ ( 86 ) وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً وَ أَقِيمُوا الصَّلاةَ وَ بَشِّرِ الْمُؤْمِنِينَ ( 87 )\r\nوَ قالَ مُوسى رَبَّنا إِنَّكَ آتَيْتَ فِرْعَوْنَ وَ مَلَأَهُ زِينَةً وَ أَمْوالاً فِي الْحَياةِ الدُّنْيا رَبَّنا لِيُضِلُّوا عَنْ سَبِيلِكَ رَبَّنَا اطْمِسْ عَلى أَمْوالِهِمْ وَ اشْدُدْ عَلى قُلُوبِهِمْ فَلا يُؤْمِنُوا حَتَّى يَرَوُا الْعَذابَ الْأَلِيمَ ( 88 ) قالَ قَدْ أُجِيبَتْ دَعْوَتُكُما فَاسْتَقِيما وَ لا تَتَّبِعانِّ سَبِيلَ الَّذِينَ لا يَعْلَمُونَ ( 89 )\r\n\r\n[ ترجمه 
  ]\r\nاز بيم آزار فرعون و مهتران قوم او ، جز گروهى از آنها به موسى ايمان نياوردند . و فرعون در زمين برترى مىجست و او از گزافكاران بود . ( 83 )\r\nموسى گفت : اى قوم من ! اگر به خدا ايمان آورده‌ايد و تسليم فرمان هستيد به او توكّل كنيد . ( 84 )\r\nگفتند : بر خدا توكل كرديم .\r\nاى پروردگار ما ! ما را مغلوب اين مردم ستمكار مكن . ( 85 )\r\nو به رحمت خود ما را از اين كافران رهايى بخش . ( 86 )\r\nبه موسى و برادرش وحى كرديم كه براى قوم خود در مصر خانه‌هايى مهيا كنيد و خانه‌هاى خود را عبادتگاه سازيد و نماز گزاريد و مؤمنان را\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبشارت ده . ( 87 )\r\nموسى گفت : اى پروردگار ما ! بر فرعون و مهتران قومش در اين جهان زينت و اموال داده‌اى ، اى پروردگار ما ، تا ديگران را از طريق تو گمراه كنند . اى پروردگار ما ! اموالشان را تباه ساز و دلشان را سخت كن . ايمان نمىآورند تا آن‌گاه كه عذاب دردآور را بنگرند . ( 88 )\r\nگفت : خواست شما اجابت شد ، ثابت‌قدم بايستيد و از طريقهء نادانان پيروى مكنيد . ( 89 )\r\n\r\nواژگان\r\nالذّرية : نسل .\r\nالفتنة : آزمايش .\r\nعال فى الارض : ستم مىكند در زمين .\r\nتبوّء المكان : در آن‌جا اقامت گزيد .\r\nالقبلة : روبه‌رو ؛ و از اين قبيل است قبلهء نماز .\r\nالطمس : از بين بردن .\r\nاشدد : در اين‌جا از شدّت گرفته شده و متضادّ سستى و آسايش است .\r\n\r\nاعراب\r\n« على خوف » متعلق به محذوف و حال از « ذرّية » . ضمير « ملئهم » به قوم موسى برمىگردد ؛ زيرا قوم در عبارت آيه ، از « ذرّيه » به اين ضمير نزديك‌تر است و ضمير به نزديك‌تر برمىگردد . مصدر ريخته شده از « أن يفتنهم » بدل اشتمال از « فرعون » .\r\n« يا قوم » در اصل يا قومى بوده و به سبب تخفيف ، يا حذف شده است . ان تبوّءا « ان » مفسّره است و اوحينا را تفسير مىكند . « تبوّءا » فعل امر ، به معناى : اجعلا ( قرار دهيد ) .\r\n« لقومكما » لام در تركيب زايد ، و « قومكما » مفعول اوّل و « بيوتا » مفعول دوم است .\r\n« مصر » غيرمنصرف است ، به سبب علم و مؤنث بودن و نيز جايز است كه منصرف\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nباشد به خاطر تخفيف ، نظير « هند » . خطاب در « اجعلوا » و « اقيموا » براى موسى و برادرش و پيروان آنهاست . خطاب در « بشّر » براى موسى است . لام در « ليضلّوا » براى بيان عاقبت مىباشد . « فلا يؤمنوا » عطف است بر « ليضلّوا » و ميان اين دو ، جملهء دعائيه است . « لا تتّبعانّ » ، « لا » ناهيه و فعل مبنى بر فتح مىباشد ؛ چون به نون تأكيد متصل شده و محلّ آن مجزوم است .\r\n\r\nتفسير\r\n فَما آمَنَ لِمُوسى إِلَّا ذُرِّيَّةٌ مِنْ قَوْمِهِ عَلى خَوْفٍ مِنْ فِرْعَوْنَ وَ مَلَائِهِمْ أَنْ يَفْتِنَهُمْ .  پس از آن‌كه موسى عليه السّلام عصا را افكند و خداوند با دست او حق را در برابر ديد همگان آشكار كرد ، جادوگران و تعداد زيادى از مردم ايمان آوردند . امّا پيش از افكندن عصا ، تنها جوانان بنى اسرائيل به موسى عليه السّلام ايمان آورده بودند ؛ زيرا جوانان از هرقومى كه باشند ، به هرچيز تازه‌اى علاقه دارند . آنان به موسى عليه السّلام ايمان آوردند ، لكن در عين حال از فرعون و سران بنى اسرائيل مىترسيدند كه مبادا آنها را زير فشار قرار دهند و عذابشان كنند ، تا از دين خود برگردند . عدّه‌اى از يهوديان كه وضع موجود را به نفع خود مىدانستند ، با فرعون توطئه مىكردند و او را عليه مستضعفان قوم خود يارى مىنمودند . وضع اينان همانند وضع يك عدّه از پيروان ديگر اديان در هرزمان و مكان است .  وَ إِنَّ فِرْعَوْنَ لَعالٍ فِي الْأَرْضِ ؛  يعنى فرعون يك انسان ستمگر و بيدادگر است .  وَ إِنَّهُ لَمِنَ الْمُسْرِفِينَ ؛  ظلم و ستم او حدّ و مرزى نمىشناسد .\r\n وَ قالَ مُوسى يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ .  موسى عليه السّلام جز حق ، چيزى ندارد و فرعون همه‌چيز دارد ، جز حق . او بر كسانى كه به موسى ايمان آورده‌اند ، تسلّط دارد ، آنان را مىآزارد و شكنجه مىدهد . از اين‌رو ، موسى عليه السّلام به طرفداران خود گفت : من و شما جز اين‌كه به خدا اعتماد كنيم و به وعده‌اش كه پايان كار از آن پرهيزكاران است ، اطمينان داشته باشيم ، نيرويى نداريم كه جلو سركشى و\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nستم فرعون را بگيريم . بنابراين ، اگر شما در حقيقت فرمانبردار دستورات خدا هستيد ، كار را به او واگذار كنيد . در اين‌جا موسى عليه السّلام سه ويژگى را براى آنان يادآورى كرد : 1 . ايمان ؛ يعنى باور قلبى . 2 . اسلام ، كه مراد از آن در اين‌جا ، تسليم شدن در برابر فرمان خداست . 3 . توكّل ؛ يعنى اخلاص‌مندى و سپردن كارها به خداى يگانه و هركس كه اين سه ويژگى را داشته باشد ، خدا با او همراه خواهد بود .\r\n فَقالُوا عَلَى اللَّهِ تَوَكَّلْنا ؛  كارمان را به خدا واگذار كرديم ؛ زيرا او حالت و مصلحت ما را بهتر مىداند و بر هرچيزى تواناست .  رَبَّنا لا تَجْعَلْنا فِتْنَةً لِلْقَوْمِ الظَّالِمِينَ .  مراد از ستمگران در اين‌جا كافران ؛ يعنى فرعون و قوم اوست ، امّا مقصود از فتنه ، عذاب و معناى جمله اين است : خدايا ، ما را مورد شكنجهء آنان قرار مده .\r\n وَ نَجِّنا بِرَحْمَتِكَ مِنَ الْقَوْمِ الْكافِرِينَ .  مراد از كافران ستمگران است ؛ يعنى فرعون و قوم او كه بر بنى اسرائيل ستم كردند . مراد از نجات در اين‌جا ، رهايى از ستم و فشار فرعونيان است . بنابراين ، آيه ، تفسيرى براى ماقبلش است .\r\n وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً ؛  يعنى از مصر بيرون نرويد و در آن باقى بمانيد و خانه‌هايى براى بنى اسرائيل مهيّا كنيد تا در آنها پناه گيرند .  وَ اجْعَلُوا بُيُوتَكُمْ قِبْلَةً .  اين خطاب براى موسى و برادرش و پيروان آن دو است . برخى مىگويند : معناى اين جمله ، چنين است : خانه‌هايتان را روبه‌رو و در يك سمت قرار دهيد ؛ يعنى همه در يك محل سكونت كنيد . اين تفسير از تفسير خانه‌ها به مسجدها بهتر است بدين معنا كه خانه‌هايتان را مسجد قرار دهيد . دليل بهترى آن است كه خانه‌ها غير از مسجدهاست ؛ زيرا مسجد ، تنها براى عبادت و خانه براى سكونت است .  وَ أَقِيمُوا الصَّلاةَ ؛  زيرا نماز رمز اخلاص به خداوند و باعث گرد آمدن دل‌ها بر يك احساس است .  وَ بَشِّرِ الْمُؤْمِنِينَ ؛  يعنى مؤمنان را به رهايى از چنگال فرعون و اطرافيانش در دنيا و به بهشت در آخرت مژده ده . خداوند در اين‌جا ، خطاب را تنها به موسى عليه السّلام اختصاص داده ؛ زيرا او در رسالت اصل و هارون\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nپيرو او است .\r\n وَ قالَ مُوسى رَبَّنا إِنَّكَ آتَيْتَ فِرْعَوْنَ وَ مَلَأَهُ زِينَةً وَ أَمْوالًا فِي الْحَياةِ الدُّنْيا .  اين آيه زمانى نازل شد كه مردم از داخل قبرهاى فرعون‌ها چيزى نمىدانستند . آن‌گاه با حفّارى و كاوش ، اين اموال و زينتى كه قرآن از آنها ياد كرده است در داخل اين قبرها پيدا شد و اين امر ، گواه محسوس و غيرقابل‌ترديد است بر اين‌كه قرآن از جانب داناى به غيب وحى شده است .  رَبَّنا لِيُضِلُّوا عَنْ سَبِيلِكَ ،  لام در « ليضلّوا » براى عاقبت است نظير : « لدوا للموت و ابنوا للخراب » ؛ يعنى نتيجهء نعمت دادن خدا و زينت و اموال به آنان ، اين شد كه به جاى اطاعت ، او را معصيت كند .\r\n رَبَّنَا اطْمِسْ عَلى أَمْوالِهِمْ ؛  اموال آنها را محو و نابود كن . ممكن است كسى گمان كند كه اين دعا اشاره به اين مطلب دارد كه موسى عليه السّلام از خدا درخواست كرد كه آسايش و ثروت را از ستمكاران و گمراهان بگيرد ، تا آنان بيشتر ستم و سركشى نكنند ، لكن چنين نيست ، بلكه گناه ، گناه اوضاع فاسد است كه خدا از آن نهى كرده است . در اين‌باره ، در جلد سوم ، در بخش : « روزى و اوضاع فاسد » ، در تفسير آيهء 66 از سورهء مائده ، به تفصيل سخن گفتيم .\r\n وَ اشْدُدْ عَلى قُلُوبِهِمْ .  برخى مىگويند : يعنى بر دل‌هاى آنان مهر بزن . برخى مىگويند : مراد اين است كه آنها در سرزمين خود بمانند ، تا نابودى اموالشان را با چشم‌سر ببينند . به نظر من ، « اشدد » در اين‌جا از شدّت و بلا گرفته شده كه ضدّ راحتى و آسايش است ؛ يعنى موسى عليه السّلام از خدا تقاضا كرد كه سختىها را بر آنها نازل كند و اين تقاضا با درخواست او مبنى بر اين‌كه اموال آنها را نابود كند ، به‌طور كامل همخوانى دارد .  فَلا يُؤْمِنُوا حَتَّى يَرَوُا الْعَذابَ الْأَلِيمَ .  اين جمله عطف است بر  « لِيُضِلُّوا عَنْ سَبِيلِكَ »  و معنايش چنين است : پايان برخوردارى فرعون و مهترانش از نعمت‌هاى خدا اين شد كه آنها گمراه شوند و بر كفر پاى فشارند و جز در هنگام فرارسيدن عذاب كه ايمان پذيرفته نيست ، ايمان نياورند . بىترديد ، موسى عليه السّلام آنان را\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nنفرين نكرد و اين سخن را بر زبان نياورد مگر زمانى كه از اصلاح آنها نااميد شد .\r\n قالَ قَدْ أُجِيبَتْ دَعْوَتُكُما ؛  دعوت موسى و هارون ، اجابت گرديد و آفت‌ها بر اموال فرعون و مهتران قومش فرود آمد و دل‌هايشان سخت و داغدار گرديد .\r\n فَاسْتَقِيما ؛  پس بر همان راه جهاد و دعوت به سوى حق استوار بمانيد .  وَ لا تَتَّبِعانِّ سَبِيلَ الَّذِينَ لا يَعْلَمُونَ ؛  يعنى از راه كسانى كه عظمت و حكمت خدا را نمىدانند پيروى نكنيد . در اين مورد ، نهى معصوم عليه السّلام از گناه جايز است ؛ زيرا فرمان نهى از سوى خدا صادر شده است ، نه از ديگران و كسى كه مقامش بالاست مىتواند به مقام پايين‌تر از خود ، هرقدر داراى منزلت باشد ، امر و نهى كند .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبنى اسرائيل را از دريا گذرانديم\r\n\r\n[ سوره يونس ( 10 ) : آيات 90 تا 93 
  ]\r\nوَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ فِرْعَوْنُ وَ جُنُودُهُ بَغْياً وَ عَدْواً حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلاَّ الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ ( 90 ) آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ ( 91 ) فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَ إِنَّ كَثِيراً مِنَ النَّاسِ عَنْ آياتِنا لَغافِلُونَ ( 92 ) وَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ وَ رَزَقْناهُمْ مِنَ الطَّيِّباتِ فَمَا اخْتَلَفُوا حَتَّى جاءَهُمُ الْعِلْمُ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 93 )\r\n\r\n[ ترجمه 
  ]\r\nما بنى اسرائيل را از دريا گذرانديم . فرعون و لشكريانش به قصد ستم و تجاوز به تعقيبشان پرداختند . چون فرعون غرق مىشد گفت : ايمان آوردم كه هيچ خداوندى جز آن‌كه بنى اسرائيل بدان ايمان آورده‌اند نيست ، و من از تسليم‌شدگانم . ( 90 )\r\nآيا اكنون ؟ ! و تو پيش از اين عصيان مىكردى و از مفسدان بودى . ( 91 )\r\nامروز جسم تو را به بلندى مىافكنيم تا براى آنان كه پس از تو مىمانند عبرتى باشى ، و حال آن‌كه بسيارى از مردم از آيات ما غافلند . ( 92 )\r\nهرآينه بنى اسرائيل را در مكانى نيكو جاى داديم و از طيّبات روزيشان داديم و تا آن هنگام كه صاحب دانش نشده بودند اختلافى نداشتند . پروردگار تو در روز قيامت در آنچه اختلاف مىكردند ميانشان قضاوت خواهد كرد . ( 93 )\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nواژگان\r\nننجّيك : از نجوة به معناى بلندى زمين .\r\nآية : در اين‌جا مراد از آن ، عبرت و اندرز است .\r\nمبوّأ صدق : جايگاه شايسته و مناسب ؛ عادت عرب به اين است كه چيز خوب را به صدق و درستى نسبت مىدهند .\r\n\r\nاعراب\r\n« ببنى اسرائيل » ، « باء » براى متعدى كردن . « بغيا و عدوا » مفعول لاجله براى « اتبعهم » . « الآن » از دو كلمه تركيب يافته است : همزهء استفهام و الآن كه ظرف متعلق است به محذوف ؛ يعنى : « آلآن تؤمن » . « مبوّأ صدق » منصوب به « بوّأنا » بنابر ظرفيت .\r\nالبتّه ، در صورتى كه مكان از آن اراده شود و اگر مقصود از آن ، مصدر باشد ، مفعول مطلق است .\r\n\r\nتفسير\r\n وَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ فِرْعَوْنُ وَ جُنُودُهُ بَغْياً وَ عَدْواً .  نظير اين آيه ، در آيهء 50 سورهء بقره و آيهء 138 سورهء اعراف بيان شد .\r\n\r\nسرنوشت ستمگر\r\n حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ .  ديروز فرعون باد به غبغب مىانداخت و مىگفت : من پروردگار بلند مرتبهء شما هستم ، امّا وقتى كه نزديك بود غرق شود ، گفت : به خدايى ايمان آوردم كه بنى اسرائيل به او ايمان آوردند . هيچ‌كدام از اين دو حالت [ - نه گناه و نه ايمان در\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nهنگام غرق شدن 
  ] به درد او نمىخورد ؛ زيرا دروازهء فرمانبردارى در هنگام گناه به رويش باز بود ، امّا اينك نه فرمانبردارى است و نه گناه ؛ زيرا در اين حالت ، وى اراده و اختيارى ندارد . آرى ، وضعيت انسان پست و لئيم ، اين‌چنين است كه در هنگام دارايى خود را بزرگ مىپندارد و در هنگام سختى كوچك و حقير مىشود .\r\nتاريخ بار ديگر تكرار مىشود ؛ يعنى سنّت خداوند در آفرينش كه : « در سنّت خدا هيچ تبديلى نمىيابى و در سنّت خدا هيچ تغييرى نمىيابى » . « 1 » امروز نيز اسرائيل با پشتيبانى آمريكا ، عينا برطبق همان سنّت و روش فرعون حركت مىكند .\r\nفرعون پسران اسرائيل را مىكشت و زنانشان را زنده نگه مىداشت . اسرائيل هم جوانان ملّت فلسطين را به مراتب بيشتر از فرعون كشته است .\r\nفرعون گفت : آيا سرزمين مصر و اين نهرهاى روان از آن من نيست ؟ اسرائيل هم مىگويد :\r\nآيا فلسطين و منابع آن و نيز بلندىهاى جولان و كنارهء غربى رود اردن از من نيست ؟\r\nفرعون گفت : من پروردگار بلند مرتبهء شما هستم . اين دست‌پرورده و حربهء استعمار هم مىگويد : امروز كسى نيرومندتر از من نيست . امّا ديرى نگذشت كه سنّت خداوند كارش را آغاز كرد : از غرق شدن ايلات « 2 » گرفته تا جنگ كرامه « 3 » و از ويران شدن پايگاه‌هاى موشكى اسرائيل تا انجام عمليات فداييان كه « دايان » را مجبور كرد بگويد : يهوديان بايد براى گسترش گورهايشان آماده شوند . و به زودى ، دير يا زود خواهد گفت : ايمان آوردم به آنچه عرب و مسلمانان بدان ايمان آوردند ؛ چنان‌كه فرعون در گذشته گفت : ايمان آوردم به آنچه بنى اسرائيل بدان ايمان آوردند ، زيرا اسرائيل از همان راهى مىرود كه فرعون رفته بود و به ناچار ، سرنوشت آن ، سرنوشت او خواهد بود .\r\nممكن است كسى بگويد : جنگ با اسرائيل طولانى و تلخ است . در پاسخ او\r\n\r\n\r\n","description":"","footnote":"\r\n( 1 ) . فاطر ( 35 ) آيهء 43 .\r\n( 2 ) . كشتى اسرائيلى كه توسط مصر غرق شد ( مترجم ) .\r\n( 3 ) . نام محلّى در اردن كه در آن‌جا فداييان فلسطينى ، شكست سختى بر نيروهاى اسرائيلى تحميل كردند ( مترجم ) .\r\n","page_name":" 302 ","page_number":302},
  {"content":"\r\n\r\nمىگوييم : بله همين‌طور است ، لكن هرچند زمان به درازا كشيده شود ، پيروزى نهايى از آن پيروان حق خواهد بود و تاريخ گذشته و حال ، از دوران فرعون و هامان گرفته ، تا دوران هيتلر و موسولينى ، به اثبات اين حقيقت گواهى مىدهد .\r\n آلْآنَ ؛  يعنى پس از آن‌كه فرصت از دست رفت ، مىگويى : ايمان آوردم .\r\n وَ قَدْ عَصَيْتَ قَبْلُ ؛  زيرا انتخاب توبه و بازگشت به حق در دست خودت بود ، لكن تو دست به سركشى و ستم زدى .  وَ كُنْتَ مِنَ الْمُفْسِدِينَ  بنابراين ، با غرق شدن و هلاك گشتن ، كيفر كردارت را بچش .\r\n فَالْيَوْمَ نُنَجِّيكَ بِبَدَنِكَ ؛  امروز جسمت را نجات مىدهيم و نه روحت را و جسمت را بر بلندى زمين مىافكنيم ، تا كسانى كه مقام تو را بزرگ مىدانستند به تماشاى آن بنشينند .  لِتَكُونَ لِمَنْ خَلْفَكَ آيَةً ؛  تا از اين جسم تو ، هركس كه در راه فساد گام برمىدارد پند گيرد . لكن چقدر فراوان است اندرزها و چقدر اندك است اندرز گرفتن ! از اين‌رو ، خداى سبحان سخن قبلى را استدراك مىكند و مىگويد :  وَ إِنَّ كَثِيراً مِنَ النَّاسِ عَنْ آياتِنا لَغافِلُونَ ؛  آنان از آيات خدا غفلت مىكنند ، در حالى كه خدا از آنان غفلت نمىكند .\r\n وَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ .  مراد از صدق در اين‌جا ، سرسبزى و حاصلخيزى است ؛ زيرا خدا مىگويد :  وَ رَزَقْناهُمْ مِنَ الطَّيِّباتِ ؛  آنان را پس از هلاك شدن فرعون در سرزمين حاصلخيز و پاكيزه سكونت داديم . مفسران در تعيين اين سرزمين اختلاف‌نظر دارند . برخى از آنان مىگويند : مراد سرزمين فلسطين است .\r\nبرخى مىگويند : مراد سرزمين مصر است . نظريه اخير بهتر است ؛ زيرا خدا مىفرمايد : « پس ايشان را - فرعون و قومش را - از باغ‌ها و چشمه‌سارها بيرون كرديم و از گنج‌ها و خانه‌هاى نيكو . بدين‌سان همه را به بنى اسرائيل واگذاشتيم » . « 1 » بنابراين ، آيه آشكارا دلالت دارد بر اين‌كه خدا بنى اسرائيل را در سرزمين فرعون و قومش سكونت داد .\r\n\r\n\r\n","description":"","footnote":"\r\n( 1 ) . شعراء ( 26 ) آيه‌هاى 57 - 59 .\r\n","page_name":" 303 ","page_number":303},
  {"content":"\r\n\r\n فَمَا اخْتَلَفُوا حَتَّى جاءَهُمُ الْعِلْمُ .  مراد از علم در اين‌جا تورات است كه بر موسى عليه السّلام نازل شد و در آن از نبوّت محمّد صلّى اللّه عليه و إله خبر داده شده بود . بنى اسرائيل پيش از فرود آمدن تورات ، همگى كافر و گمراه بودند و پس از آن‌كه تورات براى آنان آمد ، در دورهء موسى عليه السّلام و پس از آن ، دچار اختلاف شدند ؛ زيرا بيشتر آنان با موسى عليه السّلام مخالفت كردند و به پرستش گوساله پرداختند و به او گفتند : خدا را آشكارا به ما بنمايان . تو و پروردگارت برويد . و از اين قبيل سخنان كه قرآن آنها را ثبت كرده است .\r\n إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  در روز قيامت نه دروغ است ، نه ريا و نه چيزى ديگر جز حق كه براى همگان روشن و آشكار مىشود .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nاگر در ترديد هستى\r\n\r\n[ سوره يونس ( 10 ) : آيات 94 تا 97 
  ]\r\nفَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ ( 94 ) وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ ( 95 ) إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ ( 96 ) وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ ( 97 )\r\n\r\n[ ترجمه 
  ]\r\nاگر در آنچه بر تو نازل كرده‌ايم در ترديد هستى ، از آنهايى كه كتاب آسمانى پيش از تو را مىخواندند بپرس . هرآينه حق است آنچه از جانب پروردگارت بر تو نازل شده است . پس نبايد در شمار ترديدكنندگان باشى . ( 94 )\r\nو از آنان كه آيات خدا را تكذيب مىكنند مباش ، كه در زمرهء زيان‌كنندگان باشى . ( 95 )\r\nكسانى كه سخن پروردگار تو دربارهء آنان تحقق يافته ، ايمان نمىآورند . ( 96 )\r\nهرچند هرگونه معجزه‌اى بر آنان آشكار شود ، تا آن‌گاه كه عذاب دردآور را بنگرند . ( 97 )\r\n\r\nاعراب\r\nنون در جملهء : « فلا تكوننّ » براى تأكيد است و به سبب وجود لاى ناهيه بر سر مضارع داخل شده است . « حتّى يروا » به معناى « ان يروا » مىباشد . « يروا » در اين‌جا به\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nيك مفعول متعدى مىشود ؛ زيرا از افعال قلوب نيست .\r\n\r\nتفسير\r\n فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ .  مراد از « الّذين يقرءون الكتاب » ، دانشمندان انجيل و تورات هستند . مراد از چيزى كه مورد پرستش قرار گرفته ، داستان موسى عليه السّلام و ديگر پيامبران است كه در قرآن آمده و دليل آن هم سياق آيه است ؛ زيرا اين آيات در داستان موسى عليه السّلام با فرعون نازل شده‌اند .\r\nپرسش : سخن خدا را خطاب به پيامبرش : « ان كنت فى شكّ » ، چگونه مىتوان توجيه كرد با اين‌كه مىدانيم پيامبر در اين‌باره ترديدى ندارد ، چگونه ترديد داشته باشد ؟ در حالى كه در راه انجام رسالت خود ، آن‌قدر رنج برده كه نه پيامبرى متحمّل شده و نه مصلحى .\r\nپاسخ : توجيه سخن خدا آن است كه پيامبر صلّى اللّه عليه و إله به كسانى كه دربارهء داستان موسى و ديگر پيامبران كه در قرآن آمده ، ترديد مىكنند ، بگويد : از همين دانشمندان باانصاف اهل كتاب بپرسيد ؛ زيرا اين داستان همان‌گونه كه در قرآن آمده ، در تورات و انجيل نيز موجود است .\r\n  لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ * وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ .   مراد از « امتراء » شك و ترديد است و معناى آيه چنين است : اى محمّد ، به مردم ابلاغ كن كه هركس نسبت به حقى كه به تو فروفرستاده شده ، ترديد و يا آن را تكذيب كند ، از زمرهء كسانى محسوب خواهد شد كه در روز قيامت گرفتار عذاب مىشوند و زيان مىبينند . خداى سبحان اين معنا را با نهى پيامبر از شك و تكذيب بيان كرده است ، تا محمّد صلّى اللّه عليه و إله به مردم بگويد : من هم همانند شما انسانى هستم و يكى از افراد شما مىباشم كه هرگاه همانند هرانسانى كه دربارهء آيات خدا شك و يا آنها را تكذيب مىكند ، شك و تكذيب كنم ، مورد\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبازخواست و مجازات قرار مىگيرم . اين شيوه رساترين و پيروزترين شيوه‌هاى تبليغى در دعوت به حق است كه تمامى مردم در پيشگاه او يكسانند .\r\n  إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ * وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ .   مراد از « كلمة ربّك » در اين‌جا عذاب است . « لا يؤمنون » خبر است براى « انّ الّذين حقّت عليهم » و معناى آيه چنين است : كسانى كه خدا عذابشان مىكند ، افرادى هستند كه در هيچ حالتى ، حتّى اگر هزار دليل هم براى آنان اقامه شود ، ايمان نمىآورند ، مگر آن‌گاه كه عذاب را ببينند و بدان يقين پيدا كنند و روشن است كه در چنين حالتى ، ايمان سودى ندارد ؛ زيرا كاملا همانند فرعون در هنگام غرق شدن است و پيش‌تر در آيهء 9 ، دربارهء آن سخن گفته شد .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nقوم يونس\r\n\r\n[ سوره يونس ( 10 ) : آيات 98 تا 100 
  ]\r\nفَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلاَّ قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ ( 98 ) وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ ( 99 ) وَ ما كانَ لِنَفْسٍ أَنْ تُؤْمِنَ إِلاَّ بِإِذْنِ اللَّهِ وَ يَجْعَلُ الرِّجْسَ عَلَى الَّذِينَ لا يَعْقِلُونَ ( 100 )\r\n\r\n[ ترجمه 
  ]\r\nچرا مردم هيچ قريه‌اى به هنگامى كه ايمانشان سودشان مىداد ايمان نياوردند ؟ ! مگر قوم يونس كه چون ايمان آوردند عذاب ذلّت در دنيا را از آنان برداشتيم و تا هنگامى كه اجلشان فرارسيد از زندگى برخوردارشان كرديم . ( 98 )\r\nاگر پروردگار تو بخواهد ، همهء كسانى كه در روى زمينند ايمان مىآورند . آيا تو مردم را به اجبار وامىدارى كه ايمان بياورند ؟ ( 99 )\r\nجز به اذن خدا هيچ‌كس را نرسد كه ايمان بياورد . و او پليدى را بر كسانى كه خرد خويش به كار نمىبندند مقرر مىكند . ( 100 )\r\n\r\nواژگان\r\nالخزى : ذلّت ، خوارى .\r\nالحين : مدّتى از زمان و مراد از آن در اين‌جا ، عمر طبيعى انسان است .\r\nالرّجس : چيز پليد و در اين‌جا ، مراد از آن كفر است .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nاعراب\r\n« لو لا » به معناى « هلّا » و به دو معنا به كار مىرود : اوّل ، طلب ، نظير : « لو لا تأتينا ؛ چرا نمىآيى نزد ما » . دوم ، سرزنش ، مانند : « لو لا امتنعت عن ضلالك ؛ چرا از گمراه شدنت خوددارى نكردى » . « قرية » بر حذف مضاف : « اهل قرية » . « قوم يونس » منصوب بنابر اين‌كه مستثناى منقطع است ؛ يعنى : « لكن قوم يونس » . « يونس » غيرمنصرف است به سبب علميت و عجميت .\r\n\r\n[ تفسير 
  ]\r\n\r\nداستان قوم يونس\r\nخداى سبحان يونس را به عنوان يكى از فرستادگان و صالحان ، صاحب حوت ، ذى النّون ( صاحب ماهى ) و نيز خشمگين از قوم خود توصيف كرده است . علّت خشم او هم اين بود كه قومش را به ايمان فراخواند و آنان نپذيرفتند . از اين‌رو ، به آنان نفرين كرد و در حالى كه از ايمان آوردن ايشان نااميد گشته بود ، از ميانشان رخت بربست [ و بيرون آمد 
  ] . در سورهء قلم ، خدا به پيامبرش محمّد صلّى اللّه عليه و إله دستور مىدهد كه شكيبايى كند و همچون يونس در نفرين و عذاب قومش شتاب نكند : « در برابر حكم پروردگارت شكيبا باش و چون صاحب ماهى مباش كه با دلى پراندوه ندا درداد » . « 1 »\r\nتعداد قوم يونس ، بيش از صد هزار نفر بود : « و او را به رسالت بر صد هزار كس و بيشتر فرستاديم » . « 2 » راويان و مفسران مىگويند : قوم يونس در نينوا كه از سرزمين موصل بود ، سكونت داشتند و بت‌پرست بودند . از اين‌رو ، يونس آنان را از كفر ، نهى و به يكتاپرستى امر كرد و آنان بسان اقوام پيامبران پيشين ، بر شرك پافشارى كردند .\r\nپس از آن‌كه يونس از ميان قومش بيرون رفت ، هشدارهاى عذاب و نشانه‌هاى\r\n\r\n\r\n","description":"","footnote":"\r\n( 1 ) . قلم ( 68 ) آيهء 48 .\r\n( 2 ) . صافات ( 37 ) آيهء 147 .\r\n","page_name":" 309 ","page_number":309},
  {"content":"\r\n\r\nهلاكت از آسمان براى آنان پديدار شد . از اين‌رو ، آنان توبه كردند و اخلاص‌مندانه از خدا خواستند كه عذاب را از ايشان بردارد . در نتيجه ، خدا همچنين كرد و آنها را تا فرارسيدن اجل [ طبيعى 
  ] شان باقى گذارد و همين معناى سخن خداوند است كه مىفرمايد :  فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ . \r\nمفسران مىگويند : قوم يونس لباس‌هاى زبرى كه از مو بافته شده بود ، پوشيدند و به بيابان رفتند ، در حالى كه زنان ، كودكان و چهارپايان همراه آنان بودند . هربچّه‌اى را از انسان و حيوان ، از مادرش جدا كردند . بنابراين ، برخى نسبت به برخى ديگر دل سوزاندند و صداى شيون از ميان آنها بلند شد و صداى انسان‌ها با صداى حيوان‌ها درهم آميخت و خداوند عذاب را از آنان برداشت و آنها در كمال امنيت به خانه‌هايشان برگشتند .\r\nامّا يونس ، به گردش در زمين پرداخت ، تا اين‌كه به كنار دريا رسيد و ناگهان گروهى را سوار بر يك كشتى ديد . از آنان تقاضا كرد كه او را هم به همراه خود بر كشتى سوار كنند و آنان چنين كردند . هنگامى كه آنها به وسط دريا رسيدند ، خداوند ماهى بزرگى را فرستاد ، تا راه كشتى را ببندد . از اين‌رو ، مسافران كشتى يقين پيدا كردند كه اين ماهى يكى از آنان را مىخواهد . آنان بر اين شدند كه قرعه بيندازند و قرعه به نام يونس اصابت كرد . آنان وى را در دريا انداختند و يا او خود ، خودش را به دريا افكند . ماهى او را بلعيد ، چنان‌كه در سورهء صافات مىفرمايد : « و يونس از پيامبران بود . و چون به آن كشتى پر از مردم گريخت ، قرعه زدند و او در قرعه مغلوب شد . ماهى ببلعيدش و او درخور سرزنش بود » ؛ « 1 » يعنى خود را سرزنش مىكرد .\r\nخداوند به ماهى الهام كرد كه يونس را بدون آن‌كه آزار كند ، در شكم خود جاى دهد . يونس به درگاه پروردگارش زارى مىكرد ، او را صدا مىزد و به او پناه مىبرد ، در\r\n\r\n\r\n","description":"","footnote":"\r\n( 1 ) . همان ، آيه‌هاى 138 - 142 .\r\n","page_name":" 310 ","page_number":310},
  {"content":"\r\n\r\nحالى كه در شكم ماهى قرار داشت . « 1 » به اين مطلب ، آيهء 87 از سورهء انبياء اشاره دارد : « . . . و در تاريكى ندا درداد : هيچ خدايى جز تو نيست ، تو منزّه هستى و من از ستمكاران هستم . دعايش را مستجاب كرديم و او را از اندوه رهانيديم و مؤمنان را اين‌چنين مىرهانيم » .\r\nپس از آن‌كه يونس در شكم ماهى به مقدارى كه خدا مىخواست درنگ كرد ، ماهى او را به كنار دريا افكند . مفسران مىگويند : يونس بسان جوجه‌اى بىپر از شكم ماهى بيرون آمد و خداوند درختى از كدو رويانيد ، تا وى از سايهء آن بهره گيرد .\r\nاز اين‌رو ، خدا مىفرمايد : « پس نه اگر از تسبيح‌گويان مىبود ، تا روز قيامت در شكم ماهى مىماند . پس او را كه بيمار بود به خشكى افكنديم و بر فراز سرش بوتهء كدويى رويانديم » . « 2 » مفسران گفته‌اند : يونس پس از اين مرحله ، به سوى قوم خويش بازگشت و آنان از آمدن او شادمان گرديدند و او نيز از ايمان آنان خوشحال شد .\r\n وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً .  اگر خدا مىخواست كه مردم را به ايمان آوردن ، وادار و مجبور كند و يا آنان را از آغاز ، مؤمن بيافريند ، كافرى بر زمين پيدا نمىشد ، لكن اگر چنين مىكرد ، ديگر پاداش و مجازات معنايى نداشت و عمل انسان همچون ميوه بر شاخهء درخت بود . نظير اين آيه در اين آيات نيز بيان شده است :\r\n« اگر خدا بخواهد ، همه را به راه راست برد » . « 3 » و « اگر خدا بخواهد ، آنان شرك نمىآورند » . « 4 » و « اگر خدا مىخواست ، مردمى كه بعد از آنها بودند ، با يكديگر قتال نمىكردند » . « 5 » در اين‌باره ، در جلد اوّل ، به تفصيل سخن گفتيم .\r\n أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ .  اين خطاب متوجه محمّد صلّى اللّه عليه و إله است و معناى آيه چنين است : حكمت خداوند اقتضا كرده كه فرمانبردارى از حق و يا\r\n\r\n\r\n","description":"","footnote":"\r\n( 1 ) . كسانى كه اختراعات جديد را به قرآن نسبت مىدهند اگر به اين آيه توجّه مىكردند ، مىگفتند : ماهى يونس ، همان زيردريايى است . به جلد اوّل اين تفسير ، بخش : « قرآن و علم جديد » نگاه كنيد .\r\n( 2 ) . صافات ( 37 ) آيه‌هاى 143 - 146 .\r\n( 3 ) . انعام ( 6 ) آيهء 35 .\r\n( 4 ) . همان ، آيهء 107 .\r\n( 5 ) . بقره ( 2 ) آيهء 253 .\r\n","page_name":" 311 ","page_number":311},
  {"content":"\r\n\r\nدشمنى با آن در اختيار انسان باشد ، تا ناپاك از پاك جدا شود و هيچ‌كس نمىتواند با مشيّت الهى دشمنى كند . بنابراين ، اى محمّد صلّى اللّه عليه و إله ! چرا بر اثر كفر و ايمان نياوردن آنان ، اندوهگين مىشوى ؟ هدف از اين خطاب ، سبك كردن وظيفه پيامبر بزرگ صلّى اللّه عليه و إله است و اين معنا در بسيارى از آيات تكرار شده است ؛ از جمله : « تو مأمور به اجبار آنها ( به ايمان ) نيستى » « 1 » وظيفهء تو ، تنها رساندن پيام است ، نه اجبار .\r\n وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ .  انسان را حالت‌هايى است كه هركدام علّتى دارد و از جملهء آنها ايمان و شيوهء نگرش به آيات خداست كه بايد از روى آگاهى و به دور از هواى نفسانى باشد . بنابراين ، هركس كه آيات خدا را آن‌گونه كه هست دريابد ، به يقين به حكم و مشيّت خدا ايمان خواهد آورد ؛ زيرا انديشيدن در آياتش را سبب ايمان به خودش قرار داده است و نيز هركس كه از آيات خدا روى برتابد ، به يقين به حكم او كافر مىشود ؛ زيرا او روى برتافتن از آيات خودش را سبب كفر قرار داده است ، لكن خداى تعالى رفتن از هركدام از اين دو راه را به دست انسان سپرده است . سخن خداوند : « هركه در پاكى آن كوشيد رستگار شد و هركه در پليدىاش فروپوشيد نوميد گرديد » ، معناى همين آيه را دارد ؛ يعنى هركس كه نفس خود را از هوس‌ها و شهوت‌ها پاك سازد ، به يقين رستگار مىشود و هركس آن را با پليدىها و گناهان آلوده سازد ، حتما نااميد مىشود .\r\n وَ يَجْعَلُ الرِّجْسَ عَلَى الَّذِينَ لا يَعْقِلُونَ ،  مراد از رجس در اين‌جا كفر است در مقابل ايمانى كه با اجازهء خدا مىباشد . معناى اين جمله چنين است : روى گردانيدن از آيات خدا و انديشه نكردن دربارهء آن ، يقينا به كفر منجر مىشود . با اين بيان روشن مىشود كه مراد از « اذن اللّه » ايمانى است كه مستلزم شناخت دلايل و براهينى مىباشد كه خدا آنها را براى اثبات وجودش اقامه كرده است . البتّه ، مشروط بر اين‌كه اين شناخت ؛ با انصاف و بىطرفى نيز همراه باشد .\r\n\r\n\r\n","description":"","footnote":"\r\n( 1 ) . ق ( 50 ) آيهء 45 .\r\n","page_name":" 312 ","page_number":312},
  {"content":"\r\n\r\nآيات و هشدارها سودى ندارد\r\n\r\n[ سوره يونس ( 10 ) : آيات 101 تا 106 
  ]\r\nقُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ ( 101 ) فَهَلْ يَنْتَظِرُونَ إِلاَّ مِثْلَ أَيَّامِ الَّذِينَ خَلَوْا مِنْ قَبْلِهِمْ قُلْ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 102 ) ثُمَّ نُنَجِّي رُسُلَنا وَ الَّذِينَ آمَنُوا كَذلِكَ حَقًّا عَلَيْنا نُنْجِ الْمُؤْمِنِينَ ( 103 ) قُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ ( 104 ) وَ أَنْ أَقِمْ وَجْهَكَ لِلدِّينِ حَنِيفاً وَ لا تَكُونَنَّ مِنَ الْمُشْرِكِينَ ( 105 )\r\nوَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَإِنْ فَعَلْتَ فَإِنَّكَ إِذاً مِنَ الظَّالِمِينَ ( 106 )\r\n\r\n[ ترجمه 
  ]\r\nبگو : بنگريد كه چه چيزهايى در آسمان‌ها و زمين است . و اين آيات و هشدارها قومى را كه ايمان نمىآورند مفيد نمىباشد . ( 101 )\r\nآيا جز اين است كه انتظار روزى را مىكشند همانند روزهايى كه پيشينيانشان منتظرش بودند ؟ بگو : انتظار بكشيد ، كه من نيز با شما منتظرم . ( 102 )\r\nآن‌گاه پيامبرانمان و كسانى را كه ايمان آورده‌اند مىرهانيم ؛ زيرا بر ما واجب است كه مؤمنان را برهانيم . ( 103 )\r\nبگو : اى مردم ! اگر شما در دين من ترديد داريد ، من چيزهايى را كه به جاى اللّه مىپرستيد نمىپرستم . من اللّه را مىپرستم كه شما را مىميراند و مأمور شده‌ام كه از مؤمنان باشم . ( 104 )\r\nو به دين حنيف روى آور و از مشركان مباش . ( 105 )\r\nبه جاى اللّه ، خدايانى را كه نه به تو سود مىرسانند و نه زيان ، مخوان . اگر چنين كنى ، از\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nستمكاران خواهى بود . ( 106 )\r\n\r\nواژگان\r\nالنّذر : جمع نذير و آن به چيزى گفته مىشود كه نسبت به پيامدها هشدار مىدهد .\r\nالحنيف : از باطل به حق تمايل دارد .\r\n\r\nاعراب\r\nما ذا « ما » براى استفهام ، مبتدا و « ذا » به معناى « الّذى » . نيز جايز است كه هردو كلمه به معناى « اىّ شىء » و مبتدا باشد و « فى السموات » خبر آن . « ما تغنى الآيات » « ما » نافيه است ، نه استفهاميه . كذلك ، كاف به معناى مثل ، مفعول ننج : « مثل ذالك الانجاء » .\r\n« ذلك » در اين‌جا اشاره است به نجات دادن قوم يونس . « حقّا » منصوب است بنابر اين‌كه مفعول مطلق مىباشد : « يحقّ حقّا » . « علينا » متعلق به « حقّ » و يا به « يحقّ » .\r\nمصدر ريخته شده از « أن اكون » مجرور به باى محذوف و همانند آن است « و ان اقم » كه به معناى « بالاستقامة » مىباشد . يا از « ننج » به سبب تخفيف حذف شده و « حنيفا » حال از « الدّين » .\r\n\r\nتفسير\r\n قُلِ انْظُرُوا ما ذا فِي السَّماواتِ وَ الْأَرْضِ .  به مناسبت ذكر شدن ايمان در آيه پيشين ، خدا دستور داده است كه به جهان هستى و شگفتىهاى آن بنگريد ؛ زيرا اين نگرش ، راه شناخت خدا و ايمان به اوست و آيات زيادى به همين معنا پيش‌تر بيان شد .  وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ .  هردليلى بر اثبات حق ، كسى را كه با آن مخالفت كند هشدار مىدهد و هرفرستادهء خدا با خودش دليلى دارد كه رسالت او را ثابت مىكند ، لكن از اين دلايل و پيامبران ، تنها كسى سود مىبرد كه حق ، گمشدهء\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاو باشد و هرجا آن را پيدا كند دريافت مىكند ، هرچند به قيمت از دست رفتن جانش تمام شود . امّا كسى كه در دين ، حق و انسانيت ، جز مصلحت و منفعت خود را نمىجويد ، او دشمن دلايل و براهين و پيامبران و مصلحان است . بنابراين ، چگونه از آنها سود ببرد و به اصول آنها ايمان بياورد ؟\r\n فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا مِنْ قَبْلِهِمْ .  گفته مىشود : ايّام فلان ؛ يعنى روزگار فلان و از آن ، روزگار دولت و يا اندوه او را قصد مىكنند . مراد از ايّام الّذين خلوا ، روزگار قوم نوح و عاد و ثمود و هلاكت و عذابى است كه به سراغ آنها آمد . ضمير « ينتظرون » به كسانى برمىگردد كه محمّد صلّى اللّه عليه و إله را تكذيب كردند ؛ زيرا خداوند مىفرمايد :  قُلْ فَانْتَظِرُوا إِنِّي مَعَكُمْ مِنَ الْمُنْتَظِرِينَ .  اين آيه تهديدى است براى كسانى كه محمّد صلّى اللّه عليه و إله را تكذيب كردند . و اين‌كه آنان دچار سرنوشت بدى خواهند شد .\r\n ثُمَّ نُنَجِّي رُسُلَنا وَ الَّذِينَ آمَنُوا .  اين جمله عطف است بر جمله‌هاى محذوف و در تقدير بدين ترتيب مىباشد : سنت خدا در ميان آفريدگانش ، چنين جارى شده است كه پيامبرانى را به سوى مردم بفرستد كه برخى از اين پيامبران بيم‌دهنده و مژده‌دهنده‌اند . بنابراين ، برخى از مردم آنان را تصديق و برخى آنان را تكذيب مىكنند . در نتيجه ، تكذيب‌كنندگان به هلاكت مىرسند و پيامبران و مؤمنان رهايى مىيابند . صاحب المنار مىگويد : « اين جمله ، ايجاز معجزه آساست كه تنها در قرآن آمده است » . دليل معجزه بودن آن هم اين است كه خدا يك جمله را آورده كه آشكارا و روشن بر چندين جمله‌اى كه حذف شده دلالت دارد .\r\n كَذلِكَ حَقًّا عَلَيْنا نُنْجِ الْمُؤْمِنِينَ .  پس از آن‌كه خداى سبحان فرمود : او مؤمنان را رهايى مىبخشد ، مىگويد : رهايى مؤمن از عذاب ، حقّ او بر عهدهء خداست كه همچون صاحبان حق ، آن را از خدا مطالبه مىكند و بر خداوند است كه اين حق را بدون كم‌وكاست ادا كند . اين سخن ، پاسخى روشن به كسانى است كه مىگويند :\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nخداوند مىتواند فرمانبردار را مجازات كند و به گناهكار پاداش دهد . « 1 »\r\n قُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ .  پيامبر صلّى اللّه عليه و إله امانت خدا را به آفريدگانش داد و پيام‌هاى پروردگارشان را به ايشان رسانيد . برخى به او پاسخ مثبت دادند و برخى پاسخ منفى . از اين‌رو ، خدا به او دستور داد كه به كسانى كه بر شرك پاى مىفشارند بگويد : اگر شما دربارهء دين من ترديد داريد ، من همچون شما ، بت‌هايى را كه شعور ندارند نمىپرستم ، لكن خدايى را مىپرستم كه توانا ، عادل ، حكيم و داناست . اوست كه جان‌هاى شما را مىگيرد . پس كدام‌يك از اين دو معبود ، شايسته است كه مورد ترديد قرار گيرد ؟ اين سخن ، يكى از روش‌هاى دعوت به سوى خدا از راه حكمت و اندرز نيكوست .\r\n وَ أَنْ أَقِمْ وَجْهَكَ لِلدِّينِ حَنِيفاً وَ لا تَكُونَنَّ مِنَ الْمُشْرِكِينَ .  مراد از وجه در اين‌جا دل است و معناى آيه چنين مىباشد : خدا به من دستور داده است كه به او روى آورم ، در حالى كه اسلام را پذيرفتم و در گفتار و كردار برطبق روش او حركت كنم ، نه ديگر اديان .\r\n وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَإِنْ فَعَلْتَ فَإِنَّكَ إِذاً مِنَ الظَّالِمِينَ . \r\nپيامبر صلّى اللّه عليه و إله به‌جز خدا كسى را نمىخواند و محال است كه غير او را بخواند و هدف از اين آيه آن است كه خبر دهد ، هركس غير خدا را بخواند از ستمكاران و زيانكاران است .\r\nخوب است بدين نكته اشاره كنيم كه آيه‌هاى سه‌گانه با عبارت‌هاى مختلف ، بيانگر يك معناست و اين معنا عبارت است از : امر به ايمان و دور انداختن شرك .\r\nاختلاف اين سه آيه از لحاظ معنا اندك است ؛ زيرا آيهء نخست ضمن امر به ايمان اشاره مىكند كه نسبت به آيين توحيد نبايد ترديد كرد و آنچه بايد درباره‌اش ترديد كرد ،\r\n\r\n\r\n","description":"","footnote":"\r\n( 1 ) . المواقف ، ج 8 ، مقصد پنج و ششم از « المراصد الثانى فى المعاد » .\r\n","page_name":" 316 ","page_number":316},
  {"content":"\r\n\r\nعبارت است از دين شرك و پرستش بت‌ها . آيهء دوم به ايمان امر مىكند و نيز اشاره به اين دارد كه تنها اسلام ، آيين درست است و انحرافى در آن راه ندارد ، نه ديگر اديان .\r\nآيهء سوم به ايمان دستور مىدهد و اشاره مىكند كه هركس غير از اسلام به دنبال آيينى ديگر باشد ، از زمره كسانى خواهد بود كه به خود ستم مىكنند . در هرحال ، عادت قرآن بر اين است كه آنچه را دربارهء عقيده و اصول آن است تكرار و تأكيد كند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاگر خدا به تو زيانى برساند\r\n\r\n[ سوره يونس ( 10 ) : آيات 107 تا 109 
  ]\r\nوَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ ( 107 ) قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ فَمَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ ( 108 ) وَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ ( 109 )\r\n\r\n[ ترجمه 
  ]\r\nو اگر خدا به تو زيانى برساند ، جز او كسى ، دفع آن نتواند كرد . و اگر براى تو خيرى بخواهد ، هيچ‌كس فضل او را باز نتواند داشت . فضل خود را به هركس از بندگانش كه بخواهد مىرساند و او آمرزنده و مهربان است . ( 107 )\r\nبگو : اى مردم ! پيام راستين از جانب پروردگارتان برايتان فرارسيد . پس هركس كه به راه راست هدايت يابد ، هدايت به سود اوست . و هركه گمراه گردد ، به زيان خويش به گمراهى افتاده است . و من عهده‌دار شما نيستم . ( 108 )\r\nچيزى را كه به تو وحى مىشود پيروى كن و صبر كن تا خدا داورى كند كه او بهترين داوران است . ( 109 )\r\n\r\nتفسير\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ .  گاهى انسان به سبب كارى كه خودش انجام داده ، زيان مىبيند ، چنان‌كه اگر كسى از روى اختيار به خودش زيان\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبرساند ، يا كارى را كه در توانش است انجام ندهد و يا به كارى اقدام كند كه شايستگىاش را ندارد و مقدمات لازم را براى انجام آن فراهم نكند . نسبت دادن اين‌گونه زيان به خدا درست نيست ؛ زيرا او دستور داده است كه شخص بايد كار كند و آمادگى كار كردن را داشته باشد و از انواع زيان رساندن نهى كرده است . گاهى انسان بر اثر اوضاع فاسد و شرايط نامساعد جامعه‌اى كه در آن زندگى مىكند ، زيان مىبيند .\r\nاين نوع زيان نيز نبايد به خدا نسبت داده شود ؛ زيرا او از فساد نهى كرده و به صلاح و اصلاح دستور داده است . گاهى انسان زيان مىبيند ، امّا نه از كار خودش و نه از جامعه‌اش ، چنان‌كه اگر با كاستى خلقت از مادر زاده شود ، يا كودن باشد و استعداد فراگيرى دانش و شناخت را نداشته باشد ، هرچند تلاش و كوشش هم بكند و يا يك بلاى آسمانى بر او فرود آيد و امثال آنها و همين نوع اخير از زيان است كه مراد سخن خداوند مىباشد :  « وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ »  . البتّه ، ما مىدانيم اگر خداى سبحان بخواهد ، زيان را از هرجايى كه آمده ، بر طرف سازد ، هرآينه بر طرف مىكند و از بين مىبرد ؛ زيرا او بر هرچيزى تواناست .\r\n وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ .  پيش‌تر گفتيم كه نسبت دادن هرنوع زيان به خدا درست نيست ، امّا نسبت دادن خير و نيكى به خدا با تمام انواعش درست است ، خواه كار انسان تأثيرى در اين خير داشته باشد و خواه نداشته باشد ؛ زيرا خدا خير را مىخواهد و بدان امر مىكند و اوست كه انسان را بر انجام آن توانا مىسازد .  وَ هُوَ الْغَفُورُ الرَّحِيمُ  ؛ رحمت او بسان علم و قدرتش هر چيزى را فراگرفته است .\r\n قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ فَمَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ .  معناى اين آيه با اين سخن خدا خلاصه مىشود : « . . . هركسى در گرو كار خويشتن است » . « 1 » نظير آن ، در جلد سوم در\r\n\r\n\r\n","description":"","footnote":"\r\n( 1 ) . طور ( 52 ) آيهء 21 .\r\n","page_name":" 319 ","page_number":319},
  {"content":"\r\n\r\nتفسير آيهء 104 از سورهء انعام بيان شد .\r\n وَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ .  اين آيه وظيفهء پيامبر صلّى اللّه عليه و إله را در چند چيز مشخص مىكند : رساندن وحى ، عمل به آن و شكيبايى در برابر آزارهاى تكذيب‌كنندگان ، كه در اين راه تحمّل مىكند ؛ تا وقتى كه خدا دين خود را پيروز كند و كلمه‌اش را بالا ببرد . اين امور ، وظيفه هركسى است كه در تبليغ احكام خدا و نشر آن ، نيابت معصوم عليه السّلام را برعهده مىگيرد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nسورهء هود\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاين سوره مكّى است و 123 آيه دارد و پس از سورهء يونس نازل شده است .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكتابى با آياتى استوار\r\nبسم اللّه الرّحمن الرّحيم\r\n\r\n[ سوره هود ( 11 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nالر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ ( 1 ) أَلاَّ تَعْبُدُوا إِلاَّ اللَّهَ إِنَّنِي لَكُمْ مِنْهُ نَذِيرٌ وَ بَشِيرٌ ( 2 ) وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى وَ يُؤْتِ كُلَّ ذِي فَضْلٍ فَضْلَهُ وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ ( 3 ) إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ ( 4 )\r\n\r\n[ ترجمه 
  ]\r\nبه نام خداوند بخشايندهء مهربان\r\nالف ، لام ، را . كتابى است با آياتى استوار و روشن از جانب حكيمى آگاه . ( 1 )\r\nكه جز خداى يكتا را نپرستيد ، من از جانب او بيم‌دهندهء شما و نيز مژده‌دهنده‌اى براى شما هستم . ( 2 )\r\nو نيز از پروردگارتان آمرزش بخواهيد و به درگاهش توبه كنيد ، تا شما را از رزقى نيكو - تا آن‌گاه كه مقرر است - برخوردارى دهد . و هر شايستهء انعامى را نعمت دهد . و اگر رويگردان شويد ، بر شما از عذاب روز بزرگ بيمناكم . ( 3 )\r\nبازگشتتان به خداست و او بر هركارى تواناست . ( 4 )\r\n\r\nواژگان\r\nأحكمت آياته : استوار شد آيات او .\r\nفصّلت : روشن و آشكار قرار داده شد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nالمتاع : چيزى كه از آن مىتوان بهره برد .\r\nالاجل المسمّى : عمرى كه مقدّر شده است .\r\n\r\nاعراب\r\n« كتاب » خبر براى مبتداى محذوف : « هذا كتاب » . « لدن » ظرف زمان و يا مكان و به معناى عند ( در نزد ) . اين واژه مبنى است ؛ زيرا هميشه ظرف مىباشد . از اين‌رو ، نه خبر واقع مىشود ، نه حال ، نه صفت و نه صلهء موصول و هميشه به مابعدش اضافه مىشود ، مگر در « غدوة » كه در آن هم جر و هم نصب جايز است ، چنان‌كه مىگويى :\r\n« لقيته لدن غدوة » ، به جر و « غدوة » به نصب ، بنابر اين‌كه تميز باشد . « ألا تعبدوا » : « ألا » مركب از دو كلمه است : ان و لا . « ان » به معناى « اي » مفسّره است كه « فصّلت » را تفسير مىكند ؛ زيرا در اين فعل منظور معناى سخن است و نه حروف آن . از اين‌رو ، « فصّلت » در اين‌جا از قبيل : « كتبت إليه ألا يفعل كذا » است : به او نوشتم كه چنين نكند .\r\n« ان استغفروا » عطف است بر « ألّا تعبدوا » . « لا » در « الا تعبدوا » براى نهى است و به همين سبب ، فعل مضارع را جزم داده است .\r\n\r\nتفسير\r\n  الر .   همانند « ألم » در ابتداى سورهء بقره است ؛ براى توضيح بيشتر به آن‌جا رجوع كنيد .   كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ .   مراد از كتاب ، قرآن و معناى آيه چنين است : قرآن ، معناى روشن و نظم استوار دارد و هيچ‌گونه كاستى و نابسامانى در آن وجود ندارد ؛ زيرا اين كتاب را كسى نازل كرده كه امور را براساس دانش و حكمت ، تعيين و تدبير مىكند . برخى از عارفان مىگويند : خدا را دو كتاب است : كتاب تكوينى ؛ كه همين جهان هستى است و ديگر كتاب تدوينى و آن ، قرآن است و هركدام از اين دو ، از تمام جهات ، بر كامل‌ترين وجه استوار است . دانشمندان\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاديان مختلف ، دربارهء عظمت قرآن سخن گفته‌اند و من گوشه‌اى از سخنان آنان را در كتاب الاسلام و العقل بخش « نبوت » نقل كرده‌ام .\r\nبه‌طور اتفاق ، هنگام تفسير اين آيه ، مقاله‌اى را دربارهء كتاب محمّد از خاورشناس فرانسوى « ماكسيسم رادينسون » خواندم . اين مقاله را مجلهء مصرى « المصور » در شمارهء 22 ، نوامبر سال 1968 منتشر كرده بود ، در اين مقاله آمده است : « مؤلف تأكيد مىكند كه قرآن رسالت انسان زير سلطهء استثمار شده را به نسل‌هاى آينده منتقل مىكند . اين انسان ، همان انسانى است كه عليه استبداد و سلطه مىشورد و نيز قرآن اين انسان را به نيرويى مسلح مىسازد كه ستمگران و بيدادگران و منافقان را مغلوب كند - آن‌گاه مؤلف مىگويد : - اسلام عبارت است از : نظم ، عقيده ، روش زندگى و نگرش فراگير به جهان و انسان » .\r\n أَلَّا تَعْبُدُوا إِلَّا اللَّهَ إِنَّنِي لَكُمْ مِنْهُ نَذِيرٌ وَ بَشِيرٌ .  ياى « انّنى » براى محمّد صلّى اللّه عليه و إله و هاى « منه » براى خداست . او به مجازات بر اثر گناه بيم مىدهد و به پاداش بر اثر فرمانبردارى مژده . پس از آن‌كه خدا بيان كرد كه آيات قرآن استوار و روشن است ، مىگويد : از جملهء اين آيات ، يكتاپرستى و اخلاصمندى در پرستش خداى يگانه است و نيز اقرار به اين‌كه محمّد صلّى اللّه عليه و إله با زبان خداوند ، بيم و مژده مىدهد .\r\n وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ .  خداى يگانه را بپرستيد و به نبوّت محمّد صلّى اللّه عليه و إله ايمان بياوريد و از خدا آمرزش بخواهيد و به سوى او بازگرديد و توبه كنيد . فرق بين استغفار [ طلب آمرزش 
  ] و توبه آن است كه استغفار ، طلب آمرزش از گذشته است ، با صرفنظر از آينده . امّا توبه ، طلب آمرزش از گذشته است ، به اضافهء پيمان بستن بر ترك گناه در آينده .\r\n يُمَتِّعْكُمْ مَتاعاً حَسَناً إِلى أَجَلٍ مُسَمًّى وَ يُؤْتِ كُلَّ ذِي فَضْلٍ فَضْلَهُ .  پس از آن‌كه خداوند به اخلاص در عبادت خدا ، اقرار به نبوّت محمّد صلّى اللّه عليه و إله ، استغفار و توبه ، دستور داد ، اينك مىفرمايد : پاداش توبه‌كنندگان و فرمانبرداران در دنيا آن است كه\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nآنان را همچون كافرانى كه پيش از آنها ريشه‌كن كرد ، ريشه‌كن نمىكند ، بلكه آنان را باقى مىگذارد ، تا اجل آنان فرارسد . امّا پاداش آنها در آخرت ، براى هركدام ، از لحاظ كم و يا زياد بودن ، برطبق عملش مىباشد .\r\n وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ ؛  من از عذاب روز قيامت بر شما بيم دارم ؛ زيرا اين عذاب بسيار هول‌انگيز و سخت است و همان كيفر كسى است كه از حق روى برتافته است .\r\n إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ .  او با قدرت خود ، مردگان را زنده مىكند و براى بازپرسى گرد مىآورد و هركس را به اندازهء آنچه استحقاق دارد پاداش مىدهد . او بر بندگانش مسلط است .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nراز دل خويش پنهان مىدارند\r\n\r\n[ سوره هود ( 11 ) : آيه 5 
  ]\r\nأَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ أَلا حِينَ يَسْتَغْشُونَ ثِيابَهُمْ يَعْلَمُ ما يُسِرُّونَ وَ ما يُعْلِنُونَ إِنَّهُ عَلِيمٌ بِذاتِ الصُّدُورِ ( 5 )\r\n\r\n[ ترجمه 
  ]\r\nآگاه باش كه اينان صورت برمىگردانند ، تا راز دل خويش پنهان دارند . آگاه باش هنگامى كه جامه‌هاى خود در سر مىكشند ، خدا آشكار و نهانشان را مىداند ؛ زيرا او به راز دل‌ها آگاه است . ( 5 )\r\n\r\nواژگان\r\nثنى الشىء : برخى از آن چيز را به برخى ديگر متمايل كرد و آن را پيچاند .\r\nالاستخفاء : پنهان كردن چيزى .\r\nاستغشى الثوب : خود را با لباس پنهان كرد و اين ، كنايه است از نهان‌ترين حالت‌ها ؛ يعنى خدا نيّت‌ها و نيز نهان‌ترين تلاش‌هاى آنان براى مخفى كردن اين حالت‌ها را مىداند .\r\n\r\nاعراب\r\n« ألا » ادات تنبيه . مصدر ريخته شده از « ليستخفوا » مجرور به لام و عامل آن ،\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n« يثنون » است . « حين » ظرف زمان و متعلق به « يعلم » .\r\n\r\nتفسير\r\nضمير « انّهم » به مشركان و منافقان برمىگردد و ضمير « منه » به پيامبر صلّى اللّه عليه و إله . معناى مجموع آيه چنين است : گروهى بودند كه دشمنى و خشم خود را نسبت به پيامبر صلّى اللّه عليه و إله در دل‌هايشان پنهان مىكردند و براى او آشكار نمىداشتند . از اين‌رو ، خداوند وى را از حقيقت آنان آگاه كرد و خداوند آنچه را كه در دل‌هاى آنها خطور مىكند و نيز تمامى حالات آنها را مىداند و او آنان را برطبق آنچه سزاوارند مجازاتشان خواهد كرد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nروزى هر جنبنده‌اى با خداست\r\n\r\n[ سوره هود ( 11 ) : آيات 6 تا 8 
  ]\r\nوَ ما مِنْ دَابَّةٍ فِي الْأَرْضِ إِلاَّ عَلَى اللَّهِ رِزْقُها وَ يَعْلَمُ مُسْتَقَرَّها وَ مُسْتَوْدَعَها كُلٌّ فِي كِتابٍ مُبِينٍ ( 6 ) وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلاً وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذا إِلاَّ سِحْرٌ مُبِينٌ ( 7 ) وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ أَلا يَوْمَ يَأْتِيهِمْ لَيْسَ مَصْرُوفاً عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ ( 8 )\r\n\r\n[ ترجمه 
  ]\r\nهيچ جنبنده‌اى در روى زمين نيست ، جز آن‌كه روزى او بر عهدهء خداست ، و موضع و مكانش را مىداند ؛ زيرا همه در كتاب مبين [ كتاب آشكار - لوح محفوظ 
  ] آمده است . ( 6 )\r\nاوست كه آسمان‌ها و زمين را در شش روز آفريد و عرش او بر روى آب بود . تا بيازمايد كدام يك از شما به عمل نيكوتر است . و اگر بگويى كه بعد از مرگ زنده مىشويد ، كافران گويند كه اين جز جادويى آشكار نيست . ( 7 )\r\nو اگر چندگاهى عذابشان را به تأخير بيفكنيم مىپرسند ، چه چيز مانع آن شده است ؟ ! آگاه باشيد چون عذابشان فرارسد ، آن را باز نگردانند ، و آنچه مسخره‌اش مىكردند ، آنان را دربر خواهد گرفت . ( 8 )\r\n\r\nواژگان\r\nالدّابّة : در لغت به هر جاندارى گفته مىشود كه بر روى زمين حركت مىكند و در\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاصطلاح مراد حيواناتى است كه براى سوارى از آنها استفاده مىشود ؛ نظير اسب ، استر و الاغ .\r\nمستقرّ الشىء : قرارگاه آن چيز .\r\nمستودع الشىء : جايى كه پيش از استقرارش در آن‌جا بوده است ؛ از قبيل پشت ، رحم ، يا تخمك .\r\nامّة : هم بر گروه اطلاق مىشود و هم بر مدّتى از زمان ، و همين معناى اخير در اين‌جا مراد است .\r\nحاق بهم : نازل شد و دربر گرفت .\r\n\r\nاعراب\r\n« ما من دابّة » ، « من » زايد . « دابّة » مبتدا و « رزقها » مبتداى دوم و « على اللّه » خبر آن و جمله خبر مبتداى اوّل است . « فى الارض » متعلق به محذوف و صفت براى « دابّة » .\r\nمصدر ريخته شده از « ليبلوكم » متعلق به « خلق السموات » ، « يوم يأتيهم ليس مصروفا » :\r\n« يوم » متعلق به « مصروف » و جملهء « يأتيهم » مجرور به سبب اضافه شدن « يوم » . اسم « ليس » مستتر است كه به « عذاب » برمىگردد و خبر آن « مصروفا » .\r\n\r\nتفسير\r\n وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها .  خداى سبحان زمين را آفريد و آنچه را كه هر جنبدهء روى زمين از ذرّه و پشه گرفته تا فيل و انسان ، بدان نياز دارد ، در آن به وديعت نهاد و نيز به هر جنبنده‌اى توان آن را داد كه براى به‌دست آوردن روزىاش از زمين تلاش كند . بر اين اساس ، معناى آيه چنين است : خداوند براى هر جنبنده‌اى روزىاى قرار داد كه در زمين ذخيره شده است . معناى آيه ، چنان‌كه برخى تصوّر كرده‌اند ، اين نيست كه خداوند براى هر زنده‌اى روزى ويژهء خودش را قرار داد كه نه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nبا تلاش افزوده مىشود و نه با ترك تلاش كم مىگردد . صاحب تفسير المنار مىگويد :\r\n« برخى از بندگان و شاعران پنداشته‌اند كه كار كردن و نكردن يكسان است » نظير برخى از نادان‌هاى تنبل و بىاراده‌اى كه ادّعاى توكّل دارند ، امّا در واقع توكّل ندارند ، آنها مىگويند :\r\n جرى قلم القضاء بما يكون * فسّيان التحرك و السكون \r\nبه آنچه هست ، قلم قضا دركشيده شده ، پس حركت و سكون يكسانند .\r\n جنون منك ان تسعى لرزق * و يرزق فى غشاوته الجنين \r\nاگر تو براى روزى تلاش كنى ديوانه‌اى ، در حالى كه جنين در رحم مادرش روز مىخورد .\r\nالبته اين شاعر خود به ديوانگى سزاوارتر است از كسى كه براى روزىاش تلاش مىكند به بخش‌هاى : « خدا زمين را اصلاح و انسان آن را فاسد كرد » ، « آيا روزى تصادفى است و يا تقدير » و « روزى و فساد اوضاع » ، در جلد سوم مراجعه كنيد .\r\n وَ يَعْلَمُ مُسْتَقَرَّها وَ مُسْتَوْدَعَها كُلٌّ فِي كِتابٍ مُبِينٍ .  « مستودع » جايى كه جنبنده پيش از حركت بر روى زمين در آن بوده و « مستقر » جايى كه پس از حركت در آن قرار گرفته است . « كتاب مبين » ، كنايه از اين است كه خدا از هرچيزى آگاهى دارد .\r\nمعناى آيه اين است : خدا عوامل زيست و آسايش را براى هر جنبنده‌اى ، هرجا كه بوده است و هرجا كه باشد ، ايجاد مىكند ؛ زيرا بر هرچيزى توانا و داناست .\r\n وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ .  نظير اين آيه ، همراه با تفسيرش در سورهء اعراف ، آيهء 54 در جلد سوم بيان شد .\r\n وَ كانَ عَرْشُهُ عَلَى الْماءِ .  مراد از عرش خدا قدرت و سلطهء اوست و معناى آب روشن است . اين آيه نشان مىدهد كه آب پيش از آفرينش آسمان‌ها و زمين وجود داشته است . امّا اين آب از كجا آمد ؟ و آيا آرام و راكد بوده است ؟ آيه و يا روايت متواترى ، چيزى را نشان نمىدهد و عقل به تنهايى نمىتواند دربارهء آن آگاهى داشته\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nباشد . از اين‌رو ، بحث دربارهء موضوع آب را رها مىكنيم . آنچه در اين باب خوانديم ، بيش از حدس و گمان نيست . امّا نخستين مادّه‌اى كه جهان هستى از آن به‌وجود آمد ، هيچ‌گونه شرح و تفسيرى دربارهء آن در دسترس ما نيست ، مگر سخن خداوند كه فرمود : باش ، پس به‌وجود آمد و اگر كسى اين مطلب را از ما نپذيرد ، اين سخن خدا را مىخوانيم : « لكم دينكم ولى دين ؛ شما را دين خود و مرا دين خود » .\r\n لِيَبْلُوَكُمْ أَيُّكُمْ أَحْسَنُ عَمَلًا .  خداوند در ما و نيز در زمين ، نيروهايى به وديعت نهاد ، تا كسانى را كه با رنج دست زندگى مىكنند ، از كسانى كه از كيسه و جيب مستضعفان زندگى مىكنند جدا سازد و اينها را بر اثر گناهشان مجازات كند و آنها را به سبب فرمانبرداريشان پاداش دهد .\r\n وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذا إِلَّا سِحْرٌ مُبِينٌ . \r\nاين آيه مانند ديگر آيه‌هايى است كه از سخن تكذيب‌كنندگان دربارهء روز قيامت خبر مىدهد ، با اين تفاوت كه در اين‌جا از جانب آنان خبر مىدهد كه آنها خبر روز قيامت را ، در به اشتباه انداختن و فريب دادن مردم ، به جادو تشبيه كرده‌اند ، تا پيامبر صلّى اللّه عليه و إله از اين راه ، آنان را به اطاعت خود درآورد و رياست خويش بر آنها را تضمين كند .\r\n وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ ؛  اگر عذاب را به تأخير اندازيم ، مىگويند : اگر عذاب حق بوده ، چه چيزى مانع از وقوع آن بر ما شده است ؟\r\n أَلا يَوْمَ يَأْتِيهِمْ لَيْسَ مَصْرُوفاً عَنْهُمْ ؛  زيرا عذاب خدا از گناهكاران رد نمىشود .\r\n وَ حاقَ بِهِمْ ما كانُوا بِهِ يَسْتَهْزِؤُنَ ؛  عذاب بر آنان فرود مىآيد تا كيفر بىتوجّهى آنان نسبت به عذاب و بيم نداشتن آنها از خدا و خشم او باشد ؛ زيرا بدترين گناه اين است كه گناهكار ، گناه خود را سبك بشمارد . امام على عليه السّلام مىفرمايد : « خوش‌گمانترين مردم به خدا كسى است كه بيش از همه از او بترسد » .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nانسان\r\n\r\n[ سوره هود ( 11 ) : آيات 9 تا 11 
  ]\r\nوَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَيَؤُسٌ كَفُورٌ ( 9 ) وَ لَئِنْ أَذَقْناهُ نَعْماءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئاتُ عَنِّي إِنَّهُ لَفَرِحٌ فَخُورٌ ( 10 ) إِلاَّ الَّذِينَ صَبَرُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ أَجْرٌ كَبِيرٌ ( 11 )\r\n\r\n[ ترجمه 
  ]\r\nاگر به انسان رحمتى بچشانيم ، آن‌گاه از او بازش گيريم ، مأيوس مىشود و كفران مىورزد . ( 9 )\r\nو اگر پس از سختى و رنج ، نعمت و آسايش به او بچشانيم ، مىگويد :\r\nناگوارىها از من دور شده است . و در اين حال ، شادمان است و فخر مىفروشد . ( 10 )\r\nمگر كسانى كه شكيبايى ورزيدند و كارهاى نيكو كردند ، كه آمرزش و مزد بزرگ از آن آنهاست . ( 11 )\r\n\r\nواژگان\r\nذاق الشّىء : مزهء آن چيز را آزمود . أذاقه : چشانيد او را . در اين‌جا مراد از اذاقه ، بخشيدن و عطا كردن است .\r\nنزع الشىء من مكانه : آن را از جايش بركند .\r\nيئوس : صيغهء مبالغه است ؛ يعنى بسيار نااميد .\r\nالنّعماء : طبرى مىگويد : « نعماء » نعمتى است كه بر صاحبش آشكار باشد و « ضرّاء »\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nزيانى است كه بر صاحبش آشكار باشد . اين دو واژه ، حالت ظاهرى شخص را نشان مىدهند ؛ نظير حمراء [ - كسى كه ظاهر چهره‌اش سرخ است 
  ] .\r\n\r\nاعراب\r\n« لئن أذقنا » ، لام جواب قسم محذوف و جملهء « انّه ليؤس » جانشين جواب قسم و شرطى است كه از « ان » استفاده مىشود . « الّا الّذين صبروا » در محلّ نصب و مستثناى متصل از « الانسان » مىباشد .\r\n\r\nتفسير\r\n وَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَيَؤُسٌ كَفُورٌ ؛  هرگاه سلامتى كامل ، ثروت زياد و خانوادهء نيك ، نصيب انسان شود ، آن‌گاه بنا به دلايلى يكى از اين نعمت‌ها از دست او برود ، وى از رحمت خدا نااميد و به نعمت‌هاى او كافر مىشود ، تا آن‌جا كه مىپندارد هيچ نعمتى برايش باقى نمانده است .\r\n وَ لَئِنْ أَذَقْناهُ نَعْماءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئاتُ عَنِّي إِنَّهُ لَفَرِحٌ فَخُورٌ ؛  هرگاه انسان از سختى به آسايش و از بيم به امنيت برسد ، نخوت او را فرامىگيرد و خود را بزرگ‌تر از مردم مىشمارد و وضعيت ديروزش را فراموش مىكند . در گذشته ، بارها گفتيم كه خداوند تمام رخدادها را از باب نسبت دادن چيز به سبب نخستش و آفرينندهء جهان هستى ، به خودش نسبت مىدهد .\r\nبايد به اين نكته اشاره كرد كه قرآن به انسان از راه عقيده و رفتارش به او مىنگرد كه به چه چيز ايمان دارد و چه كارى انجام مىدهد ؟ و اين نگرش ، نتيجهء حتمى و لازمهء طبيعت قرآن ، از اين لحاظ كه كتاب دين و هدايت است ، مىباشد . بر همين اساس ، دربارهء انسان قضاوت مىكند كه او شايسته است يا ناشايست ، پاك است يا آلوده .\r\nروشن است ، عقيده‌اى كه قرآن به سوى آن فرامىخواند ، همان ايمان به خدا ، پيامبران\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nاو و روز قيامت است و كارى كه بدان دستور داده عبارت است از كار شايسته :\r\n« كسانى كه ايمان آورده‌اند و كار شايسته مىكنند بهترين آفريدگانند » . « 1 » به بيانى ديگر ؛ اسلام انسان را به هدف نهايى توجّه مىدهد ؛ هدفى كه بايد زندگىاش را بدان اختصاص دهد . بنابراين ، اگر انسان از اين هدف منحرف شد ، خداوند او را با زشت‌ترين صفت‌ها مانند ستمگر ، زيانكار ، كافر ، نادان ، سركش ، گناهكار و امثال آن توصيف مىكند .\r\nاين صفت‌ها ، تعريف طبيعت و ماهيت انسان نيست ، بلكه تفسيرى است براى رفتار او در برخى از موقعيت‌هايش . دليل اين مدّعا آن است كه هرصفتى را كه قرآن يادآور مىشود ، همراه با يكى از رويدادهاست . به عنوان نمونه ، هنگامى كه گرفتارى براى انسان پيش آيد ، او را به نااميدى ، هرگاه بىنياز شود ، او را به خوشحالى و نخوت و هرگاه زيانى به او برسد ، وى را به ناله و اندوه توصيف مىكند و امثال اين رويدادها .\r\nاين حقيقت بر بسيارى از مردم پنهان است . آنان گمان كرده‌اند كه اين صفت‌ها در قرآن براى تعريف حقيقت و ماهيت انسان آمده و اينان انسان را در غير مناسبت‌هايى كه در قرآن آمده ، به اين اوصاف توصيف كرده‌اند . در حالى كه اگر پندار اين افراد درست باشد ، روا نيست كه خدا انسان را بر اثر كفر و سركشى مجازات كند و بايد سخن او : « ما فرزندان آدم را گرامى داشتيم » نوعى گرامى داشتن كفر و ستم باشد . در حالى كه شأن خداوند بالاتر از اين‌گونه نسبت‌هاست .\r\nبنابراين ، مراد از انسان در سخن خداوند : « و لئن اذقنا الانسان » ، كسى است كه به خدا ايمان نياورد و يا ايمان بياورد امّا به دستور او عمل نكند ؛ زيرا فردى كه در حقيقت به او ايمان آورد ، در تمام حالاتش ، تنها به او اعتماد مىكند و در سختى و راحتى سپاس او را مىگويد و هرگاه بىنياز شود ، فروتنى در پيش مىگيرد و هرگاه نيازمند گردد ، شكيبايى و اميدوارى پيشه مىكند ؛ زيرا نيمى از ايمان ، بيم و نيمى ديگر\r\n\r\n\r\n","description":"","footnote":"\r\n( 1 ) . بيّنه ( 98 ) آيهء 7 .\r\n","page_name":" 335 ","page_number":335},
  {"content":"\r\n\r\nاميدوارى است .\r\nآنچه اين ادّعا را تأييد مىكند كه مراد از انسان ، كسى است كه ما گفتيم و نه هر انسانى ، اين آيه است كه خداوند بلافاصله مىفرمايد :  إِلَّا الَّذِينَ صَبَرُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ أَجْرٌ كَبِيرٌ ؛  آنان در برابر زيانى كه به ايشان رسيد ، صبر كردند و در سختى و راحتى كارهاى شايسته انجام دادند ؛ زيرا به خدا ايمان آورده بودند و پاداش و خشنودى او را آرزو داشتند و اين ، نشان صاحبان عقيده و اصول است ؛ زيرا هرگاه عقيده در دل جاى گيرد ، بسان روان در تن مىشود كه جز به وسيلهء مرگ از آن جدا نمىشود .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nچرا گنجى بر او افكنده نمىشود\r\n\r\n[ سوره هود ( 11 ) : آيات 12 تا 14 
  ]\r\nفَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ أَنْ يَقُولُوا لَوْ لا أُنْزِلَ عَلَيْهِ كَنْزٌ أَوْ جاءَ مَعَهُ مَلَكٌ إِنَّما أَنْتَ نَذِيرٌ وَ اللَّهُ عَلى كُلِّ شَيْءٍ وَكِيلٌ ( 12 ) أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ( 13 ) فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ وَ أَنْ لا إِلهَ إِلاَّ هُوَ فَهَلْ أَنْتُمْ مُسْلِمُونَ ( 14 )\r\n\r\n[ ترجمه 
  ]\r\nشايد برخى از چيزهايى را كه بر تو وحى كرده‌ايم واگذاشته‌اى و بدان دلتنگ شده باشى كه مىگويند : چرا گنجى بر او افكنده نمىشود ؟ و چرا فرشته‌اى همراه او نمىآيد ؟ جز اين نيست كه تو بيم‌دهنده‌اى بيش نيستى و خداست كه كارساز هرچيزى است . ( 12 )\r\nيا آن‌كه مىگويند كه از خود مىبافد و به دروغ به خدا نسبتش مىدهد . بگو : اگر راست مىگوييد ، جز خدا هركه را كه توانيد به يارى بطلبيد و ده سوره مانند آن به هم بربافته ، بياوريد . ( 13 )\r\nپس اگر شما را اجابت نكردند ، بدانيد كه قرآن به علم خدا نازل شده و نيز هيچ خدايى جز او نيست . آيا تسليم مىشويد ؟ ( 14 )\r\n\r\nواژگان\r\nضيق الصّدر : كنايه از غم و اندوه است .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nالكنز : مقدار مالى كه ذخيره مىشود . در مجمع البيان آمده است : « اختلق و اخترق و خرق و خرص و خلق : هرگاه دروغ بگويد » .\r\n\r\nاعراب\r\n« لعلّ » عمل « انّ » را مىكند و معناى آن در اين‌جا برطبق نظريه كوفيون ، در مغنى اللبيب ، استفهام است . « ضائق » مبتدا و ضمير « به » برمىگردد به « بعض ما يوحى » .\r\n« صدرك » فاعل « ضائق » و جانشين خبر . مصدر ريخته شده از « ان يقولوا » مفعول لاجله براى « تارك » ؛ يعنى « مخافة قولهم » . « لو لا » به معناى « هلّا » . « أم يقولون افتراه » : « ام » به معناى « بل » و ضمير « افتراه » به « بعض ما يوحى » برمىگردد . « مثله » صفت براى « سور » و « مفتريات » صفت دوم . « ما » ، در « انّما انزل » بازدارندهء « انّ » از عمل است .\r\nجملهء « لا إله الّا هو » « لا » با اسم و خبرش ، خبر « انّ » .\r\n\r\nتفسير\r\n فَلَعَلَّكَ تارِكٌ بَعْضَ ما يُوحى إِلَيْكَ .  پيامبر صلّى اللّه عليه و إله آياتى از قرآن را بر مشركان مىخواند و آنان را به ايمان به يكتاپرستى و روز قيامت دعوت مىكرد . مشركان گاهى او را ريشخند مىكردند و گاهى از روى آزار دادن ، نه به منظور هدايت شدن ، از وى معجزاتى را مىخواستند . اين موضعگيرى آنان در برابر دعوت پيامبر صلّى اللّه عليه و إله موجب اندوه و رنج او مىشد . از اين‌رو ، خداوند براى اين‌كه اندوه و رنج او را كم كند ، به وى فرمود : دعوتت را ادامه بده و از سخنان و پيشنهادهاى مشركان باك نداشته باش . براى جلوگيرى از سخنان و مزاحمت‌هاى آنان ، چه كارى انجام مىدهى ؟ آيا برخى از آنچه را به تو وحى كرده‌ايم رها مىكنى و برخى از آيات قرآن را كه آنان را خوش نمىآيد حذف خواهى كرد ؟ چنين نيست . تو هرگز چنين نخواهى كرد . در اين صورت ، چرا اندوهگين و دلتنگ مىشوى ؟ آنچه گفته شد ، معناى اين سخن خداى تعالى است :\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n « فَلَعَلَّكَ تارِكٌ بَعْضَ ما يُوحى إِلَيْكَ »  ؛ زيرا پيامبر صلّى اللّه عليه و إله معصوم است و چيزى از آنچه را كه به او وحى شده وانمىگذارد و محال است كه وابگذارد . بنابراين ، آيه همانند اين سخن خداست : « اى پيامبر ! كسانى كه در كفر شتاب مىكنند ، تو را اندوهگين نكنند » . « 1 »\r\n وَ ضائِقٌ بِهِ صَدْرُكَ أَنْ يَقُولُوا لَوْ لا أُنْزِلَ عَلَيْهِ كَنْزٌ أَوْ جاءَ مَعَهُ مَلَكٌ .  يكى از پيشنهادهاى مشركان به پيامبر صلّى اللّه عليه و إله اين بود كه از آسمان طلا و نقره بيارد ، و يا فرشته‌اى از فرشتگان بيايد و به نبوّت او گواهى دهد . آرى ، ثروتمندان در گذشته و حال اين چنين مىانديشند و بر اين باورند كه مقام‌ها و پست‌هاى حسّاس بايد تنها از آن ثروتمندان باشند ، امّا تهيدستان بايد از رهبرى و مقام به‌دور مانند . اين آزارهاى مشركان موجب اندوه پيامبر صلّى اللّه عليه و إله شده بود . از اين‌رو ، خداوند به او فرمود :  إِنَّما أَنْتَ نَذِيرٌ ؛  يعنى تو تنها بيم‌دهنده‌اى و بر توست كه آنچه را به تو وحى شده ، برسانى و به كم‌خردى كم‌خردان و نادانى نادانان نبايد اهميّت بدهى .  وَ اللَّهُ عَلى كُلِّ شَيْءٍ وَكِيلٌ . \r\nسخنان در نزد او محفوظ ، نهان‌ها آشكار و هركس در گرو كارهاى خودش است .\r\nآنچه ما ، در جلد سوم ، زير عنوان : « نوعى از مردم » بيان كرديم ، به اين آيه ارتباط دارد .\r\n أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ .  نظير اين آيه و نيز سخنان مفصّل دربارهء اعجاز قرآن در جلد اوّل در تفسير آيهء 23 از سورهء بقره بيان شد .\r\nفإن لم  يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ وَ أَنْ لا إِلهَ إِلَّا هُوَ .  ضمير « لم يستجيبوا » به تكذيب‌كنندگان قرآن و خطاب « لكم » براى پيامبر صلّى اللّه عليه و إله و هرمبلّغ اسلام است . خطاب « فاعلموا » براى هركسى است كه در هرزمان و مكانى قرآن را تكذيب كند . معناى آيه چنين است : تكذيب‌كنندگانى كه از ستيز با قرآن ناتوان ماندند بايد بدانند كه اين قرآن از سوى خداى يگانه بر محمّد صلّى اللّه عليه و إله نازل شده است .  فَهَلْ أَنْتُمْ مُسْلِمُونَ ؛  زيرا پس از ناتوان شدن از ستيز با قرآن ، جز تسليم و اعتقاد به اين كتاب\r\n\r\n\r\n","description":"","footnote":"\r\n( 1 ) . مائده ( 5 ) آيهء 42 .\r\n","page_name":" 339 ","page_number":339},
  {"content":"\r\n\r\nآسمانى راهى براى شما وجود ندارد .\r\nدر اعجاز قرآن همين بس كه با وجود سپرى شدن قرن‌هاى پىدرپى ، ارزش و عظمت اين كتاب ، همچنان باقى است و باقى خواهد ماند و هرشنونده و خواننده‌اى را تا آخرين روز [ از اين دنيا 
  ] مجذوب خود خواهد كرد و اين ، تنها بدين سبب است كه حقايق قرآن ، انسانى و وجدانى است ، به نحوى كه هرخردمندى ، پيرو هرمذهب و مسلكى كه باشد بدان اعتراف دارد .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nآنان كه زندگانى دنيا را مىخواهند\r\n\r\n[ سوره هود ( 11 ) : آيات 15 تا 17 
  ]\r\nمَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ ( 15 ) أُولئِكَ الَّذِينَ لَيْسَ لَهُمْ فِي الْآخِرَةِ إِلاَّ النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ ( 16 ) أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً أُولئِكَ يُؤْمِنُونَ بِهِ وَ مَنْ يَكْفُرْ بِهِ مِنَ الْأَحْزابِ فَالنَّارُ مَوْعِدُهُ فَلا تَكُ فِي مِرْيَةٍ مِنْهُ إِنَّهُ الْحَقُّ مِنْ رَبِّكَ وَ لكِنَّ أَكْثَرَ النَّاسِ لا يُؤْمِنُونَ ( 17 )\r\n\r\n[ ترجمه 
  ]\r\nآنان كه زندگى و زينت اين دنيا را بخواهند ، پس همهء مزد كردارشان را در اين جهان مىدهيم و از آن هيچ نمىكاهيم . ( 15 )\r\nاينان كسانى هستند كه در آخرت جز آتش نصيبى ندارند و هرچه كرده‌اند برباد مىرود و هرچه به جاى آورده‌اند باطل است . ( 16 )\r\nآيا آن‌كس كه از جانب پروردگار خويش دليلى روشن دارد و زبانش بدان گوياست و پيش از اين ، كتاب موسى كه خود پيشوا و رحمتى بوده است بدان شهادت داده ، با آن‌كس كه دليلى ندارد برابر است ؟ ايشان به آن كتاب روشن ايمان مىآورند . و هرگروه ديگرى كه به او كافر شود ، جايگاهش در آتش است .\r\nدر آن شك مكن ، كه حق است و از جانب پروردگارت آمده است ، ولى بيشتر مردم ايمان نمىآورند . ( 17 )\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nواژگان\r\nالتوفية : ادا كردن حق به‌طور كامل .\r\nالبخس : ادا كردن حق به‌طور ناقص .\r\nحبط الشىء : فاسد و باطل شد .\r\nالبيّنة : چيزى كه به وسيلهء آن حق از باطل آشكار مىشود .\r\nالمرية : شك .\r\n\r\nاعراب\r\n« نوفّ » مضارع مجزوم ، جواب « من كان » . « باطل » مبتدا ، « ما كانوا » فاعل براى « باطل » ، جانشين خبر و نيز جايز است كه « ما » مبتدا و خبرش محذوف باشد و تقديرش اين‌چنين است : « كمن لا بيّنة له » . « ها » در « يعلوه » به « بينة » برمىگردد ؛ زيرا به معناى برهان است [ و برهان مذكر مىباشد . 
  ] « من قبله كتاب موسى » عطف است بر « شاهد » و « اماما » حال است .\r\n\r\nتفسير\r\n مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ ؛  هركس كشت كند ، درو مىكند و كسى كه هنر تجارت را بداند و تجارت كند سود مىبرد و كسى كه در درس خواندن تلاش كند قبول مىشود . كسى كه كارخانه‌ها بسازد ، معدن‌ها را استخراج كند و دست به احتكار آنها بزند ، ثروت‌ها در گنجينه‌هايش انباشته خواهد شد . اين‌چنين است كه هركس براى به‌دست آوردن چيزى تلاش كند ، ميوهء تلاش خود را دريافت مىكند ، خواه مؤمن باشد خواه كافر . بنابراين ، روزى ، نتيجهء كار است و كفر ، آن را كم نمىكند و ايمان آن را افزايش نمىدهد و اين ، مراد خدا\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاز اين آيه است :  « نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ »  . البته ، اوضاع و شرايط اجتماعى فاسد نيز اثر خود را دارد ، چنان‌كه در جلد سوم ، بيان كرديم .\r\nنعمت و آسايش زندگى در آخرت ، به‌طور كامل با عمل در دنيا ارتباط دارد ؛ نظير زينت در زندگى دنيا و اين ، سنّت خدا در ميان آفريدگانش است و سنّت خدا هرگز تغيير نمىكند . خدا مىفرمايد : « آيا مىپنداريد كه به بهشت خواهيد رفت و حال آن‌كه هنوز براى خدا معلوم نشده است كه از ميان شما چه كسانى جهاد مىكنند و چه كسانى پايدارى مىورزند ؟ » . « 1 » و نيز فرموده است : « و هركه خواهان آخرت باشد و در طلب آن سعى كند و مؤمن باشد ، جزاى سعىاش داده خواهد شد » . « 2 » هركس كه براى كسب روزى حلال و پاكيزه كوشش كند ، هم براى دنيا تلاش كرده و هم براى آخرت .\r\n أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ .  « اولئك » اشاره است به كسانى كه در امور دنيا فرورفته و از غير آن صرف‌نظر كرده‌اند . اينان جز عذاب سوزان ، نزد خداوند هيچ پاداشى ندارند .  وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ .  ضمير « فيها » به زندگى دنيا برمىگردد و معناى آيه چنين است : تا زمانى كه آنها از اعمال خود ، قصد نيكى و انسانيت نداشته باشند ، تمام اعمال آنان در نزد خدا هيچ ارزشى ندارد ، حتّى اگر مردم هم از اين اعمال سود ببرند .\r\nخلاصهء سخن آن‌كه : هركس راهى را برود كه او را به هدف‌ها و پيامدهاى دنيوى برساند ، رستگار نخواهد شد . خردمند كسى است كه راه رستگارى را براى خويش برگزيند و عوامل فريبندهء دنيا فريبش ندهد .\r\nپس از آن‌كه خداوند از كسى كه براى زندگى دنيا كار مىكند ياد كرد و از غير آن به كلّى صرف‌نظر كرده است ، از كسى ياد مىنمايد كه براى خدا كار مىكند و به سوى او فرامىخواند و بر كار خود ، گواه دارد . تفصيل مطلب از قرار زير است :\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 142 .\r\n( 2 ) . اسراء ( 17 ) آيهء 19 .\r\n","page_name":" 343 ","page_number":343},
  {"content":"\r\n\r\n1 .  أَ فَمَنْ كانَ عَلى بَيِّنَةٍ مِنْ رَبِّهِ .  مراد از اين شخص حضرت محمّد صلّى اللّه عليه و إله و مراد از دليل روشن او از سوى خدا ، قرآن است .\r\n2 .  وَ يَتْلُوهُ شاهِدٌ مِنْهُ .  طبرى ، رازى ، ابو حيّان اندلسى و ديگر مفسّران گفته‌اند :\r\n« مفسران دربارهء اين گواه كه به رسالت محمّد صلّى اللّه عليه و إله گواهى مىدهد اختلاف‌نظر دارند .\r\nيكى مىگويد : مراد از اين گواه ، جبرئيل است . دومى مىگويد : زبان محمّد صلّى اللّه عليه و إله است .\r\nسومى ، مىگويد : على بن ابى طالب عليه السّلام است . كسانى كه نظريه سوم را گفته‌اند ، به حديثى كه بخارى آن را در جزء پنجم از صحيح خود روايت كرده ، استدلال نموده‌اند .\r\nآن روايت اين است : « پيامبر صلّى اللّه عليه و إله به على عليه السّلام گفت : تو از منى و من از تو و عمر گفت :\r\nپيامبر خدا صلّى اللّه عليه و إله از دنيا رفت ، در حالى كه از على خشنود بود » .\r\n3 .  وَ مِنْ قَبْلِهِ كِتابُ مُوسى إِماماً وَ رَحْمَةً ؛  پيش از قرآن ، تورات به آمدن محمّد صلّى اللّه عليه و إله و نبوّت او مژده داد . تورات كتابى است كه خدا آن را بر موسى عليه السّلام فروفرستاد و پيشوايى است كه در امور دينى بدان اقتدا مىشود و نيز رحمتى است براى كسى كه پيش از تحريف بدان عمل كرد .\r\n أُولئِكَ يُؤْمِنُونَ بِهِ .  ضمير « به » ، به محمّد صلّى اللّه عليه و إله برمىگردد و « اولئك » اشاره است به كسانى كه از دلايل و براهين حق نظير قرآن و كتاب موسى آن‌گونه كه بر او نازل شده ، پيروى مىكنند و اين گروه ، آشكارا در آيه نام برده نشده‌اند ، لكن ويژگىهاى آنها آمده است .\r\n وَ مَنْ يَكْفُرْ بِهِ مِنَ الْأَحْزابِ فَالنَّارُ مَوْعِدُهُ .  مراد از احزاب كسانى هستند كه در دشمنى و جنگ با پيامبر خدا صلّى اللّه عليه و إله هم‌داستان شدند . شيخ مراغى ، صاحب تفسير المنار ، گفته است :\r\nمقاتل مىگويد : مراد از احزاب ، بنى اميّه ، بنى مغيرة بن عبد اللّه مخزومى و آل طلحة بن عبد اللّه و ديگر يهوديان و نصرانيانى هستند كه همراه آنان بودند .\r\n فَلا تَكُ فِي مِرْيَةٍ مِنْهُ إِنَّهُ الْحَقُّ مِنْ رَبِّكَ .  « مرية » يعنى شك و ترديد . ضمير « منه »\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nو « انّه » به محمّد صلّى اللّه عليه و إله و يا قرآن برمىگردد . خطاب در « لاتك » متوجّه هركسى است كه رسالت محمّد صلّى اللّه عليه و إله را شنيده است . معناى آيه اين است : شايسته يك انسان خردمند نيست كه پس از آن‌همه دليل و برهان ، در فرستاده شدن محمّد صلّى اللّه عليه و إله از سوى خدا و وحى بودن قرآن ترديد كند .\r\nاگر بر انسان روا باشد كه در مژده دادن تورات و انجيل به نبوّت محمّد صلّى اللّه عليه و إله ترديد كند ، آيا ترديد در اين امر روا خواهد بود كه محمّد صلّى اللّه عليه و إله راه‌هاى زندگى را به مردم آموخته و چيزى را آورده كه نه پيامبرى آورده است و نه مصلحى ؟  وَ لكِنَّ أَكْثَرَ النَّاسِ لا يُؤْمِنُونَ ،  لكن بيشتر مردم به حق ايمان نمىآورند ؛ زيرا حق ، دشمن سرسخت ستم و فساد آنها در زمين است و يا بدين سبب كه آنان به دين اهميّت نمىدهند ، خواه حق باشد خواه باطل ؛ زيرا زندگى آنها وابسته به آن نيست . ما از اين گروه و آنچه برمىگزينند ، دعوت مىكنيم كه ديگران و آنچه را برمىگزينند رها كنند و از دينى كه جز نام آن را نمىدانند خرده نگيرند .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nعرضه شدن به پروردگار\r\n\r\n[ سوره هود ( 11 ) : آيات 18 تا 24 
  ]\r\nوَ مَنْ أَظْلَمُ مِمَّنِ افْتَرى عَلَى اللَّهِ كَذِباً أُولئِكَ يُعْرَضُونَ عَلى رَبِّهِمْ وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ أَلا لَعْنَةُ اللَّهِ عَلَى الظَّالِمِينَ ( 18 ) الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ هُمْ كافِرُونَ ( 19 ) أُولئِكَ لَمْ يَكُونُوا مُعْجِزِينَ فِي الْأَرْضِ وَ ما كانَ لَهُمْ مِنْ دُونِ اللَّهِ مِنْ أَوْلِياءَ يُضاعَفُ لَهُمُ الْعَذابُ ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ ( 20 ) أُولئِكَ الَّذِينَ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ ( 21 ) لا جَرَمَ أَنَّهُمْ فِي الْآخِرَةِ هُمُ الْأَخْسَرُونَ ( 22 )\r\nإِنَّ الَّذِينَ آمَنُوا وَ عَمِلُوا الصَّالِحاتِ وَ أَخْبَتُوا إِلى رَبِّهِمْ أُولئِكَ أَصْحابُ الْجَنَّةِ هُمْ فِيها خالِدُونَ ( 23 ) مَثَلُ الْفَرِيقَيْنِ كَالْأَعْمى وَ الْأَصَمِّ وَ الْبَصِيرِ وَ السَّمِيعِ هَلْ يَسْتَوِيانِ مَثَلاً أَ فَلا تَذَكَّرُونَ ( 24 )\r\n\r\n[ ترجمه 
  ]\r\nچه كسى ستمكارتر از آن كسى است كه به خدا دروغ مىبندد ؟ اينان را به پروردگارشان عرضه خواهند داشت و شاهدان گواهى خواهند داد كه اينانند كه بر پروردگارشان دروغ مىبسته‌اند . هان ، لعنت خدا بر ستمكاران باد . ( 18 )\r\nآنان كه مردم را از راه خدا بازمىدارند و راه خدا را منحرف مىخواهند و به آخرت ايمان ندارند . ( 19 )\r\nاينان نمىتوانند در روى زمين از خداى بگريزند و جز او هيچ ياورى ندارند ، عذابشان مضاعف مىشود . نه توان شنيدن داشته‌اند و نه توان ديدن . ( 20 )\r\nاينان به خويشتن زيان رسانيدند و آنچه را كه به دروغ\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nخدا مىخواندند از دست داده‌اند . ( 21 )\r\nبه ناچار در آخرت زيانكارترند . ( 22 )\r\nكسانى كه ايمان آورده‌اند و كارهاى شايسته كرده‌اند و در برابر پروردگارشان فروتنى نموده‌اند ، اهل بهشتند و در آن جاويدانند . ( 23 )\r\nمثل اين دو گروه مثل كور و كر و بينا و شنواست . آيا اين دو به مثل باهم برابرند ؟ چرا پند نمىگيريد ؟ ( 24 )\r\n\r\nواژگان\r\nالأشهاد : جمع شاهد ( گواه ) .\r\nالعوج : به كسر عين ، منحرف شدن از حق و به فتح آن ، كژى در اشياى مادّى نظير عصا و امثال آن .\r\nأخبتوا الى ربّهم : فروتنى كردند ، آرام گرفتند .\r\n\r\nاعراب\r\n« كذبا » مفعول مطلق براى « افترى » است ؛ زيرا همانند « جلست قعودا » مىباشد [ يعنى قعودا مفعول مطلق براى جلست مىباشد 
  ] . « الّذين يصدّون عن سبيل اللّه » عطف بيان از « الظالمين » . « عوجا » حال از واو « يبغونها » و به معناى منحرفين و يا ضالّين . « و هم بالآخرة هم كافرون » . « هم » دوم تأكيد براى « هم » اوّل . « من اولياء » . « من » زايد و « اولياء » اسم « ما كان لهم » . « يضاعف لهم العذاب » ، جملهء مستأنفه كه محلّى از اعراب ندارد . « ما كانوا يستطيعون » « ما » نافيه . « لا جرم » به معناى لا محالة : به ناچار . « لا » براى نفى جنس و « محالة » اسم آن ، مبنى بر فتح ؛ زيرا با « لا » تركيب شده و به تعبير نحويان از قبيل تركيب خمسة عشر است . مصدر ريخته شده از « انّهم » و خبر آن مجرور به « من » محذوف و خبر براى « لا » . از فرّاء نقل شده كه « لا جرم » به معناى « لا محالة » بوده و آن‌گاه به معناى قسم تغيير يافته و يك كلمه شده است و معنايش « حقّا » مىباشد .\r\n« مثلا » تميز از فاعل « يستويان » و در اصل : « هل يستوى مثلهما » بوده است .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\nتفسير\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً .  وقتى كه بدترين سخن ، دروغ بستن بر آفريده باشد ، پس چگونه خواهد بود دروغ بستن بر آفريدگار ؟ دروغ بستن بر خداوند مصداق‌هايى دارد كه برخى از آنها عبارتند از : آفريدن شريكان و شفيعان ، حلال و حرام كردن ، بدون آن‌كه دليلى از كتاب و سنّت وجود داشته باشد و غارت و چپاول [ اموال ديگران 
  ] به نام آزادى و دموكراسى .\r\n أُولئِكَ يُعْرَضُونَ عَلى رَبِّهِمْ .  « اولئك » اشاره است به كسانى كه دروغ مىبندند و اين‌كه آنان به زودى در قيامت به منظور بازپرسى نگه‌داشته و گفتار و كردارشان بر خدا عرضه مىشود .  وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ أَلا لَعْنَةُ اللَّهِ عَلَى الظَّالِمِينَ .  البتّه خداوند به گواهان نياز ندارد ؛ زيرا به هرچيزى دانا و بر هرچيزى تواناست و برطبق علم و عدالت خود حكم مىكند و با كلمهء : « كن ؛ باش » آن را به مورد اجرا مىگذارد . امّا گواهى فرشتگان ، پيامبران و گواهى زبان‌ها ، دست‌ها و پاهاى تكذيب‌كنندگان و گمراهان ، بدان سبب است كه اندوه گناهكاران افزايش يابد و آنان يقين پيدا كنند كه هيچ‌گونه دليل و بهانه‌اى كه بدان پناه آورند ندارند و نمىتوانند از لعنت و عذاب خدا فرار كنند .\r\n الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ هُمْ كافِرُونَ .  اين آيه ، ستمكارانى را كه خدا آنان را لعنت كرده است بيان مىكند و شرح مىدهد . آنان كسانى هستند كه مردم را از يكتاپرستى و ايمان به روز قيامت بازمىدارند و با شرك و كفر نسبت به روز بازپسين فريبشان مىدهند .  أُولئِكَ لَمْ يَكُونُوا مُعْجِزِينَ فِي الْأَرْضِ .  چگونه آنها مىتوانند از عذاب خدا فرار كنند ، در حالى كه اگر خدا بخواهد ، جنبنده‌اى بر روى زمين باقى نخواهد گذارد .\r\n وَ ما كانَ لَهُمْ مِنْ دُونِ اللَّهِ مِنْ أَوْلِياءَ ،  حتّى بت‌هايى كه به خدايى گرفته بودند و آنها را مىپرستيدند و عالمان و راهبانى كه\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nبه عنوان ارباب‌هاى خود برگزيده بودند ، به ياريشان نخواهند آمد .\r\n يُضاعَفُ لَهُمُ الْعَذابُ .  اين جمله پاسخ يك سؤال مقدّر است ، گويى پرسش‌كننده‌اى مىپرسد : حكم كسانى كه به خدا دروغ بستند ، ديگران را از راه او بازداشتند و به روز قيامت كافر شدند چيست ؟ خداى سبحان در پاسخ فرموده است :\r\n« يضاعف لهم العذاب » . دوچندان شدن عذاب در اين‌جا ، كنايه از وحشت و سختى آن است ؛ زيرا عوامل ، هرگاه اثرشان يكى باشد در بسيارى از اوقات با يكديگر تداخل مىكنند . برخى مىگويند : حتّى اگر مسبّب هم يكى باشد ، تداخلى در عوامل و اسباب نخواهد بود . از اين‌رو ، آنان يك بار به سبب دروغ بستن ، يك بار به سبب بازداشتن از راه خدا و يك بار بر اثر منكر شدن روز قيامت عذاب مىشوند .  ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ .  اين سخن ، علّت دوچندان شدن عذاب را بيان مىكند .\r\nبدين معنا كه خداوند عذاب آنها را بدين علّت دوچندان مىكند كه آنان در زندگى دنيا طاقت شنيدن حق و نگريستن به آن را نداشتند ؛ زيرا در ميان كفر و دشمنى غرق شده بودند .\r\n أُولئِكَ الَّذِينَ خَسِرُوا أَنْفُسَهُمْ .  زيانبارترين مردم در معامله ، كسى است كه با عذابى بر خود زيان برساند كه نه از بين مىرود و نه تخفيف داده مىشود .  وَ ضَلَّ عَنْهُمْ ما كانُوا يَفْتَرُونَ ؛  دروغ‌هايى كه مىبستند عبارت بودند از قرار دادن شريكانى براى خدا و شفيعانى در نزد او و نيز نسبت دادن حلال و حرام به او .\r\n لا جَرَمَ أَنَّهُمْ فِي الْآخِرَةِ هُمُ الْأَخْسَرُونَ .  پس از آن‌كه خداوند بيان كرد كه آنان به خويشتن زيان وارد كردند ، اينك تأكيد مىكند كه اين زيان به ناچار تحقق خواهد يافت و هيچ راه فرارى از آن وجود ندارد .\r\n إِنَّ الَّذِينَ آمَنُوا وَ عَمِلُوا الصَّالِحاتِ وَ أَخْبَتُوا إِلى رَبِّهِمْ أُولئِكَ أَصْحابُ الْجَنَّةِ هُمْ فِيها خالِدُونَ .  وقتى خداى سبحان از كافران و مجازات آنها ياد كرد ، اينك از مؤمنان و پاداش آنان ياد مىكند ؛ زيرا عادت قرآن بر اين است كه ميان ضدها مقايسه\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nانجام مىدهد . اخبات به معناى فروتنى و آرامش است . طبرسى مىگويد :\r\n« اصل اخبات به معناى برابر و معتدل است و از خبت گرفته شده و اين ، سرزمينى است كه پهناور و بدون پستى و بلندى باشد و گويى اخبات ، فروتنى دائمى است كه هميشه در يك سطح باشد » . گفته مىشود : « خبت ذكره ؛ ياد او پنهان شد » [ - از ميان رفت 
  ] .\r\n مَثَلُ الْفَرِيقَيْنِ كَالْأَعْمى وَ الْأَصَمِّ وَ الْبَصِيرِ وَ السَّمِيعِ .  مراد از دو گروه ، گروه كافر و گروه مؤمن است . گروه نخست از حواس خود سود نمىبرد ، چنان‌كه نابينا از چشمان خويش و ناشنوا از گوش‌هايش سود نمىبرد . امّا گروه دوم از اين دو سود مىبرد .\r\nامام على عليه السّلام فرمود : « كسى كه پند گيرد بيناست و كسى كه بينا باشد مىفهمد و كسى كه بفهمد مىداند » . همين سخن را دربارهء شنوا نيز مىتوان گفت .  هَلْ يَسْتَوِيانِ مَثَلًا ؛  آيا اين دو گروه از لحاظ ويژگى ، وضعيت و سرنوشت يكسانند ؟  أَ فَلا تَذَكَّرُونَ ؛  چرا دربارهء تفاوتى كه ميان اين دو گروه است نمىانديشيد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nرسالت نوح\r\n\r\n[ سوره هود ( 11 ) : آيات 25 تا 26 
  ]\r\nوَ لَقَدْ أَرْسَلْنا نُوحاً إِلى قَوْمِهِ إِنِّي لَكُمْ نَذِيرٌ مُبِينٌ ( 25 ) أَنْ لا تَعْبُدُوا إِلاَّ اللَّهَ إِنِّي أَخافُ عَلَيْكُمْ عَذابَ يَوْمٍ أَلِيمٍ ( 26 )\r\n\r\n[ ترجمه 
  ]\r\nو نوح را بر مردمش به پيامبرى فرستاديم . گفت : من براى شما بيم‌دهندهء آشكارم . ( 25 )\r\nكه جز خداى يكتا را نپرستيد ؛ زيرا از عذاب روز سخت قيامت بر شما بيمناكم . ( 26 )\r\n\r\nاعراب\r\n« و لقد » واو ابتدائيه ؛ يعنى در آغاز سخن واقع شده است و لام جواب قسم محذوف . « انّى » به كسر همزه ، در تقدير : « فقال : انّى » بوده است و به فتح همزه ، در تقدير : « بأنّى » بوده است ؛ يعنى نوح را فرستاديم تا بيم دهد و اين ، از باب متوجّه شدن ( التفات ) از غيبت به حضور و قرار دادن انّى به جاى انّه است . « أن لا تعبدوا » ، « ان » مفسره و « لا » ناهيه است .\r\n\r\nتفسير\r\nخلاصهء معناى دو آيه قوم نوح بت‌پرست بودند . برخى گفته‌اند : آنان نخستين قومى بودند كه به خدا شرك ورزيدند و براى او همتايانى قرار دادند . خدا نوح را\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nبه عنوان مژده و بيم‌دهنده براى آنان فرستاد . او رسالت خويش را با اين سخنان كوتاه انجام داد : خداى يگانه را بپرستيد و چيزى را شريك او قرار ندهيد . نوح با قوم خود مدارا كرد و دلسوزانه بيمشان داد كه در صورت پافشارى آنها بر شرك ، دچار عذاب خواهند شد . و اين ، نخستين محور رسالت تمامى پيامبران است .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nنوح و قومش\r\n\r\n[ سوره هود ( 11 ) : آيات 27 تا 31 
  ]\r\nفَقالَ الْمَلَأُ الَّذِينَ كَفَرُوا مِنْ قَوْمِهِ ما نَراكَ إِلاَّ بَشَراً مِثْلَنا وَ ما نَراكَ اتَّبَعَكَ إِلاَّ الَّذِينَ هُمْ أَراذِلُنا بادِيَ الرَّأْيِ وَ ما نَرى لَكُمْ عَلَيْنا مِنْ فَضْلٍ بَلْ نَظُنُّكُمْ كاذِبِينَ ( 27 ) قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ فَعُمِّيَتْ عَلَيْكُمْ أَ نُلْزِمُكُمُوها وَ أَنْتُمْ لَها كارِهُونَ ( 28 ) وَ يا قَوْمِ لا أَسْئَلُكُمْ عَلَيْهِ مالاً إِنْ أَجرِيَ إِلاَّ عَلَى اللَّهِ وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ وَ لكِنِّي أَراكُمْ قَوْماً تَجْهَلُونَ ( 29 ) وَ يا قَوْمِ مَنْ يَنْصُرُنِي مِنَ اللَّهِ إِنْ طَرَدْتُهُمْ أَ فَلا تَذَكَّرُونَ ( 30 ) وَ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ إِنِّي مَلَكٌ وَ لا أَقُولُ لِلَّذِينَ تَزْدَرِي أَعْيُنُكُمْ لَنْ يُؤْتِيَهُمُ اللَّهُ خَيْراً اللَّهُ أَعْلَمُ بِما فِي أَنْفُسِهِمْ إِنِّي إِذاً لَمِنَ الظَّالِمِينَ ( 31 )\r\n\r\n[ ترجمه 
  ]\r\nمهتران قومش كه كافر بودند گفتند : ما تو را جز انسانى همانند خويش نمىبينيم . و نمىبينيم كه جز اراذل قوم از تو متابعت كنند . و نمىبينيم كه شما را بر ما فضيلتى باشد ، بلكه پنداريم كه دروغ مىگوييد . ( 27 )\r\nگفت : اى قوم من ! چه مىگوييد اگر از پروردگارم حجّتى به همراه داشته باشم و او مرا رحمت خويش ارزانى كرده باشد و شما از ديدن آن ناتوان باشيد ، آيا در حالى كه خود نمىخواهيد ، شما را به اكراه به قبول آن واداريم ؟ ( 28 )\r\nاى قوم من ! در برابر تبليغ رسالت خويش مالى از شما نمىطلبم ، مزد من تنها با خداست . آنهايى را كه ايمان آورده‌اند از خود نمىرانم ؛ آنان با پروردگار خويش ديدار خواهند كرد . ولى مىبينم كه\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nشما مردمى نادان هستيد . ( 29 )\r\nاى قوم من ! اگر آنها را از خود برانم ، چه كسى در قبال خدا مرا يارى خواهد كرد ؟ آيا حقيقت را درنمىيابيد ؟ ( 30 )\r\nبه شما نمىگويم كه خزاين خدا در نزد من است ، و علم غيب هم نمىدانم ، و نمىگويم كه فرشته هستم ، و نمىگويم كه خدا به آنان كه شما به حقارت در آنها مىنگريد خير خود را عطا نكند .\r\nخدا به آنچه در دل‌هاى آنهاست آگاه‌تر است . اگر چنين كنم [ آنها را برانم 
  ] ، از ستمكاران خواهم بود . ( 31 )\r\n\r\nواژگان\r\nالرذل : حقير و جمع آن أرذل نظير كلب كه جمعش أكلب است و اراذل جمع الجمع است همانند اكالب كه جمع اكلب مىباشد .\r\nبادى الرّأى : آغاز نظريه ؛ يعنى پيش از انديشيدن .\r\nأرأيتم : خبر دهيد مرا .\r\nعمّيت : پنهان شد .\r\nأنلزمكموها : آيا شما را به زور به قبول آن وادارم .\r\n\r\nاعراب\r\n« بشرا » مفعول دوم براى « نراك » است ، اگر مقصود ديدن قلبى باشد و حال از كاف « نراك » ، اگر ديدن بصرى باشد . « مثلنا » صفت براى « بشرا » . « هم أراذلنا » مبتدا و خبر . « بادى الرّأى » ظرف زمان ؛ يعنى هنگام پديد آمدن آغاز نظريه و منصوب است به « اتّبعك » . « آتانى » نياز به دو مفعول دارد ؛ زيرا به معناى « اعطانى » است . ياى متكلّم ، مفعول اوّل و « رحمة » مفعول دوم . « أنلزمكموها » نيز به دو مفعول متعدّى مىشود : مفعول اوّل ، در اين‌جا كاف خطاب و مفعول دوم ضمير غايب است و هر دوى آنها ضمير متصلند و نيز جايز است كه ضمير دوم منفصل آورده شود و بگوييم :\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n« انلزمكم ايّاها » . در جملهء « أنلزمكموها » سه ضمير گرد آمده‌اند : ضمير متكلم ، مخاطب و غايب . « تذكرون » در اصل ، تتذكرون بوده است .\r\n\r\nتفسير\r\n فَقالَ الْمَلَأُ الَّذِينَ كَفَرُوا مِنْ قَوْمِهِ ما نَراكَ إِلَّا بَشَراً مِثْلَنا .  هنگامى كه نوح ، قومش را به يكتاپرستى فراخواند ، آنان پيش از آن‌كه اين فراخوانى را مورد بررسى قرار دهند و درباره‌اش بينديشند ، آن را رد كردند و [ براى توجيه اين كار 
  ] به دو شبهه متوسّل شدند :\r\n1 . چگونه از نوح پيروى كنند ، در حالى كه وى يكى از آنان است ؟ بنابراين ، او نبايد بدون آنان به نام خدا سخن بگويد . آرى ، آنها به گوينده مىنگريستند نه به سخن و حق را به وسيلهء اشخاص مىسنجيدند ، نه اشخاص را به وسيلهء حق .\r\nپرسش : اين روش تنها به قوم نوح اختصاص ندارد ؛ زيرا بسيارى از مردم را مىبينيم كه از بيگانه پيروى مىكنند ، نه از خويشاوند ، تا آنجا كه ضرب المثل مشهورى است كه مىگويند : « بنت الدّار عوراء ؛ دختر خانه زشت است » .\r\nپاسخ : آرى ، اين روش به قوم نوح اختصاص ندارد و آيه هم آن را از ديگر اقوام نفى نمىكند و تنها قوم نوح را به سبب اين روش اخلاقى نكوهش مىكند و اين ، موجب نكوهش نكردن اقوامى كه همچون قوم نوح هستند نمىشود .\r\n2 . شبهه دوم همان شبهه‌اى است كه عيّاشان بدان توسّل مىجويند . آنها مىگويند :\r\n وَ ما نَراكَ اتَّبَعَكَ إِلَّا الَّذِينَ هُمْ أَراذِلُنا بادِيَ الرَّأْيِ .  مقصود عيّاشان و خوشگذران‌ها از اراذل در اين‌جا ، تهيدستان و بيچارگانى هستند كه مقام و ثروتى ندارند و به نظر آنها شأن عيّاشان بالاتر از آن است كه به چيزى ايمان بياورند كه تهيدستان بدان ايمان آورده‌اند .\r\n وَ ما نَرى لَكُمْ عَلَيْنا مِنْ فَضْلٍ .  خطاب « لكم » براى نوح و پيروانش است و معناى\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nجمله چنين است : عيّاشان ستمگر به نوح و مؤمنان گفتند : چگونه ما به شما ايمان بياوريم ، در حالى كه از لحاظ مقام و ثروت بر ما برترى نداريد . چنان‌كه مشركان قريش به حضرت محمّد صلّى اللّه عليه و إله گفتند : « چرا گنجى بر او نازل نشد » و « چرا اين قرآن بر مردى از بزرگمردان آن دو قريه نازل نشده است » . « 1 »  بَلْ نَظُنُّكُمْ كاذِبِينَ ؛  زيرا شما تهيدستان بيچاره‌اى هستيد . اين ، منطق ثروتمندان گمراه است ؛ يعنى تعصّب نسبت به مقام و دارايى ، امّا نيّت‌هاى نيك و كارهاى شايسته در نزد آنان جايى ندارد .\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ .  اين آيه پاسخ سخنان قوم نوح است كه گفتند : چگونه به تو ايمان بياوريم حال آن‌كه تو بشرى همچون خودمان هستى ؟ معناى پاسخ اين است : به من بگوييد : وقتى خداوند مرا براى رسانيدن پيامش برگزيده و مرا به رحمت خودش اختصاص داده ، نه شما را ، و نيز مرا با دليل ، براى اثبات اين رسالت ، مجهّز ساخته است ، چه بكنم ؟ نظريهء شما در اين‌باره چيست ؟ آيا آن را رد كنم و به خدا بگويم : من پيامبرى تو را نمىپذيرم و پيامت را به بندگانت نمىرسانم ؛ زيرا آنان نمىفهمند ؟  فَعُمِّيَتْ عَلَيْكُمْ ؛  يعنى رسالت بر شما پنهان ماند و شما از فهميدن آن ناتوان شديد .  أَ نُلْزِمُكُمُوها ؛  آيا از من مىخواهيد كه شما را بر ايمان به رسالت خودم مجبور كنم  وَ أَنْتُمْ لَها كارِهُونَ .  وقتى دل نفرت داشته باشد ، حق را نمىبيند .\r\n وَ يا قَوْمِ لا أَسْئَلُكُمْ عَلَيْهِ مالًا إِنْ أَجرِيَ إِلَّا عَلَى اللَّهِ ؛  زيرا كسى كه از سوى خدا سخن بگويد و در سخنش راستگو باشد ، پاداش را هم تنها از او مىخواهد . كسانى كه به نام دين روزى مىخورند ، اشخاصى هستند كه دارايى و صدقات مردم را از آنان درخواست مىكنند و تعدادشان هم در دوران ما زياد است .\r\n وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ .  چه دليلى بر راندن اين مؤمنان وجود دارد ؟ جز اين‌كه آنها نادارند ، در حالى كه ندارى در نزد خداوند گناهى نيست و\r\n\r\n\r\n","description":"","footnote":"\r\n( 1 ) . زخرف ( 43 ) آيهء 31 .\r\n","page_name":" 356 ","page_number":356},
  {"content":"\r\n\r\nيا اين‌كه دليل راندن آنان ، نادرستى ايمانشان است كه اگر چنين باشد [ و آنها در واقع مؤمن نباشند 
  ] آنان [ روزى 
  ] به پيشگاه خداوند خواهند رفت و او مقصدها و نيّت‌هاى ايشان را مىداند .  وَ لكِنِّي أَراكُمْ قَوْماً تَجْهَلُونَ .  در هرحال ، شما گروهى نادان هستيد و مردم دشمن چيزى هستند كه نمىدانند .\r\n وَ يا قَوْمِ مَنْ يَنْصُرُنِي مِنَ اللَّهِ إِنْ طَرَدْتُهُمْ .  اگر من اين مؤمنان را طرد كنم ، آيا شما يا كسانى ديگر ، عذاب خدا را از من دفع خواهيد كرد ؟  أَ فَلا تَذَكَّرُونَ .  چگونه كسى كه از مجازات نمىترسد پند بگيرد ؟\r\n وَ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ إِنِّي مَلَكٌ .  اين سخن نوح ، شرح و بيان سخن نخست اوست كه فرمود :  « إِنِّي لَكُمْ نَذِيرٌ مُبِينٌ »  ؛ از شرايط بيم‌دهنده آن نيست كه داراى ثروت باشد ، تا اگر فرد تهيدستى ادّعاى بيم دادن از سوى خدا را داشته باشد ، او را تكذيب كنند و نيز از شرايط او آن نيست كه غيب بداند تا اگر از غيب خبر ندهد ، ادّعاى نبوّت او تكذيب شود و همچنين ، از شرايط او آن نيست كه فرشته باشد ، تا به وى بگويند : تو بشرى بيش نيستى .\r\n وَ لا أَقُولُ لِلَّذِينَ تَزْدَرِي أَعْيُنُكُمْ لَنْ يُؤْتِيَهُمُ اللَّهُ خَيْراً اللَّهُ أَعْلَمُ بِما فِي أَنْفُسِهِمْ . \r\nطبيعى است كه آسايش و دارايى از ديدگاه عيّاشان و ثروتمندان و حتّى از ديدگاه نادانان و كم‌خردان ، معيار حق و نيكى باشد ، امّا از ديدگاه خدا و خداپرستان معيار حق و نيكى ، تقوا و عمل شايسته است .\r\nمعيار نوح نيز همان معيار خداوند است . بنابراين ، چگونه به مؤمنان بگويد ، خدا خير خود را به آنها عطا نكند ، چنان‌كه عيّاشان ستمگر به آنان مىگفتند ، مگر اين‌كه نوح هم همانند آنان ستمگر باشد .  إِنِّي إِذاً لَمِنَ الظَّالِمِينَ .  نظير كسانى كه براى خدا شريك قرار دادند و به كتاب‌ها و پيامبرانش كافر شدند .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمجادلهء نوح\r\n\r\n[ سوره هود ( 11 ) : آيات 32 تا 35 
  ]\r\nقالُوا يا نُوحُ قَدْ جادَلْتَنا فَأَكْثَرْتَ جِدالَنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 32 ) قالَ إِنَّما يَأْتِيكُمْ بِهِ اللَّهُ إِنْ شاءَ وَ ما أَنْتُمْ بِمُعْجِزِينَ ( 33 ) وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ إِنْ كانَ اللَّهُ يُرِيدُ أَنْ يُغْوِيَكُمْ هُوَ رَبُّكُمْ وَ إِلَيْهِ تُرْجَعُونَ ( 34 ) أَمْ يَقُولُونَ افْتَراهُ قُلْ إِنِ افْتَرَيْتُهُ فَعَلَيَّ إِجْرامِي وَ أَنَا بَرِيءٌ مِمَّا تُجْرِمُونَ ( 35 )\r\n\r\n[ ترجمه 
  ]\r\nگفتند : اى نوح ! با ما جدال كردى و بسيار هم جدال كردى . اگر راست مىگويى :\r\nهروعده‌اى كه به ما داده‌اى بياور . ( 32 )\r\nگفت : خداست كه اگر بخواهد آن وعده را آشكار مىكند و شما از آن نتوانيد گريخت . ( 33 )\r\nو اگر خدا خواسته باشد كه گمراهتان سازد ، اگر من بخواهم شما را اندرز دهم ، اندرزم سود نخواهد كرد .\r\nاوست پروردگار شما و همه به سوى او بازمىگرديد . ( 34 )\r\nيا مىگويند كه من به خدا دروغ بسته‌ام . بگو : اگر به خدا دروغ بسته باشم ، گناهش بر من است و من از گناهى كه مىكنيد بيزار هستم . ( 35 )\r\n\r\nواژگان\r\nالجدال : از جدل الحبل ( ريسمان را تافت ) گرفته شده است ؛ زيرا هريك از دو طرف متخاصم ديگرى را از نظريه و دليلش منصرف مىكند .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nاعراب\r\n« و لا ينفعكم نصحى » قرينه‌اى است كه بر دو جواب محذوف براى دو شرط موجود دلالت دارد : شرط اوّل ، « ان اردت » و شرط دوم ، « ان كان اللّه » است . جملهء : « هو ربّكم » ، مستأنفه است و روا نيست كه جواب شرط باشد .\r\n\r\nتفسير\r\n قالُوا يا نُوحُ قَدْ جادَلْتَنا فَأَكْثَرْتَ جِدالَنا فَأْتِنا بِما تَعِدُنا إِنْ كُنْتَ مِنَ الصَّادِقِينَ . \r\nهنگامى كه نوح با دليل و برهان ، قومش را خاموش كرد ، عرصه بر آنان تنگ شد و براى انكار و كفر خود ، هيچ بهانه‌اى نيافتند كه بدان متوسّل شوند ، جز اين‌كه آمدند از نوح خواستند تا عذابى را كه از آن مىترسانيد بر ايشان نازل كند .\r\nوقتى اين درخواست را از او كردند او در پاسخ گفت :  قالَ إِنَّما يَأْتِيكُمْ بِهِ اللَّهُ إِنْ شاءَ وَ ما أَنْتُمْ بِمُعْجِزِينَ . \r\nشما كوچك‌تر از آن هستيد كه خدا را ناتوان سازيد ؛ زيرا او بر هرچيزى تواناست و آفرينش و ادارهء امور تنها از آن او مىباشد . مشركان مكه نيز به پيامبر خدا صلّى اللّه عليه و إله همان سخنى را گفتند كه قوم نوح به پيامبرشان گفته بودند . به تفسير آيهء 32 از سورهء انفال ، در جلد سوم نگاه كنيد .\r\n وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ ؛  نوح به قوم خود اندرز داد و زياد هم اندرز داد ، لكن وقتى دل‌ها سخت باشند و به هدايت تمايل نداشته باشند ، اندرز چه سودى دارد .  إِنْ كانَ اللَّهُ يُرِيدُ أَنْ يُغْوِيَكُمْ .  خدا گمراهى را در ذات انسان نمىآفريند و اگر چنين كند ، انسانيت را از او گرفته است ، لكن سنّت خدا در ميان آفريدگانش ، چنين حكم مىكند كه اگر كسى با ارادهء خودش راه گمراهى در پيش گيرد ، به يقين از گمراهان باشد ، چنان‌كه سنّت الهى بر نابودى كسى حكم مىكند كه از روى اراده دست به خودكشى بزند و به همين دليل ، نسبت دادن گمراهى به خدا درست است .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nپيش‌تر در تفسير آيهء 74 از سورهء يونس ، بخش : « پيرامون هدايت و گمراهى » در اين باره سخن گفته شد .  هُوَ رَبُّكُمْ وَ إِلَيْهِ تُرْجَعُونَ ؛  هيچ راه فرار از ديدار ، بازپرسى و كيفر او وجود ندارد .\r\n أَمْ يَقُولُونَ افْتَراهُ قُلْ إِنِ افْتَرَيْتُهُ فَعَلَيَّ إِجْرامِي وَ أَنَا بَرِيءٌ مِمَّا تُجْرِمُونَ .  ظاهر سياق آيه نشان مىدهد كه ضمير « يقولون » به قوم نوح برمىگردد و هاى « افتراه » به وحىاى كه نوح آن را به آنها رسانيد و معناى آيه اين است : اى نوح ! به قومت بگو : اگر آن‌طور كه شما تصور مىكنيد ، من دروغ مىگويم ، پس من خودم به تنهايى مسئول خواهم بود و گناه و كيفر آن بر عهدهء خودم است و اگر من راست مىگويم ، شما مسئول خواهيد بود و كيفر تكذيب تنها بر عهدهء شما مىباشد و من از كارها و جنايت‌هاى شما مبرّا هستم .\r\nبرخى گفته‌اند : اين آيه در داستان نوح به صورت معترضه آمده و [ در اصل 
  ] دربارهء مشركان قريش نازل شده است ؛ زيرا وقتى كه حضرت محمّد صلّى اللّه عليه و إله اين داستان را بر مشركان قريش حكايت كرد ، آنان در راستگويى او ترديد كردند . از اين‌رو ، خدا به او دستور داد كه به ايشان بگويد : اگر من دروغ بگويم به شما ربطى ندارد و پيامد آن تنها بر عهدهء خودم خواهد بود . البتّه اين معنا در واقع اشكالى ندارد ، لكن از ظاهر سياق چنين معنايى برنمىآيد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبه نوح وحى مىشود\r\n\r\n[ سوره هود ( 11 ) : آيات 36 تا 39 
  ]\r\nوَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلاَّ مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ ( 36 ) وَ اصْنَعِ الْفُلْكَ بِأَعْيُنِنا وَ وَحْيِنا وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ ( 37 ) وَ يَصْنَعُ الْفُلْكَ وَ كُلَّما مَرَّ عَلَيْهِ مَلَأٌ مِنْ قَوْمِهِ سَخِرُوا مِنْهُ قالَ إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ ( 38 ) فَسَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ ( 39 )\r\n\r\n[ ترجمه 
  ]\r\nو به نوح وحى رسيد كه از قوم تو جز آن گروه كه ايمان آورده‌اند ، ديگر ايمان نخواهند آورد .\r\nاز كردار آنان اندوهگين مباش . ( 36 )\r\nكشتى را زير نظر و الهام ما بساز و دربارهء اين ستمكاران با من سخن مگوى ، كه همه غرقه‌اند . ( 37 )\r\nنوح كشتى مىساخت و هربار كه مهتران قومش بر او مىگذشتند مسخره‌اش مىكردند . مىگفت : اگر شما ما را مسخره مىكنيد ، زودا كه ما هم مانند شما مسخره‌تان خواهيم كرد . ( 38 )\r\nبه زودى خواهيد دانست كه عذاب خواركننده بر كه رسد و عذاب جاويد بر كه فرود آيد . ( 39 )\r\n\r\nواژگان\r\nالابتئاس : اندوه .\r\nالفلك : كشتى و مفرد و جمع در آن يكسان است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nالمقيم : هميشگى .\r\n\r\nاعراب\r\nمصدر ريخته شده از « انّه » نايب فاعل براى « اوحى » . « الّا من قد آمن » : « من » بنابر استثناى منقطع در محلّ نصب است ؛ زيرا كفر غير از ايمان است . « كلّما » « ما » مصدريهء ظرفيه ؛ يعنى در مدّت گذر كردن مهتران قوم نوح بر او . ظرف متعلق است به « سخروا منه » . « تعلمون » در اين‌جا به يك مفعول تعدى مىكند ؛ زيرا به معناى تعرفون است . « من يأتيه » مفعول براى « تعلمون » . « من » موصول و برخى گفته‌اند : اسم استفهام است و به معناى : « أيّنا » .\r\n\r\nتفسير\r\n وَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ .  خدا به نوح خبر داد كه وظيفهء او به پايان رسيد ؛ زيرا رسالت خود را به‌طور بايسته انجام داده و حجّت را بر كسانى كه از رسالت او روى برتافتند ، تمام كرده است و نيز به او خبر داد كه پس از اين ، كسى دعوت او را اجابت نخواهد كرد . خدا نوح را در اين‌باره تسليت داد ؛ زيرا نوح بر اثر پافشارى قومش بر شرك ، اندوهگين و دلگير شده بود .\r\n وَ اصْنَعِ الْفُلْكَ بِأَعْيُنِنا وَ وَحْيِنا وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ .  « باعيننا » كنايه است از نگهدارى و مراقبت خداوند . مراد از « وحينا » فرمان و تعاليم خداست .\r\nپس از آن‌كه خدا به نوح ، فرمان ساختن كشتى را داد ، او را از اين‌كه واسطهء كسانى قرار گيرد كه بر جانشان ستم كرده‌اند نهى كرد ؛ زيرا عذاب ، شايستهء همهء آنان است .\r\n وَ يَصْنَعُ الْفُلْكَ وَ كُلَّما مَرَّ عَلَيْهِ مَلَأٌ مِنْ قَوْمِهِ سَخِرُوا مِنْهُ ؛  زيرا او كشتى را در نقطه‌اى هموار از زمين و دور از آب ساخته بود . آنان نوح را مسخره مىكردند و به او\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمىخنديدند ؛ زيرا يقين داشتند كه در اطراف آنچه آنها مىبينند چيزى وجود ندارد و اين ، وضعيت انسان نادان است كه به ظاهر اعتماد مىكند و تقدير و تدبير [ خداوند 
  ] را در آن دخالت نمىدهند .\r\nبرخى مىگويند : قوم نوح ، پيش از آن ، كشتى نديده بودند و چگونگى بهره‌گيرى از آن را نمىدانستند . از اين‌رو ، نوح را ريشخند كردند و به شگفت افتادند . معروف است كه فينيقىها نخستين كسانى بودند كه كشتى ساختند و دست به دريانوردى زدند . ابو حيان اندلسى در تفسير البحر المحيط از ابن عبّاس نقل مىكند كه نوح چوب آن كشتى را از جنگل كوه‌هاى لبنان بريد . اين روايت ، نشان‌دهندهء آن است كه كوه‌هاى لبنان از قديم به داشتن جنگل معروف بوده‌اند . همچنين ، فينيقىها نيز چوب كشتىهايشان را از همين جنگل‌ها مىبريدند .\r\n\r\nمؤمنان و ريشخندكنندگان\r\n  قالَ إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ * فَسَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ .   قوم نوح از حقيقت كشتى و هدف آن ناآگاه بودند و براى نهان‌گاه‌ها و پيچ‌وخم‌هاى روزگار ، حسابى باز نكرده بودند . از اين‌رو ، به دنبال هوس‌هايشان راه افتادند و نوح را تمسخر و ريشخند مىكردند . امّا نوح به كار خود اعتماد كامل داشت و زيرنظر و مراقبت خداوند ، آنچه را مىخواست مىساخت و نيز مطمئن بود كه او و همراهانش از هلاكت رهايى خواهند يافت و سرنوشت تمسخركنندگان غرق شدن خواهد بود و همين سرنوشت از سوى آنان به باد ريشخند گرفته مىشد ، امّا نوح ، واقعيت را بيان مىكرد .\r\nوضعيّت جوانان اين دوره كه به دين ناسزا مىگويند ، چقدر شباهت دارد به قوم نوح . آنان كشتى نوح را ريشخند مىكردند و اينان مؤمنان را و مىگويند : آيا در قرن بيستم هم بايد نماز خواند و روزه گرفت ؟ كاملا همانند كافران قوم نوح ، مىگفتند :\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nآيا كشتى در خشكى و جايى كه نه درياست و نه آب ؟ آنها حقيقت كشتى و رازهاى آن را نمىدانستند . از اين‌رو ، نوح را مسخره مىكردند . جوانان امروز هم رازهاى روزه و نماز را نمىدانند و روزه‌داران و نمازگزاران را مسخره مىكنند . آيا جوانى كه دين و پيروانش را مسخره مىكند ، از اين در امان است كه به دو همان چيزى برسد كه به تمسخركنندگان نوح و كشتى او رسيد ؟\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nجوشيدن تنور\r\n\r\n[ سوره هود ( 11 ) : آيات 40 تا 44 
  ]\r\nحَتَّى إِذا جاءَ أَمْرُنا وَ فارَ التَّنُّورُ قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلاَّ مَنْ سَبَقَ عَلَيْهِ الْقَوْلُ وَ مَنْ آمَنَ وَ ما آمَنَ مَعَهُ إِلاَّ قَلِيلٌ ( 40 ) وَ قالَ ارْكَبُوا فِيها بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ ( 41 ) وَ هِيَ تَجْرِي بِهِمْ فِي مَوْجٍ كَالْجِبالِ وَ نادى نُوحٌ ابْنَهُ وَ كانَ فِي مَعْزِلٍ يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ ( 42 ) قالَ سَآوِي إِلى جَبَلٍ يَعْصِمُنِي مِنَ الْماءِ قالَ لا عاصِمَ الْيَوْمَ مِنْ أَمْرِ اللَّهِ إِلاَّ مَنْ رَحِمَ وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ ( 43 ) وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ ( 44 )\r\n\r\n[ ترجمه 
  ]\r\nچون فرمان ما فراز آمد و تنور جوشيد ، گفتيم : از هر نر و مادّه دو تا و نيز خاندان خود را در كشتى بنشان - مگر آن‌كس را كه حكم درباره‌اش از پيش صادر شده باشد - و نيز آنهايى را كه به تو ايمان آورده‌اند . و جز اندكى به او ايمان نياورده بودند . ( 40 )\r\nو گفت : بر آن سوار شويد ، كه به نام خدا به راه افتد و به نام خدا بايستد ؛ زيرا پروردگار من ، آمرزنده و مهربان است . ( 41 )\r\nكشتى آنان را در ميان امواجى چون كوه مىبرد . نوح پسرش را كه در گوشه‌اى ايستاده بود ندا داد : اى پسر ! با ما سوار شو و با كافران مباش . ( 42 )\r\nگفت : من بر سر كوهى كه مرا از آب نگه دارد ، جا خواهم گرفت . گفت : امروز هيچ نگهدارنده‌اى از فرمان خدا نيست مگر كسى را كه بر او رحم آورد . ناگهان موج ميان آن دو حايل گشت و او از غرق‌شدگان\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبود . ( 43 )\r\nو گفته شد : اى زمين ! آب خود فرو بر و اى آسمان ! باز ايست و آب فرو شد و كار به پايان آمد و كشتى بر كوه جودى قرار گرفت و ندا آمد كه اى لعنت باد بر مردم ستمكار . ( 44 )\r\n\r\nواژگان\r\nمجراها : از جرى گرفته شده ؛ يعنى گردش و حركت .\r\nمرساها : از ارساء گرفته شده و به معناى ثبوت و ايستادن است و اين دو يعنى حركت و ايستادن كشتى به نام خداست .\r\nمعزل : جاى گوشه و تنها .\r\nاقلعى : باران مبار .\r\nغيض الماء : آب در زمين فرورفت .\r\nالجودى : چنان‌كه گفته‌اند : كوهى است در موصل [ يكى از شهرهاى عراق 
  ] .\r\n\r\nاعراب\r\nابن هشام در كتاب المغنى از جمهور نحويان نقل كرده است كه هرگاه « حتّى » بر « اذا » داخل شود ، به معناى ابتداست . « اذا » ظرفيه و در محلّ نصب به فعل شرط و يا جوابش مىباشد . « من كلّ زوجين اثنين » ، با تنوين « كل » خوانده شده ؛ يعنى از هر نوعى . بنابراين ، زوجين مفعول براى « احمل » و « اثنين » تأكيد آن است . همچنين با اضافه شدن كل به زوجين [ - بدون تنوين 
  ] خوانده شده . در اين صورت ، « اثنين » مفعول براى « احمل » خواهد بود و « من كلّ زوجين » متعلق به محذوف و حال از « اثنين » . « اهلك » عطف است بر مفعول « احمل » و همچنين است « من آمن » .\r\n« بسم اللّه » متعلق به محذوف و حال از واو « اركبوا » ؛ يعنى « متبركين باسم اللّه » .\r\n« مجراها و مرساها » ظرف زمانند بنابر حذف مضاف كه در تقدير : « وقت جريها و ارسائها » بوده است و نيز جايز است كه اين دو مبتدا و « بسم اللّه » خبر باشد . « لا عاصم » .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n« لا » براى نفى جنس ، « عاصم » اسم آن و « اليوم » متعلق به محذوف خبر آن است . « الّا من رحم اللّه » . « من » در محلّ نصب و مستثناى منقطع ؛ يعنى كسى كه خدا به او رحم كند محفوظ مىماند . « بعدا » مفعول مطلق تأكيدى ؛ يعنى : « بعد بعدا » .\r\n\r\nتفسير\r\n حَتَّى إِذا جاءَ أَمْرُنا وَ فارَ التَّنُّورُ .  فوران به معناى بلند شدن است . واژهء « تنّور » در لغت ، معناهاى زيادى دارد . يكى از معناها سطح زمين است و در اين‌جا ، همين معنا مقصود است و از اين قبيل است آيهء  « وَ فَجَّرْنَا الْأَرْضَ عُيُوناً  ؛ « 1 » چشمه‌هاى زمين را شكافتيم » معناى آيه ، چنين است : وقتى كه فرمان خدا آمد و آب از زمين جوشيدن گرفت  قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ ؛  يعنى از هرنوعى دو تا : نر و مادّه . واژهء « كلّ » بر عموم چيزهايى كه به خدا نسبت داده مىشود دلالت دارد . البتّه ، اين عموم از لحاظ گستردگى و عدم آن ، در موارد مختلف ، تفاوت دارد . به عنوان نمونه ، واژهء « شىء » در آيه  « وَ لَهُ كُلُّ شَيْءٍ »  « 2 » ، بدون استثنا تمام موجودات را دربر مىگيرد ، در حالى كه اين واژه در سخن خداوند دربارهء بلقيس :  « وَ أُوتِيَتْ مِنْ كُلِّ شَيْءٍ  ؛ « 3 » او از هر چيزى برخوردار است » ، به چيزهاى زمان و يا شهر او اختصاص دارد . بنابراين ، مراد از « كلّ زوجين » ، در آيه ، انواع موجودات زنده و يا آفريده‌هايى است كه نوح مىتوانست آنها را در كشتى با خودش بردارد ، نه تمام انواع آنها ؛ زيرا در غير اين صورت ، بايد درازا و پهناى كشتى صدها ميل مىبود .\r\n وَ أَهْلَكَ إِلَّا مَنْ سَبَقَ عَلَيْهِ الْقَوْلُ ؛  خاندان خود را در كشتى با خود بردار ، جز كسى كه در قبل ، از همراه بردن او تو را نهى كرديم .\r\nخوب است بدين نكته اشاره كنيم كه خداى سبحان به نوح نفرمود : فرزندت را\r\n\r\n\r\n","description":"","footnote":"\r\n( 1 ) . قمر ( 54 ) آيهء 12 .\r\n( 2 ) . نمل ( 27 ) آيهء 91 .\r\n( 3 ) . همان ، آيهء 23 .\r\n","page_name":" 367 ","page_number":367},
  {"content":"\r\n\r\nبا خودت حمل نكن ، با اين‌كه مىدانيم خدا او را به همراه كافران غرق كرد . مفسران گفته‌اند : سه پسر نوح كه وى آنان را با خود بر كشتى سوار كرد ، عبارت بودند از : حام ، سام و يافث . امّا كسى كه از خاندان نوح ، از قبل خداوند سرنوشت هلاكت را بر او نوشته بود ، يكى از پسران آن حضرت است كه خداوند با اين سخن خود به او اشاره كرده است : « او از غرق‌شدگان بود » . برخى مىگويند : نام او كنعان بوده است . همسر نوح نيز از زمرهء هلاك‌شدگان بود ؛ زيرا مىفرمايد : « خدا براى كافران مثل زن نوح و زن لوط را مىآورد . . . » . « 1 »\r\n وَ مَنْ آمَنَ وَ ما آمَنَ مَعَهُ إِلَّا قَلِيلٌ ؛  گروه اندكى را كه ايمان آورده‌اند به همراه خودت سوار كن .\r\n وَ قالَ ارْكَبُوا فِيها بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ . \r\nنوح فرمان خدا را امتثال كرد و مؤمنان خاندان و پيروانش را فراخواند ، تا همراه او بر كشتى سوار شوند . نوح و كسانى كه با او در كشتى بودند ، در هنگام حركت و پهلو گرفتن آن ، نام خدا را مىبردند .\r\nتفسيرى را از يكى از صوفىها ديدم كه مىگويد : مراد از كشتى نجات در اين‌جا ، شريعت است و مراد از امواج ، هواهاى نفس و شهوت‌هاى آن . در حالى كه اين تفسير را مىخواندم ، از خود مىپرسيدم : آيا برخى از شيوخ كه نام كتاب و يا رساله‌اش را سفينة النجاة گذاردند ، از همين تفسير الهام گرفته است ؟\r\n وَ هِيَ تَجْرِي بِهِمْ فِي مَوْجٍ كَالْجِبالِ .  در اين حالت كه به حالت‌هاى بيهوشى مرگ شباهت دارد ، نوح از روى اندوه به فرزندش نگاه مىكند و پيش از آن‌كه آخرين نفس خود را بكشد ، او را به ايمان و راه رهايى فرامىخواند .  وَ نادى نُوحٌ ابْنَهُ وَ كانَ فِي مَعْزِلٍ يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ .  آرى ، پدر بيچاره ، هرگاه گوشه‌اى از تن فرزندش را آزارى برسد ، آن را با روح و قلبش لمس مىكند . نوح يقين حاصل كرد كه اگر پسرش همچنان بر شرك پافشارد ، به ناچار هلاك خواهد شد . از اين‌رو ، با\r\n\r\n\r\n","description":"","footnote":"\r\n( 1 ) . تحريم ( 66 ) آيهء 10 .\r\n","page_name":" 368 ","page_number":368},
  {"content":"\r\n\r\nدلسوزى پدرانه ، فرياد زد : اى پسرم ! به خدا ايمان بياور و با ما سوار شو . آن را كه تو صدا مىزنى ، زنده نيست ؛ زيرا نادانى جوانى موجب شده كه او سرنوشت سياه خويش را نبيند .\r\n قالَ سَآوِي إِلى جَبَلٍ يَعْصِمُنِي مِنَ الْماءِ ؛  او بر اثر نادانى و غرور ، چنين تصور كرد كه مشكل ، مشكل آب است و او با بالا رفتن به كوه اين مشكل را حل مىكند . او نمىفهميد كه ، مشيّت و خشم خدا بر مشركان و سركشان است .\r\n قالَ لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ .  نوح به پسرش پاسخ داد كه آن‌طور كه تو گمان مىكنى ، مشكل ، مشكل آب نيست ، بلكه مشيّت خداست كه هيچ راه فرار از آن وجود ندارد . بنابراين ، به كسى كه خدا رحم كند رهايى مىيابد و بر كسى كه خدا خشم كند هلاك مىشود .  وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ .  در هنگامى كه اين پدر و پسر با يكديگر گفت‌وگو مىكردند ، موج آب ، بالا آمد و پسر از ديد چشمان پدر ناپديد شد . آنچه براى نوح با پسرش رخ داد ، براى بسيارى از پدران و فرزندانشان كه در ارزيابى امور و پيامدهاى آن بد مىانديشند رخ مىدهد و سرنوشت آنها كاملا همانند سرنوشت پسر نوح است .\r\n وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ ؛  خدا به زمين دستور داد كه آب‌هايش را فروببرد و به آسمان دستور داد كه از باريدن باز ايستد . در نتيجه ، آسمان نباريد و زمين هم آب‌ها را فروبرد و با رهايى مؤمنان و هلاكت مشركان ، كار به پايان رسيد . اينك كشتى بر كوه جودى كه در موصل واقع شده ، پهلو گرفته است .\r\n وَ قِيلَ بُعْداً لِلْقَوْمِ الظَّالِمِينَ ؛  يعنى ستمكارانى كه حق را تكذيب كردند از رحمت خدا دور باشند . « بعدا » واژه‌اى است براى نفرين ؛ يعنى خدا آنها را از رحمت خويش دور سازد . مانند واژهء « سحقا » در آيهء 11 از سورهء ملك :  « فَسُحْقاً لِأَصْحابِ السَّعِيرِ  ؛ لعنت باد بر آنها كه اهل آتش سوزنده‌اند » .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nنوح پروردگارش را ندا كرد\r\n\r\n[ سوره هود ( 11 ) : آيات 45 تا 49 
  ]\r\nوَ نادى نُوحٌ رَبَّهُ فَقالَ رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ ( 45 ) قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِهِ عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ ( 46 ) قالَ رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِهِ عِلْمٌ وَ إِلاَّ تَغْفِرْ لِي وَ تَرْحَمْنِي أَكُنْ مِنَ الْخاسِرِينَ ( 47 ) قِيلَ يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ وَ أُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ ( 48 ) تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ ( 49 )\r\n\r\n[ ترجمه 
  ]\r\nنوح پروردگارش را ندا داد : اى پروردگار من ! پسرم از خاندان من بود و وعدهء تو حق است و نيرومندترين حكم‌كنندگان تو هستى . ( 45 )\r\nفرمود : اى نوح ! او از خاندان تو نيست ، او عملى است ناصالح . از سر ناآگاهى از من چيزى مخواه . برحذر مىدارم تو را كه از مردم نادان باشى . ( 46 )\r\nگفت : اى پروردگار من ! پناه مىبرم به تو اگر از سر ناآگاهى چيزى بخواهم ، و اگر مرا نيامرزى و به من رحمت نياورى از زيان‌كردگان خواهم بود . ( 47 )\r\nگفته شد : اى نوح ! فرود آى به سلامت و بركاتى كه بر تو و آنها كه همراه تواند ارزانى داشته‌ايم . و امّت‌هايى هستند كه آنها را برخوردار مىسازيم ، آن‌گاه دستخوش عذاب دردآور ما مىشوند . ( 48 )\r\nاينها از خبرهاى غيب است كه بر تو وحى مىكنيم . پيش از اين\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nنه تو آنها را مىدانستى و نه قوم تو . پس صبر كن ؛ زيرا عاقبت نيك از آن پرهيزكاران است . ( 49 )\r\n\r\nاعراب\r\n« ربّ » منادا و اصل آن ربّى بوده كه به سبب تخفيف حذف شده است . « عمل غير صالح » ، بنابر حذف مضاف است : « ذو عمل » . « به » متعلق به « علم » و مصدر ريخته شده از « أسألك » مجرور به « من » محذوف ؛ يعنى : « أعوذ بك من سؤالك » . « الّا » دو كلمه است : ان شرطيه و لا نافيه و نون در لام ادغام شده است . « تغفر » فعل شرط و « اكن » جواب آن مىباشد . « امم » اوّل عطف بر ضمير مستتر در « اهبط » كه در تقدير « اهبط انت و امم ممّن معك » بوده است . « امم » دوم مبتدا و « سنمتّعهم » خبر آن و جمله ، مستأنفه است . « تلك » مبتدا و « من انباء الغيب » خبر آن مىباشد . جملهء « نوحيها » حال از « انباء الغيب » است .\r\n\r\nتفسير\r\n وَ نادى نُوحٌ رَبَّهُ فَقالَ رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ .  در آيهء 40 خداوند به نوح دستور داد كه خاندانش را در كشتى سوار كند ، جز كسى را كه خداوند از سوار كردن او نهى كرده است ، در حالى كه خداوند دربارهء سوار كردن فرزند نوح ، نه به نوح نهى كرده و نه او را امر كرده است ، بلكه به سبب حكمتى كه در آن‌جا وجود داشته ، در اين‌باره سكوت اختيار كرده است . از اين‌رو ، نوح گمان كرد كه خداوند ، رهايى را براى تمام اعضاى خانواده‌اش ، خواه فرمانبردار و خواه گناهكار ، نوشته است و به همين سبب ، پروردگارش را صدا زد كه وعده‌اش را دربارهء فرزند او عملى كند ؛ زيرا وى گمان مىكرد كه پسرش از اعضاى خانواده‌اش است .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nپرسش : نوح پيامبر است و پيامبر ، معصوم مىباشد . بنابراين ، چگونه روا خواهد بود كه وى بر خلاف واقع ، گمان كند ؟\r\nپاسخ : گمان كردن خلاف واقع ، در صورتى كه عملى نشود و هيچ‌گونه اثرى در خارج [ از ذهن 
  ] بر آن مترتّب نگردد ، زيانى به عصمت نمىرساند ؛ زيرا گمان در اين حالت ، بسان خيالى است كه از ذهن مىگذرد و آن‌گاه از بين مىرود ؛ طورى كه گويى از اصل وجود نداشته است . برفرض اين‌كه معصوم قصد كند كه برطبق گمان مخالف واقع خودش عمل كند ، خداى سبحان ، واقع را براى او آشكار مىسازد و او را از افتادن در منجلاب خطا نگه مىدارد . اين موضوع را در جلد دوم ، تفسير آيهء 105 از سورهء نساء ، بيان كرديم .\r\n قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ ؛  يعنى پسر نوح داراى عملى ناشايسته است . خداوند در پاسخ به سؤالى كه نوح دربارهء پسرش مىكند ، مىفرمايد :\r\nمن به تو دستور دادم كه خاندانت را بر كشتى سوار كن ، جز كسى را كه از سوار كردن او نهيت كردم و تو را از سوار كردن يكى از افراد خاندانت [ به‌طور آشكار 
  ] نهى نكردم كه در اين كار ، حكمتى نهفته است ، لكن مشيّت من از پيش بر اين تعلق گرفت كه پسرت از جملهء غرق‌شدگان باشد ؛ زيرا او به سبب كار ناشايسته‌اش از اعضاى خاندانت محسوب نمىشود ، چرا كه اعضاى خاندان پيامبران ، پرهيزكار و صالح هستند ، هرچند از بستگان دور باشند و دشمنان آنان گناهكارانند ، هرچند از بستگان نزديك باشند . اين آيه بر ارادهء اين معنا [ از آيه فوق 
  ] تأكيد مىكند : « نزديكترين كسان به ابراهيم ، همانا پيروان او هستند » . « 1 » امام على عليه السّلام نيز سخن خود را از اين آيه گرفته كه فرموده است : « دوست محمّد صلّى اللّه عليه و إله كسى است كه خدا را اطاعت كند ، هرچند نسب او دور باشد و دشمن محمّد صلّى اللّه عليه و إله كسى است كه خدا را نافرمانى كند ، هرچند نسب او نزديك باشد » شاعر مىگويد :\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 68 .\r\n","page_name":" 372 ","page_number":372},
  {"content":"\r\n\r\n كانت مودّة سلمان لهم رحما * و لم تكن بين نوح و ابنه رحم \r\nدوستى سلمان براى آنان خويشاوندى بود ، در حالى كه ميان نوح و پسرش خويشاوندى وجود نداشت .\r\n فَلا تَسْئَلْنِ ما لَيْسَ لَكَ بِهِ عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ .  چيزى كه نوح آن را نمىدانست غرق شدن پسرش بود كه خداوند مقرر كرده بود ؛ زيرا خدا به سببى كه حكمت او اقتضا مىكرد ، غرق شدن پسر نوح را از او پنهان نگه داشته بود . وقتى كه وى از خدا دربارهء پسرش پرسيد ، خداوند به او فرمود : از من دربارهء چيزى كه آگاهى از آن را از تو پنهان كردم ، مپرس و دربارهء پسرت از من تقاضا مكن و تو را برحذر مىدارم كه از مردم نادان باشى ؛ يعنى اگر دربارهء او از من تقاضا كنى ، تو از زمرهء نادانان خواهى بود .\r\n قالَ رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِهِ عِلْمٌ ؛  يعنى خدايا ، دربارهء پسرم از تو درخواست نمىكنم و پس از آن‌كه مرا از حقيقت آگاه كردى ، دربارهء او تقاضايى ندارم ، بلكه به حكم تو و قضاى تو خشنودم . « 1 »  وَ إِلَّا تَغْفِرْ لِي وَ تَرْحَمْنِي أَكُنْ مِنَ الْخاسِرِينَ .  اين سخن ، تنها فروتنى از سوى نوح در برابر خداست و نه درخواست آمرزش از گناهى كه به‌وقوع پيوسته باشد ، چنان‌كه اين فروتنى از شأن پيامبران و شايستگان مىباشد . در اين‌باره ، در جلد دوم سخن گفتيم .\r\n قِيلَ يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ وَ أُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ .  زمانى كه توفان به پايان رسيد و خداوند مشركان را غرق كرد ، خدا به نوح دستور داد كه او و همراهانش با سلامتى و بركت در زندگى و روزى بر زمين فرود آيند و به عنوان امّت‌هاى مستقل و جدا از يكديگر ، در\r\n\r\n\r\n","description":"","footnote":"\r\n( 1 ) . بسيارى از مفسران در اين‌جا دچار آشفتگى شده‌اند ؛ زيرا آنان از آيه چنين برداشت كرده‌اند كه خدا به نوح مىگويد :\r\nاز من مپرس . نوح هم مىگويد : اگر من از تو نپرسم ، پس چگونه به من مىگويى : از من مپرس ؟ سپس اين مفسران با توهم و خيال‌پردازى به تأويل آيه پرداخته‌اند ! از آنچه ما گفتيم ، روشن مىشود كه معناى آيه روشن است و نياز به تأويل ندارد .\r\n","page_name":" 373 ","page_number":373},
  {"content":"\r\n\r\nهمه‌جا پراكنده شوند . آن‌گاه امّت‌هاى ديگرى از نژاد آنان به‌وجود آيند ؛ مانند قوم عاد و ثمود كه اندكى در دنيا بهره‌مند و آن‌گاه ، بر اثر كفر و گناهشان گرفتار عذاب خواهند شد .\r\n\r\nافسانه‌اى پيرامون دهم محرم\r\nاين افسانه مىگويد : نوح با كشتى خود در روز عاشورا بر زمين فرود آمد .\r\nاز اين‌رو ، وى براى سپاس خداوند روزه گرفت . توشهء او تمام شده بود . بنابراين ، يك مشت نخود ، يك مشت عدس ، يك مشت گندم و . . . را گرد آورد ، تا اين‌كه به هفت نوع از حبوبات رسيد . نوح آنها را پخت و همه خوردند ، تا اين‌كه سير شدند .\r\nاين افسانه شايع شد و مردم برخى از مناطق ، اين را در روز عاشورا سنّت قرار دادند .\r\n تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ .  خطاب در « اليك » و ما بعد آن براى محمّد صلّى اللّه عليه و إله است . پس از آن‌كه پيامبرش محمّد صلّى اللّه عليه و إله را از داستان نوح آگاه كرد ، به او گفت : اين داستان را ما به تو وحى كرديم و پيش از اين ، نه تو آن را مىدانستى و نه قريش مىدانستند و اينك بر توست كه به آزارهاى قومت در راه دعوتت شكيبايى كنى ، چنان‌كه نوح در برابر آزارهاى قومش شكيبايى كرد و نيز چنان‌كه پايان كار [ و سرنوشت نيكو 
  ] از آن او و مؤمنان به او بود ، از آن تو و مسلمانان نيز خواهد بود ؛ زيرا پايان كار ، هميشه براى صابران و پرهيزكاران است .\r\n\r\nتوفان از ديدگاه همهء امّت‌ها امرى مسلّم است\r\nحكايت توفان ، تنها به كتاب‌هاى اديان مختلف اختصاص ندارد ، بلكه در لوح‌هاى بابل و آشور نيز از آن ياد شده است . پژوهشگران به لوحى دست يافتند كه به اين داستان اشاره مىكند و تاريخ آن به 2100 سال پيش از ميلاد برمىگردد . كارشناسانى كه\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nهيچ‌گونه سروكارى با دين ندارند ، تأكيد مىكنند كه امّت‌هاى كهن در هند ، يونان ، ژاپن ، چين ، برزيل ، مكزيك و ديگر كشورها از داستان توفان آگاهى داشتند . هرچند جزئيات داستان توفان از ديدگاه‌هاى امّت‌ها اختلاف دارد ، لكن در واقع خود يكى است و آن اين‌كه سبب اين توفان ، مجازات بشر بر اثر كفر و ستم آنان بوده است .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nهود\r\n\r\n[ سوره هود ( 11 ) : آيات 50 تا 56 
  ]\r\nوَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنْ أَنْتُمْ إِلاَّ مُفْتَرُونَ ( 50 ) يا قَوْمِ لا أَسْئَلُكُمْ عَلَيْهِ أَجْراً إِنْ أَجْرِيَ إِلاَّ عَلَى الَّذِي فَطَرَنِي أَ فَلا تَعْقِلُونَ ( 51 ) وَ يا قَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُرْسِلِ السَّماءَ عَلَيْكُمْ مِدْراراً وَ يَزِدْكُمْ قُوَّةً إِلى قُوَّتِكُمْ وَ لا تَتَوَلَّوْا مُجْرِمِينَ ( 52 ) قالُوا يا هُودُ ما جِئْتَنا بِبَيِّنَةٍ وَ ما نَحْنُ بِتارِكِي آلِهَتِنا عَنْ قَوْلِكَ وَ ما نَحْنُ لَكَ بِمُؤْمِنِينَ ( 53 ) إِنْ نَقُولُ إِلاَّ اعْتَراكَ بَعْضُ آلِهَتِنا بِسُوءٍ قالَ إِنِّي أُشْهِدُ اللَّهَ وَ اشْهَدُوا أَنِّي بَرِيءٌ مِمَّا تُشْرِكُونَ ( 54 )\r\nمِنْ دُونِهِ فَكِيدُونِي جَمِيعاً ثُمَّ لا تُنْظِرُونِ ( 55 ) إِنِّي تَوَكَّلْتُ عَلَى اللَّهِ رَبِّي وَ رَبِّكُمْ ما مِنْ دَابَّةٍ إِلاَّ هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ ( 56 )\r\n\r\n[ ترجمه 
  ]\r\nو بر قوم عاد برادرشان هود را فرستاديم . گفت : اى قوم من ! خداى يكتا را بپرستيد ، شما را هيچ خدايى جز او نيست و شما دروغ‌سازانى بيش نيستيد . ( 50 )\r\nاى قوم من ! در برابر رسالتم از شما مزدى نمىطلبم . مزد من تنها با آن كسى است كه مرا آفريده است . چرا از روى خرد نمىانديشيد ؟ ( 51 )\r\nو اى قوم من ! از پروردگارتان آمرزش بخواهيد ، آن‌گاه بر آستان او توبه كنيد تا باران را پىدرپى بر شما فروريزد و بر نيروهايتان بيفزايد . و چون گنهكاران رخ برمتابيد . ( 52 )\r\nگفتند : اى هود ! تو براى ما دليل روشنى نياورده‌اى و ما به گفتار تو خدايان خويش را ترك نمىكنيم و به تو ايمان نمىآوريم . ( 53 )\r\nجز اين نگوييم كه بعضى از خدايان\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nما به تو آزارى رسانده‌اند . گفت : خدا را گواه مىگيرم و شما نيز گواه باشيد كه من از آنچه جز خداى يكتا به شرك مىپرستيد بيزارم . ( 54 )\r\n[ از آنچه غير او مىپرستيد 
  ] همگى به حيله‌گرى بر ضدّ من برخيزيد و مرا مهلت مدهيد . ( 55 )\r\nمن بر خداى يكتا كه پروردگار من و پروردگار شماست توكّل كردم . هيچ جنبنده‌اى نيست مگر آن‌كه زمام اختيارش را او گرفته است .\r\nهرآينه پروردگار من بر صراط مستقيم است . ( 56 )\r\n\r\nواژگان\r\nفطر الشىء فطرا : شكافت آن چيز را ، پس آنچه در درونش بود آشكار شد .\r\nمدرار : صيغهء مبالغه ، باريدن پىدرپى و بدون زيان .\r\nاعتراك : رسانيده است تو را .\r\nالناصية : رستنگاه مو . مراد از گرفتن پيشانى در اين‌جا ، فرمانروايى مطلق است .\r\n\r\nاعراب\r\n « وَ إِلى عادٍ أَخاهُمْ هُوداً »  . « أخاهم » مفعول براى فعل محذوف : « و ارسلنا الى عاد اخاهم » « هودا » بدل از « اخ » . « يا قوم » بنابر حذف ياى متكلم : « يا قومى » .\r\n« و ما لكم » . « ما » نافيه و « لكم » خبر مقدم . « من » از جهت تركيب ، زايد است . « إله » مبتداى مؤخر . « مدرارا » حال از « السّماء » . خداوند نفرمود : مدرارة [ با اين‌كه سماء مؤنّث است 
  ] ؛ زيرا مفعال صيغهء مبالغه و مذكر و مؤنّث در آن يكسان است . « قوّة » مفعول براى « يزدكم » ؛ زيرا به معناى « يعطكم » مىباشد . « مجرمين » حال از فاعل « تتولّوا » . « ان نقول الّا اعتراك » « ان » نافيه و جملهء « اعتراك » حكايت‌شدهء « نقول » و دليلى براى حذف و تقدير وجود ندارد ، چنان‌كه صاحب مجمع البيان چنين كرده است .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nتفسير\r\n وَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنْ أَنْتُمْ إِلَّا مُفْتَرُونَ .  شما به سبب اين‌كه بت‌ها را مىپرستيد ، دروغ‌سازانى بيش نيستيد . هود هم از لحاظ نسب و هم از لحاظ ميهن ، از قوم عاد است . از اين‌رو ، خداوند او را به عنوان برادر آنان توصيف كرده است . رسالت او به سوى قومش ، همان رسالت تمام پيامبران است و نظير اين رسالت را نوح هم داشت كه در آيهء 26 از همين سوره بيان شد و نيز رسالت خود هود كه در آيهء 65 از سورهء اعراف ، جلد سوم گذشت . ما ، در آن‌جا جاى قبر او را بيان كرديم و نيز گفتيم كه او نخستين كسى است كه به زبان عربى سخن گفت و همو پدر يمن و مصر است . پس به آن‌جا رجوع كنيد .\r\n يا قَوْمِ لا أَسْئَلُكُمْ عَلَيْهِ أَجْراً إِنْ أَجْرِيَ إِلَّا عَلَى الَّذِي فَطَرَنِي أَ فَلا تَعْقِلُونَ ؛  كسى كه براى خدا كار مىكند ، روزى را از ديگران درخواست نمىكند و تنها خداوند است كه سود و زيان مىرساند . تفسير اين آيه در آيهء 29 از همين سوره گذشت .\r\n وَ يا قَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ .  تفاوت ميان استغفار و توبه آن است كه استغفار به معناى طلب آمرزش از گذشته ، با صرفنظر از آينده است ، امّا توبه درخواست آمرزش با تعهّد به ترك گناه در آينده مىباشد .\r\n يُرْسِلِ السَّماءَ عَلَيْكُمْ مِدْراراً وَ يَزِدْكُمْ قُوَّةً إِلى قُوَّتِكُمْ وَ لا تَتَوَلَّوْا مُجْرِمِينَ .  از اين آيه برمىآيد كه قوم هود ، كشاورز و دامدار بودند ؛ زيرا خداى سبحان آنها را به فراوانى باران تشويق كرده است . چنان‌كه جملهء « يزدكم قوة الى قوتكم » نشان مىدهد كه آنها از مقدارى نيروى مادّى و معنوى برخوردار بوده‌اند و به اين معنا ، آيات 6 تا 8 از سورهء فجر نيز اشاره دارد : « آيا نديده‌اى كه پروردگار تو با قوم عاد چه كرد ؟ با ارم كه ستون‌ها داشت ؟ و همانند آن در هيچ شهرى آفريده نشده بود » .\r\nپرسش : خداوند در اين آيه ميان ايمان و فروفرستادن باران رابطه قرار داده است .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nبنابراين ، ميان اين آيه و سخن شما در تفسير آيهء 2 از سورهء انفال و ديگر آيات كه گفتيد : ايمان موجب روييدن گندم نمىشود ؛ زيرا خداوند جريان امور را برطبق سنّت‌هاى جهان هستى قرار داده است ، چگونه مىتوان جمع كرد ؟\r\nپاسخ : بله ، خداوند جريان امور را براساس سنّت‌هاى جهان هستى قرار داده است و در اين جهت ، ترديدى وجود ندارد ، لكن اين امر ، مانع از بروز معجزات و شكسته شدن سنّت‌هاى جهان هستى بر اثر حكمتى كه آن را اقتضا مىكند نمىشود ؛ زيرا تمامى اسباب و عوامل طبيعى و غيرطبيعى به مشيّت خداوند ختم مىشود . بنابراين ، تنها مشيّت او سبب الاسباب است . گاهى اين مشيّت قدسى به‌طور مستقيم و بدون واسطه به‌وجود چيزى تعلق مىگيرد و تمامى اسباب معمولى را از بين مىبرد و در نتيجه ، اين چيز بدون سبب معمولى خود وجود پيدا مىكند نظير توفان نوح و معجزاتى همانند آن . خداوند خواسته است كه اين معجزاتى را كه سنّت‌هاى طبيعت را مىشكند ، تنها به وسيلهء يكى از پيامبرانش آشكار سازد تا پيامبرى او را به اثبات برساند ، يا دعاى او را اجابت كند و يا از دشمنانش انتقام بگيرد و به همين دليل ، چنين معجزه‌هايى بسيار كم به‌وقوع مىپيوندد . به بيانى ديگر ، جريان اشيا در اين زندگى بر طبق اسباب خود ، چيزى است و معجزه‌اى كه به مشيّت خدا به‌طور مستقيم نسبت داده مىشود ، چيزى ديگر .\r\n قالُوا يا هُودُ ما جِئْتَنا بِبَيِّنَةٍ .  اين جمله ، سخنى دروغ و تهمتى است از سوى قوم هود ؛ زيرا خداى سبحان هرپيامبرى را كه فرستاده ، او را به دلايل كافى و وافى بر رسالتش مجهّز كرده است ، لكن اين قوم ، رسالت و نيز دلايل و گواهان او را نپذيرفتند ، چنان‌كه اقوام ديگر پيامبران نيز چنين مىكردند ؛ زيرا اين دلايل با هوس‌هاى آنها سازگار نبودند : « . . . هرگاه كه پيامبرى چيزى مىگفت كه با خواهش دلشان موافق نبود ، گروهى را تكذيب مىكردند و گروهى را مىكشتند » . « 1 »\r\n\r\n\r\n","description":"","footnote":"\r\n( 1 ) . مائده ( 5 ) آيهء 70 .\r\n","page_name":" 379 ","page_number":379},
  {"content":"\r\n\r\n وَ ما نَحْنُ بِتارِكِي آلِهَتِنا عَنْ قَوْلِكَ .  صاحب المغنى مىگويد : « عن » در اين‌جا براى بيان علّت است و معناى آيه اين‌چنين مىباشد : ما صرفا به خاطر سخنان تو و بدون گواه و دليل ، شرك را رها نمىكنيم .  وَ ما نَحْنُ لَكَ بِمُؤْمِنِينَ .  اين جمله ، توضيح و تأكيد اين سخن آنهاست : « و ما نحن بتاركى آلهتنا » . بر اين گروه و امثالشان ، سخن گوينده‌اى صدق مىكند كه گفت : انسان ، خدايان را آفريد و نه خدايان ، انسان را .\r\n إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ .  اين سخن آنان ميزان نادانى و نيز باور آنها را به خرافات و افسانه‌ها به تصوير مىكشد . سنگ‌هاى ناشنوايى كه به اعتقاد آنان به كسى كه آنها را نپرستد زيان مىرساند . وقتى كه انسان به اين مرحله از نادانى برسد ، هيچ‌چيزى به حال او سودى ندارد و از اين‌رو ، خداوند او را در چندين آيه ، به عنوان كور و كر توصيف كرده است .\r\n  قالَ إِنِّي أُشْهِدُ اللَّهَ وَ اشْهَدُوا أَنِّي بَرِيءٌ مِمَّا تُشْرِكُونَ * مِنْ دُونِهِ فَكِيدُونِي جَمِيعاً ثُمَّ لا تُنْظِرُونِ .   وقتى آنها به هود گفتند : برخى از خدايان ما به تو زيان مىرساند ، وى آنان را به مبارزه طلبيد ، كه اگر آنها و خدايانشان گرد هم آيند و تمامى تلاش‌هاى خود را براى آزار او به كار گيرند ، او براى تحمّل پيامدهاى آن آماده است . او در ضمن مبارزه‌طلبى ، اين نكته را به قوم خود توجّه داد كه آنها غافل و فريب خورده‌اند .\r\n إِنِّي تَوَكَّلْتُ عَلَى اللَّهِ رَبِّي وَ رَبِّكُمْ .  اين سخن ، علّت ناتوانى آنها از آزار دادن هود و نيز كم‌توجّهى او به آنان و بت‌هايشان را بيان مىكند .  ما مِنْ دَابَّةٍ إِلَّا هُوَ آخِذٌ بِناصِيَتِها .  بنابراين ، همه‌چيز در كف قدرت اوست و با وجود او ، هيچ‌كس توان سود و زيان رساندن به خود و يا ديگران را ندارد .  إِنَّ رَبِّي عَلى صِراطٍ مُسْتَقِيمٍ ؛  پروردگارم براساس همين راه راست ؛ يعنى راه حق و عدالت يارى مىكند ، خوار مىسازد ، پاداش مىدهد و مجازات مىكند .\r\nسؤال : وقتى كه اختيار انسان در دست خداست و خدا هم بر راه راست است ، اين امر مستلزم دو چيز مىباشد :\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nاوّل : حركت انسان بايد بدون اختيار باشد ، چنان‌كه وضعيت افسار گيرنده و افسار شده ، همين است .\r\nدوم : هرانسانى بايد در تمام كردار و گفتار خود بر صراط مستقيم باشد ؛ زيرا او پيرو خداست ، همان‌گونه كه چهارپا از كسى كه افسارش را در دست دارد پيروى مىكند و چون خداى سبحان بر راه راست است ، پس انسان نيز بايد چنين باشد .\r\nپاسخ : مقصود از سخن خداوند : « ما من دابّة الّا هو آخذ بناصيتها » ، اين نيست كه انسان هيچ‌گونه اراده و اختيارى در هيچ‌چيز ندارد ، بلكه اين سخن ، كنايه از قدرت خداوند بر هرچيزى است و بر خلاف گفتهء مشركان كه قدرت زيان و سود رسانيدن را به بت‌هايشان نسبت مىدهند ، اين قدرت تنها در دست اوست .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاگر روىگردان شويد\r\n\r\n[ سوره هود ( 11 ) : آيات 57 تا 60 
  ]\r\nفَإِنْ تَوَلَّوْا فَقَدْ أَبْلَغْتُكُمْ ما أُرْسِلْتُ بِهِ إِلَيْكُمْ وَ يَسْتَخْلِفُ رَبِّي قَوْماً غَيْرَكُمْ وَ لا تَضُرُّونَهُ شَيْئاً إِنَّ رَبِّي عَلى كُلِّ شَيْءٍ حَفِيظٌ ( 57 ) وَ لَمَّا جاءَ أَمْرُنا نَجَّيْنا هُوداً وَ الَّذِينَ آمَنُوا مَعَهُ بِرَحْمَةٍ مِنَّا وَ نَجَّيْناهُمْ مِنْ عَذابٍ غَلِيظٍ ( 58 ) وَ تِلْكَ عادٌ جَحَدُوا بِآياتِ رَبِّهِمْ وَ عَصَوْا رُسُلَهُ وَ اتَّبَعُوا أَمْرَ كُلِّ جَبَّارٍ عَنِيدٍ ( 59 ) وَ أُتْبِعُوا فِي هذِهِ الدُّنْيا لَعْنَةً وَ يَوْمَ الْقِيامَةِ أَلا إِنَّ عاداً كَفَرُوا رَبَّهُمْ أَلا بُعْداً لِعادٍ قَوْمِ هُودٍ ( 60 )\r\n\r\n[ ترجمه 
  ]\r\nاگر هم رويگردان شويد ، من رسالت خويش را به شما رسانيدم و پروردگار من مردم ديگرى را جانشين شما خواهد ساخت و به او هيچ زيانى نمىرسانيد ؛ زيرا پروردگار من ، نگهبان همهء چيزهاست . ( 57 )\r\nچون فرمان ما دررسيد ، به بخشايش خويش هود و كسانى را كه به او ايمان آورده بودند نجات داديم و آنها را از عذاب سخت رهانيديم . ( 58 )\r\nاينان قوم عاد بودند كه آيات پروردگارشان را انكار كردند و پيامبرانش را نافرمانى كردند و به فرمان هر جبار كينه‌توزى گردن نهادند . ( 59 )\r\nو در اين دنيا و در روز قيامت گرفتار لعنت شدند . آگاه باشيد كه قوم عاد به پروردگارشان كافر شدند كه لعنت باد بر عاد ، قوم هود . ( 60 )\r\n\r\nاعراب\r\n« تولّوا » در اصل ، « تتولّوا » است . و « يستخلف » جملهء مستأنفه و به همين دليل ، فعل\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nرفع داده شده است . « شيئا » مفعول مطلق براى « تضرّونه » . « تلك عاد » ، مبتدا و خبر .\r\n« تلك » اشاره است به آثار و يا قبرهاى آنان . « ألا » حرف تنبيه . « بعدا » در تقدير : « بعد بعدا » است و « قوم هود » بدل از « عاد » مىباشد .\r\n\r\nتفسير\r\n فَإِنْ تَوَلَّوْا فَقَدْ أَبْلَغْتُكُمْ ما أُرْسِلْتُ بِهِ إِلَيْكُمْ ؛  من رسالت خود را بدون هيچ سستى و تقصيرى به شما رسانيدم .  وَ يَسْتَخْلِفُ رَبِّي قَوْماً غَيْرَكُمْ ؛  پس از آن‌كه پروردگارم عذابش را در دنيا و پيش از آخرت بر شما فروفرستد ، قوم ديگرى را جانشين شما خواهد كرد .  وَ لا تَضُرُّونَهُ شَيْئاً ،  با روى گردانيدنتان از ايمان نمىتوانيد به او زيان برسانيد .  إِنَّ رَبِّي عَلى كُلِّ شَيْءٍ حَفِيظٌ ؛  او از تمام اشيا مراقبت و با علم و حكمت خويش آنها را اداره مىكند . ابن عربى در الفتوحات المكية مىگويد : « همانگونه كه پروردگارت بر هرچيزى نگهبان است ، به وسيلهء هرچيزى نگهداشته مىشود » . اين سخن اشاره دارد به سخن گوينده‌اى كه گفته است : در هرچيزى نشانهء وجود اوست .\r\n وَ لَمَّا جاءَ أَمْرُنا نَجَّيْنا هُوداً وَ الَّذِينَ آمَنُوا مَعَهُ بِرَحْمَةٍ مِنَّا وَ نَجَّيْناهُمْ مِنْ عَذابٍ غَلِيظٍ . \r\nمراد از « امرنا » ، عذاب ماست . مراد از نجات اوّل ، رهايى از عذاب دنيا و مقصود از نجات دوم ، رهايى از عذاب آخرت است . برخى مىگويند : نجات اوّل ، [ در آيه 
  ] براى بيان رهايى از هرنوع عذاب است ، خواه سبك باشد خواه سنگين . امّا نجات دوم ، براى بيان نوع عذابى است كه بر قوم هود نازل شد كه از نوع سنگين بود . هركدام از اين دو معنا محتمل به نظر مىرسد . پيش‌تر در جلد سوم ، در سورهء اعراف ، آيهء 72 ، به نجات و رهايى قوم هود و همراهان او اشاره شد .\r\n وَ تِلْكَ عادٌ جَحَدُوا بِآياتِ رَبِّهِمْ وَ عَصَوْا رُسُلَهُ وَ اتَّبَعُوا أَمْرَ كُلِّ جَبَّارٍ عَنِيدٍ .  پس از آن‌كه خداوند ، داستان عاد را بيان كرده ، به سبب هلاكت آنان اشاره نموده است و اين سبب ، عبارت است از : كفر آنان به خدا و آيات او ، مخالفت با پيامبران و احكام او ،\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nيارى نكردن حق ، سستى در برابر باطل و فرمان‌بردارى از پيشوايان گمراه و ستمگر .\r\nخداوند فرمود : « و عصوا رسله » و نفرمود : « و عصوا رسوله » ؛ زيرا كسى كه يكى از پيامبران الهى را نافرمانى كند ، تمام پيامبران او را نافرمانى كرده است ؛ چرا كه تمامى آنان يك رسالت دارند و آن : فراخوانى به سوى ايمان به يكتاپرستى و روز قيامت است .\r\n وَ أُتْبِعُوا فِي هذِهِ الدُّنْيا لَعْنَةً وَ يَوْمَ الْقِيامَةِ ؛  يعنى آنان كارى كردند كه استحقاق لعنت را هم در اين دنيا و هم در آخرت پيدا كردند . واژهء « لعنت » به معناى دورى از تمام نيكىهاست . از اين‌رو ، خداوند فرمود :  أَلا إِنَّ عاداً كَفَرُوا رَبَّهُمْ ؛  انكار كردند او را .  أَلا بُعْداً لِعادٍ قَوْمِ هُودٍ .  خدا به منظور مبالغه در نكوهش و تأكيد بر تهديد ، واژهء « هود » را با « ألا » تكرار كرده است .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nصالح پيامبر\r\n\r\n[ سوره هود ( 11 ) : آيات 61 تا 63 
  ]\r\nوَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ هُوَ أَنْشَأَكُمْ مِنَ الْأَرْضِ وَ اسْتَعْمَرَكُمْ فِيها فَاسْتَغْفِرُوهُ ثُمَّ تُوبُوا إِلَيْهِ إِنَّ رَبِّي قَرِيبٌ مُجِيبٌ ( 61 ) قالُوا يا صالِحُ قَدْ كُنْتَ فِينا مَرْجُوًّا قَبْلَ هذا أَ تَنْهانا أَنْ نَعْبُدَ ما يَعْبُدُ آباؤُنا وَ إِنَّنا لَفِي شَكٍّ مِمَّا تَدْعُونا إِلَيْهِ مُرِيبٍ ( 62 ) قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي مِنْهُ رَحْمَةً فَمَنْ يَنْصُرُنِي مِنَ اللَّهِ إِنْ عَصَيْتُهُ فَما تَزِيدُونَنِي غَيْرَ تَخْسِيرٍ ( 63 )\r\n\r\n[ ترجمه 
  ]\r\nو بر قوم ثمود برادرشان صالح را فرستاديم . گفت : اى قوم من ، خداى يكتا را بپرستيد .\r\nشما را جز او خدايى نيست . اوست كه شما را از زمين پديد آورده است و خواست كه آبادانش داريد . پس آمرزش خواهيد و به درگاهش توبه كنيد . هرآينه پروردگار من نزديك است و دعاها را اجابت مىكند . ( 61 )\r\nگفتند : اى صالح ! پيش از اين به تو اميدى داشتيم . آيا ما را از پرستش آنچه پدرانمان مىپرستيدند بازمىدارى ؟ ما از آنچه ما را بدان مىخوانى در شكّ و ترديد هستيم . ( 62 )\r\nگفت : اى قوم من ! چه گوييد اگر از پروردگارم حجّتى به همراه داشته باشم و او رحمت خويش ارزانى كرده باشد ، چه كسى مرا يارى مىكند اگر از فرمانش سرپيچى كنم ؟ اگر از شما فرمان برم جز به زيان من نخواهد بود . ( 63 )\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nواژگان\r\nانشأكم من الارض : شما را از زمين ايجاد كرد .\r\nو استعمركم فيها : از عمران گرفته شده ؛ يعنى شما را آفريد كه زمين را آباد كنيد .\r\nمرجوّا : از تو اميد نيكى داريم .\r\nالمريب : چيزى كه موجب تهمت و ترديد مىشود .\r\nفما تزيدوننى غير تخسير : جز به زيان من نخواهيد افزود .\r\n\r\nاعراب\r\n« الى ثمود اخاهم » « ارسلنا الى ثمود » [ كه ارسلنا در تقدير است 
  ] . « صالحا » بدل از « اخ » . « مريب » صفت تأكيدى براى « شكّ » نظير « ظلّ ظليل » . و « انّنا » ، جايز است كه يكى از سه نون از باب تخفيف حذف و إنّا خوانده شود . « أرأيتم » به سبب وجود ان شرطيه ، معلّق از عمل است . ابو البقاء در كتاب الاملاء گفته است : « احتمال قوىتر آن است كه « غير » در اين‌جا به معناى استثنا و مفعول دوم براى « تزيدوننى » باشد » .\r\n\r\nتفسير\r\n وَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ .  مانند اين آيه در سورهء اعراف ، آيهء 73 ، در جلد سوم و همچنين در آيهء 50 از سورهء هود كه هود به قوم خود گفت گذشت . اين ، همان فراخوانى تمامى پيامبران است كه در هيچ عصر و دوره‌اى تغيير پيدا نمىكند .\r\n هُوَ أَنْشَأَكُمْ مِنَ الْأَرْضِ .  هرموجود زنده‌اى ، خواه انسان باشد ، خواه حيوان و يا گياه ، در اصل خود به‌طور مستقيم به زمين نسبت داده مىشود و يا با واسطه و به سوى آن بازمىگردد .  وَ اسْتَعْمَرَكُمْ فِيها .  قرآن كريم واژهء استعمار را به معناى زنده كردن\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nزمين و آباد كردن آن به كار برده است و اين ، بهترين و كامل‌ترين معناى اين واژه است . امّا امروز ، اين واژه به معناى ستمگرى و تجاوز به حقوق ديگران و به بردگى كشيدن ملّت‌هاى مستضعف به كار مىرود و اين ، زشت‌ترين و بدترين معناست . به بخش : « خدا زمين را اصلاح و انسان آن را تباه مىكند » ، در جلد سوم نگاه كنيد .\r\n فَاسْتَغْفِرُوهُ ثُمَّ تُوبُوا إِلَيْهِ .  اين جمله ، عين همان چيزى است كه هود در آيهء 52 از همين سوره آن را به قوم خودش گفت و در هنگام تفسير آن ، تفاوت ميان طلب آمرزش و توبه را بيان كرديم .  إِنَّ رَبِّي قَرِيبٌ مُجِيبٌ ؛  پروردگارم به كسى نزديك است كه در عمل خود اخلاصمند باشد و دعاى كسى را اجابت مىكند كه او را بخواند .\r\n قالُوا يا صالِحُ قَدْ كُنْتَ فِينا مَرْجُوًّا قَبْلَ هذا ؛  يعنى پيش از نهى كردن از پرستش بت‌ها به تو اميد داشتيم ، امّا اينك پس از آن‌كه از پرستش بتها نهى كردى ، از تو نااميد شديم .  أَ تَنْهانا أَنْ نَعْبُدَ ما يَعْبُدُ آباؤُنا .  اين ، چيز شگفت‌آورى است . پدران ما اين بت‌ها را نسل در نسل و قرن‌ها پرستيدند و براى آنها قربانىها كردند و كسى آنان را از اين كار نهى نكرد . بنابراين ، چگونه دعوتت را اجابت كنيم ؟  وَ إِنَّنا لَفِي شَكٍّ مِمَّا تَدْعُونا إِلَيْهِ مُرِيبٍ .  اين ، منطق جهل در هر زمان و مكان است ، از همه‌چيز دست برمىدارد ، جز از عادات و تقليدها .\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي مِنْهُ رَحْمَةً فَمَنْ يَنْصُرُنِي مِنَ اللَّهِ إِنْ عَصَيْتُهُ .  آنها به صالح گفتند : ما دربارهء كار تو ترديد داريم . صالح به آنان فرمود : به من بگوييد ، در صورتى كه من يقين دارم خداوند مرا به پيامبرى فرستاده و به من دستور داده كه شما را به يكتاپرستى فرابخوانم و نيز مرا به دلايل كافى و وافى بر اثبات اين رسالت مجهّز كرده است ، چه كار بايد بكنم ؟ آيا از دستور او به خاطر جلب رضايت شما نافرمانى كنم ؟ و اگر نافرمانى كنم ، چه كسى مانع از عذاب او بر من مىشود ؟\r\n فَما تَزِيدُونَنِي غَيْرَ تَخْسِيرٍ .  گروهى از مفسران گفته‌اند : معناى اين جمله آن است\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nكه اگر از شما اطاعت كنم ، موجب زيان من خواهيد شد . گروهى ديگر گفته‌اند : معناى اين جمله آن است كه با روى گردانيدن از دعوتم چيزى بر من نمىافزاييد ، مگر اين‌كه من شما را به زيان نسبت مىدهم [ يعنى خودتان زيان مىكنيد 
  ] . به نظر من ، صالح [ با بيان جملهء فوق 
  ] مىخواهد به قومش بفهماند كه اگر من شما را خشنود كنم ، اعتماد شما را به دست مىآورم ، لكن خشنودى خدا را از دست مىدهم و اين زيان ، به مراتب بيشتر از سودى است كه از جلب اعتماد و خشنودى شما به دست مىآورم .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nناقهء خدا\r\n\r\n[ سوره هود ( 11 ) : آيات 64 تا 68 
  ]\r\nوَ يا قَوْمِ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ قَرِيبٌ ( 64 ) فَعَقَرُوها فَقالَ تَمَتَّعُوا فِي دارِكُمْ ثَلاثَةَ أَيَّامٍ ذلِكَ وَعْدٌ غَيْرُ مَكْذُوبٍ ( 65 ) فَلَمَّا جاءَ أَمْرُنا نَجَّيْنا صالِحاً وَ الَّذِينَ آمَنُوا مَعَهُ بِرَحْمَةٍ مِنَّا وَ مِنْ خِزْيِ يَوْمِئِذٍ إِنَّ رَبَّكَ هُوَ الْقَوِيُّ الْعَزِيزُ ( 66 ) وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ ( 67 ) كَأَنْ لَمْ يَغْنَوْا فِيها أَلا إِنَّ ثَمُودَ كَفَرُوا رَبَّهُمْ أَلا بُعْداً لِثَمُودَ ( 68 )\r\n\r\n[ ترجمه 
  ]\r\nاى قوم من ! اين مادّه شتر خداوند است و نشانه‌اى است براى شما . بگذاريدش تا در زمين خدا بچرد و به بدى ميازاريدش كه به زودى عذاب شما را فروگيرد . ( 64 )\r\nپس مادّه شتر را پى كردند . گفت : سه روز در خانه‌هاى خود از زندگى برخوردار شويد و اين وعده‌اى است عارى از دروغ . ( 65 )\r\nچون امر ما فرارسيد ، صالح را با كسانى كه به او ايمان آورده بودند به رحمت خويش از خوارى آن‌روز نجات بخشيديم ؛ زيرا پروردگار تو توانا و پيروزمند است . ( 66 )\r\nو ستمكاران را صيحه‌اى فروگرفت و در خانه‌هاى خود برجاى مردند . ( 67 )\r\nچنان‌كه گويى هرگز در آن ديار نبوده‌اند . آگاه باشيد كه قوم ثمود به پروردگارشان كافر شدند ، هان بر قوم ثمود لعنت باد . ( 68 )\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nواژگان\r\nالآية : در اين‌جا مراد از آيه معجزه است .\r\nالدار : مراد شهر است . گفته مىشود : « دار فلان ؛ يعنى شهر فلانى » .\r\nالصيحة : مراد از صيحه ، صداى صاعقه ( آذرخش ) است .\r\nجاثمين : بر روهاى خود افتادند .\r\nغنى بالمكان : در آن‌جا اقامت گزيد .\r\n\r\nاعراب\r\n« هذه » مبتدا و « ناقة اللّه » خبر . « لكم » حال مقدّم از « آية » و « آية » حال از « ناقة اللّه » و عامل در آن اسم اشاره است ؛ زيرا به معناى « أشير » مىباشد . « فيأخذكم » منصوب به « أن » كه پس از « فاء » در تقدير است . « ايام » در اصل ، ايوام بوده ، آن‌گاه واو قلب به ياء و دو ياء در يكديگر ادغام و ايّام شده است . و « من خزى » عطف است بر « نجّينا » ؛ يعنى :\r\n« و نجّيناهم من خزى » . « كأن » مخفّف از ثقيله و اسم آن ضمير شأن محذوف است :\r\n« كأنّهم لم يغنوا » .\r\n\r\nتفسير\r\n وَ يا قَوْمِ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ قَرِيبٌ .  اين آيه در جلد سوم در سورهء اعراف ، آيهء 73 بيان شد .\r\n فَعَقَرُوها فَقالَ تَمَتَّعُوا فِي دارِكُمْ ثَلاثَةَ أَيَّامٍ ذلِكَ وَعْدٌ غَيْرُ مَكْذُوبٍ .  صالح به قومش دستور داد كه ناقه را به حال خود رها كنند ، لكن آنان اين ناقه را پى كردند و به دستور او اهميّت ندادند . از اين‌رو ، صالح به آنها هشدار داد كه پس از سه روز عذاب نازل خواهد شد . از ابن عباس نقل شده كه خداوند آنان را سه روز مهلت داد تا به ايمان و\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nتوبه تشويقشان كند ، لكن آنها بر كفر پاى فشردند ؛ زيرا نه وعدهء صالح را تصديق مىكردند و نه تهديد او را .\r\n فَلَمَّا جاءَ أَمْرُنا نَجَّيْنا صالِحاً وَ الَّذِينَ آمَنُوا مَعَهُ بِرَحْمَةٍ مِنَّا وَ مِنْ خِزْيِ يَوْمِئِذٍ إِنَّ رَبَّكَ هُوَ الْقَوِيُّ الْعَزِيزُ .  پس از سه روز ، عذاب نازل شد . در نتيجه ، مؤمنان جان سالم بدر بردند و كافران پس از آن‌كه حجّت برايشان تمام شد ، هلاك شدند . آرى ، اين پايان كار هركسى است كه در گمراهى و فساد لجاجت و پافشارى كند .\r\n وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ .  خداوند در اين آيه فرموده است : « فاخذ  الَّذِينَ ظَلَمُوا الصَّيْحَةُ »  ، در حالى كه در آيهء 78 از سورهء اعراف فرموده است :  « فَأَخَذَتْهُمُ الرَّجْفَةُ »  [ پس چگونه مىتوان ميان اين دو آيه جمع كرد ؟ 
  ] راه جمع ميان آنها اين است كه صيحه در دل آنان بيم و تزلزل ايجاد كرد .\r\n كَأَنْ لَمْ يَغْنَوْا فِيها أَلا إِنَّ ثَمُودَ كَفَرُوا رَبَّهُمْ أَلا بُعْداً لِثَمُودَ .  آنان به اندازه‌اى زود از بين رفتند كه گويى اصلا در خانه‌هايشان نبودند و از دارايىها و فرزندانشان بهره نگرفتند و به دنيا لبخند نزدند و دنيا به آنها نخنديد . خردمند كسى است كه از ديگران عبرت گيرد و از اندرز سود برد .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nفرشتگان به ابراهيم مژده مىدهند\r\n\r\n[ سوره هود ( 11 ) : آيات 69 تا 73 
  ]\r\nوَ لَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ فَما لَبِثَ أَنْ جاءَ بِعِجْلٍ حَنِيذٍ ( 69 ) فَلَمَّا رَأى أَيْدِيَهُمْ لا تَصِلُ إِلَيْهِ نَكِرَهُمْ وَ أَوْجَسَ مِنْهُمْ خِيفَةً قالُوا لا تَخَفْ إِنَّا أُرْسِلْنا إِلى قَوْمِ لُوطٍ ( 70 ) وَ امْرَأَتُهُ قائِمَةٌ فَضَحِكَتْ فَبَشَّرْناها بِإِسْحاقَ وَ مِنْ وَراءِ إِسْحاقَ يَعْقُوبَ ( 71 ) قالَتْ يا وَيْلَتى أَ أَلِدُ وَ أَنَا عَجُوزٌ وَ هذا بَعْلِي شَيْخاً إِنَّ هذا لَشَيْءٌ عَجِيبٌ ( 72 ) قالُوا أَ تَعْجَبِينَ مِنْ أَمْرِ اللَّهِ رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ ( 73 )\r\n\r\n[ ترجمه 
  ]\r\nبه تحقيق رسولان ما براى ابراهيم مژده آوردند . گفتند : سلام . گفت : سلام . و لحظه‌اى بعد گوساله‌اى بريان حاضر آورد . ( 69 )\r\nو چون ديد كه بدان دست نمىيازند ، آنان را ناخوش داشت و در دل از آنها بيمناك شد . گفتند : مترس ، ما را بر قوم لوط فرستاده‌اند . ( 70 )\r\nزنش كه ايستاده بود ، خنديد . فرشتگان او را به اسحاق بشارت دادند و پس از اسحاق ، به يعقوب . ( 71 )\r\nزن گفت : واى بر من ، آيا در اين پير زالى مىزايم در حالى كه شوهر من نيز پير است ؟ اين چيز عجيبى است . ( 72 )\r\nگفتند : آيا از فرمان خدا تعجّب مىكنى ؟ رحمت و بركات خدا بر شما اهل اين خانه ارزانى باد . او ستودنى و بزرگوار است . ( 73 )\r\n\r\nواژگان\r\nفما لبث : ديرى نگذشت .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nالعجل : بچه گاو [ گوساله 
  ] .\r\nالحنيذ : با سنگ داغ ، بريان شده است ، بدون آن‌كه آتش به‌طور مستقيم بدان رسيده باشد . و اين نوع كباب لذيذتر و خوش‌مزه‌تر از كباب به وسيلهء آتش است .\r\nنكره و انكره و استنكره : هر سه واژه يك معنا دارد ؛ يعنى متضاد عرفه ( شناخت او را ) است . منظور آن است كه ابراهيم سبب خوددارى آنان از خوردن را نشناخت .\r\nالايجاس : احساس كردن ؛ يعنى ابراهيم از آنان احساس ترس كرد .\r\nالويل : واژه‌اى است كه براى ابراز درد به كار مىرود .\r\nالبعل : شوهر و جمع آن « بعولة » است .\r\n\r\nاعراب\r\n« و لقد » عطف است بر ماقبلش . « لام » براى تأكيد و « قد » براى تحقيق مىباشد .\r\nبرخى گفته‌اند : براى توقع و انتظار داشتن است . « جاءت » در اين‌جا به معنا « قصدت » است و به همين سبب ، مفعول گرفته كه « ابراهيم » باشد . همچنين جايز است كه « جاءت » به معناى ظاهرى خودش و « ابراهيم » منصوب به نزع خافض باشد . يعنى :\r\n« جاءت رسلنا الى ابراهيم » . « سلاما » منصوب است به عنوان مفعول مطلق ؛ يعنى « سلّموا سلاما » . « سلام » خبر از مبتداى محذوف : « امرى سلام » و يا اين‌كه « سلام » مبتدا و خبرش محذوف و در تقدير : « عليكم سلام » باشد . مصدر ريخته شده از « أن جاء » مجرور به عن محذوف و به معناى « ما تأخّر المجيئ بالعجل » . « خيفة » مفعول « اوجس » و اين از افعالى است كه گاهى بنفسه مفعول مىگيرد و گاهى به وسيلهء حرف جر . چنان‌كه مىگويى : « أحسست شيئا و أحسست بشىء » . « و امرأته قائمة » ، جمله حاليه است . « يعقوب » مفعول براى فعل محذوف ؛ يعنى : « وهبنا له من وراء اسحق يعقوب » .\r\nنيز جايز است كه مرفوع خوانده شود . بنابر اين‌كه مبتدا و « من وراء » خبرش باشد .\r\n« يا ويلتا » در اصل ، « يا ويلتى » بوده نظير : « يا عجبا » كه در اصل ، « يا عجبى » بوده و آن‌گاه\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nياء به الف تبديل شده است . « ياء » حرف ندا و « ويلتا » منادا يعنى : « يا ويل احضر » .\r\n« هذا بعلى » مبتدا و خبر . « شيخا » حال از « بعلى » و عامل آن ، اسم اشاره است ؛ زيرا به معناى « اشير » مىباشد . همچنين جايز است كه « شيخ » مرفوع خوانده شود و بنابر اين‌كه « بعلى » مبتداى دوم و « شيخ » خبر آن باشد و جمله خبر از مبتداى اوّل .\r\n« اهل البيت » منصوب به ندا و در تقدير : « يا اهل البيت » بوده است .\r\n\r\nتفسير\r\n وَ لَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ .  « رسل » جمع رسول و مراد اين است كه گروهى از فرشتگان به صورت آدميان بر ابراهيم وارد شدند ، تا او را به اسحاق مژده دهند . در آغاز آنان سلام كردند . او نيز همانند اين سلام و يا بهتر از آن پاسخ داد . خداى سبحان در آيهء 24 از سورهء ذاريات به اين گروه اشاره كرده است : « آيا داستان مهمانان گرامى به تو رسيده است ؟ » .  فَما لَبِثَ أَنْ جاءَ بِعِجْلٍ حَنِيذٍ .  ابراهيم عليه السّلام در بزرگوارى و مهمان‌نوازى معروف بود . از اين‌رو ، با شتاب و با توجّه به ظاهر حال آنان . برايشان گوشت گوسالهء بريان شده آماده كرد . اين گوساله چاق و فربه بود ؛ زيرا خدا مىفرمايد : « در نهان و شتابان نزد كسان خود رفت و گوسالهء فربهى آورد » . « 1 »\r\n فَلَمَّا رَأى أَيْدِيَهُمْ لا تَصِلُ إِلَيْهِ نَكِرَهُمْ وَ أَوْجَسَ مِنْهُمْ خِيفَةً .  اين مهمانان از خوردن خوراك خوددارى كردند ؛ زيرا بشر نبودند . ابراهيم عليه السّلام از آنان بيمناك شد ؛ زيرا وى با آنان به عنوان بشر برخورد كرد ، در حالى كه آنان بشر نبودند و او هم نمىدانست كه آنان چه مىخواهند . [ بالطبع 
  ] هرانسان ، خواه معصوم و خواه غيرمعصوم وقتى به‌طور ناگهانى با وضعيتى روبه‌رو شود كه نداند چه اتفاق خواهد افتاد ، بيمناك مىشود .\r\nهنگامى كه فرشتگان اين حالت ابراهيم عليه السّلام درك كردند ،  قالُوا لا تَخَفْ إِنَّا أُرْسِلْنا إِلى قَوْمِ لُوطٍ ؛  گفتند : مترس ما به سوى قوم لوط فرستاده شديم و نسبت به تو و قومت ،\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 26 .\r\n","page_name":" 394 ","page_number":394},
  {"content":"\r\n\r\nهيچ‌گونه قصد بدى نداريم . در سورهء حجر ، آيهء 53 ، ابراهيم آشكارا اين بيم را به آنان ابراز مىدارد ؛ زيرا « گفت : من از شما بيمناكم » .\r\n وَ امْرَأَتُهُ قائِمَةٌ فَضَحِكَتْ .  ايستادن آن زن كنايه از گوش دادن او به سخنانى است كه ميان شوهرش و فرشتگان ردوبدل شد . امّا خنديدن او بدين سبب بود كه هرسخن آنها موجب شادمانى او مىشد و خدا به سببى كه او را به‌خنده آورد داناتر است .\r\nمفسران در اين‌باره نظريات مختلفى دارند .  فَبَشَّرْناها بِإِسْحاقَ وَ مِنْ وَراءِ إِسْحاقَ يَعْقُوبَ ؛  يعنى از او اسحاق زاده مىشود و اسحاق هم فرزندى به نام يعقوب خواهد آورد . اين آيه دلالت بر اين مطلب دارد كه فرزند فرزند انسان ، فرزند اوست .\r\n قالَتْ يا وَيْلَتى أَ أَلِدُ وَ أَنَا عَجُوزٌ وَ هذا بَعْلِي شَيْخاً إِنَّ هذا لَشَيْءٌ عَجِيبٌ .  همسر ابراهيم شگفت‌زده شد ؛ زيرا معمولا كسى كه در سنّ او باشد ، بچّه‌دار نمىشود و همچنين كسى كه به سنّ شوهر او باشد توان اين كار را ندارد . در « سفر تكوين » آمده است كه ابراهيم عليه السّلام در آن هنگام ، صد سال و ساره نود سال داشت . البتّه ، ما مطلب اين سفر را قبول نداريم و آنچه مىدانيم آن است كه ابراهيم و ساره ، هردو كهنسال بودند ، امّا اين‌كه چند سال داشتند ، خدا فقط مىداند .\r\n قالُوا أَ تَعْجَبِينَ مِنْ أَمْرِ اللَّهِ ؛  فرشتگان گفتند : آيا از فرمان خدا تعجّب مىكنى ، چگونه ؟ در حالى كه فرمان او چنين است كه هرگاه چيزى را اراده كند و به آن بگويد :\r\nموجود شو ، موجود مىشود .  رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ .  خداوند شما اهل‌بيت را به نعمت‌هاى فراوان خود اختصاص داده و اين ، يكى از آنهاست . اين نعمت ، شگفت‌انگيزتر از آن نيست كه آتش را براى ابراهيم سرد و سلام قرار داد .\r\n إِنَّهُ حَمِيدٌ مَجِيدٌ .  اين جمله توضيح و تأكيد ماقبل آن است . « حميد » ؛ يعنى صاحب كارهاى پسنديده و « مجيد » ؛ يعنى داراى لطف و بخشش . بنابراين ، اگر خدا كسى را كه از او درخواست مىكند و كسى را كه از او درخواست نمىكند ، از جايى كه او گمان مىكند و يا از جايى كه او گمانش را ندارد ، عطا كند ، هيچ‌گونه شگفتى ندارد .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nجدال ابراهيم\r\n\r\n[ سوره هود ( 11 ) : آيات 74 تا 76 
  ]\r\nفَلَمَّا ذَهَبَ عَنْ إِبْراهِيمَ الرَّوْعُ وَ جاءَتْهُ الْبُشْرى يُجادِلُنا فِي قَوْمِ لُوطٍ ( 74 ) إِنَّ إِبْراهِيمَ لَحَلِيمٌ أَوَّاهٌ مُنِيبٌ ( 75 ) يا إِبْراهِيمُ أَعْرِضْ عَنْ هذا إِنَّهُ قَدْ جاءَ أَمْرُ رَبِّكَ وَ إِنَّهُمْ آتِيهِمْ عَذابٌ غَيْرُ مَرْدُودٍ ( 76 )\r\n\r\n[ ترجمه 
  ]\r\nچون وحشت از ابراهيم برفت و شادمانى جايش را بگرفت ، با ما دربارهء قوم لوط به مجادله برخاست . ( 74 )\r\nابراهيم بردبار ، نازكدل و فرمانبردار است . ( 75 )\r\nاى ابراهيم ! از اين سخن اعراض كن . فرمان پروردگارت فراز آمده است و بر آنها عذابى كه هيچ برگشتى ندارد فرود خواهد آمد . ( 76 )\r\n\r\nواژگان\r\nالرّوع : به فتح راء ، بيم داشتن و به ضمّ آن ، نفس .\r\nالحليم : كسى كه بر نادانى و آزار ديگرى شكيبايى مىكند و در مجازات او شتاب به خرج نمىدهد .\r\nالأوّاه : صيغهء مبالغه و از تأوّه گرفته شده ، به معناى اندوهگين از چيزى كه وى را خوش نيايد .\r\nالمنيب : كسى كه در هركارى به خدا رجوع مىكند .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nاعراب\r\n« جاءته » عطف است بر « ذهب » . جملهء « يجادلنا » حال و جواب « لمّا » ى محذوف است ؛ يعنى : « لمّا ذهب الرّوع أخذ فى القول مجادلا » . « حليم » خبر « انّ » و « اوّاه » خبرى پس از خبر و همچنين است « منيب » . ضمير « انّه » براى شأن است . « عذاب » فاعل « آتيهم » و « غير مردود » صفت براى « عذاب » .\r\n\r\nتفسير\r\n فَلَمَّا ذَهَبَ عَنْ إِبْراهِيمَ الرَّوْعُ وَ جاءَتْهُ الْبُشْرى يُجادِلُنا فِي قَوْمِ لُوطٍ .  ابراهيم عليه السّلام پس از آن‌كه هويّت مهمانان خود و وظيفهء آنان را شناخت ، نسبت به ايشان اطمينان پيدا كرد . او و همسرش ساره از مژدهء فرزند خوشحال شدند ، لكن ابراهيم از شنيدن خبر فرشتگان دربارهء عذاب قوم لوط ناراحت شد و به خاطر آنها به مجادله پرداخت .\r\nجمهور مفسران و از آن جمله ، رازى و صاحب المنار گفته‌اند : ابراهيم عليه السّلام به خاطر قوم لوط مجادله نكرد ، بلكه به خاطر لوط به جدال پرداخت و از اين بيم داشت كه مبادا عذابى كه بر قوم او نازل مىشود به سراغ او هم بيايد . مفسران براى اثبات اين مدّعا به آيهء 32 از سورهء عنكبوت استدلال كرده‌اند : « گفت : لوط در آن‌جاست . گفتند :\r\nما بهتر مىدانيم چه كسى در آن‌جاست . او و خاندانش را - جز زنش را كه در همان‌جا خواهد ماند - نجات مىدهيم » .\r\nدرست آن است كه اين آيه ربطى با مجادلهء ابراهيم ندارد ، بلكه تنها خبرى است از سوى او مبنى بر اين‌كه لوط در آن‌جاست و به همين دليل است كه آنان به او گفتند :\r\n« ما بهتر مىدانيم چه كسى در آن‌جاست » . امّا آيه‌اى كه ما در صدد تفسير آن هستيم ، در اين‌كه مجادله به خاطر قوم لوط بوده است ، نه به خاطر خود لوط ، صراحت دارد .\r\nبه‌علاوه ، خدا مىفرمايد :  وَ إِنَّهُمْ آتِيهِمْ عَذابٌ غَيْرُ مَرْدُودٍ .  ضمير « انّهم » و « آتيهم »\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبه قوم لوط برمىگردد كه ابراهيم عليه السّلام به خاطر آنان مجادله كرد .\r\nلكن مفسران گفته‌اند : مجادله دربارهء قوم لوط ، يك نوع جرأت بر خداوند است ، در حالى كه ابراهيم عليه السّلام معصوم از گناه مىباشد . از اين‌رو ، مجادله بايد دربارهء لوط باشد ، نه دربارهء قوم او .\r\nبه اين نظريه چند اشكال مىتوان گرفت :\r\n1 . ميان مجادله دربارهء لوط و مجادله دربارهء قوم او هيچ تفاوتى نيست و اگر اوّلى جرأت بر خداوند باشد ، دومى نيز چنين خواهد بود .\r\n2 . مجادله با خداوند راجع به دفع عذاب از بندگان او و يا به تأخير انداختن آن ، گناه محسوب نمىشود ، بلكه عكس آن درست است ؛ زيرا در اين مجادله ، نه مخالفت وجود دارد و نه كشمكش و تنها درخواست رحمت از توانا براى ناتوان است و اين درخواست ، نشان‌دهندهء حلم و مهربانى است . از اين‌رو ، پس از آن‌كه ابراهيم از خدا درخواست مىكند كه با قوم لوط مدارا كند ، خداوند ابراهيم را با زيباترين ستايش مىستايد و توصيف مىكند كه او « بردبار ، نازكدل و فرمانبردار است » .\r\n3 . ابراهيم دربارهء قوم لوط مجادله كرد تا يقين پيدا كند كه آنان به مرحله‌اى از سركشى رسيده‌اند كه نمىتوان اميد اصلاح و هدايت آنها را داشت ؛ مانند اين سخن او كه مىگويد : « بله و لكن براى اين‌كه دلم آرام بگيرد » . ارادهء اين معنا را اين آيه تأييد مىكند :  يا إِبْراهِيمُ أَعْرِضْ عَنْ هذا إِنَّهُ قَدْ جاءَ أَمْرُ رَبِّكَ وَ إِنَّهُمْ آتِيهِمْ عَذابٌ غَيْرُ مَرْدُودٍ ؛  يعنى اى ابراهيم ! از من دربارهء قوم لوط مپرس ؛ زيرا آنان بايد هلاك شوند ؛ چرا كه بر شرك و تباهكارى پاى مىفشارند و ديگر اميدى به آنان و توبهء ايشان نيست .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nلوط\r\n\r\n[ سوره هود ( 11 ) : آيات 77 تا 80 
  ]\r\nوَ لَمَّا جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً وَ قالَ هذا يَوْمٌ عَصِيبٌ ( 77 ) وَ جاءَهُ قَوْمُهُ يُهْرَعُونَ إِلَيْهِ وَ مِنْ قَبْلُ كانُوا يَعْمَلُونَ السَّيِّئاتِ قالَ يا قَوْمِ هؤُلاءِ بَناتِي هُنَّ أَطْهَرُ لَكُمْ فَاتَّقُوا اللَّهَ وَ لا تُخْزُونِ فِي ضَيْفِي أَ لَيْسَ مِنْكُمْ رَجُلٌ رَشِيدٌ ( 78 ) قالُوا لَقَدْ عَلِمْتَ ما لَنا فِي بَناتِكَ مِنْ حَقٍّ وَ إِنَّكَ لَتَعْلَمُ ما نُرِيدُ ( 79 ) قالَ لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ ( 80 )\r\n\r\n[ ترجمه 
  ]\r\nچون رسولان ما نزد لوط آمدند ، لوط اندوهگين و دلتنگ شد و گفت : امروز روز سختى است . ( 77 )\r\nو قومش شتابان نزد او آمدند و آنان پيش از اين مرتكب كارهاى زشت مىشدند .\r\nلوط گفت : اى قوم من ! اينها دختران من هستند . براى شما پاكيزه‌ترند . از خدا بترسيد و مرا در برابر مهمانانم خجل مكنيد . آيا مرد خردمندى در ميان شما نيست ؟ ( 78 )\r\nگفتند : تو خود مىدانى كه ما را به دختران تو نيازى نيست و نيز مىدانى كه چه مىخواهيم . ( 79 )\r\nلوط گفت :\r\nكاش در برابر شما قدرتى مىداشتم ، يا مىتوانستم به مكانى امن پناه ببرم . ( 80 )\r\n\r\nواژگان\r\nسىء بهم : لوط به سبب آمدن فرستادگان ، دچار چيزى شد كه از آن بدش مىآمد .\r\nالذّرع : منتهاى نيرو ، و از اين قبيل است : ذراع ، چنان‌كه مىگويى : « ضقت به ذرعا أو\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nذراعا ؛ بر تو تحمّل آن چيز دشوار شد » .\r\nيهرعون : مىشتابند . در اين باب ، صيغهء معلوم آن ، تنها بر لفظ مجهول به كار مىرود و از اين قبيل است اولع .\r\nلا تخزون : مرا شرمسار مكنيد .\r\nالرّشيد : خردمند .\r\nركن شديد : مراد ياورى است كه او را از گزند قومش نگهدارد .\r\n\r\nاعراب\r\n« سىء » مجهول و نايب فاعل آن ، ضمير مستترى است كه به لوط برمىگردد .\r\n« ذرعا » تميز . « جاءه » يعنى « قصده ؛ قصد كرد او را » و به همين سبب به‌طور مستقيم مفعول گرفته است . « و من قبل » ، واو براى حال است . « يا قوم » اصلش « يا قومى » بوده است . « هؤلاء » مبتدا ، « بناتى » عطف بيان و يا بدل . « هنّ » ضمير فصل كه محلّى از اعراب ندارد و « اطهر » خبر . همچنين جايز است كه « هنّ » مبتداى دوم باشد و « اطهر » خبر آن و جمله خبر از مبتداى اوّل . « لا تخزون » در اصل ، « لا تخرونى » بوده است . واژهء « ضيف » براى مفرد ، مثنّى ، جمع ، مذكّر و مؤنّث به كار مىرود . « لو انّ لى » ، « لو » براى تمنّى است و نياز به جواب ندارد .\r\n\r\nتفسير\r\n وَ لَمَّا جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً .  فرستادگان از نزد ابراهيم عليه السّلام به سوى لوط رفتند . در جلد سوم ، در تفسير آيهء 80 از سورهء اعراف گفتيم كه لوط برادرزادهء ابراهيم بود . و در شرق اردن سكونت داشت و قوم او نخستين كسانى بودند كه به جاى زنان با مردان شهوت‌رانى مىكردند و نيز اين گناه بزرگ را آشكار انجام مىدادند نه پنهانى و اگر يكى از آنان از اين عمل زشت خوددارى مىكرد\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n[ - لواط نمىداد 
  ] به زور به او تجاوز مىكردند ، حتّى اگر از مهمانان آبرومند هم مىبود . از اين‌رو ، وقتى كه فرستادگان خدا به صورت آدميان نزد لوط آمدند ، وى ترسيد از اين‌كه مبادا قومش به آنان تجاوز كنند و او نتواند از اين فرستادگان دفاع كند و به همين سبب ، غمگين شد .  وَ قالَ هذا يَوْمٌ عَصِيبٌ .  رازى مىگويد : اين‌كه در اين آيه به جاى « شديد » ، « عصيب » گفته شده ، چون آن‌روز توأم با بدى بود .\r\n وَ جاءَهُ قَوْمُهُ يُهْرَعُونَ إِلَيْهِ ؛  قوم لوط شتابان به سوى خانه لوط آمدند و گمان كردند كه اين‌بار هم همانند اوقات ديگر است .  وَ مِنْ قَبْلُ كانُوا يَعْمَلُونَ السَّيِّئاتِ ؛  آنها پيش از اين ، كارهاى زشت انجام مىدادند و تصوّر مجازات و گرفتارىهاى پنهانى را نداشتند .  قالَ يا قَوْمِ هؤُلاءِ بَناتِي هُنَّ أَطْهَرُ لَكُمْ .  مراد از دختران او ، دختران امّت اوست ؛ زيرا پيامبر در ميان امّت خويش بسان پدر در ميان خاندان خود مىباشد . معناى آيه آن است كه با زنان ازدواج كنيد و پاكيزه و حلال از آنها بهره گيريد و لذّت ببريد و لواط [ - همجنس‌بازى 
  ] را رها كنيد كه عمل پليد شيطان است .  فَاتَّقُوا اللَّهَ .  لوط آنان را از خدا مىترسانيد ، در حالى كه در نظر گناهكاران ، ترس از خداوند از همه‌چيز كوچك است .  وَ لا تُخْزُونِ فِي ضَيْفِي ؛  يعنى اگر شما از خدا نمىترسيد ، از خودتان شرم كنيد و با تجاوز به مهمانانم ، آبرويم را نبريد .  أَ لَيْسَ مِنْكُمْ رَجُلٌ رَشِيدٌ ؛  آيا در ميان شما مرد خردمندى وجود ندارد كه شما را از اين خواستهء زشتتان بازدارد ؟\r\n قالُوا لَقَدْ عَلِمْتَ ما لَنا فِي بَناتِكَ مِنْ حَقٍّ وَ إِنَّكَ لَتَعْلَمُ ما نُرِيدُ .  هرگاه انسان ، خودش را آزاد مطلق بيابد ، ارزش‌ها را انكار كند و احساس مسئوليت را از دست دهد ، به اين حدّ از خودخواهى مىرسد [ كه لوط مىگويد : 
  ] تو مىدانى كه ما به دختران تمايل نداريم و ميل و علاقهء ما به مردان و نوجوانان پسر است و نيز مىدانى كه ما براى تو و خدايت اهمّيتى قايل نيستيم . بنابراين ، چرا اين سخن زيادى را به ما مىگويى :  « فَاتَّقُوا اللَّهَ وَ لا تُخْزُونِ فِي ضَيْفِي »  .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n[ متأسفانه 
  ] افراد زيادى هستند كه در پررويى و خودستايى همانند قوم لوط مىباشند و امروز چقدر فراوان است تعداد آنها ! برخى از آنان مربّى و آموزگار مدارس و دانشگاه‌ها هستند و نيز ترديدى نداريم كه در ميان روحانيون هم كسانى هستند كه هزار مرتبه بدتر از اينان مىباشند ، لكن بايد گفت : اگر مبلّغان دين و ارزش‌هاى انسانى نمىبودند ، جهان وضعيّتى به مراتب بدتر از وضعيّت كنونى داشت .\r\n قالَ لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ .  پس از آن‌كه لوط از هدايت قومش نااميد شد ، آرزو كرد كه اى كاش او را ياورى مىبود تا بر ضدّ آنان يارىاش مىكرد و يا پناه‌دهنده‌اى مىبود كه پناهش مىداد . او در حالى اين آرزو را كرد كه نمىدانست يارى خدا در پيش او و در خانهء اوست و نيز نمىدانست كه از فرصت هلاكت ستمگران جز تاريكى يك شب چيزى باقى نمانده است .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nهرگز به تو دست نخواهد يافت\r\n\r\n[ سوره هود ( 11 ) : آيات 81 تا 83 
  ]\r\nقالُوا يا لُوطُ إِنَّا رُسُلُ رَبِّكَ لَنْ يَصِلُوا إِلَيْكَ فَأَسْرِ بِأَهْلِكَ بِقِطْعٍ مِنَ اللَّيْلِ وَ لا يَلْتَفِتْ مِنْكُمْ أَحَدٌ إِلاَّ امْرَأَتَكَ إِنَّهُ مُصِيبُها ما أَصابَهُمْ إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ ( 81 ) فَلَمَّا جاءَ أَمْرُنا جَعَلْنا عالِيَها سافِلَها وَ أَمْطَرْنا عَلَيْها حِجارَةً مِنْ سِجِّيلٍ مَنْضُودٍ ( 82 ) مُسَوَّمَةً عِنْدَ رَبِّكَ وَ ما هِيَ مِنَ الظَّالِمِينَ بِبَعِيدٍ ( 83 )\r\n\r\n[ ترجمه 
  ]\r\nگفتند : اى لوط ! ما فرستادگان پروردگار تو هستيم . اينان ، هرگز به تو دست نخواهند يافت .\r\nچون پاسى از شب بگذرد ، خاندان خويش را بيرون ببر . و هيچ‌يك از شما روى برنمىگرداند ، مگر زنت كه به او نيز آنچه به آنها رسد خواهد رسيد . وعدهء آنها صبحگاه است ، آيا صبح نزديك نيست ؟ ! ( 81 )\r\nچون فرمان ما فراز آمد ، آن‌جا را زيرورو كرديم و بر آن شهر بارانى از سنگ‌هايى از سجّيل [ گل سخت 
  ] ، پىدرپى فروباريديم . ( 82 )\r\nكه بر آنها نشان پروردگارت بود و چنين عذابى از ستمكاران دور نيست . ( 83 )\r\n\r\nواژگان\r\nالسّرى به ضم سين و الاسراء : گردش كردن در شب . السّير : گردش كردن در روز .\r\nچنان‌كه مىگويند : « سرى و اسرى به ليلا و سار نهارا » .\r\nالقطع من اللّيل ، به كسر قاف : پاره‌اى از شب .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nالسجّيل : گل سخت .\r\nمنضود : برخى روى برخى ديگر قرار داده شده‌اند .\r\nمسوّمة عليها : داراى نشان .\r\n\r\nاعراب\r\n« الّا امرأتك » ، استثناى از « اهلك » مىباشد . « و لا تلتفت منكم احد » ، جملهء معترضه ميان مستثنا و مستثنا منه است . ضمير « انّه » براى شأن . « ما اصابهم » فاعل « مصيبها » .\r\n« عاليها » مفعول اوّل براى « جعلنا » و « سافلها » مفعول دوم . « منضود » صفت براى « سجّيل » . « مسوّمة » صفت براى « حجارة » . « هى » برمىگردد به « حجارة » و يا به قريه‌هاى لوط و محلّ آن رفع است ؛ زيرا مبتداست . « ببعيد » ، « با » از جهت اعراب زايد و « بعيد » خبر است .\r\n\r\nتفسير\r\n قالُوا يا لُوطُ إِنَّا رُسُلُ رَبِّكَ لَنْ يَصِلُوا إِلَيْكَ .  رازى مىگويد : هنگامى كه فرشتگان ، نگرانى و اندوه لوط را ديدند ، او را مژده‌هاى گوناگون دادند :\r\nاوّلا ، آنان فرستادگان خدا هستند . ثانيا ، كافران به هدفى كه دربارهء آنها دارند نمىرسند . ثالثا ، خدا اين كافران را هلاك مىكند . چهارم ، خداوند لوط و خاندانش را نجات مىدهد . پنجم ، لوط در اطمينان كامل باشد ؛ زيرا خدا او را بر ستمكاران پيروز خواهد كرد .\r\n فَأَسْرِ بِأَهْلِكَ بِقِطْعٍ مِنَ اللَّيْلِ وَ لا يَلْتَفِتْ مِنْكُمْ أَحَدٌ إِلَّا امْرَأَتَكَ إِنَّهُ مُصِيبُها ما أَصابَهُمْ . \r\nفرشتگان از لوط خواستند كه به همراه خاندانش شبانه [ از شهر 
  ] بيرون رود و هيچ‌كدام به پشت‌سر خود نگاه نكند . شايد حكمت اين دستور ، آن باشد كه فرد بيرون رونده ، نبيند چه بلايى بر سر شهرش آمده است و در نتيجه ، دلگير و اندوهگين شود . امّا لوط ،\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nهمسرش را به فرمان خدا با كافران برجاى گذارد ؛ زيرا او از كافران بود . بنابراين ، لعنت و خشم خدا كه بر كافران رسيد ، بايد بر او هم مىرسيد .  إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ .  اين جمله از سخنان فرشتگان است و پاسخى است به كسانى كه در نزول عذاب بر قوم لوط شتاب داشتند .\r\n فَلَمَّا جاءَ أَمْرُنا جَعَلْنا عالِيَها سافِلَها .  مراد از امر خدا در اين‌جا ، حكم و قضاى اوست . ضمير « عاليها » به قريه‌هاى لوط برمىگردد و نظير آن است ضمير « سافلها » ؛ يعنى خدا اين قريه‌ها را در زمين فروبرد . در برخى از تفاسير آمده كه اين قريه‌ها سه روز از بيت المقدس دور بوده است .   وَ أَمْطَرْنا عَلَيْها حِجارَةً مِنْ سِجِّيلٍ مَنْضُودٍ * مُسَوَّمَةً عِنْدَ رَبِّكَ .   تفسير سجّيل به گل در آيهء 32 از سورهء ذاريات آمده است : « لنرسل عليهم حجارة من طين ؛ تكه‌هاى گل بر سرشان بباريم » . « المنضود » ؛ يعنى برخى روى برخى انباشته شده و يا برخى در پى برخى ديگر فرود مىآيد . « المسوّمة » چيزى كه داراى نشان خاص باشد . اين تكه‌هاى گل ، تنها به كسى اصابت مىكند كه استحقاق آن را داشته باشد . معناى آيه چنين است : خداوند بر قريه‌هاى لوط دو عذاب بارانى از اين سنگ‌ها و فرورفتن در زمين نازل كرد .\r\n وَ ما هِيَ مِنَ الظَّالِمِينَ بِبَعِيدٍ .  مفسران گفته‌اند : مراد از ظالمان در اين‌جا كافران مكه است و خداوند به آنان هشدار مىدهد كه اگر بر تكذيب محمّد صلّى اللّه عليه و إله پافشارى كنند ، عذابى كه به قوم لوط رسيد ، به آنها نيز خواهد رسيد و اين ، دور نيست ؛ زيرا مىدانيم كه هرستمگرى خواه در شرق و خواه در غرب ، در معرض فرود آمدن عذاب قرار دارد و اين عذاب ، ممكن است از آسمان و يا از سوى عذاب‌كنندگان در زمين فرود آيد ؛ زيرا هرانقلاب آزادىخواهى كه رخ داده و يا رخ مىدهد ، جز انتقام از ستمگران و تبهكاران و طرفداران آنان ، سرچشمه‌اى ندارد .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nشعيب\r\n\r\n[ سوره هود ( 11 ) : آيات 84 تا 86 
  ]\r\nوَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا الْمِكْيالَ وَ الْمِيزانَ إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ ( 84 ) وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ ( 85 ) بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ ( 86 )\r\n\r\n[ ترجمه 
  ]\r\nو بر مدين برادرشان شعيب را فرستاديم . گفت : اى قوم من ! خداى يكتا را بپرستيد ؛ شما را هيچ خدايى جز او نيست . و در پيمانه و ترازو نقصان مكنيد . اينك شما را در نعمت مىبينم .\r\nو از روزى كه عذابش شما را فراگيرد بيمناكم . ( 84 )\r\nاى قوم من ! پيمانه و ترازو را از روى عدل ، كامل ادا كنيد و به مردم چيزهايشان را كم مدهيد و چون تبهكاران در زمين فساد مكنيد . ( 85 )\r\nاگر ايمان آورده‌ايد ، آنچه خدا باقى مىگذارد برايتان بهتر است . و من نگهبان شما نيستم . ( 86 )\r\n\r\nواژگان\r\nالبخس : كاستى و عيب .\r\nالعثو : تباهى .\r\nمفسدين : متعمدين .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nبقيّة اللّه : مقدار سود حلالى كه پس از دادن پيمانه و ترازو باقى مىماند ، هرچند اندك باشد .\r\n\r\nاعراب\r\n« و الى مدين » . عطف است بر ماقبلش ؛ يعنى « و ارسلنا الى مدين اخاهم » « شعيبا » بدل از « اخاهم » ، « من إله » ، « من » از جهت اعراب زايد است . « محيط » در لفظ صفت است براى « يوم » و در معنا صفت براى « عذاب » . اگر « محيط » را صفت براى « يوم » بگيريم درست است ، با اين‌كه صفت براى « عذاب » است ؛ زيرا جايز است كه « يوم » اضافه به « محيط » شود . « اشياءهم » بدل از « النّاس » . « مفسدين » حال از واو « لا تعثوا » . « بقية اللّه » مبتدا و « خير » خبر آن . « با » در « بحفيظ » از جهت اعراب زايد است .\r\n\r\nتفسير\r\n وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ .  مانند اين آيه در جلد سوم ، آيهء 85 از سورهء اعراف گذشت .\r\n وَ لا تَنْقُصُوا الْمِكْيالَ وَ الْمِيزانَ .  اين آيه از كم‌فروشى نهى مىكند ، نظير آيهء نخست از سورهء مطففين : « واى بر كم‌فروشان ، آنان كه چون از مردم كيل مىستانند آن را پر مىكنند و چون براى مردم پيمانه مىكنند يا مىكشند از آن مىكاهند » .\r\n إِنِّي أَراكُمْ بِخَيْرٍ .  مراد از خير ، فراوانى روزى است .  وَ إِنِّي أَخافُ عَلَيْكُمْ عَذابَ يَوْمٍ مُحِيطٍ .  اين جمله هشدارى است به آنان ، در صورتى كه بر گناه و نافرمانى اصرار ورزند .\r\n وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ ؛  پس از آن‌كه شعيب قوم خود را از كم‌فروشى نهى كرد ، آنان را به دادن و كامل كردن پيمانه دستور داد . البتّه ، هردو معنا\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nيك چيز است و شايد هدف [ از اين‌كه يك بار از كم‌فروشى نهى مىكند و بار ديگر به ادا كردن كامل پيمانه دستور مىدهد 
  ] تأكيد بر اين معنا باشد .  وَ لا تَبْخَسُوا النَّاسَ أَشْياءَهُمْ .  اشيا هرچيزى را دربر مىگيرد و از آن جمله : حقّ مادّى و معنوى است .\r\nبنابراين ، حرمت ، همگانى است ؛ يعنى هم نقص پيمانه و ترازو را دربر مىگيرد و هم نقص علمى و اخلاقى انسان را .\r\n وَ لا تَعْثَوْا فِي الْأَرْضِ مُفْسِدِينَ .  ظاهر لفظ نشان مىدهد كه معناى آيه چنين است : « لا تفسدوا فى الارض مفسدين ؛ در زمين فساد نكنيد ، در حالى كه فسادكننده هستيد » ؛ زيرا « عثو » و « فساد » يك معنا دارند . بنابراين ، يا بايد واژه « عثو » را به « سعى » تأويل كرد ، تا معنا چنين باشد : « لا تسعوا فى الارض مفسدين ؛ سعى نكنيد در زمين كه فسادكنندگان باشيد » . يا بايد « مفسدين » را به « متعمدين » تأويل كرد و معنا اين‌چنين باشد : « لا تفسدوا فى الارض معتمدين او معتدين ؛ در زمين فساد نكنيد در حالى كه تعمد داريد و يا تجاوز مىكنيد » ، به اين ترتيب كه بدون سبب و دليل ، جنگ‌ها به راه اندازيد و خون‌ها بريزيد . البتّه ، اگر جنگ به منظور از بين بردن فساد باشد ، ترك آن فساد خواهدبود و به همين دليل است كه جهاد از بهترين عبادات محسوب مىشود . اين تأويل از تأويل نخست بهتر است .\r\n بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ .  حلال پاكيزه ، بهتر و ماندنىتر است ، هرچند اندك باشد و حرام آلوده ، بدى محض است ، هرچند زياد باشد .\r\nاگر ما دربارهء عوامل جنگ‌ها در عصر كنونى تحقيق كنيم ، خواهيم ديد كه اين عوامل در احتكارها و گرد آمدن ثروت‌ها در دست گروه بسيار اندك و محروميت اكثريت مردم ، نهفته است .\r\nاتفاقا امروز ( 24 / 12 / 1968 ) در روزنامه خواندم كه گروهى از مردم لندن ، ديروز به سوى كاخ باكينگهام دست به راهپيمايى زدند و يادداشتى به ملكه تقديم كرده ، از\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nوى خواستند ، در حالى كه تنها در لندن شش هزار نفر بىخانه‌اند ، كاخش را كه هزار نفر را در خود جاى داده است ترك كند .\r\n وَ ما أَنَا عَلَيْكُمْ بِحَفِيظٍ ؛  يعنى من با زور و قدرت ، شما را از گناه جلوگيرى نمىكنم و وظيفه من تنها اندرز و تبليغ است و آن را به‌طور كامل انجام دادم و از عهده و مسئوليت آن برآمدم .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nآيا نمازت به تو فرمان مىدهد ؟\r\n\r\n[ سوره هود ( 11 ) : آيات 87 تا 90 
  ]\r\nقالُوا يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا إِنَّكَ لَأَنْتَ الْحَلِيمُ الرَّشِيدُ ( 87 ) قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ رَزَقَنِي مِنْهُ رِزْقاً حَسَناً وَ ما أُرِيدُ أَنْ أُخالِفَكُمْ إِلى ما أَنْهاكُمْ عَنْهُ إِنْ أُرِيدُ إِلاَّ الْإِصْلاحَ مَا اسْتَطَعْتُ وَ ما تَوْفِيقِي إِلاَّ بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ ( 88 ) وَ يا قَوْمِ لا يَجْرِمَنَّكُمْ شِقاقِي أَنْ يُصِيبَكُمْ مِثْلُ ما أَصابَ قَوْمَ نُوحٍ أَوْ قَوْمَ هُودٍ أَوْ قَوْمَ صالِحٍ وَ ما قَوْمُ لُوطٍ مِنْكُمْ بِبَعِيدٍ ( 89 ) وَ اسْتَغْفِرُوا رَبَّكُمْ ثُمَّ تُوبُوا إِلَيْهِ إِنَّ رَبِّي رَحِيمٌ وَدُودٌ ( 90 )\r\n\r\n[ ترجمه 
  ]\r\nگفتند : اى شعيب ! آيا نمازت به تو فرمان مىدهد كه ما آنچه را پدرانمان مىپرستيدند ترك گوييم ، يا در اموال خود آن‌چنان‌كه خود مىخواهيم تصرف نكنيم ؟ به راستى تو مردى بردبار و خردمند هستى ! . ( 87 )\r\nگفت : اى قوم من ! چه مىگوييد اگر با من از جانب پروردگارم حجتى باشد و او مرا رزقى نيكو عطا كرده باشد ؟ اگر شما را نهى مىكنم براى آن نيست كه خود سودى ببرم . تا آن‌جا كه بتوانم ، قصدى جز به صلاح آوردنتان ندارم . توفيق من تنها با خداست . به او توكّل كرده‌ام و به درگاه او روى مىآورم . ( 88 )\r\nو اى قوم من ! مخالفت با من شما را به كارى واندارد تا آنچه بر قوم نوح يا قوم هود يا قوم صالح يا در همين نزديكى به قوم لوط رسيد ، به شما نيز برسد . ( 89 )\r\nو از پروردگارتان آمرزش بخواهيد سپس به درگاهش توبه كنيد ، كه پروردگار من مهربان و دوست است . ( 90 )\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nواژگان\r\nأنيب : برمىگردم .\r\nلا يجرمنّكم : وادار نكند شما را .\r\nالشقاق : شدّت مخالفت ؛ زيرا هركدام از دو طرف متخاصم در شقّى ( طرفى ) است كه ديگرى در آن نيست .\r\n\r\nاعراب\r\nمصدر ريخته شده از « أن نترك » مجرور به باى محذوف و مصدرى كه از « أن نفعل » به دست مىآيد ، عطف است بر « ما يعبد آباؤنا » و تقدير آن‌چنين است :\r\n« أصلاتك تأمرك به ترك ما يعبد آباؤنا أو به ترك فعل ما نشاء فى اموالنا » . « ما استطعت » ، ما مصدريهء ظرفيه ؛ يعنى مدت استطاعت من . همچنين جايز است كه اسم موصول ، در محلّ نصب و بدل باشد از الاصلاح ؛ يعنى : « الّا الاصلاح الّذى استطيعه ؛ جز اصلاحى كه من توان آن را دارم » . « شقاقى » فاعل « يجرمنّكم » و مصدر « ان يصيبكم » مفعول دوم براى « يجرمنّكم » مىباشد .\r\n\r\n[ تفسير 
  ]\r\n\r\nسوسياليزم و سرمايه‌دارى در تاريخ\r\n قالُوا يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا . \r\nهركس كه به خدا و روز قيامت ايمان نياورد نماز را وسيله‌اى براى تمسخر و ريشخند نمازگزاران قرار مىدهد . بىترديد ، شعيب عليه السّلام از نمازگزاران بود و زمانى كه به قومش دستور داد بت‌ها را به دور اندازند و تنها خدا را بپرستند و همچنين آنان را از بهره‌جويى و به‌دست آوردن حرام نهى كرد ، آنها وى را ريشخند كردند و گفتند : آيا نمازى كه مىخوانى و نشانه كم‌خردى و حماقت توست به تو الهام كرده است كه ما را\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nبه ترك تقليدها و عادات پدران ما كه نسل‌اندرنسل با آنها مأنوس بوده‌اند دستور دهى و از به دست آوردن ثروت ، آن‌گونه كه خود مىخواهيم نهى كنى ؟  إِنَّكَ لَأَنْتَ الْحَلِيمُ الرَّشِيدُ ؛  آيا تو اين سخنت را از روى خرد گفتى ؟\r\nاين آيه مفاهيم زير را دربر دارد :\r\n1 . رسالت پيامبران تنها به دعوت [ مردم 
  ] به برپايى شعاير منحصر نمىشود ، بلكه زندگى اجتماعى را نيز دربر مىگيرد و رفتارهاى انسان را محدود و آن را به عدم تجاوز به ديگران مقيد مىكند و نيز هرعملى را كه مستلزم زيان رساندن به فرد يا جامعه باشد بر او ممنوع مىسازد . روشن‌ترين دليل بر اثبات اين مدّعا سخن خداوند است كه مىفرمايد : « و به مردم چيزهايشان را كم مدهيد و چون تبهكاران در زمين فساد مكنيد » .\r\n2 . آيه نشان مىدهد كه دشمن‌ترين مردم براى پيامبران و نمازگزاران ، كسانى هستند كه ثروت را از راه نيرنگ و فريب به دست مىآورند و برطبق هواهاى خود در سرنوشت مردم دخالت مىكنند ؛ مانند شركت‌هاى استثمارگر و احتكاركننده .\r\n3 . همچنين آيه دلالت دارد بر اين‌كه سرمايه‌دارى افراطى در تاريخ ، ريشه‌ها و ياورانى دارد و گواهان اين مدّعا آن‌قدر فراوانند كه نمىتوان آنها را برشمرد . اين سرمايه‌دارى ، فرد را در به‌دست آوردن ثروت و مصرف آن در راه‌هاى چپاول و غارت به‌طور كامل آزاد مىگذارد . بهترين و روشن‌ترين تعريف براى اين سرمايه‌دارى ، اين سخن ثروتمندان به شعيب است :  « أَوْ أَنْ نَفْعَلَ فِي أَمْوالِنا ما نَشؤُا »  .\r\nمراد آنان از اين سخن ، خرج كردن اموالشان در خوراك و پوشاك و . . . نيست ، بلكه مقصود آنان تنها اين است كه اموالشان را در راه سلطه يافتن بر مردم و حكومت بر آنان مصرف كنند .\r\nهمان‌گونه كه تاريخ نشان مىدهد انسان از ديرباز با سرمايه‌دارى و همچنين سوسياليزم آشنايى داشته است ، به عنوان نمونه ، در پژوهش‌هاى تاريخى مورّخ\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمعروف ، « ويل دورانت » آمده است : محققان به يك سنگ‌نوشته سومرى دست يافتند كه تاريخ آن به سال 2100 پيش از ميلاد برمىگردد . اين سنگ‌نوشته مىگويد : دولت اقتصاد ملّى را هدايت مىكرد و در بابل ( سال 1750 پيش از ميلاد ) قانون حمورابى قيمت هرچيزى را تعيين مىكرد . در عصر بطالمه ( سال 313 پيش از ميلاد ) دولت مالك زمين بود و زراعت و ديگر امور اقتصادى را اداره مىكرد .\r\nاسلام ، هم سوسياليزم را رد مىكند و هم سرمايه‌دارى را ، البتّه به آن معنايى كه امروز رايج است . امّا هرچيزى را كه با دشوارىها مقابله كند و مشكلات زندگى را حل نمايد و از حقوق مردم كم نكند ، قبول دارد . به جلد دوم ، بخش : « ثروتمند وكيل است نه اصيل » در تفسير آيهء 182 از سورهء آل عمران رجوع كنيد .\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي .  در آيهء 28 از همين سوره بيان شد .\r\n وَ رَزَقَنِي مِنْهُ رِزْقاً حَسَناً .  پس از آن‌كه شعيب قومش را به درآمد حلال و پاك دستور داد و از حرام ناپاك نهيشان كرد ، به نعمت‌هاى خداوند و روزى كافى كه تمام نيازمندىهايش را بر طرف مىكند ، عليه آنان دليل آورد ، با اين‌كه او بيش از تمامى مردم ، از حرام دور بود ؛ زيرا عوامل به دست آوردن روزى نيكو ، تنها به حرام منحصر نمىشود و محال است كه خداوند روزى را به يك طريق خاص منحصر و آن‌گاه آن را بر بندگانش تحريم كند . سخن شعيب :  « وَ رَزَقَنِي مِنْهُ رِزْقاً حَسَناً »  اشاره بدين نكته دارد ، كه او در رفاه كامل بوده است .\r\n وَ ما أُرِيدُ أَنْ أُخالِفَكُمْ إِلى ما أَنْهاكُمْ عَنْهُ .  اگر شعيب بر خلاف آنچه دستور داده عمل مىكرد ، اين امر حجّتى مىبود براى آنان عليه او ، و او حجّتى عليه آنان نمىداشت . در حالى كه از شرايط پيامبر آن است كه تمام ويژگىهاى او مژده‌آور باشد ، نه اين‌كه باعث نفرت ديگران شود و طبع انسان از كسانى كه چيزى را مىگويند و بدان عمل نمىكنند مىگريزد .  إِنْ أُرِيدُ إِلَّا الْإِصْلاحَ مَا اسْتَطَعْتُ .  شخص مصلح ، پيش از گفتار با رفتارهايش مردم را اندرز مىدهد و در حالى كه انواع آزارها و شكنجه‌ها را\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nتحمّل مىكند ، همچنان به دعوت خويش ادامه مىدهد . از اين‌رو ، شعيب و ديگر پيامبران از دسترنج خود مىخورند و آزار كافران و دشمنان را تحمّل مىكردند .\r\n وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ ؛  يعنى شعيب با توكّل بر خدا و خواستن يارى از او و رجوع كردن به او در تمام امورش ، به انجام رسالت خود ادامه خواهد داد ، حال ، پيامدهاى آن هرچه باشد .\r\n وَ يا قَوْمِ لا يَجْرِمَنَّكُمْ شِقاقِي أَنْ يُصِيبَكُمْ مِثْلُ ما أَصابَ قَوْمَ نُوحٍ أَوْ قَوْمَ هُودٍ أَوْ قَوْمَ صالِحٍ وَ ما قَوْمُ لُوطٍ مِنْكُمْ بِبَعِيدٍ .  « لا يجرمنّكم » ؛ يعنى وادار نكند شما را . معناى آيه اين است كه دشمنى شما نسبت به من باعث آن نشود كه عذاب بر شما نازل گردد ؛ زيرا هرقومى كه با پيامبر خود دشمنى كردند ، عذاب بر آنان فرود آمد . برخى از گواهان اين مدّعا ، عبارتند از اقوام پيامبران نامبرده [ در آيه 
  ] . جمله :  « لا يَجْرِمَنَّكُمْ شِقاقِي »  نظير سخن تو است به كسى كه پدرش او را عاق كرده باشد : عاق شدنت به وسيله پدرت موجب خشم خدا بر تو نشود .\r\n وَ اسْتَغْفِرُوا رَبَّكُمْ ثُمَّ تُوبُوا إِلَيْهِ .  نظير اين آيه همراه با تفسيرش در آيهء 52 و آيهء 61 از همين سوره گذشت .  إِنَّ رَبِّي رَحِيمٌ وَدُودٌ .  پروردگارم كسى را كه از او طلب آمرزش كند و عذر بخواهد مىآمرزد و نيز نسبت به بندگانش - از طريق نعمت دادن بر آنان ، اندرز دادن آنان و مهلت دادن به آنها به اميد اين‌كه از كردار زشت خود بازگردند - ابراز محبت مىكند .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nاگر قبيله‌ات نبود ، سنگسارت مىكرديم\r\n\r\n[ سوره هود ( 11 ) : آيات 91 تا 95 
  ]\r\nقالُوا يا شُعَيْبُ ما نَفْقَهُ كَثِيراً مِمَّا تَقُولُ وَ إِنَّا لَنَراكَ فِينا ضَعِيفاً وَ لَوْ لا رَهْطُكَ لَرَجَمْناكَ وَ ما أَنْتَ عَلَيْنا بِعَزِيزٍ ( 91 ) قالَ يا قَوْمِ أَ رَهْطِي أَعَزُّ عَلَيْكُمْ مِنَ اللَّهِ وَ اتَّخَذْتُمُوهُ وَراءَكُمْ ظِهْرِيًّا إِنَّ رَبِّي بِما تَعْمَلُونَ مُحِيطٌ ( 92 ) وَ يا قَوْمِ اعْمَلُوا عَلى مَكانَتِكُمْ إِنِّي عامِلٌ سَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ مَنْ هُوَ كاذِبٌ وَ ارْتَقِبُوا إِنِّي مَعَكُمْ رَقِيبٌ ( 93 ) وَ لَمَّا جاءَ أَمْرُنا نَجَّيْنا شُعَيْباً وَ الَّذِينَ آمَنُوا مَعَهُ بِرَحْمَةٍ مِنَّا وَ أَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ ( 94 ) كَأَنْ لَمْ يَغْنَوْا فِيها أَلا بُعْداً لِمَدْيَنَ كَما بَعِدَتْ ثَمُودُ ( 95 )\r\n\r\n[ ترجمه 
  ]\r\nگفتند : اى شعيب ! بسيارى از چيزهايى را كه مىگويى نمىفهميم و تو را در ميان خود ناتوان مىبينيم ، اگر به خاطر قبيله‌ات نبود ، سنگسارت مىكرديم و تو بر ما پيروزى نيابى . ( 91 )\r\nگفت : اى قوم من ! آيا قبيله من در نزد شما از خدا پيروزمندتر است ؟ آيا خدا را پس پشت خويش افكنديد ؟ و حال آن‌كه پروردگار من به هركارى كه مىكنيد احاطه دارد . ( 92 )\r\nاى قوم من ! شما همچنان‌كه هستيد به كار خويش مشغول باشيد و من هم به كار خويش مشغول مىشوم . به زودى خواهيد دانست كه آن عذاب خواركننده بر چه كسى فرود مىآيد و چه كسى دروغگوست . منتظر بمانيد ، من نيز با شما منتظر مىمانم . ( 93 )\r\nچون امر ما فراز آمد ، شعيب و كسانى را كه به او ايمان آورده بودند به رحمت خويش رهانيديم . و ستمكاران را\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nصيحه‌اى فروگرفت و در خانه‌هاى خويش برجاى مردند . ( 94 )\r\nچنان‌كه گويى هرگز در آن ديار نبوده‌اند . هان لعنت بر مردم مدين باد ، همچنان‌كه لعنت بر قوم ثمود . ( 95 )\r\n\r\nواژگان\r\nالفقه : فهميدن .\r\nالرّهط : گروه .\r\nالرّجم : پرتاب كردن سنگ ( سنگسار ) .\r\nالظّهرى : پس پشت انداختن ، بىاعتنايى كردن .\r\nالمكانة : حالتى كه دارنده آن حالت مىتواند عملش را انجام دهد .\r\nو ارتقبوا : منتظر بمانيد .\r\nالصّيحة : در اين‌جا مراد از آن عذاب است .\r\nالجاثم : با زانوها به‌رو افتادن و نيز براى چيزى به كار مىرود كه هميشه در جايش بماند و آن را تغيير ندهد .\r\nغنى بالمكان : در آن‌جا اقامت گزيد .\r\nبعدا : نفرين كردن .\r\n\r\nاعراب\r\n« و ما انت علينا بعزيز » . « ما » نافيه ، « انت » مبتدا ، « علينا » متعلق به « عزيز » و « عزيز » خبر و « با » از لحاظ اعراب زايد است . « ظهيرا » مفعول دوم براى « اتخذتموه » ، « مكانتكم » مصدر « مكن » . « من » براى استفهام و در محلّ رفع ، بنابر اين‌كه مبتداست و جملهء « يأتيه عذاب » خبر . « تعلمون » معلق از عمل به سبب وجود استفهام . « كأن » مخفف از ثقيله و اسم آن محذوف ؛ يعنى : « كأنهم لم يغنوا فيها » . « بعدا » منصوب است به عنوان مفعول مطلق : « بعد بعدا » .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nتفسير\r\n قالُوا يا شُعَيْبُ ما نَفْقَهُ كَثِيراً مِمَّا تَقُولُ .  قوم شعيب ، تمام سخنان او اعم از امر ، نهى ، هشدار و وعده عذاب را فهميدند و با اين سخن خود تنها مىخواستند به او بگويند كه ما هيچ توجيهى براى نزول عذابى كه شعيب آنان را به اين عذاب تهديد مىكند نمىبينيم . چگونه عذاب شوند در حالى كه به گمان خودشان انسان‌هايى پاك و بىگناه بودند ؟ ؛ زيرا پرستيدن بت‌ها را عملكرد پدران و كم دادن در پيمانه و وزن را اصل آزادى در به دست آوردن ثروت تجويز مىكرد . بنابراين ، دعوت شعيب ، تنها وسيله‌اى است براى ايجاد شورش و تخريب و اين سخن ، منطق راهزنان در هرزمان و مكان است كه غارت مىكنند و مىكشند و هرگاه كسى به آنان اعتراض كند ، به او مىگويند : تو خرابكار و جنگ‌افروزى و صلح و امنيت را برهم مىزنى ؛ زيرا صلح از ديدگاه آنان تسليم محض مردم در برابر ستمگرىها و خلافكارىهايشان مىباشند .\r\n وَ إِنَّا لَنَراكَ فِينا ضَعِيفاً .  هيچ‌چيزى جلو ستم كردن ما به تو را نمىگيرد . بنابراين ، سكوت بهتر مىتواند موجب سلامت تو شود .  وَ لَوْ لا رَهْطُكَ لَرَجَمْناكَ .  ممكن است كسى بپرسد : چگونه آنان نيرومندى را از او نفى و براى قومش اثبات كردند ؟ مگر نيرومندى انسان از نيرومندى قومش نشأت نمىگيرد ؟ در پاسخ خواهيم گفت : ميان اين دو نيرو ملازمتى وجود ندارد ؛ زيرا گاهى نيروى قوم شخص به زيان اوست ، نه به نفع او ؛ به عنوان نمونه ، قريش از همه بيشتر با محمد قرشى صلّى اللّه عليه و إله دشمن بودند .\r\nدر برخى از تفاسير آمده است كه قوم شعيب مشرك بودند و معناى سخن مشركان كه گفتند : « لو لا رهطك » ، آن است كه اگر احترام گروهت نبود ، هرآينه تو را سنگسار مىكرديم و ظاهر آيه نيز احتمال اين معنا را مىدهد .\r\n قالَ يا قَوْمِ أَ رَهْطِي أَعَزُّ عَلَيْكُمْ مِنَ اللَّهِ  البتّه ، اين كار ، از ديدگاه نادانان و گمراهان\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nهيچ شگفتى ندارد ؛ زيرا « از ميان بندگان خدا تنها دانايان از او مىترسند » . « 1 »  وَ اتَّخَذْتُمُوهُ وَراءَكُمْ ظِهْرِيًّا .  « ظهريّا » كنايه از فراموش كردن خدا و اهميّت ندادن به اوست .\r\n وَ يا قَوْمِ اعْمَلُوا عَلى مَكانَتِكُمْ إِنِّي عامِلٌ ؛  يعنى شما به كار خودتان مشغول باشيد و من هم به كار خودم مشغول هستم . اين جمله ، نظير سخن پيامبر بزرگ اسلام صلّى اللّه عليه و إله است كه فرمود : « عمل من از آن من است و عمل شما از آن شما . شما از كار من بيزاريد و من از كار شما بيزارم » . « 2 » و نيز همانند اين سخن او : « شما را دينى است و مرا دينى » . « 3 »  سَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ مَنْ هُوَ كاذِبٌ وَ ارْتَقِبُوا إِنِّي مَعَكُمْ رَقِيبٌ .  اين سخن شعيب ، نوعى هشدار به نزول عذاب است كه شعيب به قومش مىدهد و دليل بر اثبات نبوت او بالاتر از اين اعتماد او به غيب نيست .\r\n  وَ لَمَّا جاءَ أَمْرُنا نَجَّيْنا شُعَيْباً وَ الَّذِينَ آمَنُوا مَعَهُ بِرَحْمَةٍ مِنَّا وَ أَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ * كَأَنْ لَمْ يَغْنَوْا فِيها أَلا بُعْداً لِمَدْيَنَ كَما بَعِدَتْ ثَمُودُ .   نظير اين آيه ، در آيه‌هاى 66 - 68 از همين سوره بيان شد .\r\n\r\n\r\n","description":"","footnote":"\r\n( 1 ) . فاطر ( 35 ) آيهء 28 .\r\n( 2 ) . يونس ( 10 ) آيهء 41 .\r\n( 3 ) . كافرون ( 109 ) آيهء 6 .\r\n","page_name":" 418 ","page_number":418},
  {"content":"\r\n\r\nموسى\r\n\r\n[ سوره هود ( 11 ) : آيات 96 تا 99 
  ]\r\nوَ لَقَدْ أَرْسَلْنا مُوسى بِآياتِنا وَ سُلْطانٍ مُبِينٍ ( 96 ) إِلى فِرْعَوْنَ وَ مَلائِهِ فَاتَّبَعُوا أَمْرَ فِرْعَوْنَ وَ ما أَمْرُ فِرْعَوْنَ بِرَشِيدٍ ( 97 ) يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ وَ بِئْسَ الْوِرْدُ الْمَوْرُودُ ( 98 ) وَ أُتْبِعُوا فِي هذِهِ لَعْنَةً وَ يَوْمَ الْقِيامَةِ بِئْسَ الرِّفْدُ الْمَرْفُودُ ( 99 )\r\n\r\n[ ترجمه 
  ]\r\nو ما موسى را همراه با آيات و حجت آشكار خويش فرستاديم . ( 96 )\r\nبه نزد فرعون و مهتران قومش . امّا آنان پيرو فرمان فرعون شدند . و فرمان فرعون به راه صواب راه نمىنمود . ( 97 )\r\nدر روز قيامت پيشاپيش قوم خود بيايد و همه را به آتش درآورد كه وارد شدن را بد جايگاهى است . ( 98 )\r\nلعنت اين جهانى و لعنت روز قيامت را از پى دارند و چه بد عطايى به آنان داده شده است . ( 99 )\r\n\r\nواژگان\r\nالسلطان المبين : دليل آشكار .\r\nالملأ : بزرگان قوم .\r\nامر فرعون : مراد ، عملكردها و كارهاى فرعون است .\r\nالورد : رسيدن به آب .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nالمورود : خود آب و در اين‌جا از باب مجاز براى آتش به كار رفته است .\r\nالرّفد : به كسر راء به معناى بخشش .\r\nالمرفود : بخشيده شده .\r\n\r\nاعراب\r\n« فأوردهم » ، در لفظ ، گذشته و در معنا آينده است ؛ يعنى : « فيوردهم » و هرآينده‌اى كه تحقق آن يقينى باشد ، جايز است كه از آن با لفظ گذشته تعبير شود . « بئس » از افعال ذم و « الورد » فاعل . « المورود » مبتدا و « هو » مخصوص به ذمّ است . جملهء مركب از فعل و فاعل ، خبر مقدّم مىباشد .\r\n\r\nتفسير\r\nوقتى خداوند آنچه را كه بر قوم نوح ، هود ، صالح ، لوط و شعيب رسيد ، يادآور شده ، به فرعون و قومش اشاره كرده است و هدف از آن ، عبرت گرفتن و اندرز است .\r\nخلاصه معناى اين آيات چهارگانه چنين است : خداى سبحان موسى عليه السّلام را با دلايل و گواهان به سوى فرعون و قومش فرستاد . برخى از اين دلايل عبارتند از : تورات ، عصا و دست ( يدبيضا ) . لكن فرعون همچنان بر كفر و نافرمانى و نيز قوم او بر پيروى از وى پافشارى كردند و سرنوشت پيروىكننده و پيروىشده ، آن شد كه در دنيا گرفتار لعنت و هلاكت و در آخرت دچار آتش گردند .\r\nاگر فرعون ياورانى نمىداشت ، هرآينه اين جرئت را به خود نمىداد كه بگويد :\r\n « أَنَا رَبُّكُمُ الْأَعْلى  ؛ من پروردگار عالىرتبه شما هستم »  « ما عَلِمْتُ لَكُمْ مِنْ إِلهٍ  غيرى ؛ جز خودم ، خداى ديگرى براى شما سراغ ندارم » . اصولا هر گمراه‌كننده و تبهكارى تنها زمانى عرض‌اندام مىكند كه ياران و پيروانى براى خويش پيدا كند و طبيعت و سرشت انسان هم در هردوره‌اى همان است و تنها نام‌ها و روش‌ها تغيير مىيابند .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nبه عنوان نمونه ، در گذشته ، نام‌ها ، فرعون و نمرود بودند ، امّا امروز ، پيمان‌هاى نظامى ، كمپانى « واكوم » و « آرامكو » و امثال آن ، نام دارند . امّا انصار و ياران آنها ، كسانى هستند كه در تاريكى از آنها جيره مىگيرند و بسان اشراف و سران در ميان مردم قدم مىزنند .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nاخبار قريه‌ها\r\n\r\n[ سوره هود ( 11 ) : آيات 100 تا 102 
  ]\r\nذلِكَ مِنْ أَنْباءِ الْقُرى نَقُصُّهُ عَلَيْكَ مِنْها قائِمٌ وَ حَصِيدٌ ( 100 ) وَ ما ظَلَمْناهُمْ وَ لكِنْ ظَلَمُوا أَنْفُسَهُمْ فَما أَغْنَتْ عَنْهُمْ آلِهَتُهُمُ الَّتِي يَدْعُونَ مِنْ دُونِ اللَّهِ مِنْ شَيْءٍ لَمَّا جاءَ أَمْرُ رَبِّكَ وَ ما زادُوهُمْ غَيْرَ تَتْبِيبٍ ( 101 ) وَ كَذلِكَ أَخْذُ رَبِّكَ إِذا أَخَذَ الْقُرى وَ هِيَ ظالِمَةٌ إِنَّ أَخْذَهُ أَلِيمٌ شَدِيدٌ ( 102 )\r\n\r\n[ ترجمه 
  ]\r\nاينها اخبار قريه‌هايى است كه براى تو حكايت مىكنيم : قريه‌هايى كه بعضى هنوز برپايند و بعضى ويران . ( 100 )\r\nما به آنها ستم نكرديم ، بلكه خودبه‌خود ستم مىكردند و چون امر پروردگار تو فراز آمد ، خدايانى كه به جاى خداى يكتا مىپرستيدند هيچ به كارشان نيامدند و جز زيانكارى چيزى بر آنان نيفزودند . ( 101 )\r\nاين‌چنين بود مؤاخذهء پروردگار تو وقتى كه بخواهد قريه‌اى ستمكار را به مؤاخذه كشد . مؤاخذه او عذابى سخت دردآور است . ( 102 )\r\n\r\nواژگان\r\nالقائم : چيزى كه به نحوى موجود است ، هرچند با آثارش .\r\nالحصيد : زراعتى كه از ريشه درو شده باشد . مىگويند : « حصد هم السيف ؛ يعنى كشت آنان را » .\r\nالتتبيب : زيان . مانند جملهء   « تَبَّتْ يَدا أَبِي لَهَبٍ   ؛ زيان ديد دستان ابو لهب » .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nاعراب\r\n« ذلك » مبتدا ، « من أنباء القرى » خبر آن و نيز جايز است كه مفعول براى فعل محذوف باشد ؛ يعنى « نقصّ ذلك » . « قائم » مبتدا و « منها » خبر مقدّم . « حصيد » مبتدا و خبرش محذوف : « منها حصيد » . واو « زادوهم » به « اصنام » برمىگردد ؛ زيرا به منزلهء عاقلان فرض شده‌اند و يا اين‌كه اين استعمال ، نادر است . اعراب « غير » در آيهء 63 از همين سوره بيان شد . « كذلك » كاف به معناى « مثل » خبر مقدّم و « أخذ ربّك » مبتداى مؤخّر .\r\n\r\nتفسير\r\n ذلِكَ مِنْ أَنْباءِ الْقُرى نَقُصُّهُ عَلَيْكَ مِنْها قائِمٌ وَ حَصِيدٌ .  پس از آن‌كه خداى سبحان گوشه‌اى از داستان‌هاى امّت‌هاى گذشته را با پيامبرانشان ياد كرد ، به پيامبر بزرگوار خود صلّى اللّه عليه و إله فرمود : برخى از اين امّت‌ها ، اندكى از آثارشان باقى مانده و اين آثار باقىمانده را به زراعتى تشبيه كرده كه بر ساقهء خود استوار است و سبب تشبيه هم آن است كه هر دوى آنها با چشم ديده مىشوند . برخى از اين امّت‌ها ، اثرى از آنان برجاى نمانده و اين اثر از بين رفته را به زراعتى درو شده كه زمين از آن صاف گشته ، تشبيه كرده است .\r\nبرخى از مفسران مىگويند : آثار باقىمانده از امّت‌هاى گذشته ، شهرهاى عاد و ثمود است و امّتى كه اثرى از آن برجاى نمانده ، امّت‌هاى نوح و لوط است ، لكن ما اين سخن را به دانشمندان باستان‌شناسى واگذار مىكنيم . در هرحال ، بيان اين داستان‌ها با زبان محمد صلّى اللّه عليه و إله دليلى قاطع بر اثبات نبوّت اوست و نيز دليلى بر اين‌كه داستان‌هاى مزبور ، وحى آسمانى است ، نه خيالبافى و نه حكايت از كسى كه آن را حكايت كرده باشد .\r\n وَ ما ظَلَمْناهُمْ وَ لكِنْ ظَلَمُوا أَنْفُسَهُمْ .  آنان بر اثر اين‌كه پيامبران الهى را تكذيب و\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nبر شرك و فساد پافشارى كردند ، خود بر خود ستم نمودند . اين مفهوم در قرآن كريم ، تقريبا در بيست آيه تكرار شده است .\r\n فَما أَغْنَتْ عَنْهُمْ آلِهَتُهُمُ الَّتِي يَدْعُونَ مِنْ دُونِ اللَّهِ مِنْ شَيْءٍ لَمَّا جاءَ أَمْرُ رَبِّكَ وَ ما زادُوهُمْ غَيْرَ تَتْبِيبٍ .  مراد از « آلهه » ، بت‌هاى آنان است و واو « زادوهم » به آنها برمىگردد . مقصود از « امر ربّك » ، عذاب خداست . « التّتبيب » به معناى زيان ، در آيهء 63 از همين سوره آمده است : « فما تزيدوننى غير تخسير ؛ جز به زيان من نخواهيد افزود » .\r\nمعناى آيهء بالا در اين آيه خلاصه مىشود : « سواى خداى يكتا چيزهايى را مىپرستند كه نه به آنها سود مىدهد و نه زيان » . « 1 »\r\n وَ كَذلِكَ أَخْذُ رَبِّكَ إِذا أَخَذَ الْقُرى وَ هِيَ ظالِمَةٌ ؛  يعنى خداى سبحان ، كافران ستمكار را با عذاب‌هايى چون : توفان ، فرورفتن در زمين و صيحهء عذاب به هلاكت مىرساند .  إِنَّ أَخْذَهُ أَلِيمٌ شَدِيدٌ ؛  مؤاخذه او دردناك و سخت است ، لكن پس از آن‌كه مردم را به وسيلهء پيامبران به‌طور شفاهى و رودررو بيم دهد و حجّت را بر آنها تمام كند . اين‌كه گفتيم : به‌طور شفاهى و رودررو ، بدان سبب است كه كفر و فساد در اين دوره ، بيش از هردوره‌اى در گذشته است و بيم دادن و اتمام حجّت نيز هردو ، در اين دوره به حكم عقل و كتاب‌هاى آسمانى و احاديث نبوى وجود دارند . با اين وجود ، نه توفانى است ، نه فرورفتن در زمين و نه سنگ‌هايى از گل سخت و ما رمز آن را نمىدانيم ، جز اين‌كه گمان مىكنيم ، مشيّت خدا به هلاكت كسانى تعلق گرفته است كه رودرروى پيامبران خود قرار مىگيرند و آنان را تكذيب مىكنند و نه به كسانى كه وحى و عقل را نافرمانى مىكنند . در حالى كه گمان از حق بىنياز نمىكند و خدا داناتر است .\r\n\r\n\r\n","description":"","footnote":"\r\n( 1 ) . فرقان ( 25 ) آيهء 55 .\r\n","page_name":" 424 ","page_number":424},
  {"content":"\r\n\r\nروز مشهود\r\n\r\n[ سوره هود ( 11 ) : آيات 103 تا 109 
  ]\r\nإِنَّ فِي ذلِكَ لَآيَةً لِمَنْ خافَ عَذابَ الْآخِرَةِ ذلِكَ يَوْمٌ مَجْمُوعٌ لَهُ النَّاسُ وَ ذلِكَ يَوْمٌ مَشْهُودٌ ( 103 ) وَ ما نُؤَخِّرُهُ إِلاَّ لِأَجَلٍ مَعْدُودٍ ( 104 ) يَوْمَ يَأْتِ لا تَكَلَّمُ نَفْسٌ إِلاَّ بِإِذْنِهِ فَمِنْهُمْ شَقِيٌّ وَ سَعِيدٌ ( 105 ) فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ ( 106 ) خالِدِينَ فِيها ما دامَتِ السَّماواتُ وَ الْأَرْضُ إِلاَّ ما شاءَ رَبُّكَ إِنَّ رَبَّكَ فَعَّالٌ لِما يُرِيدُ ( 107 )\r\nوَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلاَّ ما شاءَ رَبُّكَ عَطاءً غَيْرَ مَجْذُوذٍ ( 108 ) فَلا تَكُ فِي مِرْيَةٍ مِمَّا يَعْبُدُ هؤُلاءِ ما يَعْبُدُونَ إِلاَّ كَما يَعْبُدُ آباؤُهُمْ مِنْ قَبْلُ وَ إِنَّا لَمُوَفُّوهُمْ نَصِيبَهُمْ غَيْرَ مَنْقُوصٍ ( 109 )\r\n\r\n[ ترجمه 
  ]\r\nدر اينها براى كسانى كه از عذاب آخرت بيمناكند عبرتى است ، در آن‌روز كه مردم گرد آورده شوند و آن‌روز كه مردم را در آن حاضر آورند . ( 103 )\r\nو جز تا اندك‌مدّتى به تأخيرش نمىاندازيم . ( 104 )\r\nروزى كه چون بيايد هيچ‌كس جز به فرمان او سخن نگويد و مردمان بعضى بدبخت باشند و بعضى نيكبخت . ( 105 )\r\nامّا بدبختان در آتشند و مردمان را در آن‌جا ناله‌اى زار و خروشى سخت بود . ( 106 )\r\nو تا آسمان‌ها و زمين باقى هستند در آن‌جا جاودانه بمانند ؛ مگر آنچه پروردگارت بخواهد ؛ زيرا پروردگار تو هرچه خواهد همان كند . ( 107 )\r\nامّا نيكبختان تا آسمان‌ها و زمين باقى هستند در بهشت جاويدان بمانند ؛ مگر آنچه پروردگارت بخواهد . عطاى او هيچ منقطع نمىشود . ( 108 )\r\nاز آنچه اينان مىپرستند به\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nترديد مباش . جز بدان‌گونه كه پدرانشان پيش از اين مىپرستيدند ، نمىپرستند . ما نصيب آنان را بىهيچ كم‌وكاست ادا خواهيم كرد . ( 109 )\r\n\r\nواژگان\r\nيوم مشهود : روزى كه خلايق در آن ، حضور به هم رسانند .\r\nاجل معدود : اجلى كه در علم خدا مشخص است .\r\nالزّفير : در لغت ، آغاز صداى الاغ و شهيق ، آخر آن . خداوند با اين دو واژه ، از دردها و غم‌هاى جهنميان كنايه آورده است .\r\nمجذوذ : مقطوع ( قطع شده ) .\r\nالمريه : شك .\r\n\r\nاعراب\r\n« ذلك يوم » ، مبتدا و خبر و « مجموع » صفت براى « يوم » و « النّاس » نايب فاعل براى « مجموع » . « يوم يأت » « يوم » متعلق به « لا تكلم نفس » و « يا » از « يأتى » به سبب تخفيف حذف شده است و ضمير مستتر در « يأت » به « يوم مجموع » برمىگردد و جايز نيست كه به « يوم يأت » برگردد ؛ زيرا « يوم » به « يأت » اضافه شده است و مضاف اليه به منزلهء جزء كلمه مىباشد [ و كلمه به جزء خود اضافه نمىشود 
  ] .\r\n« فى النّار » متعلق به محذوف ؛ يعنى : « فيستقرون فى النّار » . « خالدين » حال از ضمير « يستقرون » مىباشد .\r\n« ما دامت » « ما » مصدريه ظرفيه ؛ يعنى مدّت دوام آسمان‌ها و زمين و ظرف متعلق است به « خالدين » . « عطاء » منصوب است بنابر مفعول مطلق . « غير مجذوذ » صفت براى « عطاء » . « نصيبهم » مفعول براى « موفّوهم » و « غير منقوص » حال از « نصيبهم » .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nتفسير\r\n إِنَّ فِي ذلِكَ لَآيَةً لِمَنْ خافَ عَذابَ الْآخِرَةِ ذلِكَ يَوْمٌ مَجْمُوعٌ لَهُ النَّاسُ وَ ذلِكَ يَوْمٌ مَشْهُودٌ .  « انّ فى ذلك » اشاره به اين‌كه خداوند قريه‌هايى را كه مردم آنها ستمكار بودند به وسيله عذاب مؤاخذه كرد و مقصود آيه چنين است : اين مؤاخذه درناك ، پندى است براى كسى كه ايمان به خدا دارد و يادآورى است براى كسى كه از روزى مىترسد كه خلايق در آن حاضر آيند ، در آن هنگام كه خداوند آنان را در اين‌روز به منظور بازپرسى و پاداش گرد آورد .\r\nسؤال : توفان ، زلزله و امثال آن بر اثر عوامل طبيعى فراوان اتفاق مىافتد و طبيعت هم كور است و ميان مؤمن و كافر و گناهكار و بىگناه فرق نمىگذارد . بنابراين ، ممكن است آنچه براى اقوام پيامبران رخ داد ، از همين قبيل باشد ؟\r\nپاسخ : پيامبر ، قومش را از نزول عذاب خبر مىداد و پيش از آمدن آن ، نوع و زمانش را هم مشخص مىكرد و سخن او با واقع تطبيق پيدا مىكرد و از واقع بود . و اين‌گونه سخن را نمىتوان ، نوعى پيش‌بينى علمى محسوب كرد ؛ زيرا در آن روزگار ، نه رصدخانه‌اى وجود داشت و نه ابزار علمى و نيز نمىتوان آن را حدس و تخمين به شمار آورد ؛ زيرا پيامبر از روى اعتماد و يقين خبر مىداد و مىفرمود : حقيقت اين است و شما آن را خواهيد ديد . همچنين ، سخن او از روى تصادف نبود ؛ زيرا تكرار مىشد . بنابراين ، وقتى تمامى توجيهات و تفسيرهاى يادشده ، باطل شود ، مشخص است كه بايد آن را براساس وحى و مشيّت الهى توجيه كرد ؛ زيرا تنها فرض درست ، همين است .\r\n وَ ما نُؤَخِّرُهُ إِلَّا لِأَجَلٍ مَعْدُودٍ ؛  هرچيزى در پيشگاه خدا مدت و اجل معيّنى دارد كه نه از آن پيشى مىگيرد و نه به تأخير مىافتد . از آن جمله ، از بين رفتن دنيا و آمدن جهان آخرت است .\r\n يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ ؛  يعنى هيچ‌كس بدون اجازه او سخن نمىگويد و براى سخن گفتن و دفاع در يك موقعيت خاص و\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nنه در تمام موقعيت‌ها از او اجازه مىگيرد ، چنان‌كه در بسيارى از دادگاه‌هاى دنيا نيز همين‌گونه است .  فَمِنْهُمْ شَقِيٌّ وَ سَعِيدٌ ؛  بدبختى و يا خوشبختى انسان در فرداى قيامت ، به كردار او در دنيا بستگى دارد و نه به قضا و قدر الهى . امّا روايت : « الشقي شقيّ في بطن أمّه و السعيد سعيد في بطن أمّه ؛ بدبخت در شكم مادرش بدبخت و خوشبخت در شكم مادرش خوشبخت است » ، روايتى است مشكوك و غيرقابل اعتماد و ظاهر اين روايت با عدالت و رحمت خداوند در تضاد است . به علاوه ، اين روايت خبر واحد است و خبر واحد ، تنها در احكام شرعى ؛ مانند حلال و حرام و پاك و ناپاك حجّت است ، نه در اصول عقيده و آنچه بدان مربوط مىشود .\r\nآن‌گاه خداوند بدبختان را تعريف مىكند و مىفرمايد :  فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ .  بديهى است كه خداوند جز كسانى را كه نافرمانى و فساد كرده‌اند عذاب نمىكند . در اين صورت ، بدبختى به وسيلهء عمل و كردار است ، نه با قضا و قدر . واژه‌هاى زفير و شهيق ، كنايه از غم‌ها و رنج‌هاى دوزخيان است .\r\n خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ .  مفسران سخن از مشيّت خدا در اين‌جا را به درازا كشانده‌اند و ديدگاه‌هايى را بيان نموده‌اند كه معناى اين واژه را از محكمات و واضحات بيرون آورده و آن را از طلسمات و متشابهات قرار داده است .\r\nنتيجهء سخن مفسران اين‌كه : هركس به هرگناهى وارد جهنم شود ، نه خودش مىتواند از آن بيرون آيد ، نه با شفاعت شفاعت‌كننده و يارىدهنده‌اى و نه با فديه دادن .\r\nبنابراين ، وى در جهنم هميشگى است ، مگر خداوند بخواهد او را از آن بيرون آورد ، كه در اين صورت از آن‌جا بيرون مىآيد و هميشه در آتش باقى نمىماند ؛ زيرا هيچ چيز نمىتواند ارادهء خدا را محدود كند .  إِنَّ رَبَّكَ فَعَّالٌ لِما يُرِيدُ .  هرچيزى در نهايت به ارادهء او بازمىگردد و ارادهء او تنها به خود او بازمىگردد . بنابراين ، سبب هميشه ماندن در آتش ، تا زمانى اثرش را مىبخشد كه آفريدگار ، آن را اراده كند و اگر او اراده نكند ، چيزى وجود نخواهد داشت : « هرگاه او چيزى را اراده كند ، اين‌كه بگويد :\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nموجود شو ، پس موجود مىشود » .\r\nهمان‌طورى كه خداوند بدبختان را به جاويد ماندگاران در آتش توصيف كرده ، سعادتمندان را به جاويد ماندگاران در بهشت توصيف نموده است .  وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ .  « غير مجذوذ » ؛ يعنى عطايى كه قطع نمىشود .\r\nپرسش : كسى كه وارد بهشت مىشود ، از آن بيرون نمىرود . در اين صورت ، چرا بودن در بهشت ، مشروط به خواسته خداوند شده است ؟\r\nبرخى در پاسخ گفته‌اند : خداوند بهشتيان را از نعمت‌هاى بهشت بيرون مىآورد و به نعمت‌هاى همانند آن و يا بهتر از آن مىرساند . امّا آنچه ما مىفهميم آن است كه اين تعليق [ مشروط بودن به ارادهء خدا 
  ] به قدرت و عظمت خداوند اشاره دارد . سبب‌هايى كه ما آنها را مىشناسيم ، زمانى تأثير دارند كه با ارادهء خداوند تعالى برخورد نكنند .\r\nبه عنوان مثال ، آتش زمانى مىسوزاند كه آفريدگار به او نگويد : « سرد و سلامت باش » .\r\n فَلا تَكُ فِي مِرْيَةٍ مِمَّا يَعْبُدُ هؤُلاءِ .  اين خطاب براى محمّد صلّى اللّه عليه و إله است و « هؤلاء » اشاره به كسانى از قوم او دارد كه وى را تكذيب كردند . البتّه محمّد صلّى اللّه عليه و إله در اين‌كه آنان در عبادت خود بر باطلند ، ترديد نكرد و هرگز ترديد نخواهد كرد ، لكن هدف از اين آيه ، سرزنش و تهديد آنان است .  ما يَعْبُدُونَ إِلَّا كَما يَعْبُدُ آباؤُهُمْ مِنْ قَبْلُ .  اين جمله ، بيان علّت يقين و عدم ترديد در باطل بودن آن چيزى است كه آنها مىپرستند ؛ زيرا معبود اينان همانند چيزى است كه پيشينيان آن را مىپرستيدند ؛ يعنى كسانى كه بر اثر شرك و پرستش بت‌ها بر آنان عذاب نازل گرديد .  وَ إِنَّا لَمُوَفُّوهُمْ نَصِيبَهُمْ غَيْرَ مَنْقُوصٍ ؛  يعنى ما نصيب آنان را از عذابى كه به پدرانشان داديم ، بىهيچ كم‌وكاست خواهيم داد .\r\nپرسش : جملهء مزبور ، نوعى نااميد كردن از آمرزش و رحمت خداوند است و با اين سخن خدا منافات دارد : « بگو : اى بندگان من كه بر زيان خويش اسراف كرده‌ايد ، از\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nرحمت خدا مأيوس مشويد » . « 1 »\r\nپاسخ : مقصود از اين‌كه خدا مىفرمايد : « از رحمت خدا نااميد مشويد » ، تشويق كردن به توبه است و اين‌كه هركس توبه كند خدا توبه او را مىپذيرد ؛ و مراد از « غير منقوص » ؛ يعنى به‌طور كامل عذاب كردن كسى كه بر شرك پاى فشارد و توبه نكند ، خدا او را به اندازه‌اى كه استحقاق دارد ، مجازات مىكند . ما ترديدى نداريم كه خدا كسى را كه به مردم رحم كند و به نفع ايشان كار نمايد مىآمرزد ، امّا از عذاب كسانى كه به آزادى و حقوق آنان تجاوز مىكنند ، نخواهد كاست و ياريشان نخواهد كرد .\r\n\r\n\r\n","description":"","footnote":"\r\n( 1 ) . زمر ( 39 ) آيهء 53 .\r\n","page_name":" 430 ","page_number":430},
  {"content":"\r\n\r\nصدور حكم از جانب پروردگار\r\n\r\n[ سوره هود ( 11 ) : آيات 110 تا 115 
  ]\r\nوَ لَقَدْ آتَيْنا مُوسَى الْكِتابَ فَاخْتُلِفَ فِيهِ وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ وَ إِنَّهُمْ لَفِي شَكٍّ مِنْهُ مُرِيبٍ ( 110 ) وَ إِنَّ كُلاًّ لَمَّا لَيُوَفِّيَنَّهُمْ رَبُّكَ أَعْمالَهُمْ إِنَّهُ بِما يَعْمَلُونَ خَبِيرٌ ( 111 ) فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ ( 112 ) وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ وَ ما لَكُمْ مِنْ دُونِ اللَّهِ مِنْ أَوْلِياءَ ثُمَّ لا تُنْصَرُونَ ( 113 ) وَ أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ ( 114 )\r\nوَ اصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ ( 115 )\r\n\r\n[ ترجمه 
  ]\r\nبه موسى كتاب داديم . در آن كتاب اختلاف شد . اگرنه حكمى بود كه از پيش از جانب پروردگارت صادر شده بود ، ميانشان داورى شده بود ؛ و ايشان در آن كتاب سخت در ترديدند . ( 110 )\r\nو پروردگار تو پاداش اعمال همه را به تمامى خواهد داد و خدا به كارهايى كه مىكنند آگاه است . ( 111 )\r\nپس همراه با آنان كه با تو رو به خدا كرده‌اند ، همچنان‌كه مأمور شده‌اى ثابت‌قدم باش و طغيان مكنيد كه او به هركارى كه مىكنيد بيناست . ( 112 )\r\nبه ستمكاران ميل مكنيد ، كه آتش بسوزاندتان . شما را جز خدا هيچ دوستى نيست و كسى ياريتان نكند . ( 113 )\r\nنماز بگزار در آغاز و انجام روز و ساعاتى از شب ؛ زيرا نيكىها ، بدىها را از ميان مىبرند . اين اندرزى است براى اندرزپذيران . ( 114 )\r\nصبر كن ؛ زيرا خداوند مزد نيكوكاران را تباه نمىسازد . ( 115 )\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nواژگان\r\nشكّ مريب : مانند « عجب عجيب » و « ظل ظليل » ، به معناى ترديد سخت و يا هميشگى است . برخى گفته‌اند : به معناى شكّى است كه انسان را در شك بيندازد و اين ، همان برترى دادن دروغ بر راست مىباشد .\r\nطرفا النّهار : صبح و شام . مقصود از طرف اوّل ، صبح و مراد از طرف دوم ، ظهر و عصر است .\r\nالزّلف : ساعات اوّل شب و مفرد آن « زلفة » است و سبب نامگذارى اين ساعات به « زلف » آن است كه به روز نزديك مىباشند و در اين‌جا مراد از آن مغرب و عشاست .\r\n\r\nاعراب\r\nنحويان و مفسران در اعراب « لمّا » در آيهء  وَ إِنَّ كُلًّا لَمَّا لَيُوَفِّيَنَّهُمْ رَبُّكَ أَعْمالَهُمْ  اختلاف نظر دارند . برخى مىگويند : « لمّا » به معناى الّا است . برخى مىگويند : لام بر خبر ان [ ان مخففه از ثقيله 
  ] داخل شده و « ما » به معناى « الّذى » و در تقدير چنين است :\r\n« ان كلّا للّذى هو ليوفّينّهم اعمالهم » . ابن هشام در كتاب المغنى گفته است : در نظر من بهتر اين است كه لمّا به معناى لم و مجزوم آن محذوف مىباشد ؛ يعنى « لم يوفوا أعمالهم الى الآن و سيوفونها » و برخى نظريه ديگرى داده‌اند . مناسب‌ترين نظريه آن است كه لمّا به معناى الّا باشد . « من تاب » در موضع رفع و عطف است بر فاعل « استقم » و نيز جايز است كه در موضع نصب و مفعول معه باشد . « فتمسّكم النّار » ، منصوب به أن مقدّر و جواب نهى است . مصدر ريخته شده از آن ، مبتدا و خبرش محذوف مىباشد ؛ يعنى « فمسّ النّار كائن او حاصل لكم » . « طرفى النّهار » ، ظرف و منصوب به « أقم » و « زلفا » عطف بر آن مىباشد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nتفسير\r\n وَ لَقَدْ آتَيْنا مُوسَى الْكِتابَ فَاخْتُلِفَ فِيهِ .  مراد از كتاب در اين‌جا تورات است و قوم موسى عليه السّلام در آن اختلاف كردند : برخى بدان ايمان آوردند و برخى كافر شدند . طبيعى است هرامّتى چه قديم و چه جديد ، چنين هستند كه دربارهء پيامبر و اندرزدهنده خويش ، هم‌عقيده نيستند ، بلكه بنى اسرائيل پيامبرشان را مىكشتند و حتّى كسانى كه به موسى عليه السّلام ايمان آوردند ، پس از وى آن را تحريف و بدعت‌ها و گمراهىها را زنده كردند . در اين صورت ، اى محمّد صلّى اللّه عليه و إله ! اگر قومى به تو ايمان آورند و قومى كافر شوند ، هيچ شگفتى ندارد .\r\n وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ .  مراد از كلمهء خدا ، حكم او در مورد تأخير انداختن عذاب است . ضمير « بينهم » به اختلاف‌كنندگان در تورات برمىگردد .\r\nحكمت خدا بر اين قرار گرفت كه آنان را با عذاب دنيا ريشه‌كن نكند .  وَ إِنَّهُمْ لَفِي شَكٍّ مِنْهُ مُرِيبٍ .  سخن همچنان دربارهء موسى عليه السّلام ، قوم و كتاب اوست . كسى كه گفته است : سخن با اين جمله ، از موسى و بنى اسرائيل به محمّد صلّى اللّه عليه و إله و قريش منتقل شده ، از موضع حق فاصله گرفته است . « شكّ مريب » نظير عجب عجيب و قناطير مقنطرة ؛ يعنى شك قوى . مقصود مجموع آيه آن است كه خداوند عذاب آن تعداد از قوم موسى كه تورات را تكذيب كردند و همچنين آن افراد از قوم محمّد صلّى اللّه عليه و إله كه قرآن را تكذيب كردند را تا روز قيامت به تأخير انداخت .\r\n وَ إِنَّ كُلًّا لَمَّا لَيُوَفِّيَنَّهُمْ رَبُّكَ أَعْمالَهُمْ إِنَّهُ بِما يَعْمَلُونَ خَبِيرٌ ؛  يعنى هم تكذيب‌كننده و هم تصديق‌كننده ، پاداش عملش را در روز قيامت به‌طور كامل دريافت خواهد كرد . اگر عملش نيك باشد ، پاداش نيك و اگر بد باشد پاداش بد به دست خواهد آورد .\r\n\r\nپايدارى\r\n فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ .  معناى واژهء\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nاستقامت با توجّه به آنچه بدان نسبت داده مىشود اختلاف پيدا مىكند . از اين‌رو ، معناى آيه :  « إِنَّ رَبِّي عَلى صِراطٍ مُسْتَقِيمٍ »  ، آن است كه پروردگارم به اين راه هدايت مىكند و بدان دستور مىدهد و براساس آن پاداش و كيفر مىدهد و تمام كارهاى خداوند برطبق حكمت و مصلحت است : « آيا گمان كرديد كه شما را بىفايده آفريديم » . « 1 » « ما اين آسمان و زمين و آنچه را كه ميان آنهاست به باطل نيافريده‌ايم » . « 2 » هرگاه چيزى را كه داراى جسم است به استقامت توصيف كنى و بگويى : « انّ هذا لشىء مستقيم ؛ اين چيز مستقيم است » ، معنايش اين است كه آن چيز در جاى مناسب خود قرار داده شده است .\r\nامّا خداوند انسان مستقيم را از همه بهتر تعريف كرده است : « آن كسانى كه به سخن گوش مىدهند و از بهترين آن پيروى مىكنند ، ايشانند كسانى كه خدا هدايتشان كرده و اينان خردمندانند » . « 3 » منظور از بهترين سخن در پيشگاه خدا و مؤمنان به او ، همين قرآن است : « خدا بهترين سخن را نازل كرده است » . « 4 » بهترين سخن در نزد خدا ، تمام مردم و حتّى كافران ، سخنى است كه وجدان جهانى بدان آرام گيرد ، نه وجدان دزدان و خون‌خواران . در حديث از پيامبر خدا صلّى اللّه عليه و إله نقل شده كه فرمود : « سورهء هود ، مرا پير كرد » . برخى مىگويند : مراد پيامبر صلّى اللّه عليه و إله همين آيه از سورهء هود بوده است ؛ زيرا امّت او به استقامت امر شده‌اند ، در حالى كه او از اجابت و استقامت آنان ، اطمينان نداشت . ما ، اين تفسير را دور نمىدانيم ، مشروط بر اين‌كه مقصود از امّت ، رهبران آنان باشد ؛ زيرا ريشهء درد و منشأ مشكلات آنها هستند . در جلد اوّل از همين تفسير دربارهء استقامت سخن گفتيم و اين‌كه اسلام با تمام عقيده ، آيين و اخلاقش در يك كلمه خلاصه مىشود و آن عبارت است از : « استقامت » .\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 115 .\r\n( 2 ) . ص ( 38 ) آيهء 27 .\r\n( 3 ) . زمر ( 39 ) آيهء 18 .\r\n( 4 ) . همان ، آيهء 23 .\r\n","page_name":" 434 ","page_number":434},
  {"content":"\r\n\r\n\r\nمسئوليت همكارى بر ضد ستم\r\n وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ وَ ما لَكُمْ مِنْ دُونِ اللَّهِ مِنْ أَوْلِياءَ ثُمَّ لا تُنْصَرُونَ .  ستمگران تنها به كسانى كه به حقوق مردم و آزادى آنها تجاوز مىكنند خلاصه نمىشوند ؛ زيرا در روايات از جمله در نهج البلاغه آمده است :\r\n« ستم بر سه نوع است : ستمى كه آمرزيده نمىشود ، ستمى كه رها نمىشود و ستمى كه آمرزيده مىشود و مورد بازخواست قرار نمىگيرد . امّا ستمى كه آمرزيده نمىشود ، شرك آوردن به خداست . امّا ستمى كه آمرزيده مىشود ، ستم انسان بر خودش است ، آن‌گاه كه برخى از گناهان كوچك را مرتكب مىشود . امّا ستمى كه رها نمىشود ، ستم برخى از بندگان بر برخى ديگر است » .\r\n« الرّكون الى الشىء » به معناى تكيه كردن بر آن چيز است و مراد از « الرّكون الى الظالمين ؛ تكيه كردن بر ستمكاران » ، يك معناى عامّ است كه حتّى سكوت در برابر آنان را نيز دربر مىگيرد ؛ زيرا نهى از منكر واجب است . در حديث آمده است :\r\n« هرگاه مردم ، منكر را در ميان خود ببينند و آن را انكار نكنند ، خداوند همهء آنها را مجازات خواهد كرد » . امام جعفر صادق عليه السّلام فرمود :\r\n« يارى كردن مؤمن به مؤمن واجب است » . در كتاب وسائل الشيعه ، باب « الجهاد عن المعصوم » آمده است : « مسلمان براى دفاع از بيضه اسلام و يا در هنگام بيم [ حملهء دشمن 
  ] بر سرزمين‌هاى مسلمانان مىجنگد » . با تكيه به اين روايات و ديگر روايات ، فقيهان جهاد را به دو دسته تقسيم كرده‌اند :\r\nاوّل : پيكار كردن در راه خدا و گسترش اسلام .\r\nدوم : دفاع از اسلام و سرزمين‌هاى مسلمانان و دفاع از جان ، مال و ناموس ، بلكه دفاع از حق به‌طور كلى ، خواه اين حق از خودش باشد و خواه از ديگرى .\r\nصاحب جواهر مىگويد :\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nهرگاه دشمنان كافر گردهم آيند و از آنان نسبت به بيضه اسلام احساس خطر شود و يا كافر بخواهد بر سرزمين‌هاى مسلمانان سلطه پيدا كند ، آنان را اسير و اموالشان را غارت كند ، در اين صورت ، بر آزاد و برده ، مرد و زن ، سالم و بيمار ، كور و لنگ و ديگران در صورتى كه نياز باشد دفاع واجب است و واجب بودن اين دفاع به حضور امام و اجازه او بستگى ندارد و نيز تنها بر كسانى كه مورد تجاوز قرار مىگيرند و عدّه‌اى خاص اختصاص ندارد ، بلكه بر هركس كه از اين وضعيت آگاهى پيدا كند ، دفاع واجب است ، هرچند او خود مورد تجاوز قرار نگرفته باشد . البتّه ، اين وجوب در صورتى است كه شخص مسلمان نداند كه افراد مورد تجاوز ، توان جلوگيرى از دشمن و مقاومت در برابر او را دارند و هراندازه شخص به محلّ مورد هجوم نزديك‌تر باشد وجوب شديدتر است .\r\nآنگاه ايشان مىگويد :\r\nدفاع انسان از جان خودش واجب است ، هرچند گمان به سلامتى آن را نداشته باشد ؛ زيرا وى در هرحال در معرض خطر قرار دارد . امّا دفاع از آبرو و مال در صورتى واجب است كه گمان به سلامتى جانش [ در حال دفاع 
  ] داشته باشد ؛ زيرا بيم آن وجود دارد كه جان خود را به همراه مال و آبرو از دست بدهد . همچنين بر انسان واجب است كه از حيات ديگرى و مال و آبروى او دفاع كند ، مشروط بر اين‌كه گمان به سلامتى جان خود داشته باشد .\r\nفقها به وجوب نجات‌غريق ( شخصى كه در حال غرق شدن در آب باشد ) و نيز به وجوب خاموش كردن آتش‌سوزى در مال ديگران فتوا داده‌اند و همچنين گفته‌اند :\r\nشخص نمازگزار بايد نمازش را به منظور دفع خطر از نفس محترمه و يا مالى كه حفظ آن واجب است قطع كند ، خواه اين مال از خودش باشد و خواه از ديگران . و اگر كسى كودكى را در بيابان ببيند كه توان دفاع از خودش را ندارد ، واجب است بر او كه آن كودك را بردارد و از وى نگهدارى كند .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nروايت شده كه سه نفر را به نزد امام على عليه السّلام بردند : شخص اوّل ، مردى را نگهداشته ، دومى او را كشته ، و سومى اين صحنه را ديده و حركتى از خود نشان نداده بود . امام على عليه السّلام دستور داد : قاتل كشته شود و نگهدارنده براى هميشه زندان شود و چشمان تماشاكننده با آهن گداخته بركنده گردد و فقها به اين روايت عمل كرده‌اند .\r\nمحقّق جستجوگر در كتاب‌هاى فقهى ، اين نوع فتواها را فراوان مىبيند و اين امر ، به‌طور قطع نشان مىدهد كه يارى انسان به انسان ديگر ، چنانچه موجب حفظ يك امر مهم شود ، شرعا واجب است .\r\n وَ أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ .  طرف نخست روز ، بامداد و طرف دوم آن ، ظهر و عصر است و منظور از « زلفا من اللّيل » ، مغرب و عشا مىباشد .\r\nدر آيهء 78 از سورهء اسراء آمده است : « از هنگام زوال خورشيد تا آن‌گاه كه تاريكى شب فرامىرسد نماز را برپاى دار و نيز نماز صبحگاه را همگان حاضر شوند » . زوال خورشيد همان وقت نماز ظهر و پس از آن ، نماز عصر است . مراد از « غسق اللّيل » در اين آيه ، تاريكى شب است و اين ، همان وقت نماز مغرب و پس از آن ، نماز عشا مىباشد . مقصود از « قرآن الفجر » ، نماز صبح است كه همهء مردم در آن حاضر مىشوند . تفصيل اين مسائل در كتاب‌هاى فقه و از آن جمله ، در جزء اوّل كتاب فقه الامام الصادق آمده است .\r\n إِنَّ الْحَسَناتِ يُذْهِبْنَ السَّيِّئاتِ .  صاحب مجمع البيان از بيشتر مفسران نقل كرده است كه مراد از حسنات در اين‌جا ، نمازهاى پنجگانه است و اين نمازها گناهانى را كه در فاصله‌هاى اداى آنها صورت مىگيرد ، مىپوشاند . مفسران ديگر گفته‌اند : مراد از حسنات اين سخن است : « سبحان اللّه و الحمد للّه و لا إله الّا اللّه و اللّه اكبر » . هركدام از اين دو تفسير بر خلاف عقل و فطرت است ؛ زيرا ميان احكام و تكليف ، از نظر شرع ، عقل ، قانون و عرف هيچ‌گونه ارتباط و ملازمتى وجود ندارد . به عنوان مثال ،\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nفرمانبردارى از هرحكمى ، خواه وجوب باشد و خواه حرمت ، هيچ ارتباطى با فرمانبردارى و يا مخالفت حكم ديگر ندارد . امّا حديثى كه مىگويد : هرگاه نمازى به‌جا آورده شود ، گناهان ميان دو نماز را مىپوشاند [ موجب آمرزش گناهان مىشود 
  ] و امثال آن ، كنايه از آن است كه نماز نيكىهاى زيادى دارد . از اين‌رو ، هرگاه نمازگزار را گناهانى باشد كه در يك كفّهء [ ترازو 
  ] گذارده شود و نماز در كفّه‌اى ديگر ، هرنيكى ، يك بدى را از بين مىبرد ، مشروط بر اين‌كه بدى ، گناه كبيره و حقّى از حقوق مردم نباشد . در اين‌باره در جلد اوّل زير عنوان : « باطل كردن عمل » در تفسير آيهء 217 از سورهء بقره ، سخن گفتيم .\r\n ذلِكَ ذِكْرى لِلذَّاكِرِينَ .  « ذلك » به امر به استقامت ، نماز و نيز به نهى از همكارى با ستمكاران اشاره دارد و مراد از ذاكرين ، پندگيرندگان است .\r\n وَ اصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ .  اين جمله اشاره دارد به اين‌كه هركس در راه درست پايدارى كند ، به ناچار با تعداد زيادى از گمراهان و منحرفان برخورد مىكند و شكيبايى در جهاد با آنان از بهترين طاعت‌ها و بزرگ‌ترين نيكىهاست .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nچرا در ميان مردمانى كه پيش از شما بودند\r\n\r\n[ سوره هود ( 11 ) : آيات 116 تا 119 
  ]\r\nفَلَوْ لا كانَ مِنَ الْقُرُونِ مِنْ قَبْلِكُمْ أُولُوا بَقِيَّةٍ يَنْهَوْنَ عَنِ الْفَسادِ فِي الْأَرْضِ إِلاَّ قَلِيلاً مِمَّنْ أَنْجَيْنا مِنْهُمْ وَ اتَّبَعَ الَّذِينَ ظَلَمُوا ما أُتْرِفُوا فِيهِ وَ كانُوا مُجْرِمِينَ ( 116 ) وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ ( 117 ) وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ ( 118 ) إِلاَّ مَنْ رَحِمَ رَبُّكَ وَ لِذلِكَ خَلَقَهُمْ وَ تَمَّتْ كَلِمَةُ رَبِّكَ لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ ( 119 )\r\n\r\n[ ترجمه 
  ]\r\nچرا در ميان مردمانى كه پيش از شما بودند - جز اندكى كه از آن ميان نجاتشان داديم - خردمندانى نبودند تا مردمان را از فساد كردن در زمين بازدارند ؟ و ظالمان از پى آسودگى و لذّات دنيوى رفتند و گنهكار بودند . ( 116 )\r\nپروردگار تو هيچ قريه‌اى را كه مردمش نيكوكار باشند به ستم هلاك نخواهد ساخت . ( 117 )\r\nو اگر پروردگار تو خواسته بود ، همهء مردم را يك امّت قرار داده بود ، ولى همواره گونه‌گون خواهند بود . ( 118 )\r\nمگر آنهايى كه پروردگارت بر آنها رحمت آورده و آنان را براى همين بيافريده است . و سخن پروردگار تو بر اين مقرر شده كه : جهنم را از همهء جن و انس انباشته مىكنم . ( 119 )\r\n\r\nواژگان\r\nالقرون : جمع قرن ، به معناى اهل هردوره . هرچند به كار بردن اين واژه به معناى\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nصد سال ، رواج يافته است .\r\nبقية الشىء : آنچه از يك چيز باقى مىماند . مىگويند : « بقية السلف الصالح » ؛ يعنى كسانى كه پس از ، از بين رفتن بيشتر گذشتگان ، از آنها باقى مانده‌اند .\r\nالتّرف : نعمت و برخوردارى ؛ يعنى آنان به دنبال لذّت‌هاى دنيا رفتند و اين لذّت‌ها آنها را سرگشته و تباه كرد .\r\n\r\nاعراب\r\n« لو لا » حرفى است مانند « هلّا » كه طلب و تشويق به فعل را مىرساند . « كان » در اين‌جا تامّه و به معناى « وجد » است . « أولوا بقية » فاعل . « الّا قليلا » منصوب بنابر اين‌كه استثناى منقطع و به معناى « و لكن قليلا » است . « يهلك » منصوب به ان كه پس از لام در تقدير است . مصدر مؤوّل ، مجرور به لام و متعلق به خبر « كان » كه حذف شده و در تقدير چنين مىباشد : « و ما كان ربك مريدا لهلاك اهل القرى » . « و اهلها مصلحون » واو براى حال . و « الّا من رحم » « من » در موضع نصب ، بنابر اين‌كه استثناى متصل از واو « لا يزالون » است . و « لذلك خلقهم » ؛ يعنى براى رحمت ، آنان را آفريد . « لأملأنّ » ، لام جواب قسم محذوف ؛ يعنى سوگند كه جهنّم را پر مىكنم . « اجمعين » حال تأكيدى و صاحب حال ، « الجنّة و النّاس » مىباشد .\r\n\r\nتفسير\r\n فَلَوْ لا كانَ مِنَ الْقُرُونِ مِنْ قَبْلِكُمْ أُولُوا بَقِيَّةٍ يَنْهَوْنَ عَنِ الْفَسادِ فِي الْأَرْضِ .  پس از آن‌كه خداوند بيان كرد كه قوم نوح ، عاد ، ثمود و ديگر اقوام به سبب مخالفت با فرمان خداوند و ايجاد فساد در زمين ، هلاك و نابود شدند ، اينك مىفرمايد : در ميان اين امّت‌ها افرادى نيكوكار و صلح‌طلب وجود نداشتند حال آن‌كه بايد وجود مىداشتند تا ستمكار را از ستم و مفسد را از فساد بازدارند . ثروتمندان ستم نمودند و ديگران\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nدر برابر آنها سكوت اختيار كردند و در نتيجه ، همگى استحقاق عذاب و خشم خدا را پيدا كردند .  إِلَّا قَلِيلًا مِمَّنْ أَنْجَيْنا مِنْهُمْ .  مراد از اين گروه اندك ، پيامبران و مؤمنان به ايشان است . « من » جارّه در « ممّن » بيان براى « قليلا » است و در « منهم » براى تبعيض .\r\nضمير جمع به « قرون » برمىگردد . معناى اين جمله ، چنين است : گروهى ، با ايمانى كه خدا آنان را از هلاكت رهايى بخشيد ، امر به معروف و نهى از منكر مىكردند ، لكن كسى كه اطاعت نمىشود ، فرمانى ندارد .\r\n وَ اتَّبَعَ الَّذِينَ ظَلَمُوا ما أُتْرِفُوا فِيهِ وَ كانُوا مُجْرِمِينَ .  مراد از « ما اترفوا فيه » اموال و املاك آنان است ؛ يعنى باقىماندگان صالح ، ثروتمندان را از فساد زمين نهى كردند ، لكن اين گروه همچنان به دنبال آسايش و نعمت رفتند و نقد را بر نسيه ترجيح دادند و بر گناه و نافرمانى پاى فشردند و سبب آن هم چيزى ، جز آسايش و نعمت‌هاى آنان نبود : « ما هيچ بيم‌دهنده‌اى به قريه‌اى نفرستاديم ، جز آن‌كه توانگران عيّاشش گفتند : ما به آنچه شما را بدان فرستاده‌اند ايمان نمىآوريم و گفتند : اموال و اولاد ما از همه بيشتر است و كسى ما را عذاب نكند » . « 1 »\r\n وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ ،  در غير اين صورت ، نيكوكار و بدكار ، شايسته و غيرشايسته در نزد او يكسان بود ، در حالى كه از شأن خداوند دور است كه چنين كند : « چرا خدا شما را عذاب كند اگر سپاسگزار باشيد و ايمان آوريد ؟ در حالى كه شكرپذير و داناست » . « 2 »\r\n\r\nاگر خدا بخواهد مردم را يك امت قرار مىدهد\r\nاز آغاز نزول اين آيه تا امروز ، بيشتر مردم مىگويند : چرا خدا نخواست و اى كاش آن را مىخواست تا سرزمين‌ها و انسان‌ها از قبيله‌گرايى و مصيبت‌هاى آن\r\n\r\n\r\n","description":"","footnote":"\r\n( 1 ) . سبأ ( 34 ) آيهء 35 .\r\n( 2 ) . نساء ( 4 ) آيهء 147 .\r\n","page_name":" 441 ","page_number":441},
  {"content":"\r\n\r\nراحت مىشدند ؟\r\nپاسخ اين پرسش از سخنان زير آشكار مىشود :\r\n1 . پيش از هرچيزى بايد بدانيم كه خداوند نمىخواهد بندگانش با يكديگر دشمن باشند و همديگر را بكشند . چگونه چنين باشد حال آن‌كه مىفرمايد : « نزاع نكنيد كه هيبت شما از بين مىرود » . هيچ ضرورتى ندارد كه اگر خدا انسان‌ها را به سازش و هماهنگى مجبور نكند ، نزاع و كشمكش را برايشان بخواهد . به عنوان مثال ، هرگاه بگويى : من دوست ندارم كه فرزندانم داراى يك نظريه سياسى باشند ، بدين معنا نيست كه تو مىخواهى آنان با يكديگر بجنگند و همديگر را بكشند .\r\n2 . براى مجبور كردن انسان بر اعتقاد به دين ، دو راه وجود دارد : اوّل ، به كار گرفتن زور . دوم ، خداوند ايمان را در قلب بيافريند ، چنان‌كه زبان را در دهان آفريده است .\r\nراه نخست با اصل دين و حتّى با عقل در تضاد است ؛ زيرا زور نمىتواند ايمان و اعتقاد بسازد ، بلكه برعكس ، ايمان را از بين مىبرد ؛ چرا كه راه ايمان به حق ، دلايل و براهين است [ نه زور 
  ] . از اين‌رو ، قرآن اين دلايل را با شيوه‌هاى گوناگون بيان كرده و انسان را به نگرش و انديشيدن دربارهء آن تشويق نموده است تا از طريق آنها و از روى اختيار ، به خدا ، پيامبر او و روز قيامت ايمان بياورد . امّا اين‌كه خداوند به جنگيدن براى دين دستور داده ، به خاطر عمل به آيين حق و عدالت و نيز حفظ سلامت و امنيت جامعه است .\r\nامّا راه دوم ( خدا ايمان را در قلب انسان بيافريند ) ، انسان را از انسانيت خود بيرون مىكند و كارهايش را نسبت به او به‌طور كامل بسان ميوه بر روى درخت قرار مىدهد كه در اين صورت ، وى نه اراده دارد ، نه كار و نه تفكر و انديشيدن دربارهء آفرينش جهان هستى و آنچه در آن است و همچنين ، نه استحقاق ثنا و يا نكوهش را دارد و نه شايستگى اين‌كه براى كارى پاداش بگيرد يا مجازات شود . پيش‌تر در جلد سوم ، در تفسير آيهء 35 از سورهء انعام ، در اين‌باره سخن گفتيم .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nخلاصهء سخن\r\nخداوند از هيچ راهى نخواست كه مردم را به ايمان آوردن ، مجبور كند ؛ زيرا اگر او چنين مىخواست ، صفت انسانيت را از آنان سلب مىكرد و در اين صورت ، انسان‌ها بسان حيوانات و حشرات بودند كه نه استحقاق مجازات را داشتند و نه مورد بازپرسى قرار مىگرفتند ، لكن خداوند خواست كه انسان را از هرآفريده‌اى متمايز سازد و او را به مقامى برساند كه هيچ موجودى بالاتر از او نباشد ، جز آفريدگار جهان و انسان . محال است كه انسان بدون تلاش و اختيار به اين مقام برسد . از اين‌رو ، خداوند به او توانايى ، درك و وجدان عنايت كرد و نيز او را به دو راه هدايت نمود .\r\nآن‌گاه وى را آزاد و صاحب‌اختيار گذارد ، تا به تنهايى پيامد گزينش خود را بر دوش گيرد و بدين ترتيب ، انسانيت كامل براى او تحقّق پيدا كند .\r\nنتيجهء اين آزادى و اختيار ، اين شد كه مردم در عقايد و نظريات خود اختلاف پيدا كنند . رجوع كنيد به جلد دوم بخش : « جهان زيباتر از آنچه هست امكان نداشت » و نيز جلد اوّل به بخش : « اختلاف ميان مردم » .\r\n وَ لا يَزالُونَ مُخْتَلِفِينَ ؛  يعنى مردم در گذشته اختلاف كردند و اين اختلاف آنها هميشه ادامه خواهد داشت ؛ زيرا اين ، نتيجهء حتمى اين مسئله است كه انسان با اختيار آفريده شد نه مجبور و بىاراده ، بنابراين به هرمسيرى كه بخواهد و اراده كند مىرود .\r\n إِلَّا مَنْ رَحِمَ رَبُّكَ .  مراد از مرحومان ، كسانى هستند كه حقيقت را مخلصانه و به خاطر حقيقت مىجويند و اينان براى اموال دنيا همديگر را نمىكشند و اگر اختلاف پيدا كنند ، اختلافشان تنها در مرحلهء رأى و نظر است و اختلاف در نظر هم موجب از بين رفتن دوستى نمىشود . فراوانى ديدگاه‌ها ، امرى است سودمند ؛ زيرا ديدگاه نيرومند ، نظريه‌اى است كه با وجود ديگر نظريات همچنان نيرومند است .\r\n وَ لِذلِكَ خَلَقَهُمْ ؛  يعنى خداوند آنان را براى رحمت خود و نيز براى اين‌كه آنان\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nنسبت به يكديگر رحم كنند آفريد . البتّه ، رحمت خدا زمانى شامل حال آنها مىشود كه حق را تنها به خاطر حق جستجو و بدان عمل كنند . ابو بكر معافرى اندلسى در احكام القرآن مىگويد : خدا مردم را آفريد تا با يكديگر اختلاف كنند ، نه اين‌كه نسبت به يكديگر دلسوزى و مهربانى نمايند ؛ زيرا به گمان او خدا - به تعبير او - بدى و كفر و نافرمانى را مىخواهد . البتّه اين سخن را جز بدترين مردم و جسورترين آنها در برابر خداوند نمىگويد ؛ زيرا كسى كه خداوندى را بپرستد كه بدى را مىخواهد ، پس بايد اين خداوند خودش آن را اراده كند و اگر خدا - آن‌گونه كه معافرى مىگويد - بدى و كفر و نافرمانى را اراده كند ، پس چه تفاوت است ميان او و كسى كه گفته است : « من تمامى آنها را گمراه مىكنم » ؟ خداوند از آنچه ستمكاران او را بدان توصيف مىكنند پاك است .\r\n وَ تَمَّتْ كَلِمَةُ رَبِّكَ لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ ؛  يعنى خداوند جهنم را از جنّيان و آدميانى كه از او نافرمانى و از شيطان پيروى مىكنند انباشته خواهد كرد .\r\nبه همين معناست سخن خدا كه خطاب به ابليس مىفرمايد : « گفت : حق است و آنچه مىگويم راست است كه جهنم را از تو و از همه پيروانت پر مىكنم » . « 1 »\r\n\r\n\r\n","description":"","footnote":"\r\n( 1 ) . ص ( 38 ) آيهء 85 .\r\n","page_name":" 444 ","page_number":444},
  {"content":"\r\n\r\nحكايت اخبار پيامبران\r\n\r\n[ سوره هود ( 11 ) : آيات 120 تا 123 
  ]\r\nوَ كُلاًّ نَقُصُّ عَلَيْكَ مِنْ أَنْباءِ الرُّسُلِ ما نُثَبِّتُ بِهِ فُؤادَكَ وَ جاءَكَ فِي هذِهِ الْحَقُّ وَ مَوْعِظَةٌ وَ ذِكْرى لِلْمُؤْمِنِينَ ( 120 ) وَ قُلْ لِلَّذِينَ لا يُؤْمِنُونَ اعْمَلُوا عَلى مَكانَتِكُمْ إِنَّا عامِلُونَ ( 121 ) وَ انْتَظِرُوا إِنَّا مُنْتَظِرُونَ ( 122 ) وَ لِلَّهِ غَيْبُ السَّماواتِ وَ الْأَرْضِ وَ إِلَيْهِ يُرْجَعُ الْأَمْرُ كُلُّهُ فَاعْبُدْهُ وَ تَوَكَّلْ عَلَيْهِ وَ ما رَبُّكَ بِغافِلٍ عَمَّا تَعْمَلُونَ ( 123 )\r\n\r\n[ ترجمه 
  ]\r\nهرخبرى از اخبار پيامبران را برايت حكايت مىكنيم تا تو را قويدل گردانيم . و در اين كتاب بر تو سخن حق ، و براى مؤمنان موعظه و اندرز نازل شده است . ( 120 )\r\nبه كسانى كه ايمان نمىآورند بگو : شما به هر سان كه خواهيد عمل كنيد ، ما نيز عمل مىكنيم . ( 121 )\r\nشما انتظار بكشيد ما نيز منتظر مىمانيم . ( 122 )\r\nو از آن خداست نهان آسمان‌ها و زمين و به او بازگردانده مىشود همهء كارها . او را بپرست و بر او توكّل كن كه پروردگارت از آنچه به جاى مىآوريد غافل نيست . ( 123 )\r\n\r\nواژگان\r\nنثبّت : تقويت مىكنيم .\r\nمكانة الانسان : حالتى كه به وى امكان مىدهد تا كارى را انجام دهد .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nاعراب\r\n« كلّا » مفعول براى « نقصّ عليك » و تنوين ، عوض از مضاف اليه محذوف و در تقدير چنين است : « كلّ نباء نقصّ » . نيز جايز است كه « كلّ » مفعول مطلق و در تقدير :\r\n« كلّ القصص نقص عليك » باشد . « من انباء الرّسل » متعلق به محذوف و صفت براى « كلّ » . ما « نثبّت به » « ما » در موضع نصب و بدل از « كلّ » . « بغافل » ، « باء » زايد و « غافل » خبر براى « ربّك » مىباشد .\r\n\r\nتفسير\r\n وَ كُلًّا نَقُصُّ عَلَيْكَ مِنْ أَنْباءِ الرُّسُلِ ما نُثَبِّتُ بِهِ فُؤادَكَ وَ جاءَكَ فِي هذِهِ الْحَقُّ وَ مَوْعِظَةٌ وَ ذِكْرى لِلْمُؤْمِنِينَ .  « هذه » اشاره است به سوره . « ذكرى » به معناى يادآورى و عبرت گرفتن است . مقصود از تقويت قلب پيامبر صلّى اللّه عليه و إله آن است كه وى شكيبا باشد و آزار دشمنان را در راه رسالت خود و رساندن آن به مردم تحمّل كند . معناى آيه چنين است : اخبار پيامبران و اقوامشان را كه براى تو حكايت كرديم ، حق است و ترديدى در آن وجود ندارد و هدف از اين حكايت آن است كه اذيت و آزارى را كه مىبينى از تو تخفيف دهيم ؛ زيرا كسى كه مصيبت ديگران را ببيند ، مصيبت خود او در نظرش سبك مىشود و همچنين در اين داستان‌ها ، پند و اندرز براى پندگيران و عبرت آموزان است .\r\nشايان يادآورى است كه مورّخان پيشين به بررسى رويدادهاى سياسى و بين المللى اهميّت مىدادند و مورّخان جديد به اقتصاد ، دانش ، هنر ، ادبيات و ديگر فعاليت‌هاى انسان اهميّت مىدهند . امّا قرآن كريم از رويدادها ، پند و اندرزها را استنباط مىكند ، پندهايى كه انسان را به راه درست هدايت مىنمايد و سخن خداوند :\r\n« و موعظة و ذكرى » و همچنين اين سخن او : « انّ فى ذلك لعبرة لمن يخشى » ، آشكارا\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nاين موضوع را بيان مىكند .\r\n وَ قُلْ لِلَّذِينَ لا يُؤْمِنُونَ اعْمَلُوا عَلى مَكانَتِكُمْ إِنَّا عامِلُونَ  نظير اين آيه در جلد سوم ، در آيهء 135 از سورهء انعام ، بيان شد .\r\n وَ انْتَظِرُوا إِنَّا مُنْتَظِرُونَ  نظير اين آيه نيز در جلد سوم ، در آيهء 158 از سورهء انعام ، بيان گرديد .\r\n وَ لِلَّهِ غَيْبُ السَّماواتِ وَ الْأَرْضِ  هرپنهانى در نزد خدا آشكار و هرغيبى در نزد او حضور است . به همين معناست سخن خداوند : « كليدهاى غيب نزد اوست . جز او كسى را از غيب آگاهى نيست . هرچه را كه در خشكى و درياست مىداند . هيچ برگى از درختى نمىافتد مگر آن‌كه از آن آگاه است . و هيچ دانه‌اى در تاريكىهاى زمين و هيچ ترى و خشكى نيست جز آن‌كه در كتاب مبين آمده است » . « 1 »\r\n وَ إِلَيْهِ يُرْجَعُ الْأَمْرُ كُلُّهُ .  هيچ‌كس توان فرار از حكومت او را ندارد .  فَاعْبُدْهُ وَ تَوَكَّلْ عَلَيْهِ .  « فا » براى تفريع بر ماقبلش مىباشد ؛ يعنى وقتى شأن خدا چنين است ، پس او شايسته عبادت و اعتماد است ، نه ديگرى . ركوع و سجود آسان است ، امّا اعتماد به خدا و روىگردانيدن از ديگران بسيار دشوار است ، جز بر پرهيزگاران .\r\n وَ ما رَبُّكَ بِغافِلٍ عَمَّا تَعْمَلُونَ . \r\nبنابراين ، خدا بدكاران را به بدى و نيكوكاران را به نيكى پاداش مىدهد . در نهج البلاغه آمده است : غفلت نكن كه از تو غفلت نمىشود . پس واى بر غفلت‌كننده‌اى كه عمرش عليه او حجّت باشد . خداوند سبحان مسئول است همهء ما را از چيزى كه پشيمانى و سختى دارد نگهدارد .\r\n\r\n\r\n","description":"","footnote":"\r\n( 1 ) . انعام ( 6 ) آيهء 59 .\r\n","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n\r\n\r\nسورهء يوسف\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nاين سوره مكّى است . طبرسى از ابن عباس نقل كرده كه چهار ( 1 ، 2 ، 3 ، 7 ) آيهء آن مدنى است . مجموع آيات آن ، 111 مىباشد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nآيات كتاب روشنگر\r\nبسم اللّه الرّحمن الرّحيم\r\n\r\n[ سوره يوسف ( 12 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nالر تِلْكَ آياتُ الْكِتابِ الْمُبِينِ ( 1 ) إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ ( 2 ) نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَ إِنْ كُنْتَ مِنْ قَبْلِهِ لَمِنَ الْغافِلِينَ ( 3 )\r\n\r\n[ ترجمه 
  ]\r\nالف ، لام ، راء اينهاست آيات كتاب روشنگر . ( 1 )\r\nما قرآنى عربى نازلش كرده‌ايم ، باشد كه شما دريابيد . ( 2 )\r\nبا اين قرآن‌كه به تو وحى كرده‌ايم ، بهترين داستان را برايت حكايت مىكنيم كه پيش از اين از بىخبران بوده‌اى . ( 3 )\r\n\r\nاعراب\r\n  « تِلْكَ آياتُ الْكِتابِ »   مبتدا و خبر . « قرآنا » حال از هاى « انزلناه » . « عربيّا » حال از « قرآنا » و يا صفت براى آن است . طبرسى و ابو البقا مىگويند : جايز است كه « قرآن » توطئه حال باشد [ حال موطئه 
  ] ؛ نظير « مررت بزيد رجلا صالحا » كه « صالحا » حال و « رجلا » توطئه آن است . « احسن القصص » مفعول مطلق براى « نقصّ » ؛ زيرا « احسن » به « قصص » اضافه شده [ و از آن كسب مصدريت كرده 
  ] است . « بما اوحينا » « ما » مصدريه ؛ يعنى « بوحينا » ، و نيز ممكن است موصوله باشد ، به معناى « الّذى اوحينا » . « هذا » مفعول\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n« اوحينا » و « القرآن » عطف بيان از « هذا » . « ان كنت » « ان » مخفّفه از ثقيله و لام در « لمن الغافلين » براى بيان فرق ميان « ان » مخفّفه و « ان » نافيه است .\r\n\r\nتفسير\r\n  الر   دربارهء نظير اين حروف ، در آغاز سورهء بقره سخن گفته شد .   تِلْكَ آياتُ الْكِتابِ الْمُبِينِ   « تلك » اشاره است به آيات اين سوره و مقصود از « الكتاب المبين » ، قرآن است . قرآن بدين سبب به « المبين » توصيف شده كه آشكاركننده نبوّت محمّد صلّى اللّه عليه و إله و تجلىگاه هدايت و ارشاد است .\r\n إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ .  معناى اين آيه آشكار است و آن اين‌كه خداى سبحان قرآن را به زبان عرب فروفرستاد ، تا آنان رمز و عظمت آن را درك كنند ، مفاهيم آن را دريابند و بدان عمل كنند .\r\nپرسش : چنان‌كه آيهء 28 از سورهء سبا مىگويد ، محمد صلّى اللّه عليه و إله براى تمام انسان‌ها فرستاده شد و حال آن‌كه نزول قرآن به زبان عربى نشان مىدهد كه محمّد تنها به سوى عرب فرستاده شده ، نه به سوى ديگران . بنابراين ، چگونه مىتوان ميان اين دو آيه جمع كرد ؟\r\nپاسخ :\r\nاوّل : نزول قرآن به زبان عربى موجب نمىشود كه به احكام و تعاليم آن تنها عرب تكليف شده باشند ؛ زيرا قرآن و پيروانش تورات را كه بر موسى عليه السّلام و نيز انجيل را كه بر عيسى عليه السّلام فروفرستاده شد ، تصديق مىكند ، با اين‌كه زبان اين دو كتاب غير از زبان قرآن و باورداران به آن است .\r\nدوم : زبان وسيله و هدف معانى مىباشد و محال است كه معانى ، همچون واژگان ، تنها به يك قوم اختصاص پيدا كند ؛ زيرا تمام انسان‌ها به ارزش‌هاى انسانى ايمان دارند [ و نه يك قوم خاص 
  ] ؛ به بيانى ديگر : زبان اقوام ، متعدّد ، امّا معانى ، ميان\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nهمگان مشترك است و قوميت و نژاد نمىشناسد .\r\nسوم : اگر پيامبر به زبان قومش فرستاده نشود ، پس با چه زبانى با آنها سخن بگويد ، با اين‌كه مىدانيم زبانى كه تمام اقوام و ملّت‌ها آن را بدانند وجود ندارد و رمز سخن خداوند نيز در همين‌جا نهفته است ، آن‌جا كه مىفرمايد : « هيچ پيامبرى را جز به زبان مردمش نفرستاديم تا بتواند پيام خدا را بر ايشان بيان كند » « 1 » .\r\n نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ .  مراد از قصص ، اخبار پيامبرانى است كه در قرآن آمده‌اند و اين اخبار به سبب اين‌كه مشتمل بر اندرزها و حكمت‌هاست ، بهترين خبرها هستند .\r\n وَ إِنْ كُنْتَ مِنْ قَبْلِهِ لَمِنَ الْغافِلِينَ ؛  يعنى هرچند تو در گذشته از اين خبرها آگاهى نداشتى ؛ زيرا آنها قرن‌ها پيش رخ دادند و به‌طور كلّى ناشناخته بودند و اين ، دليلى قاطع بر اين است كه اين اخبار از سوى خدا وحى شده‌اند و آگاهىهاى پيامبر صلّى اللّه عليه و إله پيش از وحى با آگاهىهاى او پس از وحى قابل مقايسه نيست : « و همچنين كلام خود را به فرمان خود به تو وحى كرديم . تو نمىدانستى كتاب و ايمان چيست . . . » « 2 » . آرى ، كسى كه قرآن را بررسى كند و دربارهء معانى آن بينديشد ، به يقين به اين باور خواهد رسيد كه مجموع قرآن ، تنها از كسى صادر مىشود كه از همه‌چيز آگاهى داشته باشد .\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 4 .\r\n( 2 ) . شورى ( 42 ) آيهء 52 .\r\n","page_name":" 453 ","page_number":453},
  {"content":"\r\n\r\nديدن يازده ستاره\r\n\r\n[ سوره يوسف ( 12 ) : آيات 4 تا 6 
  ]\r\nإِذْ قالَ يُوسُفُ لِأَبِيهِ يا أَبَتِ إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ ( 4 ) قالَ يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً إِنَّ الشَّيْطانَ لِلْإِنْسانِ عَدُوٌّ مُبِينٌ ( 5 ) وَ كَذلِكَ يَجْتَبِيكَ رَبُّكَ وَ يُعَلِّمُكَ مِنْ تَأْوِيلِ الْأَحادِيثِ وَ يُتِمُّ نِعْمَتَهُ عَلَيْكَ وَ عَلى آلِ يَعْقُوبَ كَما أَتَمَّها عَلى أَبَوَيْكَ مِنْ قَبْلُ إِبْراهِيمَ وَ إِسْحاقَ إِنَّ رَبَّكَ عَلِيمٌ حَكِيمٌ ( 6 )\r\n\r\n[ ترجمه 
  ]\r\nآن‌گاه كه يوسف به پدر خود گفت : اى پدر ! من در خواب يازده ستاره و خورشيد و ماه ديدم ، ديدم كه سجده‌ام مىكنند . ( 4 )\r\nگفت : اى پسركم ! خوابت را براى برادرانت حكايت مكن ، كه تو را حيله‌اى مىانديشند ؛ زيرا شيطان آدميان را دشمنى آشكار است . ( 5 )\r\nو بدين‌سان پروردگارت تو را برمىگزيند و تعبير خواب مىآموزد و همچنان‌كه نعمت خود را پيش از اين بر پدران تو ابراهيم و اسحاق تمام كرده بود بر تو و خاندان يعقوب هم تمام مىكند ، كه پروردگارت دانا و حكيم است . ( 6 )\r\n\r\nواژگان\r\nالرّؤيا : ديدن در خواب .\r\nالرّؤية : ديدن در بيدارى .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nالاجتباء : گزينش و در اصل از « جبيت الماء فى الحوض ؛ آب را در حوض گرد آوردم » ، گرفته شده است چنان‌كه اين مطلب را طبرسى گفته است .\r\nتأويل الشئ : خبر دادن از سرنوشت و پايان آن چيز .\r\n\r\nاعراب\r\n« يا ابت » ، « تا » به جاى « يا » است ؛ زيرا در اصل ، يا « ابى » بوده ، سپس « يا » حذف شده و « تا » به جاى آن آمده است . ابو البقا و ابو حيان اندلسى مىگويند : جمع ميان « يا » و « تا » روا نيست . بنابراين ، « يا ابتى » درست نخواهد بود . برخى گفته‌اند : « تا » براى تفخيم است مانند تاى علّامة و نسّابة . « احد عشر » از اعداد مركب است و اين اعداد كه از « احد عشر » ( يازده ) تا « تسعة عشر » ( نوزده ) مىباشند ، صدر و ذيل آنها ( جزء اوّل و جزء دوم ) مبنى بر فتح است . البتّه ، به استثناى « اثنا عشر و اثنتا عشرة » كه جزء اوّل آن در حالت رفع معرب به « الف » و در دو حالت جرّ و نصب معرب به « يا » مىباشد و جزء دوم آن مبنى بر فتح است . « كوكبا » تميز است . « رأيتهم » همان « رأيت » اوّل است كه به خاطر طولانى بودن سخن تكرار شده . ضمير « هم » به ستارگان برمىگردد ؛ زيرا آنها سجده كردند و سجده كردن از ويژگىهاى عاقلان است . « ساجدين » حال است ؛ زيرا مراد از رؤيت در اين‌جا ، ديدن با چشم است ، نه ديدن با قلب ، تا به دو مفعول متعدى شود [ به بيان روشن‌تر :\r\n« رأيت » در اين‌جا از افعال قلوب نيست 
  ] . « فيكيدوا » منصوب به تقدير « ان » در جواب نهى است . « كاد » گاهى خودش متعدّى مىشود و گاهى به وسيلهء تميز .\r\nمىگويى : « كاده و كاد له » . چنان‌كه مىگويى : « شكرتك و شكرت لك » . « كيدا » مفعول مطلق . « كذلك » ، كاف به معناى « مثل » و در محلّ نصب ، صفت براى مفعول مطلق محذوف ؛ يعنى « اجتباء مثل ذلك » . « ابراهيم و اسحاق » بدل از « ابويك » مىباشد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nتفسير\r\n إِذْ قالَ يُوسُفُ لِأَبِيهِ يا أَبَتِ إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ .  يوسف پسر يعقوب پسر اسحاق پسر ابراهيم خليل عليه السّلام است . يعقوب را اسرائيل نيز مىنامند و اين واژه در آن زمان ، به معناى عبد اللّه بود ، امّا امروز ، اسرائيل به معناى بردهء استعمار و پايگاه آن است .\r\nروزى يوسف خوابى ديد و آن را براى پدرش نقل كرد . وى در خوابش ديد كه يازده ستاره ، خورشيد و ماه به او سجده مىكنند . پدرش فهميد كه اين خواب ، رؤياى صادق است و به فرزند مژده داد كه او در آينده عزيز و برگزيده خواهد شد . در برخى از تفاسير آمده است كه عمر يوسف عليه السّلام در آن زمان ، هفت سال بود . البتّه ، ما براى اين تعيين ، منبع درستى را سراغ نداريم ، لكن اين‌قدر مىدانيم كه او كودكى رشيد ، خوش‌سيما و خوش‌اندام بود و حسن و جمال او - چنان‌كه از داستان و رويدادهايش برمىآيد - زبانزد همگان بود . مراد از ستارگان ، برادران او و مقصود از خورشيد و ماه ، پدر و مادر وى هستند و دليل آن هم اين سخن خداست : « اين است تأويل آن خواب من كه اينك پروردگارم آن را تحقق بخشيده است » تفصيل اين سخن در آينده خواهد آمد .\r\n قالَ يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً إِنَّ الشَّيْطانَ لِلْإِنْسانِ عَدُوٌّ مُبِينٌ ؛  پدر يوسف از برادران وى نسبت به او بيم داشت ، اگر آنها نيز چيزى را كه او شنيده و فهميده بود مىشنيدند و مىفهميدند ؛ زيرا او حساسيت برادران را نسبت به محبّتى كه او به يوسف ابراز مىكرد و احترامى كه برايش قايل بود مىدانست . از اين‌رو ، به يوسف اندرز داد كه خوابش را براى آنها بازگو نكند ، مبادا كينه و نفرت آنان برانگيخته شود و شيطان آنها را فريب دهد و تصميم به توطئه عليه وى و نابودى او بگيرند . به زودى دربارهء احلام ( خواب‌هاى باطل ) در جاى خود\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nسخن خواهيم گفت .\r\n وَ كَذلِكَ يَجْتَبِيكَ رَبُّكَ وَ يُعَلِّمُكَ مِنْ تَأْوِيلِ الْأَحادِيثِ .  « يجتبيك » ؛ يعنى تو را بر ديگران برمىگزيند و انواع كرامت‌ها را به تو مىبخشد . برخى مىگويند : مراد از « تأويل الاحاديث » ، تعبير خواب است ؛ زيرا يوسف در تفسير و شناخت نتيجهء خواب به مرحله والايى رسيده بود ، لكن ظاهر لفظ نشان‌دهنده معناى كلّىتر از آن است .\r\nبا توجّه به مقام نبوّت يوسف عليه السّلام مناسب‌تر آن است كه تأويل احاديث ، كنايه از شناخت حقايق باشد و اين‌كه خداوند به زودى به او چيزى را آموزش خواهد داد كه پيش‌تر آن را نمىدانست .\r\n وَ يُتِمُّ نِعْمَتَهُ عَلَيْكَ وَ عَلى آلِ يَعْقُوبَ كَما أَتَمَّها عَلى أَبَوَيْكَ مِنْ قَبْلُ إِبْراهِيمَ وَ إِسْحاقَ .  نعمت‌هاى خداوند از شمارش بيرون است و كامل‌ترين اين نعمت‌ها به‌طور كلّى مقام نبوّت و رسالت است و خدا اين مقام را به ابراهيم ، جدّ يعقوب اسحق جدّ يوسف و به خود يعقوب و همچنين به زودى پس از اين خواب ، آن را به يوسف و به افراد زيادى از نوادگان يعقوب هم عطا خواهد كرد .  إِنَّ رَبَّكَ عَلِيمٌ حَكِيمٌ ؛  خدا نسبت به كسى كه وى را براى نبوت و رسالت برمىگزيند دانا و در اين گزينش و تمامى قضاياى آن حكيم است .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nيوسف و برادرانش\r\n\r\n[ سوره يوسف ( 12 ) : آيات 7 تا 15 
  ]\r\nلَقَدْ كانَ فِي يُوسُفَ وَ إِخْوَتِهِ آياتٌ لِلسَّائِلِينَ ( 7 ) إِذْ قالُوا لَيُوسُفُ وَ أَخُوهُ أَحَبُّ إِلى أَبِينا مِنَّا وَ نَحْنُ عُصْبَةٌ إِنَّ أَبانا لَفِي ضَلالٍ مُبِينٍ ( 8 ) اقْتُلُوا يُوسُفَ أَوِ اطْرَحُوهُ أَرْضاً يَخْلُ لَكُمْ وَجْهُ أَبِيكُمْ وَ تَكُونُوا مِنْ بَعْدِهِ قَوْماً صالِحِينَ ( 9 ) قالَ قائِلٌ مِنْهُمْ لا تَقْتُلُوا يُوسُفَ وَ أَلْقُوهُ فِي غَيابَتِ الْجُبِّ يَلْتَقِطْهُ بَعْضُ السَّيَّارَةِ إِنْ كُنْتُمْ فاعِلِينَ ( 10 ) قالُوا يا أَبانا ما لَكَ لا تَأْمَنَّا عَلى يُوسُفَ وَ إِنَّا لَهُ لَناصِحُونَ ( 11 )\r\nأَرْسِلْهُ مَعَنا غَداً يَرْتَعْ وَ يَلْعَبْ وَ إِنَّا لَهُ لَحافِظُونَ ( 12 ) قالَ إِنِّي لَيَحْزُنُنِي أَنْ تَذْهَبُوا بِهِ وَ أَخافُ أَنْ يَأْكُلَهُ الذِّئْبُ وَ أَنْتُمْ عَنْهُ غافِلُونَ ( 13 ) قالُوا لَئِنْ أَكَلَهُ الذِّئْبُ وَ نَحْنُ عُصْبَةٌ إِنَّا إِذاً لَخاسِرُونَ ( 14 ) فَلَمَّا ذَهَبُوا بِهِ وَ أَجْمَعُوا أَنْ يَجْعَلُوهُ فِي غَيابَتِ الْجُبِّ وَ أَوْحَيْنا إِلَيْهِ لَتُنَبِّئَنَّهُمْ بِأَمْرِهِمْ هذا وَ هُمْ لا يَشْعُرُونَ ( 15 )\r\n\r\n[ ترجمه 
  ]\r\nدر داستان يوسف و برادرانش براى آنان كه از آن پرسيده‌اند ، عبرت‌هاست . ( 7 )\r\nآن‌گاه كه گفتند : يوسف و برادرش [ - بنيامين 
  ] نزد پدرمان محبوب‌تر از ما هستند ، حال آن‌كه ما خود گروهى نيرومنديم . پدرمان در گمراهى آشكارى است . ( 8 )\r\nيوسف را بكشيد ، يا در سرزمينى ديگرش بيندازيد تا پدر ، خاص شما گردد و از آن پس مردمى شايسته به‌شمار آييد . ( 9 )\r\nيكى از ايشان گفت : اگر مىخواهيد كارى كنيد يوسف را مكشيد ؛ در عمق تاريك چاهش بيفكنيد تا كاروانى او را برگيرد . ( 10 )\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nگفتند : اى پدر ! چيست كه ما را بر يوسف امين نمىشمارى ، حال آن‌كه ما خيرخواه او هستيم ؟ ( 11 )\r\nفردا او را با ما بفرست تا بگردد و بازى كند و ما نگهدارش هستيم . ( 12 )\r\nگفت : اگر او را ببريد ، غمگين مىشوم و مىترسم كه گرگ او را بخورد و شما از او غافل شويد . ( 13 )\r\nگفتند : با اين گروه نيرومند كه ما هستيم اگر گرگ او را بخورد ، از زيانكاران خواهيم بود . ( 14 )\r\nچون او را بردند و هماهنگ شدند كه در عمق تاريك چاهش بيفكنند ، به او وحى كرديم كه ايشان را از اين كارشان آگاه خواهى ساخت و خود ندانند . ( 15 )\r\n\r\nواژگان\r\nالايات : در اين‌جا مراد از آيات ، اندرزهاست .\r\nالعصبة : گروهى كه برخى از آنها برخى ديگر را با تعصّب كمك مىكنند .\r\nالجبّ : چاه .\r\nغيابة الجبّ : ژرفاى چاه و آنچه از آن با چشم ديده نمىشود . هرچيزى كه چيزى را پنهان كند و آن را بپوشاند ، غيابت گفته مىشود .\r\nالسيّارة : جمع سيّار ؛ يعنى مسافر .\r\nيرتع : بهره‌مند شود .\r\n\r\nاعراب\r\n« لام » در « ليوسف » در جواب قسم و « يخل » مجزوم به جواب امر است . « تكونوا » عطف است بر « يخل » . « ارضا » مفعول فيه براى « اطرحوه » . « صالحين » صفت براى « قوم » . « يلتقطه » مجزوم به جواب امر و همانند آن است « يرتع » . مصدر « ان تذهبوا به » فاعل « يحزننى » . مصدر « ان يأكله » مجرور به « من » محذوف و مصدر « ان يجعلوه » نيز مجرور است به « على » حذف شده .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n\r\n[ تفسير 
  ]\r\n\r\nمصلحت بالاتر از خويشاوندى\r\nانسان برده‌اى گوش‌به‌فرمان ، براى احساس و شعور خود است و نمىتواند از آن دورى كند يا آن را ناديده بگيرد . چگونه آن را ناديده بگيرد ؟ مگر مىشود چيزى از ذات و هويت خودش فاصله بگيرد . نخستين عامل تحريك‌كننده اين احساس ، مصلحت ؛ يعنى لذّت‌جويى و دور كردن رنج است . اين مصلحت ، الگوى عالى براى انسان است و نقش اصلى را در انجام يا ترك كارها بازى مىكند .\r\nامّا خويشاوندى ، در صورتى كه موجب تحقّق يافتن لذّت و يا دور كردن رنج نشود ، عامل تحريك انسان نخواهد شد . به عنوان نمونه ، دوستى انسان با يكى از خويشاوندانش با همين مصلحت مقايسه و به نسبت آن ، دوستى كم و يا زياد مىشود .\r\nروشن‌ترين مثال براى اين موضوع آن است كه حزن و اندوه خويشاوند بر از دست دادن يكى از خويشاوندانش به مقدار سودى است كه از زندگى اين از دست رفته نصيب وى مىگردد و اگر خويشاوند انسان موجب رنج او شود و يا لذّت آرامش او را برهم بزند ، از زمرهء سرسخت‌ترين دشمنان او خواهد شد .\r\nاز اين‌رو ، مادران بسيارى را مىبينيم كه بچّه‌اش را از بين مىبرد تا شهوتش را ارضا كند و از لذّت خودش بهره گيرد « 1 » و چه بسيارند فرزندانى كه به منظور هرچه زودتر دست يافتن به ميراث پدران ، آنها را از پاى درآورده‌اند و يا قابيل ، هابيل را كشت ، در حالى كه هردو برادران تنى بودند . فرزندان يعقوب ، يوسف را در ژرفاى چاه انداختند و به‌رغم خويشاوندى و هم‌خونى ، هيچ رحمى به او نكردند .\r\nاز اين‌رو ، امام على عليه السّلام فرمود : « خويشاوندى به دوستى نيازمندتر است ، تا دوستى\r\n\r\n\r\n","description":"","footnote":"\r\n( 1 ) . در روزنامه‌اى خواندم كه زنى به همراه معشوقش به سر مىبرد و كودكش در نزديكى او خواب بود و زمانى كه صداى گريه اين كودك بلند شد ، وى را خفه كرد و كشت . نيز در روزنامه خواندم كه دختر جوانى پدر و مادرش را زهر خورانيد و آنها را كشت . وقتى از وى پرسيدند ، او در پاسخ گفت : مىخواهم خانه براى من و معشوقم خلوت شود . اين‌چنين است كه وقتى شهوت‌ها بيايد ، دين و وجدان و خويشاوندى رخت برمىبندد .\r\n","page_name":" 460 ","page_number":460},
  {"content":"\r\n\r\nبه خويشاوندى » . حتّى منبع دوستى و رفاقت ، لذّت روحى است ، لكن بسيارى از وقت‌ها ، انسان از خودش غافل مىشود و واقعيتش را فراموش مىكند . بنابراين ، با منطق خويشاوندى چيزى را شرح مىكند كه با الهام گرفتن از مصلحت خود ، آن را انجام مىدهد .\r\nالبتّه ، لازم نيست مصلحتى كه انسان را به حركت وامىدارد ، مصلحت شخصى او باشد ؛ زيرا يك فرد اخلاصمند و آگاه ، در گفتار و كردار ، ايمان دارد كه مصلحت او فرع بر مصلحت جامعه است و به همين سبب ، با رنج جامعه رنجور و با خوشحالى آن خوشحال مىشود و تمامى نيكىها را در احقاق حق و برپايى عدالت مىبيند . امّا انسان ناخالص ، اندوهى جز اندوه خود و زندگىاى جز زندگى خويش نمىبيند ، همان كارى كه پسران اسرائيل با يوسف كردند ، تا تنها خودشان از محبّت پدر لذّت ببرند . لكن خداوند با محروم كردن آنان [ از محبّت پدر 
  ] مجازاتشان كرد و آنها را مورد خشم خود و پيامبرش يعقوب قرار داد و به يوسف عزّت و كرامت بخشيد و آنان در برابر او با كمال خوارى ايستادند و به گناه خود اعتراف و از او با اين سخنان خود درخواست آمرزش كردند : « به خدا سوگند كه خدا تو را بر ما فضيلت داد و ما خطاكار بوديم » .\r\n لَقَدْ كانَ فِي يُوسُفَ وَ إِخْوَتِهِ آياتٌ لِلسَّائِلِينَ .  فرزندان يعقوب عليه السّلام تنها به اين دليل يوسف را در نهانگاه چاه انداختند كه پدرش او را بر آنان از لحاظ مهربانى و دوستى برترى مىداد . قريش نيز با محمد صلّى اللّه عليه و إله جنگيدند و او را بسيار آزار دادند ، در حالى كه او همانند آنها قرشى بود ؛ زيرا خدا او را بر آنان و بر تمامى انسان‌ها برترى داد . خداوند يوسف را بر برادرانش پيروز كرد ، چنان كه محمد صلّى اللّه عليه و إله را بر قومش پيروز گردانيد و در اين امر ، پند و اندرزهايى نهفته است براى كسى كه بخواهد حقايق را بشناسد و از آن پند گيرد .\r\n إِذْ قالُوا لَيُوسُفُ وَ أَخُوهُ أَحَبُّ إِلى أَبِينا مِنَّا وَ نَحْنُ عُصْبَةٌ إِنَّ أَبانا لَفِي ضَلالٍ مُبِينٍ . \r\n\r\n","description":"","footnote":"","page_name":" 461 ","page_number":461},
  {"content":"\r\n\r\nمعناى اين آيه و مابعدش روشن است و در عين حال ، ما هرآيه‌اى را با آنچه تناسب دارد شرح مىدهيم . وقتى كه پسران يعقوب ، علاقهء پدرشان را نسبت به يوسف و برادرش ديدند ، آتش كينه و حسد در دل‌هايشان شعله‌ور شد و به يكديگر گفتند : چه چيزى اين پيرمرد را واداشته تا اين دو كودك را بر ما ترجيح دهد ، در حالى كه ما بزرگ‌تر ، نيرومندتر ، سودمندتر و خدمتگزارتر هستيم ؟ اين احساس ، همان ستم و گمراهى است . يوسف و برادرش بنيامين از مادر ديگرى به نام راحيل بودند . بسيارى از اوقات چند مادرى سبب ايجاد كينه در ميان فرزندان مىشود .\r\n اقْتُلُوا يُوسُفَ أَوِ اطْرَحُوهُ أَرْضاً يَخْلُ لَكُمْ وَجْهُ أَبِيكُمْ ؛  به اقرار خود پسران يعقوب ، آنان تنها بدين سبب توطئهء قتل يوسف را چيدند كه مهر پدرشان را تنها به خودشان منحصر كنند و اين ، همان منطق انحصار و انحصارگر است كه مىگويد :\r\nبكشيد و آواره كنيد ، حتّى خويشاوندان و نزديكان را ، تا خود به سودها و منافع [ كلان 
  ] دست يابد .\r\n وَ تَكُونُوا مِنْ بَعْدِهِ قَوْماً صالِحِينَ .  بسيارى از مفسران گفته‌اند : مراد از صلاح در اين‌جا ، صلاح دين است و اين‌كه آنان پس از اين جنايات خود در پيشگاه خدا توبه خواهند كرد ، لكن ظاهر سياق آيه نشان مىدهد كه مراد از صلاح ، صلاح و بهبودى وضعيت آنان با پدرشان است و اين‌كه پدر تنها به آنان توجّه خواهد كرد .\r\n قالَ قائِلٌ مِنْهُمْ لا تَقْتُلُوا يُوسُفَ وَ أَلْقُوهُ فِي غَيابَتِ الْجُبِّ يَلْتَقِطْهُ بَعْضُ السَّيَّارَةِ إِنْ كُنْتُمْ فاعِلِينَ .  مقصود از سيّاره ، مسافران است . در سفر تكوين از كتاب تورات آمده است : كسى كه به پسران يعقوب ، اين مطلب را پيشنهاد كرد ، برادر آنان روبين بود . او در نظر داشت كه پس از رفتن برادرانش يوسف را از نهانگاه چاه بيرون آورد .\r\n قالُوا يا أَبانا ما لَكَ لا تَأْمَنَّا عَلى يُوسُفَ وَ إِنَّا لَهُ لَناصِحُونَ .  ما او را دوست داريم و نيكى او را مىخواهيم . شخص نيرنگباز و فريبكار در هرزمان و مكانى چنين است ؛ يعنى گرگى در جلد ميش .\r\n أَرْسِلْهُ مَعَنا غَداً يَرْتَعْ وَ يَلْعَبْ وَ إِنَّا لَهُ لَحافِظُونَ .  آنان\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nمىدانستند كه پدرشان يوسف را دوست دارد و نيز دوست دارد كه وى در آسايش باشد و خوش بگذارند و نيز شدّت علاقه او را به وى مىدانستند . از اين‌رو ، از راه همين عوامل وارد شدند [ و رضايت پدر را جلب كردند 
  ] ، بدين ترتيب كه يوسف بازى مىكند و آنان او را در برابر هرگزندى نگهدارى خواهند كرد و مورد حمايت قرارش خواهند داد .\r\n قالَ إِنِّي لَيَحْزُنُنِي أَنْ تَذْهَبُوا بِهِ وَ أَخافُ أَنْ يَأْكُلَهُ الذِّئْبُ وَ أَنْتُمْ عَنْهُ غافِلُونَ ؛  يعقوب اين عذر را پيش آورد كه وى طاقت فراق يوسف را ندارد و همين عذر موجب شد كه كينه آنان به يوسف چند برابر شود . همچنين وى اين بهانه را پيش كشيد كه مىترسد مبادا گرگ او را بخورد .\r\nرازى بر اين عذر خرده‌گيرى كرده و گفته است : « گويى يعقوب حجّت را به آنان تلقين مىكرد و در ضرب المثل‌ها آمده است : بلا به منطق واگذار شده است » .\r\n قالُوا لَئِنْ أَكَلَهُ الذِّئْبُ وَ نَحْنُ عُصْبَةٌ إِنَّا إِذاً لَخاسِرُونَ ؛  يعنى در اين صورت ما ناتوانانى خواهيم بود كه لياقت و صلاحيت هيچ كارى را نداريم . يعقوب از سخنان آنان فريب خورد و يوسف را با آنها فرستاد ، در حالى كه آنها گروه زيانكار بودند .\r\n فَلَمَّا ذَهَبُوا بِهِ وَ أَجْمَعُوا أَنْ يَجْعَلُوهُ فِي غَيابَتِ الْجُبِّ .  آنان كارى را كه بر آن اجماع كرده بودند انجام دادند و گمان مىكردند كه به خواستهء خودشان رسيده‌اند . لكن يوسف كارش را به خدا واگذار كرد و خدا هم او را از پيامدهاى بد نيرنگ آنان نگهداشت .  وَ أَوْحَيْنا إِلَيْهِ لَتُنَبِّئَنَّهُمْ بِأَمْرِهِمْ هذا وَ هُمْ لا يَشْعُرُونَ ؛  خدا به يوسف الهام كرد كه تو از اين مصيبت رهايى مىيابى و تو به زودى برادرانت را از كارى كه انجام داده‌اند آگاه خواهى كرد ، بدون اين‌كه آنان تو را بشناسند .\r\n\r\nفرزندان اسرائيل و فرزندان علما\r\nبدين مناسبت ، شباهت‌هايى كه ميان برخى از فرزندان عالمان دين و فرزندان اسرائيل ( نام دوم يعقوب ) وجود دارند بيان مىكنيم :\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nفرزندان اسرائيل گفتند : « پدر ما در گمراهى آشكار است » .\r\nبرخى فرزندان علما نيز پدران خود را با همين ويژگى توصيف مىكنند ؛ زيرا آنان سخنى گفته و يا كارى انجام داده‌اند كه اين فرزندان را خوش نمىآيد و با هوس‌هايشان سازگارى ندارد ، حتى اگر اين سخن وحى منزل باشد .\r\nفرزندان اسرائيل گفتند : « يوسف را بكشيد يا در سرزمين ديگرش بيندازيد تا توجّه پدر تنها به شما باشد و از آن پس مردمى شايسته به‌شمار آييد » .\r\nبرخى از فرزندان علما نيز همين كار را انجام مىدهند . آنان عليه اندرزدهندهء امين ، توطئه مىكنند ، نيرنگ‌ها به كار مىبرند و تهمت‌ها مىزنند ، تا پدرشان را خاص خود و شياطين امثال خود گردانند . آن‌گاه مطالبى را كه از شرارت‌پيشگان و مزدوران شيطان گرفته به پدر خود القا و مزد خود را با ارز خارجى و اسكناس كمياب دريافت مىكنند و هراندازه كه تأثير كار آنان بيشتر باشد ، مزدشان هم دوچندان مىشود .\r\nفرزندان اسرائيل ، پيراهن يوسف را كه « به خون دروغين » آغشته بود ، آوردند .\r\nبعضى از فرزندان علما نيز ، خبرها و روايت‌هايى را كه خودشان از روى ستم و دروغ ساخته‌اند به نزد پدر مىآورند و مقام و منزلت افراد مخلص و امين را پايين مىآورند و ارزش و اعتبار افراد خائن و مزدور را نزد پدرشان بالا مىبرند تا بدون ناظر و سرزنش‌كننده‌اى ، مزد دريافت كنند .\r\nفرزندان اسرائيل « شامگاه در حالى كه گريه مىكردند نزد پدرشان » آمدند و جنايت خود را با نفاق و اشك تمساح ريختن پنهان مىكردند .\r\nبرخى از فرزندان علما نيز در نزد پدر مقدس خود ، از روى دروغ و رياكارى به تقوا و تقدّس تظاهر مىكنند تا با نيرنگ‌ها و توطئه‌هاى خودشان وى را فريب دهند .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nشامگاه نزد پدر آمدند\r\n\r\n[ سوره يوسف ( 12 ) : آيات 16 تا 20 
  ]\r\nوَ جاؤُ أَباهُمْ عِشاءً يَبْكُونَ ( 16 ) قالُوا يا أَبانا إِنَّا ذَهَبْنا نَسْتَبِقُ وَ تَرَكْنا يُوسُفَ عِنْدَ مَتاعِنا فَأَكَلَهُ الذِّئْبُ وَ ما أَنْتَ بِمُؤْمِنٍ لَنا وَ لَوْ كُنَّا صادِقِينَ ( 17 ) وَ جاؤُ عَلى قَمِيصِهِ بِدَمٍ كَذِبٍ قالَ بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ جَمِيلٌ وَ اللَّهُ الْمُسْتَعانُ عَلى ما تَصِفُونَ ( 18 ) وَ جاءَتْ سَيَّارَةٌ فَأَرْسَلُوا وارِدَهُمْ فَأَدْلى دَلْوَهُ قالَ يا بُشْرى هذا غُلامٌ وَ أَسَرُّوهُ بِضاعَةً وَ اللَّهُ عَلِيمٌ بِما يَعْمَلُونَ ( 19 ) وَ شَرَوْهُ بِثَمَنٍ بَخْسٍ دَراهِمَ مَعْدُودَةٍ وَ كانُوا فِيهِ مِنَ الزَّاهِدِينَ ( 20 )\r\n\r\n[ ترجمه 
  ]\r\nشب‌هنگام ، گريان نزد پدرشان بازآمدند . ( 16 )\r\nگفتند : اى پدر ! ما به اسب تاختن رفته بوديم و يوسف را نزد كالاى خود گذاشته بوديم ، گرگ او را خورد . و هر چند هم كه راست بگوييم تو سخن ما را باور ندارى . ( 17 )\r\nجامه‌اش را كه به خون دروغين آغشته بود آوردند . گفت : نفس شما ، كارى را در نظرتان بياراسته است . اكنون براى من صبر جميل بهتر است و خداست كه در اين‌باره از او يارى بايد خواست . ( 18 )\r\nكاروانى آمد . آب آورشان را فرستادند . دلو فرو كرد . گفت :\r\nمژدگانى ، اين پسرى است . او را چون متاعى پنهان ساختند و خدا به كارى كه مىكردند آگاه بود . ( 19 )\r\nاو را به بهاى اندك ، به چند درهم فروختند ، كه هيچ رغبتى به او نداشتند . ( 20 )\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nواژگان\r\nالاستباق : از سبق گرفته شده و از اين قبيل است مسابقه . اين مسابقه گاهى با تيراندازى برگزار مىشود ، گاه با اسب و شتر و گاه با دويدن اشخاص .\r\nالمتاع : در اين‌جا مراد از متاع ، توشه و لباسى است كه مسافر با خود برمىدارد .\r\nسوّلت : زينت داده است .\r\nالوارد : كسى كه جلوتر از كاروان مىآيد تا برايشان آب ببرد .\r\nالدّلو : اين واژه مؤنّث است و گاهى به عنوان مذكّر نيز به كار مىرود .\r\nادلى دلوه : آن را به داخل چاه فرستاد .\r\nيا بشرى : واژه‌اى است كه در هنگام مژده دادن به كار مىرود مانند « يا عجبا ؛ شگفتا » كه آن را در هنگام شگفتى مىگويند .\r\nاسرّوه : آنان وى را در نهانگاه چاه يافتند و گفتند : صاحبان آب اين پسر را به ما دادند ، تا او را برايشان به فروش برسانيم .\r\nبضاعة : كالا .\r\nشروه : فروختند او را .\r\nالبخس : چيزى كه از مقدار حق كمتر باشد . مىگويند : « بخسه الكيل » ؛ يعنى به او كمتر از حقّش داده است .\r\n\r\nاعراب\r\n« عشاء » ظرف زمان و منصوب به « جاؤا » . جملهء « يبكون » و « نستبق » حال « على قميصه » حال مقدّم از « دم كذب » . « فصبر جميل » « صبر » خبر براى مبتداى محذوف و « جميل » صفت براى « صبر » ؛ يعنى « فأمرى صبر جميل » . « يا بشرى » منادا ؛ يعنى « احضرى يا بشارة فهذا آوانك ؛ اى شادمانى بيا كه هم‌اكنون وقت توست » . « بضاعة »\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nحال . « دراهم » بدل از « ثمن » .\r\n\r\nتفسير\r\n وَ جاؤُ أَباهُمْ عِشاءً يَبْكُونَ ؛  آنان براى اين‌كه دروغ و نيرنگ خود را بپوشانند ، گريه مىكردند .\r\n قالُوا يا أَبانا إِنَّا ذَهَبْنا نَسْتَبِقُ ؛  يعنى ما رفته بوديم كه مسابقهء دو يا تيراندازى دهيم .  وَ تَرَكْنا يُوسُفَ عِنْدَ مَتاعِنا فَأَكَلَهُ الذِّئْبُ .  در مثل‌ها مبرّا بودن گرگ از خون يوسف آمده است .\r\nاز يكى از داستان‌گويان قديمى نقل شده كه داستان يوسف را براى گروهى نقل مىكرد ، وقتى به گرگ رسيد گفت : نام گرگى كه يوسف را خورد ، چنين بود . برخى از حاضران به وى گفتند : گرگ يوسف را نخورد . داستان‌سرا گفت : پس بايد اين ، نام گرگى باشد كه يوسف را نخورد !  وَ ما أَنْتَ بِمُؤْمِنٍ لَنا ؛  زيرا اين سخن آنها دروغ آشكار بود .  وَ لَوْ كُنَّا صادِقِينَ .  امام على عليه السّلام فرمود : « در مجازات دروغگو همين بس كه وقتى راست هم بگويد ، تصديق نمىشود » .\r\n وَ جاؤُ عَلى قَمِيصِهِ بِدَمٍ كَذِبٍ .  معناى اين جمله روشن است . وقتى مفسران چيزى براى گفتن در اين‌باره پيدا نكردند ، بر سر خونى كه فرزندان يعقوب آن را آوردند اختلاف كردند : آيا آن خون ، خون آهو بوده است و يا بزغاله . مفسرى ديگر گفته است : « على » در اين‌جا به معناى فوق است . ديگرى گفته است : زمانى كه يعقوب پيراهن پسرش را سالم ديد ، گفت : به خدا سوگند ، من بردبارتر از اين گرگ نديدم كه پسرم را خورده و پيراهنش را پاره نكرده است . لكن ما بر اين باوريم كه يعقوب گفت :\r\n بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ جَمِيلٌ وَ اللَّهُ الْمُسْتَعانُ عَلى ما تَصِفُونَ .  اين پاسخ يعقوب به فرزندانش است كه از طريق وحى نازل شده است و دليلى بر اثبات سخنان ديگر وجود ندارد .\r\nآيه بدين معنا اشاره دارد كه يعقوب احساس كرد كه پسرانش دروغ مىگويند ؛ زيرا\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nآنان حسد شديد به يوسف داشتند ، لكن او شكيبايى پيشه كرد و امرش را به خدا واگذار نمود .\r\n وَ جاءَتْ سَيَّارَةٌ ؛  يعنى گروهى از مسافران آمدند . در سفر تكوين است كه اين مسافران از اسماعيليان ؛ يعنى از عرب بوده‌اند ؛ زيرا نسب آنان به اسماعيل بن ابراهيم عليه السّلام منتهى مىشود .  فَأَرْسَلُوا وارِدَهُمْ ؛  يعنى آب آورشان را فرستادند .  فَأَدْلى دَلْوَهُ ؛  او دلو خود را به داخل چاه فرستاد . هنگامى كه آب آورنده ، يوسف را در چاه ديد ،  قالَ يا بُشْرى هذا غُلامٌ ؛  وى خود و يا گروهش را به اين غنيمت مژده مىدهد و آنان او را از چاه بيرون مىآورند .  وَ أَسَرُّوهُ بِضاعَةً ؛  يعنى او را از مردم پنهان كردند ، تا خويشاوندان او را نشناسند . اين مسافران يوسف را برده و از جمله كالاهاى تجارتى خود قرار دادند .  وَ اللَّهُ عَلِيمٌ بِما يَعْمَلُونَ .  اين سخن هشدارى است براى مسافران ؛ زيرا آنها وضعيت وى را پنهان نگهداشته و او را به عنوان برده‌اى براى فروش عرضه كردند ، در حالى كه او آزاد بود .\r\n وَ شَرَوْهُ بِثَمَنٍ بَخْسٍ  « شرى الشّئ ؛ فروخت آن چيز را » « اشتراه ؛ خريد آن را » .\r\n« البخس » : چيزى كه كمتر از قيمت مثل باشد . بيشتر مفسران گفته‌اند : مردم آن زمان ، هرگاه قيمت زياد بود ، آن را وزن مىكردند و هرگاه اندك بود ، آن را مىشمردند و اين سخن خداوند : « به چند درهم » به اندك بودن قيمت اشاره دارد .  وَ كانُوا فِيهِ مِنَ الزَّاهِدِينَ ؛  زيرا آنان شتاب مىكردند كه در برابر كمترين قيمت از يوسف رهايى يابند تا به دزديدن او متهم نگردند .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nخريدار يوسف\r\n\r\n[ سوره يوسف ( 12 ) : آيات 21 تا 22 
  ]\r\nوَ قالَ الَّذِي اشْتَراهُ مِنْ مِصْرَ لامْرَأَتِهِ أَكْرِمِي مَثْواهُ عَسى أَنْ يَنْفَعَنا أَوْ نَتَّخِذَهُ وَلَداً وَ كَذلِكَ مَكَّنَّا لِيُوسُفَ فِي الْأَرْضِ وَ لِنُعَلِّمَهُ مِنْ تَأْوِيلِ الْأَحادِيثِ وَ اللَّهُ غالِبٌ عَلى أَمْرِهِ وَ لكِنَّ أَكْثَرَ النَّاسِ لا يَعْلَمُونَ ( 21 ) وَ لَمَّا بَلَغَ أَشُدَّهُ آتَيْناهُ حُكْماً وَ عِلْماً وَ كَذلِكَ نَجْزِي الْمُحْسِنِينَ ( 22 )\r\n\r\n[ ترجمه 
  ]\r\nكسى از مردم مصر كه او را خريده بود به زنش گفت : تا در اين‌جاست گراميش بدار ، شايد به ما سودى برساند ، يا او را به فرزندى بپذيريم . و بدين‌سان يوسف را در زمين مكانت داديم تا به او تعبير خواب آموزيم . و خدا بر كار خويش غالب است ، ولى بيشتر مردم نمىدانند . ( 21 )\r\nو چون باليدن يافت ، حكمت و دانشش ارزانى داشتيم و نيكوكاران را بدين‌سان پاداش مىدهيم . ( 22 )\r\n\r\nواژگان\r\nالثوا : اقامت گزيدن .\r\nالمثوى : محلّ اقامت .\r\nاكرمى مثواه : با او خوب رفتار كن .\r\nمكّنّا له فى الارض : به او در زمين مكانت و قدرت داديم .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nبلغ اشدّه : نيروى جسمى و عقلانىاش كامل شد .\r\n\r\nاعراب\r\n« مصر » به دو سبب علميت و تأنيث غيرمنصرف است . « عسى » تامّه و مصدر « ان ينفعنا » فاعل آن مىباشد . « لنعلّمه » منصوب به « ان » كه در تقدير گرفته شده است و مصدر ، مجرور به لام و متعلق به فعل محذوف ؛ يعنى « و لتعليمه من تأويل الأحاديث مكّنّاه ؛ به سبب آموزش تعبير خواب به او ، وى را مكانت داديم » .\r\n\r\nتفسير\r\n وَ قالَ الَّذِي اشْتَراهُ مِنْ مِصْرَ لِامْرَأَتِهِ أَكْرِمِي مَثْواهُ عَسى أَنْ يَنْفَعَنا أَوْ نَتَّخِذَهُ وَلَداً . \r\nيوسف براى فروش در بازار مصر عرضه شد و عزيز مصر او را خريد . عزيز ، نام بزرگ‌ترين مقام وزيران و امينان شاه بود . دليل بر اين‌كه وى خريدار يوسف بود اين آيه است : « زنان شهر گفتند : زن عزيز خواستار تن غلام خود شده است و شيفته او گشته است » . « 1 » عزيز نشانه‌هاى هوش و نجابت را در چهره يوسف ديد . از اين‌رو ، سفارش كرد كه با وى به خوبى رفتار شود و به همسرش گفت : با او خوب رفتار كن و گرامىاش بدار ، زيرا وى اميدوار است كه وقتى يوسف به سنّ رشد برسد ، به اداره امورشان بپردازد و يا پسرخوانده آنان گردد . زيرا همان‌طور كه بيشتر مفسران گفته‌اند : عزيز بچّه‌آور نبود و فرزندى نداشت و آيه نيز به همين معنا اشاره دارد : « و يا او را به فرزندى بپذيريم » .\r\n وَ كَذلِكَ مَكَّنَّا لِيُوسُفَ فِي الْأَرْضِ وَ لِنُعَلِّمَهُ مِنْ تَأْوِيلِ الْأَحادِيثِ .  خداوند اين نعمت را به يوسف داد كه از نيرنگ برادران خود رهايى يابد و از چاه بيرون آورده شود . آن‌گاه او را در خانهء عزيز قرار داد ؛ يعنى خانهء ثروت و آسايش و نيز او را در دل\r\n\r\n\r\n","description":"","footnote":"\r\n( 1 ) . يوسف ( 12 ) آيهء 29 .\r\n","page_name":" 470 ","page_number":470},
  {"content":"\r\n\r\nصاحبخانه بامنزلت كرد و آن‌گاه حقايق امور را به وى آموخت كه از جمله اين حقايق ، تعبير خواب بود . اين نعمت‌ها و امثال آن ، منزلت يوسف را در ميان مردم بالا برد و او را مورد اعتماد و احترام همگان قرار داد و زمينه را براى او طورى آماده كرد كه سرپرستى خزاين مصر را به عهده گيرد و پادشاه اين كشور به او بگويد : « تو امروز در نزد ما محترم و امين هستى » .\r\n وَ اللَّهُ غالِبٌ عَلى أَمْرِهِ .  برادران يوسف قصد بدى براى او داشتند و خداوند اراده نيكى برايش كرد « و هرگاه خدا چيزى را اراده كند و به او بگويد : موجود شو ، پس موجود مىشود » .  وَ لكِنَّ أَكْثَرَ النَّاسِ لا يَعْلَمُونَ  كارها در دست خداست و هر كس كه فريب قدرت و مكانت خود را بخورد و سركشى و ستم كند ، خداوند عزيز و توانمند هم او را از همان جايى كه احساس امنيت مىكند ، مؤاخذه خواهد كرد .\r\n وَ لَمَّا بَلَغَ أَشُدَّهُ آتَيْناهُ حُكْماً وَ عِلْماً  « بلغ اشدّه » ؛ يعنى نيروى جسمى و عقلى او به حدّ كمال رسيد . در اغلب اوقات ، اين نيرومندى در سنّ سىسالگى آغاز مىشود و تا چهل‌سالگى ادامه پيدا مىكند و در همين مدّت ، آمادگى براى پذيرفتن مقام نبوّت و دريافت وحى صورت مىگيرد . مراد از « حكم » در اين‌جا حكمت است ؛ يعنى گذاشتن چيز در جايش و از اين قبيل است آيه :  « وَ آتَيْناهُ الْحُكْمَ صَبِيًّا » .  معناى آيه چنين است :\r\nپس از آن‌كه يوسف به مرحله رشد رسيد ، خداوند به او دانش عطا كرد و نيز به وى توفيق داد كه بدان عمل كند . برخى مىگويند : مراد از علم در اين‌جا نبوّت است و اين نظريه دور به نظر نمىرسد ؛ زيرا يوسف از پيامبران است .  وَ كَذلِكَ نَجْزِي الْمُحْسِنِينَ  يوسف با شكيبايى خودش و فرمانبردارى از خدا ، كار نيك انجام داد .\r\nخداوند نيز به او نيكى كرد ، چرا كه خدا پاداش كسى را كه كار نيك انجام داده ، از بين نمىبرد .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nزود باش\r\n\r\n[ سوره يوسف ( 12 ) : آيه 23 
  ]\r\nوَ راوَدَتْهُ الَّتِي هُوَ فِي بَيْتِها عَنْ نَفْسِهِ وَ غَلَّقَتِ الْأَبْوابَ وَ قالَتْ هَيْتَ لَكَ قالَ مَعاذَ اللَّهِ إِنَّهُ رَبِّي أَحْسَنَ مَثْوايَ إِنَّهُ لا يُفْلِحُ الظَّالِمُونَ ( 23 )\r\n\r\n[ ترجمه 
  ]\r\nو آن زن كه يوسف در خانه‌اش بود ، در جستجوى تن او مىبود . و درها را بست و گفت :\r\nبشتاب . گفت : پناه مىبرم به خدا ، او پروراننده من است و مرا منزلتى نيكو داده و ستمكاران رستگار نمىشوند . ( 23 )\r\n\r\nواژگان\r\nالمراودة : درخواست كردن با دوستى و نرمى همراه با نوعى از فريبكارى .\r\nهيت : پيش بيا ، يا بشتاب .\r\n\r\nاعراب\r\n« هيت » اسم فعل به معناى « اقبل و يا اسرع ؛ پيش بيا ، يا بشتاب » . لام در « لك » براى بيان فاعل ؛ يعنى تو بشتاب نظير « سقيا لك و شكرا لك » . « معاذ اللّه » منصوب بنابر مفعول مطلق . ضمير « انّه » براى شأن و جمله « لا يفلح الظالمون » خبر .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n\r\nتفسير\r\n وَ راوَدَتْهُ الَّتِي هُوَ فِي بَيْتِها عَنْ نَفْسِهِ .  « راودته » واژه‌اى است كه نشان مىدهد زن ، مرد را فريب داده و نيرنگ به كار برده ، تا خواسته خويش را از او بخواهد .\r\nاين واژه به تنهايى نشان‌دهنده آخرين مرحلهء شرم و نزاكت در بيان است . لكن برخى از مفسران در شرح و تفسير آن ، صفحاتى را پر كرده و انواع نيرنگ‌هايى را كه همسر عزيز با زيبايىهاى خود براى فريب دادن يوسف به كار گرفت ، بيان نموده‌اند . اين سخنان جز اسرائيليات ، هيچ منبعى ندارد . صاحب المنار مىگويد و چه خوب مىگويد :\r\n« راويان اسرائيليات ، مطالب زشتى را درباره آن دو گفته‌اند كه به‌طور بديهى مىتوان به دروغ بودن آنها پىبرد ؛ زيرا از چنين مطالبى يا بايد از راه وحى الهى آگاه شد و يا از راه روايت صحيح ، و هيچ‌كس نمىتواند چنين ادعا كند » . « 1 »\r\n\r\nانسان و ثروت و غريزه جنسى\r\n وَ غَلَّقَتِ الْأَبْوابَ .  مصطفى صادق رافعى مىپرسد : چرا خداوند فرموده است :\r\n « وَ غَلَّقَتِ الْأَبْوابَ »  و نفرموده است : « و أغلقت الابواب ؟ » او پاسخ مىدهد : « اين تعبير نشان مىدهد كه وقتى زليخا نااميد شد و ديد كه يوسف تلاش مىكند تا وى را رها كند ، آن‌چنان منقلب شد و به هيجان آمد كه يك قفل را چند قفل مىپنداشت و از يك در به طرف درى ديگر مىدويد و در هنگام بستن در ، دستش مىلرزيد . گويى او مىخواست علاوه بر بستن درها آنها را قفل هم بكند » .\r\nلكن از نظر ما هيچ تفاوتى ميان غلّقت و أغلقت نيست و سخنان رافعى تنها\r\n\r\n\r\n","description":"","footnote":"\r\n( 1 ) . شيخ مراغى اين عبارت را عينا نقل كرده و به منبع آن اشاره نكرده و يا آن را ميان پرانتز قرار نداده است . صاحب تفسير المنار نسبت به اقوال زيادى همين رفتار را داشته است ؛ يعنى اين اقوال را به‌گونه‌اى نقل مىكند كه خيال مىكنى او خود صاحب اين قول و نظريه است !\r\n","page_name":" 473 ","page_number":473},
  {"content":"\r\n\r\nنشان‌دهندهء آن است كه وى در ادبيات دست بالايى دارد و مىتواند چيزى را از ناچيز بيرون آورد . در هرحال ، يوسف مدّت طولانىاى را با همسر عزيز زير يك سقف به سر برد ، در حالى كه وى در آغاز جوانىاش بسيار زيبا و دلربا بود . بنابراين ، شگفت‌آور نيست ، اگر زنى فريفته او شود و عاشق او گردد و جاى تعجّب نيست ، اگر يوسف در برابر او مقاومت كند و به‌رغم اين‌كه غريزهء جنسى ، خردمندان بسيارى را به زانو درآورده است ، وى خود را از دام‌هاى اين زن برهاند ؛ زيرا انسان تنها بردهء غريزهء جنسى نيست ، چنان‌كه فرويد گفته است . همچنين تنها بردهء ثروت و اقتصاد نيست چنان‌كه ماركس گفته است ، بلكه او داراى انگيزه‌هاى فراوانى است كه برخى از آنها عبارتند از : غريزهء جنسى ، مال ، شهرت ، قدرت ، دين ، عادات ، دوست داشتن نيكى ، دوست داشتن ميهن و امثال آنها .\r\nگاهى انسان شاهد كشمكش دو انگيزهء متفاوت در وجود خود مىباشد : انگيزهء خيرخواهى كه او را به راه رستگارى هدايت مىكند و انگيزهء شرارت و بدخواهى كه وى را به راه هلاكت سوق مىدهد . او مدّتى ميان اين دو راه در حالت دودلى به سر مىبرد ، خواه اين مدّت به طولانى باشد و خواه كوتاه ، تا اين‌كه به تدريج ، يكى از اين دو انگيزه بر ديگرى غالب مىشود . گاهى حالت تعادل ميان آنها تا آخر هست و انسان بر اثر اين تعادل ، در تمام دوران زندگىاش متحيّر و دودل باقى مىماند .\r\nدو انگيزه در وجود همسر عزيز در حال كشمكش بودند : شهوت حيوانى ، او را وادار مىكرد تا با يوسف رابطهء دوستى برقرار كند ، عزّت و بزرگ‌منشى ، وى را بازمىداشت از اين‌كه خود را در برابر كسى حقير و خوار سازد كه شوهرش او را به بهاى اندك خريده است . اين حالت دودلى ميان اين دو انگيزه مدّت كوتاهى باقى بود . آن‌گاه مقاومت ، اعصاب او را خرد كرد و او قربانى شهوت جنسى خود شد كه در اين سخن تحريك‌آميز و گناه‌آلودش ، تجسّم يافته است :  هَيْتَ لَكَ  ( زود باش ) . اين سخن را زن تنها در وقتى مىگويد كه شهوتش تا آن‌جا به هيجان و\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nجوشش بيايد كه وى را به مرز ديوانگى برساند .\r\nامّا يوسف تنها يك انگيزه و يك تمايل داشت و همان وى را رهبرى مىكرد و به حركت وامىداشت و ذرّه‌اى از انگيزه‌هاى ديگر ، در قلب و انديشه‌اش وجود نداشت و اين انگيزه عبارت بود از : تقوا و خشنودى خداوند و تنها همين انگيزه ، لذّت و بهره او و خواسته و آرزويش بود :  قالَ مَعاذَ اللَّهِ إِنَّهُ رَبِّي أَحْسَنَ مَثْوايَ إِنَّهُ لا يُفْلِحُ الظَّالِمُونَ ؛  به خدا پناه مىبرم از اين‌كه حتّى يكى از فرمان‌هاى او را مخالفت كنم ؛ چگونه چنين كنم ، در حالى كه او به من بخشش و نيكى فراوان كرده است ؛ زيرا مرا از نهانگاه چاه بيرون آورد و دل عزيز را آن‌چنان در تسخير من قرار داد كه مرا به مثابه فرزندان صالح و نيكوى خود قرار داد . چگونه با نافرمانى خدا بر خود ستم كنم ، در حالى كه او ستمكاران را هدايت نمىكند ؟ آرى ، ايمان راستين مؤمنان را از ارتكاب چيزهاى حرام نگاه مىدارد و هرگاه آنان به ميدان نبرد با شيطان و گروهش وارد شوند ، ايشان را از لغزش‌ها دور مىسازد .\r\nبيشتر مفسران گفته‌اند : ضمير « انّه ربّى » به عزيز ، شوهر آن زن برمىگردد و معنايش چنين است : شوهرت مرا گرامى داشت و به من احسان كرد . بنابراين ، چگونه درباره تو به او خيانت كنم ؟ لكن سياق آيه نشان مىدهد كه ضمير به خداوند برمىگردد ؛ زيرا به او نزديك‌تر است ، آن‌جا كه مىگويد :  « مَعاذَ اللَّهِ إِنَّهُ رَبِّي »  ، در حالى كه عزيز هيچ در آيه ذكر نشده است . به علاوه ، انگيزهء خوددارى يوسف ، بيم داشتن از خدا بود و نه فقط وفادارى به عزيز . برفرض اين‌كه ضمير به عزيز برگردد ، مقصود سرزنش آن زن و تعريض به اوست ، بدين معنا كه او بايد بيشتر به شوهرش وفادار باشد ؛ زيرا با او به مقام‌هاى بلند رسيده است .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nآن زن آهنگ او كرد\r\n\r\n[ سوره يوسف ( 12 ) : آيات 24 تا 29 
  ]\r\nوَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ ( 24 ) وَ اسْتَبَقَا الْبابَ وَ قَدَّتْ قَمِيصَهُ مِنْ دُبُرٍ وَ أَلْفَيا سَيِّدَها لَدَى الْبابِ قالَتْ ما جَزاءُ مَنْ أَرادَ بِأَهْلِكَ سُوءاً إِلاَّ أَنْ يُسْجَنَ أَوْ عَذابٌ أَلِيمٌ ( 25 ) قالَ هِيَ راوَدَتْنِي عَنْ نَفْسِي وَ شَهِدَ شاهِدٌ مِنْ أَهْلِها إِنْ كانَ قَمِيصُهُ قُدَّ مِنْ قُبُلٍ فَصَدَقَتْ وَ هُوَ مِنَ الْكاذِبِينَ ( 26 ) وَ إِنْ كانَ قَمِيصُهُ قُدَّ مِنْ دُبُرٍ فَكَذَبَتْ وَ هُوَ مِنَ الصَّادِقِينَ ( 27 ) فَلَمَّا رَأى قَمِيصَهُ قُدَّ مِنْ دُبُرٍ قالَ إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ ( 28 )\r\nيُوسُفُ أَعْرِضْ عَنْ هذا وَ اسْتَغْفِرِي لِذَنْبِكِ إِنَّكِ كُنْتِ مِنَ الْخاطِئِينَ ( 29 )\r\n\r\n[ ترجمه 
  ]\r\nآن زن آهنگ او كرد . و او نيز ، اگرنه برهان پروردگارش را ديده بود آهنگ آن زن مىكرد .\r\nچنين كرديم تا بدى و زشتكارى را از او بازگردانيم ؛ زيرا او از بندگان پاكدل ما بود . ( 24 )\r\nهردو به جانب در دويدند و زن جامه او را از پس بدريد . سرور آن زن را نزديك در ديدند . زن گفت : پاداش كسى كه با زن تو قصد بدى داشته باشد چيست ، جز اين‌كه به زندان افتد يا به عذابى دردآور گرفتار آيد ؟ ( 25 )\r\n[ يوسف 
  ] گفت : او تن من مىخواست و مرا به خود خواند . و يكى از كسان زن گواهى داد كه اگر جامه‌اش از پيش دريده است زن راست مىگويد و او دروغگوست . ( 26 )\r\nو اگر جامه‌اش از پس دريده است ، زن دروغ مىگويد و او راستگوست . ( 27 )\r\nچون [ عزيز مصر 
  ] ديد جامه‌اش از پس دريده است ، گفت : اين از مكر شما زنان است ، كه مكر شما زنان مكرى بزرگ\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاست . ( 28 )\r\nاى يوسف ! زبان خويش نگهدار ؛ و اى زن ، از گناه خود آمرزش بخواه كه تو از خطاكارانى . ( 29 )\r\n\r\nواژگان\r\nالهمّ : طبرسى در مجمع البيان مىگويد : براى « همّ » چند معناست : عزم و اراده ، خطور چيز در قلب بدون قصد انجام آن و تمايل ، چنان‌كه گوينده‌اى بگويد : « هذا اهمّ الأشياء اليّ ؛ از همه بيشتر بدين چيز تمايل دارم » .\r\nالقدّ : پاره كردن چيز از درازا ؛ يعنى پيراهن را از درازا و از پشت‌سر پاره كرد .\r\nاستبقا الباب : دويدند به سوى در .\r\nألفيا : يافتند آن دو .\r\n\r\nاعراب\r\nمصدر « ان رأى » مبتدا و خبر آن و جواب « لو لا » محذوف است و در تقدير چنين مىباشد : « لو لا رويته برهان ربّه كائنة لهمّ بها . كذلك » ، « كاف » به معناى مثل و در محلّ نصب ، مفعول براى فعل محذوف ؛ يعنى : « أريناه مثل ذلك لنصرف » . مصدر « ان نصرف » مجرور به لام و متعلق به « أريناه » محذوف . « الباب » منصوب به نزع خافض كه در تقدير ، « و استبقا الى الباب » بوده است ؛ نظير « و اختار موسى قومه » كه « من قومه » بوده است . ما جزاء « ما » نافيه و « جزاء » مبتدا و مصدر « ان يسجن » ( السجن ) خبر آن است . « أو عذاب » عطف بر آن . « يوسف » منادا ؛ يعنى يا « يوسف اعرض عن هذا » .\r\n\r\nتفسير\r\n وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ .  در جلد اوّل و دوم اين تفسير ، دربارهء عصمت و اين‌كه تمامى پيامبران معصومند سخن گفتيم و بر همين اساس ، اين\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nپرسش پيش مىآيد : يوسف معصوم است ؛ زيرا او پيامبر است . در حالى كه سخن خداوند : « و همّ بها » به تصميم او بر انجام كار زشت و پاسخ به درخواست دوستى آن زنى است كه وى در خانه او بود ؟\r\nمفسران از اين پرسش پاسخ‌هايى داده‌اند كه برخى از آنها خلاف ادب و برخى دور از ظاهر كلام است . نزديك‌ترين پاسخ به ظاهر كلام و نيز مقام پيامبران آن است كه در آيهء پس‌وپيش صورت گرفته است و در اصل چنين است : « و لقد همّت به و لو لا ان رأى برهان ربّه همّ بها » . معناى اين سخن ، آن است كه يوسف به هيچ روى آهنگ آن زن را نكرد نظير اين‌كه گوينده‌اى بگويد : « لو لا فلان لهلكت ؛ اگر فلانى نبود ، هرآينه هلاك مىشدم » .\r\nبه بيانى ديگر : تمامى عوامل و اسباب عمل موجودند ؛ زيرا زن با كمال ميل ، خودش را در اختيار او قرار مىدهد و حتّى حاضر است خود را فداى او كند . يوسف هم از لحاظ مردانگى نيرومند و توانا است و خلوت نيز به معناى وسيع كلمه ، كامل است ؛ زيرا نه بيننده‌اى حضور دارد و نه شنونده‌اى ، لكن يوسف يك عامل بازدارنده دارد كه از هر بازدارنده‌اى نيرومندتر و از هرشنونده و بيننده‌اى بزرگ‌تر است و آن عبارت است از : آگاهى او به حلال و حرام خدا ، شرم وى از او ، يقين او به اين‌كه خدا از رگ گردن هم به او نزديك‌تر است و از آنچه نفس وى وسوسه مىكند و حتّى از آنچه كه مخفىتر از اين باشد ، آگاهى دارد . اين ، همان برهانى است كه يوسف و نيز هركس را كه ايمان حقيقى و راستين به خدا و روز قيامت داشته باشد را از انديشيدن دربارهء حرام بازمىدارد خواه اين شخص پيامبر باشد و خواه نباشد . گوينده‌اى گفته است :\r\nبرهان پروردگار ، تنها زمانى براى يوسف تجلّى كرد كه آن زن آهنگ او ، و او آهنگ وى را كرد . چنين چيزى از شأن پيامبران و راستگويان دور است ؛ زيرا برهان پروردگار ، هيچ‌گاه از مؤمنان راستين جدا نمىشود ، چه با زيبارويان و غيرزيبارويان خلوت كرده باشند چه نكرده باشند .  كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا \r\n\r\n","description":"","footnote":"","page_name":" 478 ","page_number":478},
  {"content":"\r\n\r\n الْمُخْلَصِينَ .  مقصود از سوء ، نيرنگ همسر عزيز و مراد از فحشا زناست . معناى آيه ، چنين است : خداوند با پرهيزگارانى است كه مخلصانه به او پناه مىبرند . او آنان را از هركس كه نسبت به آنها قصد بد داشته باشد و يا بخواهد آنان را گمراه كند نگاه مىدارد ، چنان‌كه دربارهء يوسف عليه السّلام چنين كرد ؛ وى به پروردگارش پناه برد و اخلاصمندانه او را مخاطب قرار داد و گفت :   وَ إِلَّا تَصْرِفْ عَنِّي كَيْدَهُنَّ أَصْبُ إِلَيْهِنَّ وَ أَكُنْ مِنَ الْجاهِلِينَ فَاسْتَجابَ لَهُ رَبُّهُ فَصَرَفَ عَنْهُ كَيْدَهُنَّ إِنَّهُ هُوَ السَّمِيعُ الْعَلِيمُ ؛   يعنى و اگر مكر اين زنان را از من نگردانى به آنها ميل مىكنم و در شمار نادانان درمىآيم .\r\nپروردگارش دعايش را اجابت كرد و مكر زنان را از او دور كرد ؛ زيرا خدا شنوا و دانا است .\r\n وَ اسْتَبَقَا الْبابَ وَ قَدَّتْ قَمِيصَهُ مِنْ دُبُرٍ .  يوسف خواست با فرار كردن ، خود را از چنگال آن زن برهاند . از اين‌رو ، او بسان شتر هيجان‌زده به دنبال يوسف دويد و پيش از بيرون رفتن به او رسيد و از پشت‌سر ، پيراهن او را كشيد و از درازا پاره‌اش كرد .\r\nدر اين‌جا ناگهان شوهرش دررسيد .  وَ أَلْفَيا سَيِّدَها لَدَى الْبابِ .  صاحب تفسير المنار مىگويد : « زنان در مصر به شوهر ، سيّد مىگفتند و اين رسم تا به امروز ادامه دارد » . شوهر زليخا وارد خانه شد و يوسف را در حالى ديد كه ايستاده و پيراهنش پاره شده است . پيش از آن‌كه وى از ماجرا بپرسد ، آن زن گفت :  قالَتْ ما جَزاءُ مَنْ أَرادَ بِأَهْلِكَ سُوءاً إِلَّا أَنْ يُسْجَنَ أَوْ عَذابٌ أَلِيمٌ .  او اين سخنان را با كمال آرامش و بدون اين‌كه اثرى از ناگهانى بودن حادثه از خود بروز دهد ادا كرد و به شوهرش گفت : كسى كه به من قصد بد كرده باشد ، چه كيفرى دارد ؟ در حالى كه او خود ، نيّت بد داشت ، انسان پاك و مقدّس را به بدى متهم مىكرد و خواستار مجازات او مىشد !\r\nدر اين‌جا به ياد كسانى مىافتيم كه در حال حاضر در ويتنام ، خاورميانه ، كنگو و ديگر كشورها جنگ مىافروزند و جلادها را مسلّح مىكنند تا به مستضعفان در آنگولا ، آفريقاى جنوبى ، رودزيا ، آمريكاى لاتين و . . . حمله كنند و نيز بر ضدّ\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nكسانى كه از آنان فرمانبردارى نمىكنند ، بيش از هزار پايگاه نظامى ، مجهّز به انواع سلاح‌هاى كشتارجمعى در شرق و غرب عالم برپا مىكنند . با اين وجود ، ادّعا مىكنند كه آنها به خاطر حفظ صلح ، امنيت ملّت‌ها و نگهدارى حقوق ضعيفان ، ويتنامىها را كشتند ، اسرائيل را مسلّح كردند و آنان را به تجاوز ، كشتار ، تخريب و بيرون راندن مردم از خانه‌هايشان وادار نمودند . در اين صورت ، جاى شگفت نيست ، اگر زنى از شهوت خود اطاعت كند و به شوهرش دروغ بگويد ، تا خطاهايش را بپوشاند .\r\n قالَ هِيَ راوَدَتْنِي عَنْ نَفْسِي .  يوسف گفت : او مرا به خود خواند و من خوددارى كردم و از او گريختم . او خودش را به من رسانيد و به لباسم آن كرد كه مىبينى .  وَ شَهِدَ شاهِدٌ مِنْ أَهْلِها .  مفسران ، سخن دربارهء اين شاهد را به درازا كشانده‌اند . يكى از مفسران مىگويد : او پسر عموى آن زن بوده است . يكى مىگويد : او از اطرافيان شوهرش بوده است . ديگران گفته‌اند : او كودكى در گهواره بوده است . لكن ما به ظاهر وحى كه مىگويد : شاهد از خانواده همسر عزيز بود ، بسنده مىكنيم و معتقديم اين شاهد ، فردى بالغ و رشيد بوده است ؛ زيرا او چنين مىگويد :  إِنْ كانَ قَمِيصُهُ قُدَّ مِنْ دُبُرٍ فَكَذَبَتْ وَ هُوَ مِنَ الصَّادِقِينَ .  اين ، همان چيزى است كه وحى آن را بيان كرده ، امّا اين‌كه اين شاهد كجا بوده ، چه زمانى شهادت داده ، آيا ناگهانى آمده ، يا به دعوت زن و يا شوهرش آمده است ؟ اين امور از چيزهايى هستند كه خداوند دربارهء آنها سكوت اختيار كرده است . در حديث آمده است : « خداوند درباره چيزهايى سكوت اختيار كرده است ، پس خود را دربارهء آنها به زحمت نيندازيد » .\r\n فَلَمَّا رَأى قَمِيصَهُ قُدَّ مِنْ دُبُرٍ قالَ إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ .  شوهر قانع مىشود و به راستگويى يوسف عليه السّلام و دروغگويى همسرش يقين پيدا مىكند ، لكن وى پنهان كردن اين موضوع را بر افشاى آن و رسوايى [ در ميان مردم 
  ] ترجيح مىدهد و تنها به اين سخن بسنده مىكند : « مكر شما زنان مكرى بزرگ است » . اين توصيف ، زنان را خوش آيد ؛ زيرا نوعى گواهى دادن به هوشيارى آنان است و اين‌كه مردان\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nپى به مكر و نيرنگ ايشان نمىبرند .\r\nپرسش : در اين آيه آمده است : « مكر شما زنان بزرگ است » و در آيهء 75 از سورهء نساء آمده است : « مكر شيطان ضعيف است » . آيا معناى اين سخن آن است كه مكر زنان نيرومندتر و بزرگ‌تر از مكر شيطان است ؟\r\nپاسخ : مكر زنان از مكر شيطان سرچشمه مىگيرد . بنابراين ، مكر او اصل و مكر آنان فرع است . مقصود از ضعيف بودن مكر شيطان آن است كه او بر بندگان خدا نمىتواند سلطه پيدا كند ، جز بر گمراهانى كه از وى پيروى مىكنند . مقصود از عظمت و بزرگى مكر زنان آن است كه آنها نيرومندترين سربازان و پيروان شيطانند . از اين‌رو ، از شيطان نقل شده كه او گفته است : زنان دام‌ها و شكارگاه‌هاى من هستند و چون لعنت‌هاى صالحان بر من سرازير شود ، به نزد زن‌ها مىروم و خود را به وسيلهء آنان پاكيزه مىكنم .\r\nآن‌گاه عزيز گفت :  يُوسُفُ أَعْرِضْ عَنْ هذا ؛  اى يوسف ! اين حادثه را پنهان كن و به كسى بازگو مكن و نيز به همسرش گفت :  وَ اسْتَغْفِرِي لِذَنْبِكِ إِنَّكِ كُنْتِ مِنَ الْخاطِئِينَ .  اين سخن دليلى قاطع است بر اين‌كه شوهر آن زن ، به بيگناهى يوسف و گناه همسرش يقين پيدا كرده بود . ابو حيان اندلسى در تفسيرش به نام البحر المحيط مىگويد : « عزيز كم غيرت بوده است و اين ، مقتضاى طبيعت خاك مصر و محيط آن مىباشد » . صاحب تفسير المنار سخن او را رد كرده و گفته است : « اين سخن بر آگاهى درست استوار نيست » . ما بر سخن صاحب المنار مىافزاييم : انگيزه ابو حيان هواى نفسانى و غرض شخصى بوده است .\r\nخداوند فرموده است : « من الخاطئين » و نفرموده « من الخاطئات » [ با اين‌كه مخاطب زن است 
  ] زيرا خطا هم از مردان صادر مىشود و هم از زنان و به كار بردن واژهء « خاطئين » از باب تغليب بر همگان [ مردان و زنان 
  ] درست است ، امّا واژهء « خاطئات » تنها به زنان اختصاص دارد .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\nقضاوت بر مبناى سخن شاهد\r\nمراد از شاهد در سخن خداوند : « و شهد شاهد » ، آن شاهدى نيست كه از سوى شرع ، شهادت او در پايان دادن به خصومت‌ها پذيرفته مىشود ، بلكه مراد از آن ، كارشناسى است كه با هوشيارى خود از واقعه‌اى كه در نزد او شناخته شده است به واقعه‌اى ناشناخته پىمىبرد . به عنوان مثال ، پاره شدن پيراهن ، آشكار و روشن است و طبق معمول هرگاه كسى از پشت‌سر انسان بگيرد ، لباسش از پس دريده مىشود و هرگاه از پيش روى او بگيرد ، لباس او از پيش پاره مىشود . خويشاوند همسر عزيز نيز از همين راه راستگو را از دروغگو تشخيص داد .\r\nبنابراين ، به چيزى اشاره مىكنيم كه براى شناخت حقّ مورد كشمكش مىتوان به آن تكيه كرد و اين چيز بر سه نوع است :\r\n1 . هرچيزى كه به‌طور بديهى و لزوم عقلى ، مفيد علم شود ، مانند اين‌كه فرد چهل‌ساله‌اى ادّعا كند كه او پدر يا پسر فرد چهل‌سالهء ديگر است و يا شخصى ادّعا كند كه اين ساختمان را از پدرش به ارث برده است ، با اين‌كه يقين داريم كه پدر او در حالت تهىدستى زندگى كرده و در همين حالت مرده و چيزى براى وارثانش به جاى نگذاشته است . اين ادّعا و امثال آن ، از همان آغاز مردود است و ردّ آنها هم به نصّ شارع نياز ندارد ؛ زيرا به‌طور طبيعى و با احساس غريزى هرانسانى مردود مىباشد و تمام احكام و آثار ردّ دعوا بر او بار مىشود .\r\n2 . چيزى كه شارع به‌طور آشكارا عمل برطبق آن و تكيه كردن بر آن در هنگام قضاوت را بيان كرده باشد از قبيل اقرار ، يد [ يعنى در اختيار داشتن كالايى كه مورد نزاع است 
  ] و گواهى دو شخص عادل . فقهاى اسلامى ، اين نوع را « بيّنه شرعى » و پيروان قوانين عرفى ، آن را دليل قانونى مىنامند . و هردو گروه وحدت نظر دارند بر اين‌كه قاضى بايد از آنچه شارع بر آن تصريح كرده ، پيروى و برطبق آن حكم كند ،\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nخواه برايش از اين طريق علم حاصل شود و خواه علم حاصل نشود .\r\n3 . آنچه قاضى آن را با اجتهاد و زيركىاش از قراينى كه با موضوع و شرايط دعوا سازگارى دارد استنباط مىكند و اين قراين فراوان است ؛ زيرا قراين ويژه‌اى است كه از دعواى ويژه به‌دست مىآيد . بديهى است كه دعوا ، موضوع و شرايط خود را دارد و هر قاضى درك و اجتهاد خود را . يكى از اين قراين خاص ، پاره شدن پيراهن است كه اگر از پيش دريده شده باشد . . . و اگر از پس دريده شده باشد . . . يكى از اين قراين ، چيزى است كه به سليمان بن داود و يا به امام على عليه السّلام نسبت داده شده است كه ميان دو زن در مورد فرزندى قضاوت كرد كه هر دوى آنها ادّعا داشتند ، بدين ترتيب كه امام عليه السّلام فرمود : « برايم كاردى بياوريد تا اين بچّه را ميان اين دو زن تقسيم كنم » . يكى از آنها بدين كار رضايت داد و ديگرى مخالفت كرد . از اين‌رو ، امام عليه السّلام بچّه را به زنى داد كه به پاره كردن بچّه رضايت نداد .\r\nشگفت‌آورترين مطلبى كه در اين‌باره خواندم ، چيزى است كه « شاطبى » آن را در كتاب الموافقات ، ج 2 ، صفحه 267 ، مسئله يازدهم نقل كرده است : « ابو بكر وصيت مردى را برطبق خوابى كه ديده شده بود ، به مورد اجرا گذارد » : مردى از دنيا رفت و در زندگىاش وصيت نكرد . آن‌گاه پس از مردنش وصيت كرد و اين وصيت را در عالم خواب به فردى كه موردنظرش بود ، ابلاغ كرد . ابو بكر هم همين وصيت را اجرا كرد .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nهمسر عزيز و زنان شهر\r\n\r\n[ سوره يوسف ( 12 ) : آيات 30 تا 35 
  ]\r\nوَ قالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها عَنْ نَفْسِهِ قَدْ شَغَفَها حُبًّا إِنَّا لَنَراها فِي ضَلالٍ مُبِينٍ ( 30 ) فَلَمَّا سَمِعَتْ بِمَكْرِهِنَّ أَرْسَلَتْ إِلَيْهِنَّ وَ أَعْتَدَتْ لَهُنَّ مُتَّكَأً وَ آتَتْ كُلَّ واحِدَةٍ مِنْهُنَّ سِكِّيناً وَ قالَتِ اخْرُجْ عَلَيْهِنَّ فَلَمَّا رَأَيْنَهُ أَكْبَرْنَهُ وَ قَطَّعْنَ أَيْدِيَهُنَّ وَ قُلْنَ حاشَ لِلَّهِ ما هذا بَشَراً إِنْ هذا إِلاَّ مَلَكٌ كَرِيمٌ ( 31 ) قالَتْ فَذلِكُنَّ الَّذِي لُمْتُنَّنِي فِيهِ وَ لَقَدْ راوَدْتُهُ عَنْ نَفْسِهِ فَاسْتَعْصَمَ وَ لَئِنْ لَمْ يَفْعَلْ ما آمُرُهُ لَيُسْجَنَنَّ وَ لَيَكُوناً مِنَ الصَّاغِرِينَ ( 32 ) قالَ رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ وَ إِلاَّ تَصْرِفْ عَنِّي كَيْدَهُنَّ أَصْبُ إِلَيْهِنَّ وَ أَكُنْ مِنَ الْجاهِلِينَ ( 33 ) فَاسْتَجابَ لَهُ رَبُّهُ فَصَرَفَ عَنْهُ كَيْدَهُنَّ إِنَّهُ هُوَ السَّمِيعُ الْعَلِيمُ ( 34 )\r\nثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ ( 35 )\r\n\r\n[ ترجمه 
  ]\r\nزنان شهر گفتند : زن عزيز خواستار تن غلام خود شده است و شيفته او گشته است . ما وى را در گمراهى آشكارا مىبينيم . ( 30 )\r\nچون افسونشان را شنيده نزدشان كس فرستاد و براى تكيه دادن هريك متكايى ترتيب داد و به هريك كاردى داد ، و گفت : بيرون آى تا تو را بنگرند . چون او را ديدند ، بزرگش شمردند و دست خويش ببريدند و گفتند : معاذ اللّه ، اين آدمى نيست ، اين جز فرشته‌اى بزرگوار نيست . ( 31 )\r\nگفت : اين همان است كه مرا در باب او ملامت مىكرديد . من در پى كامجويى از او بودم و او خويشتن نگهداشت ، اگر آنچه فرمانش\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nمىدهم نكند ، به زندان خواهد افتاد و خوار خواهد شد . ( 32 )\r\nگفت : اى پروردگار من ! براى من زندان دوست داشتنىتر است از آنچه مرا بدان مىخوانند ؛ و اگر مكر اين زنان را از من نگردانى ، به آنها ميل مىكنم و در شمار نادانان درمىآيم . ( 33 )\r\nپروردگارش دعايش را اجابت كرد و مكر زنان از او دور كرد . زيرا خدا شنوا و داناست . ( 34 )\r\nپس با آن نشانه‌ها كه ديده بودند ، تصميم گرفتند كه چندى به زندانش بيفكنند . ( 35 )\r\n\r\nواژگان\r\nشغفها : عشق آن جوان به شغاف قلب او رسيد . شغاف همان غلاف قلب و به شكل كيسه است .\r\nكيدهنّ : مراد سخن زنان است كه مىخواستند با اين سخن زليخا را به خشم آورند و قضيه‌اش را فاش كنند .\r\nأعتدت : مهيا كرد .\r\nالمتكأ : چيزى كه شخص بر آن تكيه مىكند از قبيل فرش و امثال آن .\r\nقطّعن ايديهنّ : دست‌هايشان را زخمى كردند .\r\nفاستعصم : خواستار پاكدامنى شد و از پذيرش خواستهء آن زن خوددارى كرد .\r\n\r\nاعراب\r\n« قال نسوة » ؛ يعنى زنان گرد آمدند . « حبّا » تميز تحويل شده از فاعل و به معناى « شغفها حبّه » . همانند : « طاب محمّد نفسا » كه به معناى « طابت نفس محمّد » است .\r\n« متّكأ » در اصل موتكأ و از توكّأ گرفته شده است « 1 » . واو تبديل به تاء و دو تاء در يكديگر ادغام شده‌اند . « حاش للّه » در اصل حاشا بوده و الف به سبب تخفيف حذف\r\n\r\n\r\n","description":"","footnote":"\r\n( 1 ) . اگر اصل « متّكأ » چنان‌كه مؤلف محترم گفته است « موتكأ » باشد ، بنابراين از توكّأ ؛ يعنى از باب تفعّل نيست ، بلكه اصل آن از اتّكأ ( اوتكا ) ؛ يعنى از باب افتعال است و قانون قلب واو به تاء و ادغام دو تاء در يكديگر نيز بيشتر در همين باب اعمال مىشود . ( مترجم )\r\n","page_name":" 485 ","page_number":485},
  {"content":"\r\n\r\nشده است . « حاشا » فعل ماضى و فاعلش ضمير پنهانى است كه به يوسف برمىگردد .\r\n« للّه » ، لام حرف جرّ . معناى اين جمله ، چنين است : يوسف به خاطر فرمانبرداريش از خدا از گناه دور است . برخى گفته‌اند : اللّه فاعل و لام براى بيان فاعل مىباشد :\r\n« حاشا اللّه » . « ما هذا بشرا » . « ما » نافيه كه بنابر لغت اهل حجاز ، همانند « ليس » عمل مىكند . « هذا » اسم آن و « بشرا » خبرش مىباشد . « ان هذا » . « ان » نافيه به معناى « ما » . « ذلكنّ » . « كنّ » براى خطاب است و نه براى ضمير و محلّى از اعراب ندارد . « ذا » اسم اشاره مبتدا و جملهء « الذى لمتنّني فيه » خبر . « ليكونا من الصّاغرين » در اصل ليكونن با نون خفيفه بوده و به سبب پيروى از خطّ مصحف با الف نوشته شده است مانند « لنسفعا بالنّاصيّة » . « ربّ » در اصل يا ربّى بوده است . « السّجن احبّ » ، مبتدا و خبر .\r\n« إلّا » مركب از دو كلمه : ان شرطيه و لاى نافيه .\r\n\r\nتفسير\r\n وَ قالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها عَنْ نَفْسِهِ قَدْ شَغَفَها حُبًّا إِنَّا لَنَراها فِي ضَلالٍ مُبِينٍ .  در مصر ، به‌ويژه در ميان زنان شايع شد كه همسر عزيز دلباخته غلام خود گشته و او را به كام گرفتن از تن خود فراخوانده است ، لكن اين جوان از اين كار خوددارى كرده است و بدين ترتيب ، همسر عزيز ، گناهى نابخشودنى مرتكب شده است .\r\n فَلَمَّا سَمِعَتْ بِمَكْرِهِنَّ ؛  يعنى زمانى كه همسر عزيز سخنان آنها را شنيد . در اين‌جا مكر به معناى سخن به كار رفته ؛ زيرا زنان در اين‌جا از سخنان خود ، اراده حق نكردند ، بلكه فقط قصد افشاگرى داشتند . برخى از مفسران گفته‌اند : شايد زنان بدين منظور همسر عزيز را ملامت مىكردند كه قصد كامجويى او [ از يوسف 
  ] را كشف و آشكار كنند . و سزاوار اين بود كه او طورى برنامه‌ريزى مىكرد كه همه‌چيز پوشيده باقى بماند . البتّه ، اين نظريه دربارهء زنان بىبندوبار درست است ، نه دربارهء زنان پاكدامن .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n أَرْسَلَتْ إِلَيْهِنَّ وَ أَعْتَدَتْ لَهُنَّ مُتَّكَأً وَ آتَتْ كُلَّ واحِدَةٍ مِنْهُنَّ سِكِّيناً .  همسر عزيز خواست كه به زنان مكر كند ، چنان‌كه آنان به او مكر كرده بودند . از اين‌رو ، در كاخ خودش براى آنها سفره‌اى پهن كرد و ايشان را در هاله‌اى از نعمت‌ها قرار داد :\r\nبالش‌هاى نرم ، صندلىهاى راحت و غذاهاى فراوان و لذّتبخش و نيز به دست هركدام از آنان چاقويى تيز داد ، تا با آن گوشت و ميوه را ببرند . به كار گرفتن چاقو در هنگام خوردن ، در آن‌زمان نشانگر وجود تمدّن است . در تفسير طبرى آمده است :\r\nچاقوها به كسانى كه در مجلسى دعوت مىشدند ، تنها به منظور بريدن خوردنى داده مىشد . بنابراين ، با ذكر چاقو ، نيازى به ذكر نام آن خوردنى نخواهد بود .\r\n وَ قالَتِ اخْرُجْ عَلَيْهِنَّ فَلَمَّا رَأَيْنَهُ أَكْبَرْنَهُ وَ قَطَّعْنَ أَيْدِيَهُنَّ .  زنان وقتى يوسف را ديدند ، آن‌چنان سرگشته و مبهوت شدند كه دست‌هايشان را بريدند . مفسران گفته‌اند :\r\n« قطعن » ؛ يعنى دستان خود را زخمى كردند ، لكن از ظاهر آيه برمىآيد كه مراد بريدن است ، نه زخمى كردن . در هرحال ، اين قبيل رويداد را تنها با توجّه به شرايط و مقتضيات آن مىتوان تفسير كرد ، نه با نصّ عبارت و دلالت لفظ .\r\n قالَتْ فَذلِكُنَّ الَّذِي لُمْتُنَّنِي فِيهِ .  اين فرشته‌اى است به صورت انسان كه به هيبت و زيبايى او سبب گرفتار شدنش به انواع بلاها و غم‌ها شده است .\r\n قالَتْ فَذلِكُنَّ الَّذِي لُمْتُنَّنِي فِيهِ .  همسر عزيز اين سخن را به زبان آزادى كه گروهى از دختران نسل جديد خواستار آن هستند ادا كرد ؛ يعنى آزادى بدون مسئوليت ، حتّى در فساد و بىبندوبارى ، البتّه ، ما از طرفداران آزادى مردان و زنان هستيم ، لكن در حدّى كه شخص در برابر گفتارها و كردارهايش مسئول باشد .\r\n وَ لَقَدْ راوَدْتُهُ عَنْ نَفْسِهِ  [ همسر عزيز آشكارا گفت : من از او كامجويى خواستم 
  ] .\r\n فَاسْتَعْصَمَ  : او خوددارى كرد و نپذيرفت .  وَ لَئِنْ لَمْ يَفْعَلْ ما آمُرُهُ لَيُسْجَنَنَّ وَ لَيَكُوناً مِنَ الصَّاغِرِينَ  صاحب تفسير المنار مىگويد : « به خدا سوگند ، من از اين‌كه بانوى خانه يوسف از او كام مىجويد و او نمىپذيرد ، در شگفت نيستم ، بلكه شگفت من\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nدرباره يوسف از اين است كه نگاه او به خداوند ، در قلب بشرىاش ، جايى را براى نگاه‌هاى اين زن دلباخته‌اى كه عشق بر پرده دل او آويخته بود ، خالى نگذاشت » . به اين سخن بايد افزود كه خداوند يوسف را نمونه‌اى قرار داد براى انسان باايمان اخلاصمند تا به وسيله او مؤمن دروغين كه دين را برطبق هوس‌ها و هدف‌هاى خود تغيير مىدهد ، شناخته شود .\r\n قالَ رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ .  منظور از واژه « احبّ » در اين‌جا برترى نيست ، بلكه تنها اختيار و گزينش است نظير اين‌كه مىگويى : « الصحة احبّ اليّ من المرض ؛ سلامتى را بر بيمارى برگزيدم » . سبب اين‌كه در آيه ، واژهء « يدعوننى » جمع آمده ، نه مفرد ، آن است كه تمام زنانى كه يوسف را ديدند ، نيز شيفته او شدند ؛ چرا كه در آيهء 50 آمده است : « يوسف گفت : نزد مولايت برگرد و بپرس حكايت آن زنان كه دست‌هاى خود را بريدند چه بود ؟ كه پروردگار من به مكرشان آگاه است .\r\nگفت : اى زنان ! آن‌گاه كه خواستار تن يوسف مىبوديد ، حكايت شما چه بود ؟ گفتند :\r\nپناه بر خدا . او را هيچ گناه‌كار نمىدانيم » . يوسف ، زندان را برگزيد ؛ زيرا زندان به‌رغم تلخى كه دارد ، پايانش از لذّت حرام شيرين‌تر است و فشار زندان هراندازه سخت باشد ، دين از آن نيرومندتر است .\r\nپرسش : هرگاه انسان ، مخيّر گذارده شود كه يا زنا كند و يا زندان برود و او چاره‌اى جز انتخاب يكى از اين دو نداشته باشد . آيا برايش رواست كه زنا كند ؟\r\nپاسخ : روا نيست ؛ زيرا انتخاب ميان زنايى است كه در واقع حرام مىباشد و زندانى كه پيامد آن بر زيان ستمگر است ، نه بر زيان ستمديده ، مگر اين‌كه زندان ، علّت تام براى حرام شديدتر و بزرگ‌تر باشد كه در اين صورت ، به منظور دفع زيان شديدتر و ارتكاب محذور سبكتر رواست كه شخص زنا كند . از اين‌رو ، هرگاه شخص مخيّر شود ميان زنا و قتل ، بر او لازم است كه زنا را برگزيند . البتّه اين حكم ، دربارهء غير معصوم است ، امّا معصوم حكم ديگرى دارد .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n وَ إِلَّا تَصْرِفْ عَنِّي كَيْدَهُنَّ أَصْبُ إِلَيْهِنَّ وَ أَكُنْ مِنَ الْجاهِلِينَ .  وقتى كه نيرنگ‌ها و هشدارها نسبت به يوسف زياد شد ، او ترسيد كه مبادا در برابر خداوند از خود ضعفى نشان دهد . بنابراين ، به او پناه برد و از او خواست كه راه بيرون آمدن از اين نيرنگ‌ها را به او نشان دهد . او عرض مىكند : پروردگارم ، چنان بار سنگينى بر دوشم فرود آمده كه جز با كمك تو ، توان برداشتن آن را ندارم و تو مىتوانى آن را از دوشم بردارى و اگر برندارى نيرويم رو به كاهش خواهد رفت و شكيبايىام كم خواهد شد .\r\n فَاسْتَجابَ لَهُ رَبُّهُ فَصَرَفَ عَنْهُ كَيْدَهُنَّ .  چنان‌كه پيش‌تر هم خداوند مكر برادران يوسف را از وى برگردانده بود . آرى هيچ بنده‌اى در برابر آفريدگارش اخلاص نورزيد ، جز اين‌كه در برابر او راه خوشحالى و گشايش قرار داد : « يارى دادن مؤمنان برعهده ما بود » . « 1 »  إِنَّهُ هُوَ السَّمِيعُ الْعَلِيمُ ؛  او دعاى كسى را كه در پيشگاهش زارى كند مىشنود و اخلاص كسى را كه به او اخلاص بورزد مىداند .\r\n ثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ .  ضمير « لهم » به عزيز ، همسرش و كسانى كه با آن دو هم‌عقيده بودند برمىگردد . برخى مىگويند : اين ضمير تنها به عزيز برمىگردد . و اگر به صيغهء جمع آورده شده درست است ، زيرا نام عزيز در آيه نيامده است ؛ مراد از آيات ، دلايلى است كه بر بىگناهى و پاكى يوسف دلالت دارد .\r\n حَتَّى حِينٍ ؛  يعنى به‌طور موقّت زندانى مىشود و نه به‌طور دايم . يوسف جز پاكى و پاكدامنى هيچ گناهى نداشت و اگر همانند آنان خيانتكار مىبود ، مقام بالايى به او مىدادند . يوسف زيربار خواسته جنايتكاران نرفت و به همين سبب ، او را بسان يك جنايتكار مجازات كردند . آرى ، در تمام دوران‌هاى تاريخ اين‌چنين است كه شخص آزاده و بزرگوار ، چنانچه در محيط ستم و بىبندوبارى قرار گيرد ، دچار زحمت و رنج مىشود ، لكن خداوند با كسانى است كه پرهيزكارند و در برابر ترس و وحشت ، در راه او - نه در راه خود - شكيبايى مىكنند . خداوند مدّتى به ستمكار مهلت مىدهد .\r\n\r\n\r\n","description":"","footnote":"\r\n( 1 ) . روم ( 30 ) آيهء 47 .\r\n","page_name":" 489 ","page_number":489},
  {"content":"\r\n\r\nآن‌گاه چرخ روزگار بر زيان او به گردش درمىآيد و خدا كسى را يارى مىكند كه به او ايمان آورده و شكيبايى در پيش گرفته است . چنان‌كه براى يوسف با برادرانش و همسر عزيز اتفاق افتاد ؛ زيرا پس از آن‌كه خداوند به او سلطنت داد ، برادرانش به وى گفتند : « به خدا سوگند كه خدا تو را بر ما فضيلت داد و ما خطاكار بوديم » . همچنين همسر عزيز گفت : « اكنون حق آشكار شد ، من خواستار تن او بودم او در زمره راستگويان است » .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nهم‌زندانيان يوسف\r\n\r\n[ سوره يوسف ( 12 ) : آيات 36 تا 38 
  ]\r\nوَ دَخَلَ مَعَهُ السِّجْنَ فَتَيانِ قالَ أَحَدُهُما إِنِّي أَرانِي أَعْصِرُ خَمْراً وَ قالَ الْآخَرُ إِنِّي أَرانِي أَحْمِلُ فَوْقَ رَأْسِي خُبْزاً تَأْكُلُ الطَّيْرُ مِنْهُ نَبِّئْنا بِتَأْوِيلِهِ إِنَّا نَراكَ مِنَ الْمُحْسِنِينَ ( 36 ) قالَ لا يَأْتِيكُما طَعامٌ تُرْزَقانِهِ إِلاَّ نَبَّأْتُكُما بِتَأْوِيلِهِ قَبْلَ أَنْ يَأْتِيَكُما ذلِكُما مِمَّا عَلَّمَنِي رَبِّي إِنِّي تَرَكْتُ مِلَّةَ قَوْمٍ لا يُؤْمِنُونَ بِاللَّهِ وَ هُمْ بِالْآخِرَةِ هُمْ كافِرُونَ ( 37 ) وَ اتَّبَعْتُ مِلَّةَ آبائِي إِبْراهِيمَ وَ إِسْحاقَ وَ يَعْقُوبَ ما كانَ لَنا أَنْ نُشْرِكَ بِاللَّهِ مِنْ شَيْءٍ ذلِكَ مِنْ فَضْلِ اللَّهِ عَلَيْنا وَ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ ( 38 )\r\n\r\n[ ترجمه 
  ]\r\nدو جوان نيز با او به زندان افتادند . يكى از آن دو گفت : در خواب ، خود را ديدم كه انگور مىفشارم . ديگرى گفت : خود را ديدم كه نان بر سر نهاده مىبرم و پرندگان از آن مىخورند . ما را از تعبير آن آگاه كن ، كه از نيكوكارانت مىبينيم . ( 36 )\r\nگفت :\r\nطعام روزانه شما را هنوز نياورده باشند كه پيش از آن شما را از تعبير آن خواب‌ها چنان‌كه پروردگارم به من آموخته است خبر مىدهم . من كيش مردمى را كه به خداى يكتا ايمان ندارند و به روز قيامت كافرند ترك كرده‌ام . ( 37 )\r\nمن پيرو كيش پدرانم ابراهيم و اسحاق و يعقوب هستم و ما را نسزد كه هيچ‌چيز را شريك خدا قرار دهيم .\r\nاين فضيلتى است كه خدا بر ما و بر مردم ديگر ارزانى داشته است ، ولى بيشتر مردم ناسپاسند . ( 38 )\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nاعراب\r\n« فوق » ظرف مكان و عامل آن « احمل » است . جملهء « تأكل » صفت براى « خبز » .\r\n« و هم بالآخرة هم كافرون » . « هم » اوّل مبتدا و دوم تأكيد آن . « كافرون » خبر و « بالآخرة » متعلق به آن . ما كان لنا . « ما » نافيه ، « لنا » خبر مقدّم براى « كان » و مصدر « ان نشرك » خبر « كان » . « من » از لحاظ اعراب زايد و « شئ » مفعول مطلق براى « نشرك » : « شيئا من الشرك » .\r\n\r\nتفسير\r\n وَ دَخَلَ مَعَهُ السِّجْنَ فَتَيانِ قالَ أَحَدُهُما إِنِّي أَرانِي أَعْصِرُ خَمْراً وَ قالَ الْآخَرُ إِنِّي أَرانِي أَحْمِلُ فَوْقَ رَأْسِي خُبْزاً تَأْكُلُ الطَّيْرُ مِنْهُ .  يوسف پاك به زندان رفت و همسر ناپاك عزيز در كاخ خود آزاد باقى ماند و به امر و نهى مىپرداخت . البتّه ، يوسف با طيب خاطر وارد زندان شد و او كسى بود كه زندان را دوست داشت و آن را برگزيد ؛ زيرا در آن راحتى وجدان ، رهايى از نافرمانى و رسيدن به خشنودى خدا بود . امّا همسر عزيز در زندان عذاب دردناك ، عذاب وجدان و عذاب محروميت و رسوايى بود .\r\nاز جمله كسانى كه همراه يوسف وارد زندان شدند ، دو تن از اطرافيان شاه بودند :\r\nيكى قسمت‌كنندهء شراب و ديگرى خزانه‌دار خوراكىهاى او كه بر اثر تهمتى كه به آنها زده شده بود روانهء زندان گرديدند . ساقى گفت : من در خواب ديدم كه انگورى مىفشارم . منظور از خمر انگور است ؛ زيرا انگور به خمر ( شراب ) تبديل مىشود .\r\nخزانه‌دار گفت : امّا من در خواب ديدم كه بالاى سرم نانى قرار دارد كه گروهى از پرندگان آن را مىربايند و با خود مىبرند .  نَبِّئْنا بِتَأْوِيلِهِ ؛  آنچه را در خواب ديديم براى ما تفسير كن .  إِنَّا نَراكَ مِنَ الْمُحْسِنِينَ ؛  در رفتارى كه با زندانيان دارى ما تو را از نيكوكاران مىدانيم .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n قالَ لا يَأْتِيكُما طَعامٌ تُرْزَقانِهِ إِلَّا نَبَّأْتُكُما بِتَأْوِيلِهِ قَبْلَ أَنْ يَأْتِيَكُما .  در تفسير اين طعام شش نظريه ذكر شده كه نزديك‌ترين آنها به ظاهر لفظ به‌طور خلاصه چنين است : يوسف به اين دو پرسش‌كننده گفت : من و شما همگى در اين‌جا زندانى هستيم و هيچ‌كدام از آنچه در بيرون زندان مىگذرد آگاهى نداريم . با اين وجود ، من از خوراكى كه براى شما دو نفر فرستاده مىشود آگاهى دارم و پيش از فرستادن آن ، مىدانم كه چه نوع خوراكى است و هدف از فرستادن آن چيست .\r\nپرسش : آن دو دربارهء تعبير خوابشان از يوسف پرسيدند ولى او پاسخ داد كه دربارهء غذايى كه براى آنها مىآورند از غيب خبر مىدهد . اين پاسخ به پرسش ربطى ندارد ؟\r\nپاسخ : البتّه ، اين پاسخ يوسف تعبير خواب نيست ، لكن پيش‌درآمدى براى آن محسوب مىشود ، زيرا يوسف با بهره‌گيرى از اين فرصت خواست براى زندانيان ثابت كند كه او پيامبرى فرستاده شده از سوى خداوند است و براى اثبات نبوّت خود به خبر دادن از غيب استدلال كرد . چنان‌كه عيسى عليه السّلام نيز براى راستگويى خود چنين استدلال كرد : « و به شما مىگويم كه چه خورده‌ايد و در خانه‌هاى خود چه ذخيره كرده‌ايد اين براى شما نشانه‌هاى حقانيت است » . « 1 » بديهى است ، نخستين هدف يوسف عليه السّلام آن است كه باور يكتاپرستى و اقرار به روز قيامت را در ميان زندانيان گسترش دهد . چنان‌كه اين ، كار پيامبران است و اين موضوع از سخنان بعدى او به دست مىآيد :\r\n ذلِكُما مِمَّا عَلَّمَنِي رَبِّي .  « ذا » به خبر دادن از غيب اشاره دارد . كما حرف خطاب است براى آن دو شخصى كه دربارهء تعبير خواب پرسيدند . معناى آيه چنين است :\r\nغيبى كه من دربارهء آن به شما خبر مىدهم نه كهانت است ، نه جادو و نه فالگيرى ، بلكه تنها وحيى است كه خدا آن را به من وحى كرده است ، همان‌گونه كه به پيامبران كه از پدرانم بودند وحى كرد .\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 49 .\r\n","page_name":" 493 ","page_number":493},
  {"content":"\r\n\r\n إِنِّي تَرَكْتُ مِلَّةَ قَوْمٍ لا يُؤْمِنُونَ بِاللَّهِ وَ هُمْ بِالْآخِرَةِ هُمْ كافِرُونَ ؛  من از قومى كه به خدا و روز قيامت ايمان نمىآورند بيزارم . در اين جمله به‌طور ملايم و دوستانه ، نوعى تعريض به زندانيان و ديگر مشركان است ، تا دعوت او بيشتر در دل‌هاى آنان اثر بگذارد . در تاريخ آمده است كه مصرىها در آن‌زمان چند خدا را مىپرستيدند . از جمله اين : خورشيد كه آن را « رع » مىناميدند و نيز گوسالهء آنان ( به نام ابيس ) بود .\r\n وَ اتَّبَعْتُ مِلَّةَ آبائِي إِبْراهِيمَ وَ إِسْحاقَ وَ يَعْقُوبَ ما كانَ لَنا أَنْ نُشْرِكَ بِاللَّهِ مِنْ شَيْءٍ . \r\nاين پيامبران ، به‌ويژه ابراهيم عليه السّلام در نزد همگان مشهور و مورد احترام بودند .\r\nاز اين‌رو ، يوسف عليه السّلام خود را از لحاظ نسبى و دينى به آنان نسبت داد . رازى مىگويد :\r\nوقتى يوسف ادّعاى نبوّت كرد و با آوردن معجزه كه همان خبر دادن از غيب باشد ديگران را به مبارزه طلبيد ، اين ادّعاى خود را با اين سخن توأم كرد كه او از خاندان نبوّت است و اين‌كه پدر ، جد و جدّ پدرش از پيامبران بوده‌اند ؛ زيرا هرگاه انسان شغل پدرانش را ادّعا كند ، طبيعى است كه [ براى اثبات مدّعايش 
  ] خود را به آنان نسبت دهد . و نيز از سوى ديگر ، ابراهيم ، اسحاق و يعقوب در نزد مردم شناخته شده بودند و اگر بر آنان آشكار مىشد كه يوسف فرزند آنها است ، به وى احترام مىكردند و فرمانبردارى آنان از وى عملىتر و تأثير سخن او بر آنان كاملتر مىشد .\r\n ذلِكَ مِنْ فَضْلِ اللَّهِ عَلَيْنا وَ عَلَى النَّاسِ ؛  يعنى انحصار نبوّت به ما ، فضيلتى است از سوى خداوند كه به ما عطا كرده ؛ زيرا ما را لايق رسالت خود ديده است و نيز فضيلتى است بر مردم ؛ زيرا آنان به وسيلهء ما به راه راست هدايت شدند .  وَ لكِنَّ أَكْثَرَ النَّاسِ لا يَشْكُرُونَ ،  بلكه به خدا شرك مىورزند و او را انكار مىكنند و هراندازه كه ثروتمندتر شوند ، به كفر و سركشى آنها افزوده مىشود .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nدو زندانى\r\n\r\n[ سوره يوسف ( 12 ) : آيات 39 تا 40 
  ]\r\nيا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ ( 39 ) ما تَعْبُدُونَ مِنْ دُونِهِ إِلاَّ أَسْماءً سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنِ الْحُكْمُ إِلاَّ لِلَّهِ أَمَرَ أَلاَّ تَعْبُدُوا إِلاَّ إِيَّاهُ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ ( 40 )\r\n\r\n[ ترجمه 
  ]\r\nاى دو زندانى ! آيا خدايان متعدد بهتر است يا اللّه آن خداوند يكتاى غالب بر همگان ؟ ( 39 )\r\nنمىپرستيد سواى خداى يكتا ، مگر بتانى را كه خود و پدرانتان آنها را به نام‌هايى خوانده‌ايد و خدا حجّتى بر اثبات آنها نازل نكرده است . حكم جز حكم خدا نيست . فرمان داده است كه جز او را نپرستيد . اين است دين راست و استوار ، ولى بيشتر مردم نمىدانند . ( 40 )\r\n\r\nواژگان\r\nالدّين القيّم : دين درستى كه هيچ‌گونه كژى در آن وجود ندارد .\r\n\r\nاعراب\r\n« أأرباب » ، همزه براى استفهام انكارى و « متفرقون » صفت . « سمّيتموها » به دو مفعول متعدّى مىشود و مفعول دومش محذوف و در تقدير : « سميتموها آلهة » بوده است . « أنتم » تأكيد براى ضمير فاعل و « آباؤكم » عطف بر آن و يا بر ضمير متصل .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n« من سلطان » . « من » زايد و « سلطان » مفعول براى « أنزل » . « ان الحكم » . « ان » نافيه .\r\n« الّا تعبدوا » . « الّا » مركب از دو كلمه : ان مصدريه و لا نافيه و مصدر ريخته شده مجرور به باى محذوف يعنى « امر بعدم عبادة غيره » ؛ به عدم پرستش ديگران دستور داده است » .\r\n\r\nتفسير\r\n يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ .  مراد از « صاحبى السّجن » ، دو جوانى است كه همراه يوسف وارد زندان شدند و از وى دربارهء تعبير خواب پرسيدند . « صاحبى » به « سجن » اضافه شده ، بدين سبب كه آن دو در زندان اقامت داشتند . نظير اصحاب الجنّة و اصحاب النار . همچنين احتمال دارد كه يوسف آن دو را به خود نسبت داده و در تقدير چنين باشد : « يا صاحبيّ في السجن » و كلمه « فى » از باب وسعت كلامى حذف شده باشد . نظريه اوّل بهتر به نظر مىرسد . در هر حال ، يوسف با آن دو به جدال پرداخت كه چرا اين دو و قوم ايشان غير خدا را مىپرستند . در اين‌جا جدال و مناظره به شكل پرسش و استفهام آمده است ؛ زيرا اين حالت پذيرفتنىتر است از اين‌كه انسان روياروى و بىپرده ، فساد عقيدهء طرف را بيان كند . ما دليل يكتاپرستى را در ج دوم ، در تفسير آيهء 48 از سورهء نساء بيان كرديم .\r\nآن‌گاه يوسف ، گام ديگرى در راه دعوت به يكتاپرستى و نفى و طرد شرك برداشت و چنين گفت :  ما تَعْبُدُونَ مِنْ دُونِهِ إِلَّا أَسْماءً سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ ؛  يعنى شما فقط نام‌هايى را مىپرستيد كه به‌طور مطلق مصاديقى براى آنها وجود ندارد و هرچيزى كه وجود نداشته باشد ، اثرى ندارد و محال است كه براى اثبات آن دليل آورد . در اين صورت ، معبود شما خيالى است در خيال . آرى انسان دانا و خردمند ، اين‌چنين براى قانع كردن نادان از يك شيوه به شيوه‌اى ديگر مىرود .\r\nاو در ابتدا روشنى مىبخشد و آن‌گاه فرياد دعوت را سر مىدهد تا سرانجام به\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nهدفش كه همانا اعتقاد و تسليم ديگران به دعوت اوست دست يابد .\r\n\r\nحكم حكم خداست\r\n إِنِ الْحُكْمُ إِلَّا لِلَّهِ أَمَرَ أَلَّا تَعْبُدُوا إِلَّا إِيَّاهُ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ .  معناى « لا  تَعْبُدُوا إِلَّا إِيَّاهُ »  روشن است ، امّا معناى  « الْحُكْمُ إِلَّا لِلَّهِ »  نياز به تفسير دارد و خلاصهء آن اين است كه حكم خدا بر دو نوع مىباشد : اوّل ، قضا و قدر اوست كه هيچ راه فرار از آن براى انسان وجود ندارد . دوم ، حلال و حرام خداست . از هركدام از اين دو به حكم شرعى تعبير مىشود . روشن است كه خدا بدون واسطه با بندگان خود ، تماس نمىگيرد و به‌طور مستقيم در زندگى دنيا ميان آنان حكومت نمىكند ، بلكه احكام را وضع مىكند و به وسيلهء پيامبران خود به بندگانش مىرساند .\r\nمراد از حكم اللّه [ در آيه 
  ] معناى دوم است و اين‌كه خداوند منبع تشريع است ، نه افراد و گروه‌ها و هيچ قدرتى نيست جز قدرت خداوند و نيز جز او كسى نيست كه چيزى را حلال و يا حرام كند و اگر كسى حكم كند ، حكمش حق و عدالت نيست ، مگر اين‌كه برطبق وحى خداوند باشد . جامع‌ترين سخن براى بيان اين معنا ، اين سخن خداوند است : « هركه به آنچه خدا نازل كرده است حكم نكند ، از ستمكاران است » « 1 » .\r\nدر آيه دوم مىگويد : « از گناهكاران است » و در آيه سوم مىگويد « از كافران است » .\r\nبنابراين ، هرحكمى كه بيانگر اراده و خشنودى خدا نباشد ، كفر ، ستم و گناه محسوب مىشود ؛ به بيانى ديگر : حكم خدا بسان نقشه‌اى است كه مهندس آن را در اختيار بنّا قرار مىدهد [ تا برطبق آن عمل كند 
  ] و كسى كه مسئوليت اجراى حكم را به عهده مىگيرد و به منزلهء بنّا و سازنده است .\r\nما اين تفسير را از سخن على عليه السّلام الهام گرفتيم كه وقتى سخن خوارج : لا حكم الّا اللّه را شنيد ، فرمود : « سخن حقّى است كه باطل از آن قصد مىشود . بله [ من هم مىگويم : 
  ]\r\n\r\n\r\n","description":"","footnote":"\r\n( 1 ) . مائده ( 5 ) آيهء 45 .\r\n","page_name":" 497 ","page_number":497},
  {"content":"\r\n\r\nحقّ قانونگذارى تنها از آن خداست . لكن اين گروه مىگويند : حكومت و زعامت هم تنها از آن خداست . . . در حالى كه مردم را از داشتن فرمانروايى نيك و يا بد ، چاره‌اى نيست تا در سايهء حكومت او ، مؤمن كار كند و كافر هم از زندگى بهره گيرد » معناى سخن امام عليه السّلام آن است كه حقّ قانونگذارى تنها از آن خداوند است و مردم بايد قوانين خدا را به مورد اجرا بگذارند و كسى كه آنان را وادار به اين كار مىكند ، همان فرمانرواست و خوارج ميان منبع قانونگذارى و كسى كه بايد اين قوانين را اجرا كند خلط كرده و تفاوتى ميان اين دو قايل نشده‌اند .\r\n ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ .  « ذلك » به اختصاص قانونگذارى و عبادت به خدا اشاره دارد و معناى آيه چنين است : دين درستى كه هيچ‌گونه كژى در آن نيست ، قانونگذارى و عبادت را به خدا اختصاص مىدهد و هيچ انسانى نبايد مورد پرستش مردم قرار گيرد و يا براى آنان احكام حلال و حرام را وضع كند .\r\nبنابراين ، تمامى مردم حتّى پيامبران بندگان خدا هستند و برطبق امر و نهى او عمل مىكنند . معناى اين سخن آن است كه همهء انسان‌ها به‌طور برابر آفريده شده‌اند و خداوند به همهء آنها حقوق انسانى را عطا كرده است كه تا ابد قابل تبديل و يا تعديل نيست . آشكارترين و برجسته‌ترين اين حقوق عبارتند از : حقّ زندگى ، آزادى و تلاش براى خوشبختى و كسى كه يكى از اين حقوق را پايمال كند ، در شمار سرسخت‌ترين دشمنان خدا و دين و آيين او خواهد بود .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nتعبير رؤياى دو هم‌زندانى\r\n\r\n[ سوره يوسف ( 12 ) : آيات 41 تا 42 
  ]\r\nيا صاحِبَيِ السِّجْنِ أَمَّا أَحَدُكُما فَيَسْقِي رَبَّهُ خَمْراً وَ أَمَّا الْآخَرُ فَيُصْلَبُ فَتَأْكُلُ الطَّيْرُ مِنْ رَأْسِهِ قُضِيَ الْأَمْرُ الَّذِي فِيهِ تَسْتَفْتِيانِ ( 41 ) وَ قالَ لِلَّذِي ظَنَّ أَنَّهُ ناجٍ مِنْهُمَا اذْكُرْنِي عِنْدَ رَبِّكَ فَأَنْساهُ الشَّيْطانُ ذِكْرَ رَبِّهِ فَلَبِثَ فِي السِّجْنِ بِضْعَ سِنِينَ ( 42 )\r\n\r\n[ ترجمه 
  ]\r\nاى دو زندانى ، اما يكى از شما براى مولاى خويش شراب ريزد ، امّا ديگرى را بر دار كنند و پرندگان سر او بخورند . كارى كه دربارهء آن نظر مىخواستيد به پايان آمده است . ( 41 )\r\nبه يكى از آن دو كه مىدانست رها مىشود ، گفت : مرا نزد مولاى خود ياد كن . امّا شيطان از خاطرش زدود كه پيش مولايش از او ياد كند ، و چند سال در زندان بماند . ( 42 )\r\n\r\nواژگان و اعراب\r\nبضع : از اعداد است و براى عدد سه تا ده به كار مىرود و نصب داده شده ، بنابر اين‌كه ظرف زمان است ؛ زيرا به سنين اضافه شده است و عامل آن ، « لبث » مىباشد .\r\n\r\nتفسير\r\nپس از آن‌كه يوسف ، تكليف خود مبنى بر دعوت به سوى خدا را انجام داد ،\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nخواب هركدام از قسمت‌كنندهء شراب و خزانه‌دار را تعبير كرد . او به ساقى گفت : تو از زندان رها مىشوى و به سر كار پيشين خود به عنوان ساقى شاه برمىگردى . به خزانه‌دار و يا نانوا گفت : تو به دار آويخته مىشوى و پرندگان از سرت مىخورند .\r\nيوسف به تعبير خود اعتماد كامل داشت ، زيرا از سوى خدا به او وحى شده بود و به همين سبب به آن دو گفت : اين امر قطعى است و حكم آن صادر شده است .\r\nيوسف به قسمت‌كنندهء شراب كه از زندان رها مىشد ، گفت : زمانى كه به كاخ شاه برگشتى به او بگو : من بدون محاكمه و يا پرسش زندانى شدم و اگر وى از حقيقت جويا شود ، برايش روشن خواهد شد كه من بدون دليل مورد مؤاخذه قرار گرفته‌ام .\r\nقسمت‌كنندهء شراب به كاخ بازگشت و بر اثر انبوه كار در خدمت شاه يوسف را فراموش كرد . بنابراين ، يوسف چند سالى در زندان باقى ماند . در روايت دارد كه هفت سال بوده است . برخى گفته‌اند : بلكه دوازده سال بوده است . البتّه خدا بهتر مىداند .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nهفت گاو فربه\r\n\r\n[ سوره يوسف ( 12 ) : آيات 43 تا 49 
  ]\r\nوَ قالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ أُخَرَ يابِساتٍ يا أَيُّهَا الْمَلَأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ ( 43 ) قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ ( 44 ) وَ قالَ الَّذِي نَجا مِنْهُما وَ ادَّكَرَ بَعْدَ أُمَّةٍ أَنَا أُنَبِّئُكُمْ بِتَأْوِيلِهِ فَأَرْسِلُونِ ( 45 ) يُوسُفُ أَيُّهَا الصِّدِّيقُ أَفْتِنا فِي سَبْعِ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعِ سُنْبُلاتٍ خُضْرٍ وَ أُخَرَ يابِساتٍ لَعَلِّي أَرْجِعُ إِلَى النَّاسِ لَعَلَّهُمْ يَعْلَمُونَ ( 46 ) قالَ تَزْرَعُونَ سَبْعَ سِنِينَ دَأَباً فَما حَصَدْتُمْ فَذَرُوهُ فِي سُنْبُلِهِ إِلاَّ قَلِيلاً مِمَّا تَأْكُلُونَ ( 47 )\r\nثُمَّ يَأْتِي مِنْ بَعْدِ ذلِكَ سَبْعٌ شِدادٌ يَأْكُلْنَ ما قَدَّمْتُمْ لَهُنَّ إِلاَّ قَلِيلاً مِمَّا تُحْصِنُونَ ( 48 ) ثُمَّ يَأْتِي مِنْ بَعْدِ ذلِكَ عامٌ فِيهِ يُغاثُ النَّاسُ وَ فِيهِ يَعْصِرُونَ ( 49 )\r\n\r\n[ ترجمه 
  ]\r\nپادشاه گفت : در خواب هفت گاو فربه را ديده‌ام كه آنها را هفت گاو لاغر مىخورند و هفت خوشهء سبز ديدم و هفت خوشهء خشك . اى خاصگان من ، خواب مرا تعبير كنيد ، اگر تعبير خواب مىدانيد . ( 43 )\r\nگفتند : اينها خواب‌هاى آشفته است و ما را به تعبير اين خواب‌ها آگاهى نيست . ( 44 )\r\nيكى از آن دو كه رها شده بود و پس از مدّتى به يادش آمده بود ، گفت : من شما را از تعبير آن آگاه مىكنم مرا نزد او بفرستيد . ( 45 ) 46\r\nاى يوسف ! اى مرد راستگوى ! براى ما تعبير كن كه هفت گاو فربه را هفت گاو لاغر مىخورند ، و هفت خوشهء سبز و هفت خوشهء\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nخشك . باشد كه من نزد مردم بازگردم و آنان آگاه گردند . ( 46 )\r\nگفت : هفت سال پىدرپى بكاريد و هرچه مىدرويد ، جز اندكى كه مىخوريد ، با خوشه انبار كنيد . ( 47 )\r\nاز آن پس هفت سال سخت مىآيد ، و در آن هفت سال آنچه برايشان اندوخته‌ايد بخورند مگر اندكى كه نگه مىداريد . ( 48 )\r\nپس از آن سالى آيد كه مردمان را باران دهند و در آن سال افشردنىها را مىفشرند . ( 49 )\r\n\r\nواژگان\r\nسمان : جمع سمين و سمينة ، به معناى فربه .\r\nعجاف : لاغر . عجاف جمع اعجف براى مرد و جمع عجفاء براى زن : مرد لاغر و زن لاغر .\r\nعبرت الرّؤيا : تفسير كرد خواب را . ابو حيان اندلسى در البحر المحيط مىگويد :\r\nمشهور تخفيف باء است و برخى تشديد آن را انكار كرده‌اند .\r\nالاضغاث : جمع ضغث و آن عبارت است از يك دسته از هرچيزى . برخى گفته‌اند :\r\nتنها به يك دسته از گياهان كه تر و خشك با يكديگر آميخته باشند ضغث گفته مىشود .\r\nو ادّكر : به معناى اذكر ( به ياد آورد ) است . طبرسى در مجمع البيان مىگويد : بهتر است با دال خوانده شود و اصل آن اذتكار بوده است .\r\nبعد أمّة : پس از مدّتى .\r\nالدّأب : عادت و مراد از آن در اين‌جا ، ادامهء كشت است .\r\nتحصنون : نگه مىداريد . گفته مىشود : « احصنه احصانا ؛ يعنى آن را خوب نگاه داشت » .\r\nيغاث النّاس : خدا مشكل مردم را مىگشايد . واژهء غيث هم براى باران به كار مىرود و هم براى چيزى كه بر اثر آن مىرويد .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nيعصرون : شيره را از چيزى كه قابل فشردن است بيرون مىآورند ؛ مانند انگور و زيتون و اين واژه كنايه از سرسبزى است .\r\n\r\nاعراب\r\n« للرؤيا » ، لام زايد ، براى تقويت فعل و بيان مفعول و همانند آن است « لربّهم يرهبون » . « اضغاث » خبر مبتداى محذوف ؛ يعنى « هذه اضغاث » . « دأبا » مصدرى است كه به جاى حال قرار داده شده و به معناى « دأبين » است و صاحب حال و او « تزرعون » مىباشد . مفعول « يعصرون » محذوف و در تقدير چنين است :\r\n« يعصرون ما من شأنه أن يعصر » .\r\n\r\n[ تفسير 
  ]\r\n\r\nخواب و نظريهء فرويد\r\nخواب يك پديدهء روانى است و روانشناسان و ديگر صاحبنظران به بررسى آن پرداخته و درباره‌اش فراوان سخن گفته‌اند ، ولى نتوانستند يك قانون كلّى ارائه دهند كه بتوان در تفسير انواع خواب‌ها بدان تكيه كرد . البتّه ، آنها نخستين منبع يك نوع خواب را پيدا كردند و تفسير درستى هم از آن ارائه دادند و از اين راه برخى از بيمارىهاى روانى را كشف كردند ؛ زيرا اين‌گونه خواب‌ها منعكس‌كنندهء اين بيمارىهاى روانى است . لكن خواب‌هاى ديگرى نيز وجود دارند كه از زبان بينندهء خواب ، روان و زندگى او سخن نمىگويند و دانشمندان از تفسير آن ناتوان مانده‌اند .\r\nفرويد تلاش كرده كه تفسير جنسى را بر تمام خواب‌ها و حتى بر هرچيزى در اين زندگى و يا بر بيشتر آنها پياده كند . بر اين اساس ، از ديدگاه فرويد تمامى خواب‌ها بدون استثنا اسرار جنسى به‌شمار مىروند و عامل بيمارىهاى روانى ، سركوب كردن غريزهء جنسى است . همچنين ، عشق پسر به مادرش از انديشهء او دربارهء مادر و حسادتى كه به پدرش دربارهء مادر خود دارد سرچشمه مىگيرد و نيز دخترى به\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nپدرش عشق مىورزد و به مادرش به خاطر پدر خود حسادت دارد و حتّى تمام دوستىها و عشق‌ها از همين قبيل است . حتّى منبع انديشه دينى و وجدانى ، بيم از پهلو خوابى با محارم است و موارد ديگر را نيز بر موارد يادشده قياس كنيد .\r\nدانشمندان اين نظريه را رد كرده‌اند ؛ زيرا انگيزهء انسان در دوستىها و دشمنىها تنها غريزهء جنسى نيست ، بلكه غريزه‌هاى متعدد است . « گاسترو » لهستانى ، كتابى را در دو جلد بر ردّ فرويد نوشته و آن را الاحلام و الجنس ناميده است و « فوزى شتوى » هم آن را [ به عربى 
  ] ترجمه كرده است . در اين كتاب آمده است : دانشمندان چند هزار خواب را از صدها نفر مورد بررسى قرار دادند و بدين نتيجه رسيدند كه تقريبا پنجاه درصد از اين خواب‌ها را نمىتوان طبق نظريهء فرويد تفسير كرد و اين نظريه پرسش‌هاى فراوانى را بىپاسخ گذارده است . يكى از اديبان هوشمند معاصر گفته است :\r\nنظريه فرويد را جز خود وى ، هيچ‌كس باور ندارد ؛ زيرا فرويد گرفتار تخيّلات جنسى است كه در هرچيزى گرد ، اندام تناسلى زن و در هرچيزى دراز ، اندام تناسلى مرد را مىبيند . امّا انسانيت از چنين نظريه‌اى مبرّاست . اين ديدگاه تنگ و محدود ، نمىتواند درست باشد ، زيرا انسان تنها پيرو ، لذّت جنسى نيست ، بلكه پيرو لذّت‌هاى فراوان است از قبيل لذّت جنسى ، لذّت دوستى ، لذّت راستگويى ، لذّت زيبايى ، لذّت آگاهى ، لذّت قدرت ، لذّت نيرو و لذّت آزادى . خوشبختى انسان زمانى تأمين مىشود كه اين لذّت‌ها در يك زندگى سامان يافته و در يك ديدگاه وسيع گرد آيند .\r\nبه عقيدهء ما ، خواب بر چند نوع است :\r\n1 . خوابى كه منعكس‌كنندهء عادت‌ها و انديشهء انسان است ؛ نظير فيلسوفى كه در خواب مىبيند كه با افلاطون و ارسطو جدال مىكند ، مسلمانى كه در مسجد نماز مىخواند ، مسيحىاى كه در كليسا صليب مىكشد ، كشاورزى كه كشت مىكند ، بنّايى كه به بنّايى مشغول است و امثال آن . اين نوع خواب روشن است و هيچ‌كس در تفسير\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nآن اختلاف ندارند ؛ زيرا تفسير اين خواب با خودش است .\r\n2 . خوابى كه از زندگى بينندهء خواب و انديشهء او بيگانه است ؛ مانند رؤياى شاه مصر كه آن گاوها و خوشه‌ها را در خواب ديد ، در حالى كه وى نه كشاورز بود و نه گاوچران و رؤياى او هشدارى بود دربارهء قحطىاى كه پس از حاصلخيزى رخ داد .\r\n3 . رؤيايى كه در بيدارى همان‌گونه اتفاق مىافتد كه انسان آن را در خواب ديده است ، بدون كم و زياد و اين نوع خواب بسيار كم است ، لكن يقينا اتفاق مىافتد . تا امروز علم به تفسير اين نوع خواب و نوع قبلى راه نيافته است . و ممكن است در آيندهء نزديك و يا دور بدان راه يابد . برخى ، اين نوع خواب را به تصادف تفسير كرده‌اند .\r\nترديد نيست كه ناتوان‌ها به تصادف پناه مىبرند . ديگرى گفته است : اين دو نوع ، اثر يك حسّ در وجود انسان است كه ما حقيقت آن را نمىدانيم . اين سخن نيز نشانهء ناتوانى است .\r\nدر سال 1956 برادرم ، مرحوم شيخ عبد الكريم را در خواب ديدم و اين ، در حالى بود كه بيست سال از وفات او سپرى شده بود . وى از آنچه به زودى روى خواهد داد به من خبر داد و وقت آن را هم مشخص كرد و اين رويداد ، همان‌طور اتفاق افتاد كه او گفته بود . چند سال پس از اين حادثه ، خوابى ديدم كه راست از كار درآمد و همان خواب نخست ، بد بود . از اين‌رو ، به يكى از دوستانم به شوخى گفتم : خواب بد راست است ، نه خواب خوب . در نوشتن تفسير ، وقتى به آغاز سورهء يوسف رسيدم ، اين سخن رازى را خواندم : « بدان‌كه حكما مىگويند : تفسير رؤياى بد ، زود آشكار مىشود » . من شگفت‌زده شدم و به ياد آن شاعر تنگ‌دست افتادم كه گفت :\r\n فان أر خيرا فى المنام فنازح * و ان أر شرّا فهو منّى مقرّب \r\nاگر نيكى را در خواب ببينم دور مىشود و اگر بدى را ببينم ، به من نزديك مىگردد .\r\nخلاصهء سخن آن‌كه يك ضابطهء كلّى وجود ندارد كه در تفسير تمام خواب‌ها بتوان بدان تكيه كرد ؛ زيرا خواب انواعى دارد كه با يكديگر متفاوتند . به عنوان مثال ، برخى\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nاز خواب‌ها انعكاسى است از وسوسه‌هاى نفس و شرايط آن و منبع اين نوع خواب روشن است . برخى از خواب‌ها صورتى است برطبق اصل ؛ يعنى همان‌طور كه انسان در خواب ديده ، در بيدارى اتفاق مىافتد و رمز و منبع اين نوع خواب براى ما نامعلوم است . بعضى از خواب‌ها رمزها و اشاره‌هايى است به واقعه‌اى محسوس پيش از وقوع آن ، نظير ستارگانى كه به يوسف سجده كردند و نانى كه آن جوان زندانى بالاى سرش حمل مىكرد و گاوها و خوشه‌هايى كه پادشاه مصر آنها را در خواب ديد . رمز و منبع اين خواب را همانند نوع قبلى نمىدانيم . امّا كسى كه مىگويد : اين نوع و نيز نوع قبلى ، مژده‌اى است از سوى خداوند و يا حسّى در انسان [ كه ما آن را نمىشناسيم 
  ] ، او ادّعاى دانستن غيب را كرده است و نمىخواهد كه نسبت ناآگاهى به او داده شود ، حتى در چيزى كه خدا آگاهى از آن چيز را از بندگانش پنهان داشته است .\r\n وَ قالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ أُخَرَ يابِساتٍ ؛  روزى پادشاه مصر خواب عجيبى ديد . او در اين خواب هفت گاو را مىبيند كه هفت گاو ديگر را مىخورند ، در حالى كه چنين حادثه‌اى هرگز رخ نداده بود ، به‌ويژه كه گاوهاى لاغر ، گاوهاى فربه را خوردند و نيز خوشه‌هاى خشك را ديد كه بر خوشه‌هاى سبز در يك مزرعه درهم پيچيده‌اند و اين ، يك امر غيرعادى است .\r\nپادشاه ، اطرافيان و كاهنان دولتش را فراخواند و به آنان گفت :  يا أَيُّهَا الْمَلَأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ .  آنها از تفسير اين خواب ناتوان ماندند .\r\n قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ .  معناى اين جمله روشن است ، لكن رازى در اين‌جا سخن سودمندى دارد كه خلاصه‌اش اين است : خداوند خواب شاه را سبب آزادى يوسف عليه السّلام قرار داد و هرگاه خدا چيزى را اراده كند ، وسايل آن را فراهم مىسازد . پادشاه ديد كه ناتوان بر نيرومند غلبه يافت و اين بر خلاف فطرت است .\r\nاز اين‌رو ، وى يقين پيدا كرد كه خواب از يك حادثهء بد هشدار مىدهد ، لكن حقيقت و جزئيات اين حادثه را نمىدانست و دوست داشت كه آن را بداند . او تعبيركنندگان\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nخواب را گرد آورد و از تفسير آنچه ديده بود جويا شد ، امّا خداوند خواست كه آنان حقيقت را نبينند ، تا اين كار سبب رهايى يوسف از زندان شود . سپس رازى مىافزايد :\r\nتعبيركنندگان نگفتند : ما نمىدانيم ، بلكه خواب را به دو نوع تقسيم كردند : خواب سامان يافته كه تعبيرش ساده و آسان است و خواب پريشان كه جز وهم و خيال تفسيرى ندارد . آنان گفتند : خواب شاه از نوعى است كه تفسيرى ندارد و يا آنها تفسيرى براى آن نمىدانند و ممكن است شخصى كه در علم رؤيا تخصص داشته باشد تفسير آن را بداند .\r\n وَ قالَ الَّذِي نَجا مِنْهُما وَ ادَّكَرَ بَعْدَ أُمَّةٍ أَنَا أُنَبِّئُكُمْ بِتَأْوِيلِهِ فَأَرْسِلُونِ .  پيش‌تر گفته شد كه به همراه يوسف ، دو جوان نيز وارد زندان شدند . يكى از آنها در خواب ديد كه انگورى را مىفشارد و ديگرى ديد كه روى سرش نانى را حمل مىكند . يوسف خواب اين دو را تعبير كرد و خوب هم تعبير كرد ؛ زيرا [ همان‌طور كه او گفته بود 
  ] اوّلى نجات يافت و دومى به دار آويخته شد . اين آيه به جوانى اشاره مىكند كه نجات يافت . يوسف در آن‌زمان به او گفته بود : مرا در نزد مولايت ياد كن . امّا شيطان سفارش يوسف را از ياد او برد . هنگامى كه اين جوان ، سرگشتگى شاه و توجّه او به تعبير خوابش را ديد ، يوسف را به ياد آورد . و شاه را از او و تخصّص او به تعبير خواب آگاه كرد و گفت : اى شاه ، اگر مرا به سوى او بفرستى ، خبر قطعى برايت خواهم آورد .\r\n يُوسُفُ أَيُّهَا الصِّدِّيقُ أَفْتِنا فِي سَبْعِ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعِ سُنْبُلاتٍ خُضْرٍ وَ أُخَرَ يابِساتٍ .  پادشاه به تقسيم‌كنندهء شراب خويش دستور داد كه به نزد مرد شايسته‌اى كه درباره‌اش سخن مىگويد برود و خوابش را براى او نقل كند ، و آن‌گاه هرچه از او مىشنود برايش بياورد . ساقى به سوى يوسف شتافت و بالطبع از اين‌كه او را فراموش كرده ، پوزش خواست و از او به عنوان راستگو ياد كرد . آن‌گاه خواب پادشاه را عينا براى او نقل كرد ، تا برطبق آن تفسير شود .  لَعَلِّي أَرْجِعُ إِلَى النَّاسِ لَعَلَّهُمْ يَعْلَمُونَ ؛  يعنى اى يوسف ، از تأويل اين خواب به من خبر ده ، تا آن را از سوى تو براى\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nپادشاه و اطرافيانش نقل كنم و آنان به فضيلت و مقام علمى تو پى ببرند و تو را از زندان بيرون آورند .\r\n قالَ تَزْرَعُونَ سَبْعَ سِنِينَ دَأَباً فَما حَصَدْتُمْ فَذَرُوهُ فِي سُنْبُلِهِ إِلَّا قَلِيلًا مِمَّا تَأْكُلُونَ  يوسف در حالى كه خواب پادشاه را تفسير مىكرد ، به آن پرسش‌كننده گفت : هفت سال پىدرپى كشت مىكنيد و اين سال‌ها حاصلخيز و گوارا خواهند بود و گاوهاى چاق و خوشه‌هاى سرسبز به همين سال‌ها اشاره دارند . هرخوشه و گاو به يك سال اشاره دارد . آن‌گاه يوسف به آنها پند مىدهد و مىگويد : هرمقدارى كه از كشت درو مىكنيد ، خوشه‌هاى آن را ذخيره نماييد و آن را نكوبيد ؛ زيرا گندم وقتى در خوشه‌هايش باشد از شپش و نمناكى محفوظ مىماند . امّا آنچه را مىخواهيد بخوريد بكوبيد و ميانه‌روى و بسنده كردن به مقدار رفع نياز را در نظر داشته باشيد .\r\n ثُمَّ يَأْتِي مِنْ بَعْدِ ذلِكَ سَبْعٌ شِدادٌ يَأْكُلْنَ ما قَدَّمْتُمْ لَهُنَّ إِلَّا قَلِيلًا مِمَّا تُحْصِنُونَ .  واژهء اكل ( خوردن ) به سال‌ها نسبت داده شده ، زيرا منظور مردم آن سال‌هاست و اين تعبير در سخنان عرب فراوان به چشم مىخورد . معناى آيه چنين است : پس از سال‌هاى حاصلخيزى ، سال‌هاى خشك مىآيد . در اين سال‌ها چهرهء زمين ناخوش‌آيند مىشود و چيزى در آن نمىرويد و شما تمامى آنچه را در گذشته ذخيره كرده بوديد مىخوريد و جز مقدار اندك براى بذر ، چيزى باقى نمىماند .\r\n ثُمَّ يَأْتِي مِنْ بَعْدِ ذلِكَ عامٌ فِيهِ يُغاثُ النَّاسُ وَ فِيهِ يَعْصِرُونَ ؛  يعنى پس از هفت سال سختى ، سال حاصلخيز فرامىرسد كه خداوند در اين سال باران فراوان فرومىريزد و گياهان مىرويد ، درختان رشد مىكند و مردم از ميوه‌هاى آن ، شراب ، روغن زيت و انواع روغنها و شرابها را مىگيرند . شايان ذكر است كه در خواب شاه اشاره‌اى به اين سال پرباران نشده است و اين خبر از غيب گرفته شده كه جز خدا و يا پيامبر او كسى از آن آگاهى ندارد .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nالجزء الثالث عشر\r\nآوردن يوسف از زندان\r\n\r\n[ سوره يوسف ( 12 ) : آيات 50 تا 53 
  ]\r\nوَ قالَ الْمَلِكُ ائْتُونِي بِهِ فَلَمَّا جاءَهُ الرَّسُولُ قالَ ارْجِعْ إِلى رَبِّكَ فَسْئَلْهُ ما بالُ النِّسْوَةِ اللاَّتِي قَطَّعْنَ أَيْدِيَهُنَّ إِنَّ رَبِّي بِكَيْدِهِنَّ عَلِيمٌ ( 50 ) قالَ ما خَطْبُكُنَّ إِذْ راوَدْتُنَّ يُوسُفَ عَنْ نَفْسِهِ قُلْنَ حاشَ لِلَّهِ ما عَلِمْنا عَلَيْهِ مِنْ سُوءٍ قالَتِ امْرَأَةُ الْعَزِيزِ الْآنَ حَصْحَصَ الْحَقُّ أَنَا راوَدْتُهُ عَنْ نَفْسِهِ وَ إِنَّهُ لَمِنَ الصَّادِقِينَ ( 51 ) ذلِكَ لِيَعْلَمَ أَنِّي لَمْ أَخُنْهُ بِالْغَيْبِ وَ أَنَّ اللَّهَ لا يَهْدِي كَيْدَ الْخائِنِينَ ( 52 ) وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلاَّ ما رَحِمَ رَبِّي إِنَّ رَبِّي غَفُورٌ رَحِيمٌ ( 53 )\r\n\r\n[ ترجمه 
  ]\r\nپادشاه گفت : نزد منش بياوريد . چون فرستاده نزد يوسف آمد ، يوسف گفت : نزد مولايت بازگرد و بپرس حكايت آن زنان كه دست‌هاى خود را بريدند چه بود ؟ كه پروردگار من به مكرشان آگاه است . ( 50 )\r\nگفت : اى زنان ! آن‌گاه كه خواستار تن يوسف مىبوديد ، حكايت شما چه بود ؟ گفتند : پناه بر خدا ، او را هيچ گناهكار نمىدانيم . زن عزيز گفت :\r\nاكنون حق آشكار شد . من خواستار تن او مىبودم و او در زمرهء راستگويان است . ( 51 )\r\nچنين شد تا بداند كه من در غيبتش به او خيانت نكرده‌ام و خدا حيلهء خائنان را به هدف نمىرساند . ( 52 )\r\nمن خويشتن را بىگناه نمىدانم ؛ زيرا نفس ، آدمى را به بدى فرمان مىدهد . مگر پروردگار من ببخشايد ؛ زيرا پروردگار من آمرزنده و مهربان است . ( 53 )\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nواژگان\r\nما بال النسوة : كار زنان چه بود ؟ و ما خطبكنّ نيز به همين معناست . بايد توجّه داشت كه در كار بزرگ و شايسته انسان رفيقش را مورد خطاب قرار دهد .\r\nحصحص : آشكار شد .\r\n\r\nاعراب\r\n« ما بال النّسوة » مبتدا و خبر و همانند آن است « ما خطبكنّ » . « حاش للّه » ، اعراب اين جمله در آيهء 31 از همين سوره بيان شد . « ذلك » خبر براى مبتداى محذوف : « الامر ذلك » . « ليعلم » منصوب ان كه پس از لام در تقدير است و مصدر مجرور به لام ، متعلق به محذوف ، يعنى « اقوله ليعلم » .  « إِلَّا ما رَحِمَ رَبِّي »  . « ما » موصول به معناى « الّذى » در محلّ نصب بنابر اين‌كه استثناست و در تقدير چنين مىباشد : « الّا نفسا رحمها ربّى » .\r\nبرخى گفته‌اند : جايز است كه « ما » مصدريهء ظرفيه باشد يعنى ؛ « الّا وقت رحمة ربّى » .\r\n\r\nتفسير\r\n وَ قالَ الْمَلِكُ ائْتُونِي بِهِ ؛  يعنى يوسف را بياوريد . پس از آن‌كه يوسف راستگو ، خواب پادشاه را براى فرستادهء او تعبير كرد و به وى پند داد كه چگونه آنان براى رويارويى با سال‌هاى سخت آماده شوند ، فرستاده با اين تعبير و پند به نزد مولايش بازگشت . پادشاه متوجّه شد كه يوسف ، شخص بسيار دانا و اخلاصمند و راستگو است . بنابراين ، خواست كه او را از نزديكانش قرار دهد تا از دانش و اخلاص او بهره گيرد . او گفت : يوسف را نزد من بياوريد . قرآن كريم از اين رويداد تنها به سخن پادشاه بسنده كرده است ؛ زيرا خواننده ساير لوازمى را كه از آن جدا نمىشود مىداند .\r\n فَلَمَّا جاءَهُ الرَّسُولُ .  وقتى كه فرستاده آمد و براى حضور در نزد پادشاه از وى\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nدعوت كرد  قالَ ارْجِعْ إِلى رَبِّكَ فَسْئَلْهُ ما بالُ النِّسْوَةِ اللَّاتِي قَطَّعْنَ أَيْدِيَهُنَّ إِنَّ رَبِّي بِكَيْدِهِنَّ عَلِيمٌ .  مراد از ربّ در اين‌جا ، مولا است . يوسف درخواست بيرون آمدن از زندان را رد كرد و براى پاسخ به دعوت پادشاه ، از خود علاقه نشان نداد چنان‌كه بسيارى از مقدّس مآبان چنين مىكنند و بنا به دلايل زير ، ارزشى براى اين دعوت قايل نشد :\r\n1 . انسان مؤمن در حقيقت ، جز خدا كسى را بزرگ نمىداند و در راه ابراز حق و برملا كردن آن از هيچ‌چيز باك ندارد و به همين دليل ، يوسف صدّيق بيرون آمدن از زندان را از راه عفو و بخشش رد مىكند و پيش از هرچيزى بر اعلام حق پاى مىفشارد . او تصميم گرفت كه يا بر زندان و رنج‌هاى آن در تمام عمرش صبر كند و يا سربلند و در حالى كه از هرتهمتى تبرئه شده باشد از آن بيرون آيد .\r\n2 . يوسف مىخواست كه تحقيق و بررسى در غياب او صورت گيرد و او هيچ‌گونه دخالتى در آن نداشته باشد ؛ زيرا اين كار ، پاكى و بىگناهى او را بيشتر مىرساند و بزرگى و بردبارى او را بهتر ثابت مىكرد .\r\n3 . يوسف اعتماد كامل داشت كه بيگناه است و نيز اطمينان داشت كه تحقيق به نفع او تمام خواهد شد و عجله نكردن در بيرون آمدن از زندان موجب اعتماد بيشتر مردم و پاسخ مثبت آنان به رسالت او خواهد گرديد . به علاوه ، او راه را بر كسى مىبندد كه بخواهد او را در نزد پادشاه در آن هنگام كه از نزديكان او مىشود و در نزد ديگران هنگامى كه آنان را به خدا و حق فرامىخواند ، از راه تهمت زدن بدنام كند .\r\nفرستاده به نزد پادشاه بازگشت و به او خبر داد كه يوسف از زندان بيرون نمىآيد ، مگر اين‌كه در ابتدا دربارهء تهمتى كه به خاطر آن زندانى شده است تحقيق شود .\r\nبنابراين ، پادشاه به اين موضوع توجّه نمود و زنان را احضار كرد .\r\n قالَ ما خَطْبُكُنَّ إِذْ راوَدْتُنَّ يُوسُفَ عَنْ نَفْسِهِ قُلْنَ حاشَ لِلَّهِ ما عَلِمْنا عَلَيْهِ مِنْ سُوءٍ قالَتِ امْرَأَةُ الْعَزِيزِ الْآنَ حَصْحَصَ الْحَقُّ أَنَا راوَدْتُهُ عَنْ نَفْسِهِ وَ إِنَّهُ لَمِنَ الصَّادِقِينَ .  اين سخن اعتراف قاطعى\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nاست كه هرگونه شبهه را از بين مىبرد ؛ زيرا خود دشمن اعتراف مىكند كه او از گناه مبرّا و نيز از راستگويان است . بدين ترتيب ، پس از مدّت‌ها حقايق روشن مىشوند و گمراهان در برابر آن سر تسليم فرود مىآورند ، چرا كه راهى براى گريز و انكار ندارند .\r\n ذلِكَ لِيَعْلَمَ أَنِّي لَمْ أَخُنْهُ بِالْغَيْبِ .  مفسران در اين آيه اختلاف نظر دارند .\r\nيكى مىگويد : اين آيه از سخنان يوسف است و معناى آن چنين است : من خواستار تحقيق دربارهء زنان شدم تا عزيز بداند كه من در غيابش دربارهء همسر او خيانت نكردم . ديگرى مىگويد : آيه از سخنان همسر عزيز است . ما همين نظريه دوم را تأييد مىكنيم ، زيرا به ظاهر سياق و ارتباط برخى از اين سخنان به برخى ديگر عمل مىكنيم ؛ بر اين اساس ، ضمير « لم اخنه » به يوسف برمىگردد و مقصود همسر عزيز از اين سخن آن است كه وى در مدّت غياب يوسف و اقامتش در زندان تا همان لحظه ، از او به بدى ياد نكرده است . امّا اين‌كه وى گناه را به گردن يوسف انداخت و به شوهرش چيزهايى گفت ، اين واقعه در حضور يوسف بود و نه در غياب او .  وَ أَنَّ اللَّهَ لا يَهْدِي كَيْدَ الْخائِنِينَ ،  بلكه آنان را رسوا مىكند و آبرويشان را مىبرد و مؤمنان را يارى مىكند ، چنان‌كه زنان را رسوا و يوسف را يارى كرد : « مىخواستند براى او مكرى بينديشند ولى ما زيانكارشان گردانيديم » . « 1 »\r\n وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي إِنَّ رَبِّي غَفُورٌ رَحِيمٌ . \r\nانسان حيوانى است خردمند و ديندار . او برطبق حيوانيت و يا خواستهء نفس امّاره‌اش به شهوت‌ها و لذّت‌ها تمايل دارد و به عقل و دين اهميّت نمىدهد و همين انسان ، به وسيلهء عقل و دينش ، نفس خود را وادار مىكند كه حدود شريعت و عقل را رعايت كند و از آن فراتر نرود و منحرف نشود . هركس كه زمام نفس را رها كند ، هرچه ميل داشته باشد و بخواهد انجام مىدهد ؛ زيرا وى حيوانى است به صورت انسان ، بلكه\r\n\r\n\r\n","description":"","footnote":"\r\n( 1 ) . انبياء ( 21 ) آيهء 70 .\r\n","page_name":" 512 ","page_number":512},
  {"content":"\r\n\r\nحيوان بهتر از اين انسان است ؛ چرا كه حيوان در برابر چيزى مسئوليت ندارد .\r\nاز اين‌رو ، خداوند فرموده است : « اينان چون چهارپايانى بيش نيستند ، بلكه از چهارپايان گمراه‌تراند » . « 1 » شايان ذكر است كه انسان در برخى از اوقات در برابر شهوت و نفسش ناتوان مىشود ، لكن مؤمن خردمند پس از آن ، به هدايت بازمىگردد و از لغزش خود توبه مىكند و خداوند هم او را مىآمرزد و مورد بخشش قرار مىدهد ؛ زيرا او آمرزنده و مهربان است .\r\nمعناى اين سخن خداوند :  « إِلَّا ما رَحِمَ رَبِّي »  ، آن است كه هيچ نفسى سالم از عيب نيست ، مگر آن نفسى كه خدا او را از خطاها و گناهان نگاه دارد نظير نفوس پيامبران و امامان پاك عليهم السّلام . سهم آن است كه شخص گناهكار بر گناه خويش پافشارى نكند و براى هميشه از خدايش روى برنتابد . امام على عليه السّلام فرمود : « بدترين گناه ، گناهى است كه صاحبش آن را سبك بشمارد ، يعنى بر آن اصرار ورزد و آمرزش آن را از خدا تقاضا نكند » .\r\n\r\n\r\n","description":"","footnote":"\r\n( 1 ) . فرقان ( 25 ) آيهء 44 .\r\n","page_name":" 513 ","page_number":513},
  {"content":"\r\n\r\nيوسف عزيز مصر مىشود\r\n\r\n[ سوره يوسف ( 12 ) : آيات 54 تا 57 
  ]\r\nوَ قالَ الْمَلِكُ ائْتُونِي بِهِ أَسْتَخْلِصْهُ لِنَفْسِي فَلَمَّا كَلَّمَهُ قالَ إِنَّكَ الْيَوْمَ لَدَيْنا مَكِينٌ أَمِينٌ ( 54 ) قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ ( 55 ) وَ كَذلِكَ مَكَّنَّا لِيُوسُفَ فِي الْأَرْضِ يَتَبَوَّأُ مِنْها حَيْثُ يَشاءُ نُصِيبُ بِرَحْمَتِنا مَنْ نَشاءُ وَ لا نُضِيعُ أَجْرَ الْمُحْسِنِينَ ( 56 ) وَ لَأَجْرُ الْآخِرَةِ خَيْرٌ لِلَّذِينَ آمَنُوا وَ كانُوا يَتَّقُونَ ( 57 )\r\n\r\n[ ترجمه 
  ]\r\nپادشاه گفت : او را نزد من بياوريد تا همنشين خاص خود گردانم . و چون با او سخن گفت ، گفت : تو از امروز نزد ما صاحب مكانت و امين هستى . ( 54 )\r\nگفت : مرا بر خزاين اين سرزمين بگمار كه من نگهبانى دانايم . ( 55 )\r\nاين‌چنين يوسف را در آن سرزمين مكانت داديم . هرجا كه مىخواست جاى مىگرفت . رحمت خود را به هركس كه بخواهيم ارزانى مىداريم و پاداش نيكوكاران را ضايع نمىكنيم . ( 56 )\r\nو هرآينه پاداش آن جهانى براى كسانى كه ايمان آورده‌اند و پرهيزگارى مىكنند ، بهتر است . ( 57 )\r\n\r\nواژگان\r\nأستخلصه : او را همنشين خاص خود قرار دهم .\r\nالمكين : از تمكين گرفته شده است : تو در نزد ما داراى مكانت و منزلت هستى .\r\nيتبوّأ منها : از آن براى خويش جايى مىگيرد .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nاعراب\r\nفاعل « كلّمه » ضمير مستترى است كه ممكن است به شاه برگردد و يا به يوسف ؛ زيرا در هردو صورت معنا درست خواهد بود . ضمير « قال انّك » مستتر است و به پادشاه برمىگردد و ضمير « قال اجعلنى » به « يوسف » برمىگردد . مفعول « مكّنّا » محذوف است ؛ يعنى « مكّنّا الامر ليوسف » و نيز جايز است ؛ كه « يوسف » مفعول و لام زايد باشد . جملهء « يتبوّأ » حال از « يوسف » و « حيث » ظرف است كه « يتبوّأ » آن را نصب داده است .\r\n\r\nتفسير\r\n وَ قالَ الْمَلِكُ ائْتُونِي بِهِ أَسْتَخْلِصْهُ لِنَفْسِي فَلَمَّا كَلَّمَهُ قالَ إِنَّكَ الْيَوْمَ لَدَيْنا مَكِينٌ أَمِينٌ .  پس از آن‌كه همسر عزيز و زنان ، عليه خود گواهى دادند و مردم همگى دانستند كه يوسف از غرض‌ورزىها و عيب‌ها پاك است ، يوسف راضى شد از زندان بيرون آيد . پادشاه از وى خواست كه همكار او در سلطنت و معاون او در سياستگذارى و ادارهء آن باشد . هنگامى كه پادشاه با يوسف ديدار كرد و به سخنان او گوش فراداد ، محبّت و احترام او در قلبش افتاد و به وى گفت : تو در نزد ما احترام دارى و نيز بر هرچيزى در اين كشور مورد اطمينان هستى . پادشاه زمانى اين سخنان را گفت كه به توانايى ، دانش و تدبير يوسف يقين حاصل كرده بود . برخى گفته‌اند :\r\nيوسف عليه السّلام در آن‌زمان سىساله بود . در مجمع البيان آمده است كه يوسف به زبان عربى به پادشاه سلام كرد . و زمانى كه از او پرسيد : اين زبان را از كجا ياد گرفتى ؟\r\nاو پاسخ داد : اين زبان عمويم اسماعيل است . در تفسير المنار آمده است كه پادشاه مصر در دوران يوسف ، از شاهان عرب بود كه به رهبران « هكسوس « 1 » » شهرت داشتند .\r\n\r\n\r\n","description":"","footnote":"\r\n( 1 ) . در روزنامهء مصرى اخبار اليوم مورخ 25 / 1 / 1969 خواندم كه هيئت اعزامى دانشگاه وين متشكل از شش باستان‌شناس اعلام كرده‌اند كه هكسوس عرب بودند .\r\n","page_name":" 515 ","page_number":515},
  {"content":"\r\n\r\nطبرى مىگويد : نام اين پادشاه ، وليد بن ريان بود .\r\n قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ .  پس از آن‌كه پادشاه ، كار را به يوسف واگذار كرد كه هرمقامى را كه مىخواهد برگزيند ، او مقام سرپرستى خزانهء دولت و اقتصاد « 1 » آن را انتخاب كرد . او اين پست را پس از آن‌كه مخيّر گذاشته شد برگزيد و در ابتدا آن را درخواست نكرد ، تا بگويند : چرا وى تقاضاى اين مقام را كرد .\r\nالبتّه ، برفرض اين‌كه او در ابتدا آن را درخواست مىكرد ، اين درخواست به منظور منافع شخصى خودش نبود ، بلكه به خاطر منافع عموم بود و نيز براى اين منظور كه حقوق مستضعفان را حفظ كند ، به‌ويژه در سال‌هاى قحطى و گرسنگى . يوسف مىدانست كه كشور با بلا و سختى روبه‌روست . بنابراين ، اگر خزانه‌دار ، نگهبان خزانه و آشنا به امور آن نباشد ، حقوق مردم به خصوص تهىدستان و نادارها از بين خواهند رفت . به علاوه ، ثروت رگ حيات ملّت است و اگر زمام آن به دست افراد باكفايت هم از لحاظ علمى و هم از لحاظ اخلاقى نباشد ، سرنوشت ملّت نابودى و ويرانى ، حتّى در سالهاى حاصلخيزى و آسايش خواهد بود .\r\nامّا اگر مقدرات امّت به دست اشخاص باكفايت و امانتدار سپرده شود ، آنان را به خير و صلاح دنيوى و اخروى راهنمايى خواهند كرد . افراد زيادى نقل كرده‌اند كه وقتى يوسف عليه السّلام مسئوليت خزانه‌دارى را به عهده گرفت و مردم عدالت و حسن تدبير او را كه هرحقى را به صاحبش مىداد ، مشاهده كردند ، به رسالت او ايمان آوردند و حتّى خود شاه به وى ايمان آورد و گواهى داد كه « معبودى جز خدا نيست و يوسف پيامبر خداست » . اسماعيل حقى در روح البيان مىگويد : « مجاهد گفته است :\r\nپادشاه و گروه زيادى از مردم به دست يوسف ايمان آوردند » . آن‌گاه صاحب تفسير البيان بر سخنان مجاهد چنين مىافزايد : « اگر نيكى نسبت به يوسف و احترام او\r\n\r\n\r\n","description":"","footnote":"\r\n( 1 ) . مصرىها وزير دارايى را وزير خزانه مىنامند و دور نيست كه منشأ اين نامگذارى سخن يوسف باشد كه گفت : « مرا بر خزاين اين سرزمين بگمار » .\r\n","page_name":" 516 ","page_number":516},
  {"content":"\r\n\r\nموجب ايمان و شناخت باشد ، پس دربارهء كسى كه با پيامبر خدا صلّى اللّه عليه و إله همدردى كرد و در تمام زندگىاش از او به دفاع برخاست چه گمان داريد و او عموى پيامبر ، ابو طالب است . بنابراين ، درست آن است كه او از زمرهء كسانى است كه خدا او را براى ايمان زنده كرد ، چنان‌كه در جلد اوّل گفته شد » . در تفسير آيهء 113 از سورهء توبه ، دربارهء اسلام آوردن ابو طالب سخن گفته شد .\r\n إِنِّي حَفِيظٌ عَلِيمٌ .  ثروت كشور را از اسراف و نابودى نگه مىدارم و كسانى را كه استحقاق بهره‌گيرى از آن را دارند از ديگران تشخيص مىدهم و هرچيزى را به جاى خود قرار مىدهم . از امام صادق عليه السّلام نقل شده كه هرگاه انسان مجبور شود ، برايش رواست كه خود را تزكيه كند و به همين دليل ، يوسف گفت : مرا بر خزاين اين سرزمين بگمار كه نگهبانى دانايم » .\r\nدر برخى از تفاسير آمده است :\r\nيوسف به پادشاه نگفت : زنده باشى اى مولايم . من بندهء فرمانبردار تو هستم ، چنان‌كه چاپلوسان به طاغوت‌ها مىگويند ، بلكه او خواستار چيزى بود كه باور داشت مىتواند از عهدهء آن برآيد و اين چيز عبارت بود از آمادگى در برابر بحران ، حفظ جان مردم و حفظ كشور از ويرانى ، بنابراين ، اى كاش ، چاپلوسان در برابر ستمگران ، قرآن مىخواندند و متوجّه مىشدند كه بزرگوارى ، احساس شخصيت و اقتدار به مراتب از تملّق ، خودشيرينى و خم و راست شدن سودمندتر است .\r\nرازى مىگويد :\r\nروايت شده كه پادشاه به يوسف گفت : من دوست دارم تو را در هرچيزى شريك خود سازم ، جز در خانواده و خوراكم . يوسف به او گفت : من با تو هم‌خوراك نمىشوم ، زيرا من يوسف بن يعقوب بن اسحاق بن ابراهيم خليل هستم .\r\n وَ كَذلِكَ مَكَّنَّا لِيُوسُفَ فِي الْأَرْضِ يَتَبَوَّأُ مِنْها حَيْثُ يَشاءُ نُصِيبُ بِرَحْمَتِنا مَنْ نَشاءُ وَ لا نُضِيعُ أَجْرَ الْمُحْسِنِينَ .  يوسف در برابر مشكلاتى همچون به داخل چاه\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nانداخته شدن ، فروختنش در بازار بردگان ، كار كردنش در خانهء عزيز ، متهم شدن به خيانت و زندان و اسارت شكيبايى كرد و بالاتر از همه ، وى همراه شكيبايى به خدا توكّل كرد . بنابراين ، پيامد اين‌همه شكيبايى و توكّل چه بود ؟ او بسان قهرمانان پيروز در ميدان‌هاى نبرد از زندان بيرون آمد . او بيرون آمد تا آزاد ، مقتدر و با نفوذ در آن سرزمين حكومت كند . آرى ، صابران پاداش خود را اين‌چنين در دنيا دريافت مىكنند .\r\n وَ لَأَجْرُ الْآخِرَةِ خَيْرٌ لِلَّذِينَ آمَنُوا وَ كانُوا يَتَّقُونَ .  مراد از پاداش آخرت ، بهشتى است كه به فرمودهء على عليه السّلام : « نعمت‌هايش تمام نمىشود ، باشندهء آن كوچ نمىكند جاويدان آن پير نمىشود و آرام گيرندهء آن گرفتار سختى نمىشود » . اين نعمت جاودانه‌اى كه هيچگاه سختى و پيرى با آن آميخته نمىشود كجا و آن پادشاهى از بين رفتنى كه زحمت‌ها و رنج‌ها با آن درآميخته است كجا ؟\r\nدر برخى از روايات آمده است كه همسر عزيز در سال‌هاى قحطى نزد يوسف آمد و از او تقاضاى غذا مىكرد و اين ، در حالى بود كه شوهرش از دنيا رفته و او گرفتار سختىهاى بزرگ روزگار شده و رنج‌هاى فراوان ديده بود . وقتى يوسف او را ديد ، به وى گفت : چه چيزى تو را به اين روزگار انداخته است ؟ وى در پاسخ گفت :\r\nمنزّه است خدايى كه پادشاهان را بر اثر نافرمانى برده و بردگان را به سبب فرمانبردارى پادشاه قرار داده است .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nآمدن برادران يوسف\r\n\r\n[ سوره يوسف ( 12 ) : آيات 58 تا 62 
  ]\r\nوَ جاءَ إِخْوَةُ يُوسُفَ فَدَخَلُوا عَلَيْهِ فَعَرَفَهُمْ وَ هُمْ لَهُ مُنْكِرُونَ ( 58 ) وَ لَمَّا جَهَّزَهُمْ بِجَهازِهِمْ قالَ ائْتُونِي بِأَخٍ لَكُمْ مِنْ أَبِيكُمْ أَ لا تَرَوْنَ أَنِّي أُوفِي الْكَيْلَ وَ أَنَا خَيْرُ الْمُنْزِلِينَ ( 59 ) فَإِنْ لَمْ تَأْتُونِي بِهِ فَلا كَيْلَ لَكُمْ عِنْدِي وَ لا تَقْرَبُونِ ( 60 ) قالُوا سَنُراوِدُ عَنْهُ أَباهُ وَ إِنَّا لَفاعِلُونَ ( 61 ) وَ قالَ لِفِتْيانِهِ اجْعَلُوا بِضاعَتَهُمْ فِي رِحالِهِمْ لَعَلَّهُمْ يَعْرِفُونَها إِذَا انْقَلَبُوا إِلى أَهْلِهِمْ لَعَلَّهُمْ يَرْجِعُونَ ( 62 )\r\n\r\n[ ترجمه 
  ]\r\nبرادران يوسف آمدند و بر او داخل شدند ، آنها را شناخت و آنها نشناختندش . ( 58 )\r\nچون بارهايشان را مهيا ساخت ، گفت : برادر پدريتان را نيز نزد من بياوريد ، آيا نمىبينيد كه پيمانه را كامل ادا مىكنم و بهترين ميزبانم ؟ ( 59 )\r\nاگر او را نزد من نياوريد ، پيمانه‌اى نزد من نخواهيد داشت و به من نزديك مشويد . ( 60 )\r\nگفتند : ما او را به اصرار از پدر خواهيم خواست و اين كار را خواهيم كرد . ( 61 )\r\nو به مردان خود گفت : سرمايه‌شان را در بارهايشان بنهيد ، باشد كه چون نزد كسانشان بازگردند و آن را بيابند ، بازآيند . ( 62 )\r\n\r\nواژگان\r\nمنكرون : نمىشناختند او را .\r\nالجهاز : معناى اين واژه برحسب اختلاف موردش اختلاف پيدا مىكند مانند :\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nجهاز عروس و جهاز مرده . و در اين‌جا مراد از آن ، خوراكى است كه به خاطر آن آمده بودند .\r\nخير المنزلين : بهترين ميزبان براى مهمانان .\r\nقال لفتيانه : به خدمتگذارانش گفت .\r\nالرّحال : جمع رحل و آن به چيزى گفته مىشود كه بر پشت چهارپا مىگذارند نظير زين و مراد از آن در اين‌جا كيسه‌ها و وسايلى است كه روى زمين و امثالش مىگذاشتند .\r\nانقلبوا : برگشتند .\r\n\r\nاعراب\r\nألا ترون ، « ألا » ادات تنبيه . « لا تقربون » در اصل « لا تقربونى » بوده و « يا » به سبب تخفيف حذف شده است .\r\n\r\nتفسير\r\n وَ جاءَ إِخْوَةُ يُوسُفَ فَدَخَلُوا عَلَيْهِ فَعَرَفَهُمْ وَ هُمْ لَهُ مُنْكِرُونَ .  قحطى به كشورهاى مجاور مصر كشيده شد كه از آن جمله مىتوان از فلسطين سرزمين كنعان نام برد ؛ يعنى جايى كه پيامبر خدا يعقوب در آن‌جا اقامت داشت . شايع شده بود كه عزيز مصر ، سازوبرگش را براى مقابله با گرسنگى آماده كرده است و او با عدالت گندم را ميان مردم توزيع مىكند و ميان ملّت‌ها فرقى نمىگذارد .\r\nتنگدستىاى كه ديگران گرفتارش بودند ، به سراغ خانهء يعقوب نيز آمده بود .\r\nاز اين‌رو ، وى به پسرانش دستور داد كه آماده شوند و براى خريدن خوراك به مصر بروند . آنان كه ده نفر بودند به مصر رفتند . وقتى به آن‌جا رسيدند بر يوسف كه عضو شوراى حكومتى بود وارد شدند ؛ زيرا به‌طور مستقيم خودش بر\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nتوزيع خواروبار نظارت مىكرد . از اين‌رو ، يوسف آنان را شناخت و آنها او را نشناختند .\r\n وَ لَمَّا جَهَّزَهُمْ بِجَهازِهِمْ .  پس از آن‌كه تمام آنچه را كه برادرانش به خاطر آن آمده بودند و نيز آنچه را كه در سفر بدان نياز داشتند ،  قالَ ائْتُونِي بِأَخٍ لَكُمْ مِنْ أَبِيكُمْ  مفسران مىگويند : يوسف برادرانش را گرامى داشت و از ايشان خوب پذيرايى كرد .\r\nاز اين‌رو ، آنها به وى اطمينان پيدا كردند و از زندگى و پدرشان با وى سخن گفتند و اين‌كه برادر كوچكى دارند از پدرشان . پس از اين سخن ، يوسف به آنها گفت : اين برادر كوچك را بياوريد . امّا احترام يوسف به آنها را قرينهء حال و نيز اين سخن يوسف نشان مىدهد :  أَ لا تَرَوْنَ أَنِّي أُوفِي الْكَيْلَ وَ أَنَا خَيْرُ الْمُنْزِلِينَ .  هرگاه برادرتان را بياوريد براى او نيز پيمانه را كامل مىدهم و او را همانند شما گرامى خواهم داشت .\r\n فَإِنْ لَمْ تَأْتُونِي بِهِ فَلا كَيْلَ لَكُمْ عِنْدِي وَ لا تَقْرَبُونِ .  معناى اين آيه روشن است .\r\nدر اين‌جا خوب است بدين نكته اشاره كنم كه فقها بر اين موضوع اتفاق‌نظر دارند كه هركدام از فروشنده و خريدار مىتواند هرشرطى را كه بخواهد براى خود قرار دهد ، مشروط بر اين‌كه حلالى را حرام و حرامى را حلال نكند و شرط يوسف بر برادران خود از همين نوع است .\r\n قالُوا سَنُراوِدُ عَنْهُ أَباهُ وَ إِنَّا لَفاعِلُونَ .  آنان مىدانستند كه پدرشان برادر آنها را نخواهد داد و پس از آن عملكردى كه آنان با يوسف داشتند ، به ايشان اعتماد نخواهد كرد . به همين دليل گفتند : كوشش مىكنيم و به‌رغم دشوارى اين درخواست ، با نرمى و مهربانى پدرش را قانع خواهيم كرد .\r\n وَ قالَ لِفِتْيانِهِ اجْعَلُوا بِضاعَتَهُمْ فِي رِحالِهِمْ . \r\nيوسف به خدمتگزارانش دستور داد كه سرمايهء برادرانش را كه به وسيله آن خوراك خريده بودند در ميان كالاهايشان پنهان كنند بدون اين‌كه آنها از اين كار آگاه شوند .\r\n لَعَلَّهُمْ يَعْرِفُونَها إِذَا انْقَلَبُوا إِلى أَهْلِهِمْ لَعَلَّهُمْ يَرْجِعُونَ .  اين جمله ، علّت\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nبرگرداندن قيمت به برادران او را بيان مىكند و اين‌كه هدف از اين كار ، تشويق آنهاست به اين‌كه بار ديگر به نزد يوسف بازگردند ؛ زيرا وقتى آنها بارهايشان را باز كنند و سرمايهء خود را در آن ببينند به خاطر طمع به بخشش و بزرگوارى يوسف به سوى او بازمىگردند و نيز دور نيست كه يكى از اهداف يوسف از برگرداندن سرمايه ، آن باشد كه پدرش مطمئن شود و فرستادن برادرش ، بر او گران نيايد .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nبرادر ما را با ما بفرست\r\n\r\n[ سوره يوسف ( 12 ) : آيات 63 تا 66 
  ]\r\nفَلَمَّا رَجَعُوا إِلى أَبِيهِمْ قالُوا يا أَبانا مُنِعَ مِنَّا الْكَيْلُ فَأَرْسِلْ مَعَنا أَخانا نَكْتَلْ وَ إِنَّا لَهُ لَحافِظُونَ ( 63 ) قالَ هَلْ آمَنُكُمْ عَلَيْهِ إِلاَّ كَما أَمِنْتُكُمْ عَلى أَخِيهِ مِنْ قَبْلُ فَاللَّهُ خَيْرٌ حافِظاً وَ هُوَ أَرْحَمُ الرَّاحِمِينَ ( 64 ) وَ لَمَّا فَتَحُوا مَتاعَهُمْ وَجَدُوا بِضاعَتَهُمْ رُدَّتْ إِلَيْهِمْ قالُوا يا أَبانا ما نَبْغِي هذِهِ بِضاعَتُنا رُدَّتْ إِلَيْنا وَ نَمِيرُ أَهْلَنا وَ نَحْفَظُ أَخانا وَ نَزْدادُ كَيْلَ بَعِيرٍ ذلِكَ كَيْلٌ يَسِيرٌ ( 65 ) قالَ لَنْ أُرْسِلَهُ مَعَكُمْ حَتَّى تُؤْتُونِ مَوْثِقاً مِنَ اللَّهِ لَتَأْتُنَّنِي بِهِ إِلاَّ أَنْ يُحاطَ بِكُمْ فَلَمَّا آتَوْهُ مَوْثِقَهُمْ قالَ اللَّهُ عَلى ما نَقُولُ وَكِيلٌ ( 66 )\r\n\r\n[ ترجمه 
  ]\r\nچون نزد پدر بازگشتند ، گفتند : اى پدر ! پيمانه از ما برگرفته‌اند . برادرمان را با ما بفرست تا پيمانه بازگيريم ، ما نگهدار او هستيم . ( 63 )\r\nگفت : آيا او را به شما بسپارم ، همچنان‌كه برادرش را پيش از اين به شما سپردم ؟ خدا بهترين نگهدار است و اوست مهربان‌ترين مهربانان . ( 64 )\r\nچون بار خود گشودند ، ديدند كه سرمايه‌شان را پس داده‌اند . گفتند :\r\nاى پدر ! در طلب چه هستيم ؟ اين سرمايهء ماست كه به ما پس داده‌اند . براى كسان خود غله بياوريم و برادرمان را حفظ كنيم و بار شترى افزون گيريم ، كه آنچه داريم اندك است . ( 65 )\r\nگفت هرگز او را با شما نمىفرستم ، تا با من به نام خدا پيمانى ببنديد كه نزد منش بازمىآوريد ، مگر آن‌كه همه گرفتار شويد . چون با او عهد كردند ، گفت : خدا بر آنچه مىگوييم گواه است . ( 66 )\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n\r\nواژگان\r\nالمتاع : مراد از متاع در اين‌جا ظرف خوراك است .\r\nنمير : خوراك بياوريم .\r\nكيل بعير : بار شتر .\r\nموثقا : پيمان .\r\nان يحاط بكم : گرفتار كار خود شويد .\r\n\r\nاعراب\r\n« نكتل » مجزوم و جواب « ارسل » . « حافظا » تميز و نيز در غير قرآن جايز است كه مجرور به اضافه باشد و بگوييم : « الله خير حافظ » . طبرسى از زجّاج نقل كرده كه جايز است « حافظا » حال باشد و اين نظريه اشتباه است ؛ زيرا معنايش چنين مىشود :\r\nخدا نيكو نيست ، مگر زمانى كه نگهدارنده باشد . منزّه است خداوند از چنين توصيفى . ما « ما نبغى » براى استفهام ، در محلّ نصب و مفعول مقّدم براى « نبغى » .\r\n« تؤتون » منصوب به « ان » پس از « حتّى » و اصل آن ، تؤتونى بوده و « يا » به سبب تخفيف حذف شده است . مصدر « ان يحاط » منصوب است بنابر اين‌كه استثنا مىباشد يعنى : « حال الإحاطة بكم » .\r\n\r\nتفسير\r\n فَلَمَّا رَجَعُوا إِلى أَبِيهِمْ قالُوا يا أَبانا مُنِعَ مِنَّا الْكَيْلُ .  منظور آن است كه در آينده به ما خوراك نخواهد داد . آنها با اين سخن خود به آنچه يوسف به ايشان گفت اشاره مىكنند : « اگر او را نزد من نياوريد پيمانه‌اى نزد من نخواهيد داشت » . آن‌گاه به پدرشان گفتند :  فَأَرْسِلْ مَعَنا أَخانا نَكْتَلْ وَ إِنَّا لَهُ لَحافِظُونَ .  به پدر خود وعده دادند كه از\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nبرادرشان نگهدارى خواهند كرد ، تا مبادا از دادن او به آنها خوددارى كند .\r\n قالَ هَلْ آمَنُكُمْ عَلَيْهِ إِلَّا كَما أَمِنْتُكُمْ عَلى أَخِيهِ مِنْ قَبْلُ  شما به برادر او [ يعنى يوسف 
  ] كرديد آنچه كرديد . آن‌گاه يعقوب از آنان روى برتافت و به خدا پناه برد و گفت :  فَاللَّهُ خَيْرٌ حافِظاً وَ هُوَ أَرْحَمُ الرَّاحِمِينَ .  بنابراين ، من در نگهدارى فرزندم بر خدا تكيه مىكنم ، نه بر نگهدارى شما و او بر ناتوانى و پيرىام رحم مىكند . برخى گفته‌اند : نام فرزند كوچك يعقوب كه يوسف او را درخواست كرد ، بنيامين بوده است .\r\n وَ لَمَّا فَتَحُوا مَتاعَهُمْ وَجَدُوا بِضاعَتَهُمْ رُدَّتْ إِلَيْهِمْ .  آنان با كمال خرسندى به سوى پدرشان شتافتند .  قالُوا يا أَبانا ما نَبْغِي ؛  يعنى ما از عزيز مصر چه درخواست كنيم ؟\r\nو اگر برادرمان را به نزد او نبريم چه بهانه‌اى آوريم ، در حالى كه مىبينى ، چگونه با برگردانيدن سرمايهء اصلى ، ما را گرامى داشته است ؟  هذِهِ بِضاعَتُنا رُدَّتْ إِلَيْنا .  برخى گفته‌اند : سرمايهء آنها كفش و پوست بوده است . برخى از مفسران جديد گفته‌اند : آنان سرمايهءشان را يافتند و گندمى را نديدند و يوسف چيزى به آنها نداد تا آنان را مجبور سازد كه همراه برادرشان بازگردند . اين نظريه اشتباه است ؛ زيرا با ظاهر قرآن منافات دارد ، آن‌جا كه مىفرمايد : « مگر نمىبينيد كه پيمانه را كامل ادا مىكنم و من بهترين ميزبانم » . به علاوه ، ندادن خوراك به خويشاوندان و نزديكان ، با وجود نياز شديد آنها به آن ، نوعى سنگدلى و پستى است و شأن يوسف عليه السّلام بالاتر از آن است كه چنين عملى انجام دهد .\r\nامّا مراد از سخن آنان : « از دادن خوراك به ما خوددارى كرد » ، خوددارى از آن در مرحله دوم و در آينده است ، چنان‌كه پيش‌تر هم بدان اشاره كرديم .\r\n وَ نَمِيرُ أَهْلَنا ؛  يعنى غذا براى خانوادهء خود بياوريم .  وَ نَحْفَظُ أَخانا ؛  يعنى برادرمان را از هرسختى نگه مىداريم .  وَ نَزْدادُ كَيْلَ بَعِيرٍ ؛  زيرا يوسف به هرنفر يك بار شتر مىداد ؛ زيرا دربارهء خوراك صرفه‌جويى مىكرد تا به همگى برساند و اگر آنها برادرشان را همراه خود ببرند ، بيش از يك بار شتر ، خوراك خواهند آورد .  ذلِكَ \r\n\r\n","description":"","footnote":"","page_name":" 525 ","page_number":525},
  {"content":"\r\n\r\n كَيْلٌ يَسِيرٌ ؛  يعنى با وجود برادرمان ، افزايش بار امكان‌پذير است ، امّا بدون او خير ؛ چرا كه عزيز به هرنفر در اين بحران خشكسالى ، بيشتر از يك بار نمىفروشد .\r\nيعقوب ديد كه نياز شديد به خوراك دارد ؛ زيرا آنچه را آنها از مصر آورده بودند رو به اتمام بود . از اين‌رو ، وى تسليم فشار نيازمندى شد ، نه تسليم فشار پسرانش .\r\nوانگهى ، با توجّه به ستايش فراوانى كه از عزيز شنيده بود و نيز با مشاهدهء برخورد وى با پسرانش نسبت به او اعتماد پيدا كرد .\r\n قالَ لَنْ أُرْسِلَهُ مَعَكُمْ حَتَّى تُؤْتُونِ مَوْثِقاً مِنَ اللَّهِ لَتَأْتُنَّنِي بِهِ إِلَّا أَنْ يُحاطَ بِكُمْ ؛  يعقوب به پسرانش اجازه داد كه برادرشان بنيامين را با خود ببرند ، مشروط بر اين‌كه به او تعهّد محكم دهند كه وى را سالم برمىگردانند ، مگر اين‌كه حادثه‌اى غيرمنتظره برايشان پيش آيد .  فَلَمَّا آتَوْهُ مَوْثِقَهُمْ قالَ اللَّهُ عَلى ما نَقُولُ وَكِيلٌ .  آنها به يعقوب پيمانى را كه او مىخواست سپردند و نيز تأكيد كردند كه تا سرحدّ جان براى بنيامين فداكارى كنند . در اين هنگام وى گفت : تنها خداوند شاهد پيمان شماست . پس اگر بدان وفا كرديد ، خداوند بهترين پاداش را به شما عطا كند و اگر نيرنگ كرديد ، به سخت‌ترين مجازات كيفرتان دهد .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nاز يك در وارد نشويد\r\n\r\n[ سوره يوسف ( 12 ) : آيات 67 تا 68 
  ]\r\nوَ قالَ يا بَنِيَّ لا تَدْخُلُوا مِنْ بابٍ واحِدٍ وَ ادْخُلُوا مِنْ أَبْوابٍ مُتَفَرِّقَةٍ وَ ما أُغْنِي عَنْكُمْ مِنَ اللَّهِ مِنْ شَيْءٍ إِنِ الْحُكْمُ إِلاَّ لِلَّهِ عَلَيْهِ تَوَكَّلْتُ وَ عَلَيْهِ فَلْيَتَوَكَّلِ الْمُتَوَكِّلُونَ ( 67 ) وَ لَمَّا دَخَلُوا مِنْ حَيْثُ أَمَرَهُمْ أَبُوهُمْ ما كانَ يُغْنِي عَنْهُمْ مِنَ اللَّهِ مِنْ شَيْءٍ إِلاَّ حاجَةً فِي نَفْسِ يَعْقُوبَ قَضاها وَ إِنَّهُ لَذُو عِلْمٍ لِما عَلَّمْناهُ وَ لكِنَّ أَكْثَرَ النَّاسِ لا يَعْلَمُونَ ( 68 )\r\n\r\n[ ترجمه 
  ]\r\nگفت : اى پسران من ، از يك دروازه داخل مشويد ؛ از دروازه‌هاى مختلف داخل شويد . و من قضاى خدا را از سر شما دفع نتوانم كرد و هيچ فرمانى جز فرمان خدا نيست . بر او توكّل كردم و توكّل‌كنندگان بر او توكّل كنند . ( 67 )\r\nچون از جايى كه پدر فرمان داده بود داخل شدند ، اين كار در برابر ارادهء خدا سودشان نبخشيد . تنها نيازى در ضمير يعقوب بود كه آن را آشكار ساخت ؛ زيرا او را علمى بود كه خود به او آموخته بوديم ، ولى بيشتر مردم نمىدانند . ( 68 )\r\n\r\nاعراب\r\n« من شئ » « من » زايد و « شئ » مفعول مطلق براى « اغنى » . فاعل « يغنى عنهم » ضمير مستترى است كه به تفريق برمىگردد كه از « ابواب متفرقة » به دست مىآيد .\r\n« الّا حاجة » مفعول من اجله براى « يغنى » . برخى گفته‌اند : « حاجة » منصوب است بنابر اين‌كه استثناى منقطع مىباشد ؛ زيرا به معناى « لكن حاجة » است .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n\r\nتفسير\r\n وَ قالَ يا بَنِيَّ لا تَدْخُلُوا مِنْ بابٍ واحِدٍ وَ ادْخُلُوا مِنْ أَبْوابٍ مُتَفَرِّقَةٍ ؛  پس از آن‌كه پسران يعقوب به پدرشان تعهد اكيد سپردند ، وى به آنان رخصت داد كه به همراه برادرشان [ به مصر 
  ] بروند و سفارش كرد كه از دروازه‌هاى مختلف درآيند . از اين سفارش ، چنين برمىآيد كه آن شهر چند دروازه داشته ، نه يك دروازه و در برخى از تفاسير آمده است كه چهار دروازه داشته است . مفسران در اين‌كه هدف يعقوب از اين سفارش به پسرانش چه بوده ، اختلاف نظر دارند . امّا هيچ‌يك از آنان سخن و توجيه قابل قبول و مطمئنى ارائه نداده است . ممكن است هدف اين باشد كه اگر آنها كه يازده نفر بودند باهم از يك دروازه وارد مىشدند ، توجّه مردم را به خود جلب مىكردند و موجب پرسش‌ها و اشاره‌هاى زياد مىشدند . يا اين‌كه هدف از سفارش مزبور اين بود كه آنان از گزارش‌ها و اوضاع شهر آگاهى يابند ، تا شايد به خبرهايى دربارهء يوسف دست يابند . در هرحال مادام كه آيه بدان اشاره نكرده است ، ما وظيفه نداريم كه دربارهء سبب سفارش يادشده تحقيق كنيم . در تفسير البحر المحيط آمده است كه يعقوب به فرزندانش دستور داد ، تا درودهايش را به عزيز مصر برسانند و به او بگويند : پدرمان به تو درود مىفرستد و برايت دعا مىكند و از رفتار خوب شما با ما سپاسگزار است . وقتى يوسف اين پيام را شنيد گريه كرد . اين سخن دور از موضوع و طبيعت آن نيست .\r\n وَ ما أُغْنِي عَنْكُمْ مِنَ اللَّهِ مِنْ شَيْءٍ إِنِ الْحُكْمُ إِلَّا لِلَّهِ .  در تفسير آيهء 40 از همين سوره در بخش : « فرمانى جز فرمان خدا نيست » بيان كرديم كه فرمان خدا بر حلال و حرام او كه از آن به حكم شرعى تعبير مىشود اطلاق مىشود و نيز به معناى قضا و قدر او كه انسان راه گريز از آن ندارد مىآيد . سياق آيه نشان مىدهد كه مراد از حكم اللّه در اين‌جا همان معناى دوم است . بنابراين ، معناى آيه چنين است : من شما را\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nدوست دارم و شما را اندرز مىدهم ، لكن دوستى و اندرزم قضا و قدر خدا را رد نمىكند . هدف يعقوب از اين سخن آن است كه براى فرزندانش روشن كند كه انسان نه به عمل تنها تكيه كند و نه به ايمان تنها ؛ بلكه بر اوست كه كار و كوشش كند و به خدا هم توكّل نمايد و باور داشته باشد كه خدا او را كمك و يارى مىكند و به همين دليل گفت :  عَلَيْهِ تَوَكَّلْتُ وَ عَلَيْهِ فَلْيَتَوَكَّلِ الْمُتَوَكِّلُونَ ؛  من به خدا ايمان دارم و به او توكّل مىكنم ، نه به ديگران و هركس كه به خدا ايمان دارد نيز بايد چنين باشد .\r\n وَ لَمَّا دَخَلُوا مِنْ حَيْثُ أَمَرَهُمْ أَبُوهُمْ ،  يعنى از دروازه‌هاى مختلف وارد شدند .\r\n ما كانَ يُغْنِي عَنْهُمْ مِنَ اللَّهِ مِنْ شَيْءٍ .  اسم « كان » ضمير مستترى است كه به « دخول » كه از « لمّا دخلوا » استفاده مىشود برمىگردد و معناى اين جمله چنين است : فرزندان يعقوب به فرمان پدرشان از دروازه‌هاى مختلف وارد شهر شدند ، لكن اين ورود ، نه سودى دربر داشت و نه بلايى را بر طرف مىكرد ، چنان‌كه يعقوب گفت :  « وَ ما أُغْنِي عَنْكُمْ مِنَ اللَّهِ مِنْ شَيْءٍ  ؛ زيرا آنان به دزدى متهم شدند و بنيامين را از آنها گرفتند و آنها شكسته‌بال به نزد پدرشان بازگشتند ، چنان‌كه در آينده خواهد آمد .  إِلَّا حاجَةً فِي نَفْسِ يَعْقُوبَ قَضاها  مفسران در تعريف آن نيازى كه خدا آن را براى يعقوب حكم كرده بود دچار اختلاف شده‌اند . يكى مىگويد : آن نياز عبارت از اين بود كه فرزندان او را در هنگام ورود به مصر ، چشم نكنند . ديگرى مىگويد : عزيز مصر به آنها بدى نكند . لكن به نظر من ، با توجّه به وضعيت موجود و آياتى كه نشان‌دهندهء محبّت و اندوه او نسبت به يوسف و برادرش است ، نخستين و آخرين نياز يعقوب در اين زندگى عبارت بود از : سلامت يوسف و برادر او و نيز ديدار اين دو نور چشمانش . و خداوند هم به بهترين شكل ، اين آرزوى او را برآورده ساخت .\r\n وَ إِنَّهُ لَذُو عِلْمٍ لِما عَلَّمْناهُ .  ضمير « انه » و نيز ضمير « علمناه » هردو به يعقوب برمىگردد . او پيامبر است و هرپيامبرى را خداوند با اخلاق خود تربيت مىكند و از جمله اخلاق الهى يعقوب آن بود كه در برابر مشكلات ، شكيبايى و به خداوند\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nتوكّل مىكرد و نيز از رحمت او نااميد نمىشد . از جمله علومى كه خدا به يعقوب آموخته بود ، اين بود كه باور داشت ، بالاتر از تدبير بندگان ، تدبير خداست .  وَ لكِنَّ أَكْثَرَ النَّاسِ لا يَعْلَمُونَ ؛  بيشتر مردم نمىدانند كه فرمان ، فرمان خداست و تدبير آنان بدون عنايت و توفيق خداوند ، نه سودى برايشان دربر دارد و نه زيانى را از آنها دفع مىكند .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nمن برادرت هستم\r\n\r\n[ سوره يوسف ( 12 ) : آيات 69 تا 76 
  ]\r\nوَ لَمَّا دَخَلُوا عَلى يُوسُفَ آوى إِلَيْهِ أَخاهُ قالَ إِنِّي أَنَا أَخُوكَ فَلا تَبْتَئِسْ بِما كانُوا يَعْمَلُونَ ( 69 ) فَلَمَّا جَهَّزَهُمْ بِجَهازِهِمْ جَعَلَ السِّقايَةَ فِي رَحْلِ أَخِيهِ ثُمَّ أَذَّنَ مُؤَذِّنٌ أَيَّتُهَا الْعِيرُ إِنَّكُمْ لَسارِقُونَ ( 70 ) قالُوا وَ أَقْبَلُوا عَلَيْهِمْ ما ذا تَفْقِدُونَ ( 71 ) قالُوا نَفْقِدُ صُواعَ الْمَلِكِ وَ لِمَنْ جاءَ بِهِ حِمْلُ بَعِيرٍ وَ أَنَا بِهِ زَعِيمٌ ( 72 ) قالُوا تَاللَّهِ لَقَدْ عَلِمْتُمْ ما جِئْنا لِنُفْسِدَ فِي الْأَرْضِ وَ ما كُنَّا سارِقِينَ ( 73 )\r\nقالُوا فَما جَزاؤُهُ إِنْ كُنْتُمْ كاذِبِينَ ( 74 ) قالُوا جَزاؤُهُ مَنْ وُجِدَ فِي رَحْلِهِ فَهُوَ جَزاؤُهُ كَذلِكَ نَجْزِي الظَّالِمِينَ ( 75 ) فَبَدَأَ بِأَوْعِيَتِهِمْ قَبْلَ وِعاءِ أَخِيهِ ثُمَّ اسْتَخْرَجَها مِنْ وِعاءِ أَخِيهِ كَذلِكَ كِدْنا لِيُوسُفَ ما كانَ لِيَأْخُذَ أَخاهُ فِي دِينِ الْمَلِكِ إِلاَّ أَنْ يَشاءَ اللَّهُ نَرْفَعُ دَرَجاتٍ مَنْ نَشاءُ وَ فَوْقَ كُلِّ ذِي عِلْمٍ عَلِيمٌ ( 76 )\r\n\r\n[ ترجمه 
  ]\r\nچون بر يوسف داخل شدند ، برادرش را نزد خود جاى داد . گفت : من برادر تو هستم . از كارى كه اينان كرده‌اند اندوهگين مباش . ( 69 )\r\nچون بارهايشان را مهيا كرد ، جام را در بار برادر نهاد . آن‌گاه منادى ندا داد : اى كاروانيان شما دزدانيد . ( 70 )\r\nكاروانيان بازگشتند و گفتند :\r\nچه گم كرده‌ايد ؟ ( 71 )\r\nگفتند : جام پادشاه را . و هركه بياوردش او را بار شترى است و من ضمانت مىكنم . ( 72 )\r\nگفتند : خدا را ، شما خود مىدانيد كه ما براى فساد كردن در اين سرزمين نيامده‌ايم و دزد نبوده‌ايم . ( 73 )\r\nگفتند : اگر دروغ گفته باشيد ، جزاى دزد\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nچيست ؟ ( 74 )\r\nگفتند : جزايش همان كسى است كه در بار او يافته شود . پس او خود جزاى عمل خود است و ما گنهكاران را چنين جزا مىدهيم . ( 75 )\r\nپيش از بار برادر به بار آنها پرداخت ، آن‌گاه از بار برادرش بيرونش آورد . حيله‌اى اين‌سان به يوسف آموختيم . در آيين آن پادشاه ، گرفتن برادر حق او نبود ، چيزى بود كه خدا مىخواست . هركس را كه بخواهيم به درجاتى بالا مىبريم و فراز هردانايى داناترى است . ( 76 )\r\n\r\nواژگان\r\nآوى اليه أخاه : برادرش را دربر گرفت .\r\nلا تبتئس : اندوهگين مباش . اين واژه از بؤس گرفته شده است .\r\nالسقاية : در لغت ظرفى است كه با آن آب مىخورند و در اين‌جا مراد از آن صواع است ؛ زيرا در سخن خداوند آمده است : نفقد صواع الملك . صواع و صاع يك معنا دارد و آن عبارت است از : پيمانه .\r\nالعير : شتران .\r\nزعيم : كفيل .\r\n\r\nاعراب\r\n« تاللّه » ، « تا » براى قسم همانند واو ، لكن « تا » تنها به « اللّه » اختصاص دارد و به همين سبب ، گفته نمىشود : « تا الرّحمن و تا القرآن » . « جزاؤه » مبتدا و « من وجد » خبر كه در تقدير چنين است : « جزاؤه استعباد من وجد فى رحله » . مصدر « ان يشاء » مجرور به باى محذوف ؛ يعنى « الّا بمشيئة اللّه » . « درجات » مجرور به « الى » محذوف .\r\n\r\nتفسير\r\n وَ لَمَّا دَخَلُوا عَلى يُوسُفَ آوى إِلَيْهِ أَخاهُ قالَ إِنِّي أَنَا أَخُوكَ فَلا تَبْتَئِسْ بِما كانُوا \r\n\r\n","description":"","footnote":"","page_name":" 532 ","page_number":532},
  {"content":"\r\n\r\n يَعْمَلُونَ .  مفسران ، از جمله : طبرى ، رازى ، طبرسى و ابو حيان اندلسى در تفسير اين آيه ، جزئياتى را يادآور شده‌اند كه نه دليلى از قرآن بر اثبات آنها وجود دارد و نه از ويژگىهاى واقعه‌اى محسوب مىشوند كه از آن جدا نمىشوند ، لكن با اين واقعه هم‌خوانى و هماهنگى دارند . از اين‌رو ، سخنان اين مفسران را به ترتيب زير خلاصه مىكنم :\r\nوقتى كه برادران يوسف به مصر رسيدند ، وى از آنان دعوت به غذا كرد و آنان را به خاطر هدفى كه در نظر داشت ، دوتادوتا نشانيد . آن هدف اين بود كه برادرش بنيامين تنها بماند تا او را با خودش بر سر سفره‌اش بنشاند ، چنان‌كه پيامبر اسلام صلّى اللّه عليه و إله نيز ميان اصحابش دوتادوتا برادرى برقرار كرد و على عليه السّلام را براى خودش باقى گذارد .\r\nپس از غذا ، يوسف هردو نفر از برادرانش را در يك اتاق جاى داد و برادرش بنيامين با او در اتاقش باقى ماند و هنگامى كه خلوت شد ، به وى گفت : آيا دوست دارى من برادرت باشم ؟ او پاسخ داد : چه كسى مىتواند برادرى همانند تو پيدا كند ؟ لكن نه يعقوب تو را به دنيا آورده و نه راحيل . راحيل همان مادر يوسف و بنيامين است .\r\nدر اين‌جا بود كه يوسف دست به گردن بنيامين انداخت و گفت : آرى ، مرا يعقوب و راحيل به دنيا آورده‌اند . بنابراين ، من برادر تو هستم و از آنچه از سوى برادرانت بر سر من و تو آمده است ، غمگين مباش . ناگهان بنيامين خوشحال شد و خدا را سپاس گفت .\r\n فَلَمَّا جَهَّزَهُمْ بِجَهازِهِمْ جَعَلَ السِّقايَةَ فِي رَحْلِ أَخِيهِ ثُمَّ أَذَّنَ مُؤَذِّنٌ أَيَّتُهَا الْعِيرُ إِنَّكُمْ لَسارِقُونَ .  يوسف عليه السّلام خواست كه بنيامين را از برادرانش جدا كند و او را در نزد خودش نگهدارد و اين كار ، بدون دليل و مجوّز امكان‌پذير نبود . براساس آيين آل يعقوب ، دزد ، به بردگى گرفته مىشد . بنابراين ، غلامان يوسف به دستور او پيمانه را در داخل بار برادرش بنيامين پنهان كردند . آنگاه منادى در ميان فرزندان يعقوب ندا كرد : اى افراد كاروان ، شما دزد هستيد . از اين‌رو ، نبايد برويد ، تا تكليف شما\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nمشخص گردد .\r\nفرزندان يعقوب از اين حادثه ناگهانى سخت تكان خوردند .  قالُوا وَ أَقْبَلُوا عَلَيْهِمْ ما ذا تَفْقِدُونَ .  آنان در حالى اين سخن را گفتند كه به بيگناهى خود يقين داشتند و اين ، نخستين‌بار بود كه چنين تهمتى را مىشنيدند .\r\n قالُوا نَفْقِدُ صُواعَ الْمَلِكِ وَ لِمَنْ جاءَ بِهِ حِمْلُ بَعِيرٍ وَ أَنَا بِهِ زَعِيمٌ .  اين ضامن ، به گفتهء مفسران همان كسى است كه گفت :\r\nاى كاروانيان ، شما دزدانيد . او ضمانت كرد مشروط بر اين‌كه دزد اين پيمانه را به اختيار خودش بازگرداند . اين آيه در دو باب از ابواب فقه داخل است : جعاله و ضمان .\r\nجعاله ؛ يعنى التزام به پرداخت مالى مشخص در برابر كارى مشخص از هركس كه صورت گيرد . نظير اين‌كه بگويى : هركس چنين كند ، فلان مقدار به او پرداخت خواهد شد . ضمان عبارت است از : متعهد شدن به وفا . چنان‌كه آن منادى گفت :  « وَ أَنَا بِهِ زَعِيمٌ »  ؛ من ضمانت مىكنم كه يك بار شتر گندم براى او بگيرم . در حديث است :\r\n« ضامن ، غرامت‌دهنده است » .\r\n قالُوا تَاللَّهِ لَقَدْ عَلِمْتُمْ ما جِئْنا لِنُفْسِدَ فِي الْأَرْضِ وَ ما كُنَّا سارِقِينَ .  آنان به كشمكش و جدال پرداختند و بر بيگناهى و پاكى خود دليل آوردند و از آن جمله ، گفتند : چگونه ما را به دزدى متّهم مىكنيد ، در حالى كه در سفر نخست و دوم نسبت‌ها و روش ما را شناختيد . ما به اين شهر به قصد خيانت و ايجاد تباهى نيامديم و تنها به منظور اين‌كه خوراك براى خانوادهء خود بخريم آمديم . در بسيارى از تفاسير آمده است كه فرزندان يعقوب در همان سفر نخست ، پس از بازگشت ، زمانى كه سرمايهء خود را در بارشان ديدند ، گمان كردند كه اين سرمايه اشتباهى در آن گذارده شده است . لذا آن را حلال ندانستند ، بلكه آن را از شهر خودشان به مصر آوردند و به عزيز بازگردانيدند و اين كار آنان بر سر زبان‌ها افتاد ، تا آن‌جا كه ايشان به امانت‌دارى و نيكوكارى شناخته شدند .\r\nاين سخنانى را كه مفسران بيان كرده‌اند ، دور به نظر نمىرسد ، بلكه سخنان فرزندان يعقوب عليه السّلام هم بدان اشاره دارد : « به خدا سوگند ، شما خود مىدانيد كه براى فساد كردن\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nدر اين سرزمين نيامده‌ايم » .\r\nپرسش : چگونه يوسف روا دانست كه پيمانه را در داخل بار برادرش پنهان كند و با اين‌كه به بيگناهى برادرانش يقين داشت به آنان تهمت بزند ؟\r\nپاسخ : اوّلا ، اين يك رويداد ويژه است و شرايط و دلايل ويژهء خودش را دارد .\r\nبنابراين ، نبايد به نقض آن پرداخت و يا موارد ديگر را بدان مقايسه كرد . ثانيا ، هدف نخست و اصلى از تهمت دزدى ، بنيامين برادر تنى يوسف بود و اين كار با رضايت و موافقت او ، به سبب حكمتى كه آن را اقتضا مىكرد ، انجام شد ؛ و در عين حال ، تهمت مزبور مخالف اصول شريعت نيست ، نه حلالى را حرام و نه حرامى را حلال مىكند . امّا نيرنگ فرزندان يعقوب به پدرشان به منظور جدا كردن يوسف از او و توطئه كردن عليه او و انداختن وى در ژرفاى چاه ، آن هم به قصد كشتن در وحشيانه‌ترين شكل آن ، دزدى و بدتر از آن محسوب مىشود .\r\nپرسش دوم : چگونه يوسف روا دانست كه برادرش را از پدرش جدا سازد و بيش از پيش بر اندوه او بيفزايد ؟\r\nپاسخ : هرآنچه را يوسف انجام داد به نفع برادر و پدرش بود و او يقين داشت كه پدرش [ در اين كار 
  ] وى را تأييد مىكند و حتى هنگامى كه از حقيقت آگاه شود ، از او سپاسگزارى خواهد كرد و در عمل ، چنين هم شد . بديهى است كه كارها را برحسب پيامدهايشان بايد سنجيد ، نه برحسب شيوهء آنها و در ساير حالت‌ها نيز نمىتوان پيامبران را متّهم كرد كه جانب حق را نمىگيرند [ چرا كه آنان معصوم هستند 
  ] .\r\n قالُوا فَما جَزاؤُهُ إِنْ كُنْتُمْ كاذِبِينَ .  ضمير « قالوا » به غلامان يوسف برمىگردد و ضمير « جزاؤه » به سارق ( دزد ) . خطاب در « كنتم » براى فرزندان يعقوب است . هدف از اين پرسش آن بود كه آنان مىخواستند از برادران يوسف اقرار بگيرند كه كيفر دزد آن است كه به عنوان برده و يا اسير گرفته مىشود ، تا اين اقرار ، آن‌گاه كه يوسف برادرش را بگيرد و با خود نگهدارد ، حجّتى باشد عليه آنان .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\n قالُوا جَزاؤُهُ مَنْ وُجِدَ فِي رَحْلِهِ فَهُوَ جَزاؤُهُ كَذلِكَ نَجْزِي الظَّالِمِينَ .  « فهو جزاؤه » توضيح اضافى است ، چنان‌كه مىگويى : « جزاء القاتل القتل فهو جزاؤه ؛ كيفر قاتل ، قتل است و همان كيفر اوست » . برادران يوسف پاسخ دادند : هركس كه آن جام در بارش پيدا شود ، همو را اسير و يا برده بگيريد و قانون ما دربارهء دزدان نيز همين است ، ولى ما به بيگناهى و پاكى نژادمان يقين داريم .\r\n فَبَدَأَ بِأَوْعِيَتِهِمْ قَبْلَ وِعاءِ أَخِيهِ ثُمَّ اسْتَخْرَجَها مِنْ وِعاءِ أَخِيهِ  بازرس براى اين‌كه نيرنگ خود را پنهان نگهدارد ، از بار آنها آغاز كرد ، تا به بار بنيامين رسيد و پيمانه را از بار او بيرون آورد و آن را به آنها نشان داد . با اين رويداد سخت و ناگهانى ، هوش از سر پسران يعقوب پريد ، لكن اين سختى كجا و آن مشقّتى كه يوسف در تاريكى نهانگاه چاه ، در حال تنهايى تحمّل كرد كجا ؟\r\n كَذلِكَ كِدْنا لِيُوسُفَ ؛  يعنى اين تدبير را ما به يوسف وحى كرديم ، تا برادران او بگويند : عزيز مىتواند برادرشان را اسير و يا برده بگيرد . اين تدبير [ در آيه 
  ] نيرنگ ناميده شده است ؛ زيرا ظاهرش با واقعش همخوانى ندارد ، امّا شرعا جايز است ، چون حرامى را حلال و حلالى را حرام نمىكند .  ما كانَ لِيَأْخُذَ أَخاهُ فِي دِينِ الْمَلِكِ .  مراد از ملك ، پادشاه مصر و مقصود از دين وى ، آيين و قضاوت اوست . معناى آيه چنين است : اگر اين تدبير نبود ، يوسف نمىتوانست برادرش را در نزد خود نگهدارد ؛ زيرا برطبق آيين پادشاه مصر و داورى او ، مجازات دزد ، اسارت و يا بردگى نبود ، بلكه به گونهء ديگرى مجازات مىشد ؛ نظير زندان شدن و يا كتك خوردن . در حالى كه يوسف نمىخواست برادرش را آزار دهد . بنابراين ، خداوند ، اين تدبير را به او وحى كرد و همين مقصود سخن خداست : « مگر اين‌كه خدا بخواهد » .\r\nخلاصهء سخن : حكمت اقتضا كرد كه يوسف نگويد : اين برادر من است و نيز بدون دليل او را دستگير نكند ، هرچند اين دليل ، بر خلاف واقعيت باشد . آيين خاندان يعقوب آن بود كه دزد را به بردگى مىگرفتند ، در حالى كه آيين پادشاه و\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمردم مصر آن بود كه دزد را زندانى مىكردند و يا كتك مىزدند . يوسف تدبير و سياست يادشده را در پيش گرفت تا برادرانش را به چيزى ملتزم سازد كه آنان خود بدان ملتزم بودند .\r\n نَرْفَعُ دَرَجاتٍ مَنْ نَشاءُ ؛  يعنى درجهء هركس را كه بخواهيم به وسيلهء دانش و نبوّت بالا مىبريم ، چنان‌كه مقام يوسف را در مقابل برادرانش بالا برديم .  وَ فَوْقَ كُلِّ ذِي عِلْمٍ عَلِيمٌ ؛  يعنى فراز هردانايى داناترى است ، تا اين‌كه به خداى بلندمرتبه برسد [ كه هيچ‌كس به او نمىرسد 
  ] . اين سخن خداوند ، بدين نكته اشاره دارد كه برادران يوسف دانا بودند ، لكن يوسف از آنان داناتر و كامل‌تر بود .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nبرادرش هم دزدى كرده بود\r\n\r\n[ سوره يوسف ( 12 ) : آيات 77 تا 80 
  ]\r\nقالُوا إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ فَأَسَرَّها يُوسُفُ فِي نَفْسِهِ وَ لَمْ يُبْدِها لَهُمْ قالَ أَنْتُمْ شَرٌّ مَكاناً وَ اللَّهُ أَعْلَمُ بِما تَصِفُونَ ( 77 ) قالُوا يا أَيُّهَا الْعَزِيزُ إِنَّ لَهُ أَباً شَيْخاً كَبِيراً فَخُذْ أَحَدَنا مَكانَهُ إِنَّا نَراكَ مِنَ الْمُحْسِنِينَ ( 78 ) قالَ مَعاذَ اللَّهِ أَنْ نَأْخُذَ إِلاَّ مَنْ وَجَدْنا مَتاعَنا عِنْدَهُ إِنَّا إِذاً لَظالِمُونَ ( 79 ) فَلَمَّا اسْتَيْأَسُوا مِنْهُ خَلَصُوا نَجِيًّا قالَ كَبِيرُهُمْ أَ لَمْ تَعْلَمُوا أَنَّ أَباكُمْ قَدْ أَخَذَ عَلَيْكُمْ مَوْثِقاً مِنَ اللَّهِ وَ مِنْ قَبْلُ ما فَرَّطْتُمْ فِي يُوسُفَ فَلَنْ أَبْرَحَ الْأَرْضَ حَتَّى يَأْذَنَ لِي أَبِي أَوْ يَحْكُمَ اللَّهُ لِي وَ هُوَ خَيْرُ الْحاكِمِينَ ( 80 )\r\n\r\n[ ترجمه 
  ]\r\nگفتند : اگر او [ بنيامين 
  ] دزدى كرده ، برادرش [ يوسف 
  ] نيز پيش از اين دزدى كرده بود . يوسف جواب آن سخن در دل پنهان داشت و هيچ اظهار نكرد و گفت : شما در وضعى بدتر هستيد و خدا به بهتانى كه مىزنيد آگاه‌تر است . ( 77 )\r\nگفتند : اى پادشاه ! او را پدرى است سالخورده .\r\nيكى از ما را به جاى او بگير ، كه از نيكوكارانت مىبينيم . ( 78 )\r\nگفت : پناه بر خدا ! كه جز آن كس را كه كالاى خويش نزد او يافته‌ايم بگيريم . اگر چنين كنيم از ستمكاران خواهيم بود .\r\n( 79 )\r\nچون از او نوميد شدند ، براى مشاورت به كنارى رفتند و بزرگ‌ترينشان گفت : آيا نمىدانيد كه پدرتان از شما به نام خدا پيمان گرفته و پيش از اين نيز در حقّ يوسف تقصير كرده‌ايد ؟ من از اين سرزمين بيرون نمىآيم تا پدر ، مرا رخصت دهد ، يا خدا دربارهء من داورى كند ، كه او بهترين داوران است . ( 80 )\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nواژگان\r\nاستيأسوا و يئسوا : هردو يك معنا دارند : نااميد شدند .\r\nخلصوا : از مردم كناره‌گيرى كردند .\r\nنجيّا : در حالى كه با يكديگر مشورت مىكردند .\r\nموثقا : پيمان .\r\nفرّطتم : كوتاهى كرديد .\r\nفلن أبرح : هرگز جدا نمىشوم .\r\n\r\nاعراب\r\nضمير « أسرّها » به جملهء « سرق » كه برادران يوسف بر زبان آورده بودند برمىگردد . « مكانا » تميز . « ابا » اسم « انّ » و « شيخا كبيرا » صفت آن و « له » خبر « انّ » مىباشد . « مكانه » ظرف كه به وسيلهء « خذ » نصب داده شده است . « معاذ اللّه » منصوب است بنابر مصدريت [ مفعول مطلق 
  ] . مصدر « ان نأخذ » مجرور به « من » محذوف و مصدر مجرور متعلق به « معاذ اللّه » . در « اذا » معناى جزا نهان است ؛ يعنى اگر ما جز او را دستگير كنيم ، پس ما ستمكار خواهيم بود . « من قبل » متعلق به « فرّطتم » و « ما » در « ما فرّطتم » از لحاظ اعراب زايد است . « يأذن » مضارع منصوب به « ان » كه پس از « حتّى » در تقدير است . « او يحكم » عطف است بر « يأذن » .\r\n\r\nتفسير\r\n قالُوا إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ .  ضمير « قالوا » به برادران يوسف و ضمير « يسرق » به برادرش بنيامين برمىگردد . امّا مقصود از « اخ له » ، خود يوسف است . اين آيه نشان مىدهد كه برادران يوسف به او ، تهمت دزدى زدند و در اين آيه و ديگر\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nآيات ، هيچ اشاره‌اى به اين موضوع به چشم نمىخورد كه يوسف در كودكىاش ، تخم‌مرغ ، يا مرغ ، يا بتى كه متعلق به جدّ مادرىاش بوده ، يا كمربند عمّه‌اش و يا چيزى ديگرى را دزديده باشد ، لكن قرآن آشكارا دروغ گفتن برادران يوسف را ثبت كرده است ، آن‌جا كه از زبان آنان مىگويد : « اكله الذّئب ؛ او را گرگ خورد » . و نيز كينه‌توزى آنان به يوسف را كه وادارشان كرد تا آن جنايت‌ها را نسبت به او انجام دهند . بنابراين ، مىتوانيم بگوييم : آنان در نسبت دادن دزدى به يوسف در اوان كودكى ، دروغ گفتند و اين سخن را از خود درآوردند . اين نظريه ما هرچند تنها يك استنباط است ، لكن توأم با منطق نيز مىباشد و يا دست‌كم ، احتمالى است كه دور به نظر نمىرسد .\r\nمفسران ، سخن برادران يوسف را از مسلّمات تلقّى كرده‌اند ، آنان چنان‌كه گويى دروغ در حقّ آنها محال است ، دربارهء دزدى يوسف به جستجو پرداخته‌اند .\r\nبنابراين ، يكى مىگويد : يوسف تخم‌مرغى را دزديد و آن را به گرسنه‌اى داد . ديگرى مىگويد : مرغى را دزديد . سومى گفته است : او بتى را كه از آن جدّ مادرىاش بود ، دزديد و آن را شكست . چهارمى گفته است : عمّهء يوسف ، دختر اسحاق وى را در كودكى نگهدارى مىكرد . وقتى به سنّ نوجوانى رسيد و پدرش مىخواست او را نزد وى ببرد . بدين سبب عمّه ، او را متّهم كرد كه كمربند پدرش اسحاق را دزديده است ، تا به عنوان برده در نزد او بماند ، زيرا مجازات دزد آن بود كه به بردگى گرفته مىشد . بيشتر مفسران همين نظريه را برگزيده‌اند . شگفت‌آور است كه هيچ‌كدام از اين مفسران توجّه نكرده‌اند كه در تمام اديان ، حكم كودكان غير از حكم بزرگسالان است . شگفت‌آورتر از اين امر ، سخن برخى از صوفيان است :\r\nمقصود پسران يعقوب از تهمت دزدى به يوسف ، اين بود كه او قلب پدرشان را دزديده است .\r\n فَأَسَرَّها يُوسُفُ فِي نَفْسِهِ وَ لَمْ يُبْدِها لَهُمْ ؛  يوسف سخن برادران را از روى بردبارى و بزرگوارى ناديده گرفت ، چنان‌كه شاعر گفته است :\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n و لقد أمرّ على اللّئيم يسبّنى * فأعف ثم أقول لا يعنينى \r\nگذرم به آن انسان پست مىافتد كه دشنامم مىدهد و من از آن چشم مىپوشم و مىگويم :\r\nمنظورش ، من نيستم .\r\n قالَ أَنْتُمْ شَرٌّ مَكاناً .  يوسف اين سخن را به‌طور پنهانى گفت ؛ زيرا خدا مىفرمايد : « و آن را برايشان آشكار نكرد » . « و اللّه اعلم بما تصفون » ؛ خداوند آن نسبت دزدى را كه به من و برادرم داديد بهتر مىداند كه دروغ محض است .\r\n قالُوا يا أَيُّهَا الْعَزِيزُ إِنَّ لَهُ أَباً شَيْخاً كَبِيراً فَخُذْ أَحَدَنا مَكانَهُ إِنَّا نَراكَ مِنَ الْمُحْسِنِينَ . \r\nپس از اين‌كه آنان در برابر يك امر واقعى قرار گرفتند و با توجّه به اين‌كه از ديدگاه آنها ، عدالت اقتضا مىكرد كه برادرشان بنيامين به بردگى گرفته شود ، خواهش كردند كه آنان را مورد رحم و بخشش و گذشت قرار دهد و يا فديه و جايگزين از ايشان بپذيرد و عزيز يكى از آنها را كه ده نفر بودند [ به جاى بنيامين 
  ] برگزيند . آنها اين درخواست را پيش كشيدند و بر آن پاى فشردند و نيكوكارى و خيرخواهى عزيز و نيز پيرى پدرشان ، بزرگى مقام و قدرت او و ناتوانى و شيفتگى او نسبت به فرزندش بنيامين را وسيله‌اى قرار دادند براى به‌دست آوردن اين خواسته . البتّه ، اين‌همه پافشارى آنان به خاطر دوستى برادرشان نبود ، بلكه به خاطر رهايى از پدر و مسئوليت پيمانى بود كه به او سپرده بودند .\r\n قالَ مَعاذَ اللَّهِ أَنْ نَأْخُذَ إِلَّا مَنْ وَجَدْنا مَتاعَنا عِنْدَهُ إِنَّا إِذاً لَظالِمُونَ ؛  يوسف ، درخواست و تقاضاى آنها را رد كرد و برگرفتن برادرش پاى فشرد و اين ، به خاطر امرى بود كه خدا مىخواست ، پس از آزمايش و گرفتارى يوسف ، آن را به پايان برساند . شايان ذكر است كه يوسف ، بيگناهى و مبرّا بودن برادرش از دزدى را با زيباترين و حكمت‌آميزترين عبارت ، بيان كرد ، آن‌جا كه گفت : « من وجدنا متاعنا عنده » ؛ زيرا برادران يوسف از اين عبارت چنين فهميدند : كسى كه كالاى ما را دزديده است . در حالى كه مقصود يوسف اين‌چنين بود : كسى كه كالاى خود را از بار او\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nبيرون آوريم . اين دو برداشت با يكديگر تفاوت زيادى دارند .\r\n فَلَمَّا اسْتَيْأَسُوا مِنْهُ خَلَصُوا نَجِيًّا ؛  پس از آن‌كه فرزندان يعقوب از رهايى يافتن برادرشان نااميد شدند ، از مردم كناره‌گيرى كردند و دربارهء اين‌كه براى پدرشان چه بهانه‌اى بياورند به مشورت پرداختند .  قالَ كَبِيرُهُمْ أَ لَمْ تَعْلَمُوا أَنَّ أَباكُمْ قَدْ أَخَذَ عَلَيْكُمْ مَوْثِقاً مِنَ اللَّهِ .  برخى از مفسران گفته‌اند : مراد از كبير در اين‌جا ، بزرگ عقلى است ، نه بزرگ من اللّه و ديگر برخى گفته‌اند : مقصود بزرگ عقلى و سنّى هردو است و در اذهان نيز همين معنا خطور مىكند . در هرحال ، اين بزرگ به برادرانش گفت : پدرتان از شما پيمان گرفته و شما را سوگند داده است كه به همراه برادرتان بياييد . بنابراين ، هرگاه بدون او به سوى پدر برويد ، به او چند خواهيد گفت ؟  وَ مِنْ قَبْلُ ما فَرَّطْتُمْ فِي يُوسُفَ .  او با اين سخن ، به انداختن يوسف در نهانگاه چاه و نيز به سختىهايى كه پدرشان بر اثر اين جنايت متحمل شده است اشاره مىكند .\r\n فَلَنْ أَبْرَحَ الْأَرْضَ حَتَّى يَأْذَنَ لِي أَبِي أَوْ يَحْكُمَ اللَّهُ لِي وَ هُوَ خَيْرُ الْحاكِمِينَ .  بزرگ اين برادران تصميم گرفت كه چون از پدرش شرم دارد ، در كنار برادرش باقى بماند و از سرزمينى كه بنيامين در آن‌جاست بيرون نرود ، مگر با اجازه پدرش و يا به وسيلهء گشايشى كه خدا به هرنحوى كه صلاح بداند عطا مىكند ، حتى اگر مرگ باشد . البتّه ، مدّتى به درازا نكشيد كه اين گشايش فرارسيد و گرفتارى از همگان بر طرف شد و تفصيل اين موضوع خواهد آمد .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nگواهى دادن از روى يقين\r\n\r\n[ سوره يوسف ( 12 ) : آيات 81 تا 87 
  ]\r\nارْجِعُوا إِلى أَبِيكُمْ فَقُولُوا يا أَبانا إِنَّ ابْنَكَ سَرَقَ وَ ما شَهِدْنا إِلاَّ بِما عَلِمْنا وَ ما كُنَّا لِلْغَيْبِ حافِظِينَ ( 81 ) وَ سْئَلِ الْقَرْيَةَ الَّتِي كُنَّا فِيها وَ الْعِيرَ الَّتِي أَقْبَلْنا فِيها وَ إِنَّا لَصادِقُونَ ( 82 ) قالَ بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ جَمِيلٌ عَسَى اللَّهُ أَنْ يَأْتِيَنِي بِهِمْ جَمِيعاً إِنَّهُ هُوَ الْعَلِيمُ الْحَكِيمُ ( 83 ) وَ تَوَلَّى عَنْهُمْ وَ قالَ يا أَسَفى عَلى يُوسُفَ وَ ابْيَضَّتْ عَيْناهُ مِنَ الْحُزْنِ فَهُوَ كَظِيمٌ ( 84 ) قالُوا تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ ( 85 )\r\nقالَ إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ ( 86 ) يا بَنِيَّ اذْهَبُوا فَتَحَسَّسُوا مِنْ يُوسُفَ وَ أَخِيهِ وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلاَّ الْقَوْمُ الْكافِرُونَ ( 87 )\r\n\r\n[ ترجمه 
  ]\r\nنزد پدر بازگرديد و بگوييد : اى پدر ! پسرت دزدى كرد و ما جز به آنچه مىدانيم شهادت نمىدهيم و از غيب نيز آگاه نيستيم . ( 81 )\r\n[ اگر اطمينان ندارى 
  ] از شهرى كه در آن بوده‌ايم و از كاروانى كه همراهش آمده‌ايم بپرس ، كه ما راست مىگوييم . ( 82 )\r\nگفت : نه ، نفس شما كارى را در نظرتان بياراست و مرا صبر جميل بهتر است . شايد خدا همه را به من بازگرداند كه او دانا و حكيم است . ( 83 )\r\nروى خود از آنها بگردانيد و گفت : اى دريغا بر يوسف ! و چشمانش از غم سپيدى گرفت و همچنان خشم خود فرومىخورد . ( 84 )\r\nگفتند : به خدا سوگند پيوسته يوسف را ياد مىكنى تا بيمار گردى يا بميرى . ( 85 )\r\nگفت : جز اين نيست كه\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nشرح اندوه خويش تنها با خدا مىگويم ؛ زيرا آنچه من از خدا مىدانم شما نمىدانيد . ( 86 )\r\nاى پسران من ! برويد و يوسف و برادرش را بجوييد و از رحمت خدا مأيوس مشويد . زيرا تنها كافران از رحمت خدا مأيوس مىشوند . ( 87 )\r\n\r\nواژگان\r\nسوّلت لكم أنفسكم : زينت داده است .\r\nابيضّت عيناه : كنايه از فراوانى گريه است . برخى گفته‌اند : پردهء سفيدى چشمان او را پوشانده و جلو ديدش را گرفته بود .\r\nالكظم : فرونشاندن تدريجى خشم و نگهداشتن آن در قلب .\r\nالحرض : نزديك به هلاكت . اين واژه جمع و تثنيه ندارد ؛ زيرا مصدر است .\r\nبثّ الخبر : آشكار و منتشر كردن خبر . مراد از بث در اين‌جا اندوهى است كه صاحبش توان پنهان كردن آن را ندارد و در نتيجه ، آن را مىپراكند .\r\nالتحسّس : جستجوى چيزى با حواسّ ؛ نظير گوش و چشم .\r\n\r\nاعراب\r\n« اسأل القرية » ؛ يعنى از مردم آن شهر بپرس . در اين‌جا مضاف كه « اهل » باشد حذف شده و مضاف اليه جاى آن را گرفته است . « و العير » ؛ يعنى « اسأل اهل العير ؛ از كاروانيان بپرس » . « صبر » مبتداى محذوف و « جميل » صفت براى « صبر » . « عسى اللّه » ، لفظ جلاله فاعل براى عسى و مصدر « أن يأتى » مجرور به باى محذوف ؛ يعنى « عسى الله بان يأتي » . ابن ناظم در شرح الفيه مىگويد : « حق آن است كه افعال مقاربه به « كان » ملحق مىشود ، مشروط بر اين‌كه فعلى كه پس از اين افعال مىآيد مقرون به « ان » نباشد ، امّا اگر مقرون باشد ، ملحق به كان نخواهد بود » . « جميعا » حال . « يا اسفا » در اصل يا اسفى بوده ، آن‌گاه « يا » به « الف » تبديل شده است . « اسفا » در اين‌جا مناداست\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nيعنى : « احضر ايّها الأسف » . برخى مىگويند : جايز است كه الف در يا اسفا ، الف ندبه باشد . « تفتأ » به معناى « لا تفتأ » است و « لا » به سبب اين‌كه معلوم بوده ، حذف شده است . جملهء « تذكر » خبر براى « تفتأ » . « تكون » منصوب به « ان » كه پس از « حتّى » در تقدير است و يا اين‌كه عطف است بر « تكون » اوّل .\r\n\r\nتفسير\r\n ارْجِعُوا إِلى أَبِيكُمْ فَقُولُوا يا أَبانا إِنَّ ابْنَكَ سَرَقَ وَ ما شَهِدْنا إِلَّا بِما عَلِمْنا وَ ما كُنَّا لِلْغَيْبِ حافِظِينَ .  اين جمله ، سخن بزرگ برادران يوسف است . او به برادرانش سفارش مىكند كه به پدرشان ، تنها حق را بگويند ، و به او خبر دهند ، ما غلامان عزيز را ديديم كه پيمانهء شاه را از بار بنيامين بيرون مىآوردند و عزيز هم بر دستگيرى او پافشارى كرد . اين ، چيزى بود كه ما شاهد آن بوديم و خداوند ماوراى اين قضيه را بهتر مىداند و اگر ما غيب مىدانستيم ، از تو درخواست نمىكرديم كه او را با ما بفرست و نيز به تو پيمان نمىداديم كه او را بازمىگردانيم . ما تلاش خود را كرديم و در پيشگاه خدا و تو معذور خواهيم بود .\r\n وَ سْئَلِ الْقَرْيَةَ الَّتِي كُنَّا فِيها  يعنى از مردم مصر بپرس كه موضوع اين دزدى در ميان آنها شهرت يافته است .  وَ الْعِيرَ الَّتِي أَقْبَلْنا فِيها  و نيز از كاروانى بپرس كه ما همراه آن از مصر آمديم و اين كاروان ديد آنچه را ما ديديم و آنان در همسايگىتان در سرزمين كنعان هستند .  وَ إِنَّا لَصادِقُونَ ؛  يعنى ما ، دربارهء آنچه به تو خبر داديم راستگو هستيم . برادران يوسف ، اين‌بار با اطمينان و جرأت سخن مىگويند ؛ زيرا به راستگويى خود يقين دارند ، درست برعكس موقعيت نخست آنان در برابر پدرشان ، آن‌گاه كه پيراهن يوسف را به خون دروغين آغشته بودند و به نزد پدر آمدند .\r\n قالَ بَلْ سَوَّلَتْ لَكُمْ أَنْفُسُكُمْ أَمْراً .  زمانى كه به سوى پدرشان بازگشتند و او را\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nاز آنچه رخ داده بود باخبر كردند ، او گفت : چنين نيست ، بلكه نفس شما برايتان توطئه بر ضد فرزندم را آراسته است ، همان كارى را كه پيش‌تر در حق برادر او يوسف انجام داديد .\r\nمفسران مىپرسند : پيش از آن‌كه حقيقت در نزد يعقوب ثابت شود و با توجّه به اين‌كه او پيامبر معصوم است ، چگونه فرزندانش را به توطئه‌چينى متّهم كرد ؟ آن‌گاه اين مفسران به چند صورت پاسخ داده‌اند كه هيچ‌كدام ، پايه‌اى ندارد و بهترين پاسخ آنان اين است : مقصود يعقوب آن بود كه نفس شما برايتان چنين بياراست كه بنيامين دزد است ، در حالى كه او دزد نيست . به نظر ما ، يعقوب از باب قياس بر آنچه آنان در حق يوسف انجام دادند ، آنها را به توطئه متّهم كرد ، لكن وى يقين نداشت ؛ زيرا دليلى بر دروغگويى آنها نبود و همچنين وى آنان را از روى گمان مجازات نكرد ؛ چرا كه گمان انسان را از حق بىنياز نمىكند و اين كار با مقام نبوّت منافات ندارد ؛ زيرا پيامبر غيب نمىداند و او نيز همانند هرانسانى دچار حدس و گمان مىشود .\r\nتفاوت ميان پيامبر و ديگران اين است كه او همچون غيرمعصوم به گمان خود ترتيب اثر نمىدهد .\r\n فَصَبْرٌ جَمِيلٌ .  يعقوب زمانى اين سخن را گفت كه بنيامين از ديد او پنهان بود و پيش‌تر ، هنگامى كه يوسف غايب بود ، نيز چنين گفت : « و خداست كه در اين‌باره از او يارى بايد خواست » . اين ، شعار صالحان است . آنان اندوهگين مىشوند ، لكن در تمام حالات به خدا توكّل مىكنند . چنان‌كه پيامبر اسلام صلّى اللّه عليه و إله فرمود : « چشم مىگريد و دل اندوهگين مىشود و ما جز آنچه پروردگار ما بدان خشنود است نمىگوييم » .\r\n عَسَى اللَّهُ أَنْ يَأْتِيَنِي بِهِمْ جَمِيعاً .  مقصود يوسف ، بنيامين و برادر سومى است كه در كنار برادرش در مصر باقى مانده بود . واژهء « عسى » نشان‌دهندهء اميدوارى است ، به‌ويژه اگر آن را كسى بر زبان آورد كه ايمانش به غيب همانند ايمان او به واقعيت ملموس باشد ؛ نظير پيامبران و صدّيقان . در نهج البلاغه آمده است : « ايمان شخص ،\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nتنها وقتى ايمان راستين است كه اعتمادش به آنچه در دست خداست بيش از آنچه باشد كه در دست خود اوست » و احاديث زيادى به همين معنا وارد شده‌اند .  إِنَّهُ هُوَ الْعَلِيمُ الْحَكِيمُ ؛  يعنى او اندوه و رنج را مىداند و امور را برطبق حكمت خود اداره مىكند .\r\n وَ تَوَلَّى عَنْهُمْ وَ قالَ يا أَسَفى عَلى يُوسُفَ .  يعقوب از مردم كناره‌گيرى كرد تا تك‌وتنها براى كسى گريه كند كه هرگز او را فراموش نمىكند . او با اين فرياد غم‌انگيز براى او گريه مىكرد : « يا اسفا على يوسف » . جدايى فرزندش بنيامين نيز بيش‌ازپيش بر اندوه و گريهء وى افزود .  وَ ابْيَضَّتْ عَيْناهُ مِنَ الْحُزْنِ ؛  بر اثر گريه ، چشمانش زخم برداشته بود ؛ زيرا وى با ريختن اشك از چشمانش نفس مىكشيد و با آه و اندوه از جگرش .  فَهُوَ كَظِيمٌ ؛  يعنى او به تدريج خشم خويش را فرومىبرد و تن و روانش افسرده و بيمار مىشد .\r\n قالُوا تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ  « هالكين » به معناى مردگان . « حرض » ؛ يعنى بيمار يا مريضى كه ديگر از زندگىاش بهره نمىبرد .\r\nمعناى آيه چنين است : فرزندان يعقوب به او گفتند : تو همچنان شيفتهء ياد يوسف هستى ، تا آن‌جا كه بر اثر آن ، بيمار شوى و يا بميرى و هيچ سودى هم نخواهد داشت ؛ زيرا يوسف رفت و هرگز برنمىگردد .\r\n قالَ إِنَّما أَشْكُوا بَثِّي وَ حُزْنِي إِلَى اللَّهِ ؛  يعنى من به خدا شكايت مىبرم و نه به شما ؛ زيرا شكايت كردن به نزد كسى كه نه مىتواند سود برساند و نه زيان ، نوعى خوارى و كم‌خردى به‌شمار مىرود . امام على عليه السّلام فرمود :\r\n« خدا را خدا را از اين‌كه به كسى شكايت ببريد كه شكايت شما را بر طرف نمىكند و با نظريه‌اش از آنچه بر شما دشوار آمده ، نمىكاهد » .\r\n وَ أَعْلَمُ مِنَ اللَّهِ ما لا تَعْلَمُونَ .  يعقوب بيمار و به فراق يوسف مبتلا گرديد ، لكن وى در عين‌حال ، به خداوند گمان نيكو و اعتماد داشت و از رحمت او نااميد نشد و باورش داشت كه پايان شكيبايى گشايش است ، چنان‌كه سخن او با فرزندانش\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nنشان‌دهندهء اين امر است : « و از رحمت خدا نااميد مشويد » . اگر ما اعتماد يعقوب به خدا را در كنار رؤياى يوسف در اوان كودكىاش مورد توجّه قرار دهيم ، اين نتيجه به دست مىآيد كه يعقوب تا حدّ زيادى به زنده بودن يوسف اطمينان داشت ، لكن نمىدانست كه او در كجاست ؟ و در چه وضعيّتى قرار دارد ؟ آيا در وضعيّت بردگى بسر مىبرد و يا در آزادى ؟ و اندوه و نگرانى او از همين‌جا ناشى مىشد .\r\n\r\nنه فال خوب و نه فال بد\r\n يا بَنِيَّ اذْهَبُوا فَتَحَسَّسُوا مِنْ يُوسُفَ وَ أَخِيهِ وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ ؛  برويد ، جستجو كنيد و نااميد مشويد . در اين‌جا خداوند آرزو را با كار همراه ساخته است . معناى آيه چنين است : هرگاه كار نباشد نشانه رسيدن به هدف برعكس مىشود و نااميدى با تنبلى همراه است و اين قاعده از جهت و مانع بودن درست است ؛ چرا كه آرزو و اميدوارى با سهل‌انگارى نوعى نادانى و كم خردى محسوب مىشود . واژهء « تحسّسوا » بدين نكته اشاره دارد كه بايد كار را با دقّت كامل و بهره‌گيرى از تمام حواسّ ظاهرى و باطنى انجام داد . لذا هرگاه حادثه‌اى به سراغ انسان خردمند آيد ، او را وامىدارد تا با عوامل اين حادثه به مبارزه برخيزد و آن را از پيش‌پاى خود بردارد ، خواه اين عوامل شرايط فاسد اجتماعى باشد و خواه در درون انسان نهفته باشد ؛ از قبيل بىتوجّهى و كوتاهى در انجام‌وظيفه . امّا هرگاه به اين انسان خردمند نيكى برسد ، از ضربه‌هاى سخت روزگار هراسان مىشود و به تقوا و فرمانبردارى خداوند پناه مىبرد ، نه ثروت ، وى را به سركشى وامىدارد و نه مقام ، او را از راه حق دور مىسازد . خداى تعالى مىفرمايد : « از مكر خداوند ، جز گروه زيانكار كسى خود را در امان نمىبيند » « 1 » .\r\nاز اين سخنان ، چنين نتيجه مىگيريم كه آن كسى كه فال بد مىزند و مىگويد : كار\r\n\r\n\r\n","description":"","footnote":"\r\n( 1 ) . اعراف ( 7 ) آيهء 99 .\r\n","page_name":" 548 ","page_number":548},
  {"content":"\r\n\r\nفايده‌اى ندارد ، اين سخن او خود ، شومى و بدبختى است ؛ مانند سخن كسى كه همراه با تنبلى و بيكارى فال نيك مىزند . امّا انسان بهنجار كسى است كه حدّ وسط را برگزيند ، بدين معنا كه كار مىكند و در وقت سختى مبارزه مىنمايد و از رحمت و گشايش خداوند نااميد نمىشود و همچنين در وقت آسايش مىهراسد و از مكر و عذاب خدا در امان نمىباشد .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nمن يوسف هستم\r\n\r\n[ سوره يوسف ( 12 ) : آيات 88 تا 93 
  ]\r\nفَلَمَّا دَخَلُوا عَلَيْهِ قالُوا يا أَيُّهَا الْعَزِيزُ مَسَّنا وَ أَهْلَنَا الضُّرُّ وَ جِئْنا بِبِضاعَةٍ مُزْجاةٍ فَأَوْفِ لَنَا الْكَيْلَ وَ تَصَدَّقْ عَلَيْنا إِنَّ اللَّهَ يَجْزِي الْمُتَصَدِّقِينَ ( 88 ) قالَ هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ إِذْ أَنْتُمْ جاهِلُونَ ( 89 ) قالُوا أَ إِنَّكَ لَأَنْتَ يُوسُفُ قالَ أَنَا يُوسُفُ وَ هذا أَخِي قَدْ مَنَّ اللَّهُ عَلَيْنا إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ ( 90 ) قالُوا تَاللَّهِ لَقَدْ آثَرَكَ اللَّهُ عَلَيْنا وَ إِنْ كُنَّا لَخاطِئِينَ ( 91 ) قالَ لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ ( 92 )\r\nاذْهَبُوا بِقَمِيصِي هذا فَأَلْقُوهُ عَلى وَجْهِ أَبِي يَأْتِ بَصِيراً وَ أْتُونِي بِأَهْلِكُمْ أَجْمَعِينَ ( 93 )\r\n\r\n[ ترجمه 
  ]\r\nچون بر او [ يوسف 
  ] داخل شدند ، گفتند : اى عزيز ! ما و كسانمان به گرسنگى افتاده‌ايم و با سرمايه‌اى اندك آمده‌ايم ؛ پيمانهء ما را تمام ادا كن و بر ما صدقه بده ؛ زيرا خدا صدقه‌دهندگان را دوست دارد . ( 88 )\r\nگفت : آيا مىدانيد كه از روى نادانى با يوسف و برادرش چه كرديد ؟ ( 89 )\r\nگفتند : آيا به حقيقت تو يوسفى ؟ گفت : من يوسفم ، و اين برادر من است و خدا به ما نعمت داد ؛ زيرا هركس كه پرهيزگارى كند و شكيبايى ورزد ، خدا مزدش را تباه نمىسازد . ( 90 )\r\nگفتند : به خدا سوگند كه خدا تو را بر ما فضيلت داد و ما خطاكار بوديم . ( 91 )\r\nگفت : امروز شما را سرزنش نبايد كرد ؛ خدا شما را مىبخشايد كه او مهربان‌ترين مهربانان است . ( 92 )\r\nاين جامهء مرا ببريد و بر روى پدرم اندازيد تا بينا گردد . و همهء كسان خود را نزد من بياوريد . ( 93 )\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\nواژگان\r\nالضرّ : در اين‌جا مراد از آن گرسنگى است .\r\nالبضاعة المزجاة : كالاى پست و يا اندك . مىگويند : « أزجى الشئ ؛ يعنى آن چيز را با مدارا به جلو راند » . از اين قبيل است سخن خداوند : « انّ اللّه يزجى سحابا ؛ خدا به نرمى ابرها را به جلو مىراند » .\r\nآثرك : برگزيد و برترى داد تو را .\r\nخاطئين : جمع خاطئ ( خطاكار ) . برخى گفته‌اند : تفاوت ميان خاطئ و مخطئ آن است كه اوّلى عمدا خطا مىكند و دومى قصد درست دارد ، لكن خطا مىكند .\r\nتثريب : سختگيرى و مجازات . مىگويند : « ثرّب فلان على فلان ؛ گناهان او را برايش برشمرد » .\r\n\r\nاعراب\r\n« هل علمتم » . « هل » براى استفهام و به معناى سرزنش است ؛ يعنى چقدر بزرگ است كارى كه شما مرتكب شديد ! « ما فعلتم » . « ما » براى استفهام ؛ يعنى چه چيزى انجام داديد و محلّ آن مرفوع است ، بنابر اين‌كه مبتدا مىباشد و جملهء « فعلتم » خبر .\r\n« علمتم » به سبب استفهام در لفظ ممنوع از عمل و در معنا عمل‌كننده است ؛ زيرا جملهء متشكل از مبتدا و خبر ، در محلّ نصب به « فعلتم » است . « لأنت يوسف » . « لام » براى ابتدا و « انت » ضمير فصل و « يوسف » خبر براى « انّك » و نيز جايز است كه « انت » مبتدا و « يوسف » خبر آن و جمله ، خبر « انّ » باشد . « لا تثريب » . « لا » براى نفى جنس ، « تثريب » اسم آن ، مبنى بر فتح ؛ زيرا مفرد است ، « عليكم » متعلق به محذوف و خبر براى « لا » و « اليوم » نيز متعلّق به متعلّق خبر . « يأت » مجزوم به جواب طلب كه عبارت باشد از « القوه » . « بصيرا » حال از « أبي » . « اجمعين » حال از « اهلكم » .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n\r\nتفسير\r\n فَلَمَّا دَخَلُوا عَلَيْهِ قالُوا يا أَيُّهَا الْعَزِيزُ مَسَّنا وَ أَهْلَنَا الضُّرُّ وَ جِئْنا بِبِضاعَةٍ مُزْجاةٍ فَأَوْفِ لَنَا الْكَيْلَ وَ تَصَدَّقْ عَلَيْنا إِنَّ اللَّهَ يَجْزِي الْمُتَصَدِّقِينَ .  يعقوب به پسرانش سفارش كرد كه به مصر برگردند و آنان هم اين سفارش را پذيرفتند و براى سومين بار به اين كشور بازگشتند و با حالت شكسته‌بالى و درخواست مهربانى بر عزيز وارد شدند و به شكايت از سختى و گرسنگى پرداختند . آنان گفتند : ما و كسانمان به گرسنگى افتاده‌ايم . به ما صدقه بده كه خدا صدقه‌دهندگان را دوست دارد . اگر ما با سرمايه‌اى اندك و بىارزش به نزدت آمده‌ايم ، از آن روست كه روزگار با ما همراه نيست . آنان اين سخن را گفتند ، در حالى كه نوه‌هاى ابراهيم خليل عليه السّلام بودند ، لكن سختى به اوج خود رسيده بود . پيامد اين سخن ، چيزى بود كه آنها تصوّرش را نمىكردند و آن عبارت از اين است :\r\n قالَ هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ إِذْ أَنْتُمْ جاهِلُونَ .  پس از آن‌كه يوسف درخواست مهربانى و زارى برادرانش را شنيد و از تنگ‌دستى و نيازمندى خاندانش آگاه شد ، دلش نازك گرديد و عاطفهء خويشاوندى و هم‌خونى بر او غلبه كرد و از روى سرزنش و يا اندرز به آنان گفت : آيا روزى را به ياد مىآوريد كه در آن به خواستهء شيطان پاسخ مثبت داديد و برادرتان يوسف را در نهانگاه چاه انداختيد و پس از او برادرش بنيامين را به انواع گوناگون ، آزار داديد ؟ آيا همين ديروز نگفتيد : « اگر او دزدى كرده ، برادرش نيز پيش از اين دزدى كرده بود » ؟ آيا كدام انسان نادان بيش از آنچه شما انجام داديد ، انجام مىدهد ؟\r\n قالُوا أَ إِنَّكَ لَأَنْتَ يُوسُفُ .  مفسران در اين‌جا سخنانى دارند كه از آيه برنمىآيد ، لكن با روند موضوع هم‌خوانى دارد و آن را تأييد مىكند . خلاصهء اين سخنان چنين است :\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nوقتى يوسف به برادران خود ، چيزهايى گفت ، آنان به ياد نشانه‌هايى كه از چهرهء او مىدانستند و نيز زيروبم صدا و اشارتهاى دست وى افتادند . در هرحال ، برخى از آنان به ياد آوردند كه او يوسف است . « گفتند : آيا به حقيقت تو يوسفى ؟ » . آنها اين را گفتند و در انتظار جواب ماندند . از اين‌رو ، ناگهان با پاسخى روبه‌رو گشتند كه در دل ايشان خطور نمىكرد .  قالَ أَنَا يُوسُفُ وَ هذا أَخِي قَدْ مَنَّ اللَّهُ عَلَيْنا . \r\nمن از خواننده تقاضا مىكنم كه در اين‌جا اندكى درنگ كند و ميان اين موقعيّت ضعيف و ذلّت‌بار آنان و موقعيت آنها در آن‌روز كه يوسف را در تاريكى چاه انداختند و دربارهء او نه دين را رعايت كردند و نه مروّت خويشاوندى را مقايسه كند . البتّه ، عزّت يوسف [ و موقعيّت بالاى او 
  ] شگفت‌آور نيست .  إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ ؛  زيرا كسى كه تقوا و شكيبايى پيشه كند ، خداوند در دنيا و آخرت پاداش نيكوكاران را فراموش نمىكند . مراد از « محسنين » در اين‌جا ، كسانى هستند كه كار مىكنند ، پشتكار دارند و در برابر سختىها شكيبا هستند . گاهى بدكاران ، آنان را يك بار و يا چند بار شكست مىدهند ، لكن سرانجام كار با پرهيزكاران است و گواهان اين مدّعا از دوران نمرود تا دوران هيتلر آنقدر فراوانند كه نمىتوان آنها را برشمرد . انسانيت امروز به صهيونيزم كه در وجود دولت اسرائيل تجسم يافته ، گرفتار شده است و نيز به استعمار نو به رهبرى آمريكا . يعنى به سركردگان شرارت و تباهى در اين زمان . ما ترديدى نداريم كه سرنوشت اسرائيل و آمريكا همان سرنوشت هر سركش و ستمگر گذشته و حال خواهد بود . البتّه ، ما اين سخن را فقط به خاطر بيان آنچه دوست داريم و مىخواهيم نمىگوييم ، بلكه منطق طبيعى تحوّل زندگى و تاريخ آن را ايجاب مىكند ؛ زيرا حق ، پيروانى دارد كه به دنبال آن مىروند و به خاطر آن فداكارى مىكنند و نيكى را نيروهايى است كه يارى و پشتيبانىاش مىنمايند و اين نيروها به زودى در آينده‌اى نه‌چندان دور عليه ستم و سركشى متّحد و پيروز خواهند شد .\r\n قالُوا تَاللَّهِ لَقَدْ آثَرَكَ اللَّهُ عَلَيْنا وَ إِنْ كُنَّا لَخاطِئِينَ  برادران يوسف اعتراف كردند كه خداوند او را از لحاظ دانش و خرد و كمال و زيبايى و سرانجام با اعطاى مقام و\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nسلطنت ، بر آنان برترى داده است . آنها به گناه خود اقرار كردند و درخواست بخشش و گذشت نمودند . از آن‌جا كه يوسف بزرگوار و فرزند بزرگوار است به آنها گفت :\r\n قالَ لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ  يوسف عليه السّلام بدون اين‌كه سختگيرى كند ، آنان را بخشيد و از خدا تقاضا نمود كه گناه ايشان را بيامرزد .  وَ هُوَ أَرْحَمُ الرَّاحِمِينَ ؛  او براى كسى كه توبه و زارى كند از همه مهربان‌تر است . در نهج البلاغه آمده است :\r\n« خشم ، او را از رحمت بازنمىدارد و رحمت ، به جاى مجازات ، او را به خود مشغول نمىكند » از پيامبر بزرگ اسلام صلّى اللّه عليه و إله به‌طور متواتر نقل شده كه وقتى آن حضرت مكه را فتح كرد ، به قريش فرمود : گمان مىكنيد چگونه با شما رفتار كنم ؟ آنان گفتند : رفتار نيك ، تو بزرگوار و فرزند برادر بزرگوار [ ما 
  ] هستى . پيامبر فرمود : برويد شما آزاديد .\r\nامروز شما را سرزنش نبايد كرد . چنان‌كه برادرم يوسف گفت .\r\n اذْهَبُوا بِقَمِيصِي هذا فَأَلْقُوهُ عَلى وَجْهِ أَبِي يَأْتِ بَصِيراً وَ أْتُونِي بِأَهْلِكُمْ أَجْمَعِينَ . \r\nاين آيه ما را به آيهء 17 : « گفتند : اى پدر ! ما به اسب تاختن رفته بوديم و يوسف را نزد كالاى خود گذاشته بوديم ، گرگ او را خورد . . . پيراهنش را كه به خون دروغين آغشته بود آوردند » . بازمىگرداند تا پيراهن نخست و پيراهن دوم را با يكديگر مقايسه كنيم .\r\nپيراهن نخست ، گرفتارى و دردها را براى يعقوب آورد ، امّا پيراهن دوم شفا و شادمانى به همراه داشت و نيز مقايسه كنيم ميان موقعيّت پسران يعقوب ، در هنگامى كه پيراهن نخست را آوردند ، در حالى كه [ به پدر 
  ] تسليت مىگفتند و موقعيت آنان در هنگامى كه پيراهن دوم را براى او آوردند ، در حالى كه مژده مىدادند .\r\nممكن است كسى بپرسد : چگونه انداختن پيراهن بر چشم موجب بهبودى آن مىشود ؟ ما در پاسخ اين پرسش مىگوييم كه غير از معجزه ، توجيهى براى اين كار نمىبينيم ؛ دقيقا همانند آتش ابراهيم ، عصاى موسى و سخن گفتن عيسى در گهواره .\r\nبر اين اساس ، همان‌گونه كه اينان پيامبر هستند ، يوسف و پدرش نيز پيامبر مىباشند .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nبوى يوسف به مشامم مىرسد\r\n\r\n[ سوره يوسف ( 12 ) : آيات 94 تا 98 
  ]\r\nوَ لَمَّا فَصَلَتِ الْعِيرُ قالَ أَبُوهُمْ إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ ( 94 ) قالُوا تَاللَّهِ إِنَّكَ لَفِي ضَلالِكَ الْقَدِيمِ ( 95 ) فَلَمَّا أَنْ جاءَ الْبَشِيرُ أَلْقاهُ عَلى وَجْهِهِ فَارْتَدَّ بَصِيراً قالَ أَ لَمْ أَقُلْ لَكُمْ إِنِّي أَعْلَمُ مِنَ اللَّهِ ما لا تَعْلَمُونَ ( 96 ) قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا خاطِئِينَ ( 97 ) قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ ( 98 )\r\n\r\n[ ترجمه 
  ]\r\nچون كاروان به راه افتاد ، پدرشان گفت : اگر مرا ديوانه نخوانيد بوى يوسف احساس مىكنم . ( 94 )\r\nگفتند : به خدا سوگند كه تو در همان گمراهى ديرينهء خويش هستى . ( 95 )\r\nچون مژده‌دهنده آمد و جامه بر روى او انداخت ، بينا گشت . گفت : آيا نگفتمتان كه آنچه من از خدا مىدانم شما نمىدانيد ؟ ( 96 )\r\nگفتند : اى پدر ! براى گناهان ما آمرزش بخواه كه ما خطاكار بوده‌ايم . ( 97 )\r\nگفت : از پروردگارم براى شما آمرزش خواهم خواست . او آمرزنده و مهربان است . ( 98 )\r\n\r\nواژگان\r\nفصلت العير : كاروان از جايى كه در آن بود عبور كرد .\r\nالفند : ضعيف بودن رأى . مقصود اين است كه شما رأى مرا تضعيف مىكنيد و مىگوييد : بر اثر پيرى ، عقلش كار نمىكند .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nفى ضلالك : در اشتباه خود هستى .\r\n\r\nاعراب\r\n« لو لا » حرف امتناع ، مصدر « ان تفنّدون » مبتدا و خبر آن حذف شده است . جواب « لو لا » نيز محذوف است ؛ يعنى : « لو لا تفنيدكم حاصل لصدّقتمونى » . « فلمّا ان جاء » « ان » از لحاظ اعراب زايد است .\r\n\r\nتفسير\r\n وَ لَمَّا فَصَلَتِ الْعِيرُ قالَ أَبُوهُمْ إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ .  « فصلت العير » ؛ يعنى كاروان از مكانى كه در آن مستقر بود ( مصر ) به راه افتاد و روانهء سرزمين كنعان شد كه يعقوب در آن‌جا سكونت داشت . « تفنّدون » ؛ يعنى مرا به كم‌خردى نسبت مىدهيد . ظاهر آيه نشان مىدهد كه يعقوب ، بوى پيراهن را از جاى دور استشمام كرد ؛ يعنى همين‌كه كاروان از جاىگاه خود حركت كرد و پيش از آن‌كه از سرزمين مصر بگذرد . در حالى كه فاصلهء ميان يعقوب و حامل پيراهن هشت روز راه بود و برخى گفته‌اند : ده روز . مفسران عبارت آيه را بر ظاهرش حمل كرده و گفته‌اند :\r\nبه‌رغم دورى مسافت ، يعقوب در واقع بوى پيراهن را استشمام كرد . آنان اين رويداد را معجزه‌اى مىدانند كه خداوند آن را به يعقوب داد .\r\nشايد بوى پيراهن ، كنايه از حدس درستى باشد كه گاهى انسان مىتواند بدان دست يابد ، به‌ويژه افرادى كه از دل‌هاى پاك و صاف برخوردارند . يعقوب در دلش احساس كرد كه هنگام ديدار نزديك است و اين نزديكى را به بوى يوسف تعبير كرد .\r\nدليل بر اين مدّعا آن است كه نااميدى از ديدار يوسف حتّى يك لحظه با قلب يعقوب درنياميخت و گواه بر اين موضوع ، اين سخن اوست : « يوسف و برادرش را جستجو كنيد » و نيز اين سخن او : « شايد خدا همه را به من بازگرداند » و همچنين سخن ديگر\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nاو به يوسف : « اى پسرم ! خوابت را براى برادرانت حكايت مكن . . . اين‌چنين پروردگارت تو را برمىگزيند و تأويل خواب را به تو مىآموزد و نعمتش را بر تو تمام مىكند » . نيز اين سخن او : « آنچه من از خدا مىدانم شما نمىدانيد » .\r\n قالُوا تَاللَّهِ إِنَّكَ لَفِي ضَلالِكَ الْقَدِيمِ .  ضمير « قالوا » به كسانى برمىگردد كه در مجلس يعقوب حاضر بودند ، آن‌گاه كه او گفت : من بوى يوسف را مىشنوم . معناى اين جمله چنين است : افرادى كه در مجلس يعقوب حضور داشتند ، به او گفتند : تو در اين‌كه پافشارى مىكنى و انتظار يوسف را دارى ، دچار اشتباهى ؛ زيرا يوسف مانند ساير مردگان از بين رفته است .\r\n فَلَمَّا أَنْ جاءَ الْبَشِيرُ أَلْقاهُ عَلى وَجْهِهِ فَارْتَدَّ بَصِيراً . \r\nيعقوب در حدس خود دچار اشتباه نشده بود ؛ زيرا وقتى مژده‌دهنده‌اى كه پيراهن يوسف را با خود داشت آمد و تا اين‌كه اين پيراهن با صورت يعقوب تماس پيدا كرد ، بينايى او و خوشبختى زندگىاش بازگشت . برخى گفته‌اند : فردى كه اين پيراهن را با خود حمل كرد ، همان كسى بود كه آن پيراهن آغشته به خون دروغين را در چهل سال پيش با خود حمل كرده بود ، تا كار زشت را با كار نيك از بين ببرد . همچنين برخى گفته‌اند : شگفت‌آور نيست كه يعقوب با شنيدن مژده ، بينايىاش را بازيافته باشد ؛ چرا كه بسيار اتفاق افتاده كه بيمارىها بر اثر خوشحالى بهبود يافته‌اند و تجربه‌هاى پزشكى درست‌ترين گواه بر اثبات اين مدّعاست .\r\n قالَ أَ لَمْ أَقُلْ لَكُمْ إِنِّي أَعْلَمُ مِنَ اللَّهِ ما لا تَعْلَمُونَ .  اين آيه به سخن يعقوب در آيهء 8 اشاره دارد :  « قالَ إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ »  . تفسير اين آيه پيش‌تر بيان شد .\r\n قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا خاطِئِينَ .  برادران يوسف از كردارشان پشيمان شدند و از خطاى خود توبه كردند . آنان از پدرشان درخواست نمودند كه از خدا بخواهد توبهء آنها را بپذيرد و گناهشان را بيامرزد و همچنين با خود شرط كردند كه ديگر گناه نكنند .\r\n قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ  برخى از\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nمفسران جديد گفته‌اند : « واژهء « سوف » گويى به قلب انسان زخم‌خورده اشاره دارد » مقصود آنان اين است كه به‌رغم توبه كردن و درخواست آمرزش پسران يعقوب ، همچنان در قلب وى نسبت به آنان چيزى وجود داشت . اين سخن ، اشتباه و قياس كردن دل‌هاى پيامبران است با دل‌هاى ساير مردم . درست آن است كه يعقوب عليه السّلام دعا براى پذيرفته شدن توبهء آنها را به وقتى موكول كرد كه با پروردگارش در دل شب‌ها و هنگامهء سحرها خلوت كند ؛ زيرا در اين حالت ، دعا به اجابت و پذيرش نزديك‌تر است . خداوند مىفرمايد : « در سحرها طلب آمرزش مىكنند » . « 1 » و نيز فرموده است : « و آنان كه در سحرگاهان آمرزش مىطلبند » . « 2 »\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 18 .\r\n( 2 ) . آل عمران ( 3 ) آيهء 17 .\r\n","page_name":" 558 ","page_number":558},
  {"content":"\r\n\r\nديدار يوسف و يعقوب\r\n\r\n[ سوره يوسف ( 12 ) : آيات 99 تا 102 
  ]\r\nفَلَمَّا دَخَلُوا عَلى يُوسُفَ آوى إِلَيْهِ أَبَوَيْهِ وَ قالَ ادْخُلُوا مِصْرَ إِنْ شاءَ اللَّهُ آمِنِينَ ( 99 ) وَ رَفَعَ أَبَوَيْهِ عَلَى الْعَرْشِ وَ خَرُّوا لَهُ سُجَّداً وَ قالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا وَ قَدْ أَحْسَنَ بِي إِذْ أَخْرَجَنِي مِنَ السِّجْنِ وَ جاءَ بِكُمْ مِنَ الْبَدْوِ مِنْ بَعْدِ أَنْ نَزَغَ الشَّيْطانُ بَيْنِي وَ بَيْنَ إِخْوَتِي إِنَّ رَبِّي لَطِيفٌ لِما يَشاءُ إِنَّهُ هُوَ الْعَلِيمُ الْحَكِيمُ ( 100 ) رَبِّ قَدْ آتَيْتَنِي مِنَ الْمُلْكِ وَ عَلَّمْتَنِي مِنْ تَأْوِيلِ الْأَحادِيثِ فاطِرَ السَّماواتِ وَ الْأَرْضِ أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً وَ أَلْحِقْنِي بِالصَّالِحِينَ ( 101 ) ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ أَجْمَعُوا أَمْرَهُمْ وَ هُمْ يَمْكُرُونَ ( 102 )\r\n\r\n[ ترجمه 
  ]\r\nچون بر يوسف داخل شدند ، پدر و مادر را نزد خود جاى داد و گفت : به مصر درآييد كه اگر خدا بخواهد در امان خواهيد بود . ( 99 )\r\nپدر و مادر بر تخت فرابرد و همه در برابر او به سجده درآمدند . گفت : اى پدر ! اين است تعبير آن خواب من كه اينك پروردگارم آن را تحقّق بخشيده است . و چقدر به من نيكى كرده است آن‌گاه كه مرا از زندان برهانيد و پس از آن‌كه شيطان ميان من و برادرانم فساد كرده بود ، شما را از بيابان به اين‌جا آورد . پروردگار من به هرچه اراده كند دقيق است ، كه او دانا و حكيم است . ( 100 )\r\nاى پروردگار من ! مرا فرمانروايى دادى و مرا علم تعبير خواب آموختى . اى آفرينندهء آسمان‌ها و زمين ! تو در دنيا و آخرت\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nكارساز منى . مرا مسلمان بميران و قرين شايستگان ساز . ( 101 )\r\nاينها خبرهاى غيب است كه به تو وحى كرديم . و آن هنگام كه با يكديگر گرد آمده بودند و مشورت مىكردند و حيلت مىساختند . تو نزد آنها نبودى . ( 102 )\r\n\r\nواژگان\r\nآوى اليه ابويه : پدر و مادرش را دربر گرفت .\r\nالعرش : تختى كه پادشاه و يا رئيس بر آن مىنشيند .\r\nتأويل الرّؤيا : تفسير خواب به آنچه به سوى آن بازمىگردد .\r\nنزغ الشيطان : شيطان فساد كرد .\r\nفاطر السموات و الارض : آفرينندهء آسمان‌ها و زمين ، بدون اين‌كه الگويى از پيش داشته باشد .\r\n\r\nاعراب\r\n« سجّدا » مفعول مطلق نوعى . ابت در اصل با ياء ( ابتي ) بوده و ياء به سبب تخفيف حذف شده است . « حقّا » مفعول دوم براى « جعل » ؛ زيرا به معناى « صيّر » است . مصدر « ان نزغ » مجرور به اضافه « بعد » . « ربّ » در اصل « يا ربّى » بوده است .  « فاطِرَ السَّماواتِ »  به معناى يا فاطر السموات است و نيز جايز است كه صفت براى « ربّى » باشد ؛ زيرا آن مناداى مضاف مىباشد . « ذلك » مبتدا و « من انباء الغيب » خبر آن .\r\n\r\nتفسير\r\n فَلَمَّا دَخَلُوا عَلى يُوسُفَ آوى إِلَيْهِ أَبَوَيْهِ .  يعقوب اندوهگين بود و بر فراق يوسف همچون باران اشك مىريخت . او مىدانست كه گريه سودى ندارد ، لكن همين گريه ، سوزوگداز جدايى و دورى را كاهش مىداد . اندوه يعقوب به درازا كشيد ؛ زيرا\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nيوسف چندين سال در خانهء كسى سكونت داشت كه او را با قيمت ناچيز خريده بود و نيز سال‌ها در زندان به سر مىبرد و سال‌ها به ادارهء امور كشور مصر مشغول بود .\r\nاز جملهء اين سال‌ها ، هفت سال آسايش و ارزانى بود كه وى پيش از ديدار با خاندانش آن را پشت‌سر گذارد ؛ چرا كه ديدار او با خاندان خود ، در سال‌هاى قحطى صورت گرفت . هراندازه كه زمان به درازا مىكشيد ، اندوه يعقوب نيز افزايش مىيافت ، چنان‌كه سخن آن فردى كه به او گفت :  « تَاللَّهِ إِنَّكَ لَفِي ضَلالِكَ الْقَدِيمِ »  ، به اين موضوع اشاره دارد .\r\nاگر مقدار اندوه يعقوب از رنج فراق را بدانيم ، به مقدار خوشحالى و خوشبختى او از ديدار يوسف پى خواهيم برد ؛ زيرا خوشحالى به دليل بهبودى از دردها به اندازهء رنج‌هايى است كه از اين دردها برجاى مانده است و يا بيشتر از اين رنج‌ها .\r\nگروهى از مفسران گفته‌اند : مراد از « ابويه » ، پدر و خاله يوسف است ؛ زيرا مادرش قبلا از دنيا رفته بود . برخى از مفسران نظريه‌اى ضعيف‌تر از نظريهء نخست دارند و آن اين‌كه مادر او در گذشته و آن‌گاه زنده شد و از قبرش بيرون آمد ، تا شكوه فرزندش را ببيند و او را سجده كند .\r\nاين‌گونه جزئيات ، جز اين‌كه سخن به درازا كشيده شود ، هيچ سودى را دربر ندارد .\r\nپرسش : آغاز آيه با فرجام آن هم‌خوانى ندارد ؛ زيرا آغازش مىگويد : وقتى آنان بر يوسف وارد شدند ، او پدر و مادرش را دربر گرفت و روشن است كه يوسف در مصر بود . فرجام آيه مىگويد : پس از آن‌كه آنان بر يوسف وارد شدند ، در حالى كه او در مصر بود به آنان گفت : وارد مصر شويد چنان‌كه از سياق آيه برمىآيد معناى اين سخن آن است كه پس از ورود آنها به مصر ، وى به ايشان گفت : وارد مصر شويد ؟\r\nدر پاسخ گفته‌اند : يوسف در نزديكى مرز ، براى خاندان خود خيمه‌هايى برپا كرده بود و در همين خيمه‌ها آنان بر او وارد شدند و او هم پدر و مادرش را دربر گرفت .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nزمانى كه آنان حركت از اين خيمه‌ها به سوى مصر را از سر گرفتند ، يوسف به آنها گفت : وارد مصر شويد . اين پاسخ ، بارى را به ظاهر آيه تحميل مىكند كه بيش از تحمّل آن است . دور نيست كه مراد يوسف عليه السّلام از جملهء « وارد مصر شويد » اين باشد كه در آن با امنيت كامل اقامت گزينيد ، چنان‌كه در عمل نيز چنين شد ؛ زيرا پادشاه ، زمين حاصلخيزى را به آنان داد و فرزندان يعقوب مدّت زيادى را در آن به سر مىبردند . در مجمع البيان آمده است :\r\nاين‌كه يوسف به آنان گفت : با احساس امنيت در آن‌جا بمانيد ، بدين سبب بود كه آنها در گذشته از پادشاهان مصر مىهراسيدند و جز با اجازه ايشان وارد اين سرزمين نمىشدند ؛ يعنى با گذرنامه ، چنان‌كه در عصر ما رايج است ، به آن‌جا سفر مىكردند .\r\nوهب مىگويد : خاندان يعقوب كه تعدادشان 73 تن بود ، وارد مصر شدند و به همراه موسى عليه السّلام كه او هم از نژاد يعقوب است ، در حالى از اين كشور بيرون رفتند كه ششصد هزار و پانصد و هفتاد و اندى بودند .\r\nنيز در مجمع البيان آمده است : فاصلهء زمانى ميان يوسف و موسى چهارصد سال بوده است .\r\n وَ رَفَعَ أَبَوَيْهِ عَلَى الْعَرْشِ ؛  يوسف آن دو را به خاطر احترامشان ، بر تختى كه خود مىنشست و امور كشور را اداره مىكرد نشانيد .  وَ خَرُّوا لَهُ سُجَّداً .  ضمير « خرّوا » به پدر و مادر و برادران يوسف برمىگردد .\r\nضمير « له » به يوسف برمىگردد . مراد از سجده در اين‌جا ، خم شدن از روى احترام و بزرگداشت است و خم شدن در آن‌زمان ، درود مردم به شخصيت بزرگ بوده است ، همان‌گونه كه در برخى از تفاسير آمده است . برخى مىگويند : ضمير « له » به اللّه برمىگردد و سجده كردن به خاطر سپاس از خداوند در برابر اين نعمت بزرگ بوده است . اين نظر با ظاهر سياق آيه منافات دارد و نيز با سخن يوسف در آيهء 4 هم‌خوانى ندارد ، آن‌جا كه گفت : « ديدم كه سجده‌ام مىكنند » ؛ يعنى او را نه ديگرى را .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n وَ قالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا .  اين آيه به سخن يوسف در آغاز سوره اشاره دارد : « اى پدر ! يازده ستاره و خورشيد و ماه را ديدم كه سجده‌ام مىكنند » . شرح و تفصيل اين سخن پيش‌تر بيان شد . در تفسير رازى آمده است : « مفسران در كميّت زمانى كه ميان ديدار و رؤيا فاصله شد اختلاف دارند .\r\nيكى مىگويد : هشتاد سال . ديگرى مىگويد : هفتاد سال و عدّه‌اى مىگويند : چهل سال بوده است و همين نظريه را اكثريت انتخاب كرده‌اند . . عمر يوسف عليه السّلام صد و بيست سال بوده است . ما به‌طور دقيق نه مقدار عمر يوسف را در هنگامى كه او را در نهانگاه چاه انداختند مىدانيم ، نه مدّتى را كه در خانهء عزيز مصر به‌سر مىبرد و نه مدّت زندان و حكومت او را ؛ زيرا به يك منبع قابل‌اعتماد در اين‌باره دست نيافتيم و سخنان مفسران در اين‌باره مختلف‌اند ، لكن بيشتر آنان برآنند كه او صد و بيست سال زندگى كرد .\r\n وَ قَدْ أَحْسَنَ بِي إِذْ أَخْرَجَنِي مِنَ السِّجْنِ وَ جاءَ بِكُمْ مِنَ الْبَدْوِ .  خداوند همان‌گونه كه انسان را با سختى آزمايش مىكند ، با آسايش نيز امتحان مىكند : « گفت : اين بخشش پروردگار من است تا مرا بيازمايد كه سپاسگزارم يا كفران نعمت مىكنم . « 1 » امام على عليه السّلام فرمود : « نعمت خداوند بر كسى افزون نشد ، جز اين‌كه حقّ خدا بر او نيز افزايش پيدا كرد » . خداوند يوسف را با دشوارى آزمايش كرده ، او صبر پيشه نمود و با آسودگى آزمايش كرد ، وى سپاسگزارى نمود . از اين‌رو ، از نعمت‌هايى كه خدا به او داده ، سخن مىگويد و آنها را برمىشمارد : خداوند از زندان بيرونم كرد ، به مقام حكومت مرا بالا برد و خاندانم را از باديه آورد ؛ زيرا آنان شتر و گوسفند مىچراندند ، تا اين‌كه خشكسالى آنها را از بين برد و آنان روى زمين بىآب‌وعلف باقى ماندند و چيزى نداشتند تا جايى كه به عزيز گفتند : به ما صدقه بده كه خدا صدقه‌دهندگان را دوست دارد و خداوند آنان را به وسيلهء يوسف بىنياز كرد و شرّ فقر و تهيدستى را\r\n\r\n\r\n","description":"","footnote":"\r\n( 1 ) . نمل ( 27 ) آيهء 40 .\r\n","page_name":" 563 ","page_number":563},
  {"content":"\r\n\r\nاز ايشان دور ساخت .\r\nيوسف به خاطر رعايت احساسات برادرانش ، از بيرون آوردنش از درون چاه سخنى به ميان نياورد و عمل زشت آنان را به شيطان نسبت داد و گفت :  مِنْ بَعْدِ أَنْ نَزَغَ الشَّيْطانُ بَيْنِي وَ بَيْنَ إِخْوَتِي .  و به همين دليل ، فساد را به آنان نسبت نداد .  إِنَّ رَبِّي لَطِيفٌ لِما يَشاءُ ؛  پروردگارم نسبت به پاكان لطف مىكند و تا آن‌جا كه بخواهد آنان را به عزّت و بزرگوارى مىرساند .  إِنَّهُ هُوَ الْعَلِيمُ الْحَكِيمُ .  فرق ميان حكمت خدا و علم او آن است كه تمامى افعال و احكام او بر وفق حكمت صادر مىشوند : « پروردگار ما ، اين را بيهوده نيافريدى » . امّا علم خدا از معلوم جدا نمىشود . به عنوان مثال : هرگاه خدا علم پيدا كند كه در اين چيز حكمتى وجود دارد ، آن حكمت فورا موجود مىشود . به بيانى ديگر : علم او همان سخن اوست به چيز كه مىگويد : موجود شو ، پس موجود مىشود .\r\n رَبِّ قَدْ آتَيْتَنِي مِنَ الْمُلْكِ وَ عَلَّمْتَنِي مِنْ تَأْوِيلِ الْأَحادِيثِ فاطِرَ السَّماواتِ وَ الْأَرْضِ أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً وَ أَلْحِقْنِي بِالصَّالِحِينَ .   « فاطِرَ السَّماواتِ وَ الْأَرْضِ »  ؛ يعنى آفرينندهء آن دو بدون داشتن الگوى قبلى . « سموات » را به صيغهء جمع و « ارض » را به صيغهء مفرد آورده است ؛ زيرا انسان با چشمانش چند آسمان و يك زمين مىبيند .\r\n« أنت وليّى » ؛ يعنى تو سرپرستى تمامى امور مرا در دو جهان به عهده دارى . پس از آن‌كه يوسف از نعمت‌هاى خدا سخن گفت ، به خدا روى آورد و از او به خاطر سلطنت و پادشاهى كه به او داده و نيز مقام نبوّتى كه به او بخشيده ، سپاسگزارى كرد ، در حالى كه در تمامى امورش به او توسّل مىجست تا او را بر اطاعت و خشنودى خود بميراند و به گذشتگان صالح او ملحق سازد و نيز او را از بازماندگان صالح آنان قرار دهد .\r\n ذلِكَ مِنْ أَنْباءِ الْغَيْبِ نُوحِيهِ إِلَيْكَ .  پس از آن‌كه خداوند داستان يوسف را ياد كرد ، به پيامبر بزرگوارش حضرت محمّد صلّى اللّه عليه و إله با اين آيه توجّه مىكند .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nهدف از اين آيه ، اقامهء دليل بر ضدّ كسانى است كه نبوّت او را انكار مىكنند .\r\nخلاصهء مفهوم آيه آن است كه آنچه را دربارهء يوسف حكايت كرديم ، محمّد صلّى اللّه عليه و إله خود ، آن را با اين تفصيل نه مشاهده كرده ، نه آن را در كتابى خوانده و نه آن را از كسى شنيده است ، بلكه اين داستان از سوى خدا وحى شده و نشاندهندهء راست بودن نبوّت اوست .  وَ ما كُنْتَ لَدَيْهِمْ إِذْ أَجْمَعُوا أَمْرَهُمْ وَ هُمْ يَمْكُرُونَ .  ضمير « أجمعوا » و « هم » به برادران يوسف برمىگردد و خطاب متوجّه محمّد صلّى اللّه عليه و إله است و تمام مردم مىدانند كه محمّد صلّى اللّه عليه و إله در هنگامى كه آنان بر انداختن يوسف در نهانگاه چاه اتفاق كردند و همچنين هنگامى كه آنان به پدر خود نيرنگ كردند و گفتند : او را گرگ خورده است حاضر نبود . همچنين مردم مىدانند كه محمّد صلّى اللّه عليه و إله نه كتابى خوانده و نه در نزد استادى شاگردى كرده است . بنابراين ، براى آگاهى او از اين غيب ، راهى باقى نمىماند جز وحى آسمانى . مانند اين آيه ، اين سخن خداوند است : « اين از خبرهاى غيب است كه آنان را به تو وحى مىكنيم . نه تو آنها را قبلا مىدانستى و نه قومت . پس صبر كن كه پايان كار از آن پرهيزكاران است » . « 1 »\r\n\r\nآيا سورهء يوسف يك داستان عشقى است ؟\r\nبا نگاه نخست ، تصوّر مىشود كه سورهء يوسف به داستانى مىماند كه قهرمان آن زنى است كه غريزهء زنانگى حيوانى بر او حكومت دارد . وى عاشق جوان زيبايى شده كه مردى را به زيبايى و خوش‌صورتى او در ميان مردان نديده است . امّا اين جوان از او روى برتافته و به تقواى خدا و بيم از بازپرسى و مجازات او پناه برده است ، همانند داستان سلّامهء آوازخوان با عبد الرّحمن قس . « 2 »\r\nبرخى از مردم مىگويند : بهتر بود كه اين سوره در كتاب خداوند ذكر نشود .\r\n\r\n\r\n","description":"","footnote":"\r\n( 1 ) . هود ( 11 ) آيهء 49 .\r\n( 2 ) . اين داستان را در كتاب العقد الفريد ، ج 7 بخوانيد .\r\n","page_name":" 565 ","page_number":565},
  {"content":"\r\n\r\nبرخى از مؤمنان هم مىگويند : خدا را حكمت پيچيده‌اى در اين سوره است كه ما آن را نمىدانيم . اين گروه جانب احتياط را در پيش گرفته‌اند ، در حالى كه [ بر خلاف آنها 
  ] گروه ميمونيه از خوارج راه نادرستى را درپيش گرفته و سورهء يوسف در قرآن را به كلّى انكار كرده‌اند ؛ زيرا در پندار ايشان ، اين سوره داستان عشقى است و بدين‌سبب ، آنها از محدودهء تمامى مذاهب اسلامى بيرون رفته‌اند .\r\nحقيقتى كه ما هنگام تفسير اين سورهء كريمه بدان رسيده‌ايم اين است كه اگر كسى آن را با دقّت و انديشه بخواند و رازها و هدف‌هايش را درك كند ، از روى يقين باور خواهد كرد كه اين سوره روشن‌ترين الگوهاى عينى و ملموس را بر اثبات اين موضوع ارائه مىكند كه پاىبندى به ارزش‌هاى معنوى در بسيارى از اوقات ، به‌رغم وجود شرايط فاسد اجتماعى ، موجب پيروزى انسان در زندگى مىشود . امّا اگر كسى اين سوره را با شتاب بخواند ، همان سخن ميمونيه را خواهد گفت كه سورهء يوسف داستان عشقى است و يا سخن برخى از مؤمنان را خواهد گفت كه : « خدا را در اين سوره حكمت پيچيده‌اى است كه ما آن را نمىدانيم » . البتّه كه آن را نمىدانند ، مگر با انديشيدن دربارهء سخنان و آيات خدا . اكنون گوشه‌اى از حقايقى را كه اين سوره آن را دربر دارد و هرجويندهء حق آن را مىپذيرد به صورت زير بيان مىكنيم :\r\n1 . جنگ ميان حقّ و باطل در اين دنيا ، استوار و هميشگى است و صلح و آشتى ميان اين دو وجود ندارد . نتيجهء طبيعى اين جنگ آن است كه هركس راه باطل را برود ، طرفداران حق در برابر او مقاومت خواهند كرد ، لكن با عدالت و راستگويى و نه با دروغگويى ، كلاهبردارى و فريب ؛ زيرا آنان هراسلحه‌اى را كه حقّ و عدالت نپذيرد ، نمىپذيرند و همچنين هركس كه راه حق در پيش گيرد ، باطل‌پيشگان با او مىجنگند ، لكن با دروغ بستن ، توطئه كردن و انواع نيرنگ و فريب ؛ زيرا كسى كه بر باطل پاى مىفشارد ، جز لاابالىگرى و نيرنگبازى چيزى در چنته ندارد و به همين دليل است كه حق گرانقيمت است و كسى كه به دنبال آن برود و بدان چنگ در زند ،\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nگرفتارىهاى فراوانى به سراغش خواهد آمد .\r\nخداوند اين حقيقت را به يوسف مثل زده است . همسر عزيز مصر از او كام خواست و او از اين كار خوددارى كرد و به تقواى خدا پناه برد . همسر عزيز با نپذيرفتن او به زندان تهديدش كرد . امّا او مقاومت كرد و آن كار را انجام نداد و گفت :\r\n« پروردگارا زندان برايم دوست‌داشتنىتر است » . بنابراين ، به زندان رفت و قيمت گزافى را پرداخت ؛ زيرا دين گرانبهاتر است . لكن افرادى كه با دين مىجنگند ، به‌رغم اين‌كه نمىخواهند ، سرانجام اسلحه را بر زمين مىگذارند و در برابر حق تسليم مىشوند ، چنان‌كه اين امر براى برادران يوسف و همسر عزيز اتفاق افتاد .\r\n2 . سخن خداوند :  لَوْ لا أَنْ رَأى بُرْهانَ ؛  ( اگر برهان پروردگارش را نديده بود .\r\nيك قاعدهء كلّى و معيار دقيق براى تشخيص مؤمن از غيرمؤمن به دست ما مىدهد . بر اين اساس ، هركس كه در وقت امتحان و آزمايش ، اين برهان را بپذيرد ، چنان‌كه يوسف راستگو آن را پذيرفت ، او از كسانى خواهد بود كه ايمان و يقين حقيقتا و به راستى در دل‌هايشان جاى گرفته است و امّا كسى كه به دنبال ميل و شهوتش حركت كند و برهان و فرمان خدا را ناديده بگيرد ، او از دينداران و مؤمنان نمىباشد .\r\n3 . ترديدى نيست كه نيكان روزگار بلاها و مصيبت‌هاى فراوانى را در محيطى كه رژيم استبدادى دارد و شرايط آن فاسد است بر سر نيكان مىآورد ، لكن هرگاه كه مشكلات با يكديگر گره بخورند و تمام مردم از باز كردن اين گره‌هاى كور ناتوان شوند ، آنها با كمال التماس و زارى به شايستگان پناه مىبرند . همان‌گونه كه پادشاه مصر به يوسف كه در زندانش بود پناه برد ، تا كشورش را از بدى سال‌هاى قحطى برهاند ؛ چرا كه هرچند شرايط فاسد اجتماعى مقام تبهكاران را بالا مىبرد و مقام نيكان را پايين مىآورد ، لكن سختىهاى روزگار حقيقت شخص را آشكار مىسازد و او را در جايگاه مناسب خود قرار مىدهد .\r\n4 . چنانچه انسان نفس خود را براى پذيرش سختىها در راه حق رام كند ، به\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nنيكوترين و برترين نتيجه‌ها دست مىيابد : به عنوان نمونه ، يوسف صديق بر سختى چاه ، زندان ، فروخته شدن بسان بردگان و متّهم شدن به خيانت ، شكيبايى كرد و در نتيجه ، آقا و فرماندار شد ، تا آن‌جا كه پادشاه به او مىگويد : تو امروز در نزد ما داراى مكانت و امينى و نيز برادرانش در برابر او شكسته‌بال و در حالى كه از او درخواست مهربانى دارند مىايستند و مىگويند : به ما صدقه بده كه خدا صدقه‌دهندگان را دوست دارد و سرانجام ، در برابر او به سجده مىافتند .\r\nآنچه گفته شد ، بيان گذرا از برخى اندرزها و پندها در اين سورهء كريمه بود و كسى كه جزئيات آن را بخواهد ، بايد اين سوره و تفسيرش را به‌طور كامل بخواند .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nبيشتر مردم ايمان نمىآورند\r\n\r\n[ سوره يوسف ( 12 ) : آيات 103 تا 107 
  ]\r\nوَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ ( 103 ) وَ ما تَسْئَلُهُمْ عَلَيْهِ مِنْ أَجْرٍ إِنْ هُوَ إِلاَّ ذِكْرٌ لِلْعالَمِينَ ( 104 ) وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ ( 105 ) وَ ما يُؤْمِنُ أَكْثَرُهُمْ بِاللَّهِ إِلاَّ وَ هُمْ مُشْرِكُونَ ( 106 ) أَ فَأَمِنُوا أَنْ تَأْتِيَهُمْ غاشِيَةٌ مِنْ عَذابِ اللَّهِ أَوْ تَأْتِيَهُمُ السَّاعَةُ بَغْتَةً وَ هُمْ لا يَشْعُرُونَ ( 107 )\r\n\r\n[ ترجمه 
  ]\r\nهرچند تو به ايمانشان حريص باشى ، بيشتر مردم ايمان نمىآورند . ( 103 )\r\nو تو در مقابل پيامبريت از آنها مزدى نمىطلبى و اين كتاب جز اندرزى براى مردم جهان نيست . ( 104 )\r\nچه بسيار نشانه‌هايى در آسمان‌ها و زمين است كه بر آن مىگذرند و از آن رخ برمىتابند . ( 105 )\r\nو بيشترشان به خدا ايمان نياورند مگر اين‌كه شرك ورزيد . ( 106 )\r\nآيا پندارند كه ايمنى يافته‌اند از اين‌كه عقوبتى فراگير از عذاب خدا آنها را فروگيرد يا قيامت به ناگاه فرارسد بىآن‌كه خبردار شوند ؟ ( 107 )\r\n\r\nواژگان\r\nالغشاء : پرده و مراد از غاشية در اين‌جا ، مجازات فراگير است .\r\nالساعة : مراد از ساعت ، قيامت است .\r\nالبعثة : ناگهانى .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\nاعراب\r\n« كايّن » يك كلمه و به معناى « كم » و اصل آن دو كلمه است : كاف تشبيه و ايّ تنوين‌دار و نونش بدل از تنوين است و تميز آن در بيشتر اوقات مجرور به من و محلّ آن مرفوع است ، بنابر اين‌كه مبتدا مىباشد و جملهء « يمرّون عليها » خبر آن و خبر « كايّن » هميشه جمله است . « عليها » در اين‌جا به معناى « بها » است مانند : « اركبوا على اسم اللّه ؛ سوار شويد به نام خدا » . « بغتة » مصدر و در موضع حال از « الساعة » مىباشد .\r\n\r\nتفسير\r\n وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ .  حضرت محمّد صلّى اللّه عليه و إله نشانه‌ها و معجزه‌هايى دارد كه نشان‌دهندهء نبوّت اوست . از جملهء اين نشانه‌ها و معجزات ، آيين و سيرهء او و آنها قرآن كريم به سبب بلاغت ، تعاليم ، حقايق و خبردادنش از غيب مىباشد . از ميان اين خبرهاى غيبى سورهء يوسف با تمام جزئيات آن است ، چنان‌كه پيش‌تر در آيهء 102 از همين سوره بيان كرديم .\r\nپيامبر صلّى اللّه عليه و إله شيفتهء ايمان و هدايت مردم ، به‌ويژه قوم خودش ( قريش ) بود ، لكن بيشتر آنان به دعوت خداوند پاسخ مثبت ندادند و اين به دو سبب بود : يا به سبب حفظ منافع شخصى آنان نظير سركردگان و زورمداران و يا به سبب نادانى و تقليد كوركورانه همانند مستضعفان و دنباله‌روان . در اين آيه ، خدا به پيامبرش مىفرمايد : تو به‌رغم اخلاصمندى و معجزه‌هايى كه دارى نمىتوانى كسى را كه دوست دارى هدايت كنى ، در حالى كه نيازى به آنان و ايمانشان ندارى .\r\n وَ ما تَسْئَلُهُمْ عَلَيْهِ مِنْ أَجْرٍ إِنْ هُوَ إِلَّا ذِكْرٌ لِلْعالَمِينَ .  ضمير « هو » به قرآن برمىگردد كه ملّتى پايدار را هدايت مىكند و خردها را به نشانه‌هاى خدا و دلايل يگانگى و عدالت او متوجّه مىسازد ، او با زبان پيامبر بزرگ صلّى اللّه عليه و إله و بدون بهره‌گيرى از ثروت و تزوير ،\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nهدايت مىكند و آگاه مىسازد .\r\n وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ .  گويى خداوند به پيامبرش مىفرمايد : اگر آنان به تو و دلايل نبوّتت ايمان نياوردند ، بر تو دشوار نخواهد بود ؛ زيرا آنان به من كه آفريننده و روزىدهندهء ايشان هستم نيز كافر شده‌اند ، در حالى كه من جهان هستى و دل‌هاى آنها را از دلايلى كه بر عظمت و قدرتم دلالت مىكنند پر كردم . با اين وجود ، آنان از اين دلايل روى برتافتند و به من و آنها كافر شدند ، با اين‌كه آن دلايل در دسترس آنها قرار دارند . بنابراين ، هرگاه آنان به تو كافر شوند ، و از تو و از نشانه‌ها و معجزاتى كه به دستت پديدار گشته ، روى برتابند ، هيچ شگفتى نخواهد داشت .\r\n وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ .  اين آيه پاسخ يك پرسش در تقدير پيرامون آيهء پيشين است :  « وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ »  . خلاصه پرسش اين است : چگونه خداى سبحان فرمود : بيشتر مردم ايمان نمىآورند ، با اين‌كه مىدانيم عرب و اهل كتاب به وجود آفريدگار اعتراف دارند و آنان در آن‌زمان ، اكثريّت مردم را تشكيل مىدادند ؟ حتّى قرآن كريم آشكارا به اين موضوع اعتراف مىكند و در آيهء 61 از سورهء عنكبوت مىگويد : « و اگر از آنها بپرسى : چه كسى آسمان‌ها و زمين را آفريده و آفتاب و ماه را رام كرده است ؟ خواهند گفت : خداى يكتا » . خدا در جواب اين پاسخ فرموده است : « و ما يؤمن اكثرهم باللّه الّا و هم مشركون » ؛ يعنى آنان به وجود آفريدگار اعتراف مىكنند ، لكن بيشتر آنها براى او شريك قرار مىدهند . از اين‌رو ، يهود و يا گروهى از آنها مىگويند : خداوند را پسرى است به نام عزيز . نصارا مىگويند : پسر او مسيح است . عرب بت‌ها را شريك در عبادت قرار مىدهند و خطاب به خداوند مىگويند : « اجابت مىكنم تو را كه شريكى براى تو نيست ، جز يك شريك كه تو مالك او هستى و او مالك نيست » و ميان كسى كه خدا را انكار كند و يا شريك براى او قرار دهد ، تفاوتى وجود ندارد .\r\n أَ فَأَمِنُوا أَنْ تَأْتِيَهُمْ غاشِيَةٌ مِنْ عَذابِ اللَّهِ أَوْ تَأْتِيَهُمُ السَّاعَةُ بَغْتَةً وَ هُمْ لا يَشْعُرُونَ . \r\n\r\n","description":"","footnote":"","page_name":" 571 ","page_number":571},
  {"content":"\r\n\r\nدر آيهء 103 خدا به پيامبرش فرمود : « آنان به تو ايمان نمىآورند » و در آيهء 105 فرمود :\r\n« آنان به من كافر شدند ، در حالى كه من آفريننده و روزىدهنده هستم » . همچنين در آيهء 106 فرمود : « حتّى بيشتر اعتراف‌كنندگان به من ، برايم شريك قرار داده‌اند » .\r\nبنابراين ، طبيعى بود كه به دنبال سخنان مزبور [ مشركان را 
  ] به عذاب دردناك تهديد كند .\r\nپرسش : با توجّه به ذكر جملهء : « و هم لا يشعرون » ، نياز به آوردن واژهء « بغتة » نبود . پس هدف از تكرار چيست ؟\r\nپاسخ : واژهء « بغتة » به وقوع عذاب در حال بيدارى حواس اشاره دارد . امّا توجّه نداشتن به آمدن عذاب ، گاه در بيدارى و زمانى كه مردم به كارهايشان مشغولند ، اتفاق مىافتد و گاه در خواب ، و از اين قبيل است سخن خداوند : « بگو : چه مىكنيد اگر عذاب او بناگاه شب‌هنگام يا به روز فرارسد ؟ » . « 1 »\r\n\r\n\r\n","description":"","footnote":"\r\n( 1 ) . يونس ( 10 ) آيهء 50 .\r\n","page_name":" 572 ","page_number":572},
  {"content":"\r\n\r\nبگو اين راه من است\r\n\r\n[ سوره يوسف ( 12 ) : آيات 108 تا 111 
  ]\r\nقُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي وَ سُبْحانَ اللَّهِ وَ ما أَنَا مِنَ الْمُشْرِكِينَ ( 108 ) وَ ما أَرْسَلْنا مِنْ قَبْلِكَ إِلاَّ رِجالاً نُوحِي إِلَيْهِمْ مِنْ أَهْلِ الْقُرى أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ وَ لَدارُ الْآخِرَةِ خَيْرٌ لِلَّذِينَ اتَّقَوْا أَ فَلا تَعْقِلُونَ ( 109 ) حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا فَنُجِّيَ مَنْ نَشاءُ وَ لا يُرَدُّ بَأْسُنا عَنِ الْقَوْمِ الْمُجْرِمِينَ ( 110 ) لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ ما كانَ حَدِيثاً يُفْتَرى وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ كُلِّ شَيْءٍ وَ هُدىً وَ رَحْمَةً لِقَوْمٍ يُؤْمِنُونَ ( 111 )\r\n\r\n[ ترجمه 
  ]\r\nبگو : اين راه من است . من و پيروانم ، همگان را در عين بصيرت به سوى خدا مىخوانيم . منزّه است خدا و من از مشركان نيستم . ( 108 )\r\nو ما پيش از تو به رسالت نفرستاديم مگر مردانى را از مردم قريه‌ها كه به آنها وحى مىكرديم . آيا در روى زمين نمىگردند تا بنگرند كه پايان كار پيشينيانشان چه بوده است ؟\r\nو سراى آخرت پرهيزكاران را بهتر است ، چرا نمىانديشيد ؟ ( 109 )\r\nچون پيامبران نوميد شدند و چنان دانستند كه آنها را تكذيب مىكنند ، ياريشان كرديم و هركه\r\nرا كه خواستيم نجات داديم و عذاب ما از مردم گنهكار بازگردانيده نشود . ( 110 ) در داستان‌هايشان خردمندان را عبرتى است . اين داستانى برساخته نيست ، بلكه\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nتصديق سخن پيشينيان و تفصيل هرچيزى است و براى آنها كه ايمان آورده‌اند هدايت است و رحمت . ( 111 )\r\n\r\nواژگان\r\nالسبيل : راه ، واژه‌هاى سبيل و طريق هردو هم براى مذكّر و هم براى مؤنّث به كار مىروند . اسلام راهى است به سوى خير دنيا و آخرت .\r\nالبصيرة : مراد از بصيرت در اين‌جا ، دليل روشن است .\r\nاستيأس : نااميد شد .\r\nظنّوا : در اين‌جا يعنى يقين كردند .\r\nالبأس : مجازات .\r\nالعبرة : هرحادثه‌اى كه چيزى را برايت بيان كند كه موجب هدايت و اندرز شما شود .\r\nالألباب : جمع لبّ : خرد انسان . عقل انسان را لبّ ناميده‌اند ؛ زيرا آن بهترين چيز در وجود انسان است .\r\n\r\nاعراب\r\n« على بصيرة » متعلق به محذوف و حال از ضمير « ادعو » و « انا » تأكيد براى آن و « من اتبعنى » عطف است بر ضمير « ادعو » . « سبحان » منصوب است بنابر مصدريت ( مفعول مطلق ) ؛ يعنى « اسبّح الله تسبيحا » . « كيف » خبر مقدّم براى « كان » و « عاقبة » اسم آن و جمله ، در محلّ نصب ، مفعول براى ينظروا . « ما كان » در آن ضميرى است كه به قرآن و يا چيزى كه تلاوت مىشود برمىگردد . « حديثا » خبر « كان » . « تصديق » خبر براى « كان » كه با اسم خود حذف شده است ؛ يعنى « و لكن كان القرآن تصديق الّذى بين يديه » . « تفصيلا و هدى و رحمة » عطف است بر « تصديق » .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n\r\nتفسير\r\n قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي .  خداوند بر پيامبرش دستور داد كه به مشركان بگويد : اين راه من و سنّت من است . حقيقت اين راه در ظاهر و واقع ، همان دعوت به خدا از روى علم ، دليل و منطق است . ترديدى نيست كه تمامى پيامبران و پيروان اخلاصمند ايشان [ مردم را 
  ] به ايمان به خدا و روز قيامت و نيز به برپا كردن حق و عدالت فرامىخوانند و اين كار را از راه حكمت ، اندرز نيكو و رويارويى دليل با دليل ، انديشه با انديشه بر وفق منطق سالم كه رسالت پيامبران و دعوت صالحان بر آن استوار است انجام مىدهند .  وَ سُبْحانَ اللَّهِ وَ ما أَنَا مِنَ الْمُشْرِكِينَ .  اين جمله ، بيان و تفسير دعوت محمّد صلّى اللّه عليه و إله است و اين‌كه اين دعوت ، از هرگونه شرك پاكيزه است .\r\n وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ مِنْ أَهْلِ الْقُرى .  مراد از « اهل القرى » كسانى هستند كه ساكن شهر باشند ، نه بيابان باديه ، خواه اين شهر كوچك باشد و يا بزرگ . مفسران مىگويند : « اين آيه نشان مىدهد كه خداوند هيچ زنى را به‌طور كلّى [ نه از شهر و نه از روستا 
  ] و هيچ مردى را از بيابان به پيامبرى مبعوث نكرد ؛ زيرا در طبيعت آنها نوعى خشونت و ستمگرى وجود دارد » . مفسران ، ستمگرى بيابان‌نشينان را يادآور شده‌اند ، امّا فراموش كرده‌اند كه آنان به مراتب راستگوتر و پاك‌تر از شهرنشينان هستند و نيز فراموش كرده‌اند كه توجّه خاص زنان به بزك كردن است [ نه به خشونت و ستمگرى 
  ] . در هرحال ، خدا بهتر مىداند كه رسالت خود را در چه جايى مىباشد . اما هدّف آيه اقامهء دليل بر كسانى كه منكر رسالت محمّد صلّى اللّه عليه و إله هستند مىباشد ، بدين ترتيب كه تنها او پيامبر نيست ، بلكه مردانى پيش از وى هم پيامبر بودند كه همانند او غذا مىخوردند و در بازار راه مىرفتند و دعوت اين پيامبران كاملا همانند دعوت او بود . بنابراين ، اى مشركان ! چگونه شما از فرستادن محمّد صلّى اللّه عليه و إله\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nبه شگفت آمديد و از فرستادن ديگران در شگفت نشديد ؟ اين آيه مىتواند پاسخ شايسته‌اى باشد براى كسانى كه خداوند در آيهء 41 از سورهء فرقان به آنها اشاره كرده است : « چون تو را ديدند مسخره‌ات كردند كه آيا اين است آن پيامبرى كه خدا بر ما مبعوث كرده است ؟ » .\r\n أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ .  نظير اين آيه با تفسيرش در جلد دوم در تفسير آيهء 137 از سورهء آل عمران ، بيان شد .  وَ لَدارُ الْآخِرَةِ خَيْرٌ لِلَّذِينَ اتَّقَوْا أَ فَلا تَعْقِلُونَ .  جملهء « للّذين اتقوا » به روشنى نشان مىدهد كه راه خوشبختى انسان در جهان آخرت ، عمل شايسته در اين جهان است و شايسته‌ترين عمل‌ها در آن ، عملى است كه هدف از آن ، نيكى ، هدايت انسان و نگهدارى حق و آزادى او از پايمال شدن و ستم باشد .\r\n حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا فَنُجِّيَ مَنْ نَشاءُ وَ لا يُرَدُّ بَأْسُنا عَنِ الْقَوْمِ الْمُجْرِمِينَ .  پيامبران ، امّت‌ها را به سوى خدا فراخواندند و آنان پاسخ ندادند . از اين‌رو ، آنها را به عذاب دردناك در دنيا پيش از آخرت تهديد كردند ، امّا آنان اين تهديد را به باد تمسخر و ريشخند گرفتند . پيامبران در انتظار عذاب تمسخركنندگان نشستند و مدّت انتظار آن‌قدر به درازا كشيد كه موجب نااميدى شد و اين تصوّر پيش آمد كه عذاب هرگز نمىآيد و تهديد به آن ، هرگز عملى نخواهد شد .\r\nزمانى كه انتظار به اين مرحله رسيد ، پيروزى پيامبران فرارسيد و تهديد به عذاب درست از كار درآمد و عذاب گناهكاران به‌وقوع پيوست و كسانى كه تقوا پيشه كردند رهايى يافتند ؛ يعنى آنان كه نه گرفتار بدى ميشوند و نه اندوهگين . سخن خداوند :\r\n« استيأس الرّسل و ظنّوا . . . » كنايه از رنج انتظار و طولانى شدن مدّت آن است . اين روش در كنايه‌ها و مبالغه‌ها فراوان به چشم مىخورد و در زبان عربى معمول است .\r\nمفسران در اين‌جا آرا و نظرياتى دارند كه از دلالت لفظ و سياق سخن بسيار دور است . به علاوه ، اين نظريات موجب سرگردانى و گمراهى خواننده مىشود .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ .  ضمير « قصصهم » به يوسف ، برادرانش ، همسر عزيز و پادشاه برمىگردد . ما پيش‌تر بيان كرديم كه در داستان يوسف ، انواع پندها و اندرزها به چشم مىخورند و مهم‌ترين اين اندرزها آن است كه هرگاه كسى از مردم قطع اميد كند و تنها به خداوند تكيه نمايد ، سرنوشت نيكو خواهد داشت .\r\n ما كانَ حَدِيثاً يُفْتَرى وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ كُلِّ شَيْءٍ وَ هُدىً وَ رَحْمَةً لِقَوْمٍ يُؤْمِنُونَ .  تمامى آنچه در قرآن آمده ، حق و راست است و از آن جمله داستان يوسف مىباشد كه برطبق آنچه خداوند آن را بر پيامبران پيشين خود در كتاب‌هاى آسمانى فروفرستاده ، آمده است . البتّه ، با توجّه به اين‌كه مىدانيم حضرت محمّد صلّى اللّه عليه و إله اين كتاب‌ها را نه خودش خوانده و نه از ديگرى شنيده بود .\r\nاز سوى ديگر ، قرآن براى بيان عقيده و شريعت و نيز هدايت براى كسى است كه هدايت را به جهت هدايت جستجو كند و رحمت براى كسى است كه به احكام آن عمل كند و از اندرزهايش پند گيرد . ترديدى نيست كه آنان كه از هدايت خدا پند مىگيرند : « كسانى هستند كه ايمان آورده‌اند و ايمان خود را به شرك نمىآلايند ، ايمنى از آن ايشان است و ايشان هدايت يافتگانند » . « 1 »\r\n\r\n\r\n","description":"","footnote":"\r\n( 1 ) . انعام ( 6 ) آيهء 82 .\r\n","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\n\r\nسورهء رعد\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nدربارهء اين سوره دو نظريه وجود دارد : مدنى و مكّى . تعداد آيات آن 43 است .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nآيات كتاب\r\nبسم اللّه الرّحمن الرّحيم\r\n\r\n[ سوره الرعد ( 13 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nالمر تِلْكَ آياتُ الْكِتابِ وَ الَّذِي أُنْزِلَ إِلَيْكَ مِنْ رَبِّكَ الْحَقُّ وَ لكِنَّ أَكْثَرَ النَّاسِ لا يُؤْمِنُونَ ( 1 )\r\n\r\n[ ترجمه 
  ]\r\nالف ، لام ، ميم ، را . اينها آيات اين كتاب است و آنچه از پروردگارت بر تو نازل شده است حق است ، ولى بيشتر مردم ايمان نمىآورند . ( 1 )\r\n\r\nاعراب\r\n  « تِلْكَ آياتُ الْكِتابِ »   مبتدا و خبر ،   « وَ الَّذِي أُنْزِلَ »   مبتدا و « الحق » خبر آن است .\r\n\r\nتفسير\r\n  المر   نظير آن با تفسيرش در اوّل سورهء بقره بيان شد .   تِلْكَ آياتُ الْكِتابِ ؛   يعنى آيات اين سوره ، از قرآن كريم است . امّا هدف از اين خبر دادن آن است كه اين سوره حق است ؛ زيرا از قرآن مىباشد . قرآن حق است ، پس اين سوره هم همانند آن است . اين معنا مراد سخن خداوند است كه مىفرمايد :   وَ الَّذِي أُنْزِلَ إِلَيْكَ مِنْ رَبِّكَ الْحَقُّ .   در اين‌جا اين پرسش مطرح مىشود : دليل بر حقّانيت قرآن چيست ؟ پاسخ\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nاين پرسش را در جلد اوّل ، مىتوانيد پيدا كنيد . امام على عليه السّلام فرمود : « قرآن ظاهر نيكو و باطن ژرف دارد ، عجايب آن از ميان نمىرود و غرايب آن تمام نمىشود و تاريكىها جز با قرآن از ميان نمىروند » .   وَ لكِنَّ أَكْثَرَ النَّاسِ لا يُؤْمِنُونَ ؛   لكن بيشتر مردم نه به قرآن ايمان مىآورند و نه به ديگر سخنان حق و عدالت ، مگر كسى كه نيكىاش را در نيكى مردم و بدىاش را در بدى آنان بداند .\r\nبه يكى از مؤمنان گفتند : بازارى كه مغازه‌ات در آن قرار دارد سوخت ، لكن مغازهء تو سالم مانده است . او گفت : الحمد للّه . آن‌گاه متوجّه شد كه خدا را نافرمانى كرده ؛ زيرا نيكى را تنها براى خودش خواسته ، نه براى مردم . از اين‌رو ، از گناه خويش آمرزش طلبيد و توبه كرد . امثال اين شخص ، گروه اندكى هستند كه در مقابل گروه بسيار قرار دارند ؛ يعنى گروهى كه مقصود خداوند در اين آيه است :   « وَ لكِنَّ أَكْثَرَ النَّاسِ لا يُؤْمِنُونَ »   .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nآسمان‌هاى بىستون\r\n\r\n[ سوره الرعد ( 13 ) : آيات 2 تا 4 
  ]\r\nاللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها ثُمَّ اسْتَوى عَلَى الْعَرْشِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى يُدَبِّرُ الْأَمْرَ يُفَصِّلُ الْآياتِ لَعَلَّكُمْ بِلِقاءِ رَبِّكُمْ تُوقِنُونَ ( 2 ) وَ هُوَ الَّذِي مَدَّ الْأَرْضَ وَ جَعَلَ فِيها رَواسِيَ وَ أَنْهاراً وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ يُغْشِي اللَّيْلَ النَّهارَ إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 3 ) وَ فِي الْأَرْضِ قِطَعٌ مُتَجاوِراتٌ وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ إِنَّ فِي ذلِكَ لَآياتٍ لِقَوْمٍ يَعْقِلُونَ ( 4 )\r\n\r\n[ ترجمه 
  ]\r\nاللّه ، همان خداوندى است كه آسمان‌ها را بىهيچ ستونى كه آن را ببينيد برافراشت . سپس به عرش پرداخت و آفتاب و ماه را كه هريك تا زمانى معيّن در سيرند رام كرد . كارها را مىگرداند و آيات را بيان مىكند ، باشد كه به ديدار پروردگارتان يقين كنيد . ( 2 )\r\nاوست كه زمين را بگسترد ، و در آن كوهها و رودها قرار داد و از هرميوه جفت‌جفت پديد آورد و شب را در روز مىپوشاند . در اينها عبرت‌هاست براى مردمى كه مىانديشند . ( 3 )\r\nو بر روى زمين قطعه‌هايى است در كنار يكديگر و باغ‌هاى انگور و كشتزارها و نخل‌هايى كه دو تنه از يك ريشه رسته است يا يك‌تنه از يك ريشه و همه به يك آب سيراب مىشوند و در ثمره ، بعضى را بر بعض ديگر برترى نهاده‌ايم ، هرآينه در اينها براى خردمندان عبرت‌هاست . ( 4 )\r\n\r\n","description":"","footnote":"","page_name":" 583 ","page_number":583},
  {"content":"\r\n\r\n\r\nواژگان\r\nالرّواسى : كوه‌هاى استوار .\r\nيغشى : مىپوشاند .\r\nجنات : باغ‌ها .\r\nصنوان : نخله‌هاى زيادى كه همگى داراى يك ريشه باشند .\r\nغير صنوان : درختان پراكنده‌اى كه از ريشه‌هاى مختلف باشند . مفرد صنوان ، « صنو » است .\r\nالاكل : به ضم همزه و كاف ، خوردنىها .\r\n\r\nاعراب\r\nضمير « ترونها » به « سموات » برمىگردد و جملهء « ترونها » صفت براى « سموات » است ، نه براى « عمد » و معناى آن چنين است : اين آسمان‌ها در واقع خودش همان‌گونه است كه بدون ستون آن را مىبينى . جملهء « يدبّر » و نيز ، جملهء « يفصّل » مستأنفه است . « اثنين » تأكيد است براى « زوجين » . فاعل « يغشى » ضميرى است كه به اللّه برمىگردد . « اللّيل » مفعول اوّل و « النّهار » مفعول دوم [ براى يغشى 
  ] .\r\n\r\nتفسير\r\n اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها .  ما در بخش اعراب گفتيم : هاى « ترونها » به « سموات » برمىگردد و جملهء فعليه صفت آن است و نه صفت « عمد » .\r\nبنابراين ، معناى آن چنين است : خدا به فرمان خودش آسمان‌ها را برافراشت . آسمان همان‌گونه كه آن را در ظاهر مىبينيد ، در واقع نيز بدون ستون است . در مستدرك نهج البلاغه ، امام على عليه السّلام آسمان را چنين توصيف مىكند : « او آسمان را بدون ستون\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nبرافراشت - هم در ظاهر و هم در واقع و زمين را در فضاى لايتناهى بدون پايه‌هايى گسترانيد » . در نهج البلاغه آمده است : « خداوند زمين را ايجاد كرد و آن را بدون اين‌كه مشغول باشد نگهداشت و آن را بر غير جايگاه آرامش استوار گردانيد و بدون پايه‌ها برپا داشت » .\r\n ثُمَّ اسْتَوى عَلَى الْعَرْشِ .  اين آيه كنايه از آن است كه خداوند مالك جهان هستى است و امور آن را با علم و حكمت خود اداره مىكند ، چنان‌كه در خود آيه گفته است :\r\n« يدبّر الامر » . اين جمله در آيهء 54 از سورهء اعراف و آيهء 3 از سورهء يونس بيان شد .\r\n وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى .  هركدام با نظم خاصى ، همان‌گونه كه چشمان ما مىبيند ، حركت مىكند و نيز براى هدف معيّنى ، چنان‌كه عقل‌هاى ما درك مىكنند . خورشيد مسير خود را در طى يك سال و ماه در طى يك ماه به پايان مىرساند . اين دو ، از ميليون‌ها سال پيش چنين بوده‌اند و تا هروقت خدا بخواهد به همين ترتيب باقى خواهند ماند . نه سال از سالى ديگر اختلاف دارد و نه لحظه از لحظه‌اى ديگر و اين ، دليل قاطعى است بر وجود آفرينندهء دانا و حكيم .\r\nامّا تصادف به سبب وجود نظم و تكرار باطل است .\r\n يُدَبِّرُ الْأَمْرَ ؛  يعنى كارها را بدون استثنا مىچرخاند . برخى از آن كارها عبارتند از : تسخير خورشيد و ماه ، فرستادن پيامبران و فروفرستادن كتاب‌ها و . . .\r\n يُفَصِّلُ الْآياتِ ؛  يعنى دلايل وجود خدا را بيان مىكند و اين ، بدان سبب است كه  لَعَلَّكُمْ بِلِقاءِ رَبِّكُمْ تُوقِنُونَ  خداى سبحان جهان هستى را آفريد و آن را بر بهترين روش استوار ساخت و خردهاى سالم اين ادارهء جهان و استوارى آن را درك مىكنند و از اين راه به وجود گردانندهء دانا و توان او بر دوباره زنده كردن خلق پى مىبرند ؛ زيرا كسى كه جهان را از نيست ، هست كند و ستارگان و ديگر موجودات در آن را در نهايت استوارى و دقّت سامان دهد ، سزاوارتر است كه بتواند اين موجودات را پس از پراكندگى گرد آورد . . . بنابراين ، وقتى توان دوباره بازگرداندن موجودات به حكم\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nعقل ثابت شود و پيامبر راستگو و امين هم از راه وحى خبر دهد كه اين كار به‌طور يقين به‌وقوع مىپيوندند ، وقوع اين امر حتمى خواهد بود و راه گريزى از آن وجود ندارد .\r\nخداوند پس از آسمان‌ها ، زمين را هم ذكر نموده و هدف از آن اين‌كه مىخواهد بىخبران را به دلايل جهان هستى بر وجود خدا و عظمت او توجّه دهد و نيز آن‌كس كه اين جهان بزرگ را با تمام زمين و آسمان‌هايش آفريده ، توان فرستادن پيامبران ، كتاب‌ها و زنده نمودن مردگان را دارد . برخى از دلايل وجود خداوند آسمانى است نظير برافراشتن آسمان بدون ستون و تسخير خورشيد و ماه و برخى ديگر زمينى است همانند دلايل زير كه خداوند در اين آيات به آنها اشاره مىكند :\r\n1 .  وَ هُوَ الَّذِي مَدَّ الْأَرْضَ ؛  يعنى خداوند زمين را بگسترد و آماده‌اش كرد . خدا در آيهء 19 از سورهء نوح مىگويد : « و خدا زمين را چون فرشى برايتان بگسترد ، تا بر راه‌هاى پهناور آن برويد » . در آيهء 30 از سورهء نازعات مىگويد : « و پس از آن زمين را بگسترد » . واژهء « دحو » به معناى گستردن چيز است . روشن است كه گسترش ، فراخى و هموارى زمين ، به هيچ‌وجه مسطح يا كروى بودن زمين را ثابت نمىكند ؛ زيرا هرگاه جسمى همچون زمين ، بزرگ باشد ، هرسوى اين جسم ، در درازى و پهنا ، كشيده و گشاده خواهد بود ، هرچند شكل آن كروى باشد ، بنابراين ، در آيه ، چيزى كه نظريهء كروى بودن زمين جاى ترديد نيست را نفى كند وجود ندارد . رازى در تفسير اين آيه مىگويد : « با دلايل ، ثابت شده كه زمين كروى است ، بنابراين ، چگونه مىتوان بدون دليل آن را انكار كرد . زمين جسم بزرگى است و جسم كروى هرگاه بسيار بزرگ باشد ، هرقطعه‌اش مسطح ديده مىشود » . دانشمندان يونان در دوران ارسطو بر كروى بودن زمين وحدت نظر داشتند ، لكن آنها مىگفتند : زمين ساكن است .\r\n2 .  وَ جَعَلَ فِيها رَواسِيَ .  واژهء « رواسى » صفت هرچيز ثابت و استوار مىباشد ، لكن بر خاطر استعمال زياد ، بيشتر براى كوه‌ها به كار مىرود ، به‌گونه‌اى كه هرگاه واژهء\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n« رواسى » به كار رود بدون اين‌كه موصوف آن ذكر شود ، از آن ، كوه‌ها فهميده مىشود .\r\nحكمت وجود كوه‌ها ، ثبات و استوارى زمين است .\r\nخداوند مىفرمايد : « آيا زمين را بسترى نساختيم و كوه‌ها را ميخ‌هايى ؟ » . « 1 »\r\n3 .  وَ أَنْهاراً .  خداوند نهرها را در كنار كوه‌ها ذكر كرده است ؛ زيرا نهرها از كوه‌ها جارى مىشوند . خداوند مىفرمايد : « در آن كوه‌هاى بلند پديد آورديم و از آب گوارا سيرابتان ساختيم » . « 2 »\r\n4 .  وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ ؛  يعنى در گياه هرنوع ميوه ، جفت وجود دارد : نر و مادّه كه بسان نر و مادّهء نخل‌ها آشكارند و يا همانند ديگر گياهان پنهانند . شيخ مراغى در تفسيرش مىگويد :\r\nدانش جديد ثابت كرده است كه ميوهء درخت و دانهء كشت از نر و مادّه توليد مىشود . اين جفت گاهى در يك درخت قرار دارند همانند بيشتر درختان و گاهى در دو درخت قرار دارند نظير نخل‌ها .\r\nدر مجلّهء لبنانى « العلوم » شمارهء اوت 1967 مقاله‌اى است زير عنوان : « چگونه زندگى در موجودات برانگيخته مىشود » . در اين مقاله آمده است :\r\nحشرات روى بدن‌هاى خود لقاح لازم را برمىدارند و بدون كوچك‌ترين خطا آن را به غلاف‌هاى شكوفهء گل‌ها منتقل مىكنند . پرنده با منقارش شكوفهء زنبق را تلقيح مىكند و اين ، گويى معجزه است . در جنگ جهانى دوم ، نيروهاى متفقين وارد كورسيكا [ - جزيرهء فرانسوى 
  ] شدند . پس از ورود آنان ، درختان زيتون دچار آفت و ميوه‌هايش كم شد . آمريكا خواست به اهالى اين منطقه كمك كند . از اين‌رو ، مادّهء ددت ، را به روى درختان زيتون پاشيد و حشرهء زيان‌رسان از بين رفت ، لكن به همراه آن ، ديگر حشرات نيز نابود شدند . در نتيجه ، در سال آينده هيچ‌يك از درختان : زيتون ، ليمو و بادام\r\n\r\n\r\n","description":"","footnote":"\r\n( 1 ) . نبأ ( 78 ) آيهء 7 .\r\n( 2 ) . مرسلات ( 77 ) آيهء 27 .\r\n","page_name":" 587 ","page_number":587},
  {"content":"\r\n\r\nميوه ندادند . بدين ترتيب ، آشكار شد كه ميوه جز از راه تلقيح مادّهء نرينه به مادينه به‌وجود نمىآيد .\r\n5 .  يُغْشِي اللَّيْلَ النَّهارَ .  تفسير اين جمله در جلد سوم در آيهء 54 از سورهء اعراف بيان شد .  إِنَّ فِي ذلِكَ لَآياتٍ لِقَوْمٍ يَتَفَكَّرُونَ  در جهانى كه برطبق قوانين پايدار حركت مىكند ، در هيچ حالتى نمىتواند از آن منحرف شود و اگر اين قوانين نبود ، دانشمندان هرگز نمىتوانستند آنها را پيدا كنند و از آنها قواعد كلّى استنباط نمايند . روشن است كه تداوم اين قوانين ، تصادف را نفى مىكند و به همين دليل ، بسيارى از دانشمندان طبيعى به‌وجود خداى تعالى ، ايمان آورده‌اند .\r\n6 .  وَ فِي الْأَرْضِ قِطَعٌ مُتَجاوِراتٌ .  به‌رغم اين‌كه اجزاى زمين به يكديگر چسبيده‌اند ، به انواع مختلفى همچون دشت ، كوه ، سخت ، نرم ، سرسبز ، خشك ، خاك ، شن ، سياه ، سفيد و امثال آن مىشوند . رمز اين تنوّع ، همانا فرمان خداوند و تدبير او دربارهء آفريدگانش است .  وَ جَنَّاتٌ مِنْ أَعْنابٍ ؛  يعنى باغهاى انگور  وَ زَرْعٌ ؛  يعنى كشتزارهاى گوناگون .  وَ نَخِيلٌ صِنْوانٌ ؛  يعنى نخل‌هايى كه داراى يك ريشه و يك نوع مىباشد ؛ زيرا نخل چند نوع است .  وَ غَيْرُ صِنْوانٍ ؛  يعنى نخل‌هايى كه از ريشه‌هاى مختلف مىباشد . اين‌كه خداوند تنها از انگور و خرما نام برده ، بدان سبب است كه اين دو در آن عصر از ديگر ميوه‌ها بيشتر وجود داشتند ، يا مظهر ثروت بودند و يا هم فراوان بودند و هم نشانهء ثروت . سخن خداوند نيز همين مطلب را ثابت مىكند : « برايشان داستان دو مرد را بيان كن كه به يكى دو تاكستان داده بوديم و برگرد آنها نخل‌ها و در ميانشان كشتزار كرده بوديم » .  يُسْقى بِماءٍ واحِدٍ  نظير باران ، چاه و يا رود و نيز ممكن است به سبب همسايگى و نزديك بودن اين درختان ، مكان آنها نيز يكى باشد ، با اين وجود ، ميوهء آنها از جهت رنگ ، اندازه ، بو و مزه متفاوت است و رمز اين تفاوت ، تدبير و حكمت خداوند است .  وَ نُفَضِّلُ بَعْضَها عَلى بَعْضٍ فِي الْأُكُلِ .  در حالى كه ابزار پيدايش و رشد آنها يكى است .  إِنَّ فِي ذلِكَ لَآياتٍ \r\n\r\n","description":"","footnote":"","page_name":" 588 ","page_number":588},
  {"content":"\r\n\r\n لِقَوْمٍ يَعْقِلُونَ .  اين تفاوت ، به‌رغم يكى بودن مكان ، آب‌وهواى اين ميوه‌ها ، از ديدگاه كسى كه تنها از راه انديشه ايمان مىآورد ، دليل روشنى است بر وجود يك مدبّر و حكيم . از سخنان امام على عليه السّلام است كه فرمود : « هيچ دانشى همچون انديشيدن و هيچ حسبى همانند فروتنى نيست » .\r\n\r\nسيد افغانى و دهرىها\r\nبهترين تفسير براى مجموع اين آيه ، مطلبى است كه در رساله الرّد على الدّهريين نگاشتهء سيّد جمال الدّين افغانى آمده است . او مىگويد :\r\nاگر از داروين دربارهء درختان موجود در جنگل‌هاى هند و گياهانى كه از زمان‌هاى دور - كه تاريخ آن را مشخص نمىكند و تنها مطالبى را از روى تخمين و گمان در اين‌باره بيان مىكند - در آن پيدا شده ، پرسيده شود : اين درختان كه ريشه‌هاى آنها در يك نقطه قرار دارند و شاخه‌هايشان در يك هوا پرورش مىيابند ، سبب چيست كه هركدام از آنها در بنيه ، شكل ، برگ‌ها ، بلندى ، كوتاهى ، كلفتى ، نازكى ، شكوفه ، ميوه ، بو و مزه از ديگرى متفاوت است ؟ كدام عامل بيرونى در اين درختان تأثير گذارده كه به‌رغم يگانگى مكان ، آب‌وهوا با يكديگر تفاوت داشته باشند ؟ گمان مىكنم راهى به سوى پاسخ اين پرسش وجود نداشته باشد ، جز اين‌كه [ داروين 
  ] ناتوانايىاش را ابراز كند .\r\nاگر به داروين بگويند : ماهيان درياچه اورال و درياى خزر ، باوجود اين‌كه در خوراكى و نوشيدنى و مسابقه در ميدان با يكديگر شريك بكند ، مىبينيم كه در نوع ، رنگ ، شكل و حركت با يكديگر اختلاف زيادى دارند . سبب اين اختلاف و تفاوت چيست ؟ به نظر من ، وى در پاسخ اين پرسش هم دچار مشكل خواهد شد .\r\nپرسش : داروين مىتواند در پاسخ سيّد افغانى بگويد : گياه‌شناسان ، عوامل طبيعى اين تفاوت را مىشناسند و مىتوانند آنها را براى هرجوينده‌اى برملا كنند . بر اين اساس ، در اين حالت ، به فرض وجود مدبّر در وراى طبيعت ، نيازى نخواهد بود ؟\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nپاسخ : اگر ما از باب جدل ، بپذيريم كه گياه‌شناسان عوامل تفاوت را مىشناسند ، اين شناخت محدود است و از مرحلهء معينى فراتر نمىرود ، بدين معنا كه آنان تنها سبب نزديك و مستقيم تفاوت را مىدانند و اگر دربارهء سبب دور كه سبب نزديك را ايجاد كرده پرسيده شود ، هيچ تفسير و توجيهى براى آن نخواهند داشت ، مگر از طريق يكى از دو فرض : يا اتفاق و يا وجود يك مدبّر دانا در ماوراى طبيعت .\r\nفرض نخست باطل است ؛ زيرا تصادف تكرار نمىشود و ادامه پيدا نمىكند . بنابراين ، فرض دوم متعين است . پيش‌تر چندين بار بيان كرديم كه عادت قرآن بر آن است كه تمامى رويدادهاى طبيعى نشأت گرفته از عوامل مادّى را از باب نسبت دادن كارها به فاعل نخست آن ؛ به خداوند نسبت مىدهد ، تا بدين‌وسيله ، مردم را به ياد خدا بيندازد و اين‌كه او آفرينندهء جهان هستى با تمام آسمان‌ها و زمينش است .\r\nممكن است بگوييد : دهرىها نيز مىتوانند به نوبهء خود از سبب وجود مدبّر در ماوراى طبيعت بپرسند ؟\r\nدر پاسخ مىگوييم : اين پرسش از اساس وارد نيست ؛ زيرا فرض بر آن است كه آن مدبّر ، سببى ندارد و او خود سبب سبب‌هاست . بنابراين ، پرسش دربارهء سبب او همانند اين پرسش است : چه كسى خدا را آفريده است ؟ در حالى كه فرض بر اين است كه او آفريننده است ، نه آفريده و نيز نظير اين است كه كسى از سبب درست ديدن چشم و درست شنيدن گوش بپرسد ، با اين‌كه اين دو ، دليل قاطعى است براى ردّ هرگونه شك و ترديدى .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nآفرينش از نو\r\n\r\n[ سوره الرعد ( 13 ) : آيات 5 تا 7 
  ]\r\nوَ إِنْ تَعْجَبْ فَعَجَبٌ قَوْلُهُمْ أَ إِذا كُنَّا تُراباً أَ إِنَّا لَفِي خَلْقٍ جَدِيدٍ أُولئِكَ الَّذِينَ كَفَرُوا بِرَبِّهِمْ وَ أُولئِكَ الْأَغْلالُ فِي أَعْناقِهِمْ وَ أُولئِكَ أَصْحابُ النَّارِ هُمْ فِيها خالِدُونَ ( 5 ) وَ يَسْتَعْجِلُونَكَ بِالسَّيِّئَةِ قَبْلَ الْحَسَنَةِ وَ قَدْ خَلَتْ مِنْ قَبْلِهِمُ الْمَثُلاتُ وَ إِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ وَ إِنَّ رَبَّكَ لَشَدِيدُ الْعِقابِ ( 6 ) وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ ( 7 )\r\n\r\n[ ترجمه 
  ]\r\nاگر تو در شگفت مىآيى ، شگفت سخن ايشان است كه آيا آن هنگام كه خاك شويم از نو ما را بيافرينند ؟ اينان به پروردگارشان ايمان ندارند ، بر گردن‌هايشان غل‌ها باشد و اهل جهنّمند و در آن جاودانه‌اند . ( 5 )\r\nبه شتاب از تو پيش از خير و آمرزش ، عذاب مىطلبند پيش از آنها عذاب‌هايى بوده است و پروردگار تو مردم را با آن‌كه ستم كرده‌اند مىآمرزد و نيز پروردگار تو به سختى عقوبت مىكند . ( 6 )\r\nكافران مىگويند : چرا از جانب پروردگارش آيتى بر او نازل نمىشود ؟ جز اين نيست كه تو بيم‌دهنده‌اى هستى و هرقومى را رهبرى است . ( 7 )\r\n\r\nواژگان\r\nالاغلال : جمع غلّ و آن زنجيرى است كه به وسيلهء آن دست را به گردن مىبندند .\r\nالسيئة : نقمت .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nالحسنة : نعمت .\r\nالمثلات : جمع مثلة به فتح ميم و ضم ثاء به معناى مجازاتى است كه از آن اثرى برجاى ماند كه نشان‌دهنده اين مجازات باشد نظير بريدن بينى و امثال آن .\r\n\r\nاعراب\r\n« فعجب » خبر مقدّم و « قولهم » مبتداى مؤخّر . « اذا » در محلّ نصب و متعلق به فعل محذوف كه كلام بر آن دلالت دارد . يعنى : « أ اذا كنا ترابا نبعث » .  « أُولئِكَ الَّذِينَ كَفَرُوا بِرَبِّهِمْ »  مبتدا و خبر ؛ زيرا كلام ، تمام و مفيد است و همچنين است جملهء  « أُولئِكَ الْأَغْلالُ فِي أَعْناقِهِمْ »  .  « أُولئِكَ أَصْحابُ النَّارِ »  ، مبتداى اوّل و دوم . « هم » ضمير فصل .\r\n« خالدون » خبر مبتداى دوم و جمله ، خبر مبتداى اوّل . « فيها » متعلق به « خالدون » .\r\n« قبل » ظرف و متعلق به « يستعجلونك » . « هاد » مبتداى مؤخّر و مرفوع به ضمّه مقدر ، بنابر اين‌كه « يا » حذف شده و در اصل هادى بوده است همانند قاضى . « لكلّ قوم » خبر مقدّم و جمله مستأنفه است .\r\n\r\nتفسير\r\n وَ إِنْ تَعْجَبْ فَعَجَبٌ قَوْلُهُمْ أَ إِذا كُنَّا تُراباً أَ إِنَّا لَفِي خَلْقٍ جَدِيدٍ .  خطاب متوجّه حضرت محمّد صلّى اللّه عليه و إله است . ضمير « قولهم » به مشركانى برمىگردد كه نبوّت او را انكار كردند . و معناى آن چنين است : اگر از اين‌كه مشركان بت‌ها را مىپرستند و نبوّت تو را انكار مىكنند در شگفت مىآيى ، شگفت‌آورتر از آن ، اين است كه آنان روز قيامت را تكذيب مىكنند ؛ زيرا آنان اعتراف دارند كه خداوند ، جهان هستى را آفريده و پديد آورده است و [ بديهى است 
  ] كسى كه توان اين كار را داشته باشد ، سزاوارتر خواهد بود كه بتواند انسان را پس از مرگش دوباره زنده كند .\r\n أُولئِكَ الَّذِينَ كَفَرُوا بِرَبِّهِمْ وَ أُولئِكَ الْأَغْلالُ فِي أَعْناقِهِمْ وَ أُولئِكَ أَصْحابُ النَّارِ هُمْ \r\n\r\n","description":"","footnote":"","page_name":" 592 ","page_number":592},
  {"content":"\r\n\r\n فِيها خالِدُونَ .  خداى سبحان به منظور مبالغه در تهديد و بيان خشم و قهر خودش ، سه بار واژهء « اولئك » را تكرار كرده است . اين سخن خدا : « اولئك الّذين كفروا بربّهم » ، نشان مىدهد كه هركس ايمان داشته باشد به اين‌كه خداوند آفرينندهء جهان است ، بايد ايمان بياورد به اين‌كه او مىتواند انسان‌ها را از قبر برانگيزد و هركس كه اين رستاخيز را انكار كند ، خواسته و يا ناخواسته به خداوند كافر شده است و هركس كه ميان ايمان به خدا و ايمان به ناتوانى او از زنده كردن مردگان گرد آورد ، در واقع ميان دو نقيض گرد آورده است . مشركان دوباره زنده كردن را انكار كرده‌اند ؛ زيرا در پندار آنان ، خدا بر اين امر توانايى ندارد ، چنان‌كه اين سخن آنان بر پندار آنها دلالت دارد : « آيا آن هنگام كه خاك شويم از نو ما را بيافرينند ؟ » بنابراين ، مشركان هرچند با زبانشان به وجود خدا اعتراف مىكنند ، امّا در واقع منكر او هستند .\r\n\r\nمادّيون و زندگى پس از مرگ\r\nماترياليست‌ها ، وجود خدا را انكار كرده‌اند ، بنابراين ، طبيعى است كه زندگى پس از مرگ را هم منكر شوند و دليل ايشان نيز يك چيز است و هيچ‌گونه تغيير و اصلاحى در آن به چشم نمىخورد و آن اين است : هرچيزى كه براى حواسّ [ پنجگانه 
  ] به‌طور علنى آشكار شود ، بايد بدان ايمان داشت و هرچيزى كه بر آن پنهان بماند بايد آن را نفى و انكار كرد . بنابراين ، به گفته مادّيون : آغاز و انجام و برون و درون ، همان حواس است . در اين صورت ، چگونه آنان به بهشت ايمان بياورند ، در حالى كه ميوه‌هايش را نخورده‌اند ؟ چگونه به دروغ ايمان بياورند ، در حالى كه آتش آن به ايشان نرسيده است ؟\r\nما به نوبهء خود مىپرسيم : شما از كجا علم و ايمان پيدا مىكنيد به اين‌كه تنها راه حقيقت و واقع ، همان حواس ظاهرى است و ما سواى آن ، بيهوده و سخن توخالى است ؟ البتّه به تعبير خود آنان . اگر بگوييد : اين ايمان از طريق مشاهدهء حواس براى ما\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nحاصل شده است ، مىگوييم : ما هم حواس داريم و جز شما كسى را نديديم كه بگويد :\r\nتنها حواس را تصديق كنيد . اگر بگوييد : اين ايمان از غير طريق حواس براى ما حاصل شده است ، پس در اين صورت ، خودتان ، خودتان را نقض كرديد . زيرا به چيزى ايمان آورده‌ايد كه حواس ، آن را مشاهده نكرده است . در سال 1962 كتابى را بر ردّ مادّيون به نام فلسفة المبدأ و المعاد نوشتم . اين كتاب پس از چاپ ، در مدّت كوتاهى تمام نسخه‌هايش تمام شد . پس از نگارش اين كتاب ، سخنان زيادى دربارهء مادّيون و ردّ بر آنها را خواندم . برخى از اين مطالب از قرار زير است :\r\n1 . برطبق منطق مادّيون ، بايد ميان انسانى كه معجزه مىآفريند و پست‌ترين حشره‌اى كه از عفونت و پليدى به‌وجود مىآيد ، هيچ تفاوتى نباشد ؛ زيرا هركدام از اين دو ، زاييدهء تصادف و طبيعت كور است و دست عنايت و تدبير بدان نرسيده است .\r\n2 . دانشمندان در مخ انسان ، چهارده هزار ميليون خط يافته‌اند كه به‌طور دقيق و استوار ، به هم پيوسته و سامان يافته‌اند ، به‌گونه‌اى كه بزرگ‌ترين مهندسان ، بلكه تمامى آنان از سامان دادن آن ناتوانند ، و اگر يكى از خطها به اندازهء يك مو از جاى خود منحرف شود ، درك انسان از بين مىرود و يا متزلزل مىشود ، چنان‌كه هرگاه سيم‌هاى برق اختلال پيدا كند ، نور برق از بين مىرود و يا خاموش و روشن مىشود .\r\nاين موضوع را از ديدگاه عقل نمىتوان توجيه كرد ، جز اين‌كه وجود يك مدبّر دانا را فرض كنيم كه با چشم ، گوش ، دست ، بينى و زبان احساس نمىشود . تصادف ، هراندازه كه كارهاى اعجازآميز و غيرعادّى انجام دهد ، امّا نمىتواند حتّى يك نيروگاه برق ايجاد كند و چهارده هزار ميليون خطّ محكم و منظم را در يك آن ، بدان وصل كند ، چه رسد به اين‌كه اين نيروگاه‌ها به تعداد سرها و مخ‌هاى آدمىزادگان باشد و بالاتر از همهء اينها ، تمام آنها قابل حس و درك باشند ؟\r\n3 . مادّىها مىگويند : مخ انسان مانند عقل الكترونيكى است و هردو مجموعه‌اى است از اجزاى جامد و به‌گونه‌اى سامان يافته‌اند كه همان آثار و داده‌ها را\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nبا خود داشته باشند . يك دانشمند فرانسوى به نام « كوسا » در پاسخ مادّىها چنين گفته است :\r\nهرگاه ماشين كهنه‌ام سروصدا كند و همانند بيمار روماتيزمى فرياد بكشد ، آيا مىتوانم بگويم : ماشين من از درد روماتيزم رنج مىبرد ؟ و يا هنگامى كه بر اثر فشار بنزين ، كاربراتور خفه مىكند ، آيا مىتوانم بگويم : ماشينم دچار نفس‌تنگى شده است ؟\r\nما به سخنان اين دانشمند اضافه مىكنيم كه ترتيب و سامان‌دهى در عقل الكترونيكى به‌طور يقين كار انسان است ، امّا چه كسى مخ انسان را نظم و سامان بخشيد ؟ درست است كه انسان عقل الكترونيكى را پديد آورده است ، امّا آيا اين عقل مىتواند عقل الكترونيكى ديگرى را همانند خود و يا چيزى پايين‌تر از خود ، حتّى يك سنجاق را پديد آورد ؟\r\nدر كتاب العمل و المخ نگاشتهء دانشمند روسى ، يورى باخلوف ، ترجمهء ( به عربى ) شكرى عازر آمده است :\r\nكسانى كه گمان مىكنند ، ابزار مىتواند جاى مغز انسانى را بگيرد ، در اشتباهى بزرگند .\r\nزيرا مغز انسانى براى دريافت مهارت‌ها ، نبوغ‌ها و عادت‌ها تا بىنهايت استعداد دارد ، امّا عقل الكترونيكى محدود و تابع چيزى است كه انسان به او مىدهد .\r\n4 . بزرگ‌ترين كشفى كه دربارهء زنبورعسل افزون بر آنچه از آن شناخته شده است انجام شده ، آن است كه اين حشره پيش از انسان با دستگاه تهويه آشنا بوده است .\r\nاز اين‌رو ، هرگاه درجهء حرارت در كندوى زنبورعسل بالا برود ، دسته‌اى از آنها مىروند و با خرطوم‌هاى خود آب مىآورند و آن را در خزانه‌اى مىريزند ، تا اين‌كه آب به اندازهء كافى در آن جمع مىشود . آن‌گاه دستهء دوم به پاشيدن اين آب اقدام مىكنند و دسته سوم بال‌هايشان را تكان مىدهند تا موجى از هوا ايجاد كنند . در نتيجه ، آب به سرعت به بخار تبديل مىشود و با اين بخار درجه حرارت پايين مىآيد . « 1 »\r\n\r\n\r\n","description":"","footnote":"\r\n( 1 ) . مجله مصرى روز اليوسف ، شماره 27 / 1 / 1969 ، به نقل از كتاب : بين الانسان و الآلة .\r\n","page_name":" 595 ","page_number":595},
  {"content":"\r\n\r\nچه كسى استعداد اين ابتكار و نوآورى را به زنبور الهام كرده است ، اتفاق و يا اين‌كه در وراى طبيعت يك نيرو و حقيقتى است كه در طبيعت و نظام آن دخالت دارد ؟ زنبورعسل و مورچه حكايت‌هايى دارند فراتر از تصوّر و جز با وجود يك مدبّر دانا ، هيچ‌گونه توجيهى نمىتوان براى آن يافت . اينك بار ديگر به اين سخن ولتر كه پيش‌تر بارها بدان اشاره كرده‌ايم بازمىگرديم كه « در برابر انديشهء وجود خدا موانعى است ، لكن در انديشهء ضدّ خدايى حماقت‌هايى ؛ و به همين ترتيب انسان از يك حالت شك به حالت شك ديگر منتقل مىشود ، تا اين‌كه به اين نتيجه مىرسد كه تصديق وجود خداوند [ از تمامى انديشه‌ها 
  ] به صواب نزديكتر است و قوانين بديهى جهان به او تعلق دارند » .\r\n وَ يَسْتَعْجِلُونَكَ بِالسَّيِّئَةِ قَبْلَ الْحَسَنَةِ وَ قَدْ خَلَتْ مِنْ قَبْلِهِمُ الْمَثُلاتُ .  مراد از « سيّئة » در اين‌جا مجازات و مراد از « حسنة » ، پاداش است . پيامبر خدا صلّى اللّه عليه و إله مشركان را به يكتاپرستى فراخواند و در صورتى كه آنان به فراخوانى او پاسخ مثبت دهند ، به آنان وعدهء پاداش داد و در صورتى كه خوددارى كنند ، به ايشان هشدار مجازات داد .\r\nمشركان به جاى اين‌كه دعوت پيامبر صلّى اللّه عليه و إله را اجابت و از شرك توبه كنند ، بر نافرمانى و سركشى خود افزودند و قدرت خود را در گناه كردن دانستند و گفتند : اگر راست مىگويى ، نسبت به هشدارى كه به ما داده‌اى شتاب كن . آنان اين سخن را گفتند و از امّت‌هاى گذشته سرمشق نگرفتند ، امّت‌هايى كه پيامبران خداوندشان را نافرمانى كردند و خداوند هم آنان را به سختى مجازات نمود .\r\nشايان يادآورى است كه عبرت و پند نگرفتن ، تنها به مشركان اختصاص ندارد ؛ زيرا بيشتر مردم از ديگران عبرت و از اندرزها پند نمىگيرند ، حتّى اندرزدهندگان .\r\nرمز اين كار آن است كه بيشتر انسان‌ها از منافع و احساسات خود پيروى مىكنند و نه از خرد و دينشان . و از ضرب المثل‌هاى غربى است : زن از راه شكم مرد ، بر او حكومت مىكند نه از راه عقل او .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n وَ إِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ وَ إِنَّ رَبَّكَ لَشَدِيدُ الْعِقابِ .  مراد از مغفرت در اين‌جا ، مهلت دادن و شتاب نكردن در مجازات گناه است . و شاهد اين مدّعا آن است كه خداوند مىفرمايد : « و انّ ربّك لشديد العقاب » ؛ زيرا مغفرت و آمرزش در هيچ حالتى با مجازات اخروى جمع نمىشود ، چه رسد به اين‌كه مجازات شدّت يابد .\r\nمعناى آيه اين است كه خداى سبحان بنده را تنها براى اين‌كه گناه و بد كند مجازات نمىكند ، بلكه آن را به تأخير مىاندازد و در توبه را كاملا برايش باز مىگذارد ، تا شايد از گمراهىاش بازگردد و به هدايت رو آورد .\r\nبرخى در تفسير اين آيه گفته‌اند : خداوند گناه مسلمانان گناهكار را مىآمرزد و مجازات كافران را تشديد مىكند . اين تفسير ، بر خلاف ظاهر است . وانگهى اين تفسير ، واداشتن به گناه و تشويق گناهكاران است . حق همان نظريه‌اى است كه ما گفتيم و دليل آن هم اين سخن خداوند است : « اگر خداوند بخواهد كه مردم را به گناهشان هلاك كند ، بر روى زمين هيچ جنبنده‌اى باقى نمىماند » ، « 1 » زيرا برخى از قرآن با برخى ديگر سخن مىگويد و بعضى بر بعضى ديگر گواهى مىدهد .\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ .  نظير اين آيه در جلد سوم در تفسير سورهء انعام ، آيهء 37 ، گذشت . همچنين به تفصيل دربارهء معجزهء حضرت محمّد صلّى اللّه عليه و إله و خواستهء زورگويان در تفسير آيهء 118 از سورهء بقره سخن گفتيم .\r\n\r\n\r\n","description":"","footnote":"\r\n( 1 ) . نحل ( 16 ) آيهء 61 .\r\n","page_name":" 597 ","page_number":597},
  {"content":"\r\n\r\nعلم خداوند\r\n\r\n[ سوره الرعد ( 13 ) : آيات 8 تا 11 
  ]\r\nاللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ وَ كُلُّ شَيْءٍ عِنْدَهُ بِمِقْدارٍ ( 8 ) عالِمُ الْغَيْبِ وَ الشَّهادَةِ الْكَبِيرُ الْمُتَعالِ ( 9 ) سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ ( 10 ) لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ وَ ما لَهُمْ مِنْ دُونِهِ مِنْ والٍ ( 11 )\r\n\r\n[ ترجمه 
  ]\r\nخدا مىداند كه هرمادّه‌اى چه در رحم دارد و در رحم‌ها چه از آن مىكاهد [ پيش از زمان مقرّر مىزايند 
  ] و چه بدان مىافزايد . [ بعد از موقع مىزايند 
  ] و هرچيز را در نزد او مقدارى معيّن است . ( 8 )\r\nداناى نهان و آشكار ، آن خداى بزرگ متعال است . ( 9 )\r\nبراى او يكسان است از شما هركه سخن به راز گويد يا به آشكارا . و آن‌كه در پردهء شب پنهان مىشود و آن‌كه در روز به آشكارا مىرود . ( 10 )\r\nآدمى را فرشتگانى است كه پياپى به امر خدا از روبه‌رو و پشت‌سرش مىآيند و نگهبانيش مىكنند . خدا چيزى را كه از آن مردم است دگرگون نكند تا آن مردم خود دگرگون شوند . و زمانى كه خدا براى مردمى بدى خواهد ، هيچ‌چيز مانع او نتواند شد و ايشان را جز خدا هيچ كارسازى نيست . ( 11 )\r\n\r\n","description":"","footnote":"","page_name":" 598 ","page_number":598},
  {"content":"\r\n\r\n\r\nواژگان\r\nالغيض : فرورفتن مايع در جهت ژرفا و از اين قبيل است جملهء : « غيض الماء ؛ يعنى آب در زمين فرورفت و ناپديد شد » . واژهء غيض به معناى كاستن هم به كار مىرود و همين معنا در آيه مراد است ، به دليل اين‌كه خدا مىفرمايد : « و ما تزداد ؛ آنچه مىافزايد » . بنابراين ، شايسته است كه مقصود افزودن رحم‌ها و كاستن آن در تعداد فرزندان باشد .\r\nالمتعالى : مسلّط بر هرچيزى .\r\nالسارب : جارى ، روان .\r\nمعقبات : جمع معقّبة ( تعقيب‌كننده ) و در اين‌جا مراد از آن ، حواسّ و غرايز انسان است كه كيان او را حفظ مىكند .\r\n\r\nاعراب\r\n« ما تحمل » « ما » اسم موصول در موضع نصب به « يعلم » و به معناى « ايّ شىء تحمل » و جمله متعلق است به « يعلم » . « كل شىء » مبتدا ، « به مقدار » متعلق به محذوف و خبر مبتدا . « عنده » ظرف و متعلّق است به چيزى كه خبر بدان متعلق مىباشد و تقدير آن‌چنين است : « كلّ شىء كائن به مقدار عند اللّه » . « عالم الغيب » خبر مبتداى محذوف ؛ يعنى : « هو عالم الغيب » . « سواء » خبر مقدّم و « من أسرّ » مبتداى مؤخر . « من وال » « من » زايد و « وال » مبتداى مؤخر و « ما لهم » خبر مقدّم .\r\n\r\nتفسير\r\n اللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ .  خداى سبحان در آيهء پيشين يادآور شد كه مشركان از محمّد صلّى اللّه عليه و إله خواستند بر معجزاتى كه نشاندهندهء\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nنبوّت اوست بيفزايد . در اين آيه مىفرمايد : خداوند مىداند كه در رحم‌هاى زنان نرينه است يا مادينه ، يكى است يا بيشتر ، ناقص است يا كامل ، و كسى كه اين را بداند ، مىداند كه درخواست افزايش معجزه بر اثر دشمنى و زورگويى است ، نه به قصد خواستن ارشاد و هدايت . در نهج البلاغه آمده است : « خدا مىداند كه در رحم‌ها نر است يا مادّه ، زشت است يا زيبا ، بدبخت است يا خوش‌بخت » .\r\nمسلمانان وحدت‌نظر دارند كه خداوند از تمام آفريده‌ها كوچك باشند و يا بزرگ آگاهى دارد ؛ زيرا هرآفريده‌اى در نزد آفريدگارش معلوم است و به گفتهء محى الدّين بن عربى : « هيچ موجودى در جهان نيست ، جز اين‌كه صورت خاصى نسبت به ايجادكننده‌اش دارد » . آن‌گاه فلاسفه و علماى كلام در اين‌باره اختلاف دارند كه آيا خداوند به جزئيات ؛ مانند افراد حيوان ، گياه و جماد ، آگاهى مستقيم و بدون واسطه دارد و يا آن را به واسطهء اسبابش مىداند ؟ متكلّمون ديدگاه نخست و فلاسفه ديدگاه دوم را پذيرفته‌اند .\r\nما هيچ‌گونه فايده‌اى را در اين اختلاف نمىبينيم ؛ زيرا مسلمان بايد ايمان داشته باشد كه علم خدا هرچيزى را دربر مىگيرد ، خواه اين چيز كلّى باشد خواه جزئى ، حتّى تپش قلب و خطور ذهن را هم مىداند . امّا ايمان به اين‌كه علم خدا تنها به اين نحوهء خاص است ، به هيچ عنوان جزء دين نيست . رواياتى وارد شده‌اند كه از انديشيدن دربارهء ذات خدا نهى مىكنند و به انديشيدن دربارهء آفرينش و صنعت او دستور مىدهند .\r\n وَ كُلُّ شَيْءٍ عِنْدَهُ بِمِقْدارٍ .  بنابراين ، خداوند هيچ‌چيز را بيهوده و بىقانون نمىآفريند ، بلكه براى هرچيزى در كميّت از جهت اجزا ، عناصر ، خواص و آثار و نيز در كيفيّت از جهت شكل ، صورت ، مكان ، زمان ، اسباب و سنّت‌هايش ، اندازه و نظام معينّى است و همهء اين امور براساس اقتضاى حكمت و مصلحت است . تمامى آنچه در توان انسان مىباشد اين است كه او مىبيند ، مراقبت و مقايسه مىكند ، گاه\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nخطا مىكند و گاه درست مىرود ؛ زيرا علم انسان اكتسابى است و نياز به سبب دارد .\r\nچه‌بسا ، تصوّر مىشود كه فلان چيز ، سبب علم به همان چيز باشد ، در حالى كه آن چيز ، نادانى محض است . امّا علم خدا ذاتى و عين واقع است .\r\n عالِمُ الْغَيْبِ وَ الشَّهادَةِ الْكَبِيرُ الْمُتَعالِ .  مراد از « كبير » در اين‌جا ضخامت و مقصود از علو ، مكان محسوس نيست ، بلكه اين دو كنايه از عظمت ذات و صفات خداوند است . « عالم الغيب » ، يعنى خدا چيزى را كه ما نمىدانيم ، مىداند .\r\n« عالم الشهادة » ؛ يعنى آنچه را كه ما مىبينيم و مشاهده مىكنيم ، او مىداند . جهان پر از آفريده‌ها و انواع نژادها و گونه‌هاى عالى و پست است از قبيل ميكروب‌ها ، انسان ، فرشتگان ، معادن ، گياهان ، آب ، هوا و ديگر موجوداتى كه نمىتوان آنها را برشمرد .\r\nگاهى انسان گوشه‌اى از اشياى جهان را مىداند ، لكن علم او در برابر آنچه نمىداند بسيار اندك است . به عنوان نمونه ، حقايق بسيار روشنى وجود دارند كه رازهاى زيادى در آنها پنهانند و تمام موجودات جهان هستى را جز آفرينندهء اين جهان نمىداند و تنها اوست كه نهان و آشكار و حاضر و غايب در نزد او برابر است و به شما تنها اندكى از علم داده شده است .\r\n سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ . \r\nنظير اين آيه ، در جلد سوم در آيهء 78 از سورهء توبه و آيهء 3 از سورهء انعام بيان شد .\r\n لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ .  ضمير « له » و « يديه » و « خلفه » به انسان برمىگردد ، چنان‌كه از سياق سخن برمىآيد . « معقّبات » كنايه از حواس انسان و غرايز اوست كه در حفظ و نگهدارى وجودش اثر مهم دارد . واژه « من » در سخن خدا  « مِنْ أَمْرِ اللَّهِ »  ، به معناى « با » است و همانند آن است اين آيه :\r\n « يَنْظُرُونَ مِنْ طَرْفٍ خَفِيٍّ »  ، « 1 » كه به معناى « به طرف خفى » است . در اين‌باره روايتى نيز از امام جعفر صادق عليه السّلام نقل شده است . مفسران گفته‌اند : مراد از معقبّات ، فرشتگان است .\r\n\r\n\r\n","description":"","footnote":"\r\n( 1 ) . شورى ( 42 ) آيهء 45 .\r\n","page_name":" 601 ","page_number":601},
  {"content":"\r\n\r\nدر برخى از تفاسير آمده است كه خداوند ده تن از فرشتگان را مىفرستد كه انسان را در روز ، نگهدارى مىكنند و در هنگام غروب ، اين گروه مىروند و ده تن ديگر مىآيند و او را در شب پاسدارى مىكنند و بدين ترتيب ، دربارهء هرفردى از افراد انسان و در هرروز ، اين كار را انجام مىدهند . امّا ابليس ، خود ، انسان را در روز گمراه مىكند و فرزندان او ، در شب .\r\nاين سخن ، علاوه بر آن‌كه از مفهوم لفظ و ظاهر آيه به دور است ، فهم و ذوق انسان نيز آن را نمىپذيرد . امّا آنچه ما از اين واژه مىفهميم آن است كه مراد از معقبّات ، حواسّ و غرايز انسان است كه با آن وجود خويش را حفظ مىكند و معناى آيه چنين است : خداى سبحان انسان را آفريد و در او گوش ، چشم ، درك و ديگر ويژگىها و غرايز را قرار داد تا او را نگهدارد . اين معنا هرچند از مفهوم لفظ دور است ، لكن با واقعيّت هم‌خوانى دارد و سياق آيه هم آن را نفى نمىكند ؛ چرا كه مثلا ، انسان با درك ، سودمند را از زيان‌آور تشخيص مىدهد و با چشم راه درست را مىشناسد و از راه دوستى ذاتى از كارهايى كه باعث هلاكت او مىشوند خوددارى مىكند .\r\n\r\nدگرگون نمىكند تا دگرگون شوند\r\n إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ .  مفسران گفته‌اند : اين آيه نشان مىدهد كه گروهى كه در نعمت مال و امنيّت زندگى مىكنند ، مادام كه نماز بخوانند و زكات بدهند ، خدا آن را از ايشان نمىگيرد و اگر نافرمانى كردند ، خدا اين نعمت را از آنان بر طرف مىسازد .\r\nلكن ما اين آيه را در پرتو تعاليم اسلام و واقعيّت زندگى و نيز آنچه از عبارت آيه برداشت مىشود ، تفسير مىكنيم . يكى از بهترين تعاليم اسلام آن است كه هرگاه نفس انسان به محرّمات و گناه ميل كند و يا به پستى و تهيدستى راضى شود ، بايد به جهاد و مبارزه با آن پرداخت و بايد در راه عدالت و آزادى از ستم و بردگى ،\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nبا جان و مال جهاد كرد . ترديدى نيست كه اگر كسى پذيرش خوارى را ننگ بدارد و زندگى را سبك بشمارد و جز كرامت و يا مرگ را نپذيرد ، خداوند او را مشمول عنايت خود مىكند و دستش را مىگيرد ، تا وى به هدف و مقصودش برسد و كسى كه هميشه به دنبال آسايش و تنبلى است ، پيامدهاى آن هرچه باشد ، خداوند او را خوار مىكند و او را به همان احساس ناتوانىاش وامىگذارد ، نه به او نگاه مىكند و نه سخن او را مىشنود ، هرچند وى دنيا را پر از فروتنى ، گريه ، عبادت و دعا كند .\r\nبا اين بيان ، معناى سخن خداوند كه مىفرمايد : « خدا چيزى را كه از آن مردمى است دگرگون نكند ، تا آن مردم خود دگرگون شوند » ، روشن مىشود و اين‌كه خداوند انسان را در سختى و خوارى باقى مىگذارد ، مادام كه وى در جمود و ركود خويش بماند و براى رهايى از آن ، در برابر باطل برنخيزد و حركتى از خود نشان ندهد . بله ، خداوند وضعيّت تهيدستى ما را دگرگون نمىكند ، مگر اين‌كه ما خود باور كنيم كه تهيدستى از زمين است نه از آسمان و نيز مگر اين‌كه بر ضدّ بهره‌كشى مبارزه كنيم ، كارخانه‌ها بسازيم و كشتزارها ايجاد كنيم . همچنين خداوند حالت بىسوادى ما را دگرگون نمىكند ، مگر اين‌كه دانشگاه‌ها و آزمايشگاه‌ها بنا كنيم . خداوند وضعيّت بردگى ما را دگرگون نمىسازد ، مگر اين‌كه عليه ستمكاران و بيدادگران قيام كنيم .\r\nخداوند اختلافات و پراكندگى ما را دگرگون نمىكند ، مگر اين‌كه نيّت‌هايمان را خالص كنيم و مرزها و موانع را از بين ببريم .\r\n وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ وَ ما لَهُمْ مِنْ دُونِهِ مِنْ والٍ .  مراد از « سوء » در اين‌جا عذاب است و هرگاه خدا آن را براى انسان و يا گروهى اراده كند ، هيچ رهادهنده‌اى از ارادهء او جز خود او وجود ندارد . او عادل است و عذاب را جز براى كسى كه استحقاق آن را داشته باشد اراده نمىكند . والى از صفات خداوند است ، زيرا او امور را سرپرستى و اداره مىكند .\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nاوست كه برق را مىنماياند\r\n\r\n[ سوره الرعد ( 13 ) : آيات 12 تا 15 
  ]\r\nهُوَ الَّذِي يُرِيكُمُ الْبَرْقَ خَوْفاً وَ طَمَعاً وَ يُنْشِئُ السَّحابَ الثِّقالَ ( 12 ) وَ يُسَبِّحُ الرَّعْدُ بِحَمْدِهِ وَ الْمَلائِكَةُ مِنْ خِيفَتِهِ وَ يُرْسِلُ الصَّواعِقَ فَيُصِيبُ بِها مَنْ يَشاءُ وَ هُمْ يُجادِلُونَ فِي اللَّهِ وَ هُوَ شَدِيدُ الْمِحالِ ( 13 ) لَهُ دَعْوَةُ الْحَقِّ وَ الَّذِينَ يَدْعُونَ مِنْ دُونِهِ لا يَسْتَجِيبُونَ لَهُمْ بِشَيْءٍ إِلاَّ كَباسِطِ كَفَّيْهِ إِلَى الْماءِ لِيَبْلُغَ فاهُ وَ ما هُوَ بِبالِغِهِ وَ ما دُعاءُ الْكافِرِينَ إِلاَّ فِي ضَلالٍ ( 14 ) وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً وَ ظِلالُهُمْ بِالْغُدُوِّ وَ الْآصالِ ( 15 )\r\n\r\n[ ترجمه 
  ]\r\nاوست كه برق را گاه براى ترسانيدن و گاه براى اميد بخشيدن به شما مىنماياند و ابرهاى گرانبار را پديد مىآورد . ( 12 )\r\nو رعد به ستايش او و فرشتگان از بيم او تسبيح مىكنند . و صاعقه‌ها را مىفرستد و هركه را بخواهد بدان آسيب مىرساند .\r\nبازهم دربارهء خدا مجادله مىكنند . و او به سختى عقوبت مىكند . ( 13 )\r\nخاص اوست خواندن راستين . آنان كه جز او را مىخوانند هيچ پاسخشان نمىگويند .\r\nهمانند كسى كه دو دست به سوى آب برد تا آب به دهان رساند و نتواند كه آب به دهان رساند . و دعاى كافران جز به گمراهى نيست . ( 14 )\r\nخواه و ناخواه براى خداوند سجده مىكنند همهء آنها كه در آسمان‌ها و زمينند و سايه‌هايشان نيز بامدادان و شامگاهان به سجده مىآيند . ( 15 )\r\n\r\n","description":"","footnote":"","page_name":" 604 ","page_number":604},
  {"content":"\r\n\r\n\r\nواژگان\r\nالسّحاب الثّقال : ابرهاى گرانبار ؛ زيرا ابر به وسيله آب ، سنگين مىشود .\r\nالمحال : به كسر ميم به معناى فريب . مىگويند : « ماحله مماحله ؛ فريب داد او را » .\r\nو مراد از آن در اين‌جا آن است كه خداوند سخت نيرومند است .\r\nالظلال : جمع ظلّ و آن عبارت است از سايهء چيز .\r\nالغدو : جمع غدوة و غدوات جمع غداة به معناى بامداد .\r\nالآصال : جمع اصيل : شامگاه و هنگامهء ميان عصر و مغرب .\r\n\r\nاعراب\r\n« خوفا و طمعا » از ديدگاه ابو البقاء مفعول من اجله است و از ديدگاه طبرسى مصدرى است كه به جاى حال از ضمير خطاب « يريكم » واقع شده . « كباسط » متعلّق به مفعول مطلق محذوف ؛ يعنى : « الّا استجابة كاستجابة باسط كفيه الى الماء » . « ليبلغ » منصوب به « ان » كه پس از لام در تقدير است و مصدر مجرور به لام ، متعلّق به « باسط » . فاعل « يبلغ » ضميرى است كه به آب برمىگردد . « طوعا و كرها » جانشينان مفعول مطلق ؛ يعنى : « سجودا طوعا و كرها » و يا در موضع حال مىباشند . به معناى :\r\n« طائعين و كارهين » . « ظلالهم » عطف است بر « من فى السموات » . « بالغدو » متعلق به « يسجد » .\r\n\r\nتفسير\r\n هُوَ الَّذِي يُرِيكُمُ الْبَرْقَ خَوْفاً وَ طَمَعاً وَ يُنْشِئُ السَّحابَ الثِّقالَ .  خداوند جهان هستى را آفريد و اين جهان ويژگىها و سنّت‌هايى دارد كه براى آنها آثار و پديده‌هايى است . برخى از اين پديده‌ها عبارتند از : برق ، رعد ، ابرها و آذرخش‌ها و نيز ديگر\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nپديده‌هايى كه دانا و نادان و مؤمن و كافر آنها را مىبينند و حقايق و طبيعت آنها را جز متخصّصان ، كسى نمىداند . خداوند اين پديده‌ها [ ى طبيعى 
  ] را از باب نسبت دادن چيز به نخستين سبب آن ، به خود نسبت داده است و نه به اسباب و عوامل طبيعى و مستقيم آنها و هدف از اين كار هم آن است كه خداوند مىخواهد يادآورى كند كه سبب همهء سبب‌ها اوست و تمامى كارها به او برمىگردد .\r\nسخن خداى تعالى :  « خَوْفاً وَ طَمَعاً »  اشاره بدين نكته دارد كه برق گاهى از طريق آذرخش‌ها ، بيم‌دهنده است و گاهى به وسيله باران مژده‌دهنده مىباشد . بنابراين ، انسان بر اثر اوّلى بيمناك و به سبب دومى در يك آن ، اميدوار مىشود .\r\n وَ يُسَبِّحُ الرَّعْدُ بِحَمْدِهِ وَ الْمَلائِكَةُ مِنْ خِيفَتِهِ .  مراد از تسبيح رعد آن است كه اين پديده نشاندهندهء قدرت و عظمت خداوند است ، همان‌گونه كه نوشته ، نشان‌دهندهء وجود نويسنده و ساختمان ، نشان‌دهندهء وجود بنّا مىباشد . با اين بيان ، تفسير اين سخن خدا را هم درمىيابيم : « و هيچ موجودى نيست جز آن‌كه او را به پاكى مىستايد » . « 1 » بدين معنا كه نشانهء وجود اوست . به بيان ديگر ، هركارى كه نيكو و استوار باشد ، شكل و ريخت آن نشانگر فاعل آن است و با زبان حالش او را ستايش مىكند .\r\nبىترديد ، هرآنچه در جهان هستى به چشم مىخورد ، در اوج استوارى قرار دارد .\r\nاز اين‌رو ، با ريخت خودش ، آفريننده‌اش را نشان مىدهد و با زبان حالش او را ستايش مىكند . سخن يكى از صوفيان خنده‌آور است كه مىگويد : رعد ، آوازهاى بلند فرشتگان و برق ، آه‌هاى سوزان دل آنان است .\r\n وَ يُرْسِلُ الصَّواعِقَ فَيُصِيبُ بِها مَنْ يَشاءُ . \r\nپرسش : آذرخش‌ها و زلزله‌ها از پديده‌هاى طبيعى و سنّت‌هاى آن هستند و روشن است كه طبيعت كور ، ميان پيامبران و شقاوتمندان تفاوت نمىگذارد و همه‌چيز اعمّ از خوب و بد را فرامىگيرد . از ديدگاه طبيعت ميان بدترين و زيان‌آورترين ميكروب‌ها\r\n\r\n\r\n","description":"","footnote":"\r\n( 1 ) . اسراء ( 17 ) آيهء 44 .\r\n","page_name":" 606 ","page_number":606},
  {"content":"\r\n\r\nو انسان‌هاى نابغه و شايسته ، هيچ تفاوتى وجود ندارد ، با اين‌كه سخن خداوند :\r\n« و هركه را بخواهد بدان آسيب مىرساند » ، نشانگر وجود فرق ميان آنهاست ؟\r\nپاسخ : مراد از صواعق ( آذرخش‌ها ) در اين‌جا عذابى است كه خداوند آن را بر مشركانى فروفرستاد كه بر شرك پاى مىفشردند و با پيامبران و فرستادگان دشمنى مىكردند نظير قوم عاد و ثمود ، به اين دليل كه خدا مىفرمايد : « پس اگر اعراض كردند ، بگو : شما را از صاعقه‌اى همانند صاعقه‌اى كه بر عاد و ثمود فرود آمد مىترسانم » . « 1 » و نيز به دليل اين سخن خدا : « و گفتند : خدا را آشكارا به ما بنماى .\r\nبه سبب اين سخن كفرآميزشان صاعقه آنان را فروگرفت » . « 2 » پيش‌تر چندين بار گفته شد كه برخى از قرآن با برخى ديگر سخن مىگويد و برخى بر اثبات برخى ديگر گواهى مىدهد .\r\n وَ هُمْ يُجادِلُونَ فِي اللَّهِ .  ضمير « هم » به مشركان برمىگردد و معناى آيه چنين است : اين گروه دربارهء قدرت و عظمت خدا و نيز دربارهء حضرت محمّد صلّى اللّه عليه و إله و نبوّت او و روز قيامت و امكان‌پذير بودن آن ، به‌رغم اين‌همه دليل بر قدرت خدا و معجزات روشن بر نبوّت محمّد صلّى اللّه عليه و إله و فروآمدن عذاب بر منكران قيامت و حساب ، به جدال برمىخيزند .  وَ هُوَ شَدِيدُ الْمِحالِ ؛  يعنى او در برابر دشمنان خود و دشمنان اولياى خود به شدّت نيرومند و سخت‌گير است . به‌طور خلاصه : مشركان در سخن مجادله مىكنند و خداوند در عمل سخت مىگيرد « سختگيرى پروردگارت بسيار شديد است » .\r\n لَهُ دَعْوَةُ الْحَقِّ وَ الَّذِينَ يَدْعُونَ مِنْ دُونِهِ لا يَسْتَجِيبُونَ لَهُمْ بِشَيْءٍ إِلَّا كَباسِطِ كَفَّيْهِ إِلَى الْماءِ لِيَبْلُغَ فاهُ وَ ما هُوَ بِبالِغِهِ .  خدا حق است و هركس براى او كار كند و به او توكّل نمايد ، پاداشش خواهد داد و هركس نافرمانى و سرپيچى كند ، شايستهء مجازات\r\n\r\n\r\n","description":"","footnote":"\r\n( 1 ) . فصلت ( 41 ) آيهء 13 .\r\n( 2 ) . نساء ( 4 ) آيهء 153 .\r\n","page_name":" 607 ","page_number":607},
  {"content":"\r\n\r\nخواهد بود . هركس غير خدا نظير بت‌ها و امثال آن را بخواند ، در واقع باطل ، سراب ، سنگ و جماد را خوانده است كه نه زيان مىرساند و نه سود .  وَ ما دُعاءُ الْكافِرِينَ إِلَّا فِي ضَلالٍ ؛  دعاى كافران بسان تشنه‌اى است كه دود را ابر و سراب را آب مىانگارد و دو دستش را دراز مىكند تا آنها را پر از آب كند و دهانش را باز مىكند تا آب بنوشد و تشنگىاش را فرونشاند ، امّا ناگهان پندارش به دريغ‌ها و اندوه‌ها تبديل مىشود .\r\n وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً .  نظير اين با تفسيرش در جلد دوم آيهء 83 سورهء آل عمران ، بيان شد .\r\n وَ ظِلالُهُمْ بِالْغُدُوِّ وَ الْآصالِ .  « ظلّ » سايهء جسم است كه هميشه آن را همراهى و با آن حركت مىكند همانند صورت چيز در آينه . خداوند تنها از بامدادان و شامگاهان نام برده است ؛ زيرا سايه در اين دو هنگام دراز مىشود . معناى جمله چنين است :\r\nهرچه در آسمان‌ها و زمين است براى خدا سجده مىكند و نيز سايهء آنها .\r\nپرسش : سايه در واقع و ذات چيزى نيست و نام آن هم نشان‌دهندهء همين مدّعاست ، بلكه پيرو صاحب خود مىباشد . و از اين‌رو ، معمولا آن را براى عدم و نيستى مثل مىزنند . بنابراين ، چگونه خداوند آن را در مقابل صاحبش قرار داده و اين دو را بر يكديگر عطف كرده است ؟\r\nپاسخ : صوفيه چنين پاسخ داده‌اند كه مراد از « من فى السموات و الارض » ، بدن‌هاست و مراد از « ظلال » ، ارواح . امّا آنچه ما مىفهميم آن است كه « ظلال » كنايه از فراگير شدن هرچيزى است و اين‌كه هرآنچه در جهان هستى وجود دارد براى خدا سجده مىكند و از باب دلالت ساخته بر سازنده ، به وجود او اعتراف مىنمايد ، حتّى سايه هم اگر چيزى به‌شمار آيد ، براى او سجده مىكند .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nآيا كور و بينا برابر است ؟\r\n\r\n[ سوره الرعد ( 13 ) : آيه 16 
  ]\r\nقُلْ مَنْ رَبُّ السَّماواتِ وَ الْأَرْضِ قُلِ اللَّهُ قُلْ أَ فَاتَّخَذْتُمْ مِنْ دُونِهِ أَوْلِياءَ لا يَمْلِكُونَ لِأَنْفُسِهِمْ نَفْعاً وَ لا ضَرًّا قُلْ هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ ( 16 )\r\n\r\n[ ترجمه 
  ]\r\nبگو : كيست پروردگار آسمان‌ها و زمين ؟ بگو : اللّه . بگو : آيا سواى او خدايانى برگزيده‌ايد كه قادر به سود و زيان خويش نيستند ؟ بگو : آيا نابينا و بينا برابرند ؟ يا تاريكى و روشنى يكسانند ؟ يا شريكانى كه براى خدا قايل شده‌اند چيزهايى آفريده‌اند ، همانند آنچه خدا آفريده است و آنان دربارهء آفرينش به اشتباه افتاده‌اند ؟ بگو : اللّه آفرينندهء هرچيزى است و او يگانه و قهّار است . ( 16 )\r\n\r\nاعراب\r\n« ام هل » « ام » در اين‌جا منقطعه و به معناى بل و همزه براى استفهام است . يعنى :\r\n« بل اهل تستوى الظّلمات » . هرچند همزه بىنيازكنندهء از هل است ، لكن اين دو در كلام عرب جمع مىشوند همانند : « اهل كان كذا » . از اين قبيل است « أم جعلوا ؛ يعنى بل أجعلوا » و استفهام براى انكار است .\r\n\r\n","description":"","footnote":"","page_name":" 609 ","page_number":609},
  {"content":"\r\n\r\n\r\nتفسير\r\n قُلْ مَنْ رَبُّ السَّماواتِ وَ الْأَرْضِ .  پس از آن‌كه خداى سبحان يادآور شد كه هرآنچه در جهان هستى وجود دارد ، در برابر قدرت او تسليم است ، بار ديگر به مشركان برمىگردد و از آنان از زبان پيامبر بزرگوارش مىپرسد : چه كسى جهان را با زمين و آسمانش آفريده است ؟ آيا خدا آن را آفريده و يا بت‌هايى كه شما مىپرستيد ؟\r\nاز آن‌جا كه پاسخ پرسش در خود اين پرسش خوابيده است و فرد مورد پرسش نمىتواند آن را انكار كنند ، خدا به محمّد صلّى اللّه عليه و إله دستور مىدهد كه به آنان بگو : « خداوند » .\r\n قُلِ اللَّهُ قُلْ أَ فَاتَّخَذْتُمْ مِنْ دُونِهِ أَوْلِياءَ لا يَمْلِكُونَ لِأَنْفُسِهِمْ نَفْعاً وَ لا ضَرًّا .  بار دوم و براى تأكيد حجّت و دليل ، خدا به پيامبرش دستور مىدهد كه به مشركان بگويد : شما سنگ‌هايى را مىپرستيد كه توان زيان و يا سود رساندن به خود را ندارند ، چه رسد به اين‌كه اين توان را نسبت به ديگران داشته باشند ؟ اين آيه تنها پاسخ به مشركان نيست ، بلكه پاسخ به كسانى نيز است كه مىگويند : خردهاى مردم ، از فرستادن پيامبران و نازل كردن كتاب‌ها از آسمان بىنياز مىكند . در حالى كه پرستش‌كنندگان سنگ‌ها در گذشته و حال كسانى هستند كه هم از ديدگاه خودشان و هم از ديدگاه بسيارى از مردم از صاحبان خرداند .\r\n قُلْ هَلْ يَسْتَوِي الْأَعْمى وَ الْبَصِيرُ .  مراد از « اعمى » كافر است ؛ زيرا از ميان كسى كه توان زيان و سود رساندن را به خود ندارد و كسى كه چنين توانى را دارد ، تفاوت نمىگذارد و مراد از « بصير » ، انسان باايمانى است كه ميان اين دو تفاوت قايل مىشود .\r\n أَمْ هَلْ تَسْتَوِي الظُّلُماتُ وَ النُّورُ .  « ظلمات » كنايه از كفر است و « نور » كنايه از ايمان . خداوند مىفرمايد : « كتاب انزلناه اليك لتخرج الناس من الظلمات الى النور ؛ كتابى است كه بر تو نازل كرديم تا مردم را از كفر به سوى ايمان ببرى » . « 1 »\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 1 .\r\n","page_name":" 610 ","page_number":610},
  {"content":"\r\n\r\n أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ .  اين آيه پاسخ مشركان و خلاصهء آن‌چنين است : سنگ‌هايى را كه مىپرستيد ، چيزى را همانند آنچه خدا آفريده ، نمىآفرينند ، تا شما بگوييد : خدا مىآفريند و بت‌ها هم كاملا همانند او مىآفرينند و اگر خدا شايسته خدايى و پرستش است ، اين بت‌ها نيز شايستگى خدايى و پرستش را دارند . توضيح بيشتر در آينده خواهد آمد .\r\n\r\nخردهاى مردم سبب بىنيازى آنان از خدا نمىشود\r\nشناخت انسان به دو قسم تقسيم مىشود : 1 . فطرى ذاتى ؛ 2 . نظرى اجتهادى .\r\nشناخت فطرى آن است كه نياز به تلاش و كوشش ندارد ، بلكه تنها با تصوّر و خود به‌خود به دست مىآيد مانند : شناخت اين‌كه روشنايى غير از تاريكى ، كورى غير از بينايى ، بلندى غير از كوتاهى و سنگ آفريده است نه آفريننده . در اين شناخت ، « 1 » دانا و نادان يكى هستند و اگر كسى در آن دچار اشتباه شود ، عذرش پذيرفته نيست .\r\nامّا شناخت نظرى اجتهادى ، خودبه‌خود و تنها با تصوّر به دست نمىآيد ، بلكه به انديشيدن و كوشش و تلاش نياز دارد نظير شناخت اين‌كه آب بسيط است و يا مركّب و آيا اين بيمارى ، بيمارى مسرى است و يا بيمارى ديگر . اين نوع شناخت را ، قضاياى نظرى مىنامند كه ديدگاه‌ها دربارهء آنها بر اثر اختلاف اشخاص ، استعدادها و آگاهى آنها مختلفند . صاحب اين‌گونه نظريات ، در صورتى كه دچار اشتباه شود ، اشتباه او آمرزيده مىشود ، البتّه مشروط به اين‌كه همراه كوشش و تلاش باشد ؛ زيرا فهميدن درست هرچيز ، يا ناممكن است و يا دشوار .\r\nبت‌هايى كه مشركان ، آنها را مىپرستند ، به هيچ‌وجه ، شباهت به خدا ندارند ، تا آن كسى كه ترديد مىكند و يا احتمال مىدهد كه آنها شريك خدا در آفرينش باشند ،\r\n\r\n\r\n","description":"","footnote":"\r\n( 1 ) . برخى ميان علم و شناخت ، چنين تفاوت قايل شده‌اند : علم به كليات تعلّق مىگيرد و شناخت به جزئيات ، لكن ما هيچ تفاوتى ميان اين دو نمىبينيم . خداوند فرموده است : « قد علم كلّ اناس مشربهم » و نفرموده است : قد عرف ، با اين‌كه مىدانيم هرقبيله از قبايل بنى اسرائيل آبشخور خاصّى داشت .\r\n","page_name":" 611 ","page_number":611},
  {"content":"\r\n\r\nمعذور باشد ، چگونه اين بت‌ها به خداوند شباهت داشته باشند ، در حالى كه سگ‌ها و روباه‌ها بر آنها ادرار كردند ؟ بنابراين ، پرستش آنها به مراتب زشت‌تر از آن است كه كسى تاريكى را به عنوان روشنايى و نابينايى را به عنوان بينايى توصيف كند .\r\nپرسش : ترديدى نيست كه يكى از اقسام شناخت ، فطرى است و حتّى دو نفر هم در اين‌باره اختلاف ندارند و نيز يكى از اقسام آن ، اجتهادى است كه فرد خطاكار در آن معذور است و همچنين ، نفى الوهيّت از سنگ‌ها از بديهيات است ، نه از نظريات ، چنان‌كه گفتيد ، لكن مشركان ، در عمل آن بت‌ها را پرستيدند ، در حالى كه در كارهاى خودشان خردمند بودند و سبب اين كار چيست ؟\r\nپاسخ : گروهى از مشركان ، بت‌ها را تنها در مرحلهء سخن و نيز به منظور به‌دست آوردن درآمد و منفعت مىپرستيدند . گروهى آنها را به سبب تقليد كوركورانه كه عامل آن تلقين و وراثت بود ، مىپرستيدند . به‌طور فطرى روشن است كه سلطان خرد در برابر تقليدها و عادت‌ها تضعيف مىشود ، به‌ويژه اگر زمان درازى از عمر اين تقليدها سپرى شده و نسلى پس از نسلى آنها را به ارث برده باشد .\r\nاز اين‌جاست كه انسان هرقدر به مرحلهء بالايى از دانش و خرد رسيده باشد ، داشتن دين سالم ، برايش يك امر حتمى و ضرورى است ؛ چرا كه بسيارى از كسانى كه به روش‌هاى دقيق علمى در اين عصر عادت كرده‌اند ، باز هم به خرافات ايمان دارند .\r\nگستاولوبون در كتاب الآراء و المعتقدات مىگويد :\r\nچنان‌كه بىسوادان سادگيهايى دارند ، دانشمندان هم سادگيهايى دارند و از اين‌رو ، گاه اتّفاق مىافتد كه يك دانشمند از يك بىسواد در كارهايى كه در تخصّصش نيست ، كهنه‌پرست‌تر و سنّتىتر است و به همين دليل ، مىفهميم كه چرا بهترين دانشمندان سخت‌ترين موهومات را باور دارند .\r\nآن‌گاه براى اين مدّعاى خود ، مثال‌هايى مىآورد و از آن جمله اين‌كه دانشمند بزرگى در عصر خودش ، هروقت از خانه به طرف آزمايشگاه مىآمد ، يك تكّه از\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nطناب‌دار را با خود حمل مىكرد ، تا به گمانش او را از حسد حاسدان و جادوى جادوگران نگهدارد .\r\n قُلِ اللَّهُ خالِقُ كُلِّ شَيْءٍ وَ هُوَ الْواحِدُ الْقَهَّارُ ؛  او يگانه است در ذات ، در صفات و در آفرينش خود و بر هركس كه لجاجت به‌خرج دهد و يكى از احكامش را نافرمانى كند قهّار است . در جلد دوم ، دلايل يگانگى خدا را بيان كرديم و آنچه در كتاب دفاع عن الاسلام نگاشته : « لورا ويشيا واگلرى » ، ترجمهء استاد منير بعلبكى ( به عربى ) آمده است بر آنها مىافزاييم . اين نويسنده مىگويد :\r\nپيامبر عربى مردم را به يكتاپرستى فراخواند و با برخى از گرايش‌هاى ارتجاعى كه انسان را به سوى شرك سوق مىدهد ، جنگ نمايانى كرد . محمّد صلّى اللّه عليه و إله مردم را به خواندن كتاب زندگى و انديشيدن دربارهء جهان هستى و سنّت‌هاى آن فراخواند . زيرا او اطمينان داشت كه سرانجام ، هرمؤمنى بايد به خداى يگانه ايمان بياورد .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nكف از بين مىرود\r\n\r\n[ سوره الرعد ( 13 ) : آيات 17 تا 18 
  ]\r\nأَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ كَذلِكَ يَضْرِبُ اللَّهُ الْحَقَّ وَ الْباطِلَ فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ كَذلِكَ يَضْرِبُ اللَّهُ الْأَمْثالَ ( 17 ) لِلَّذِينَ اسْتَجابُوا لِرَبِّهِمُ الْحُسْنى وَ الَّذِينَ لَمْ يَسْتَجِيبُوا لَهُ لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لافْتَدَوْا بِهِ أُولئِكَ لَهُمْ سُوءُ الْحِسابِ وَ مَأْواهُمْ جَهَنَّمُ وَ بِئْسَ الْمِهادُ ( 18 )\r\n\r\n[ ترجمه 
  ]\r\nاز آسمان آب فرستاد و هررودخانه به اندازهء خويش جارى شد ، و آب روان كف برسر آورد .\r\nو از آنچه بر آتش مىگدازند تا زيور و متاعى سازند نيز كفى برسر آيد . خدا براى حق و باطل چنين مثل زند . امّا كف به كنارى افتد و نابود شود و آنچه براى مردم سودمند است در زمين پايدار بماند . خدا اين‌چنين مثل مىزند . ( 17 )\r\nبراى آنان كه دعوت پروردگارشان را پذيرفتند پاداش نيكويى است و كسانى كه دعوت او را نپذيرفته‌اند ، اگر هرآنچه را كه بر روى زمين است و همانند آن را داشته باشند ، آن را فدا دهند . آنان به سختى بازخواست خواهند شد و مكانشان جهنّم است و بد جايگاهى است . ( 18 )\r\n\r\nواژگان\r\nالزّبد : به فتح زا و با ، عبارت است از چيزى كه روى آب و امثال آن قرار مىگيرند و\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nآن را « كف » مىنامند . تفاوت ميان زبد ( كف ) و فقاقيع ( حباب‌هاى روى آب ) آن است كه همچون بادبادك‌هاى كودكان پرباد است ، در حالى كه زبد بسان كف صابون مىباشد .\r\nالرّابى : بلند ، يعنى كف روى آب بالا مىرود .\r\nالحلية : چيزى كه از طلا و نقره گرفته مىشود ( زيور ) .\r\nالمتاع : كالايى كه از آهن ، مس ، سرب و امثال آن باشد .\r\nالجفاء : به ضمّ جيم ؛ يعنى باطل .\r\nالمهاد : به كسر ميم به معناى فرش .\r\n\r\nاعراب\r\n« زبد مثله » مبتداى مؤخّر و « مثله » صفت آن و خبر مبتدا محذوف است و اين مبتدا همان چيزى است كه « ممّا يوقّدون » متعلق به آن مىباشد . « ابتغاء حلية » مفعول لاجله براى « يوقدون » . « كذلك » ، كاف به معناى « مثل » و در محلّ نصب به « يضرب » .\r\n« جفاء » حال از ضمير « يذهب » . « الذين استجابوا » خبر مقدّم و « الحسنى » مبتداى مؤخّر . « الّذين لم يستجيبوا » مبتدا و جملهء « لو انّ لهم » خبر . « ما فى الارض » اسم « انّ » .\r\nمصدر ريخته شده [ - مؤوّل 
  ] فاعل براى فعل محذوف ؛ يعنى : « لو ثبت انّ لهم . . . » « جميعا » حال و مثله عطف است بر اسم « انّ » .\r\n\r\nتفسير\r\nخداى سبحان در آيهء پيشين ، ميان مؤمن و كافر مقايسه كرد و براى اين دو مثال زد :\r\nاوّل مقايسهء ميان كور و بينا كه كافر همانند كور است و مؤمن همانند بينا . مثل دوم ، مقايسه ميان تاريكىها و روشنايى است و كافر همانند تاريكى و مؤمن همانند روشنايى است .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nدر آيه‌اى كه اينك درصدد تفسير آن هستيم ، خداوند حكيم ميان حقّ و باطل مقايسه كرده و براى اين هم دو مثال زده است : اوّل مقايسهء ميان آبى كه در زمين مىماند و براى مردم بركت و زندگى مىآورد و كفى كه بالا مىرود و چرخ‌زنان بر روى آب پرباد مىشود و آن‌گاه سيل آن را پرتاب مىكند و با باد از بين مىرود . حق ، همچون آب سودمند است و باطل همانند كفى كه باد آن را از بين مىبرد و اين ، همان چيزى است كه مراد خداوند در اين سخن است :  أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً .  مراد از « اودية » ، هر رودخانه‌اى است كه به اندازهء پهنا و تنگى و ژرفاى خود ، آب باران را در خودش جاى مىدهد و مازاد اين آب بر روى زمين پخش مىشود .\r\nامّا مثالى را كه خداى سبحان براى مقايسهء ميان حق و باطل بيان كرده ، عبارت است از مقايسهء ميان فلزهايى كه در آب ذوب مىشوند و از آنها زيورهايى چون طلا و نقره ، يا ظرف و يا ابزارى همانند آهن ، سرب و مس ساخته مىشود و كفى كه از فلز آب شده بالا مىآيد و به‌طور كامل از بين مىرود ، مانند كف روى سيل . حق همانند فلز سودمند - از هرنوع كه باشد است و باطل بسان كف آلوده‌اى است كه در هنگام ذوب شدن فلز در آتش ، از آن بالا مىرود و اين ، معناى سخن خداوند است :  وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ .  معناى « ممّا يوقدون » آن است كه برخى از معادن در آتش ذوب مىشود ، تا از آنها زيور ، يا ظرف و يا ابزار ساخته شود . همچنين معناى اين سخن خدا : « زبد مثله » ، آن است كه براى فلز كفى است كه هيچ فايده‌اى بر آن مترتّب نمىباشد ؛ مانند كفى كه سيل آن را بر روى خود برمىدارد .\r\n كَذلِكَ يَضْرِبُ اللَّهُ الْحَقَّ وَ الْباطِلَ ؛  يعنى خداوند در بيان ، حق را به صورت آب و فلزات سودمند ، و باطل را به صورت كفى كه هيچ سودى دربر ندارد به تصوير مىكشد .  فَأَمَّا الزَّبَدُ ؛  يعنى چيزى كه سيل آن را برمىدارد و يا روى فلزات ذوب شده بالا مىرود .  فَيَذْهَبُ جُفاءً ؛  يعنى بىفايده از بين مىرود .  وَ أَمَّا ما يَنْفَعُ النَّاسَ \r\n\r\n","description":"","footnote":"","page_name":" 616 ","page_number":616},
  {"content":"\r\n\r\n[ و آنچه سودمند است 
  ] و آن عبارت است از آب و فلزات .  فَيَمْكُثُ فِي الْأَرْضِ . \r\nتا بركت و زندگى به‌بار آورد .  كَذلِكَ يَضْرِبُ اللَّهُ الْأَمْثالَ ؛  اين‌چنين خداوند براى حقّ و باطل و ديگر چيزها مثل مىزند .\r\nفهميدن بسيارى از مفاهيم ، خيلى دشوار است ، به‌ويژه براى مردم عوام . مثل زدن يكى از سودمندترين ابزارها براى روشن ساختن و آشكار كردن اين معانى است .\r\nبه علاوه ، بسيارى از اوقات ، مثل زدن موجب برترى و زيبايى بيان مىشود ، خداوند در چندين آيه ، مثل زده است و از آن جمله ، كفر و ايمان را به تاريكى و روشنايى و نابينايى و بينايى مثل زده است . در اين آيه نيز حق را به آب و فلز و باطل را به كف [ روى آب 
  ] مثل مىزند .\r\nاين آيه حقيقت اسلام را به تصوير مىكشد . درست‌تر آن است كه بگوييم : اين آيه مسلمان حقيقى را به تصوير مىكشد ، بدين ترتيب كه او همان كسى است كه به مردم سود مىرساند و سود او براى آنان ادامه دارد همانند كسى كه زمين را پس از باير شدنش ، داير و زنده مىكند و نيز همانند فلز سخت كه كارخانه‌ها و صنايع با آن به كار مىافتند و آلات و ابزار توليد مىكنند و تمدّن‌ها را پايه‌گذارى مىنمايند و در نتيجه ، اين وسايل ، دور را نزديك مىكند ، ناوها مىسازد ، به جنگ فضا مىرود ، زمين را شخم مىزند و دنيا را پر از بركت و امنيّت و آسايش مىكند . نتيجهء حتمى اين سخن آن است كه هركس به خاطر زندگى ، آزادى ، امنيّت و آسايش انسان سود برساند ، اصلاح و كار كند ، او با اين كار خود به اهداف اسلام نزديك شده ، هرچند خود مسلمان نباشد ؛ زيرا او همانند آب و فلزى است كه خداوند براى حق و باطل به آن دو مثل زده است و نيز هركس كه براى بدبختى انسان كار كند ، كارش به هيچ روى اسلامى نيست ، هرچند همهء روزگار را روزه بگيرد و نماز شب را به نماز صبح متّصل كند .\r\n لِلَّذِينَ اسْتَجابُوا لِرَبِّهِمُ الْحُسْنى ؛  يعنى كسانى كه دعوت پروردگارشان را\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nاجابت و براى سود مردم و زندگى بهتر كار مىكنند . مراد از « الحسنى » ، مزد و پاداش است و پيروان حق از اين پاداش سود مىبرند ، چنان‌كه زمين از آب بهره‌مند مىشود .\r\n وَ الَّذِينَ لَمْ يَسْتَجِيبُوا لَهُ .  آنان كسانى هستند كه هيچ بركتى در وجودشان نيست همانند كف .  لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ أُولئِكَ لَهُمْ سُوءُ الْحِسابِ وَ مَأْواهُمْ جَهَنَّمُ وَ بِئْسَ الْمِهادُ .  نظير اين آيه ، در جلد دوم در تفسير آيهء 54 از سورهء يونس و آيهء 91 از سورهء آل عمران ، بيان شد .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nآنچه از جانب پروردگارت بر تو نازل شده ، حق است\r\n\r\n[ سوره الرعد ( 13 ) : آيات 19 تا 25 
  ]\r\nأَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الْأَلْبابِ ( 19 ) الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ ( 20 ) وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ وَ يَخْشَوْنَ رَبَّهُمْ وَ يَخافُونَ سُوءَ الْحِسابِ ( 21 ) وَ الَّذِينَ صَبَرُوا ابْتِغاءَ وَجْهِ رَبِّهِمْ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً وَ يَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ ( 22 ) جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ ( 23 )\r\nسَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ ( 24 ) وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ لَهُمُ اللَّعْنَةُ وَ لَهُمْ سُوءُ الدَّارِ ( 25 )\r\n\r\n[ ترجمه 
  ]\r\nآيا كسى كه مىداند آنچه از جانب پروردگارت بر تو نازل شده حق است ، همانند كسى است كه نابيناست ؟ تنها خردمندان پند مىگيرند . ( 19 )\r\nكسانى كه به عهد خدا وفا مىكنند و خود پيمان نمىشكنند . ( 20 )\r\nآنان كه آنچه را خدا به پيوستن آن فرمان داده پيوند مىدهند و از پروردگارشان مىترسند و از سختى بازخواست خداوند بيمناكند . ( 21 )\r\nآنان كه به طلب ثواب پروردگار خويش صبر پيشه كردند ، و نماز گزاردند و در نهان و آشكار از آنچه به آنها روزى داده‌ايم ، نفاق كردند و بدى را به نيكى از بين مىبرند . سراى آخرت از\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nآن آنان است . ( 22 )\r\nبهشت‌هاى جاويدان را داخل مىشوند و هركه نيكوكار بوده است ، از پدران و همسران و فرزندانشان و فرشتگان از هردرى به نزدشان آيند . ( 23 )\r\nسلام بر شما به خاطر آن‌همه شكيبايى كه ورزيده‌ايد . سراى آخرت چه سرايى نيكوست . ( 24 )\r\nو آنان كه پيمان خدا را پس از استوار كردنش مىشكنند و آنچه را كه خدا به پيوستن آن فرمان داده مىگسلند و در زمين فساد مىكنند ، لعنت بر آنها و بدىهاى آن جهان نصيبشان است . ( 25 )\r\n\r\nواژگان\r\nالدّرء : دفع كردن .\r\nعدن : به سكون دال به معناى اقامت گزيدن . مىگويند : « عدن فى المكان ؛ در آن‌جا اقامت گزيد » .\r\nالعقبى : از عاقبة گرفته شده و به معناى نهايتى است كه آغاز بدان منتهى مىشود . اگر آغاز خوب باشد ، سرانجام هم خوب است و اگر بد باشد ، سرانجام نيز بد است .\r\n\r\nاعراب\r\n« أفمن يعلم » . « همزه » براى استفهام و مراد از آن در اين‌جا انكار است . « من » مبتدا و خبرش « كمن هو أعمى » مىباشد . « انّما » از دو كلمه تشكيل شده است : « انّ » كه اسم را نصب و خبر را رفع مىدهد و « ما » موصوله است .  « الَّذِينَ يُوفُونَ »  عطف بيان و يا بدل از  « أُولُوا الْأَلْبابِ »  .  « الَّذِينَ يَصِلُونَ »  و ما بعد آن از موصولات و مبتدا و جملهء  « أُولئِكَ لَهُمْ عُقْبَى الدَّارِ »  ، خبر آن است . « لهم » متعلق به « عقبى » و  « صَبَرُوا ابْتِغاءَ وَجْهِ رَبِّهِمْ »  ، « ابتغاء » مفعول من اجله . « سرّا » قائم‌مقام مفعول مطلق ؛ يعنى : « انفاقا سرّا » و « علانية » عطف است بر آن و نيز جايز است كه اين دو جانشين حال و به معناى مسرّين و معلنين باشند . « جنّات عدن » بدل از « عقبى الدّار » . « سلام عليكم » مبتدا و خبر و جمله ، مفعول\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nبراى قول محذوف ؛ يعنى : « يقولون سلام عليكم » . « بما صبرتم » ، « ما » مصدريه و مصدر ريخته شده متعلق به چيزى است كه « عليكم » بدان متعلق مىباشد .\r\n\r\nتفسير\r\n أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الْأَلْبابِ . \r\nپس از آن‌كه خداوند در آيهء 16 ، كافر را به نابينا و مؤمن را به بينا و نيز در آيهء 17 ، حق را به آب و باطل را به كف تشبيه كرد ، در اين‌جا بيان مىكند كه هركس به محمّد صلّى اللّه عليه و إله ايمان بياورد بينا و حق‌به‌جانب خواهد بود و هركس كافر شود ، گمراه و نابينا مىباشد .\r\nخداوند تعالى از اين حقيقت به صيغهء استفهام خبر داده ، تا شخص منكر را سركوب و سرزنش كند .  إِنَّما يَتَذَكَّرُ أُولُوا الْأَلْبابِ ؛  يعنى كسانى پند مىگيرند كه به نداى عقل گوش فرامىدهند . و كسى كه بدان گوش فرامىدهند ، مگر زمانى كه با هوس‌هايش دمساز باشند ، بسان فردى خواهند بود كه عقل ندارد . آن‌گاه خدا ويژگىهاى خردمندان را برمىشمارد و اين امر ، به خوبى نشان مىدهد كه مراد از اولوا الالباب ، مؤمنان و پرهيزگارانند .\r\n1 .  الَّذِينَ يُوفُونَ بِعَهْدِ اللَّهِ .  هرچيزى كه دليل بر اثبات آن اقامه شود ، همان پيمان خداست و انسان بايد به مفاد آن عمل كند ، لكن ابليس‌ها حقايق را برطبق هوس‌هاى خود تحريف مىكنند و آنگاه ، همين هوسهاى شيطانى را به خدا و حق نسبت مىدهند ، در حالى كه شأن خداوند از آنچه دروغ‌پردازان مىگويند ، بالاتر است .\r\n وَ لا يَنْقُضُونَ الْمِيثاقَ .  اين جمله تأكيدى است براى جملهء :  « يُوفُونَ بِعَهْدِ اللَّهِ »  . زيرا وفاى به پيمان مستلزم حرمت شكستن آن و نيز انجام دادن چيزى است كه بر ضدّ آن باشد .\r\n2 .  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  مفسران دربارهء تفسير  « ما أَمَرَ اللَّهُ بِهِ أَنْ يُوصَلَ »  اختلاف‌نظر دارند . نزديك‌ترين اين ديدگاه‌ها به مبانى و اصول اسلامى ،\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nنظريه‌اى است كه مىگويد : مراد از اين جمله ، يارى دادن انسان به برادر انسان خود و همكارى با او دربر داشتن زيان از او و جلب منفعت براى وى مىباشد ، خواه اين منفعت نزديك باشد و خواه دور .\r\n3 .  وَ يَخْشَوْنَ رَبَّهُمْ وَ يَخافُونَ سُوءَ الْحِسابِ .  در عمل از خدا بترسند ، نه در تئورى و در عمل از او بيم داشته باشند ، نه در سخن تنها . امام على عليه السّلام فرمود : « به وسيلهء ايمان مىتوان به كارهاى شايسته رسيد و به وسيلهء كارهاى شايسته به ايمان » . « 1 »\r\n4 .  وَ الَّذِينَ صَبَرُوا ابْتِغاءَ وَجْهِ رَبِّهِمْ .  در راه خدا جهاد مىكنند و بر دردها و رنج‌هاى آن شكيبا هستند . آنان نه پاداش مىخواهند و نه سپاس ، بلكه تنها خشنودى خدا را مىخواهند .\r\n5 .  وَ أَقامُوا الصَّلاةَ .  نخستين ركن نماز تكبير است : اللّه اكبر ؛ جز خدا ، بزرگى وجود ندارد و همگى در پيشگاه او يكسانند . آخرين جزء نماز عبارت است از : تهليل و تسليم ( سبحان اللّه و الحمد للّه و لا إله الّا اللّه و اللّه اكبر و نيز سلام ) . خدايى جز او نيست و جز او كسى را نمىتوان پرستيد . بنابراين ، ثروت و مقام و نسب ، خدايانى نيستند كه مورد پرستش قرار گيرند و نيز نيرويى وجود ندارد كه در برابر آن تسليم شد ، جز نيروى خداى يگانه كه شريك ندارد .\r\n6 .  وَ أَنْفَقُوا مِمَّا رَزَقْناهُمْ سِرًّا وَ عَلانِيَةً .  ثروت وسيلهء آزمايش است .\r\nبه نوشتهء ما زير همين عنوان ، در جلد دوم در تفسير آيهء 92 از سورهء آل عمران ، ج 2 نگاه كنيد .\r\n7 .  وَ يَدْرَؤُنَ بِالْحَسَنَةِ السَّيِّئَةَ أُولئِكَ لَهُمْ عُقْبَى الدَّارِ .  مراد از « حسنة » در اين‌جا آمرزش و گذشت است و مراد از « سيّئة » ، حق ويژه‌اى است ميان دو نفر نظير قصاص . خدا مىفرمايد : « اى كسانى كه ايمان آورده‌ايد ، دربارهء كشتگان قصاص بر شما مقرر شد : آزاد در برابر آزاد و بنده در برابر بنده و زن\r\n\r\n\r\n","description":"","footnote":"\r\n( 1 ) . بقره ( 2 ) آيهء 178 .\r\n","page_name":" 622 ","page_number":622},
  {"content":"\r\n\r\nدر برابر زن . پس هركس كه برادر [ دينى 
  ] او را بخشيد بايد كه با خشنودى از پى اداى خون‌بها رود » . « 1 »\r\nامّا حقّ خدا ، هيچ مدارايى دربارهء آن نيست . خدا مىفرمايد : « مباد كه در حكم خدا نسبت به آن دو دستخوش ترحم گرديد ، اگر به خدا و روز قيامت ايمان داريد » . « 2 »\r\n جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ .  تمام صالحان و پاكان وارد بهشت مىشوند و اگر آنان در دنيا با يكديگر خويشاوند و دوست باشند ، با اين گردهم آمدن ، خوشحالى و شادمانى آنها چند برابر مىشود و روزگار دنيا را به ياد مىآورند و به سبب رها شدن از غم‌ها و مسئوليت‌هاى آن ، خدا را سپاس مىگويند و هرگاه اعمال آنها از جهت نيكى و بدى با يكديگر مختلف باشند ، رشته‌هاى نسبى و يا سببى از ميان ايشان بريده مىشود و آنان مورد بازجويى قرار نمىگيرند : « گروهى در بهشت و گروهى در دوزخند » .\r\n  وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ .  \r\nفرشتگان از روى احترام و تعظيم ، به ديدار بهشتيان مىآيند . جملهء : « بما صبرتم » ، اشاره به اين نكته دارد كه بهشت جز به كسانى كه جهاد و شكيبايى مىكنند و زحمت‌هاى جهاد و رنج‌هاى آن را بر دوش مىكشند ، حرام است . امام على عليه السّلام فرمود :\r\n« بهشت با سختىها همراه است و دوزخ با شهوت‌ها . بدانيد كه هرگونه فرمانبردارى از خداوند ، تنها در سختى حاصل مىشود و هرنافرمانى خداوند ، تنها در شهوترانى به‌وقوع مىپيوندد » .\r\n وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ .  پس از آن‌كه خداوند از صالحان و ويژگىهاى آنان و نيز از پاداش و سرنوشت نيكويى كه برايشان آماده شده ، ياد كرد ، اينك از فاسدان و فسادگران ياد مىكند . به اصطلاح امروز : پس از آن‌كه ياران انقلاب\r\n\r\n\r\n","description":"","footnote":"\r\n( 1 ) . بقره ( 2 ) آيهء 178 .\r\n( 2 ) . نور ( 24 ) آيهء 2 .\r\n","page_name":" 623 ","page_number":623},
  {"content":"\r\n\r\nبر ضدّ فساد را ياد كرده ، از ياران ضدّ اين انقلاب نام برده است . بديهى است ، گروه دوم از لحاظ ويژگىها و كردارها ، متفاوت با گروه نخست خواهند بود . به عنوان نمونه ، صالحان به پيمان خدا وفا مىكنند و به همين دليل ، برطبق عقل و وجدان و به هرچيزى كه دليل داشته باشد عمل مىكنند . در حالى كه مفسدان ، پيمان خدا را مىشكنند و به گفتهء شيطان عمل مىكنند و به باطل لباس حق را مىپوشانند و از روى آگاهى حق را پنهان مىكنند .  وَ يَقْطَعُونَ ما أَمَرَ اللَّهُ بِهِ أَنْ يُوصَلَ  بنابراين ، ستمكاران و جنايتكاران را دوست مىدارند و آنها را بر ضدّ آزاديخواهان و پاكان يارى مىكنند و دقيقا بر خلاف اوامر و نواهى خدا حركت مىكنند .\r\n وَ يُفْسِدُونَ فِي الْأَرْضِ .  آنان از طريق گسترش دادن ستم و بيدادگرى ، برانگيختن فتنه‌ها و نگرانىها ، گمراه ساختن ساده‌لوحان بىآلايش ، شايع كردن فساد ، پراكندن جنايت‌ها و خلافكارىها و ديگر انواع فساد و گمراهى ، در زمين فساد مىكنند .\r\n أُولئِكَ لَهُمُ اللَّعْنَةُ وَ لَهُمْ سُوءُ الدَّارِ .  وقتى بدان در كردارهايشان برعكس نيكان هستند ، طبيعى است كه در كيفر و پاداش نيز برعكس آنان خواهند بود . از اين‌رو ، براى نيكان بهشت است كه چه خوب خانه‌اى است و براى بدان دوزخ مىباشد كه چه بد قرارگاهى است .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nروزى بسيار\r\n\r\n[ سوره الرعد ( 13 ) : آيات 26 تا 29 
  ]\r\nاللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ وَ فَرِحُوا بِالْحَياةِ الدُّنْيا وَ مَا الْحَياةُ الدُّنْيا فِي الْآخِرَةِ إِلاَّ مَتاعٌ ( 26 ) وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ ( 27 ) الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ ( 28 ) الَّذِينَ آمَنُوا وَ عَمِلُوا الصَّالِحاتِ طُوبى لَهُمْ وَ حُسْنُ مَآبٍ ( 29 )\r\n\r\n[ ترجمه 
  ]\r\nخدا هركه را خواهد روزى بسيار دهد يا روزى اندك . و مردم به زندگى دنيا خشنودند ، حال آن‌كه زندگى دنيا در برابر زندگى آخرت جز اندك متاعى نيست . ( 26 )\r\nكافران مىگويند : چرا از جانب پروردگارش آيتى بر او نازل نمىشود ؟ بگو : خدا هركه را بخواهد گمراه مىكند . و هركه را به درگاه او روى كند ، هدايت مىكند . ( 27 )\r\nآنان كه ايمان آورده‌اند و دل‌هايشان به ياد خدا آرامش مىيابد آگاه باشيد كه دل‌ها به ياد خدا آرامش مىيابد . ( 28 )\r\nزندگى خوش و بازگشتنگاه نيكو از آن كسانى است كه ايمان آورده‌اند و كارهاى شايسته كرده‌اند . ( 29 )\r\n\r\nواژگان\r\nيبسط : زياد مىكند .\r\nيقدر : كم مىكند .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nالمتاع : چيزى كه در آن لذّت اندكى باشد .\r\nالانابة : بازگشت به حق پس از گمراهى . مىگويند : انتاب فلان القوم : فلانى چندبار به نزد آن گروه آمد .\r\nطوبى : از طاب گرفته شده و مؤنث اطيب است ) زندگى خوش ) .\r\nالآمب : بازگشتنگاه .\r\n\r\nاعراب\r\n« ما الحياة الدنيا » ، « ما » نافيه ، « الحياة » مبتدا ، « الدّنيا » صفت آن . « فى الاخرة » در تقدير : « فى جنب الآخرة » بوده كه مضاف حذف شده است . مجرور متعلق به محذوف و حال از « الحياة » . « متاع » خبر . « لو لا » ادات طلب و به معناى « هلّا » . « الّذين آمنوا » ى اوّل ، در محلّ نصب به عنوان بدل از من « أناب » . « الّذين آمنوا » دوم ، جملهء مستأنفه است و محلّ آن رفع و مبتداى اوّل و « طوبى » مبتداى دوم . « لهم » خبر آن . « طوبى » با خبرش خبر مبتداى اوّل . « حسن م‌آب » عطف است بر « طوبى » و نيز جايز است كه « طوبى » خبر « الّذين » باشد و « لها » متعلق به آن .\r\n\r\n[ تفسير 
  ]\r\n\r\nانسان و روزى\r\nدر جلد سوم تفسير آيهء 100 از سورهء مائده ، زير عنوان : « آيا روزى تصادفى است و يا مقدّرى » ، دربارهء روزى و عواملش به تفصيل سخن گفتيم . از جمله آياتى كه در آن‌جا ياد كرديم ، همين آيهء  اللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ  بود . همچنين در جلد سوم در تفسير آيهء 66 از سورهء مائده ، مطالبى را بيان كرديم . اكنون به دليل اهميّتى كه اين موضوع دارد ، باز هم با شيوه‌اى ديگر دربارهء آن سخن مىگوييم .\r\nانسان ويژگىهاى فراوانى دارد . برخى از اين ويژگىها ذاتى است و هميشه همراه انسان است و از او در هيچ حالتى جدا نمىشود نظير بلندى يا كوتاهى قد ، خانوادهء او\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nثروتمند باشد و يا تهيدست . برخى از آنها غيرذاتى است نظير اين‌كه كشاورز باشد ، يا تاجر ، يا كارمند يا پزشك و يا امثال آن .\r\nثروت عواملى دارد كه از جملهء آنها نسب است ، بدين معنا كه انسان از طريق ميراث ثروتمند مىشود . اين ثروت از جهت دينى مشروع است ، هرچند از توان انسان بيرون مىباشد . يكى از عوامل ثروتمندى ، احتكار و استثمار است نظير ربا ، تقلّب ، چپاول ، غارت و تجارت با محرّمات . اين‌گونه ثروت ، حرام است و در آن ترديد نيست . يكى از راه‌هاى ثروتمند شدن ، كار كردن است همانند كشاورزى ، صنعتگرى و امثال اين دو . كار ، هم از ديدگاه عقل و هم از ديدگاه شرع ، بهترين عامل گرد آمدن ثروت است .\r\nفقر و تهيدستى نيز عواملى دارد . از جملهء اين عوامل ، بيكارى و تنبلى است و پيامد آن هم به فرد تنبل و بيكار برمىگردد . يكى از عوامل تهيدستى ، شرايط فاسد و نابسامان است كه موجب مىشود خيانتكاران و زورمندان ، رهبرى جامعه را به دست گيرند و بزرگواران و مستضعفان كنار زده شوند . اين عامل ، از ديدگاه عقل و شرع ، حرام و نامشروع است ؛ به بيانى روشن‌تر : هركدام از ثروت و تهيدستى ، عوامل محسوس و آشكار خود را دارد .\r\nبا اين بيان روشن شد كه تهيدستى و ثروتمندى در بيشتر وقت‌ها ، كار زمين است ، نه كار آسمان . گاهى اين امر ، در برخى از موارد بر خلاف معمول اتفاق مىافتد و برخى از مردم آن را توفيق الهى مىدانند و گاه از طريق تصادف و يا شانس صورت مىگيرد ، لكن هيچ‌كس نمىتواند بگويد : قضا و قدر برخى از مردم را به طول كامل منقلب مىكند و هيچ‌گاه آنان نمىتوانند بهرهء تلاش‌ها و كارهايشان را به دست آورند و در همين حال ، برخى ديگر را در هرچيزى يارى مىدهد و بيش از آنچه كه آنان آرزو دارند و بالاتر از آنچه آنها تصوّر مىكنند ، بدون كوشش و تلاش ، برايشان تحقّق مىبخشد . هيچ‌كس نمىتواند اين ادّعا را ثابت كند ، و گرنه تمامى معيارها\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nاز بين مىرود و مسبّب‌ها از اسباب خود تخلّف مىكنند و كار ، احتياط و محكم‌كارى ، واژه‌هايى بىمعنا خواهند بود .\r\nپرسش : اين سخن شما با ظاهر آيه كه مىگويد : « خدا هركه را خواهد روزى بسيار دهد يا روزى اندك » سازگارى ندارد ؟\r\nپاسخ : مردم در زندگى و واقعيّت خود ، دو دسته‌اند : گروهى كه روزى فراوان دارند و گروهى كه روزى كم . هركدام از ثروتمندى و تنگدستى از عوامل مخصوص خود ، پديد مىآيد كه پيش‌تر به اين عوامل اشاره كرديم . جملهء :  « اللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ »  ، واقعيّت مردم را توصيف و حالت موجود ايشان را حكايت مىكند و گويى مىگويد : مردم بر دو دسته‌اند : ثروتمند و تنگدست . خداوند تهيدستى و ثروتمندى را به خودش نسبت داده است ، تا ذهن‌ها را توجّه دهد كه او آفرينندهء جهانى است كه در آن هم بدبختى است و هم خوشبختى ، هم سختى است و هم نعمت . اگر كسى بپرسد :\r\nچرا خداوند ، جهانى را نيافريد كه در آن بدبختى و تهيدستى نباشد ؟ اين پرسش‌گر به آنچه زير عنوان : « آفرينش جهان زيباتر از آنچه هست امكان‌پذير نيست » ، در جلد دوم در تفسير آيهء 78 از سورهء نساء ، نوشتيم ، مراجعه نمايد .\r\n وَ فَرِحُوا بِالْحَياةِ الدُّنْيا وَ مَا الْحَياةُ الدُّنْيا فِي الْآخِرَةِ إِلَّا مَتاعٌ .  تفسير اين آيه ، چندين بار بيان شد و از آن جمله ، در جلد دوم در آيهء 185 از سورهء آل عمران ، بر سخنان قبلى خود ، اين مطلب را نيز مىافزاييم كه گروهى از مردم به وسيلهء ثروت و مال خوشحال مىشوند ؛ زيرا اين ثروت ، عيب‌ها و زشتىهايشان را مىپوشاند و بسيارى از آنان هستند كه فضيلت را جز در مال و ثروت نمىبينند . دربارهء امريكايىها معروف است كه آنان به چيزى جز از راه دلار نگاه نمىكنند و عظمت مردان را با آن مىسنجند و حتّى ارزش دانشمندان و نوابغ در جيب آنهاست نه در مغزشان .\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ .  نظير اين جمله در جلد اوّل در آيهء 118 از سورهء بقره ، و در جلد سوم در آيهء 37 از سورهء انعام و آيهء 20 از سورهء يونس\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nو آيهء 7 از همين سوره گذشت .\r\n قُلْ إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ .  به بخش : « گمراه كردن خداوند منفى است ، نه مثبت » ، درج دوم در تفسير آيهء 88 از سورهء نساء و نيز به بخش : « هدايت و گمراهى » ، در جلد اوّل در تفسير آيهء 26 از سورهء بقره نگاه كنيد .\r\n الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ .  هنگامى كه خداوند از صاحبان ثروت و شادمانى ايشان كه از اعتماد آنها به معيشت و زندگىشان سرچشمه مىگيرد ياد كرد ، اكنون از مؤمنان ياد مىكند و اين‌كه آنان كسانى هستند كه با ياد خدا آرام مىگيرند . آرامش مقوله‌اى است افزون بر ايمان و عبارت است از : ثبات و ماندگار شدن ايمان و يا بلندترين درجه و مرتبهء ايمان . در آيهء 260 از سورهء بقره آمده است : « گفت : آيا هنوز ايمان نياورده‌اى ؟ گفت : بلى و لكن مىخواهم كه دلم آرام يابد » . در آيهء 106 از سورهء نحل آمده است : « و حال آن‌كه دلش به ايمان خويش مطمئن است » . يعنى ايمانش ثابت و ماندگار است .\r\nمراد از « ذكر » فقط سخن گفتنى و شنيدنى نيست ، بلكه مراد سخنى است كه موجب افزايش يقين گويندهء آن ، به خدا و اعتماد او به مژده و هشدار او شود و اگر اين اثر را نداشته باشد ، گفتن تقديس و تسبيح ، ذكر حقيقى محسوب نمىشود ؛ ذكرى كه يقين و اعتماد گويندهء ذكر را افزايش مىدهد كه مقصود اين آيه است :  « فَاذْكُرُونِي أَذْكُرْكُمْ  ؛ مرا ياد كنيد كه شما را ياد كنم » . « 1 »\r\n\r\n\r\n","description":"","footnote":"\r\n( 1 ) . بقره ( 2 ) آيهء 152 .\r\n","page_name":" 629 ","page_number":629},
  {"content":"\r\n\r\nتو را به رسالت فرستاديم\r\n\r\n[ سوره الرعد ( 13 ) : آيات 30 تا 31 
  ]\r\nكَذلِكَ أَرْسَلْناكَ فِي أُمَّةٍ قَدْ خَلَتْ مِنْ قَبْلِها أُمَمٌ لِتَتْلُوَا عَلَيْهِمُ الَّذِي أَوْحَيْنا إِلَيْكَ وَ هُمْ يَكْفُرُونَ بِالرَّحْمنِ قُلْ هُوَ رَبِّي لا إِلهَ إِلاَّ هُوَ عَلَيْهِ تَوَكَّلْتُ وَ إِلَيْهِ مَتابِ ( 30 ) وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى بَلْ لِلَّهِ الْأَمْرُ جَمِيعاً أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ اللَّهُ لَهَدَى النَّاسَ جَمِيعاً وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ ( 31 )\r\n\r\n[ ترجمه 
  ]\r\nهمچنين تو را به ميان امّتى كه پيش از آنها امّت‌هاى ديگر بوده‌اند ، به رسالت فرستاده‌ايم تا آنچه را كه بر تو وحى كرده‌ايم برايشان تلاوت كنى و آنها به رحمان كافر مىشوند . بگو : او پروردگار من است . خدايى جز او نيست . بر او توكّل كرده‌ام و توبهء من به درگاه اوست . ( 30 )\r\nاگر قرآنى توانسته بود كه كوه‌ها بدان به جنبش آيند يا زمين پاره‌پاره شود و يا مردگان را به سخن آرد ، جز اين قرآن نمىبود ، كه همهء كارها از آن خداست . آيا مؤمنان هنوز ندانسته‌اند كه اگر خدا مىخواست همهء مردم را هدايت مىكرد ؟ و كافران را پيوسته به سبب اعمالشان حادثه‌اى رسد يا آن حادثه در نزديكى خانه‌هايشان فرود آيد تا آن‌گاه كه وعدهء خدا فراز آيد ؛ زيرا خدا خلف‌وعده نمىكند . ( 31 )\r\n\r\n","description":"","footnote":"","page_name":" 630 ","page_number":630},
  {"content":"\r\n\r\n\r\nواژگان\r\nخلت : گذشت .\r\nمتاب : اسم مصدر و از تاب گرفته شده است ( بازگشت ) .\r\nسيّرت به الجبال : كوه‌ها به وسيلهء آن به حركت درآيد .\r\nقطّعت به الارض : جوىها و چشمه‌ها را بشكافد .\r\nكلّم به الموتى : مردگان را به سخن وادارد .\r\nييئس : ( در زبان هوازن ) : مىداند .\r\nقارعة : مصيبت .\r\n\r\nاعراب\r\n« هو ربّى » مبتدا و خبر . جملهء « لا إله الّا هو » خبر دوم . « لو انّ قرآنا » جواب « لو » حذف شده كه خود سخن بر آن دلالت دارد و در تقدير چنين است : « لكان هذا القرآن » . مصدر ريخته شده از « ان لو يشاء » مفعول براى « ييئس » . بما صنعوا « ما » مصدريه ؛ يعنى : « بصنعهم » و نيز جايز است كه موصوله باشد و به معناى :\r\n« الّذى صنعوه » . فاعل « تحلّ » ضميرى است كه به « قارعة » برمىگردد و پنهان است و « قريبا » حال از همين ضمير مستتر مىباشد .\r\n\r\nتفسير\r\n كَذلِكَ أَرْسَلْناكَ فِي أُمَّةٍ قَدْ خَلَتْ مِنْ قَبْلِها أُمَمٌ لِتَتْلُوَا عَلَيْهِمُ الَّذِي أَوْحَيْنا إِلَيْكَ وَ هُمْ يَكْفُرُونَ بِالرَّحْمنِ .  خطاب متوجّه محمّد صلّى اللّه عليه و إله است و ضمير « عليهم » به « امّت » برمىگردد كه او به سوى آنان فرستاده شده است . خداوند پيش از او ، پيامبرانى به عنوان مژده‌دهندگان و بيم‌دهندگان به سوى امّت‌هاى گذشته فرستاده بود ، به همين\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nمنظور محمّد صلّى اللّه عليه و إله را هم فرستاد . بنابراين ، كجاى اين كار ، بدعت است . آنها نخستين گروهى نيستند كه خداوند پيامبرى را به سوى ايشان اعزام مىكند و همچنين ، محمّد صلّى اللّه عليه و إله هم نخستين پيامبرى نيست كه آنچه را كه به سوى او از جانب پروردگارش وحى شده ، بر مردم مىخواند .  قُلْ هُوَ رَبِّي لا إِلهَ إِلَّا هُوَ عَلَيْهِ تَوَكَّلْتُ وَ إِلَيْهِ مَتابِ . \r\nاين ، همان ايمان محمّد صلّى اللّه عليه و إله و اين هم دعوت اوست : به خداى يگانه ايمان دارد و در تمامى كارهايش به او پناه مىبرد و قدرتى براى ديگران نمىبيند و تمامى مردم را به سوى همين ايمان فرامىخواند و اين ، دعوتى است كه دليلش با خودش است .\r\n\r\nانديشه ستمكاران\r\n وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى بَلْ لِلَّهِ الْأَمْرُ جَمِيعاً .  نظير اين آيه ، در سورهء انعام گذشت و دربارهء آن ، زير عنوان : « روش برخى از مردم » در جلد سوم ، به تفصيل سخن گفتيم . همچنين همانند اين آيه ، در آيهء 90 و ما بعدش از سورهء اسراء خواهد آمد . اينك اين سخن را هم بر سخنان قبلى مىافزاييم كه اين آيه انديشه و طرزفكر ستمگرانى را به تصوير مىكشد كه زندگى آنها بر استثمار ضعيفان و دربند كشيدن ايشان استوار است . از اين‌رو ، نه فطرت و عقل ، نه حس و مشاهده ، نه كارهاى غيرعادّى و معجزات و نه هيچ‌چيز ديگر ، ستمگرى ستمكاران استثمارگر و چشمگيرى آنان را دگرگون نمىكند و نخستين و آخرين انگيزهء آنها بر اين ستم ، آن است كه آنان تنها خود و وجود خود را مىخواهند كه بر چپاول و غارت استوار است . با اين وجود ، حضرت محمّد صلّى اللّه عليه و إله از آنان مىخواهد كه به نبوّت او و قرآن اعتراف كنند و چرا اعتراف كنند ؟ آيا اين بدين سبب است كه كوه‌ها بدون داشتن چرخ به راه افتند و كتابى را از آسمان بياورند و مردگان با ايشان سخن بگويند ؟ آن‌گاه چه خواهد شد ؟ چه سودى در اين كار براى آنها خواهد بود ؟ و حتّى ديدن خدا و رويارويى با او چه سودى براى آنان خواهد داشت ؟ آيا سودها و ثروت‌هايشان را\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nافزايش خواهد داد ؟\r\nاين ، انديشهء ستمكاران است و اين ، همان زبانى است كه آنها آن را مىفهمند و بدان گوش فرامىدهند و به غير آن گوش نمىدهند ؛ يعنى زبان كسب و سود ، زبان پوند و دلار . امّا حق و عدالت و منطق و عقل ، سخن خرافه‌اى است كه كودكان آن را تصديق مىكنند و نادانان بدان ايمان مىآورند . آيا پس از اين بيان ، جايى براى اين پرسش باقى مىماند كه چرا ستمكاران به محمّد صلّى اللّه عليه و إله ايمان نياوردند ، در حالى كه دعوت او ، دعوت عدالت و نيكوكارى بود ؟ كدامين گناه مىتواند بزرگ‌تر از اين دعوت باشد كه ستم و فساد را از ريشه برمىكند ؟ و كدامين خردمند با دست خود ، فرمان اعدامش را صادر مىكند ؟\r\nكسانى كه زندگيشان بر چپاول و غارت استوار است ، در هرزمان و مكانى ، به همين روش مىانديشند . طرزفكر ابو جهل و ابو سفيان در دوران حضرت محمّد صلّى اللّه عليه و إله همين روش بود و طرزفكر هيتلر و موسولينى در عصر ما نيز همين است . چنان‌كه در عصر فضا ، كشورهاى استعمارگر به رهبرى آمريكا ، به همين روش مىانديشند . در اثبات اين مدّعا همين بس كه آمريكا با تمام نيروهايش بر اعضاى سازمان ملل متّحد فشار مىآورد ، تا آنها هرجريانى را كه به نحوى به عدالت ارتباط پيدا مىكند ، ناديده بگيرند و اگر در اين ميدان شكست خورد ، آشكارا در برابر هرملّتى كه خواستار اجراى عدالت دربارهء متجاوزان باشد موضع خصمانه مىگيرد و ظلم و ستم را در هر جا كه هست و خواهد بود ، يارى مىرساند ؛ خواه اين ستم از سوى اسرائيل باشد ، يا پرتغال ، يا حكومت نژادپرست رودزيا و افريقاى جنوبى « 1 » و يا ديگر حكومت‌ها و دليل اين رفتار آمريكا هم آن است كه او تنها خودش و نظامش را به عنوان رهبر استعمار جديد در عصر حاضر مىخواهد . سرنوشت اين رهبرى ، كاملا همانند\r\n\r\n\r\n","description":"","footnote":"\r\n( 1 ) . شايسته يادآورى است كه اينك در اين دو كشور حكومت‌هاى نژادپرست از ميان رفته‌اند . نكتهء ديگر اين‌كه نام كشور رودزيا پس از روىكار آمدن مبارزات سياهپوستان ، به زيمبابوه تغيير يافته است . ( مترجم )\r\n","page_name":" 633 ","page_number":633},
  {"content":"\r\n\r\nسرنوشت نازيسم هيتلرى خواهد بود و نشانه‌هاى آن در ويتنام آشكار شده است . « 1 » امّا نارضايتى از سياست استعمارگران تمامى شرق و غرب را فراگرفته و اين نارضايتى به هرجا كه برسد ، تأثير ويرانگرش را برجاى خواهد گذاشت .\r\nمن در گذشته ، در شگفت بودم كه چرا برخى از مردم نسبت به شخصيت‌هاى پاك و اخلاصمند توهين مىكنند و قدر آنان را نمىدانند و چگونه آنها را بسان افراد معمولى مىانگارند ، حتّى اگر آنان شگفتى بيافرينند و به خاطر احقاق حق ، عزيزترين چيز خود را فدا كنند ، تا اين‌كه به تفسير اين آيه رسيدم و متوجّه شدم كه اين طرزفكر ، تنها به فسادكنندگان و ستمگران فعلى اختصاص ندارد ؛ زيرا بسيارى از مردم تمام فضيلت‌ها و ارزش‌ها را از حسابشان دور انداخته‌اند و جز براى كسب و سود ، هيچ ارزشى براى چيزهاى ديگر قايل نمىباشند ؛ درست مانند افرادى كه با حضرت محمّد صلّى اللّه عليه و إله مىجنگيدند . آنها در چهرهء سازمان ملل متّحد و شوراى امنّيت در كنار اسرائيل مىايستند ، فقط بدين سبب كه راه فساد و ستمگرى براى آنان آماده شد و آن را رفتند و وقتى هم از رفتن آن ناتوان شدند ، موضع بىطرفى در پيش گرفتند .\r\n أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ اللَّهُ لَهَدَى النَّاسَ جَمِيعاً .  طبرى مىگويد :\r\nسخن‌شناسان عرب دربارهء معناى جمله : « أفلم ييئس » اختلاف‌نظر دارند . آن‌گاه مىافزايد : درست آن است كه اين جمله به معناى « أفلم يتبيّن » مىباشد . او اين تفسير را از گروه زيادى نقل كرده است كه در ميان آنان مىتوان از امام على عليه السّلام نام برد . ما نيز از كسانى هستيم كه باور داريم : اهل خانه بهتر از ديگران مىدانند كه چه چيزى در آن است . در هرصورت ، مقصود از « الّذين آمنوا » ، صحابهء پيامبر بزرگوار است ؛ زيرا با سوزوگداز آرزو داشتند كه مشركان به خدا و پيامبرش ايمان بياورند . از اين‌رو ، خداوند به آنان فرمود : تا كى آرزوى ايمان آوردن مشركان را داريد ؟ آيا نمىدانيد و براى شما آشكار نشده است كه آنان در هيچ حالتى ايمان نمىآورند ، حتّى اگر مردگان\r\n\r\n\r\n","description":"","footnote":"\r\n( 1 ) . شايان ذكر است كه آمريكا در سال 1975 در ويتنام شكست خورد و با ذلّت از اين كشور خارج شد . ( مترجم )\r\n","page_name":" 634 ","page_number":634},
  {"content":"\r\n\r\nبا آنها سخن بگويند و كوهها به حركت درآيند ؟ آنها و ستمگرى ايشان را رها كنيد ؛ زيرا اگر خدا بخواهد آنها را به ايمان آوردن مجبور كند ، اين كار را خواهد كرد ، لكن حكمت او چنين اقتضا كرده است كه انسان را رها كند تا او خود برطبق اراده‌اش هرچه را مىخواهد براى خويش برگزيند ؛ زيرا او آزادى و انسانيّت وى را دوست دارد و اگر اين دو چيز را از او بگيرد ، ديگر انسان ، انسان نخواهد بود و در آن صورت ، نه استحقاق ستايش و نكوهش را خواهد داشت و نه استحقاق پاداش و مجازات را .\r\nبه تفسير ما دربارهء سخن خداوند در آيهء 118 از سورهء هود رجوع كنيد :  وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ . \r\n وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ .  مراد از « الّذين كفروا » كسانى است كه نبوّت محمّد صلّى اللّه عليه و إله را تكذيب كردند و معناى آيه چنين است : خداوند اين تكذيب‌كنندگان را رها نمىكند ، مگر آن‌كه آنان را در همين دنيا ادب كند و حتّى بر اثر موضعگيرى آنها در برابر پيامبر صلّى اللّه عليه و إله هرازچندگاه ايشان را به مصيبت‌ها و بلاها گرفتار سازد و يا از پيرامون خودشان ، مصيبتى را بر آنان فروفرستد كه دل‌هايشان را پر از خوف و وحشت كند و اين وضعيّت ادامه پيدا خواهد كرد . تا اين‌كه خداوند برطبق وعده‌اى كه داده است ، پيامبرش را پيروز كند .\r\n إِنَّ اللَّهَ لا يُخْلِفُ الْمِيعادَ .  چگونه خداوند وعده‌اش را تخلف كند ؟ در حالى كه او راستگوترين وعده‌كنندگان است . صحابه و هرانسان با ايمانى اعتماد كامل دارد كه خداوند به وعده‌اش عمل و به‌طور يقين سپاهش را يارى مىكند .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nبه استهزا گرفته شدن پيامبران\r\n\r\n[ سوره الرعد ( 13 ) : آيات 32 تا 34 
  ]\r\nوَ لَقَدِ اسْتُهْزِئَ بِرُسُلٍ مِنْ قَبْلِكَ فَأَمْلَيْتُ لِلَّذِينَ كَفَرُوا ثُمَّ أَخَذْتُهُمْ فَكَيْفَ كانَ عِقابِ ( 32 ) أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ وَ جَعَلُوا لِلَّهِ شُرَكاءَ قُلْ سَمُّوهُمْ أَمْ تُنَبِّئُونَهُ بِما لا يَعْلَمُ فِي الْأَرْضِ أَمْ بِظاهِرٍ مِنَ الْقَوْلِ بَلْ زُيِّنَ لِلَّذِينَ كَفَرُوا مَكْرُهُمْ وَ صُدُّوا عَنِ السَّبِيلِ وَ مَنْ يُضْلِلِ اللَّهُ فَما لَهُ مِنْ هادٍ ( 33 ) لَهُمْ عَذابٌ فِي الْحَياةِ الدُّنْيا وَ لَعَذابُ الْآخِرَةِ أَشَقُّ وَ ما لَهُمْ مِنَ اللَّهِ مِنْ واقٍ ( 34 )\r\n\r\n[ ترجمه 
  ]\r\nپيامبرانى هم كه پيش از تو بودند به استهزا گرفته شدند . من به كافران مهلت دادم ، آن‌گاه همه را فروگرفتم و آن عقوبت من چه سخت بود . ( 32 )\r\nآيا آن‌كه بر همهء مردم و اعمالشان ناظر است ، همانند بتان است ؟ براى خدا شريكانى قايل شدند ، بگو : آنها را نام ببريد . شايد مىخواهيد او را از چيزى در روى زمين آگاه كنيد كه نمىداند ، يا از سخنى آشكار آگاه كنيد ؟\r\nدر نظر كافران مكرشان آراسته آمد و از راه راست به‌در شدند . و هركه را خدا گمراه كند هيچ راهنمايى ندارد . ( 33 )\r\nدر اين زندگى دنيا به عذابى گرفتار آيند و عذاب آخرت سخت‌تر است و آنها را هيچ نگهدارنده‌اى از عذاب خدا نيست . ( 34 )\r\n\r\nواژگان\r\nامليت : مهلت دادم .\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nقائم على نفس : ناظر بر اعمال مردم و اداره‌كنندهء امور آنان .\r\n\r\nاعراب\r\n« كيف » خبر مقدّم براى « كان » و « عقاب » اسم آن است . اصل « عقاب » ، « عقابى » بوده است و جمله ، مفعول براى فعل محذوف : « فانظر كيف » . « أفمن » « من » اسم موصول و مبتدا و خبرش محذوف است . يعنى : « كمن ليس كذلك » . « هو قائم » مبتدا و خبر و جمله ، صلة موصول . « أم تنبّئونه » ، « أم » منقطعه به معناى بل و همزه .\r\nيعنى : « بل أتنبّئونه » . « و من يضلل » . « من » مبتدا . « فما » نافيه . « له » متعلق به محذوف و خبر براى « هاد » . « من » كه بر سر « هاد » داخل شده ، از لحاظ اعراب زايد است و جمله خبر براى « من يضلل اللّه » .\r\n\r\nتفسير\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ فَأَمْلَيْتُ لِلَّذِينَ كَفَرُوا ثُمَّ أَخَذْتُهُمْ فَكَيْفَ كانَ عِقابِ . \r\nخداى سبحان به پيامبرش محمّد صلّى اللّه عليه و إله مىگويد : شكيبا باش و به دعوتت ادامه بده و كار كسانى را كه تكذيبت كردند ، به مسخره‌ات گرفتند و درخواستهاى به ناحق از تو كردند ، ناچيز بشمار ؛ زيرا افرادى كه پيش از آنها بودند ، نيز همين كارهاى آنان را انجام دادند . من هم به آنان مهلت دادم و آن‌گاه قدرتمندانه مجازاتشان كردم و مجازات كسانى كه رسالت تو را تكذيب كردند نيز همين‌گونه خواهد بود .\r\nخداوند هرپيامبرى را كه فرستاد ، اين پيامبر به دو چيز مجهّز بوده است : آگاهى از دلايل هستى و عقلى بر اثبات وجود آفريدگار و يگانگى او ؛ و معجزه‌اى كه با دست همين پيامبر آشكار مىشده و نشان‌دهندهء نبوّت او بوده است . او با اوّلى به مردم مىباورانده كه خداوند يك و يگانه است و با دوم ، آنان را قانع مىكرده كه او پيامبر خداست . امّا كسانى كه جز به منافع و سودهاى كلان ايمان نداشتند ، پيامبران و نيز\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nدلايل و معجزات آنها را به باد ريشخند مىگرفتند . خداوند به آنان مهلت مىداد ، تا بلكه هدايت يابند و همچنين از راه مهلت دادن ، حجّت را بر آنان تمام كند ، چنان‌كه از راه اقامهء دلايل ، حجّت را برايشان تمام كرده بود .\r\n أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ .  او از هرفردى نگهدارى و مراقبت مىكند و دربارهء هرچيزى ، او را مورد بازپرسى قرار مىدهد . اگر وى كار نيك انجام دهد ، پاداشش مىدهد و اگر كار بد انجام دهد ، مجازاتش مىكند . آيا شما سنگ‌ها را شريك كسى كه اين ويژگىها را دارد ، قرار مىدهيد ؟\r\n وَ جَعَلُوا لِلَّهِ شُرَكاءَ .  آنان براى خدا شريكانى قرار مىدهند كه هيچ شباهتى به او ندارند . « آيا آن‌كه مىآفريند همانند كسى است كه نمىآفريند ؟ چرا درنمىيابيد ؟ » . « 1 »\r\n قُلْ سَمُّوهُمْ ؛  يعنى اى مشركان ! ، حتّى يك ويژگى براى بت‌هاى خود بيان كنيد كه آنها را سزاوار پرستش سازد . اين تحدّى [ - مبارزه‌طلبى قرآن 
  ] به ريشخند و تمسخر شباهت دارد ، چونان كه اگر شخص ترسو بگويد : من از همهء شجاعان شجاع‌ترم و تو به او بگويى : براى اثبات شجاعتت حتّى يك شاهد براى ما بياور .\r\n أَمْ تُنَبِّئُونَهُ بِما لا يَعْلَمُ فِي الْأَرْضِ .  خدا مىفرمايد : من شريك ندارم . مشركان به او مىگويند : تو شريكان زيادى دارى . معناى سخن آنان در واقع اين است كه آنان مىدانند و خدا نمىداند . و آنان چيزى را به خدا خبر مىدهند كه او نمىداند . در حالى كه شأن خداوند از آنچه آنها مىگويند ، بالاتر است . به بيان اهل منطق : هرگاه ملزوم باشد ، لازم هم است و هرگاه لازم نباشد ، ملزوم هم نخواهد بود . هرگاه خورشيد باشد ، روز هست و اگر خورشيد نباشد ، روز هم نخواهد بود . و هرگاه روز نباشد ، در ظاهر و واقع ، خورشيد هم نخواهد بود . همچنين ، هرگاه شريك باشد ، به‌طور يقين خداوند از وجود آن آگاه است و چون خدا از آن آگاهى ندارد ، پس شريكى وجود ندارد ، و گرنه لازم مىآيد كه خدا از اين موضوع ناآگاه باشد [ - و ناآگاهى بر خداوند محال است 
  ] .\r\n\r\n\r\n","description":"","footnote":"\r\n( 1 ) . نحل ( 16 ) آيهء 17 .\r\n","page_name":" 638 ","page_number":638},
  {"content":"\r\n\r\nخداوند در آيه ، تنها از زمين ياد كرده است ، در حالى كه ذات اقدس او نه در زمين شريك دارد و نه در آسمان . سبب آن اين است كه سخن دربارهء بت‌هاست و آنها در زمينند ، نه در آسمان .\r\n أَمْ بِظاهِرٍ مِنَ الْقَوْلِ .  واژه‌ها بدين سبب وضع مىشوند كه بر معناى موجود دلالت كنند و هرواژه‌اى كه بر اين معنا دلالت نكند ، تنها در ظاهر چيزى است و نه در واقع . واژه « شريكان خدا » نيز چنين هستند ، يعنى نام‌هايى هستند كه نام نهاده شده ندارند : « اينها چيزى نيستند جز نام‌هايى كه خود و پدرانتان به آنها داده‌ايد و خداوند هيچ دليلى بر آنها نفرستاده است . تنها از پى گمان و هواىنفس خويش مىروند » . « 1 » نظير اين آيه در جلد سوم . در آيهء 70 از سورهء اعراف ، و آيهء 40 از سورهء يوسف بيان شد .\r\n بَلْ زُيِّنَ لِلَّذِينَ كَفَرُوا مَكْرُهُمْ .  معناى مكر در لغت ، فريب دادن است و مشركان به وسيله بت‌ها فريب داده شدند و گمان كردند كه آنها شريكان خدا در آفرينش او هستند و هواهاى نفسانى آنان ، اين مكر و فريب را برايشان زيبا جلوه دادند .\r\n وَ صُدُّوا عَنِ السَّبِيلِ .  به صيغهء مجهول و معنايش اين است كه همان چيزى كه هواهاى نفسانى آنها برايشان زيبا جلوه نمود ، آنان را از حق و ايمان به خدا و يگانگى او بازداشت .  وَ مَنْ يُضْلِلِ اللَّهُ فَما لَهُ مِنْ هادٍ  به تفسير آيهء 88 از سورهء نساء در بخش :\r\n« گمراه كردن خدا منفى است ، نه مثبت » ، جلد دوم نگاه كنيد .\r\n لَهُمْ عَذابٌ فِي الْحَياةِ الدُّنْيا ؛  يعنى آنان به وسيلهء خوارى و زبونى در همين دنيا عذاب خواهند شد .  وَ لَعَذابُ الْآخِرَةِ أَشَقُّ ؛  زيرا چنان‌كه امام على عليه السّلام فرموده است :\r\n« در دنيا شنيدن هرچيزى بزرگ‌تر از خود آن چيز و در آخرت ، خود هرچيزى بزرگ‌تر از شنيدن آن است » .  وَ ما لَهُمْ مِنَ اللَّهِ مِنْ واقٍ ؛  يعنى آنان را هيچ نگهدارنده و دفاع‌كننده‌اى در برابر عذاب خدا نيست .\r\n\r\n\r\n","description":"","footnote":"\r\n( 1 ) . نجم ( 53 ) آيهء 23 .\r\n","page_name":" 639 ","page_number":639},
  {"content":"\r\n\r\nصفت بهشت\r\n\r\n[ سوره الرعد ( 13 ) : آيات 35 تا 38 
  ]\r\nمَثَلُ الْجَنَّةِ الَّتِي وُعِدَ الْمُتَّقُونَ تَجْرِي مِنْ تَحْتِهَا الْأَنْهارُ أُكُلُها دائِمٌ وَ ظِلُّها تِلْكَ عُقْبَى الَّذِينَ اتَّقَوْا وَ عُقْبَى الْكافِرِينَ النَّارُ ( 35 ) وَ الَّذِينَ آتَيْناهُمُ الْكِتابَ يَفْرَحُونَ بِما أُنْزِلَ إِلَيْكَ وَ مِنَ الْأَحْزابِ مَنْ يُنْكِرُ بَعْضَهُ قُلْ إِنَّما أُمِرْتُ أَنْ أَعْبُدَ اللَّهَ وَ لا أُشْرِكَ بِهِ إِلَيْهِ أَدْعُوا وَ إِلَيْهِ مَآبِ ( 36 ) وَ كَذلِكَ أَنْزَلْناهُ حُكْماً عَرَبِيًّا وَ لَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا واقٍ ( 37 ) وَ لَقَدْ أَرْسَلْنا رُسُلاً مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً وَ ما كانَ لِرَسُولٍ أَنْ يَأْتِيَ بِآيَةٍ إِلاَّ بِإِذْنِ اللَّهِ لِكُلِّ أَجَلٍ كِتابٌ ( 38 )\r\n\r\n[ ترجمه 
  ]\r\nصفت بهشتى كه به پرهيزكاران وعده شده : آب از زير درختانش روان است و ميوه‌ها و سايه‌اش هميشگى است . اين سرانجام كسانى است كه پرهيزكارند و سرانجام كافران آتش است . ( 35 )\r\nاهل كتاب از آنچه بر تو نازل شده شادمانند . و از آن جماعات كسانى هستند كه پاره‌اى از آن را انكار مىكنند . بگو : من مأمور شده‌ام كه خداى يكتا را بپرستم و به او شرك نياورم . به سوى او دعوت مىكنم و بازگشت من به سوى اوست . ( 36 )\r\nهمچنين قرآن را به زبان عربى نازل كرديم . اگر پس از دانشى كه به تو رسيده ، از پى خواهش‌هاى آن به روى ، در برابر خدا كارساز و نگهدارنده‌اى نخواهى داشت . ( 37 )\r\nبه تحقيق پيش از تو پيامبرانى فرستاده‌ايم و برايشان همسران و فرزندان قرار داده‌ايم . و هيچ پيامبرى را حق آن نبود كه جز به فرمان خدا آيتى بياورد و هرامرى را زمانى مكتوب است . ( 38 )\r\n\r\n","description":"","footnote":"","page_name":" 640 ","page_number":640},
  {"content":"\r\n\r\n\r\nواژگان\r\nالاكل : به ضمّ همزه به معناى خوردنى .\r\nالكتاب : مراد از كتاب قرآن است .\r\nالّذين آتيناهم الكتاب : مراد صحابهء پيامبر صلّى اللّه عليه و إله است ؛ زيرا تنها آنان در هنگام نزول قرآن ، شادمان گرديدند .\r\nالاحزاب : مراد پيروان اديانى هستند كه بر ضدّ اسلام گردهم آمدند و آن را نپذيرفتند .\r\nآنان به برخى از قرآن كافر بودند و به برخى ديگر ايمان داشتند .\r\nالآمب : بازگشتگاه .\r\nالواقى : نگهدارنده .\r\n\r\nاعراب\r\nمفسران گفته‌اند : بنابر نظريهء سيويه ، « مثل الجنّة » مبتدا و خبرش محذوف است .\r\nيعنى : « فيما يتلى عليكم مثل الجنة ؛ صفت بهشت همان است كه ما آن را در قرآن بيان كرديم » . « الّتى » عطف بيان است بر « الجنّة » . عايد موصول حذف شد كه در تقدير :\r\n« وعد بها المتقون » است . جملهء « تجرى » حال است از « الجنّة » . « أكلها دائم » مبتدا و خبر .\r\n« ظلّها » نيز در تقدير : « ظلّها دائم » است . « من الاحزاب » خبر مقدّم و « من ينكر » مبتداى مؤخّر . « حكما » حال از هاى « انزلناه » و « عربيا » صفت براى « حكم » . مصدر ريخته شده از « أن ياتى » اسم « كان » .\r\n\r\nتفسير\r\n مَثَلُ الْجَنَّةِ الَّتِي وُعِدَ الْمُتَّقُونَ تَجْرِي مِنْ تَحْتِهَا الْأَنْهارُ أُكُلُها دائِمٌ وَ ظِلُّها . \r\nهنگامى كه خداوند مجازات كافران را بيان كرد ، پاداش پرهيزكاران را نيز ياد مىكند ،\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nچنان‌كه شأن خداوند چنين است كه ميان دو ضدّ مقايسه مىكند . پاداش پرهيزكاران عبارت است از : بهشت و نعمت‌هاى هميشگى آن همچون نهرها ، ميوه‌ها و سايه‌ها .\r\n تِلْكَ عُقْبَى الَّذِينَ اتَّقَوْا .  « تلك » اشاره است به بهشت . « عقبى » ؛ يعنى بازگشت و سرنوشت . پرهيزكاران كسانى هستند كه حق و طرفدارانش را يارى مىكنند و با باطل و پيروانش مىستيزند . در برخى از روايات آمده است : ايمان بالاتر از اسلام ، تقوا بالاتر از ايمان و يقين بالاتر از تقواست . مراد از يقين ، اعتماد به خدا و توكّل بر اوست .\r\n وَ عُقْبَى الْكافِرِينَ النَّارُ .  مراد از كافر در اين‌جا ، تنها كسى نيست كه خدا را انكار مىكند و يا به او شرك مىورزد ، بلكه هركسى است كه از روى آگاهى با حق دشمنى مىكند . از اين‌رو ، در بيشتر روايات آمده است كه دورويى ، كفر و ريا شرك است . خداوند در آيهء 99 از سورهء اسراء ، ظالمان را به كفر توصيف كرده است : « فابى الظالمون الا كفورا » ؛ امّا ظالمان جز انكار نكنند » چنان‌كه در چندين آيه ، كافران و مشركان را به ظلم توصيف كرده است .\r\n\r\nشيعه اماميه و صحابه\r\nبرخى از مزدوران و نادانان عادت كرده‌اند كه از راه توطئه و دروغ بستن عليه شيعهء اماميه ، ميان مسلمانان فتنه و آشوب برپا كنند ، تا وحدت كلمه و يكپارچگى آنان را برهم بزنند ؛ زيرا آنان شيعه را متّهم مىكنند كه به صحابه دشنام مىدهند و على عليه السّلام را خدا مىدانند و معتقد به تحريف قرآن هستند ، امرى كه عرش خدا از آن و از اين قبيل دروغ‌ها و بهتان‌ها به لرزه مىآيد . اين‌جانب مقاله‌هاى مفصّلى در ردّ اين مزدوران نوشتم و نيز كتاب‌هاى : مع الشيعة الامامية ، الشيعة و التشيع ، الشيعة و الحاكمون و الاثنا عشرية و اهل البيت را دربارهء شيعهء اماميه به نگارش درآوردم . كتاب الشيعة و التشيع از ساير كتاب‌هايم بزرگ‌تر و قطورتر است . هدف نخست من از نوشتن اين مقاله‌ها و كتاب‌ها آن بوده است كه حقيقت را براى طالبان آن ، روشن كنم و تهمت‌ها و\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nدروغ‌هايى را كه دربارهء اين طائفه مىگويند ، باطل سازم .\r\nدر اين‌جا به مناسبتى كه در زير روشن خواهد شد به نوشته‌ها و تأليف‌هايم اشاره كردم :\r\n وَ الَّذِينَ آتَيْناهُمُ الْكِتابَ يَفْرَحُونَ بِما أُنْزِلَ إِلَيْكَ .  ابو حيان اندلسى ، زمخشرى ، شيخ مراغى ، بيضاوى و ديگر علماى اهل سنّت گفته‌اند : مراد از  « الَّذِينَ آتَيْناهُمُ الْكِتابَ »  يهوديان و مسيحيانى هستند كه به محمّد صلّى اللّه عليه و إله ايمان آوردند . طبرسى در مجمع البيان ، عينا چنين مىگويد : « مقصود خداى سبحان ، اصحاب پيامبر صلّى اللّه عليه و إله است كه به او ايمان آوردند ، او را تصديق كردند و قرآن به آنان عطا شد و به سبب نزول آن ، شادمان گشتند » .\r\nطبرسى از بزرگ‌ترين و مورد اعتمادترين علماى شيعه است ( متوفى 548 ه ) .\r\nبيشتر علماى اهل سنّت آيه را به افرادى از اهل كتاب تفسير كرده‌اند و اگر آنان از مقام صحابه انتقاد داشتند ، بايد شيخ آنان طبرسى ، اين آيه را به‌گونهء ديگرى تفسير مىكرد .\r\nبا اين بيان ، توطئه كسانى كه اين دروغ را به شيعه نسبت داده‌اند آشكار مىشود .\r\nابان بن تغلب يكى از شاگردان بزرگ امام جعفر صادق عليه السّلام است ، تا آن‌جا كه امام عليه السّلام به شيعيان دستور مىدهد كه دين را از او فرابگيرند . يك روز ، مردى به نام « ابو البلاد » دربارهء شيعيان از او پرسيد . ابان در پاسخ وى گفت : آنان كسانى هستند كه هرگاه مردم دربارهء روايت از پيامبر صلّى اللّه عليه و إله اختلاف كنند ، آنها روايتى را مىگيرند كه على عليه السّلام از پيامبر صلّى اللّه عليه و إله نقل كرده باشد و هرگاه مردم دربارهء سخن على عليه السّلام اختلاف كنند ، شيعه سخن امام صادق از امام على عليه السّلام را مىگيرند . بنابراين ، مسئله از ديدگاه شيعه اماميه ، مسئله اعتماد به روايت نقل شده از محمّد صلّى اللّه عليه و إله است ، نه مسئله فحش و دشنام دادن به اصحاب محمّد صلّى اللّه عليه و إله . رمز اعتماد شيعه به اهل‌بيت عليهم السّلام در چيزى است كه از جدّ آنان به اثبات رسيده و مسلم آن را در صحيح خود ، باب فضايل على بن ابيطالب ، از پيامبر صلّى اللّه عليه و إله نقل كرده كه فرمود :\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nنزديك است پيك پروردگارم به سوى من بيابد و من هم آن را اجابت كنم و دو چيز سنگين را در ميان شما باقى مىگذارم : نخستين اين دو ، كتاب خداوند است كه در آن هدايت و روشنى است . بنابراين ، كتاب خدا را بگيريد و بدان چنگ درزنيد . او [ مسلمانان را 
  ] به كتاب خدا تشويق و ترغيب كرد . آن‌گاه گفت : و اهل‌بيت من . دربارهء اهل‌بيت خودم ، شما را به ياد خدا مىاندازم و اين جمله را سه بار تكرار كرد .\r\n وَ مِنَ الْأَحْزابِ مَنْ يُنْكِرُ بَعْضَهُ .  مراد از احزاب ، پيروان آيين‌ها و اديان ديگر است ؛ مانند يهود و نصارا و ديگر كسانى كه چيزهايى از قرآن را كه با هواهاى نفسانىشان سازگارى نداشت ، انكار كردند و چيزهايى را كه با آن همخوانى داشت ، پذيرفتند و اقرار كردند . روشن است كه انكار و اقرار اين گروه يكسان است ؛ زيرا اقرار به هواهاى نفسانى ايشان است ، نه اقرار به قرآن .  قُلْ إِنَّما أُمِرْتُ أَنْ أَعْبُدَ اللَّهَ وَ لا أُشْرِكَ بِهِ إِلَيْهِ أَدْعُوا وَ إِلَيْهِ مَآبِ .  اسلام عبارت است از اين‌كه هيچ معبودى جز خدا نيست . پادشاهى از آن اوست . تنها او را بايد پرستيد و بازگشت به سوى اوست .\r\n وَ كَذلِكَ أَنْزَلْناهُ حُكْماً عَرَبِيًّا .  مراد از حكم قرآن است ؛ زيرا همو حكم خداست و ماسواى آن حكم جاهليت مىباشد . چنان‌كه خداوند مىفرمايد : « آيا حكم جاهليت را مىجويند ؟ براى آن مردمى كه اهل يقين هستند چه حكمى از حكم خدا بهتر است ؟ » . « 1 » همان‌طور كه خدا هرپيامبرى را به زبان قومش فرستاد ، محمّد صلّى اللّه عليه و إله را نيز به زبان قومش فرستاد : « هيچ پيامبرى را جز به زبان مردمش نفرستاديم ، تا بتواند پيام خدا را برايشان بيان كند » . « 2 » در تفسير آيهء 2 از سورهء يوسف ، سبب نزول قرآن به زبان عربى را با توجّه اين‌كه محمّد صلّى اللّه عليه و إله پيامبر خدا براى تمامى انسان‌هاست ، بيان كرديم .\r\n وَ لَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا واقٍ . \r\n\r\n\r\n","description":"","footnote":"\r\n( 1 ) . مائده ( 5 ) آيهء 50 .\r\n( 2 ) . ابراهيم ( 14 ) آيهء 2 .\r\n","page_name":" 644 ","page_number":644},
  {"content":"\r\n\r\nخطاب به محمّد صلّى اللّه عليه و إله است و ضمير « أهواءهم » به احزابى برمىگردد كه پيروان اديان ديگر بودند . خدا مىداند كه پيامبر صلّى اللّه عليه و إله هرگز از خواسته‌هاى نفسانى آنان پيروى نخواهد كرد . با اين وجود ، او را نهى مىكند و هدف از اين نهى آن است كه او در دعوت به حق پايدارى كند و آن را ادامه بدهد و از سرزنش هيچ سرزنش‌كننده‌اى در راه خدا نترسد . پيش‌تر چندين بار گفتيم كه در صدور فرمان از مقام بالاتر ، مقام مأمور هرچند كه عظمت داشته باشد لحاظ نمىشود ؛ چرا كه پايين‌تر از مقام فرمان‌دهنده است .\r\n وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً .  هرگاه انسان باطل‌گرا خاموش مىشود و دليلى كه بدان تمسّك كند نمىيابد ، به دروغ و نيرنگ متوسّل مىشود و برطبق خيال و گمان‌هاى ، چيزها را با يكديگر مقايسه مىكند .\r\nمشركان نسبت به محمّد صلّى اللّه عليه و إله نيز همين حالت را داشتند . او با دلايل و گواهان به سوى اين مشركان آمد و چون آنان از ردّ اين دلايل ناتوان شدند ، گفتند : چگونه وى پيامبر است ، در حالى كه زن و فرزند دارد ؟ اين منطق ضعيف ، كاملا با منطق كسانى همخوانى دارد كه رهبانيّت را باور دارند . خداوند سخن آنها را رد مىكند ، بدين ترتيب كه محمّد صلّى اللّه عليه و إله نيز همچون نوح ، ابراهيم ، اسماعيل و ديگر پيامبرانى است كه زن و فرزند داشتند . بنابراين ، داشتن زن و فرزند چه شگفتى دارد ؟ در حديثى از پيامبر صلّى اللّه عليه و إله نقل شده كه فرمود : « اما من ، روزه مىگيرم ، افطار مىكنم ، قيام مىكنم ، مىخوابم ، گوشت مىخورم و با زنان ازدواج مىكنم . از اين‌رو ، هركس از سنّت من روى برتابد ، از من نيست » .\r\n وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ .  اين آيه نيز ردّى است بر مشركانى كه از پيامبر صلّى اللّه عليه و إله مىخواستند تا هرمعجزه‌اى كه آنان مىخواهند بياورد . دليل اين رد ، آن است كه خداوند به اندازهء كافى ، پيامبرش را به دلايلى كه نشانگر نبوّتش باشد مجهّز كرده است . البتّه براى كسانى كه بينديشند و پند بگيرند و حق را به خاطر حق\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nبخواهند . امّا پاسخ مثبت دادن به خواسته‌هاى كينه‌توزان و زورگويان را نه خرد لازم مىداند و نه عرف ، بلكه كار آن را بايد به خدا و حكمت او واگذار كرد .  لِكُلِّ أَجَلٍ كِتابٌ ؛  يعنى هرچيزى زمانى دارد ، خواه معجزه باشد ، خواه عذاب و يا چيزى ديگر و اين زمان هم قطعى است ، نه زودتر مىرسد و نه ديرتر و نيز پنهان است و جز خداوند آن را كسى نمىداند .\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nخدا هرچه را بخواهد محو و يا اثبات مىكند\r\n\r\n[ سوره الرعد ( 13 ) : آيات 39 تا 43 
  ]\r\nيَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ ( 39 ) وَ إِنْ ما نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ الْبَلاغُ وَ عَلَيْنَا الْحِسابُ ( 40 ) أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ ( 41 ) وَ قَدْ مَكَرَ الَّذِينَ مِنْ قَبْلِهِمْ فَلِلَّهِ الْمَكْرُ جَمِيعاً يَعْلَمُ ما تَكْسِبُ كُلُّ نَفْسٍ وَ سَيَعْلَمُ الْكُفَّارُ لِمَنْ عُقْبَى الدَّارِ ( 42 ) وَ يَقُولُ الَّذِينَ كَفَرُوا لَسْتَ مُرْسَلاً قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ ( 43 )\r\n\r\n[ ترجمه 
  ]\r\nخدا هرچه را بخواهد محو يا اثبات مىكند و امّ الكتاب نزد اوست . ( 39 )\r\nاگر پاره‌اى از آنچه را كه به آنها وعده كرده‌ايم به تو بنمايانيم ، يا تو را پيش از وقت بميرانيم ، در هرحال آنچه بر عهدهء توست تبليغ است و آنچه بر عهدهء ماست حساب كشيدن . ( 40 )\r\nآيا هنوز ندانسته‌اند كه ما از اطراف اين سرزمين مىكاهيم ، و خدا حكم مىكند و هيچ‌چيز حكم او را فسخ نمىكند و او به زودى به حساب همه مىرسد ؟ ( 41 )\r\nكسانى كه پيش از اينان بودند مكرها كردند ، ولى همهء مكرها نزد خداوند است . مىداند كه هركسى چه مىكند . و كافران به زودى خواهند دانست كه سراى آخرت از آن كيست . ( 42 )\r\nكافران مىگويند كه تو پيامبر نيستى .\r\nبگو : خدا و هركس كه از كتاب آگاهى داشته باشد ، به شهادت ميان من و شما كافى است . ( 43 )\r\n\r\n","description":"","footnote":"","page_name":" 647 ","page_number":647},
  {"content":"\r\n\r\n\r\nواژگان\r\nالمحو : در اين‌جا مراد نسخ احكام است .\r\nامّ الكتاب : اصل كتاب و علم خداوند اصل و ريشهء تمامى كتاب‌هاى آسمانى است .\r\nاطراف الارض : جوانب زمين . برخى گفته‌اند : اطراف در اين‌جا جمع طرف به كسر طا است و آن به معناى چيز باارزش است و زمين با مرگ بزرگانش ناقص مىشود .\r\nاين معنا از سياق آيه دور است .\r\nلا معقّب لحكمه : برگرداننده‌اى براى حكم او نيست .\r\n\r\nاعراب\r\n« انّما » از دو واژه تركيب يافته است : « ان » شرطيه و « ما » زايده از لحاظ اعراب .\r\n« نرينّك » مضارع ، مبنى بر فتح ؛ زيرا داراى نون تأكيد است . « فأنّما عليك البلاغ » جواب شرط . جملهء « ننقصها » حال از ضمير « نأتى » . « لا معقّب » « لا » براى نفس جنس « معقّب » اسم و « لحكمه » خبر آن است و جمله ، حال از ضمير « يحكم » . « كفى باللّه » . « با » از لحاظ اعراب زايد و لفظ جلاله فاعل « كفى » . « شهيدا » حال و يا تميز به معناى : « من شهيد » .\r\n« و من عنده » ، « من » اسم موصول ، در محلّ جر و عطف است بر لفظ جلاله : « كفى به من عنده » . « عنده » خبر مقدّم و « علم الكتاب » مبتداى مؤخر و جمله ، صلهء موصول است .\r\n\r\nتفسير\r\n يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ .  « امّ الكتاب » ، كنايه از علم خداوند به تمامى جهان هستى است . اگر تفسير الفاظ از طريق ذوق و استحسان براى ما روا مىبود ، هرآينه « كتاب » را به جهان هستى و « ام » را به عناصر و رازهاى آن تفسير مىكرديم ؛ زيرا براى خداوند دو كتاب است و در هركدام از اين دو ، دلايل روشن بر\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nاثبات وجود ، يگانگى و عظمت او به چشم مىخورند . يكى از آنها با زبان حال سخن مىگويد كه همان جهان هستى است و ديگرى با زبان گفتار كه قرآن است .\r\nطبرسى دربارهء معناى محو و اثبات ، هشت نظرگاه را بيان كرده است و نزديك‌ترين آنها اين است كه مراد از محو ، نسخ شريعت است نظير شريعت‌هاى گذشته و يا اين‌كه مقصود از آن ، نسخ شدن برخى از احكام اين شريعت‌هاست همانند نسخ شدن نماز به سوى بيت المقدّس در شريعت اسلامى . امّا اثبات ، مقصود از آن ، پابرجا بودن و ثابت ماندن احكام [ اسلام 
  ] تا روز قيامت است . بنابراين ، معناى جمله چنين است : خداوند تمام و يا برخى از احكام را ، برحسب آنچه حكمت و مصلحت او اقتضا كند ، نسخ مىكند و يا ثابت نگه مىدارد . او مصالح و مفاسد بندگانش را مىداند و به همين دليل ، آنان را به‌طور موقت و يا هميشگى به آنچه مصلحت است دستور مىدهد و از آنچه مفسده دارد نهى مىكند . البتّه ، اين كار براساس اقتضاى آگاهى او از مدّت منفعت و زيان صورت مىگيرد . پيش‌تر دربارهء نسخ ، در جلد اوّل در تفسير آيهء 106 از سورهء بقره سخن گفتيم .\r\n وَ إِنْ ما نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ الْبَلاغُ وَ عَلَيْنَا الْحِسابُ . \r\nاين آيه با آيهء 31 از همين سوره ، يعنى :  « وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ »  ارتباط دارد . دليل ارتباط اين دو آيه آن است كه خداوند به پيامبرش فرمود : او به زودى عذاب را بر كسانى كه او را تكذيب كرده‌اند نازل خواهد كرد . آن‌گاه در آيه‌اى كه اينك درصدد تفسيرش هستيم مىفرمايد : خواه عذاب آنان را به تو بنمايانيم و يا تو را پيش از آن بميرانيم ، نخستين و آخرين وظيفه‌ات آن است كه رسالتت را به همان صورت واقعى خودش انجام دهى و بس و ماسواى آن بر عهدهء ماست ، نه بر عهدهء تو .\r\n أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها .  زمين كروى شكل است و بسان جسم مسطح ( پهن ) اطراف ندارد ، لكن آن‌قدر بزرگ است كه گنجايش ميليون‌ها\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nموجود و آفريده از جنس‌هاى مختلف را دارد و نيز هميشه در حال دگرگونى است .\r\nبه عنوان نمونه ، در حالى كه انسان مىبيند و يا مىشنود كه اين نقطه از زمين ، مالامال موجودات و مخلوقات و عوامل تمدّن و انواع آن است ، نقطه‌اى ديگر صحرايى خشك و صاف است و نيز اين نقطه كه زمانى مسكونى بوده ، در حال حاضر خراب و ويران است ، امّا نقطه‌اى ديگر پر از باغ‌ها و چشمه‌هاست .\r\nساكنان و موجودات زمين نيز همانند خود آن هستند : تمدّن‌هايى احيا مىشود و تمدّن‌هايى ديگر مىميرد . دولتى برپا مىشود و دولتى ديگر سقوط مىكند و به همين ترتيب . . . نه سختى و تنگدستى در اين زمين هميشگى است و نه نعمت و آسايش .\r\nامام على عليه السّلام فرمود : « از دنيا برحذر باشيد كه بسيار نيرنگباز و فريب‌دهنده است .\r\nاو بخشنده‌اى بازپس‌گيرنده ، پوشاننده‌اى بركننده است . نه راحتىاش دايمى است و نه رنجش » و جملهء : « ننقصها من اطرافها » ، اشاره به همين معنا دارد .\r\nانسان خردمند ، از اين دگرگونىها و تغييرات پند و اندرز مىگيرد : « . . . آيا در روى زمين نمىگردند تا بنگرند كه پايان كار پيشينيانشان چه بوده است ؟ » . « 1 »\r\n وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ ،  خداوند فرمان هلاكت گروه گناهكار را صادر كرد و فرمان و عذابش دربارهء آنان به مورد اجرا گذاشته شد : « چون خدا براى مردمى بدى خواهد ، هيچ‌چيز مانع از اين نتواند شد و ايشان را جز خدا هيچ كارسازى نيست » . « 2 »\r\n وَ قَدْ مَكَرَ الَّذِينَ مِنْ قَبْلِهِمْ فَلِلَّهِ الْمَكْرُ جَمِيعاً .  مراد از مكر خدا خنثى كردن نيرنگ و توطئه نيرنگ‌كنندگان است . به تفسير آيهء 54 از سورهء آل عمران ، بخش :\r\n« خداوند بهترين مكركنندگان است » ، در جلد دوم نگاه كنيد .  يَعْلَمُ ما تَكْسِبُ كُلُّ نَفْسٍ ؛  زيرا او بسيار داناست .  وَ سَيَعْلَمُ الْكُفَّارُ لِمَنْ عُقْبَى الدَّارِ ؛  كافران روزى كه\r\n\r\n\r\n","description":"","footnote":"\r\n( 1 ) . يوسف ( 12 ) آيهء 109 .\r\n( 2 ) . رعد ( 113 ) آيهء 11 .\r\n","page_name":" 650 ","page_number":650},
  {"content":"\r\n\r\nبه سوى پروردگارشان بازمىگردند خواهند فهميد كه سراى آخرت از آن كيست .\r\n وَ يَقُولُ الَّذِينَ كَفَرُوا لَسْتَ مُرْسَلًا .  آنان به‌رغم دلايل و گواهان ، رسالت محمّد صلّى اللّه عليه و إله را منكر شدند ؛ زيرا اين رسالت ، پيكار و شورش عليه ستمگرى و سركشى و نيز بر ضدّ هرنوع تقليدى است كه مانع آزادى ، امنيّت و خوشبختى انسان شود .\r\n\r\nآسودگى خاطر و وجدان\r\n قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ .  خداوند به پيامبرش در اين آيه فرمان داده است كه به مشركان بگويد : اگر شما رسالت مرا انكار مىكنيد ، خدا گواهى مىدهد كه من فرستادهء او هستم و نيز آن عدّه از علماى تورات و انجيل كه با انصاف هستند به اين امر گواهى مىدهند . اين ، معناى ظاهر آيه است و مقصود هم همين است و تمامى مفسران ، اين معنا را برگزيده‌اند و ما نيز با ايشان موافق هستيم ، لكن ما در وراى اين ظاهر ، يك معناى گسترده‌تر و بزرگ‌تر را احساس مىكنيم كه بر هر ايمان آورندهء به حق و عمل‌كنندهء بدان كه مفسدان در زمين از او خرده گرفتند و رنجى را كه پيامبران و صالحان ديدند او هم ديده ، تطبيق مىشود . اين معناى بزرگ كه آيه بدان اشاره دارد ، چنين است : هركس كه دلش نسبت به چيزى آرامش يابد و وجدان سالم بدان گواهى دهد ، خدا و فرشتگان و انسان‌هاى باانصاف نيز گواهى مىدهند كه وى بر حق است ، خواه اين كس پيامبر باشد خواه نباشد .\r\nپرسش : چه زمانى خاطر انسان آسوده است و وجدان سالم نيز بدان گواهى مىدهد ؟\r\nپاسخ : انسان ، تنها زمانى اهل دل بيدار و وجدان سالم است كه به ارزش‌هاى انسانى نظير عدالت ، آزادى ، راستگويى ، امانت و ديگر چيزهايى كه بركت آنها به تمامى انسان‌ها بازگشت مىكند ايمان داشته باشد و هرزمان كه انسان ارزش‌ها را باور كند و ميان باور و كردارهايش هماهنگى به‌وجود آورد ، خاطر وى آسوده مىشود و وجدانش به نفع او شهادت مىدهد و هرزمان كه ميان باور انسان و اعمالش فاصله\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nايجاد شود ، وجدانش ناراحت مىشود و او را سركوب و سرزنش مىكند .\r\nپيروان ضمير و وجدان ، تنها در برابر وجدان خود و نيز در برابر انسان‌هاى پاكى همانند خودشان كه در ايمان به ارزش‌هاى عالى انسان با آنان شريكند ، به ارزش‌هايشان اهميّت مىدهند ، امّا در نزد كسى كه وجدان ندارد و جز خودش و منافع خودش را نمىبيند ، به اين ارزش‌ها به كلّى اهميّت نمىدهند ، بلكه اگر مفسدان از آنان اظهار خشنودى كنند ، خود را متّهم مىكنند و در پيشگاه خدا توبه مىنمايند . من يقين دارم كه خوشبخت‌ترين مردم ، كسانى هستند كه به اصول حق اعتقاد دارند و تنها كارهايى را انجام مىدهند كه وجدانشان به آن رضايت مىدهد .\r\nپرسش : بسيارى از مردم ، هرگاه به خواستهء خود برسند ، احساس خوشبختى مىكنند و با اين وجود ، هيچ ارزش و اصلى را باور ندارند . آيا خوشبختى جز اين است كه انسان احساس كند كه به خواسته‌اش دست يافته است ؟ و آيا بدبختى جز اين است كه انسان احساس كند كه به خواسته‌اش دست نيافته است ؟\r\nپاسخ : اوّلا : سخن ما از آغاز بر دارندگان وجدان منحصر بوده است و گروهى كه به هيچ ارزش و اصلى پايبند نمىباشند ، وجدان ندارند .\r\nثانيا : بسيارى از افرادى كه در ظاهر منكر ارزش‌ها هستند ، در ژرفاى دلشان بدان اعتراف و باور دارند ، لكن زمانى كه بدبختى بر آنها چيره شود ، تلاش مىكنند كه اين چيرگى و ناتوانى را از طريق انكار آنچه كه بدان اعتراف و ايمان دارند ، پنهان سازند .\r\nآنان در حالى كه خود را تكذيب مىكنند مىگويند : اگر ارزش‌هايى وجود مىداشت ، ما بدان ملتزم مىشديم و تمايل پيدا مىكرديم . اينان دقيقا بسان جنايتكارى هستند كه جنايتش را انكار مىكند ، در حالى كه يقين دارد آن را مرتكب شده است .\r\n\r\n","description":"","footnote":"","page_name":" 652 ","page_number":652},
  {"content":"\r\n\r\n\r\nسورهء ابراهيم\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nاين سوره مكّى است و 52 آيه دارد . برخى مىگويند : دو آيه از اين سوره مدنى هستند .\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nدين روشنايى است\r\nبسم اللّه الرّحمن الرّحيم\r\n\r\n[ سوره إبراهيم ( 14 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nالر كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ ( 1 ) اللَّهِ الَّذِي لَهُ ما فِي السَّماواتِ وَ ما فِي الْأَرْضِ وَ وَيْلٌ لِلْكافِرِينَ مِنْ عَذابٍ شَدِيدٍ ( 2 ) الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ وَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً أُولئِكَ فِي ضَلالٍ بَعِيدٍ ( 3 ) وَ ما أَرْسَلْنا مِنْ رَسُولٍ إِلاَّ بِلِسانِ قَوْمِهِ لِيُبَيِّنَ لَهُمْ فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ ( 4 )\r\n\r\n[ ترجمه 
  ]\r\nالف . لام . را . كتابى است كه بر تو نازل كرديم تا مردم را به فرمان پروردگارشان از تاريكى به روشنايى ببرى و به راه خداى پيروزمند ستودنى راه‌نمايى . ( 1 )\r\nخدايى كه هرچه در آسمان‌ها و زمين است از آن اوست . پس واى بر كافران از عذابى سخت ! ( 2 )\r\nآنان كه زندگى دنيا را از آخرت دوست‌تر دارند و ديگران را از راه خدا منحرف مىسازند و آن را منحرف مىخواهند ، سخت در گمراهى هستند . ( 3 )\r\nهيچ پيامبرى را جز به زبان مردمش نفرستاديم ، تا بتواند پيام خدا را برايشان بيان كند .\r\nپس خدا هركه را بخواهد گمراه مىكند و هركه را بخواهد هدايت مىكند و اوست پيروزمند و حكيم . ( 4 )\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n\r\nواژگان\r\nالعزيز : غالب ، پيروزمند .\r\nالحميد : پسنديده .\r\nالويل : هلاكت .\r\nيستحبّون : برمىگزينند ، ترجيح مىدهند .\r\nبلسان قومه : به زبان آنان .\r\n\r\nاعراب\r\n« كتاب » خبر مبتداى محذوف ؛ يعنى : « هذا كتاب » و جملهء « انزلناه » صفت براى « كتاب » . « الى صراط العزيز » بدل از « الى النّور » ، با اعادهء حرف جر . « اللّه الّذى » « اللّه » بدل از « العزيز » . « الّذى له ما فى السموات . . . » صفت براى « اللّه » ؛ يعنى خداوند مالك آسمان‌ها و زمين و آنچه در اين دو مىباشد است . « له » خبر مقدّم و « ما » مبتداى مؤخّر و جمله ، صلهء موصول . « ويل » مبتدا و « للكافرين » خبر .  « الَّذِينَ يَسْتَحِبُّونَ »  عطف بيان از « الكافرين » و يا صفت آن و به معناى « مستحبّين » است . « عوجا » مصدر ، در موضع حال و به معناى معوجين ضالّين است و نيز جايز است كه « عوجا » مفعول به در تقدير : « و يبغون لها العوج » باشد . « فيضلّ » ، به رفع خوانده مىشود و نصب آن ، بنابر اين‌كه عطف بر « ليبيّن » باشد روا نيست ؛ زيرا معنايش چنين مىشود : خدا پيامبر را فرستاد تا گمراه كند .\r\n\r\nتفسير\r\n  الر .   نظير آن در اوّل سورهء بقره بيان شد .   كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ .   مراد از « كتاب » قرآن است و خطاب در « انزلناه اليك » براى محمّد صلّى اللّه عليه و إله است . « باذن ربّهم » ؛ يعنى به فرمان خداوند .\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nآيه به روشنى نشان مىدهد كه هدف اساسى از فرستادن محمّد صلّى اللّه عليه و إله و نازل كردن قرآن بر او ، آن است كه با فراخوانى خويش ، تمامى انسان‌ها را بسيج كند ، تا همگى دوش‌به‌دوش و با كمك يكديگر براى انسانيّت ، نيكى و آسايش او كار كنند ؛ زيرا بيرون آوردن مردم از تاريكىها به سوى روشنايى ، تنها از راه دعاها و نمازها انجام نمىشود ، بلكه از راه جهاد همگانى ، نه انفرادى و نيز مبارزهء گروه‌هاى سازمان‌يافته ، نه افراد ، امكان‌پذير است ؛ مبارزهء آنان عليه استثمارگران ، نادانى ، خرافات ، اوضاع فاسد و تقليدهاى كوركورانه .\r\nپيامبر صلّى اللّه عليه و إله در عمل اصحابش را با يكديگر برادر كرد و روح صفا و دوستى ، و ايثارگرى و فداكارى را در ميان آنان پخش نمود ، تا كلمهء خدا و انسانيّت را بالا ببرد و از آنان كه بىسواد و نادان بودند پيام‌آوران نيكى ، دانش و تمدّن بسازد . بدين مناسبت ، توجّه‌ها را به نيرنگبازان و فرصت‌طلبانى جلب مىكنيم كه خرافات را تشويق و ستمكاران را به نام دين يارى مىكنند . و اينان سرسخت‌ترين دشمنان خدا و پيامبر او هستند ؛ زيرا دين ، روشنايى ، و خرافات تاريكى است . دين را پسنديدهء خداوند و ستمگرى راه شيطان رانده شده است .\r\nپرسش : آيهء 33 از سورهء توبه مىگويد :  « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  ؛ او كسى است كه پيامبر خود را براى هدايت مردم فرستاد ، با دينى درست و برحق ، تا او را بر همهء دين‌ها پيروز گرداند ، هرچند مشركان را خوش نيايد » . معناى ظاهر اين آيه آن است كه خداوند محمّد صلّى اللّه عليه و إله را بدين منظور فرستاد كه دينش بالاتر از همهء اديان باشد . بنابراين ، چگونه مىتوان ميان اين آيه و اين سخن خدا :   « لِتُخْرِجَ النَّاسَ مِنَ الظُّلُماتِ إِلَى النُّورِ »   ، جمع كرد ؟\r\nپاسخ : اوّلا : مراد از دين در سخن خداوند :  « لِيُظْهِرَهُ عَلَى الدِّينِ كُلِّهِ »  ، شرك است ، زيرا خدا مىفرمايد :  « وَ لَوْ كَرِهَ الْمُشْرِكُونَ  ؛ هرچند مشركان را خوش نيايد » . ثانيا : تمام اديان در زمان محمّد صلّى اللّه عليه و إله ظلمات و تاريكى بود ، حتّى اديان آسمانى ؛ زيرا بازيچهء\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nدست تحريف قرار گرفته بود . ثالثا : بالا بردن دين محمّد صلّى اللّه عليه و إله بالا بردن حق است كه بالا مىرود و چيزى بالاتر از او نيست . در هرحال ، هر اصلى كه مردم به نحوى از آن سود ببرند ، در اين جهت همانند دين خدا و دعوت محمّد صلّى اللّه عليه و إله پيامبر خدا است .\r\n اللَّهِ الَّذِي لَهُ ما فِي السَّماواتِ وَ ما فِي الْأَرْضِ .  اين آيه ده‌ها بار در كتاب خدا تكرار شده است . هدف از اين تكرار ، يادآورى اين نكته است كه خداوند ، آفرينندهء جهان هستى و مسلّط بر همهء موجودات آن است .\r\nآن‌گاه خداوند كيفر كافران و گوشه‌اى از ويژگىهاى آنان را بيان مىكند :\r\n1 .  وَ وَيْلٌ لِلْكافِرِينَ مِنْ عَذابٍ شَدِيدٍ .  اين جمله ، وعده و نيز هشدارى است بر كافر و اين‌كه كيفر او هلاكت و عذاب دردناك است . رازى مىگويد : سبب اين‌كه خداوند ، كافران را به ويل اختصاص داده ، آن است كه آنها از عذاب روى مىگردانند و يا ويلاه مىگويند .\r\n2 .  الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ .  نخستين صفت كافران اين است كه آنها باطل را بر حق ، ظلم را بر عدالت و فساد را بر صلاح ترجيح مىدهند و هركس كه چنين باشد [ حتّى به ظاهر مسلمان 
  ] كافر است و يا عملش همچون عمل كافران مىباشد . بنابراين ، لعنت و عذاب خداوند بر او نيز خواهد بود ، هرچند نماز بخواند ، روزه بگيرد و بيت اللّه الحرام را زيارت كند .\r\n3 .  وَ يَصُدُّونَ عَنْ سَبِيلِ اللَّهِ ،  مردم را از راه حق و هدايت بازمىدارند و به همين سبب ، آنان هم گمراهند و هم گمراه‌كننده ، هم فاسدند و هم فسادكننده .\r\n4 .  وَ يَبْغُونَها عِوَجاً أُولئِكَ فِي ضَلالٍ بَعِيدٍ .  واژهء « عوجا » اشاره بدين نكته دارد كه آنان از راه‌هاى انحرافى و حرام همچون دروغ ، تقلّب ، توطئه و همكارى با ستمكاران مىخواهند به اهداف خودشان برسند . البتّه ، اين ويژگى تنها به كافران و مشركان اختصاص ندارد ؛ زيرا بسيارى از مسلمانان هم دروغ مىگويند ، خيانت مىكنند و به همراه دشمنان خدا و ميهن بر ضدّ بندگان خداوند و سرنوشت آنان دست به توطئه\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nمىزنند و اينان بدتر از كافران و گمراه‌تر از آنان هستند . اين سخن خداوند : « فى ضلال بعيد » ، بدين معناست كه آنان آن‌قدر در منجلاب گمراهى و فساد فرومىروند كه به آخرين مرحلهء آن مىرسند .\r\n وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ .  از اين‌رو ، امّت آن پيامبر ، سخن او را مىفهمند و هدف رسالت او عملى مىشود . اگر يك زبان انسانى همگانى كه تمامى اقوام آن را مىفهميدند ، يافت مىشد ، هرآينه محمّد صلّى اللّه عليه و إله با همان زبان همگانى فرستاده مىشد ؛ زيرا او پيامبر خدا براى تمامى مردم جهان و در هر زمان و مكان است . شايسته است به تفاوتى كه ميان سخن خداوند : « و ما ارسلنا من رسول الّا بلسان قومه ؛ هيچ پيامبرى را نفرستاديم ، مگر به زبان مردمش » . و اين سخن : « ما أرسلنا رسولا الّا الى اهل لغته ؛ پيامبرى را نفرستاديم ، مگر براى همزبان‌هايش » وجود دارد ، اشاره كنم و آن اين‌كه در عبارت نخست ، هيچ مانعى ندارد كه پيامبر همگانى باشد و زبان او خاص . بر خلاف عبارت دوم كه نمىشود پيامبر همگانى باشد ؛ زيرا رسالت او تنها به مردم خودش منحصر مىشود . به تفسير آيهء 2 از سورهء يوسف نگاه كنيد .\r\n فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ .  خداوند پيامبرش را به سوى بندگانش فرستاد ، تا آنان را از نادانى و گمراهى نجات دهد . بنابراين ، هركس به سخن خدا گوش فرادهد و از او فرمانبردارى كند ، وى هدايت يافته است و هركس كه از او روى برتابد و نافرمانى كند ، گمراه خواهد بود . بر اين اساس ، هدايت را بايد با فرمانبردارى از خداوند و گمراهى را با نافرمانى او سنجيد . اگر خداوند احكامى را تشريع نمىكرد و پيامبرانى را به منظور تبليغ اين احكام نمىفرستاد ، نه فرمانبردارى وجود داشت ، نه نافرمانى ، نه هدايت و نه گمراهى . لكن او احكامى را وضع كرد و پيامبر را فرستاد و ما از اين راه ، فرمانبردارى و نافرمانى و هدايت و گمراهى را به دست مىآوريم و به همين سبب ، نسبت دادن هدايت و گمراهى به خداوند درست است . به جلد اوّل و دوم همين تفسير رجوع كنيد .\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nفرستادن موسى\r\n\r\n[ سوره إبراهيم ( 14 ) : آيات 5 تا 8 
  ]\r\nوَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ اللَّهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ ( 5 ) وَ إِذْ قالَ مُوسى لِقَوْمِهِ اذْكُرُوا نِعْمَةَ اللَّهِ عَلَيْكُمْ إِذْ أَنْجاكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ وَ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 6 ) وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ ( 7 ) وَ قالَ مُوسى إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعاً فَإِنَّ اللَّهَ لَغَنِيٌّ حَمِيدٌ ( 8 )\r\n\r\n[ ترجمه 
  ]\r\nموسى را با آيات خود فرستاديم كه : قوم خود را از تاريكى به روشنايى بيرون آر ، و روزهاى خدا را به يادشان بياور . و در اين براى هر شكيباى شكرگزار ، عبرت‌هايى است . ( 5 )\r\nو موسى به قوم خود گفت : نعمتى را كه خدا بر شما ارزانى داشته است به ياد آوريد ، آن‌گاه كه شما را از فرعونيان رهانيد . به سختى آزارتان مىكردند و پسرانتان را مىكشتند و زنانتان را زنده مىگذاشتند و در اين از جانب پروردگارتان براى شما آزمايش بزرگ بود . ( 6 )\r\nو پروردگارتان اعلام كرد كه اگر مرا سپاس گوييد ، بر نعمت شما مىافزايم و اگر كفران كنيد ، بدانيد كه عذاب من سخت است . ( 7 )\r\nو موسى گفت : اگر شما و همهء مردم روى زمين كافر شويد ، خدا بىنياز و درخور ستايش است . ( 8 )\r\n\r\n","description":"","footnote":"","page_name":" 660 ","page_number":660},
  {"content":"\r\n\r\n\r\nواژگان\r\nيسومونكم : مىچشانند شما را .\r\nيستحيون نساءكم : زنان شما را به منظور اين‌كه به بردگى بگيرند زنده مىگذارند .\r\nتأذّن : از اذان گرفته شده ؛ يعنى اعلام كردن .\r\n\r\nاعراب\r\n« ان اخرج » . « ان » مفسره و به معناى « اي » . جملهء « يسومونكم » حال از « آل فرعون » .\r\n« في ذلكم بلاء » ، مبتدا و خبر . « و اذ تأذّن » عطف است بر « اذ انجاكم » . « و لئن شكرتم » ، لام براى توطئه كه بر شرط داخل مىشود ، تا دلالت كند كه جواب ، هم براى آن و هم براى شرط است . « لأزيدنّكم » ، لام و مابعدش جانشين قسم و شرط است .\r\n\r\nتفسير\r\n وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ .  بار ديگر ، سخن دربارهء موسى و بنى اسرائيل است كه دل او را شكستند و جگرش را خون كردند ، در گذشته هم ده‌ها بار دربارهء آنان سخن گفته شد . من نمىدانم كه راز اين‌همه تكرار سخن تنها دربارهء اين قوم و نه ديگران چيست ؟ لكن اين‌قدر مىدانم كه بنى اسرائيل هم از جهت اخلاق و هم از جهت كردار با ديگران فرق مىكنند ، چنان‌كه پيش‌تر هم بدين نكته اشاره كردم . ناگفته نماند كه من در هنگام تفسير آياتى كه در آنها نام بنى اسرائيل آمده است ، احساس مىكنم بار سنگينى بر دوشم فشار مىآورد .\r\n وَ ذَكِّرْهُمْ بِأَيَّامِ اللَّهِ .  آشكارترين اين روزها و بزرگ‌ترين آنها از لحاظ نعمتى كه خداوند بر آنان عنايت كرده روزى است كه خداوند آنها را از عذاب فرعون رهانيد و از بردگى آزادشان كرد و صدور حكم از آن خداوند است .  إِنَّ فِي ذلِكَ لَآياتٍ لِكُلِّ \r\n\r\n","description":"","footnote":"","page_name":" 661 ","page_number":661},
  {"content":"\r\n\r\n صَبَّارٍ شَكُورٍ .  خداوندا ؛ به اميد يارى و نعمت‌هايت ، در برابر بلايت صبر مىكنيم .\r\n« ذلك » اشاره دارد به يادآورى و مراد از آيات در اين‌جا ، پندها و اندرزهاست . روشن است كه اندرزگيرنده ، همان مؤمن حقيقى است كه در هنگام راحتى خدا را سپاس مىگذارد و در هنگام سختى شكيبايى مىورزد . البتّه ، ضمن اين‌كه در رهايى از اين سختى ، تلاش و كوشش هم مىكند .\r\n وَ إِذْ قالَ مُوسى لِقَوْمِهِ اذْكُرُوا نِعْمَةَ اللَّهِ عَلَيْكُمْ إِذْ أَنْجاكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ وَ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ . \r\nموسى عليه السّلام به بنى اسرائيل يادآورى كرد كه فرعون آنان را به بردگى كشيد و آنها را كشت و اين‌كه چگونه آنها از دست او رهايى يافتند . موسى عليه السّلام به ايشان دستور داد كه در برابر اين نعمت ، خدا را ياد كنند و سپاس گويند . لكن آنها نه او را ياد كردند و نه سپاس گفتند ، بلكه به خدا كافر شدند و نعمت او را انكار كردند و از فرمان او و پيامبرش موسى عليه السّلام سرپيچى نمودند و به او گفتند : خدا را آشكارا به ما بنمايان و نيز به او گفتند : و تو و پروردگارت به جنگ برويد . همچنين آنان وقتى به گروهى برخورد كردند كه بت‌هايشان را مىپرستيدند به موسى گفتند : براى ما خدايى قرار بده چنان‌كه آنها خدايانى دارند . آن‌گاه غير خدا ؛ يعنى گوساله‌اى را پرستيدند كه صدايى داشت و آن را با خدايى برابر دانستند كه آنها را از عذاب فرعون رهايى بخشيده بود . زمانى كه موسى عليه السّلام از بنى اسرائيل نااميد و دلتنگ شد ، به خدا رو كرد و گفت : « پروردگارا ! من جز بر خود و برادرم تسلّط ندارم . پس ميان ما و اين گروه تبهكار جدايى بينداز » .\r\nبنابراين ، اگر يهود ، خدمتى را كه مسلمانان به آنها كردند فراموش و انكار كنند ، شگفتى نخواهد داشت ، آن هم در روزى كه جهان آنان را راند ؛ چرا كه نه آمريكا يهوديان را به عنوان دلّالى اخلاصمند و سگ نگهبانىكنندهء استعمار و نازيسم قبول داشت نه انگلستان و نه آلمان . نظير اين آيه در جلد اوّل ، آيهء 49 از سورهء بقره گذشت .\r\n وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ .  مراد از كفر در\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nاين‌جا كفران است ؛ يعنى نافرمانى از نعمت‌دهنده و منكر شدن نعمت او ؛ زيرا اوّلا سخن دربارهء اين است كه بنى اسرائيل ، نعمت‌هاى خدا را منكر شدند و ثانيا مقابل شكر ، كفران است ، نه كفر ، و اتفاقا هردو در يك آيه آمده‌اند . بيشتر مفسران گفته‌اند :\r\nمراد از اين آيه آن است كه خداوند هرگاه نعمتى را به بنده‌اش عطا كند و او آن را سپاس بگذارد و در پيشگاه خدا بدان اعتراف كند ، خدا هم اين نعمت را از وى نمىگيرد و آن را دوچندان مىكند . اين مفسران سخن خود را از سخن مشهور گرفته‌اند كه مىگويند :\r\n« با سپاس است كه نعمت‌ها دوام پيدا مىكند » .\r\nبه نظر ما ، مراد از افزايش نعمت در اين‌جا ، افزايش آن در جهان آخرت است ، نه در دنيا ؛ زيرا مسلّم است كه مقصود از عذاب سخت ، بر اثر كفران عذاب آخرت است .\r\nبنابراين ، مراد از پاداش سپاس هم بايد پاداش جهان آخرت باشد . از پيامبر صلّى اللّه عليه و إله نقل شده كه آن حضرت در بخشش ، ميان شايسته و ناشايسته به‌طور برابر رفتار مىكرد . امام على عليه السّلام فرمود : « اگر مال از آن من مىبود ، هرآينه به‌طور برابر ميان آنان تقسيم مىكردم ، چه رسد به اين‌كه مال ، مال خداست » . به علاوه ، ما به چشمان خود مىبينيم كه هراندازه ستمكاران به سركشى و ستمگرى خود مىافزايند ، ثروت‌هاى آنان افزايش پيدا مىكند . البتّه ، اگر مقصود از سپاس ، نگهدارى ثروت ، به‌كارگيرى و بهره‌گيرى از آن باشد ، سخن مفسران خوب است ، لكن اين سخن بر خلاف ظاهر آيه است و هيچ‌كس ، حتّى از ميان خود مفسران هم ، قايل به آن نشده است .\r\n وَ قالَ مُوسى إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعاً فَإِنَّ اللَّهَ لَغَنِيٌّ حَمِيدٌ .  سپاس از آن خداوند است ، نه ديگران و بىنيازى به وسيلهء اوست ، نه ديگران . اين سخن ، نشان مىدهد كه موسى عليه السّلام از بنى اسرائيل و هدايت آنان نااميد شده بود .\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nسخن پيشينيان\r\n\r\n[ سوره إبراهيم ( 14 ) : آيات 9 تا 12 
  ]\r\nأَ لَمْ يَأْتِكُمْ نَبَؤُا الَّذِينَ مِنْ قَبْلِكُمْ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ لا يَعْلَمُهُمْ إِلاَّ اللَّهُ جاءَتْهُمْ رُسُلُهُمْ بِالْبَيِّناتِ فَرَدُّوا أَيْدِيَهُمْ فِي أَفْواهِهِمْ وَ قالُوا إِنَّا كَفَرْنا بِما أُرْسِلْتُمْ بِهِ وَ إِنَّا لَفِي شَكٍّ مِمَّا تَدْعُونَنا إِلَيْهِ مُرِيبٍ ( 9 ) قالَتْ رُسُلُهُمْ أَ فِي اللَّهِ شَكٌّ فاطِرِ السَّماواتِ وَ الْأَرْضِ يَدْعُوكُمْ لِيَغْفِرَ لَكُمْ مِنْ ذُنُوبِكُمْ وَ يُؤَخِّرَكُمْ إِلى أَجَلٍ مُسَمًّى قالُوا إِنْ أَنْتُمْ إِلاَّ بَشَرٌ مِثْلُنا تُرِيدُونَ أَنْ تَصُدُّونا عَمَّا كانَ يَعْبُدُ آباؤُنا فَأْتُونا بِسُلْطانٍ مُبِينٍ ( 10 ) قالَتْ لَهُمْ رُسُلُهُمْ إِنْ نَحْنُ إِلاَّ بَشَرٌ مِثْلُكُمْ وَ لكِنَّ اللَّهَ يَمُنُّ عَلى مَنْ يَشاءُ مِنْ عِبادِهِ وَ ما كانَ لَنا أَنْ نَأْتِيَكُمْ بِسُلْطانٍ إِلاَّ بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ ( 11 ) وَ ما لَنا أَلاَّ نَتَوَكَّلَ عَلَى اللَّهِ وَ قَدْ هَدانا سُبُلَنا وَ لَنَصْبِرَنَّ عَلى ما آذَيْتُمُونا وَ عَلَى اللَّهِ فَلْيَتَوَكَّلِ الْمُتَوَكِّلُونَ ( 12 )\r\n\r\n[ ترجمه 
  ]\r\nآيا خبر كسانى كه پيش از شما بوده‌اند ، چون قوم نوح و عاد و ثمود و نيز كسانى كه بعد از آنها بوده‌اند ، به شما نرسيده است ؟ جز خدا كسى را از آنان آگاهى نيست . پيامبرانشان همراه با دلايل روشن آمدند و آنها دست بر دهان بردند و گفتند : ما به آنچه بدان مأمور شده‌ايد ايمان نمىآوريم و در چيزى كه ما را بدان مىخوانيد سخت در ترديد هستيم . ( 9 )\r\nپيامبرانشان گفتند : آيا در خدا آن آفرينندهء آسمانها و زمين شكّى هست ؟ شما را فرامىخواند تا گناهانتان را بيامرزد و تا مدّتى معيّن عذاب شما را به تأخير مىاندازد . گفتند : شما جز مردمانى همانند\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nما نيستيد . مىخواهيد ما را از آنچه پدرانمان مىپرستيدند بازداريد . براى ما دليلى روشن بياوريد . ( 10 )\r\nپيامبرانشان گفتند : ما جز مردمانى همانند شما نيستيم ، ولى خدا بر هريك از بندگانش كه بخواهد منّت نهد . ما را نسزد كه براى شما دليلى ، جز به فرمان خدا ، بياوريم و مؤمنان بر خدا توكّل كنند . ( 11 )\r\nچرا بر خدا توكّل نكنيم ؟ در صورتى كه خدا ما را به راه راست هدايت فرموده و ما بر آزارى كه به ما مىرسانيد صبر خواهيم كرد و توكّل‌كنندگان بر خدا توكّل كنند . ( 12 )\r\n\r\nواژگان\r\nشكّ مريب : همانند « ظلّ ظليل » و « عجب عجيب » و أعجب : نيرومند . و ليلة ليلاء و ليل أليل ؛ يعنى شب دراز و بسيار تاريك .\r\nالسلطان : حجّت و برهان .\r\n\r\nاعراب\r\n« قوم نوح » بدل از « قبلكم » و مابعد آن عطف است بر « قوم نوح » . جملهء « لا يعلمهم الّا اللّه » حال است از « الّذين من بعدهم » . بسيارى از مفسران و از آن جمله ، زمخشرى و بيضاوى گفته‌اند : اين جمله معترضه است . ما دليلى بر اعتراضى بودن آن پيدا نكرديم ؛ زيرا جملهء معترضه در جايى است كه ميان دو امر واقع شود كه هركدام از آنها در جستجوى ديگرى باشد ، در حالى كه در اين‌جا چنين چيزى نيست ؛ چرا كه جملهء « جائتهم رسلهم » استينافيه است و محلّى از اعراب ندارد . بنابراين ، گويى كسى ميپرسد : خبر كسانى كه پيش از آنان بودند چيست ؟ خداوند در پاسخ مىفرمايد :\r\n« جائتهم رسلهم . . . فى أفواههم » . برخى گفته‌اند : « فى » در اين‌جا به معناى « الى » است :\r\n« الى افواههم » . « أفى اللّه شكّ » مبتدا و خبر . استفهام براى انكار است و « فاطر » صفت براى « اللّه » . مصدر ريخته شده ( مصدر مؤول ) از « أن نأتيكم بسلطان » اسم « كان » و\r\n\r\n","description":"","footnote":"","page_name":" 665 ","page_number":665},
  {"content":"\r\n\r\n« لنا » خبر آن . مالنا « ما » براى استفهام ، در محلّ رفع و مبتدا و « لنا » خبر آن است . مصدر « ألّا نتوكّل » مجرور به « فى » محذوف . ابو البقاء گفته است : جايز است كه حال و به معناى : غيرمتوكّلين باشد .\r\n\r\nتفسير\r\n أَ لَمْ يَأْتِكُمْ نَبَؤُا الَّذِينَ مِنْ قَبْلِكُمْ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ لا يَعْلَمُهُمْ إِلَّا اللَّهُ .  سياق سخن ، نشان مىدهد كه آيه ، خطابى است از سوى موسى عليه السّلام به بنى اسرائيل و نه از سوى محمّد صلّى اللّه عليه و إله به مشركان عرب و ديگران چنان‌كه برخى گفته‌اند .\r\nمعناى آيه چنين است : موسى عليه السّلام در حالى كه اندرز و بيم مىداد ، به بنى اسرائيل گفت :\r\nشما طوفان نوح را شنيديد و نيز عذاب‌ها و مصيبت‌هاى بزرگى را كه بر قوم عاد و ثمود و نيز ديگر افراد زيادى وارد شد كه تعداد آنها را جز خدا كسى نمىداند و خداى سبحان با آنها نيز همين رفتار را كرد ؛ زيرا آنان پيامبران را نافرمانى كردند و از دعوت ايشان سرباز زدند . آيا از امّت‌هاى گذشته پند و اندرز نمىگيريد ؟ موسى عليه السّلام اين سخنان را به قومش گفت و چندين بار هم گفت ، لكن اسرائيل از آغاز تا انجام ، همان است كه بود .\r\n جاءَتْهُمْ رُسُلُهُمْ بِالْبَيِّناتِ .  هرپيامبرى كه از جانب خداوند به سوى بندگانش فرستاده مىشود ، بايد از جانب او مجهّز به دليل قطعى هم باشد ، تا اين دليل نشان دهد كه او از جانب او به سوى آنان فرستاده شده است . درست همانند سفيرى كه استوار نامه‌اش را از سوى دولت متبوعش به دولتى كه در آن به عنوان سفير اعزام شده ، ارائه مىدهد . بنابراين ، مراد از بيّنات ، معجزاتى است كه نشانگر نبوّت پيامبران و رسالت ايشان است .  فَرَدُّوا أَيْدِيَهُمْ فِي أَفْواهِهِمْ .  ضمير به قوم نوح و اقوامى كه پس از آنها در آيه نامبرده شده‌اند برمىگردد .\r\n« بردن دست به دهان » در اين‌جا كنايه از شدّت خشم و روىبرتافتن است نظير آيه :  « عَضُّوا عَلَيْكُمُ الْأَنامِلَ مِنَ الْغَيْظِ  ؛ از غايت كينه‌اى كه به شما دارند سرانگشت خويش به دندان\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nگزند » . « 1 »  وَ قالُوا إِنَّا كَفَرْنا بِما أُرْسِلْتُمْ بِهِ وَ إِنَّا لَفِي شَكٍّ مِمَّا تَدْعُونَنا إِلَيْهِ مُرِيبٍ  مشركان ترديد كردند و يا در صداقت پيامبران خود ابراز ترديد نمودند ؛ زيرا پيامبران ، آنان را فراخوانده بودند كه به حق و عدالت و نيز ترك ستم و باطل ، متعهّد باشند . و اين ابراز ترديد ، در قديم و جديد ، منطق انسان‌هاى فرصت‌طلب است . اينان چيزى را كه ديروز قبول داشتند ، امروز انكار مىكنند و برعكس . رمز اين منطق در لابه‌لاى سودهاى كلان نهفته است ، چرا كه آنها اين سودها را در هرجا كه باشد همراهى مىكنند .\r\n قالَتْ رُسُلُهُمْ أَ فِي اللَّهِ شَكٌّ فاطِرِ السَّماواتِ وَ الْأَرْضِ .  آرى ، شگفت‌آور نيست كه آنان در جايى كه بايد ايمان بياورند ، ترديد كنند و در جايى كه بايد ترديد كنند ، ايمان بياورند ، زيرا آنها وجود آفرينندهء خود و يگانگى او را انكار كردند و به سنگ‌ها ايمان آوردند و آنها را پرستيدند ، در حالى كه اين سنگ‌ها با دستان خود ايشان تراشيده شده و سگان و گرگ‌ها بر آنها ادرار مىكردند .  يَدْعُوكُمْ لِيَغْفِرَ لَكُمْ مِنْ ذُنُوبِكُمْ .  چقدر بزرگوار و بردبار است خداوند كه بندگانش را فرامىخواند ، تا آنان را مورد آمرزش و رحمت خويش قرار دهد و آنان از او روى برمىتابند و به سوى چيزى روى مىآورند كه نه به آنها زيان مىرساند و نه سود !  وَ يُؤَخِّرَكُمْ إِلى أَجَلٍ مُسَمًّى .  خداوند در مجازات شما شتاب نمىكند ، بلكه به شما مهلت مىدهد ، تا به رشد و هدايت بازگرديد .\r\n قالُوا إِنْ أَنْتُمْ إِلَّا بَشَرٌ مِثْلُنا .  اين سخن ، سطح فكرى مشركان را مشخّص مىكند و اين‌كه آنان معتقدند مردم عادى هرچند به بالاترين درجهء اخلاص ، راستگويى و فداكارى برسند ، شايستگى رهبرى و رسيدن به مقام‌هاى بلند را ندارند .  تُرِيدُونَ أَنْ تَصُدُّونا عَمَّا كانَ يَعْبُدُ آباؤُنا .  چه ، پدران آنان برايشان ، از خداوند عزيزترند و تقليد از اين پدران ، در گمراهى سزاوارتر است از فرمانبردارى خدا در هدايت ؛ حتّى اگر پدرانشان چيزى را درك نكنند و راه به جايى نبرند .\r\n فَأْتُونا بِسُلْطانٍ مُبِينٍ  پيامبران با دلايل روشن و معجزاتى كه نشانگر راستگويى\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 119 .\r\n","page_name":" 667 ","page_number":667},
  {"content":"\r\n\r\nآنان بود ، به سوى مشركان آمدند ، لكن آنها معجزات ويژه‌اى را درخواست كردند ، از نوع معجزه‌اى كه خداوند در آيهء 12 از سورهء هود بدان اشاره كرده است : « چرا گنجى بر او افكنده نمىشود ؟ و چرا فرشته‌اى همراه او نمىآيد ؟ » و نيز در آيهء 90 از سورهء اسراء : « گفتند : به تو ايمان نمىآوريم تا براى ما از زمين چشمه‌اى روان سازى ، يا تو را بستانى باشد از درختان خرما و انگور كه در خلالش نهرها جارى گردانى » .\r\nبنابراين ، آنان معجزه را از طريق شكم مىخواهند ، نه از طريق خرد .\r\n قالَتْ لَهُمْ رُسُلُهُمْ إِنْ نَحْنُ إِلَّا بَشَرٌ مِثْلُكُمْ وَ لكِنَّ اللَّهَ يَمُنُّ عَلى مَنْ يَشاءُ مِنْ عِبادِهِ . \r\nخداوند حكيم است و چون حكيم و دانا مىباشد ، رسالت خود را تنها به كسى مىبخشد كه شايستهء آن باشد و براى بر دوش گرفتن اين مقام از ويژگىها و صلاحيت‌هاى لازم برخوردار باشد : « . . . گفتند كه ما ايمان نمىآوريم تا آن‌گاه كه هرچه به پيامبران خدا داده شده به ما نيز داده شود . بگو : خدا داناتر است كه رسالت خود را در كجا قرار دهد » . « 1 »  وَ ما كانَ لَنا أَنْ نَأْتِيَكُمْ بِسُلْطانٍ إِلَّا بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ .  به تفسير آيهء 38 از سورهء رعد و آيهء 37 از سورهء انعام ، در جلد سوم و آيهء 118 از سورهء بقره ، در جلد اوّل مراجعه كنيد .\r\n وَ ما لَنا أَلَّا نَتَوَكَّلَ عَلَى اللَّهِ وَ قَدْ هَدانا سُبُلَنا وَ لَنَصْبِرَنَّ عَلى ما آذَيْتُمُونا وَ عَلَى اللَّهِ فَلْيَتَوَكَّلِ الْمُتَوَكِّلُونَ .  معناى اين آيه را - به‌رغم روشن بودن و بىنيازى آن از تفسير - بدين ترتيب خلاصه مىكنيم : پيامبران به مشركان گفتند : ما از جانب خدا تبليغ مىكنيم و به سوى او فرامىخوانيم و اهميّت نمىدهيم كه چه كسى از ما روى برمىتابد و از آزارهايى كه در اين راه بر ما مىرسد ، باكى نداريم ؛ زيرا ما به پروردگارمان اعتماد و بر اثبات مدّعاى خود ، دليل داريم . اين پرسش :  « وَ ما لَنا أَلَّا نَتَوَكَّلَ عَلَى اللَّهِ »  ، تنها بر اين معنا دلالت مىكند كه پيامبران در هستى ، جز خدا چيزى را نمىبينند و نيز هستى را تنها در او مشاهده مىكنند .\r\n\r\n\r\n","description":"","footnote":"\r\n( 1 ) . انعام آيهء 124 .\r\n","page_name":" 668 ","page_number":668},
  {"content":"\r\n\r\nشما را از سرزمين خود مىرانيم\r\n\r\n[ سوره إبراهيم ( 14 ) : آيات 13 تا 17 
  ]\r\nوَ قالَ الَّذِينَ كَفَرُوا لِرُسُلِهِمْ لَنُخْرِجَنَّكُمْ مِنْ أَرْضِنا أَوْ لَتَعُودُنَّ فِي مِلَّتِنا فَأَوْحى إِلَيْهِمْ رَبُّهُمْ لَنُهْلِكَنَّ الظَّالِمِينَ ( 13 ) وَ لَنُسْكِنَنَّكُمُ الْأَرْضَ مِنْ بَعْدِهِمْ ذلِكَ لِمَنْ خافَ مَقامِي وَ خافَ وَعِيدِ ( 14 ) وَ اسْتَفْتَحُوا وَ خابَ كُلُّ جَبَّارٍ عَنِيدٍ ( 15 ) مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ ( 16 ) يَتَجَرَّعُهُ وَ لا يَكادُ يُسِيغُهُ وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ وَ مِنْ وَرائِهِ عَذابٌ غَلِيظٌ ( 17 )\r\n\r\n[ ترجمه 
  ]\r\nكافران به پيامبرانشان گفتند : يا شما را از سرزمين خود مىرانيم يا به كيش ما بازگرديد . پس پروردگارشان به پيامبران وحى كرد كه : ستمكاران را هلاك خواهيم كرد . ( 13 )\r\nو شما را پس از ايشان در آن سرزمين جاى خواهيم داد . اين از آن كسى است كه از عظمت من و از وعدهء عذاب من بترسد . ( 14 )\r\nپيروزى خواستند و هر جبّار كينه‌توزى نوميد شد . ( 15 )\r\nپشت سرش جهنّم است تا در آنجا به جاى آب ، چرك و خونش بخورانند . ( 16 )\r\nجرعه جرعه آن را مىنوشد و هيچ گواراى او نيست و مرگ از هرسو بر او مىتازد اما نمىميرد ، كه عذابى سخت در انتظار اوست . ( 17 )\r\n\r\nواژگان\r\nالملّة : دين .\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nو استفتحوا : فتح و پيروزى بر دشمنان را خواستار شدند .\r\nالجبّار : هرگاه صفت خداوند باشد به معناى بلندمرتبه است كه هيچ‌كس به آن نمىرسد . و هرگاه صفت انسان باشد به معناى برترىطلب و خودخواه مىباشد . اين واژه گاهى براى كسى به كار مىرود كه به اصلاح امور مىپردازد و كاستىهاى آن را جبران مىكند .\r\nالعنيد : صيغهء مبالغهء معاند است : كسى كه به‌رغم آگاهى از حق ، با آن مخالفت مىكند .\r\nالصديد : چرك مخلوط با خون .\r\nيسيغه : مىبلعد آن را .\r\n\r\nاعراب\r\n« او لتعودنّ » ، « او » به معناى « الى ان » نظير جملهء : « لا اذهب أو نفعل كذا ؛ « نمىروم ، تا اين‌كه فلان كار را انجام دهم » . در اين‌جا « أو نفعل » به معناى : « الى ان نفعل » است .\r\n« و استفتحوا » عطف است بر « اوحى اليهم ربّهم » . و ما هو بميّت « هو » مبتدا ، « باء » زايد و « ميّت » خبر آن است .\r\n\r\nتفسير\r\n وَ قالَ الَّذِينَ كَفَرُوا لِرُسُلِهِمْ لَنُخْرِجَنَّكُمْ مِنْ أَرْضِنا أَوْ لَتَعُودُنَّ فِي مِلَّتِنا .  پيامبران از طريق حكمت و اندرز نيكو ، مردم را به سوى حق و عدالت فراخواندند و هيچ‌كس را به پذيرش دين و باور خود مجبور نكردند ؛ زيرا فراخوانى آنان برپايهء مجبور نكردن در پذيرش دين استوار است ، هرچند اين فراخوانى ، نوعى انقلاب بر ضدّ ظالمان و استثمارگران محسوب مىشد و به همين دليل ، آنان نيز عليه پيامبران ، دست به شورش زدند و ايشان را مخيّر گذاشتند كه يا تبعيد را انتخاب كنند و يا دوباره به كفر برگردند . نظير اين آيه ، در جلد سوم آيهء 88 از سورهء اعراف ، بيان شد .\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n  فَأَوْحى إِلَيْهِمْ رَبُّهُمْ لَنُهْلِكَنَّ الظَّالِمِينَ وَ لَنُسْكِنَنَّكُمُ الْأَرْضَ مِنْ بَعْدِهِمْ ذلِكَ لِمَنْ خافَ مَقامِي وَ خافَ وَعِيدِ .   پس از آن‌كه مشركان ، پيامبران را تهديد كردند كه اگر همانند خودشان شرك نياورند ، آنان را تبعيد خواهند كرد ، ارادهء خداوند تعالى بر اين قرار گرفت كه ضربهء خردكننده‌اى بر ستمكاران وارد كند و آنها را از بين ببرد و سرزمين ، خانه‌ها و اموالشان را به مؤمنان واگذارد : « خدا زمين و خانه‌ها و اموالشان را به شما واگذاشت . . . » . « 1 »\r\n\r\nراه‌حل‌هاى ميانه\r\nبدين مناسبت ، خوب است به دو نكته اشاره كنيم :\r\n1 . خداوند پس از آن‌كه پافشارى و ادامهء گمراهى ستمگران و تبهكاران را يادآورى كرد ، فرمود : پيامد ستمكارى و گمراهى آنان ، اين است كه آنها سرانجام ، هلاك و نابود مىشوند و امّا سرنوشت پرهيزكاران ، پيروزى و سلطنت در زمين است و اين ، شيوهء قرآن در بيان مسبّبات و اسباب آن و نتايج و مقدّمات آن است . اين شيوه ، فايده‌هايى دارد كه برخى از آنها عبارتند از :\r\nتشويق كردن به عمل نيكو و حق و ترسانيدن از بدى و باطل و اين‌كه انسان بايد به سرانجام نيك و پيروزى حق اميدوار باشد ، هرچند باطل [ در ظاهر 
  ] جاى خود را گرفته باشد و نيز نبايد در برابر پيروان آن تسليم شود ، هرچند آنان بر باطل خود پافشارى كنند و جولان دهند ؛ زيرا عاقبت كار ، سرانجام بر زيان آنان خواهد بود ، هرچند زمان به درازا بكشد . بسيارى از گويندگان و نويسندگان نيز همين شيوه را در پيش گرفته‌اند ؛ زيرا آنان ، جنايت جنايتكاران را بازگو مىكنند و آن‌گاه با اعتماد كامل مىگويند : بدى ، تنها كيفر كسى است كه آن را انجام داده است .\r\n2 . خداوند با ارادهء خودش ، حق‌طلبان را پيروز مىكند ، لكن مشروط بر اين‌كه آنان\r\n\r\n\r\n","description":"","footnote":"\r\n( 1 ) . احزاب ( 33 ) آيهء 27 .\r\n","page_name":" 671 ","page_number":671},
  {"content":"\r\n\r\nاز حق برنگردند ، دربارهء آن ترديد نكنند ، بر سر آن سازش ننمايند و به راه‌حل‌هاى ميانه رضايت ندهند و به جاى منافع بسيارى كه از باطل دشمنان خدا و دشمنان خود ممكن است به دست آورند ، در جستجوى اندكى از حقّ خودشان باشند . تجربه‌هاى مكرّر نشان داده است كه راه‌حل‌هاى ميانه ، تنها به نفع كسى است كه در زمين ، ستم و فساد مىكند و اين راه‌حل‌ها ، هميشه به نفع باطل‌گرايان تمام مىشود ؛ زيرا هرگونه چشم‌پوشى از حق ، سودى براى غصب‌كنندهء باطل‌گرا و زيانى است براى حق و طرفدارانش و راز صلابت و استوارى امام على بن ابى طالب عليه السّلام دربارهء حق و ردّ راه‌حل‌هاى ميانه توسط آن حضرت نيز در همين‌جا نهفته است .\r\n  وَ اسْتَفْتَحُوا وَ خابَ كُلُّ جَبَّارٍ عَنِيدٍ مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ .   واژهء « صديد » به معناى چرك مخلوط به خون است و در اين‌جا كنايه از چيزى مىباشد كه نوشيدن آن بر اثر بدبويى و آلودگى و يا تلخى و داغىاش و يا به دليل همهء اينها بسيار دشوار باشد . امّا برخى گفته‌اند : ضمير « استفتحوا » ، به پيامبران برمىگردد . برخى گفته‌اند : به مشركان برمىگردد و برخى گفته‌اند : به هردو . در هرصورت معنا درست است . زيرا در پايان ، همان‌گونه كه بايد باشد ، پيروزى از آن مؤمنان و خوارى از آن كافران است . به علاوه ، پيامبران از خداوند يارى خواستند : « گفت : اى پروردگار من ! مرا بر مردم تبهكار نصرت ده » . « 1 » مشركان هم در روز بدر گفتند : پروردگارا ! برترين اين دو سپاه را پيروز كن . از اين‌رو ، خدا در پاسخ آنان فرمود : « اگر پيروزى خواهيد ، پيروزيتان فراز آمد و اگر از كفر بازايستيد برايتان بهتر است و اگر بازگرديد ، بازمىگرديم » . « 2 »\r\n يَتَجَرَّعُهُ وَ لا يَكادُ يُسِيغُهُ ؛  يعنى بر اثر بدبويى و آلودگى و نيز داغى و تلخى آن آب ، برايش گوارا نخواهد بود .  وَ يَأْتِيهِ الْمَوْتُ مِنْ كُلِّ مَكانٍ .  در اين‌جا مضاف\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 30 .\r\n( 2 ) . انفال ( 8 ) آيهء 19 .\r\n","page_name":" 672 ","page_number":672},
  {"content":"\r\n\r\nحذف شده و در تقدير بدين‌گونه است : « يأتيه اسباب الموت » ، اسباب و عوامل مرگ از هرسو به سوى او مىتازد و از سمت‌هاى ششگانه او را فرامىگيرد ، از چپ ، راست ، پشت‌سر ، پيش‌رو ، بالا و پايين .  وَ ما هُوَ بِمَيِّتٍ .  او نمىميرد و اگر مىمرد ، راحت مىشد و عذاب از او قطع مىگرديد . خدا اراده كرده است كه او هميشه در اين عذاب گرفتار باشد : « و كافران را آتش جهنّم است ، نه بميرانندشان و نه از عذابشان كاسته گردد » . « 1 »\r\n وَ مِنْ وَرائِهِ عَذابٌ غَلِيظٌ .  يكى از ديدگاه‌هايى كه دربارهء تفسير « غليظ » در اين‌جا ابراز شده اين است : عذاب ، لحظه‌به‌لحظه و آن‌به‌آن تجديد مىشود .\r\nو در هرحالتى ، سخت‌تر از حالت پيشين آن است . پروردگارا ! آن‌كس را كه به تو و بهشت و دوزخت ايمان آورده است و خود را عارى از گناه نمىداند ، لكن به رحمت تو چشم دوخته است ، ببخش و مورد لطف قرار بده .\r\n\r\n\r\n","description":"","footnote":"\r\n( 1 ) . فاطر ( 35 ) آيهء 36 .\r\n","page_name":" 673 ","page_number":673},
  {"content":"\r\n\r\nعمل‌هايى چون خاكستر\r\n\r\n[ سوره إبراهيم ( 14 ) : آيات 18 تا 21 
  ]\r\nمَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ ( 18 ) أَ لَمْ تَرَ أَنَّ اللَّهَ خَلَقَ السَّماواتِ وَ الْأَرْضَ بِالْحَقِّ إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ ( 19 ) وَ ما ذلِكَ عَلَى اللَّهِ بِعَزِيزٍ ( 20 ) وَ بَرَزُوا لِلَّهِ جَمِيعاً فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ قالُوا لَوْ هَدانَا اللَّهُ لَهَدَيْناكُمْ سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ ( 21 )\r\n\r\n[ ترجمه 
  ]\r\nمثل اعمال كسانى كه به خدا كافر شده‌اند چون خاكسترى است كه در روزى طوفانى بادى سخت بر آن بوزد . توان نگهداشتن آنچه را كه به دست آورده‌اند ندارند . اين است گمراهى بىپايان . ( 18 )\r\nآيا نديده‌اى كه خدا آسمان‌ها و زمين را به حق آفريده است ؟ اگر بخواهد شما را مىبرد و مخلوقى تازه مىآورد . ( 19 )\r\nو اين كار به هيچ‌وجه بر خدا دشوار نيست . ( 20 )\r\n[ در قيامت 
  ] همه در پيشگاه خدا حاضر آيند . ناتوانان به آنان كه گردنكشى مىكردند گويند : ما پيرو شما بوديم . آيا اكنون مىتوانيد ما را به كار آييد و اندكى از عذاب خدا را از ما دفع كنيد ؟ گويند : اگر خدا ما را هدايت كرده بود ، ما نيز شما را هدايت مىكرديم . حال ما را راه خلاصى نيست ، براى ما يكسان است چه بىتابى كنيم ، چه شكيبايى ورزيم . ( 21 )\r\n\r\n","description":"","footnote":"","page_name":" 674 ","page_number":674},
  {"content":"\r\n\r\n\r\nواژگان\r\nبرزوا اللّه : آشكار شوند براى خدا ( حاضر شوند در پيشگاه خدا )\r\nمغنون : دفع‌كنندگان .\r\nمحيص : گريزگاه ، مفر .\r\n\r\nاعراب\r\nدربارهء تركيب  « مَثَلُ الَّذِينَ كَفَرُوا »  ، چند ديدگاه وجود دارد كه بهترين آنها ديدگاه من و ابو حيان اندلسى است كه « مثل » مبتداى اوّل و « اعمالهم » مبتداى دوم و « كرماد » خبر آن و مبتداى دوم با خبرش ، خبر مبتداى اوّل . « فى يوم » متعلق به محذوف و حال است از « الرّيح » . « عاصف » صفت براى « الرّيح » و فاعلش محذوف مىباشد :\r\n« عاصف ريحه » . « ذلك » مبتدا و « الضّلال » خبر آن . « هو » ضمير فصل كه محلّى از اعراب ندارد . « من العذاب » متعلق به محذوف و حال از « شىء » . حال مقدّم بر صاحب خودش شده ؛ زيرا صاحبش نكره است ؛ « من شىء » « من » از ديدگاه ابو البقاء ، زايد است ، زيرا در سياق استفهام مىباشد و آن همانند نفى است . « شىء » مفعول براى « مغنون » ؛ زيرا اين فعل به معناى تمنعون و در تقدير ، چنين است : « هل تمنعون عنّا من العذاب شيئا ؛ آيا چيزى از عذاب را از ما دفع مىكنيد » .\r\n\r\nتفسير\r\n مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ .  برخى از مفسران مىگويند : مراد از آيه آن است كه كافر در برابر عمل نيكو مانند صدقه و امثال آن ، پاداش داده نمىشود . به نظر من ، هركس كه با انگيزهء انسانى كارى نيك را انجام دهد ، براى خدا كار كرده است ، خواه هدفش خدا باشد ، خواه نباشد و\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nترديدى نيست كه هركس براى خدا كار كند ، خدا به او پاداش مىدهد ؛ زيرا او عادل و حكيم است : يا او را به نحوى در همين دنيا پاداش مىدهد و يا در آخرت ، به وسيلهء تخفيف دادن عذاب و حتّى لازم نيست كه حتما او را وارد آتش كند ، زيرا نعمت‌هاى خدا چه از جهت مقدار و چه از جهت چگونگى ، قابل شمارش نيست . در اين‌باره در جلد دوم در تفسير آيهء 178 از سورهء آل عمران ، زير عنوان : « كافر و عمل نيك » سخن گفتيم .\r\nبنابراين ، معناى آيه چنين است : هرانسانى كه با انگيزهء تجارتى ، نه انسانى كار نيكى را انجام دهد نظير شخصى كه در روزهاى انتخابات به پروژه‌هاى خيريه كمك مىكند ، عمل اين شخص و مثال او در نزد خدا هيچ ارزشى ندارد ، بلكه بسان هوايى است در محيط شبكه‌دار و يا همانند خاكسترى است كه باد او را مىبرد و تفاوت نمىكند كه انجام‌دهنده مسلمان باشد يا غيرمسلمان . امام على عليه السّلام فرمود :\r\n« بدون قصد ريا و شهرت ، كار كنيد ؛ زيرا هركس براى غير خدا كار كند ؛ خداوند او را به همان غير واگذار مىكند » .\r\nپرسش : اگر اين حكم ، كافر و غيركافر را دربرمىگيرد ، پس چرا آيه تنها كافر را ياد كرده است ؟\r\nپاسخ : ياد كردن خصوص كافر ، حكم را از غير او نفى نمىكند و سبب آوردن كافر در آيه آن است كه او آشكارترين مصداق حكم مزبور به‌شمار مىرود .\r\n لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ .  ضمير « لا يقدرون » ظاهرا به كافران برمىگردد . امّا از جهت معنا به هركسى برمىگردد كه با قصد تجارتى كار نيكى را انجام دهد . مقصود آيه آن است كه هركس كارى انجام دهد كه هدفش در اين كار نه خدا باشد و نه انسانيّت ، در فرداى قيامت از آن سود نخواهد برد ؛ زيرا عمل او عين خاكسترى است كه در هوا پراكنده شود . صاحب چنين عملى گمراه و حتّى غرق در گمراهى است ؛ چرا كه وى در اين كار خود ، از هرعاملى كه وى را به خدا و\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nانسانيت مرتبط سازد تهى مىباشد .\r\n  أَ لَمْ تَرَ أَنَّ اللَّهَ خَلَقَ السَّماواتِ وَ الْأَرْضَ بِالْحَقِّ إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ وَ ما ذلِكَ عَلَى اللَّهِ بِعَزِيزٍ .   « ألم تر » به معناى « ألم تعلم ؛ آيا نمىدانى » است و خطاب متوجّه هركسى است كه آن را بخواند و بشنود . واژهء حق [ در آيه 
  ] اشاره بدين نكته دارد كه خداوند هرچيزى را برطبق حكمتى آفريده كه آن را اقتضا مىكرده است : « ما اين آسمان و زمين و آنچه را كه ميان آنهاست به باطل نيافريده‌ايم . اين گمان كسانى است كه كافر شدند » . « 1 » پس از آن‌كه خداوند كسانى را يادآور شد كه براى غير خدا كار مىكنند ، فرمود : او از اين اشخاص و كارهايشان بىنياز است و اگر بخواهد تمامى آنان را نابود مىكند و امّت‌هاى ديگرى را مىآورد كه تنها براى او كار كنند و چيزى را شريك او قرار ندهند ؛ زيرا خدا بر هرچيزى تواناست و بر اثبات اين مدّعا ، دليلى بالاتر از اين وجود ندارد كه او جهان هستى و شگفتىهايش را آفريد .\r\n\r\nستمگر و ستمديده\r\n وَ بَرَزُوا لِلَّهِ جَمِيعاً .  « برزوا » به لفظ گذشته [ ماضى 
  ] است و مراد از آن ، آينده مىباشد ، و چون نشاندهندهء چيزى است كه يقينا به وقوع مىپيوندد به لفظ گذشته آورده شده است . معناى اين جمله چنين است : انس و جنّ و فرشتگان و شياطين ، همگى در روز قيامت حاضر مىشوند و هركدام از آنها يقين پيدا مىكنند كه به صورت واقعى خودش در پيشگاه خدا آشكار شده‌اند ، حتّى كسى كه نسبت به او و روز قيامت كفر مىورزيده است ، [ نيز به اين موضوع يقين پيدا مىكند . 
  ]\r\n فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ .  هرخردمندى چه توانا باشد و چه ناتوان ، رئيس باشد و يا مرئوس در برابر\r\n\r\n\r\n","description":"","footnote":"\r\n( 1 ) . ص ( 38 ) آيهء 27 .\r\n","page_name":" 677 ","page_number":677},
  {"content":"\r\n\r\nكارى كه انجام مىدهد مسئول است : « به پروردگارت سوگند كه همه را بازخواست كنيم ، به خاطر كارهايى كه مىكرده‌اند » . « 1 » و حتّى گفتارشان را هم از آنان بازخواست خواهيم كرد : « هيچ كلامى نمىگويد ، مگر آن‌كه در كنار او مراقبى حاضر است » . « 2 » از اين‌رو ، فرد پيرو ، مورد بازخواست قرار مىگيرد : آيا از هدايت پيروى كرده و يا از گمراهى ؟ و آيا مصلحان را پشتيبانى كرده است و يا مفسدان را ؟ نيز شخصى كه پيروى شده ، بازخواست مىشود و مسئوليت او مهم‌تر و بزرگ‌تر [ از پيروىكننده 
  ] است ؛ زيرا او هم دربارهء خودش مسئول است و هم دربارهء ديگران و افرادى كه به دنبال او حركت كرده‌اند و اين‌كه آيا او و بال خود و نيز ديگران را مىتواند بر دوش گيرد ؟\r\nمن كسى را بيچاره‌تر از ستمگرى كه ديگران از او پيروى كرده‌اند نمىبينم ، جز همان كسى را كه از او پيروى و وى را در ستمگرىاش كمك كرده است ، در حالى كه او را به خوبى مىشناخته است ؛ زيرا ستم ستمگر در پيشگاه خدا از شكيبايى ستمديده در برابر ستم بدتر نيست ؛ چرا كه كشته شدن ستمديده در راه حق ، شهادت است و شهيدان زنده‌اند و در نزد پروردگارشان روزى مىخورند ، مگر نه اين است كه سكوت ستمديده در برابر ستمگر ، او را بر ستم كردن ، گستاخ‌تر مىسازد و اگر ستمگر بداند كه در وجود ستمديده ، روح « حسينى » است ، هرآينه ، ستم را رها خواهد كرد . « 3 »\r\nدر هرحال ، مراد از ضعفاء در آيه ، كسانى هستند كه روحيهء ضعيفى دارند و از ستمگر گمراه پيروى مىكنند ، در حالى كه از ستمگرى و گمراهى او آگاهى دارند ، لكن اين كار را به خاطر آرزوى جاه و مقام انجام مىدهند و يا به سبب ترس و ترجيح سلامتى و راحتى . افرادى كه كوركورانه و بر اثر تقليد از عموم و يا تقليد از دوستان و نزديكان خود از شخص گمراه پيروى مىكنند نيز همانند آنان مسئول و گناهكارند .\r\n\r\n\r\n","description":"","footnote":"\r\n( 1 ) . حجر ( 15 ) آيات 93 - 94 .\r\n( 2 ) . ق ( 50 ) آيهء 18 .\r\n( 3 ) . اين سخن اشاره است به سخن حسين بن على عليه السّلام كه فرمود : « مرگ را جز سعادت و زندگى با ستمگران را جز بدبختى نمىدانم » .\r\n","page_name":" 678 ","page_number":678},
  {"content":"\r\n\r\nخداوند موقعيّت افرادى را كه كوركورانه و يا از روى آگاهى از ستمگران و گمراهان پيروى مىكنند با ستمگران در روز قيامت از راه اين گفت‌گو به تصوير كشيده است : افراد ضعيف النفس و كم‌همّت ، براى سردمداران دنيا و پيشوايان فريبكار دينى مىگويند : ما از اوامر و نواهى شما فرمان مىبرديم و اينك ، چنان‌كه مىبينيد ، در پيشگاه خدا هيچ قدرتى نداريم . از ما بازپرسى مىكند و مجازاتمان مىنمايد ؛ زيرا ما به فرمان شما پيامبران را تكذيب و خدا را معصيت كرديم . بنابراين ، آيا مىتوانيد ، هرچند اندكى از عذاب و خشم او را از ما دفع كنيد ؟\r\n قالُوا لَوْ هَدانَا اللَّهُ لَهَدَيْناكُمْ .  مراد از هدايت در اين‌جا ، رهايى يافتن و خلاص شدن از عذاب خداست ؛ زيرا پاسخ بر وفق پرسش مىآيد . پيروان از پيروىشدگان خود مىخواهند كه اندكى از عذاب را از آنان بردارند . آنها در پاسخ مىگويند : اگر ما توان دفع عذاب را مىداشتيم ، هرآينه آن را از خود ، دفع مىكرديم . معناى هدايت در اين‌جا ، همين است و نمىتواند معناى درست ديگرى داشته باشد .  سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ .  از آن‌جا كه همه‌چيز پايان يافته است ، جدال و سرزنش فايده‌اى ندارد ؛ زيرا خانه ، خانهء بازپرسى و مجازات است ، نه خانهء كردار و گفتار .\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nوعدهء رحمان و وعدهء شيطان\r\n\r\n[ سوره إبراهيم ( 14 ) : آيات 22 تا 23 
  ]\r\nوَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلاَّ أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ ( 22 ) وَ أُدْخِلَ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها بِإِذْنِ رَبِّهِمْ تَحِيَّتُهُمْ فِيها سَلامٌ ( 23 )\r\n\r\n[ ترجمه 
  ]\r\nچون كار به پايان آيد ، شيطان گويد : خدا به شما وعده داد و وعدهء او درست بود و من نيز به شما وعده دادم ، ولى وعدهء خود خلاف كردم . و برايتان هيچ دليلى و برهانى نياوردم جز آن‌كه دعوتتان كردم شما نيز دعوت من را اجابت كرديد ؛ پس مرا ملامت مكنيد ، خود را ملامت كنيد . نه من فريادرس شمايم ، نه شما فريادرس من . از اين‌كه مرا بيش از اين شريك خدا كرده بوديد بيزارم ؛ زيرا براى ستمكاران عذابى است دردآور . ( 22 )\r\nكسانى را كه ايمان آورده‌اند و كارهاى شايسته كرده‌اند ، به بهشت‌هايى كه نهرها در آن جارى است درآورند ؛ به فرمان پروردگارش در آن‌جا جاودانه بمانند و به سلام ، يكديگر را تحيّت گويند . ( 23 )\r\n\r\nواژگان\r\nالسلطان : سلطه يافتن .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nمصرخكم : فريادرس شما . گفته مىشود : « استصرخنى فأصرخته ؛ او مرا فرياد كرد و من هم به فرياد او رسيدم » .\r\n\r\nاعراب\r\n« وعد الحق » از قبيل اضافهء شىء به خودش است همانند : « حبّ الحصيد و مسجد الجامع » . « من سلطان » ، « من » زايد و « سلطان » اسم « كان » . مصدر « ان دعوتكم » منصوب است بنابر اين‌كه استثناى منقطع مىباشد ؛ زيرا دعوت شيطان غير از سلطان است . « اشركتمون » در اصل « اشركتمونى » بوده است .\r\n\r\n[ تفسير 
  ]\r\n\r\nخطبهء شيطان\r\nدر آغاز جلد اوّل ، و نيز در جلد دوم پيرامون انديشهء ابليس و شيطان به تفصيل سخن گفتيم و نيز در هنگام تفسير آياتى كه بر ذكر شيطان مشتمل است به‌طور اجمال صحبت كرديم . در اين‌جا بار ديگر به‌گونه‌اى جامع‌تر و گستردهتر به اين موضوع مىپردازيم ؛ زيرا آيه‌اى كه ما درصدد تفسير آن هستيم از روشن‌ترين آياتى است كه بر وجود شيطان دلالت دارد و اين‌كه او يك حقيقت ثابت است ، هرچند اين آيه ، حقيقت و هويّت او را بيان نكرده است . نكات مربوط به اين آيه را به صورت زير بيان مىكنيم :\r\n1 . خداى سبحان ، در كتاب خود ، از شيطان با عبارتهاى مختلف ياد كرده است ، به عنوان نمونه ، گاهى مىفرمايد : شيطان‌ها از نوع انس و جنند چنان‌كه در آيهء 112 از سورهء انعام آمده است : « شياطين انس و جن براى فريب يكديگر ، سخنان آراسته القا مىكنند » . اين آيه بدين نكته اشاره دارد كه هرسخنى كه برونش رحمت و درونش داراى عذاب باشد ، از القاءات شيطانى است ، حال گوينده‌اش هركه باشد [ تفاوت نمىكند 
  ] گاهى خداوند مىگويد : شيطان را سپاهيان و قبيله‌هايى است ، همان‌طور كه\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nدر آيهء 95 از سورهء شعراء آمده است : « و همهء سپاهيان ابليس را » . نيز در آيهء 26 از سورهء اعراف آمده است : « او و قبيله‌اش از جايى كه آنها را نمىبينيد شما را مىبينند » . اين آيه نشان مىدهد كه تعداد شياطين بىشمار است ، امّا از موجوداتى كه با چشم ديده و با دست لمس مىشوند ، نمىباشند . گاهى خداوند مىگويد : شيطان ، نزديكان و دوستانى دارد : چنان‌كه در آيهء 38 از سورهء نساء آمده است : « هركه شيطان قرين او باشد ، قرينى بد دارد » . در آيهء 75 از سورهء نساء مىفرمايد : « پس با هواداران شيطان قتال كنيد » . اين آيه به تنهايى نشان مىدهد كه پيكار و جهاد با گمراهان واجب است ، حتّى اگر آنان به ظاهر « مسلمان » باشند . در بيانى ديگر خداوند مىفرمايد : « آيا شما را آگاه كنم كه شياطين بر چه كسانى نازل مىشوند ؟ بر هر بسيار دروغگوى گنهكار نازل مىشوند » . « 1 » اين آيه نشان‌دهندهء آن است كه شياطين دروغگو هستند .\r\nامّا وظيفهء شيطان و سپاهيانش ، آن‌گونه كه قرآن بيان مىكند ، عبارت است از گمراه كردن و منحرف ساختن ديگران از راه حق و نيكى ، لكن نه از راه فشار و اجبار ، بلكه از راه وسوسه كردن و آرايش دادن و فريبكارى و واژگونه كردن حقايق . از اين‌رو ، بارها اين سخن را گفتيم : هركس كه از راه تشويق و گمراه كردن ، عمل بد را براى انسان ، خوب جلوه دهد و او را به بدى و فساد تشويق كند ، همو شيطان رانده شده و ابليس نفرين گرديده است و تفاوت نمىكند كه اين آرايش‌دهنده خبر و گمراه‌كننده ، انسان باشد ، يا ثروت ، يا مقام ، يا كتاب ، يا روزنامه ، يا حديث نفس و يا چيزى ديگر و نيز فرق نمىكند كه اين چيز ديده شود يا ديده نشود .\r\nآنچه گفته شد ، تصويرى از شيطان است كه در ذهن ما منعكس گرديد . ما آيات خداوند در كتابش را جستجو مىكنيم و دربارهء آنها مىانديشيم و به اين آيات ايمان داريم ، چنان‌كه به خدا و پيامبرش ايمان داريم ، امّا جزئيات و تفصيل‌ها را رها مىكنيم ؛ زيرا خداوند آنها را مىداند و ما نسبت به آنها نه مسئوليّت داريم و نه بدان‌ها مكلّف\r\n\r\n\r\n","description":"","footnote":"\r\n( 1 ) . شعراء ( 26 ) آيات 221 - 222 .\r\n","page_name":" 682 ","page_number":682},
  {"content":"\r\n\r\nهستيم . تمام آنچه بر ما واجب است ، اين است كه به وسيلهء چيزهاى فريبنده فريب نخوريم و به دنبال شهوت‌ها حركت نكنيم و به سخن گمراه‌كنندگان گوش فراندهيم و هرگاه نفس‌مان ، ما را به يكى از امور وادارد و يا فريب‌دهنده‌اى تلاش كند كه ما را از راه راست ، گمراه و منحرف سازد ، بايد خدا و نيز مژده‌ها و هشدارهايش را به ياد آوريم و حدود او را رعايت كنيم ، به‌گونه‌اى كه در اين‌باره ، الگوى خوبى باشيم ؛ زيرا خداوند مىفرمايد : « و اگر از جانب شيطان در تو وسوسه‌اى پديد آمد به خدا پناه ببر ؛ زيرا او دانا و شنواست » . « 1 » به جلد سوم رجوع كنيد .\r\n2 . در نفس انسان شهوت‌ها و ميل‌هايى وجود دارد و همين‌ها نيرومندترين عاملى هستند كه انسان را به نافرمانى در برابر خدا و مخالفت با دستور او وادار مىكند ، زيرا اين شهوت‌ها و غريزه‌ها از درون شخص سرچشمه مىگيرند نه از برون . بنابراين ، هرگاه در درون شخص ، نيرويى بزرگ‌تر و مقاوم‌تر وجود نداشته باشد كه اين تمايل‌هاى شيطانى را كنار بزند و آنها را سركوب كند ، به ناچار او در ورطهء هوس‌ها و آزها گرفتار خواهد آمد . اين نيروى بازدارنده ، نه عبادت و نماز است ، نه دانش و پژوهش و فضيلت‌ها و خصايل ؛ بلكه عبارت است از تقوا و آگاهى ، تا انسان باتقوا و آگاه از روزنهء اين دو به هرچيزى نگاه كند . از اين‌رو ، تقوا بدون آگاهى و آگاهى بدون تقوا ، هيچ‌كدام نمىتواند در برابر عوامل فريبنده مقاومت كند و بر سر راه شهوت‌ها بايستد ؛ چرا كه ما بسيارى از پرهيزكاران را مىبينيم كه خود و واقعيّت خود را نمىشناسند و هواى نفس را دين مىپندارند و غرض شخصى را ايمان . نيروى توهّم و يا شيطنت انسان‌ها ، حلال را در نظر وى حرام و حرام را حلال جلوه مىدهد . خداى سبحان به اين گروه اشاره مىكند و مىفرمايد :\r\n« آنهايى كه كوششان در زندگى دنيا تباه شد و مىپنداشتند كارى نيكو مىكنند » . « 2 » امّا\r\n\r\n\r\n","description":"","footnote":"\r\n( 1 ) . اعراف ( 27 ) 200 .\r\n( 2 ) . كهف ( 18 ) آيهء 104 .\r\n","page_name":" 683 ","page_number":683},
  {"content":"\r\n\r\nدانش و خرد ، بدون تقوا ، نخستين منبع براى هرنوع پستى و تباهى در زمين است .\r\nنتيجهء قطعى اين امر آن است كه دانشمند بدون پرهيزكارى و پرهيزكار بدون دانش هردو از شكارگاه‌ها و دام‌هاى شيطانند و اين اخير ( مقدس م‌آب بىسواد ) در دل ابليس محبوب‌تر و مقامش در نزد او بالاتر است .\r\n3 .  وَ قالَ الشَّيْطانُ لَمَّا قُضِيَ الْأَمْرُ  هرچيزى ، به‌جز خدا ، آغاز و انجامى دارد و گاهى آغازش در ظاهر ، نيكو و انجامش در واقع ، بد است و برعكس ، و به همين سبب ، برطبق ظاهر و آغاز چيزى نمىتوان قضاوت كرد ، مادام كه انجامش نامعلوم است . به عنوان نمونه ، وقتى قارون با آن شوكت و آرايش بر مردم خود ظاهر شد ، آنان گفتند : او خوشبخت و بزرگ است ، تا اين‌كه زمين ، او ، مال و خانه‌اش را فروگرفت .\r\nآنها گفتند : او بدبخت و نكوهيده است . دنيا ، آغاز و آخرت ، پايان چيزهاست و در آن‌جا پرده كنار مىرود و هرانسانى از سرنوشت و عاقبت خود آگاه مىشود ؛ زيرا در آن‌جا تقلّب و تحريف وجود ندارد و معناى سخن خداوند :  « لَمَّا قُضِيَ الْأَمْرُ »  نيز همين است .\r\n4 .  إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ .  وعدهء خداوند ، عبارت است از : دوباره زنده شدن ، بازپرسى و پاداش . « به پروردگارت سوگند كه همه را بازخواست كنيم ، به خاطر كارهايى كه مىكرده‌اند » . « 1 »\r\nامّا وعدهء شيطان بر خلاف وعدهء خداوند است : نه قيامتى است ، نه بازپرسى و نه بهشت و دوزخى : « جز اين زندگى دنيوى ما هيچ نيست و ما ديگربار زنده نخواهيم شد » . « 2 » اين ، سخنى است كه شيطان آن را در دنيا به دوستانش مىگويد ، زيرا در اين دنيا ، فريبكارى و نيرنگبازى وجود دارد . امّا از آن‌جا كه در روز قيامت ، جز حق و عدالت وجود ندارد ، شيطان نيز به همان حقيقت خود ظاهر مىشود و سخن و آهنگ او مورد\r\n\r\n\r\n","description":"","footnote":"\r\n( 1 ) . حجر ( 15 ) آيات 92 - 93 .\r\n( 2 ) . انعام ( 6 ) آيهء 29 .\r\n","page_name":" 684 ","page_number":684},
  {"content":"\r\n\r\nتصديق قرار مىگيرد ، در حالى كه مردم او را قبلا به دروغگويى مىشناختند .\r\n5 .  وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي .  به اقرار خود شيطان ، او هيچ‌گونه قدرت و سلطه‌اى ندارد ، جز فراخواندن به باطل ، گمراهى ، مكر و نيرنگ . و جز افرادى كه از خرد ، روحيه و ايمان ضعيف برخوردارند ، كسى به فراخوانى او پاسخ نمىدهد . سخن شيطان : « من تسلطى بر شما ندارم » دقيقا همانند سخن خداوند است كه به او فرمود : « تو را بر بندگان من ، تسلّطى نيست ، مگر بر آن گمراهانى كه تو را پيروى كنند » « 1 » .\r\n4 .  فَلا تَلُومُونِي وَ لُومُوا أَنْفُسَكُمْ .  وقتى كه ويل براى كسى باشد كه نمرود او را تكفير كرده است ، پس چگونه خواهد بود كسى كه ابليس وى را تكفير كرده باشد ؟\r\nوقتى كه مردم از شيطان [ به خدا 
  ] پناه برند ، پس چگونه خواهد بود كسى كه شيطان او را سرزنش كند و از او پناه ببرد ؟ آرى ، اين است سرنوشت كسى كه حق و صالحان را خوار مىكند و فساد و مفسدان را يارى مىرساند و به دنبال هرصدايى راه مىافتد . ما بسيارى از شيطان‌هاى انسى را ديديم كه نوجوانان و كم‌خردان را فريب مىدهند و با خرابكارى و اشاعهء هرج‌ومرج گستاخشان مىسازند ، تا هنگامى كه آنان گرفتار كيفر كردار خود مىشوند و [ در اين هنگام 
  ] شيطان‌هايشان به آنها همان چيزى را مىگويند كه ابليس در روز قيامت به پيروان و دوستان خود مىگويد .\r\n ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ  « صارخ » ؛ يعنى فريادكننده و « مصرخ » ؛ يعنى فريادرس . معناى اين جمله چنين است : شيطان در فرداى قيامت به پيروانش مىگويد : نه من مىتوانم چيزى را از شما دفع كنم و نه شما مىتوانيد چيزى را از من دفع كنيد و ميان من و شما هيچ‌گونه پيوندى وجود ندارد .  إِنِّي كَفَرْتُ بِما أَشْرَكْتُمُونِ مِنْ قَبْلُ .  ابليس به كسانى كه از او فرمانبردارى كرده‌اند ، مىگويد : در دعوتى كه از شما كردم ، از من اطاعت كرديد و در وجوب فرمانبردارى ، مرا شريك خدا قرار داديد ،\r\n\r\n\r\n","description":"","footnote":"\r\n( 1 ) . حجر ( 15 ) آيهء 42 .\r\n","page_name":" 685 ","page_number":685},
  {"content":"\r\n\r\nدر حالى كه من از شرك و كسى كه شرك مىورزد بيزارم ، حتّى اگر وى مرا در چيزى هرچه باشد شريك خداوند قرار داده باشد .  إِنَّ الظَّالِمِينَ لَهُمْ عَذابٌ أَلِيمٌ .  اين جمله مستأنفه است نه سخن شيطان ، و مقصود از آن ، مژده دادن و هشدار دادن است و نيز ممكن است پايان سخنان ابليس باشد . خنده‌آور است كه برخى از مفسران مىگويند : ابليس ، سخنانش را از روى منبرى كه براى او نصب شده ، براى جهنميان ايراد مىكند . بديهى است بايد آن را با يك بلندگوى بزرگ هم ايراد كند ؛ زيرا تعداد شنوندگان كه همان پيروان و سپاهيان او هستند ، بيش از تعداد سنگريزه‌ها و ريگ‌ها و خاك‌هاست .\r\n وَ أُدْخِلَ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها بِإِذْنِ رَبِّهِمْ تَحِيَّتُهُمْ فِيها سَلامٌ .  پس از آن‌كه خداوند از گمراهان و عذابشان ياد كرد ، از هدايت‌يافتگان و پاداش آنان - همان‌گونه كه شيوهء قرآن كريم است - ياد مىكند . نظير اين آيه در سورهء يونس ، آيهء 10 گذشت .\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nسخن پاك و سخن ناپاك\r\n\r\n[ سوره إبراهيم ( 14 ) : آيات 24 تا 27 
  ]\r\nأَ لَمْ تَرَ كَيْفَ ضَرَبَ اللَّهُ مَثَلاً كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ ( 24 ) تُؤْتِي أُكُلَها كُلَّ حِينٍ بِإِذْنِ رَبِّها وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ ( 25 ) وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ ( 26 ) يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ ( 27 )\r\n\r\n[ ترجمه 
  ]\r\nآيا نديده‌اى كه خدا چگونه مثل زد ؟ سخن پاك چون درختى پاك است كه ريشه‌اش در زمين استوار و شاخه‌هايش در آسمان است . ( 24 )\r\nبه فرمان خدا هرزمان ميوهء خود را مىدهد . خدا براى مردم مثل‌ها مىآورد ، باشد كه پند گيرند . ( 25 )\r\nو مثل سخن ناپاك چون درختى ناپاك است ، كه ريشه در زمين ندارد و برپا نتواند ماند . ( 26 )\r\nخدا مؤمنان را به سبب اعتقاد استوارشان در دنيا و آخرت پايدار مىدارد . و ظالمان را گمراه مىسازد و هرچه خواهد همان مىكند . ( 27 )\r\n\r\nواژگان\r\nكلمهء طيبة : برخى گفته‌اند : مراد از آن ، كلمهء توحيد و ايمان است .\r\nكلمهء خبيثة : مراد از كلمهء خبيثه كلمهء كفر و الحاد است . لكن درست آن است كه مراد\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nاز اوّل ، كلمهء حق هرحقى كه باشد و مراد از دوم ، كلمهء باطل هرباطلى كه باشد است .\r\nثابت : راسخ ، پابرجا .\r\nفى السماء : كنايه از بلندى درخت و نيز شاخه‌هاى آن است .\r\nاجتثت : بركنده شده است .\r\nالقرار : استقرار ، برپا ماندن .\r\n\r\nاعراب\r\n« كيف » مفعول مقدّم براى « ضرب » و آن به معناى « جعل » است . « كلمة » بدل از « مثلا » و « طيبة » صفت براى « كلمة » . « كشجرة » صفت دوم . « اصلها ثابت » مبتدا و خبر و باز هم جمله صفت براى « كلمة » . جملهء « تؤتى اكلها » صفت براى « شجرة » . « كلّ حين » نصب داده شده ، بنابر اين‌كه ظرف زمان است ، زيرا « حين » ظرف مىباشد و حكم آن را دارد . « لها » خبر مقدّم . « من » از لحاظ اعراب ، زايد و « قرار » مبتداى مؤخّر است .\r\n\r\nتفسير\r\n أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً .  برخى گفته‌اند : مراد از « كلمة طيبة » در اين‌جا ، كلمهء توحيد است : « لا إله الّا اللّه » . ترديدى نيست كه توحيد منشأ حق و معدن آن است . به جاى توحيد و اخلاص خداوند ، مىتوانيم كلمة طيبة را چنين تفسير كنيم كه مقصود از آن ، هرسخنى است كه براى مردم سودمند باشد و به نحوى موجب خير و صلاح آنان شود ، خواه اين سخن ، مذهبى و دينى باشد ، يا علمى و فلسفى و يا ادبى و هنرى . بنابراين ، هرانسانى كه مردم از سخن او و يا دانش او سود ببرند ، از اين جهت ، وى با اصول اسلامى تلاقى مىكند . حال ، او هركه بوده و هركه باشد . بهترين كلمات و سخنان ، سخن انقلاب و فرياد خشمگينانه در برابر حاكمان ستمگر و نيز مزدوران و مرتجعانى است كه آنها را كمك مىكنند ، زيرا اينان ريشهء درد و سرچشمه بلا هستند ، امام على عليه السّلام فرمود :\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nتمام كارهاى نيكو و جهاد در راه خدا در مقايسه با امر به معروف و نهى از منكر ، بسان آب دهنى است كه در يك درياى بيكران انداخته شود و امر به معروف و نهى از منكر ، نه مرگ را نزديك مىكند و نه روزى را كم و بهتر از همهء اينها ، سخن عدالت است كه در نزد پيشوايى ستمگر ايراد شود .\r\nزيرا اين پيشواى ستمگر ، سرچشمه اصلى هرمنكرى است . بنابراين ، هركس با او جهاد كند و محكومش سازد ، با تمامى گناهانى كه در وجود اين حاكم ستمگر گرد آمده‌اند ، جهاد كرده است . احاديثى به همين معناى سخن امام على عليه السّلام از پيامبر بزرگ صلّى اللّه عليه و إله نيز رسيده‌اند . البتّه هرچيزى كه امير مؤمنان عليه السّلام دارد ، پرتوى از نور خورشيد وجود محمّد صلّى اللّه عليه و إله سرور همهء جهانيان است .\r\nبهترين دليل بر اثبات اين موضوع كه مراد از « كلمة طيبة » ، سخن مفيد و سودمند مىباشد ، آن است كه اين سخن پاك به درخت پاكى تشبيه شده است كه « ريشهء آن ثابت است ، گردبادها آن را تكان نمىدهد و كلنگ‌ها بر آن كارگر نمىافتد « و شاخهء آن در آسمان است » و به دور از آلودگىهاى زمين .\r\n تُؤْتِي أُكُلَها كُلَّ حِينٍ بِإِذْنِ رَبِّها . \r\nاين‌گونه نيست كه گاهى ميوه بدهد و گاهى ندهد همانند بازرگانى كه اگر تو پرداختى ، او به تو مىدهد و اگر تو خوددارى كردى ، او هم خوددارى مىكند ، بلكه اين درخت هميشه و هروقت ، ميوه مىدهد .  وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ .  خداوند ، معناى مبهم را به معناى روشن تشبيه مىكند ، تا مردم راه راست را تشخيص دهند و از آن پيروى كنند و راه كژ را بفهمند تا از آن دورى نمايند .\r\n وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ .  هرسخنى كه به زيان مردم باشد و به آنان سود نرساند ، ناپاك و مورد نفرت است ، خواه اين سخن از مسلمان باشد خواه از غيرمسلمان ، از بزرگ باشد يا از كوچك ؛ و حتّى سكوت در برابر باطل و يارى كردن حق از بزرگ‌ترين گناهان محسوب مىشود . در حديث آمده است : كسى كه از حق سخن نگويد ، شيطانى لال است . گاندى به تاگور نوشت : « تو شاعر بزرگى ، لكن تو\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nبازى مىكنى ، در حالى كه خانه مىسوزد ، زيرا ترانهء زيبا نه گرسنه‌اى را سير مىكند و نه بيمارى را شفا مىبخشد » .\r\n اجْتُثَّتْ مِنْ فَوْقِ الْأَرْضِ ما لَها مِنْ قَرارٍ  اين جمله ، راست‌ترين مثل براى باطل و پيروان آن است كه خود را بزرگ و بالا جلوه مىدهند و براى شخص نادان وانمود مىكنند كه آنان خيلى بزرگند ، در حالى كه آنها دقيقا بسان درخت بىريشه‌اى هستند كه با وزيدن باد ، واژگون مىشود .\r\n يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ .  مراد از مؤمنان ، كسانى نيستند كه مىگويند : به خداوند ، پيامبر او و به روز قيامت ايمان آورديم و آن‌گاه نه حقّى را برپا مىدارند و نه باطلى را بر طرف مىكنند ، بلكه مراد از مؤمنان در اين‌جا كسانى مىباشند كه مصداق اين سخن خداوند هستند : « مؤمنان كسانى هستند كه به خدا و پيامبر او ايمان آورده‌اند و ديگر شك نكرده‌اند و با مال و جان خويش در راه خدا جهاد كرده‌اند . اينان راستگويانند » . « 1 » آنان ايمان آوردند و با جهاد و فداكارى ، ايمانشان را آشكار ساختند ، امّا هرگاه ادّعا كنند كه به خدا ايمان آورده‌اند و در برابر ظلم و فساد با جرأت و شجاعت نايستند ، آنان شكّاك خواهند بود ، نه مؤمن .\r\nپايدار ساختن آنان به سبب گفتار استوارشان در دنيا ، بدين معناست كه خداوند در كتاب خود و با زبان پيامبرش به آنان خبر داده است كه آنها مورد مراقبت و عنايت او هستند و او كفيل ، سرپرست ، نگهبان و يارىكنندهء آنهاست . چنان‌كه خداوند آنان را تشويق و با ويژگىهايى چون راستگويى ، اخلاصمندى و ديگر فضيلت‌ها از ايشان ستايش مىكند . امّا پايدار ساختن آنان در آخرت بر اثر گفتار استوارشان ، آن است كه خداوند در روز قيامت به آنان مىفرمايد : « اى بندگان من ، امروز نه بيمى بر شماست و نه غمگين مىشويد » . « 2 »\r\n\r\n\r\n","description":"","footnote":"\r\n( 1 ) . حجرات ( 49 ) آيهء 15 .\r\n( 2 ) . زخرف ( 43 ) آيهء 68 .\r\n","page_name":" 690 ","page_number":690},
  {"content":"\r\n\r\n وَ يُضِلُّ اللَّهُ الظَّالِمِينَ ؛  خداوند ستمگران را بر اثر كفر ، دروغگويى و سركشى گمراه مىكند . قرآن كريم در موارد زيادى ، واژهء ظلم را به معناى كفر و شرك به كار مىبرد ، لكن مراد از ظلم در اين‌جا كسى است كه با كافر شدن و تجاوز و دروغ بستن ، به ديگران به خود سيتم مىكند . چنان‌كه مراد از اضلال در اين‌جا عذاب است . مانند اين سخن خدا : « خدا گزافكار شك آورنده را اين‌گونه گمراه مىسازد » . « 1 »  وَ يَفْعَلُ اللَّهُ ما يَشاءُ .  خدا اگر بخواهد به صالحان پاداش مىدهد و تبهكاران را مجازات مىكند و كسى نمىتواند مشيت او را رد كند .\r\nزمانى كه در مقام تفسير اين آيه بودم ، مطلبى را در روزنامهء مصرى الاهرام ، شمارهء 21 فوريه 1969 ، زير اين عنوان خواندم : « آيا انسانيّت ، پايان جنگ هسته‌اى و آغاز جنگ ميكروبى را خواهد ديد ؟ » . در اين مقاله آمده بود :\r\nسلاح تازه‌أى پيدا شده كه به مراتب خطرناك‌تر و مرگبارتر از سلاح‌هاى هسته‌اى است و اين ، همان اسلحهء ميكروبى و پراكندن وباهاست [ - گازهاى كشنده 
  ] . از آثار اين اسلحه آن است كه وقتى ذرّه‌اى از آن به انسان اصابت كند ، اعضاى بدنش درهم كشيده مىشود ، چشم‌هايش بيرون مىآيد و بلافاصله مىميرد . آمريكا و بريتانيا ، كارخانه‌هايى دارند كه اين سلاح را مىسازند و آن را براى روز مبادا آماده مىكنند . هنگامى كه كشورهاى جهان به سبب فشار افكار جهانى ، بر منع گسترش سلاح‌هاى هسته‌اى توافق كردند ، اين دو كشور وباهاى نابودى و ويرانى را به عنوان جانشين بمب‌هاى هسته‌اى و هيدروژنى به كار خواهند برد .\r\nبنابراين ، آيا ايمان به خدا با نيّت و تصميم به‌كارگيرى اين اسلحه باهم جمع مىشوند ؟ و آيا نماز كسانى كه صاحبان اين نيّت و تصميم را يارى مىدهند ، در پيشگاه خدا ، به حالشان سودى خواهد داشت ؟\r\n\r\n\r\n","description":"","footnote":"\r\n( 1 ) . غافر ( 40 ) آيهء 34 .\r\n","page_name":" 691 ","page_number":691},
  {"content":"\r\n\r\nتبديل نعمت خدا\r\n\r\n[ سوره إبراهيم ( 14 ) : آيات 28 تا 31 
  ]\r\nأَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ ( 28 ) جَهَنَّمَ يَصْلَوْنَها وَ بِئْسَ الْقَرارُ ( 29 ) وَ جَعَلُوا لِلَّهِ أَنْداداً لِيُضِلُّوا عَنْ سَبِيلِهِ قُلْ تَمَتَّعُوا فَإِنَّ مَصِيرَكُمْ إِلَى النَّارِ ( 30 ) قُلْ لِعِبادِيَ الَّذِينَ آمَنُوا يُقِيمُوا الصَّلاةَ وَ يُنْفِقُوا مِمَّا رَزَقْناهُمْ سِرًّا وَ عَلانِيَةً مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خِلالٌ ( 31 )\r\n\r\n[ ترجمه 
  ]\r\nآيا نديده‌اى آن كسان را كه نعمت خدا را به كفر بدل ساختند و مردم خود را به ديار هلاك بردند ؟ ( 28 )\r\nبه جهنم ، آن قرارگاه بد ، داخل مىشوند . ( 29 )\r\nبراى خدا همتايانى قرار دادند تا مردم را از راه او گمراه سازند . بگو : اكنون بهره‌مند گرديد كه سرانجامتان آتش است . ( 30 )\r\nبه بندگان من كه ايمان آورده‌اند بگو تا نماز بگزارند و از آنچه روزيشان داده‌ايم نهان و آشكارا انفاق كنند ، پيش از آن‌كه روزى فرارسد كه در آن نه خريد و فروختنى باشد و نه هيچ دوستيى به كار آيد . ( 31 )\r\n\r\nواژگان\r\nالبوار : هلاك شدن .\r\nيصلونها : از حرارت آن رنج مىبرند .\r\nالبيع : در اين‌جا مراد فديه است .\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nالخلال : دوستى .\r\n\r\nاعراب\r\n« كفرا » مفعول دوم براى « بدّلوا » و « جهنم » بدل از « دار البوار » . « تمتّعوا » مجزوم به جواب طلب كه عبارت است از : « قل » . « يقيموا الصّلاة » مجزوم به لام محذوف ؛ يعنى :\r\n« ليقيموا » . « سرّا » قائم‌مقام مفعول مطلق ؛ يعنى : « انفاقا سرّا » و « علانية » عطف است بر « سرّا » و نيز جايز است كه هردو مصدر و در موضع حال باشند ؛ يعنى « مسرّين و معلنين » .\r\n\r\nتفسير\r\n  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ جَهَنَّمَ يَصْلَوْنَها وَ بِئْسَ الْقَرارُ .   ضمير « احلّوا » به رهبران كفر و گمراهى برمىگردد و مراد از نعمت خدا ، ايمان و عقيده است . معناى آيه چنين است : اى محمّد ! و يا اى خواننده و شنونده ! تعجّب نكن از وضعيّت سردمداران كفر و گمراهى كه گمراهى را بر هدايت و جهنم را بر بهشت ترجيح دادند و در نتيجه ، اينان و پيروانشان وارد جهنم شدند و هيزم آن قرار گرفتند . در معناى اين آيه است ، سخن خداوند : « اينان گمراهى را به هدايت خريدند ، پس تجارتشان سود نكرد و در شمار هدايت‌يافتگان درنيامدند » . « 1 »\r\nطبرسى در تفسير اين آيه ، نقل كرده است كه عمر بن خطّاب گفت :\r\nكسانى كه نعمت خدا را به كفر تبديل كردند و قوم خود را به ديار هلاكت بردند ، عبارتند از دو گروهى كه بدكارترين قريش بودند : بنى مغيره و بنى اميه . امّا شرّ گروه بنى مغيره را در روز بدر دفع كرديد و امّا گروه بنى اميّه تا مدّتى بهره‌مند خواهند بود .\r\n وَ جَعَلُوا لِلَّهِ أَنْداداً لِيُضِلُّوا عَنْ سَبِيلِهِ ؛  آنان براى خدا شريكانى قرار دادند كه\r\n\r\n\r\n","description":"","footnote":"\r\n( 1 ) . بقره ( 2 ) آيهء 16 .\r\n","page_name":" 693 ","page_number":693},
  {"content":"\r\n\r\nآنها را همانند او دوست مىداشتند و مىپرستيدند . روشن است كه آنان اين كار را بدين منظور انجام دادند كه هدايت شوند ، نه اين‌كه از راه راست منحرف گردند .\r\nاز اين‌رو ، لام در ليضلّوا ، لام نتيجه و سرنوشت است و معناى اين جمله آن است كه مشركان با اين هدف ، بت‌ها را پرستيدند كه به وسيلهء آنها هدايت يابند و به خدا نزديك شوند ، امّا سرانجام گمراه و هلاك شدند و از خدا و رحمت او دور گشتند .\r\nبنابراين ، لام در اين‌جا ، دقيقا همانند لام در اين جمله است : « لدوا للموت و ابنوا للخراب ؛ براى مردن بزاييد و براى خراب شدن بسازيد » .  قُلْ تَمَتَّعُوا فَإِنَّ مَصِيرَكُمْ إِلَى النَّارِ  خدا به پيامبرش دستور داد كه مشركان را از فرجام بد برحذر دارد و به ايشان بگويد : متاع دنيا اندك است ، هرچند براى شما گوارا باشد و آخرت براى پرهيزكاران بهتر است . لكن آيا زبان حق و واقعيّت ، براى كسانى كه جز سودها و درآمدها نمىتواند آنها را به حركت درآورد ، سودى خواهد داشت !\r\n قُلْ لِعِبادِيَ الَّذِينَ آمَنُوا يُقِيمُوا الصَّلاةَ .  منظور نمازى است كه نمازگزار را به ياد خدا مىاندازد و او را از عذاب و مجازات مىترساند و از گناهان و جنايت‌ها بازش مىدارد ، مشروط بر اين‌كه درواقع از مؤمنان و صالحان باشد .  وَ يُنْفِقُوا مِمَّا رَزَقْناهُمْ سِرًّا وَ عَلانِيَةً .  زكات همانند نماز است : اين ، نمازگزار را به ياد خدا مىاندازد و آن ، زكات‌دهنده را به خدا نزديك مىكند . نظير اين جمله ، در جلد اوّل آيهء 274 از سورهء بقره بيان شد .  مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خِلالٌ .  بيع در اين‌جا كنايه از فديه است و خلال كنايه از دوستى . معناى آيه چنين است : كسى كه از دارايىاش در راه خدا انفاق كند ، از اين انفاق در روز قيامت سود خواهد برد و هركس كه بخل ورزد ، دچار حسرت و عذاب خواهد شد و چيزى در آن‌روز ، او را سود نمىبخشد ، زيرا در اين‌روز ، نه فديه است و نه دوستى نظير اين جمله در آيهء 18 از سورهء رعد گذشت .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nفروفرستادن آب از آسمان\r\n\r\n[ سوره إبراهيم ( 14 ) : آيات 32 تا 34 
  ]\r\nاللَّهُ الَّذِي خَلَقَ السَّماواتِ وَ الْأَرْضَ وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ وَ سَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ وَ سَخَّرَ لَكُمُ الْأَنْهارَ ( 32 ) وَ سَخَّرَ لَكُمُ الشَّمْسَ وَ الْقَمَرَ دائِبَيْنِ وَ سَخَّرَ لَكُمُ اللَّيْلَ وَ النَّهارَ ( 33 ) وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها إِنَّ الْإِنْسانَ لَظَلُومٌ كَفَّارٌ ( 34 )\r\n\r\n[ ترجمه 
  ]\r\nخداست كه آسمان‌ها و زمين را آفريد و از آسمان باران نازل كرد و بدان باران براى روزى شما ميوه‌ها رويانيد و كشتىها را رام شما كرد تا به فرمان او در دريا روان شوند و رودها را مسخّر شما ساخت . ( 32 )\r\nو آفتاب و ماه را كه همواره در حركتند رام شما كرد و شب و روز را مسخّر شما گردانيد . ( 33 )\r\nو هرچه از او خواسته‌ايد به شما ارزانى داشته است و اگر خواهيد كه نعمت‌هايش را شمار كنيد ، نتوانيد كه آدمى ستمكار و ناسپاس نعمت است . ( 34 )\r\n\r\nواژگان\r\nدائبين : هميشه گفته مىشود : « فلان دأب فى العمل ؛ فلانى آن كار را ادامه داد » .\r\nالكفّار : كسى كه به شدّت ، نعمت‌ها را كفران و انكار كند .\r\n\r\n","description":"","footnote":"","page_name":" 695 ","page_number":695},
  {"content":"\r\n\r\n\r\nاعراب\r\n« رزقا » مفعول « أخرج » . « من الثمرات » حال مقدّم و « الرّزق » صاحب حال است .\r\n« دائبين » حال از « الشمس و القمر » . مفعول دوم « اتاكم » محذوف و در تقدير چنين است : « اتاكم شيئا من كل ما سألتموه » .\r\n\r\nتفسير\r\nتمامى آنچه در اين آيات سه‌گانه آمده است ، پيش‌تر بيان شد . به عنوان نمونه ، آفرينش آسمان‌ها و زمين در آيهء 73 از سورهء انعام و ديگر سوره‌ها ، فروفرستادن آب از آسمان در آيهء 22 از سورهء بقره و آيهء 18 از سورهء رعد ، حركت كشتىها در آيهء 164 از سورهء بقره ، تسخير خورشيد و ماه در آيهء 2 از سورهء رعد و شب و روز در آيهء 67 از سورهء يونس ، بيان گرديد . خداى سبحان تعداد زيادى از نعمت‌هايش بر بندگان خودش را در آيهء 3 و 4 از سورهء رعد و آيهء 143 و 144 از سورهء انعام و ديگر آيات كه شرح و تفسير آنها بارها به تفصيل گذشت ، برشمرده است .\r\nخداوند اين نعمت‌ها و يا گوشه‌اى از آنها را بار ديگر [ در اين‌جا 
  ] به مناسبت اشاره به آيه  إِلَى الَّذِينَ بَدَّلُوا نِعْمَتَ اللَّهِ كُفْراً  بيان كرده است . خلاصهء معناى اين آيات سه‌گانه آن است كه نعمت‌هاى خدا از شمارش بيرون است . برخى از اين نعمت‌ها عبارتند از : آفرينش آسمان‌ها و زمين ، فروفرستادن آب ، تسخير كشتىها ، خورشيد و ماه ، شب و روز و بخشيدن چيزهايى به مردم كه تقاضا كرده‌اند و چيزهايى را كه تقاضا نكرده‌اند . با اين وجود ، بسيارى از آنان و يا بيشتر آنان ، به نعمت‌هاى او كافر شدند و چيزى را مىپرستند كه نه سودى به آنها مىرساند و نه زيانى .\r\n\r\n","description":"","footnote":"","page_name":" 696 ","page_number":696},
  {"content":"\r\n\r\n\r\nآيا انسان بالطبع گناهكار است ؟\r\nبه مناسبت سخن خداوند :  « إِنَّ الْإِنْسانَ لَظَلُومٌ كَفَّارٌ »  ، بدين نكته اشاره مىكنيم كه روانشناسان دربارهء انسان دچار اختلاف شده‌اند : آيا او طبيعتا گناهكار است و آيا او زاييده شده است كه بر كسى ستم كند كه بر او ستم نكرده و به نعمت‌هاى كسى كفران ورزد كه به او احسان نموده است ؟ در سال 1832 ، در آمريكا 528 تن از روانشناسان گردهم آمدند و در اين‌باره به بحث پرداختند . بيشتر آنان بر اين باور بودند كه دليلى بر اثبات اين موضوع كه راه فرار از گناهان وجود ندارد به چشم نمىخورد و گروهى با آنان مخالفت كردند .\r\nما بر اين باور هستيم كه انسان ، گناهكار از مادر زاده نشده است ، و گرنه تكليف از وى ساقط مىشد و بازپرسى و مجازات او ستم محسوب مىگرديد و تمامى اديان و آيين‌ها بىفايده بودند ؛ زيرا در اين صورت ، انسان بسان پرى بود در معرض وزش باد .\r\nانسان ، تنها به وسيلهء عوامل خارجى است كه جنايت‌پيشه و گناهكار مىشود ؛ نظير گرسنگى كه او را به دزد تبديل مىكند و نيز همانند عوامل فريبنده‌اى كه او را به خيانت و مزدورى و امثال آن وادار مىسازد . در اين‌جا مردم از جهت روانى متفاوتند .\r\nبرخى از آنان در برابر اين عوامل ناتوانند و شهوت‌ها بر آنها غالب مىشوند همانند كسى كه غذا دارد و با اين وجود ، از هرراهى به دنبال افزايش آن است ، يا بسان كسى كه زنا مىكند ، در حالى كه همسرى دارد كه او را از حرام بىنياز مىكند ، يا حق را پنهان مىنمايد و يا به خاطر شيفتگى به مقام ، يا هرمنفعت دنيوى ، نعمت را انكار مىكند .\r\nترديدى وجود ندارد كه اين شخص با اراده‌اش گناه و جنايت كرده است ، نه با طبيعت خودش و اين ، مقصود سخن خداوند است :  « إِنَّ الْإِنْسانَ لَظَلُومٌ كَفَّارٌ »  . روشن است كه فقط تمايل به حرام موجب حلاليت آن نمىشود ، تا هنگامى كه فرصت شكيبايى و پيروز شدن بر اين تمايل وجود دارد . مطالبى در اين‌باره ، در تفسير آيهء 9 از سورهء هود بيان شد .\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nشهر امن\r\n\r\n[ سوره إبراهيم ( 14 ) : آيات 35 تا 41 
  ]\r\nوَ إِذْ قالَ إِبْراهِيمُ رَبِّ اجْعَلْ هَذَا الْبَلَدَ آمِناً وَ اجْنُبْنِي وَ بَنِيَّ أَنْ نَعْبُدَ الْأَصْنامَ ( 35 ) رَبِّ إِنَّهُنَّ أَضْلَلْنَ كَثِيراً مِنَ النَّاسِ فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ ( 36 ) رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ ( 37 ) رَبَّنا إِنَّكَ تَعْلَمُ ما نُخْفِي وَ ما نُعْلِنُ وَ ما يَخْفى عَلَى اللَّهِ مِنْ شَيْءٍ فِي الْأَرْضِ وَ لا فِي السَّماءِ ( 38 ) الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ ( 39 )\r\nرَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي رَبَّنا وَ تَقَبَّلْ دُعاءِ ( 40 ) رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ ( 41 )\r\n\r\n[ ترجمه 
  ]\r\nو ابراهيم گفت : اى پروردگار من ! اين سرزمين را ايمن گردان و مرا و فرزندانم را از پرستش بتان دور بدار . ( 35 )\r\nاى پروردگار من ! اينها بسيارى از مردم را گمراه كرده‌اند ، پس هركس كه از من پيروى كند از من است و هركس فرمان من نبرد ، تو آمرزنده و مهربانى . ( 36 )\r\nاى پروردگار ما ! برخى از فرزندانم را به واديى بىهيچ كشته‌اى ، نزديك خانهء گرامى تو جاى دادم ، اى پروردگار ما ! تا نماز بگزارند ، دل‌هاى مردمان چنان كن كه هواى آنها كند و از هرثمره‌اى روزيشان ده ، باشد كه سپاس گزارند . ( 37 )\r\nاى پروردگار ما ! هرچه را پنهان مىداريم يا آشكار مىسازيم تو بدان آگاهى و بر خدا هيچ‌چيز در زمين و آسمان\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nپوشيده نيست . ( 38 )\r\nسپاس خدايى را كه در اين پيرى اسماعيل و اسحاق را به من عطا كرد .\r\nپروردگار من دعاها را مىشنود . ( 39 )\r\nاى پروردگار من ! مرا و فرزندان مرا برپاىدارندگان نماز گردان . اى پروردگار ما ! دعاى مرا بپذير . ( 40 )\r\nاى پروردگار ما ! مرا و پدر و مادرم و همهء مؤمنان را در روزشمار [ روز برپا شدن حساب 
  ] بيامرز . ( 41 )\r\n\r\nاعراب\r\n« البلد » عطف بيان از « هذا » . « آمنا » مفعول دوم براى « اجعل » . مصدر « أن نعبد » مجرور به عن محذوف . « من ذرّيتى » ، « من » براى تبعيض ؛ يعنى « بعض ذرّيتى » .\r\n« عند بيتك » متعلق به محذوف و صفت براى « واد » . « ليقيموا الصلاة » ، لام براى تعليل و يقيموا منصوب به ان كه پس از لام در تقدير است و مصدر مجرور به آن و متعلق به « اسكنت » . « على الكبر » حال از ياى « لى » . « من ذريتى » عطف است بر ياى « اجعلنى » ؛ يعنى « و اجعل من ذريتى مقيم الصلاة » .\r\n\r\nتفسير\r\n وَ إِذْ قالَ إِبْراهِيمُ رَبِّ اجْعَلْ هَذَا الْبَلَدَ آمِناً .  ابراهيم و اسماعيل ، همان كسانى هستند كه خانهء خدا را در مكه مكرّمه بنا كردند . « و ابراهيم و اسماعيل پايه‌هاى خانه را بالا بردند . گفتند : اى پروردگار ما ! از ما بپذير كه شنوا و دانا هستى » . « 1 » ابراهيم عليه السّلام از پروردگارش خواست كه مكه را جايگاه امن براى مردم قرار دهد و خداوند هم دعايش را مستجاب كرد ، طورى كه حتّى اگر افرادى كه با يكديگر دشمن بودند و در آن‌جا با يكديگر برخورد مىكردند ، هيچ‌كدام ترسى از ديگرى نداشت . خداوند به اين امر در سخن خود اشاره كرده است : « آيا ندانسته‌اند كه حرم را جاى امن مردم قرار داديم ، حال آن‌كه مردم در اطرافشان به اسارت ربوده مىشوند ؟ » . « 2 »\r\n\r\n\r\n","description":"","footnote":"\r\n( 1 ) . بقره ( 2 ) آيهء 127 .\r\n( 2 ) . عنكبوت ( 29 ) آيهء 67 .\r\n","page_name":" 699 ","page_number":699},
  {"content":"\r\n\r\n وَ اجْنُبْنِي وَ بَنِيَّ أَنْ نَعْبُدَ الْأَصْنامَ .  محال است كه ابراهيم عليه السّلام بت‌ها را بپرستد ، چگونه چنين باشد ، در حالى كه او با دستانش آنها را شكست و به قومش گفت : « آيا سواى اللّه چيزى را مىپرستيد كه نه شما را سود مىرساند و نه زيان . بيزارم از شما و از آن چيزهايى كه سواى اللّه مىپرستيد . آيا به عقل درنمىيابيد ؟ » « 1 » لكن پيامبران خدا به رغم اين‌كه معصوم هستند از نافرمانى خداوند مىهراسند و اين هراس ، از بزرگ‌ترين عبادت‌ها به‌شمار مىرود و اگر كسى خودش را پاك و پرهيزگار بداند ، دريچه‌هاى دلش را براى شيطان باز كرده است .\r\n\r\nپيامبران و استجابت دعا\r\nپرسش : ابراهيم عليه السّلام از خداوند خواست كه فرزندانش را مؤمن قرار دهد كه هيچ‌كدام از آنان به خدا شرك نورزد . ابراهيم پيامبر فرستاده شده و مستجاب الدّعوة ( دعايش ردّ نمىشود ) است ، ولى ما مىدانيم تعداد زيادى از فرزندانش شرك آوردند و بت‌ها را پرستيدند و از آن جمله كفّار قريش هستند كه از نسل و نژاد او بودند ؟\r\nرازى پنج پاسخ براى اين پرسش نقل كرده است ، لكن پرسش همچنان باقى است و جواب مىطلبد . آنچه به نظر ما مىرسد ، آن است كه حقيقت دعا ، جز تقاضا و اميدوارى چيزى نيست ، خواه از سوى پيامبر باشد و خواه غير پيامبر . گاهى حكمت خدا اجابت را اقتضا مىكند و دعا را اجابت مىنمايد و گاهى اجابت را اقتضا نمىكند و در نتيجه ، دعا را رد مىكند و معناى عدم اجابت اين نيست كه دعاكننده در نزد خدا ارزشى ندارد ، تا عدم استجابت دعا به مقام نبوّت و عصمت پيامبران زيان برساند .\r\nبه هيچ‌وجه چنين نخواهد بود ؛ زيرا تنها رد كردن سؤال ، از خشمگين شدن مسئول از سائل خبر نمىدهد ، بلكه گاهى نشان‌دهندهء محبّت مسئول نسبت به سائل و اشتياق او به مصلحت وى است . نوح عليه السّلام از خدا درخواست كرد كه فرزندش را از\r\n\r\n\r\n","description":"","footnote":"\r\n( 1 ) . انبياء ( 21 ) آيات 66 - 67 .\r\n","page_name":" 700 ","page_number":700},
  {"content":"\r\n\r\nغرق شدن نجات دهد . خداوند در پاسخ او فرمود : « چيزى را كه نمىدانى از من سؤال نكن » . « 1 »\r\nبه بيانى ديگر : دعاى پيامبر ، تنها نشان‌دهندهء دوستى و علاقهء اوست . ترديدى نيست كه پيامبران دوست دارند كه تمامى مردم به حق ايمان آورند و به سوى آن هدايت شوند . با اين وجود ، خداوند به پيامبر اسلام صلّى اللّه عليه و إله فرمود : « تو هركس را كه بخواهى هدايت نمىكنى . خداست كه هركه را كه بخواهد هدايت مىكند و او هدايت‌يافتگان را بهتر مىشناسد » . « 2 » اگر تمام خواسته‌هاى پيامبران تحقّق يابند ، بر روى زمين ، كافر و جنايتكارى باقى نمىماند و ديگر پيامبران الهى از كافران و جنايتكاران ، آن‌همه شكنجه و آزار نمىبينند ، به‌ويژه سرور و آخرين آنها كه فرمود :\r\n« هيچ پيامبرى همانند من اذيت نشد » .\r\n رَبِّ إِنَّهُنَّ أَضْلَلْنَ كَثِيراً مِنَ النَّاسِ .  ضمير « انّهنّ » به بت‌ها برمىگردد و معناى اين جمله چنين است : بسيارى از مردم به سبب پرستيدن بت‌ها گمراه شدند ، چنان‌كه مىگويى : « المال اطغى فلانا ؛ فلانى به سبب ثروت ، سركشى كرد » . « فمن تبعنى » ؛ يعنى هركس از فرزندانم از من پيروى كند . « فإنّه منّى » او هم از جهت ديندارى و هم از جهت نسب از من است .  وَ مَنْ عَصانِي فَإِنَّكَ غَفُورٌ رَحِيمٌ .  هركس ابراهيم را نافرمانى كند ، وى از او بيزار است ، حتّى اگر از همهء مردم به او نزديك‌تر باشد ؛ زيرا هركس او را نافرمانى كند ، خدا را نافرمانى كرده است ، لكن ابراهيم - چنان‌كه كسى كه او را به عنوان خليل خود برگزيده ، توصيف كرده بسيار شكيبا و مهربان بود و به همين دليل ، براى گناهكاران ، خواه از نسل خودش و خواه از نسل ديگر ، تقاضاى عذاب نكرد ، بلكه امر آنها را به خدا و آمرزش و رحمت او واگذار كرد . روشن است كه خرد ، آمرزش مشركان را ناروا نمىداند ؛ چرا كه عذاب به خاطر اثر شرك ، حقّ خداست ، اگر\r\n\r\n\r\n","description":"","footnote":"\r\n( 1 ) . هود ( 11 ) آيهء 46 .\r\n( 2 ) . قصص ( 28 ) آيهء 56 .\r\n","page_name":" 701 ","page_number":701},
  {"content":"\r\n\r\nبخواهد عذاب مىكند و اگر بخواهد مىآمرزد . و آمرزيدن ، هيچ زيانى به كسى نمىرساند . اما آيه :  « إِنَّ اللَّهَ لا يَغْفِرُ أَنْ يُشْرَكَ بِهِ *  ؛ خداوند شرك به خودش را نمىآمرزد » . يك دليل نقلى است ، در حالى كه ما دربارهء دليل عقلى سخن مىگوييم . به تفسير ما ، دربارهء اين آيه جلد هفتم نگاه كنيد .\r\n رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ .  ابراهيم اين سخن را زمانى گفت كه اسماعيل و مادرش هاجر را در مكه رها كرد . مكه بيابان خشكى است كه نه آب دارد و نه گياه و نه هيچ‌چيزى ديگر و تنها خانهء خدا در آن‌جا قرار دارد كه نماز در آن برپا و شعار لبيك لبيك سرداده مىشود و به همين سبب ، ابراهيم عليه السّلام برخى از خاندان و فرزندانش را در اين مكان خشك و بىآب سكونت داد . لكن انسان تنها با نماز نمىتواند زندگى كند ، بلكه به ناچار به نان هم نيازمند است . از اين‌رو ، ابراهيم عليه السّلام گفت :  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ .  اگر در خانهء خدا كشاورزى و دامدارى وجود ندارد ، بايد مردم به قصد عبادت و يا تجارت در قالب هيئت‌ها و دسته‌ها به سوى آن بشتابند ، در حالى كه همراه خود غذا و ميوه دارند و در اين صورت ، فرزندان ابراهيم عليه السّلام نيز از اين غذاها و ميوه‌ها بهره‌مند مىشوند و نماز مىخوانند و سپاس مىگزارند . موسى عليه السّلام گفت : « اى پروردگار من ! من به آن نعمتى كه برايم مىفرستى نيازمندم » . « 1 » امام على عليه السّلام فرمود : « به خدا سوگند ، او تنها از خداوند ، مقدارى نان درخواست كرد كه آن را بخورد » . شاعرى فقيه مىگويد :\r\n الفضل للخبز الّذى لولاه * ما كان يوما يعبد الا له \r\nفضيلت از آن نان است كه اگر نبود خداوند يك روز هم پرستيده نمىشد .\r\n رَبَّنا إِنَّكَ تَعْلَمُ ما نُخْفِي وَ ما نُعْلِنُ وَ ما يَخْفى عَلَى اللَّهِ مِنْ شَيْءٍ فِي الْأَرْضِ \r\n\r\n\r\n","description":"","footnote":"\r\n( 1 ) . قصص ( 28 ) آيهء 24 .\r\n","page_name":" 702 ","page_number":702},
  {"content":"\r\n\r\n وَ لا فِي السَّماءِ .  پس از آن‌كه ابراهيم عليه السّلام از خداوند درخواست كرد كه مردم به سوى خانهء او بيايند و براى ساكنان آن ، با خود نان و ميوه بياورند ، تا آنان با نيرو و نشاط ، خدا را آن‌گونه كه شايسته است عبادت كنند ، در پيشگاه خداوند چنين مىگويد : سؤال و درخواست من ، تنها بدين سبب است كه در برابر تو زارى و فروتنى كنم و نيز اعتراف نمايم كه تو آفريننده و روزىدهنده‌اى ، امّا نيازها و منافع ما را تو بهتر از ما مىدانى ، چه آن را از تو درخواست كنيم و چه درخواست نكنيم . معناى سخن ابراهيم : « ما نعلن يعنى چيزى را كه مىپرسيم و درخواست مىكنيم و معناى « ما نخفى » يعنى آنچه را ما نمىپرسيم و مطالبه نمىكنيم .\r\n الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ .  اين سپاس از سوى ابراهيم به معناى درخواست كمك از خدا براى دو فرزندش اسماعيل و اسحاق است ؛ زيرا ابراهيم به سنّ پيرى رسيده و هنگام مرگش نزديك شده بود .\r\nاز اين‌رو ، كار خانه‌اش را به مراقبت و عنايت خداوند سپرد و برايشان خانه نساخت و مال خدا را پس‌انداز نكرد و به خاطر شوق آسايش نزديكان و فرزندان خود ، عيال خدا را از مال خدا محروم نساخت .\r\n رَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي رَبَّنا وَ تَقَبَّلْ دُعاءِ .  نمازى كه موردنظر ابراهيم بود ، مانند نمازهاى ما نيست ، بلكه از آن نوع نمازى است كه مصداق اين آيه مىباشد : « نماز آدمى را از فحشا و منكر بازمىدارد » . « 1 » از اين‌جا ، فقها نماز را به دو قسم تقسيم كرده‌اند : نمازى كه تنها با آن تكليف ادا مىشود و نمازگزار پاداش ندارد و نمازى كه با آن هم تكليف ادا مىشود و هم نمازگزار در پيشگاه خدا پاداش دارد و اين ، همان نمازى است كه اخلاص در عمل و راستگويى در دادوستد در ميان مردم را درپى دارد .\r\n رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ .  در جلد سوم در تفسير\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 45 .\r\n","page_name":" 703 ","page_number":703},
  {"content":"\r\n\r\nآيهء 74 از سورهء انعام اختلاف شيعه و سنّى را دربارهء ايمان پدر ابراهيم عليه السّلام بيان كرديم و گفتيم : اين نزاع در اين قضيه و امثال آن ، بىفايده است و آنچه از مسلمان خواسته شده آن است كه بايد به عصمت پيامبران باور داشته باشد ، امّا ايمان به اين‌كه پدران آنان مؤمن بودند ، به هيچ‌روى جزء باور اسلامى محسوب نمىشود . اگر كسى بگويد : من به خدا و يگانگى او ، به پيامبران و عصمت ايشان و به قيامت و بازپرسى ايمان دارم و ايمان پدران انبيا را نه نفى مىكنم و نه اثبات ، ما به او مىگوييم : تو مسلمان هستى و از تمام حقوق مسلمانان برخوردارى .\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nستمكار بىخبر است و خدا از او بىخبر نيست\r\n\r\n[ سوره إبراهيم ( 14 ) : آيات 42 تا 45 
  ]\r\nوَ لا تَحْسَبَنَّ اللَّهَ غافِلاً عَمَّا يَعْمَلُ الظَّالِمُونَ إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ ( 42 ) مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ ( 43 ) وَ أَنْذِرِ النَّاسَ يَوْمَ يَأْتِيهِمُ الْعَذابُ فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ ( 44 ) وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ وَ تَبَيَّنَ لَكُمْ كَيْفَ فَعَلْنا بِهِمْ وَ ضَرَبْنا لَكُمُ الْأَمْثالَ ( 45 )\r\n\r\n[ ترجمه 
  ]\r\nو مپندار كه خدا از كردار ستمكاران غافل است . عذابشان را تا آن‌روز كه چشم‌ها در آن خيره مىماند ، به تأخير مىافكند . ( 42 )\r\nمىشتابند ، سرها را بالا گرفته‌اند . چشم برهم نمىزنند ، و دل‌هايشان خالى از خرد است . ( 43 )\r\nمردم را از آن‌روز كه عذاب فرامىرسد بترسان .\r\nستمكاران مىگويند : بارخدايا ! ما را اندكى مهلت ده تا دعوت تو را اجابت كنيم و از پيامبران تو پيروى كنيم . آيا شما پيش از اين سوگند نمىخورديد كه هرگز زوال نمىيابيد ؟ ( 44 )\r\nدر خانه‌هاى كسانى كه خود بر خويشتن ستم مىكردند ، جاى گرفتيد و دانستيد با آنان چگونه رفتار كرديم . و برايتان مثل‌ها زديم . ( 45 )\r\n\r\nواژگان\r\nشخص الشىء : بالا رفت . تشخص الابصار : خيره مىشود چشم و به سبب ترس از آنچه\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nمىبيند ، فروبسته نمىشود .\r\nهطع : با شتاب و ترسان روآورد . مهطعين ؛ يعنى : مىشتابند به سوى خواننده .\r\nمقنعى رؤوسهم : جمع مقنع به ضمّ ميم و كسر نون و آن به كسى گفته مىشود كه بر اثر ترس ، سرش را زياد بالا مىبرد .\r\nلا يرتدّ اليهم طرفهم : از خوف و هراس ، چشم به‌هم نمىزنند .\r\nهواء : اين واژه در سخن خداوند : « و افئدتهم هواء » كنايه از اين است كه دل‌هاى آنان چيزى نيست .\r\nالزوال : انتقال\r\n\r\nاعراب\r\n« ليوم » بنابر حذف مضاف و در تقدير چنين است : « يؤخرهم لجزاء يوم او عذاب يوم » . « مهطعين » حال از ضمير « يؤخرهم » و همانند آن است « مقنّعى رؤوسهم » و همچنين است جملهء « لا يرتدّ » . « الناس » مفعول اوّل براى « انذر » و « يوم » مفعول دوم بنابر حذف مضاف : « عذاب يوم » . در اين‌جا روا نيست كه « يوم » ظرف باشد ؛ زيرا بيم دادن در قيامت نيست . « نجب » مجزوم به جواب طلب كه عبارت است از : « اخّرنا » .\r\nفاعل « تبييّن » محذوف و در تقدير چنين است : « تبين حالهم لكم » . « كيف » مفعول براى « فعلنابهم » . نحويون مىگويند : « كيف » جز مفعول ، يا حال و يا خبر ، چيزى واقع نمىشود .\r\n\r\nتفسير\r\n وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ .  ظلم بر چند نوع است :\r\n1 . كفر و شرك به خدا ؛\r\n\r\n","description":"","footnote":"","page_name":" 706 ","page_number":706},
  {"content":"\r\n\r\n2 . تجاوز به يك حق از حقوق مردم ، خواه اين حق مادى باشد خواه اخلاقى ، فرد ستمديده هركس كه باشد ، به‌ويژه اگر ناتوان باشد ؛ زيرا بدترين ستم‌ها ، ستم كردن بر ناتوان است و كسى كه ستمگرى را يارى كند ، يا به كردار او خشنود باشد و يا در برابر او سكوت اختيار كند ، در حالى كه بر او تسلّط و يا توان رسوا كردن او را داشته باشد ، وى شريك اين ستمگر خواهد بود و به همين سبب ، خداوند از كردار ستمگران گذشت نمىكند .\r\nما ، در جلد دوم در تفسير آيهء 148 از سورهء نساء ، دربارهء ظلم سخن گفتيم و در اين‌جا اين مطلب را هم بدان مىافزاييم : خداوند پيامبران را فرستاد و كتاب‌ها را نازل كرد ، تا با آن با ستم و ستمگران مبارزه كند . خداوند در قرآن ، خودش را به « انتقامگير » توصيف مىكند و اگر ظلم و ستم نمىبود ، براى اين صفت ، مصداق و اثرى نبود و هرمقدار كه دوران ستمگر به درازا كشيده شود ، خدا سخت‌تر از او انتقام خواهد گرفت . امام عليه السّلام فرمود : « خداوند خوردنى را با خوردنى و آشاميدنى را با آشاميدنى انتقام خواهد گرفت » . بنابراين ، اگر كسى با گفتن يك سخن به انسانى ستم كند ، كيفر او ميله‌هايى از آهن خواهد بود ، تا چه رسد به كسانى كه كرهء زمين را به جهنم تبديل كرده و در هرگوشه‌اى از آن ، پايگاه مرگ و انبار سلاح‌هاى ويرانگر ساخته‌اند ؟\r\n مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ ؛  چشمانشان بازند و از بيم و هراس لحظه‌اى بسته نمىشوند . در رفتار خود آن‌چنان شتاب مىكنند كه به دعوت هيچ دعوت‌كننده‌اى پاسخ نمىدهند . سرهايشان به سوى آسمان بالاست و هيچ‌كدام از شدّت ترس و وحشت ، جاى پايش را نمىبيند . امّا دل‌هايشان خالى از خرد است و بيم و ترس ، احساس و درك آنان را از بين برده است و اين‌چنين ، هركس در برابر كارى كه انجام داده است كيفر داده مىشود .\r\n وَ أَنْذِرِ النَّاسَ يَوْمَ يَأْتِيهِمُ الْعَذابُ فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ .  خداوند انبيا و پيامبرانش را به سوى بندگانش فرستاد ، تا\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nآنان را به پاداش خدا مژده دهند و از مجازات او بترسانند و آنان هم در سطح بسيار گسترده به آنها مژده و بيم دادند ، لكن بيشتر مردم از آنان دورى جستند و به پيامبران خود گفتند : آيا مرگ ، دوباره زنده شدن و قيامتى است ؟ اين سخنان ، جز افسانه‌هاى پيشينيان نيست . . . تا اين‌كه در پيشگاه خدا بايستند و پرده از پيش رويشان كنار رود ، آن‌گاه بگويند : پروردگارا ! مدّتى به ما مهلت ده ، تا به فرمان تو و پيامبران تو گوش فرادهيم و از آن اطاعت كنيم اين را وقتى مىگويند كه دير شده است .\r\nخداوند به پيامبرش محمد صلّى اللّه عليه و إله دستور داد كه تكديب‌كنندگان را بيم دهند و آنان را از اين روز كه در آن نه گذشت است و نه بازگشت ، پيش از آن‌كه به آن برسند ، بترساند و نيز به سرنوشت ايشان در صورتى كه بر دشمنى خود پافشارى كنند ، خبر دهند و اين‌كه ايشان به زودى به خداوند خواهند گفت : ما را اندكى مهلت بده ، تا دعوت پيامبران را پاسخ دهيم . پيامبر صلّى اللّه عليه و إله رسالت پروردگارش را انجام داد و به آنان خبر و بيم داد ، لكن سودها و آزها آن‌قدر بر ايشان غلبه يافت كه آنان سرانجام ، از گروه زيانكاران شدند .\r\n  ما لَكُمْ مِنْ زَوالٍ وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ وَ تَبَيَّنَ لَكُمْ كَيْفَ فَعَلْنا بِهِمْ وَ ضَرَبْنا لَكُمُ الْأَمْثالَ .   خداوند با تمام اين سخن ، در روز قيامت ، تكذيب‌كنندگان را مورد خطاب قرار مىدهد ، تكذيب‌كنندگانى كه به خدا مىگويند : ما را بار ديگر به دنيا بازگردان ، تا از پيامبران پيروى كنيم . خلاصهء پاسخ خداوند پرسشى از روى سرزنش از ايشان است : آيا در دنيا سوگند نمىخورديد كه رفتن از دنيا به جهان آخرت وجود ندارد و نه بهشت و نه دوزخ ؟ خداوند با اين سخن به چيزى اشاره مىكند كه آن را از جانب آنان در سورهء نحل ، آيهء 38 نقل كرد : « تا آن‌جا كه مىتوانستند به خدا قسم خوردند كه خدا كسانى را كه مىميرند به رستاخيز زنده نمىكند » . پس از اين پرسش و يا سرزنش ، خداى سبحان به تكذيب‌كنندگان مىفرمايد : شما وضعيّت كسانى را كه پيش از شما بودند مىدانستيد كه چگونه وقتى آنها سركشى كردند ، آنان را\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nنابود كرديم و شما را جانشين آنها ساختيم و شما را بيم داديم كه مبادا كار آنان را انجام دهيد و براى شما مثال‌هايى زديم و شما پند و اندرز نگرفتيد . اكنون كه نه بازگشت است و نه تأثير ، مىگوييد : اندكى به ما مهلت بده ! اين چه منطقى است ؟ آيا خداوند از پيش ، براى شما پيامبران را از روى بازى و شوخى فرستاد ، تا بار ديگر شما را به دنيا برگرداند و پيامبران حق و جدّى به سوى شما اعزام كند ؟\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nنيرنگ‌ها\r\n\r\n[ سوره إبراهيم ( 14 ) : آيات 46 تا 52 
  ]\r\nوَ قَدْ مَكَرُوا مَكْرَهُمْ وَ عِنْدَ اللَّهِ مَكْرُهُمْ وَ إِنْ كانَ مَكْرُهُمْ لِتَزُولَ مِنْهُ الْجِبالُ ( 46 ) فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ إِنَّ اللَّهَ عَزِيزٌ ذُو انتِقامٍ ( 47 ) يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ ( 48 ) وَ تَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ ( 49 ) سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ ( 50 )\r\nلِيَجْزِيَ اللَّهُ كُلَّ نَفْسٍ ما كَسَبَتْ إِنَّ اللَّهَ سَرِيعُ الْحِسابِ ( 51 ) هذا بَلاغٌ لِلنَّاسِ وَ لِيُنْذَرُوا بِهِ وَ لِيَعْلَمُوا أَنَّما هُوَ إِلهٌ واحِدٌ وَ لِيَذَّكَّرَ أُولُوا الْأَلْبابِ ( 52 )\r\n\r\n[ ترجمه 
  ]\r\nآنان نيرنگ‌هاى خود نمودند و خدا از نيرنگ‌هايشان آگاه بود . هرچند كه از نيرنگ‌هايشان كوه‌ها از پاى درمىآمدند . ( 46 )\r\nمپندار كه خدا وعده‌اى را كه به پيامبرانش داده است خلاف مىكند . خداوند پيروزمند و انتقام‌گيرنده است . ( 47 )\r\nآن‌روز كه اين زمين به زمينى ديگر بدل شود و آسمان‌ها به آسمانى ديگر ، و همه در پيشگاه خداى واحد قهّار حاضر آيند . ( 48 )\r\nمجرمان را در آن‌روز به غل‌هايى كه دست را به گردن بندد ، بسته بينى . ( 49 )\r\nجامه‌هايشان از قطران [ - مادّهء چسبندهء بد بوى قابل اشتعال 
  ] است و آتش صورت‌هاشان را فروپوشيده است . ( 50 )\r\nتا خدا هركس را برابر عملش كيفر دهد ، هرآينه خدا سريع الحساب است . ( 51 )\r\nاين پيامى است براى مردم ، تا بدان بيمناك شوند و بدانند كه اوست خداى يكتا ، و تا خردمندان پند گيرند . ( 52 )\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n\r\nواژگان\r\nبرزوا : آشكار شوند ، حاضر گردند .\r\nمقرّنين : بسته‌شدگان .\r\nالاصفاد : جمع صفد به معناى زنجير .\r\nسرابيل : جمع سربال ؛ يعنى پيراهن .\r\nالقطران : نوعى روغن كه هرگاه شتر گر شود ، با آن چربش مىكنند و آتش آن شعله‌هايى شديد دارد .\r\nتغشى وجوههم النار : آتش بر روى صورت‌هايشان بالا مىرود و آنها را مىپوشاند .\r\nالبلاغ : كفايت و از اين قبيل است واژهء « بلاغت » كه به معناى بيان كافى است .\r\n\r\nاعراب\r\n« و عند اللّه مكرهم » ، مبتدا و خبر ، بنابر حذف مضاف ؛ يعنى : « علم مكرهم » « و ان كان مكرهم » . بيضاوى از كسانى نقل كرده كه « ان » مخفّف از ثقيله و مهمل است و لام پس از آن در « لتزول » براى تشخيص ان نافيه از ان مخفّفه است . و « مخلف وعده رسله » ، « مخلف » مفعول دوم براى « تحسبنّ » و در همين حال ، خود « مخلف » نياز به دو مفعول دارد ؛ زيرا اسم فاعل از باب اخلف است و به مفعول دوم خودش كه « وعده » باشد اضافه شده و مفعول اوّلش « رسله » مىباشد و در اصل « مخلف رسله وعده » بوده است و از اين قبيل مىباشد « هذا معطى درهم زيدا » كه در اصل « هذا معطى زيد درهما » بوده است . « يوم تبدل » « يوم » مفعول براى فعل محذوف يعنى :\r\n« اذكر يوم تبدل » . « ارض » مفعول اوّل و نايب فاعل ، « غير » مفعول دوم ؛ زيرا « تبدل » در اين‌جا به معناى تجعل است . « سموات » به رفع خوانده مىشود ، عطف است بر « ارض » اوّلى و « غير السموات » در اين‌جا حذف شده ؛ زيرا ماقبلش بر آن دلالت دارد .\r\n« مقرنين » حال از « المجرمين » ؛ زيرا « ترى » در اين‌جا به معناى رؤيت است و نه از\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nافعال قلوب ، تا به دو مفعول متعدّى شود .\r\n\r\nتفسير\r\n وَ قَدْ مَكَرُوا مَكْرَهُمْ وَ عِنْدَ اللَّهِ مَكْرُهُمْ وَ إِنْ كانَ مَكْرُهُمْ لِتَزُولَ مِنْهُ الْجِبالُ .  خداوند هيچ پيامبرى را به سوى قومش نفرستاد ، مگر آن‌كه تبهكاران و گمراهان از دوران نوح تا دوران محمّد صلّى اللّه عليه و إله عليه آن پيامبر توطئه و نيرنگ كردند : و كذلك جعلنا لكل نبى عدوّا شياطين الانس و الجن يوحى بعضهم الى بعض زخرف القول غرورا ؛ و همچنين براى هرپيامبرى دشمنانى از شياطين انس و جن قرار داديم . براى فريب يكديگر ، سخنان آراسته القا مىكنند » . « 1 » عوامل دشمنى به وجود تفاوت ميان ايمان و الحاد و ميان شرك و توحيد منحصر نمىشود ؛ زيرا اين دشمنى يك معناى كلّى و اصلى همگانى را آشكار مىسازد و آن عبارت است از دشمنى ميان دعوت حق و پيروان باطل در هر زمان و مكان و به بيان رايج در اين زمان : دشمنى و اختلاف ميان انقلاب و ضدّ انقلاب .\r\nحال ، سبب نيرنگ و توطئه هرچه باشد و به هرمقدار از حدّت و شدّت برسد ، حتّى اگر كوه‌هاى استوار را از جا بركند ، خدا آن را مىداند و توطئه‌گران را بر وفق آنچه استحقاق دارند مجازات مىكند .\r\nبدين مناسبت اشاره مىكنيم كه بسيارى از مردان ، زنان را به نيرنگ و فريب توصيف مىكنند و آيهء 28 از سورهء يوسف را شاهد مىآورند : « نيرنگ شما بسيار بزرگ است » . زنان هم مىتوانند در پاسخ به مردان بگويند كه نيرنگ آنان نيز كوه‌ها را از پا درمىآورد و به اين آيه استشهاد كنند . به علاوه ، توصيف زنان به نيرنگ در قرآن كريم از زبان عزيز مصر آمده ، در حالى كه توصيف مردان به نيرنگى كه كوه‌ها را از پاى درمىآورد از زبان خود خداوند آمده است . خنده‌آور اين است كه برخى از مردان براى اثبات نيرنگ زنان و شدّت آن به آيه‌اى استدلال مىكنند كه در حقّ مردان نازل\r\n\r\n\r\n","description":"","footnote":"\r\n( 1 ) . انعام ( 6 ) آيهء 112 .\r\n","page_name":" 712 ","page_number":712},
  {"content":"\r\n\r\nشده است و از روى نادانى ، عبارت آيه را تحريف مىكند ، بدين ترتيب كه به جاى « هم » « هنّ » مىگذارند و چنين تلاوت مىكنند : « ان مكرهن لتزول منه الجبال » .\r\n فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ .  خداوند با پيروز كردن حق و طرفدارانش و خوار ساختن باطل و يارانش ، وعده‌اى را كه به پيامبرانش داده ، تحقّق مىبخشد .\r\nخداوند به وعده‌اش به پيامبران ، در اين سخنش اشاره مىكند : « خدا مقرّر داشته كه :\r\nالبته من و پيامبرانم پيروز مىشويم ؛ زيرا خدا توانا و پيروزمند است » . « 1 »  إِنَّ اللَّهَ عَزِيزٌ ذُو انتِقامٍ  خداوند انتقام دوست‌داران حق را از دوست‌داران باطل مىگيرد .\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ ؛  يعنى زمين و آسمان به چيزى ديگر تبديل مىشوند ، بدين ترتيب كه زمين به غبار پراكنده تبديل مىشود ، چنان‌كه در آيهء 6 از سورهء واقعه آمده است : « و چون غبارى پراكنده گردند » . امّا ستارگان آسمان ، آن‌چنان‌كه در سورهء قيامت ، تكوير و انفطار آمده است ، فرومىافتند و از هم پاشيده مىشوند .\r\n وَ بَرَزُوا لِلَّهِ الْواحِدِ الْقَهَّارِ .  در جايگاهى بدون سقف در نزد خدا حاضر مىشوند كه نه دروازه‌اى دارد و نه فرشى . برخى از آنچه دربارهء زمين محشر و ويژگىهاى آن آمده ، از اين قرار است : زمينى است سفيدرنگ ، بيابان و هموار كه نه درختى در آن وجود دارد ، نه كوه و نه درّه . زمين سفيدى است بسان نقره كه خونى بر روى آن نريخته و گناهى در آن انجام نشده است . آسمان همچون روغن زيتون تيره مىشود . خورشيد ، ماه و ستارگانش از بين مىروند و كوه‌ها بسان پشمى از هم گسسته مىشود .\r\n\r\nجهنّم و سلاح‌هاى جهنّمى\r\n  وَ تَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ سَرابِيلُهُمْ مِنْ قَطِرانٍ وَ تَغْشى  \r\n\r\n\r\n","description":"","footnote":"\r\n( 1 ) . مجادله ( 58 ) آيهء 21 .\r\n","page_name":" 713 ","page_number":713},
  {"content":"\r\n\r\n وُجُوهَهُمُ النَّارُ .  خداى سبحان در كتابش ، تصويرهايى را براى عذاب جهنميان بيان كرده است كه خواندن آنها در دل‌ها و جانها وحشت مىآفريند و بر پوست‌ها و اعصاب لرزه مىافكند ؛ تا چه‌رسد به كسى كه اين عذاب‌ها را مىچشد و مىآزمايد .\r\nيكى از اين تصاوير آن است كه جنايتكاران در حالى محشور مىشوند كه با زنجيرها بسته شده‌اند و لباسى را مىپوشند كه بسيار برمىافروزد و بر صورت‌هايشان پرده‌اى است از آتش . امّا غذاى آنها از درخت زقّوم و نوشيدنى آنها از چرك است . با اين وجود ، آنان در جهنمى هستند كه چيزى را باقى نمىگذارد و شعله‌هايش همچون كاخ‌ها و كوه‌هاست .\r\nپرسش : آيا اين نوع عذاب ، با حلم ، رحمت ، بخشش و مهربانى خداوند منافات ندارد ؟ آيا براى اين انسان ضعيف با اين پوست و گوشت و خونش ، مقدارى از عذاب اليم جهنم كفايت نمىكند ؟\r\nبرخى در پاسخ اين پرسش گفته‌اند : انواع عذابى را كه خداوند يادآور شده ، واقعيّت ندارد ، بلكه تنها خواسته است كه مردم را بترساند و ايشان را از ارتكاب جنايت‌ها بازدارد . اگر اين پاسخ‌دهنده به قرآن كريم رجوع كند ، درخواهد يافت كه خداوند مىدانسته است كه در ذهن بسيارى از بندگانش چنين پرسشى خطور خواهد كرد . از اين‌رو ، پيشاپيش به آن پاسخ داده و حقيقت را در چندين آيه از قرآن بيان كرده است .\r\nاز جملهء اين آيات ، مطلبى است كه بلافاصله پس از ذكر غل‌ها و جامه‌هاى قطران در همين آيه آن را آورده و فرموده است :  لِيَجْزِيَ اللَّهُ كُلَّ نَفْسٍ ما كَسَبَتْ إِنَّ اللَّهَ سَرِيعُ الْحِسابِ .  از جمله اين آيات ، اين سخن خداوند است : « آيا جز در مقابل كردارشان كيفر خواهند كرد ؟ » . « 1 »  « لا يُظْلَمُونَ فَتِيلًا »  « 2 » ،  « وَ ما رَبُّكَ بِظَلَّامٍ لِلْعَبِيدِ »  « 3 » « هركه كار بدى انجام دهد تنها همانند آن كيفر ببيند تا ستمى بر آنها نرفته باشد » . « 4 »\r\n\r\n\r\n","description":"","footnote":"\r\n( 1 ) . اعراف ( 7 ) آيهء 147 .\r\n( 2 ) . نساء ( 4 ) آيهء 49 .\r\n( 3 ) . فصلت ( 41 ) آيهء 46 .\r\n( 4 ) . انعام ( 6 ) آيهء 160 .\r\n","page_name":" 714 ","page_number":714},
  {"content":"\r\n\r\n« و براى آنان كه مرتكب بدىها شوند ، پاداش هربدى همانند آن است » . « 1 » « پس هركس به شما تعدّى كند ، به همان اندازهء تعدّىاش بر او تعدّى كنيد » . « 2 »\r\nمعناى مجموع اين آيات آن است كه گناهان بر چند نوعند : گناه كوچك و بىاهميّت . گناه بزرگ و مهم . خداوند براساس حقّ و عدالت ، براى هرگناهى مجازاتش را وعده داده است و هيچ‌گاه مجازات افزون‌تر از گناه نيست و گاهى چنانچه حكمت او اقتضا كند ، اين مجازات تخفيف داده مىشود و اين سخن خدا :\r\n « فَلا يُجْزى إِلَّا مِثْلَها *  ؛ تنها همانند آن كيفر بيند » . در اين معنا صراحت دارد و حتّى مفيد حصر نيز مىباشد .\r\nآرى ، در اين‌جا پرسشى وجود دارد كه سزاوار است هرخردمندى آن را مطرح كند و آن اين است : چه كسى استحقاق اين نوع عذاب سخت و دردناك را دارد ؟\r\nو آيا گناهكارى هست كه سزاوار اين عذاب بزرگ و هميشگى كه آغاز دارد امّا پايان ندارد ، باشد ؟ چنان‌كه خداوند فرموده است : « و كافران را آتش جهنم است ، نه بميرانندشان و نه از عذابشان كاسته گردد » . « 3 »\r\nپاسخ : بله ، در ميان مردم ، جنايتكارانى هستند كه اين نوع از عذاب و حتّى بيشتر از آن را هم استحقاق دارند . از جملهء اينان ، كسانى هستند كه با حق مىجنگند و يا آن را پنهان مىكنند ، در حالى كه از آن آگاهى دارند ، خواه اين حق از آن خدا باشد و خواه از آن مردم . جنايتكارتر از اين گروه ، سوداگران جنگ‌ها مىباشند كه به منظور ريختن خون‌ها و از بين بردن زندگى ، سلاح‌هاى جهنمى همچون بمب‌هاى هسته‌اى و هيدروژنى و مواد سمّى تهيه مىكنند كه در فاصلهء چند دقيقه صدها بلكه ميليون‌ها انسان را مىكشد . اين خونخواران به هركيفرى كه مجازات گردند ، باز هم كمتر از آن چيزى است كه استحقاق دارند .\r\n\r\n\r\n","description":"","footnote":"\r\n( 1 ) . يونس ( 10 ) آيهء 27 .\r\n( 2 ) . بقره ( 2 ) آيهء 194 .\r\n( 3 ) . فاطر ( 35 ) آيهء 36 .\r\n","page_name":" 715 ","page_number":715},
  {"content":"\r\n\r\nآرى ، زنجيرها ، غل‌ها و جامه‌هاى آتش در برابر ويران كردن شهرها ، تبعيد بندگان خدا و كشتن صدها هزار تن از آنان ، بسيار اندك است . وانگهى آيا شعله‌هاى جهنم ، اثرى بدتر از بمب هسته‌اى دارد كه بر روى هيروشيما انداخته شد ، با اين‌كه مىدانيم نسبت اين بمب به بمب‌هايى كه اين خونخواران در اختيار دارند ، در اثرگذارى اثر ، بسان نسبت يك به هزار است ؟\r\nآيا غذاى زقّوم و چركين از لحاظ نابود كردن جسم‌ها و روان‌ها ، شديدتر از سلاح‌هاى ميكروبى است كه امروز دشمنان خدا و انسانيت ، آنها را در ويتنام به كار مىبرند و پيش‌تر هم در كره به كار برده بودند ؟\r\nدر تفسير آيهء 27 از همين سوره بيان شد كه هرگاه ذرّه‌اى از سلاح ميكروبى به انسان اصابت كند ، عضلاتش جمع مىشود ، چشمانش بيرون مىآيد و فورا مىميرد .\r\nآيا باوجود اين جنايات ، هيچ خردمندى ترديد خواهد كرد در اين‌كه مدارا با دارندگان اين سلاح‌ها ستم و رحم كردن به آنان گناه است و اين‌كه اگر اينان به عذابى سخت‌تر از عذاب جهنم مجازات شوند ، عذابشان حق و عادلانه خواهد بود ؟ آيا هرگونه از انواع عذاب بر كسى كه تشنگى او را جز خون هزاران انسان بر طرف نمىسازد و گرسنگى او را جز خوراك و سرنوشت ميليون‌ها انسان سير نمىكند ، زياد است ؟ اگر دليلى بر اثبات روز قيامت و بازپرسى ، غير از وجود همين ستم‌ها نمىبود ، كفايت مىكرد ؛ زيرا اگر همه‌چيز به دنيا خلاصه مىشد و در وراى آن ، جهان ديگرى وجود نداشت كه در آن ، حق‌ها به صاحبانشان برگردد و هر ستمگرى كيفرى را كه استحقاق دارد ببيند ، هرآينه مرگ از زندگى و ستم بهتر از عدالت بود .\r\n هذا بَلاغٌ لِلنَّاسِ وَ لِيُنْذَرُوا بِهِ وَ لِيَعْلَمُوا أَنَّما هُوَ إِلهٌ واحِدٌ وَ لِيَذَّكَّرَ أُولُوا الْأَلْبابِ . \r\n« هذا » به قرآن و تمام محتوايش اشاره دارد كه از جملهء آن ، تهديد و هشدارى است كه پيش‌تر بيان شد . مراد از « بلاغ » كفايت است و معناى آيه چنين\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nمىباشد : خداوند قرآن را بر پيامبرش فروفرستاد و همو براى پاسخگويى به تمامى نيازمندىهاى دينى و دنيوى مردم كافى است و نيز اين كتاب ، آنان را از يگانگى و عدالت خداوند آگاه مىسازد و از مخالفت با امر و نهيش مىترساند .\r\n\r\n","description":"","footnote":"","page_name":" 717 ","page_number":717},
  {"content":"\r\n . \r\n","description":"","footnote":"","page_name":" 718 ","page_number":718},
  {"content":"\r\n\r\n\r\nسورهء حجر\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nاين سوره مكّى است و 99 آيه دارد .\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nالجزء الرابع عشر\r\nآيات كتاب\r\nبسم اللّه الرّحمن الرّحيم\r\n\r\n[ سوره الحجر ( 15 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nالر تِلْكَ آياتُ الْكِتابِ وَ قُرْآنٍ مُبِينٍ ( 1 ) رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ ( 2 ) ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ ( 3 ) وَ ما أَهْلَكْنا مِنْ قَرْيَةٍ إِلاَّ وَ لَها كِتابٌ مَعْلُومٌ ( 4 )\r\nما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ ( 5 )\r\n\r\n[ ترجمه 
  ]\r\nالف ، لام ، را ، اين است آيات كتاب و قرآن روشنگر . ( 1 )\r\nبسا كه كافران آرزو كنند كه اى كاش مسلمان مىبودند ! ( 2 )\r\nواگذارشان تا بخورند و بهره‌ور شوند و آرزو به خود مشغولشان دارد ، زودا كه خواهند دانست . ( 3 )\r\nهيچ قريه‌اى را هلاك نكرديم مگر آن‌كه زمانى معلوم داشت . ( 4 )\r\nهيچ امّتى از اجل خويش نه پيش مىافتد و نه پس مىماند . ( 5 )\r\n\r\nاعراب\r\n« ربّ » حرف جر و اين حرف ، تنها نكره را جر مىدهد و هرگاه بر سر « ما » داخل شود ، آن را از عمل بازمىدارد ، مگر در موارد كمى و چون از عمل بازداشته شد ، بر سر اسم‌هاى معرفه و فعل داخل مىشود ، چنان‌كه در آيه چنين شده است .\r\nابو حيان اندلسى مىگويد : « به‌رغم اين‌كه « ربّ » در سخنان عرب فراوان مىآيد ، در قرآن ، جز در همين موضع نيامده است » .  « لَوْ كانُوا مُسْلِمِينَ »  . « لو » براى تمنّى ( آرزو )\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nاست و برخى گفته‌اند : لو مصدريه و به معناى « ان » است و مصدر ريخته شده ، فاعل « يودّ » : « يودّ الّذين كفروا كونهم مسلمين » . « من قرية » « من » زايد و « قرية » مفعول « اهلكنا » .  « إِلَّا وَ لَها كِتابٌ مَعْلُومٌ »  . « واو » براى تحسين كلام است و نيز جايز است كه حذف شود نظير آيهء 208 از سورهء شعراء :  « وَ ما أَهْلَكْنا مِنْ قَرْيَةٍ إِلَّا لَها مُنْذِرُونَ »  . « لها » خبر مقدّم و « كتاب » مبتداى مؤخّر و « معلوم » صفت براى « كتاب » مىباشد .\r\n\r\nتفسير\r\n  الر   پيش‌تر در سورهء بقره بيان شد .   تِلْكَ آياتُ الْكِتابِ وَ قُرْآنٍ مُبِينٍ .   « تلك » اشاره است به همين سوره‌اى كه ما آن را تفسير مىكنيم و هدف آن است كه خداوند مىخواهد خبر دهد كه اين سوره نيز آياتى از كتاب او و قرآنى است روشن كه حق را از باطل جدا مىكند .\r\n رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ .  « ربّ » در اين‌جا براى تكثير است و معناى آيه چنين مىباشد : هرگناهكارى در روز قيامت ، پرده از رويش كنار مىرود و آرزو مىكند كه اى كاش در دنيا از پرهيزكارانى مىبود كه تسليم حق شدند و بدان عمل كردند . به تفسير آيهء : 19 از سورهء آل عمران « انّ الدّين عند اللّه الاسلام » ، در جلد دوم رجوع كنيد .\r\n ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ .  آنان بهره‌گيرى از زندگى دنيا را بر پيروى از حق ترجيح دادند . از اين‌رو ، خدا به آنان هشدار مىدهد كه آنها در روز قيامت گرفتار عذاب دردناك خواهند شد .\r\n وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ . \r\nگويى پرسش‌كننده‌اى مىپرسد : چرا خداوند در مجازات كسى كه با او و پيامبرانش به مخالفت برخاسته ، شتاب نمىكند ؟ خداوند در پاسخ فرموده است : هرمجازاتى مدّتى دارد و او هيچ امّتى را هلاك نمىكند ، مگر زمانى كه مدّتشان فرارسد و نادان كسى است كه به وسيلهء مهلت دادن فريب بخورد .\r\n ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ .  به جلد دوم ؛ بخش « اجل حتمى است » تفسير آيهء 145 از سورهء آل عمران نگاه كنيد .\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nتو ديوانه‌اى\r\n\r\n[ سوره الحجر ( 15 ) : آيات 6 تا 18 
  ]\r\nوَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ ( 6 ) لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ ( 7 ) ما نُنَزِّلُ الْمَلائِكَةَ إِلاَّ بِالْحَقِّ وَ ما كانُوا إِذاً مُنْظَرِينَ ( 8 ) إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ ( 9 ) وَ لَقَدْ أَرْسَلْنا مِنْ قَبْلِكَ فِي شِيَعِ الْأَوَّلِينَ ( 10 )\r\nوَ ما يَأْتِيهِمْ مِنْ رَسُولٍ إِلاَّ كانُوا بِهِ يَسْتَهْزِؤُنَ ( 11 ) كَذلِكَ نَسْلُكُهُ فِي قُلُوبِ الْمُجْرِمِينَ ( 12 ) لا يُؤْمِنُونَ بِهِ وَ قَدْ خَلَتْ سُنَّةُ الْأَوَّلِينَ ( 13 ) وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ ( 14 ) لَقالُوا إِنَّما سُكِّرَتْ أَبْصارُنا بَلْ نَحْنُ قَوْمٌ مَسْحُورُونَ ( 15 )\r\nوَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ ( 16 ) وَ حَفِظْناها مِنْ كُلِّ شَيْطانٍ رَجِيمٍ ( 17 ) إِلاَّ مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ ( 18 )\r\n\r\n[ ترجمه 
  ]\r\nو گفتند : اى مردى كه قرآن بر تو نازل شده ، حقّا كه تو ديوانه‌اى ! ( 6 )\r\nاگر راست مىگويى : چرا فرشتگان را براى ما نمىآورى ؟ ( 7 )\r\nما فرشتگان را جز به حق نازل نمىكنيم و در آن هنگام ديگر مهلتشان ندهند . ( 8 )\r\nما قرآن را خود نازل كرده‌ايم و خود نگهبانش هستيم . ( 9 )\r\nو ما رسولان خود را پيش از تو به ميان اقوام پيشين فرستاده‌ايم . ( 10 )\r\nهيچ پيامبرى بر آنها مبعوث نشد ، جز آن‌كه مسخره‌اش كردند . ( 11 )\r\nراهش را در دل مجرمان اين‌چنين مىگشاييم . ( 12 )\r\nبه آن ايمان نمىآورند و سنّت پيشينيان چنين بوده است . ( 13 )\r\nاگر برايشان\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nاز آسمان درى بگشاييم كه از آن بالا روند . ( 14 )\r\nگويند : چشمان ما را جادو كرده‌اند ، بلكه ما مردمى جادوزده هستيم . ( 15 )\r\nو هرآينه در آسمان برج‌هايى آفريديم و براى بينندگانشان بياراستيم . ( 16 )\r\nو از هرشيطان رجيمى حفظشان كرديم . ( 17 )\r\nمگر آن‌كه دزدانه گوش مىداد و شهابى روشن تعقيبش كرد . ( 18 )\r\n\r\nواژگان\r\nالذكر : در اين‌جا مراد قرآن است .\r\nالشيع : جمع شيعه و آن فرقه‌اى است كه از لحاظ دينى و عقيدتى بر يك اصل اتفاق نظر داشته باشند .\r\nنسلكه : آن را وارد مىكنيم .\r\nالعروج : بالا رفتن از نردبان .\r\nسكرت : بسته شد .\r\nالبروج : چنان‌كه در بيشتر تفاسير آمده است ، در اين‌جا مراد از آن ، منزل‌هاى خورشيد و ماه است .\r\nالشهاب : شعله‌اى از آتش .\r\n\r\nاعراب\r\n« لو ما » از ادات طلب است نظير هلّا . « اذن » حرف جواب و جزا و در اين‌جا به معناى پاسخ براى شرط مقدّر است ؛ يعنى « لو نزلت الملائكة لم يمهل الكافرون » . « اذن » در اين‌جا به معناى لم است كه در جواب لو واقع شده است . « كذلك » خبر از مبتداى محذوف ؛ يعنى : « الامر كذلك » .  « إِلَّا مَنِ اسْتَرَقَ السَّمْعَ »  . « من » در محلّ نصب بنابر اين‌كه استثناى منقطع است : « لكن من استرق السمع » .\r\n\r\n","description":"","footnote":"","page_name":" 724 ","page_number":724},
  {"content":"\r\n\r\n\r\nتفسير\r\n وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ .  ضمير « قالوا » به مشركان قريش برمىگردد . آنها محمّد صلّى اللّه عليه و إله را از روى زورگويى و سبك شمردن به « الّذى نزل عليه الذكر » خطاب كردند ؛ زيرا وى در منطق و معيارهاى آنان ديوانه‌اى است كه بدون انديشه ، سخنان بيهوده بر زبان مىآورد ! هرچند او رحمت براى جهانيان است و انسانيّت با او صدها سال پيشرفت كرد و نيز [ در منطق مشركان 
  ] قرآن از الهام ديوانگى سرچشمه گرفته است ! هرچند با علوم و تعاليم خود ، برترين معجزه‌هاست .\r\nاين منطق ، نه به پرستش‌كنندگان بت‌ها اختصاص دارد ، نه به زنديق‌ها و نه به ملحدان ، بلكه هركس را كه خود و منفعت خود را معيار حق و ميزان عدالت قرار بدهد دربرمىگيرد ، حتّى اگر گويندهء « لا إله الّا اللّه و محمّد رسول اللّه » هم باشد ؛ زيرا ميان مسلمان منفعت‌طلبى كه به نبوّت حضرت محمّد صلّى اللّه عليه و إله اعتراف دارد و مشركى كه نبوّت آن حضرت را قبول ندارد ، هيچ تفاوتى وجود ندارد ، جز اين‌كه اين مسلمان از جهت تئورى به محمّد صلّى اللّه عليه و إله ايمان آورده و از جهت عملى به او كافر شده است و آن مشرك هم در گفتار و هم در رفتار به او كفر ورزيده است . بنابراين ، از لحاظ عمل ، نتيجه يكى است .\r\n لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ .  اين جمله از سخنان مشركان خطاب به پيامبر صلّى اللّه عليه و إله است . آنها ايمان خود به او را به اين امر مشروط كردند كه فرشتگان از آسمان بر آنان فرود آيند و به نبوّت محمّد صلّى اللّه عليه و إله گواهى دهند .\r\nخداوند در پاسخ اين مشركان فرمود :  ما نُنَزِّلُ الْمَلائِكَةَ إِلَّا بِالْحَقِّ وَ ما كانُوا إِذاً مُنْظَرِينَ .  خلاصهء پاسخ اين است : خدا فرشتگانش را به منظور رسانيدن [ پيام خدا 
  ] بر پيامبران فرومىفرستد و آنان را بر تكذيب‌كنندگان و كافران نازل نمىكند ، مگر به منظور عذاب و هلاك كردن آنان ، همان‌طور كه با امّت‌هاى گذشته چنين كرد . و اگر\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nخدا به مشركان پاسخ مثبت دهد و فرشتگانش را بر آنان نازل كند ، تمامى آنان هلاك خواهند شد . نظير پرسش و پاسخ در اين آيه ، در جلد سوم در سورهء انعام ، آيهء 8 ، بيان شد .\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ .  مراد از « ذكر » قرآن است . برخى گفته‌اند :\r\nضمير « له » به محمّد صلّى اللّه عليه و إله برمىگردد و خداوند او را از گزند دشمنانش نگه مىدارد . اين ديدگاه ، خلاف ظاهر آيه است . بنابراين ، روشن است كه ضمير به قرآن برمىگردد .\r\nپرسش : خدا از چه چيزى قرآن را نگه مىدارد ؟ اگر مراد اين است كه خدا آن را از تحريف نگه مىدارد - چنان‌كه بيشتر مفسران گفته‌اند - در صورتى كه به تازگى اسرائيل هزاران نسخه از قرآن را چاپ كرد و آياتى را كه مىخواست ، تحريف نمود .\r\nاز جملهء اين آيات ، آيهء 85 از سورهء آل عمران است كه در قرآن اسرائيل ، چنين تحريف شده است : « و من يتبغ غير الاسلام دينا يقبل منه » . و اگر مراد اين است كه كسى نمىتواند بر آن ايراد بگيرد كه اين خلاف واقعيّت است .\r\nرازى و طبرسى از اين پرسش چند پاسخ داده‌اند كه اين پاسخ‌ها قانع‌كننده نمىباشند . از نظر ما ، مراد از حفظ قرآن يعنى تمامى آنچه در آن مىباشد ، حقيقتى است كه در طول زمان پايدار و استوار خواهد بود و ردّ و ايراد آن از روى دليل امكان‌پذير نيست ، بلكه هرزمان كه خردها و دانش‌ها پيشرفت مىكند ، دلايل تازه‌اى بر اثبات راست بودن و عظمت قرآن پديدار مىشوند و به اين معنايى كه ما حفظ قرآن را بدان تفسير كرديم ، آيهء 41 از سورهء فصلت نيز دلالت دارد : « . . . حال آن‌كه كتابى ارجمند است . نه از پيش روى باطل به دو راه يابد و نه از پس ، نازل شده از جانب خداوند حكيم و ستودنى است » .\r\n  وَ لَقَدْ أَرْسَلْنا مِنْ قَبْلِكَ فِي شِيَعِ الْأَوَّلِينَ وَ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ .   خطاب « من قبلك » براى محمّد صلّى اللّه عليه و إله است و منظور از شيخ الاوّلين ، امّت‌هاى گذشته مىباشد و معناى آيه چنين است : شأن مشركان زمان تو اى محمّد !\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nكه تو را تكذيب كردند و تو را ديوانه گفتند ، همانند شأن مشركان پيشين است كه هيچ پيامبرى به سوى ايشان نيامد ، مگر اين‌كه او را تكذيب و ريشخند كردند . با اين وجود ، پيامبران پيشين در برابر كم‌خردى و نادانى اقوام خود شكيبايى كردند . پس تو هم شكيبا باش و به آنان اقتدا كن . هدف از اين سخن خداوند ، كم كردن اندوه پيامبر صلّى اللّه عليه و إله است و نظير آن در جلد سوم در تفسير آيهء 34 سورهء انعام ، بيان شد .\r\n  كَذلِكَ نَسْلُكُهُ فِي قُلُوبِ الْمُجْرِمِينَ لا يُؤْمِنُونَ بِهِ وَ قَدْ خَلَتْ سُنَّةُ الْأَوَّلِينَ .   ضمير « نسلكه » به « ذكر » در آيه پيشين برمىگردد :  « إِنَّا نَحْنُ نَزَّلْنَا الذِّكْرَ »  . همين‌طور است ضمير « به » . معناى آيه چنين است : قرآن در دل‌هاى گناهكاران از روى ايمان و باور كردن وارد نمىشود ، بلكه از روى بىتوجّهى و مسخره كردن داخل اين دل‌ها مىشود . جمله :  « لا يُؤْمِنُونَ بِهِ »  ، بيان و تفسير جملهء :  « نَسْلُكُهُ فِي قُلُوبِ الْمُجْرِمِينَ »  است . امّا جملهء :  « وَ قَدْ خَلَتْ سُنَّةُ الْأَوَّلِينَ »  ، بدين معناست كه تكذيب‌كنندگان زمان حاضر همانند تكذيب‌كنندگان زمان گذشته‌اند كه باطل و گمراهى در دل‌هايشان داخل مىشود ، نه حق و هدايت . امّا اين‌كه نسبت سلوك به خدا داده شده ، از باب نسبت دادن چيز است به نخستين و دورترين سبب آن ، نه به سبب نزديك و مستقيم آن . در گذشته بيش از چندين بار به اين مطلب اشاره شد .\r\n  وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ لَقالُوا إِنَّما سُكِّرَتْ أَبْصارُنا بَلْ نَحْنُ قَوْمٌ مَسْحُورُونَ .   دشمنان در آيهء پيشين از محمّد صلّى اللّه عليه و إله درخواست كردند كه فرشتگان بر آنان نازل شوند . خداوند در آن‌جا در پاسخ ايشان فرمود : فرشتگان بر تكذيب‌كنندگان و دشمنان ، تنها با عذاب و هلاكت نازل مىشوند . آن‌گاه در اين آيه به دنبال پاسخ سابق مىگويد : اگر خدا درهاى آسمان را به روى آنان بگشايد و آنها با بدن‌هاى خود در آنها بالا روند و فرشتگان و ديگر شگفتىها را ببينند ، هرآينه خواهند گفت : محمّد صلّى اللّه عليه و إله چشمان ما را جادو كرده است و خيال را واقعيّت و واقعيّت را خيال براى ما جلوه مىدهد . نظير اين سخن در جلد سوم در تفسير آيهء 7 ، از\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nسورهء انعام بيان شد .\r\n وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ .  برخى از مفسران مىگويند :\r\nمراد از بروج ، ستارگان است . ديگران گفته‌اند : مراد از آن ، منزل‌هاى خورشيد و ماه است . حال ، معناى بروج هرچه باشد ، هدف آيه آن نيست كه ما دانش ستاره‌شناسى را بياموزيم ، تا به حقيقت برج‌ها پىببريم . هدف اصلى آن است كه ما دربارهء قدرت و حكمت خدا در آفرينش آسمان‌ها و زمين بينديشيم و اين‌كه زيبايى و دقّت و نظمى كه در جهان هستى به چشم مىخورد ، در نشان دادن وجود خدا و يگانگى او ، به مراتب از فرود آمدن فرشتگان و ديگر معجزاتى كه تبهكاران پيشنهاد مىكنند روشن‌تر است .\r\n  وَ حَفِظْناها مِنْ كُلِّ شَيْطانٍ رَجِيمٍ * إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ .  \r\nمردم دوران جاهليّت باور داشتند كه هركاهنى از كاهنان شيطانى دارد كه به آسمان بالا مىرود و آنچه را كه فرشتگان دربارهء ساكنان زمين مىگويند مىشنوند . آن‌گاه شيطان به آن كاهن نازل مىشود و آنچه را كه شنيده به او خبر مىدهد و كاهن هم به نوبهء خود آن را در ميان مردم پخش مىكند . اين دو آيه در مجموع ، ردّ و تكذيب اين افسانه‌هاست و اين‌كه شياطين نمىتوانند به هيچ‌وجه به آسمان برسند . جملهء « شهاب مبين » كنايه از آن است كه شياطين ناتوان‌تر و حقيرتر از آن هستند كه سخنان فرشتگان را بشنوند ، چنان‌كه مردم دوران جاهليّت گمان مىكردند .\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nگستردن زمين\r\n\r\n[ سوره الحجر ( 15 ) : آيات 19 تا 25 
  ]\r\nوَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ شَيْءٍ مَوْزُونٍ ( 19 ) وَ جَعَلْنا لَكُمْ فِيها مَعايِشَ وَ مَنْ لَسْتُمْ لَهُ بِرازِقِينَ ( 20 ) وَ إِنْ مِنْ شَيْءٍ إِلاَّ عِنْدَنا خَزائِنُهُ وَ ما نُنَزِّلُهُ إِلاَّ بِقَدَرٍ مَعْلُومٍ ( 21 ) وَ أَرْسَلْنَا الرِّياحَ لَواقِحَ فَأَنْزَلْنا مِنَ السَّماءِ ماءً فَأَسْقَيْناكُمُوهُ وَ ما أَنْتُمْ لَهُ بِخازِنِينَ ( 22 ) وَ إِنَّا لَنَحْنُ نُحْيِي وَ نُمِيتُ وَ نَحْنُ الْوارِثُونَ ( 23 )\r\nوَ لَقَدْ عَلِمْنَا الْمُسْتَقْدِمِينَ مِنْكُمْ وَ لَقَدْ عَلِمْنَا الْمُسْتَأْخِرِينَ ( 24 ) وَ إِنَّ رَبَّكَ هُوَ يَحْشُرُهُمْ إِنَّهُ حَكِيمٌ عَلِيمٌ ( 25 )\r\n\r\n[ ترجمه 
  ]\r\nو زمين را گسترديم و در آن كوه‌هاى عظيم افكنديم . و از هرچيز به شيوه‌اى سنجيده در آن رويانيديم . ( 19 )\r\nو معيشت شما و كسانى را كه شما روزىدهشان نيستيد . در آن‌جا قرار داديم . ( 20 )\r\nهرچه هست خزاين آن نزد ماست و ما جز به اندازه‌اى معيّن فرونمىفرستيم . ( 21 )\r\nو بادهاى آبستن‌كننده را فرستاديم ، و از آسمان آبى نازل كرديم و شما را بدان سيراب ساختيم و شما را نرسد كه خازنان آن باشيد . ( 22 )\r\nهرآينه ما هستيم كه زنده مىكنيم و مىميرانيم و بعد از همه باقى مىمانيم . ( 23 )\r\nو مىدانيم چه كسانى از شما از اين پيش رفته‌اند و چه كسانى واپس مانده‌اند . ( 24 )\r\nو پروردگار تو همه را محشور مىگرداند ؛ زيرا اوست كه حكيم و داناست . ( 25 )\r\n\r\n","description":"","footnote":"","page_name":" 729 ","page_number":729},
  {"content":"\r\n\r\n\r\nواژگان\r\nالرّواسى : كوه‌ها .\r\nالشىء الموزون : چيزى كه سنجيده و با اندازه باشد .\r\nاللواقح : جمع لاقح : باروركنندهء درخت و ابر .\r\n\r\nاعراب\r\n« الارض » مفعول براى فعل محذوفى كه فعل موجود بر آن دلالت دارد ؛ يعنى :\r\n« مددنا الارض مددناها » .  « وَ مَنْ لَسْتُمْ لَهُ بِرازِقِينَ »  « من » نيز مفعول است براى فعل محذوف ؛ يعنى : « رزقنا من لستم له برازقين » . برخى گفته‌اند : « من » عطف است بر ضمير مجرور كه عبارت باشد از « لكم » . يعنى : « و جعلنا لكم و لمن لستم له برازقين فى الارض معايش » . « و ان من شىء » « ان » نافيه و « من » از لحاظ اعراب زايد است .\r\n« شىء » مبتدا و جملهء « عندنا خزائنه » خبر آن است . « لواقح » حال از « الرّياح » . « و انّا لنحن نحيى » . « نحن » تأكيد براى اسم « انّ » و نيز رواست كه مبتدا و « نحيى » خبرش باشد و جمله ، خبر « انّ » .\r\n\r\nتفسير\r\n وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ شَيْءٍ مَوْزُونٍ .  پيش‌تر در تفسير آيهء 3 از سورهء رعد ، دربارهء محتواى اين آيه به تفصيل سخن گفته شد . جملهء  « كُلِّ شَيْءٍ مَوْزُونٍ »  . به معناى اين سخن خداوند است :  « وَ كُلُّ شَيْءٍ عِنْدَهُ بِمِقْدارٍ »  . « 1 » و نيز به معناى اين سخن او :  « وَ خَلَقَ كُلَّ شَيْءٍ فَقَدَّرَهُ تَقْدِيراً »  . « 2 » معناى اين آيات اين است كه\r\n\r\n\r\n","description":"","footnote":"\r\n( 1 ) . رعد ( 13 ) آيهء 8 .\r\n( 2 ) . فرقان ( 25 ) آيهء 2 .\r\n","page_name":" 730 ","page_number":730},
  {"content":"\r\n\r\nدر آفرينش هرچيزى مقدار مواد و عناصر ، چگونگى شكل و صورت و هدف آفرينش آن به‌طور كامل رعايت شده است و اگر وجود اشيا تصادفى و بدون راهنما مىبود ، اين‌همه قوانين و تدبير در آنها وجود نداشت .\r\n وَ جَعَلْنا لَكُمْ فِيها مَعايِشَ .  ضمير « فيها » به « ارض » برمىگردد و معايش عبارت است از : اسباب معيشت نظير كشاورزى ، تجارت و صنعت . امّا معيشت از طريق غارت ، چپاول و تقلّب ، كار شيطان است ، نه آفرينش خدا .\r\n وَ مَنْ لَسْتُمْ لَهُ بِرازِقِينَ .  هرموجود زنده‌اى كه در زمين است ، ما آن را روزى نمىدهيم و به روزى دادنش اجبارى هم نمىباشيم . هدف از اين اشاره آن است كه بدانيم ، تمامى موجودات با روزى خداوند زندگى مىكنند و به‌طور كلّى ، هيچ زنده‌اى زندهء ديگر را روزى نمىدهد ، حتّى كودكانى كه در خانواده ما هستند و حيوانات و چهارپايانى را كه مالك آنها مىباشيم ، ما آنها را روزى نمىدهيم و روزى همهء آنها تنها بر عهدهء خداى يگانه است و نه بر عهدهء ديگرى .\r\n وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ .  رازى مىگويد :\r\n« مفسران وحدت‌نظر دارند بر اين‌كه مراد از سخن خدا : « من شىء » باران مىباشد ؛ زيرا سبب روزىها و درآمدهاى مردم است » . ديدگاه درست آن است كه مراد از « من شىء » در آيه ، باران و غيرباران است ؛ زيرا اين واژه ، نكره در سياق نفى است و معنايش عام مىباشد نظير اين جمله : « ما رأيت احدا ؛ هيچ‌كس را نديدم » . مقصود از انزال ، عطا و بخشش و مراد از « قدر معلوم » ، اسباب روزى است . معناى آيه چنين است : تمام نيكى و بركت در نزد خداست و آن را براى كارگران پرتلاش مىدهد ، نه براى تنبل‌هاى بىفايده . « اوست كه زمين را رام شما گردانيد . پس بر روى آن سير كنيد و از رزق خدا بخوريد » . « 1 » به بخش : « آيا روزى تصادفى است و يا مقدّر » ، جلد سوم نگاه كنيد .\r\n\r\n\r\n","description":"","footnote":"\r\n( 1 ) . ملك ( 67 ) آيهء 15 .\r\n","page_name":" 731 ","page_number":731},
  {"content":"\r\n\r\n وَ أَرْسَلْنَا الرِّياحَ لَواقِحَ فَأَنْزَلْنا مِنَ السَّماءِ ماءً فَأَسْقَيْناكُمُوهُ وَ ما أَنْتُمْ لَهُ بِخازِنِينَ . \r\nرياح به لواقح ( باروركننده ) توصيف شده‌اند ؛ زيرا بادها ، ابرهاى باران‌زا را با خود حمل مىكنند . و آيهء 57 از سورهء اعراف نيز بدين مطلب اشاره كرده است : « و اوست كه پيشاپيش رحمت ( باران ) خود بادها را به بشارت مىفرستد چون بادها ابرهاى گرانبار را بردارند ، ما آن را به سرزمين‌هاى مرده روان سازيم » . همچنين رياح را به عنوان لواقح توصيف كرده است ؛ زيرا اين بادها گردهء گل‌هاى نرينه را به گل‌هاى مادينه منتقل مىكنند ، تا آنها ميوه دهند . مراد از سخن خدا : « شما خازنان آب نمىباشيد » .\r\nآن نيست كه تمامى آب‌ها در يك خزانهء بزرگ در نزد خداوند است و هرساعتى كه بخواهد از آن ، آب را به زمين فرومىفرستد چنان‌كه برخى از مفسران گفته‌اند بلكه مراد اين است كه خداوند آب را با اسباب طبيعى فرومىفرستد و زمين آن را نگه مىدارد و چشمه‌ها به منظور رفع نيازها آن را به تدريج بيرون مىدهند . تفسير اين آيه را در جلد سوم نگاه كنيد .\r\n وَ إِنَّا لَنَحْنُ نُحْيِي وَ نُمِيتُ وَ نَحْنُ الْوارِثُونَ .  « نحن الوارثون » كنايه از اين است كه هركس بر روى زمين باشد از بين مىرود و هيچ‌چيزى باقى نمىماند ، جز پروردگار بزرگ .\r\n وَ لَقَدْ عَلِمْنَا الْمُسْتَقْدِمِينَ مِنْكُمْ وَ لَقَدْ عَلِمْنَا الْمُسْتَأْخِرِينَ .  رازى و طبرسى دربارهء معناى مستقدمين و مستأخرين ، شش ديدگاه بيان كرده‌اند . ديدگاه درست آن است كه مراد از اين دو واژه اين است كه خداوند احوال پيشينيان و آيندگان را مىداند و چيزى بر او پوشيده نيست .\r\n وَ إِنَّ رَبَّكَ هُوَ يَحْشُرُهُمْ إِنَّهُ حَكِيمٌ عَلِيمٌ .  خداوند همهء آنان را به منظور بازپرسى و كيفر دادن محشور مىكند و او در برانگيختن آنها از روى حكمت كار مىكند ؛ زيرا در اين‌روز ، نيكوكار ، پاداش نيكى و بدكار ، كيفر بدىاش را دريافت مىكند . و او نيكوكار و بدكار را خوب مىشناسد .\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nآفرينش انسان\r\n\r\n[ سوره الحجر ( 15 ) : آيات 26 تا 31 
  ]\r\nوَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ ( 26 ) وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ ( 27 ) وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ ( 28 ) فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ ( 29 ) فَسَجَدَ الْمَلائِكَةُ كُلُّهُمْ أَجْمَعُونَ ( 30 )\r\nإِلاَّ إِبْلِيسَ أَبى أَنْ يَكُونَ مَعَ السَّاجِدِينَ ( 31 )\r\n\r\n[ ترجمه 
  ]\r\nما آدمى را از گل خشك ، از لجن بويناك آفريديم . ( 26 )\r\nو جن را پيش از آن از آتش سوزندهء بىدود آفريده بوديم . ( 27 )\r\nو پروردگارت به فرشتگان گفت : مىخواهم بشرى از گل خشك ، از لجن بويناك بيافرينم . ( 28 )\r\nچون آفرينش را به پايان بردم و از روح خود در آن دميدم ، در برابر او به سجده بيفتيد . ( 29 )\r\nفرشتگان همگى سجده كردند . ( 30 )\r\nمگر ابليس كه سرباز زد كه با سجده‌كنندگان باشد . ( 31 )\r\n\r\nواژگان\r\nالانسان : در اين‌جا مراد آدم پدر انسان‌هاست .\r\nالصلصال : گل خشك و ناپخته و هنگامى كه پخته شود آن را سفال نامند .\r\nالحمأ : گل متمايل به رنگ سياه .\r\nالمسنون : مايع و شل كه مىتوان آن را به هرشكلى درآورد .\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nنار السّموم : آتش سوزان .\r\nسوّيته : كامل كردم آن را .\r\n\r\nاعراب\r\n« من حمأ » بدل از « صلصال » است . با اعادهء حرف جر . « الجانّ » مفعول براى فعل محذوف ؛ يعنى : « خلقنا الجانّ خلقناه » . « كلّهم » تأكيد براى « ملائكة » و « اجمعون » تأكيد دوم مىباشد .\r\n\r\nتفسير\r\n وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ .  مردم دربارهء اصل انسان زياد سخن گفته‌اند . مشهور است كه برطبق ديدگاه داروين ، اصل انسان ، ميمون بوده است .\r\nما ، در جلد سوم در تفسير آيهء 11 از سورهء اعراف ، دربارهء داروين و انسان به تفصيل سخن گفتيم . اينك به همان موضوع ، با شيوه‌اى ديگر برمىگرديم ، بدين مناسبت كه انسان و صلصال در آيه‌اى كه ما درصدد تفسير آن هستيم آمده‌اند .\r\nراه شناخت به تجربه ، ديدن ، عقل و وحى منحصر مىشود . روشن است كه ما ، با تجربه و تحليل در آزمايشگاه به موادّى كه در انسان است پىمىبريم ، امّا اين‌كه انسان چگونه آفريده شده و به چه شكلى بوده است ، آزماشگاه‌ها و كارگاه‌ها به اين پرسش ، پاسخ نمىدهد . در مورد مشاهده و ديدن بايد گفت كه هيچ انسانى آغاز آفرينش انسان و چگونگى پيدايش او را نديده است و در كاوش‌هاى باستانى نيز چيزى نيست كه به روشنى اصل انسان را نشان دهد . ما اين موضوع را در جلد سوم شرح كرديم . امّا پرسش عقل دربارهء اصل انسان و چگونگى آن ، كاملا همانند اين پرسش اوست : پدر فلانى كيست ؟ آيا قدبلند بوده است و يا قدكوتاه ؟ [ كه در اين‌جا براى پاسخ اين پرسش ، كارى از دست عقل ساخته نيست 
  ] . بنابراين ، راهى به سوى شناخت اصل\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nانسان باقى نمىماند ، جز وحى از جانب آفريدگار انسان .\r\nكسى كه آيات قرآن را بررسى كند ، برخى از آيات را مىبيند كه مىگويد : « اوست كه انسان را از آب آفريد » . « 1 » برخى از آنها مىگويد : « . . . چون مثل آدم است كه او را از خاك آفريد و به او گفت : موجود شو . پس موجود شد » . « 2 » در آيهء سوم مىگويد : « اوست كه شما را از گل آفريد » . « 3 »\r\n« طين » عبارت است از : آب و خاك و حقيقت سومى نيست . آيه‌اى كه درصدد تفسير آن هستيم مىفرمايد :  وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ . \r\n« صلصال » ؛ يعنى گل خشك و « حمأ » گل سياه‌گونه است و « مسنون » گلى مىباشد كه به آسانى تغيير مىيابد . گل با تمام انواعش ، همان آب و خاك است . بنابراين ، اصل نخستين انسان ، آب و خاك است كه خداوند پدر انسان‌ها را از اين دو آفريد و به او زندگى داد .\r\n وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ .  گروهى وجود جن را انكار كرده‌اند .\r\nبرخى از مؤمنان ، جن را كه در قرآن آمده ، به ميكروبى تفسير كرده‌اند كه با چشم ديده نمىشود ؛ يعنى اين واژه را به معناى لغوى و از « جنّ الشّىء ؛ آن چيز از چشم پنهان شد » گرفته‌اند . عدّه‌اى ديگر قايل به وجود جن شده‌اند و كتاب‌هايى در مورد تعداد نفرها ، شهرها ، عادت‌ها ، شاعران و سركردگان آنان و نيز ازدواج انسان‌ها با آنها و آنها با انسان‌ها ، نوشته‌اند . ما نيز به وجود جن ايمان داريم ، تنها به اين دليل كه وحى آن را ثابت كرده و عقل هم آن را نفى نمىكند . ما سخن كسى را كه ادّعاى ديدن جن و يا ارتباط با آن را دارد تأييد نمىكنيم و نيز هيچ سخنى را دربارهء جنّيان نمىپذيريم ، مگر اين‌كه وحى ، آشكارا آن را گفته باشد . اين آيه و آيهء 15 از سورهء الرّحمن ، آشكارا مىفرمايد : خداوند جن را از آتش آفريده است و به همين دليل ما ايمان داريم كه\r\n\r\n\r\n","description":"","footnote":"\r\n( 1 ) . فرقان ( 25 ) آيهء 54 .\r\n( 2 ) . آل عمران ( 3 ) آيهء 59 .\r\n( 3 ) . انعام ( 6 ) آيهء 2 .\r\n","page_name":" 735 ","page_number":735},
  {"content":"\r\n\r\nاصل جن از آتش است ، لكن كدام آتش و آفرينش آن چگونه بوده است ؟ خدا بهتر مىداند . اين‌جانب خواندم كه دانشمندان ، نوعى از حشرات را كشف كرده‌اند كه جز در هواى مسموم نمىتواند زنده بماند و نيز نوعى ديگر را كشف كرده‌اند كه تنها در داخل چاه‌هاى نفت و موادّ آتش‌زا مىتواند زندگى كند . لذا ، ممكن است در ستارهء خورشيد ، موجودات زنده‌اى باشد كه وجود آنها با حرارت خورشيد سازگارى دارد همانند ماهى در داخل آب و همرنگ شدن پروانه با گل و لاك‌پشت با بيابان .\r\n وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً .  خداوند اين سخن را به فرشتگان فرمود . فرشتگان نيز به او گفتند : آيا كسى را در زمين مىآفرينى كه فساد مىكند و خون‌ها را مىريزد ؟ هدف ما از اشاره به سخن فرشتگان ، توجّه دادن به چيزى است كه ما آن را در تفسير آيهء 30 از سورهء بقره بيان كرديم و آن اين‌كه خداى سبحان ، زمينهء پرسش و گفت‌وگو را كه به اعتراض شباهت داشت براى فرشتگان آماده و سپس حقيقت را به آنان فهماند و با مهربانى به آنها پاسخ داد ، تا شايد آن‌كس كه به خاطر مقام علمى و منزلت اجتماعىاش به خود اجازه نمىدهد كه گفتارش را مورد نقد قرار دهد ، از اين حادثه پند گيرد . به جلد اوّل ، نگاه كنيد .\r\n مِنْ صَلْصالٍ  گل خشك و خام .  مِنْ حَمَإٍ  گل سياه‌گونه .  مَسْنُونٍ  گل ملايم كه مىتوان آن را به صورت انسان و يا موجودى ديگر درآورد .\r\n فَإِذا سَوَّيْتُهُ  يعنى كامل كردم آن را .  وَ نَفَخْتُ فِيهِ مِنْ رُوحِي ؛  يعنى زندگى را در آن قرار دادم . به ج دوم ، نگاه كنيد .    فَقَعُوا لَهُ ساجِدِينَ * فَسَجَدَ الْمَلائِكَةُ كُلُّهُمْ أَجْمَعُونَ * إِلَّا إِبْلِيسَ أَبى أَنْ يَكُونَ مَعَ السَّاجِدِينَ    نظير اين آيه در جلد اوّل در آيهء 34 از سورهء بقره ، بيان شد .\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nپرسش خدا و پاسخ ابليس\r\n\r\n[ سوره الحجر ( 15 ) : آيات 32 تا 44 
  ]\r\nقالَ يا إِبْلِيسُ ما لَكَ أَلاَّ تَكُونَ مَعَ السَّاجِدِينَ ( 32 ) قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ ( 33 ) قالَ فَاخْرُجْ مِنْها فَإِنَّكَ رَجِيمٌ ( 34 ) وَ إِنَّ عَلَيْكَ اللَّعْنَةَ إِلى يَوْمِ الدِّينِ ( 35 ) قالَ رَبِّ فَأَنْظِرْنِي إِلى يَوْمِ يُبْعَثُونَ ( 36 )\r\nقالَ فَإِنَّكَ مِنَ الْمُنْظَرِينَ ( 37 ) إِلى يَوْمِ الْوَقْتِ الْمَعْلُومِ ( 38 ) قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ ( 39 ) إِلاَّ عِبادَكَ مِنْهُمُ الْمُخْلَصِينَ ( 40 ) قالَ هذا صِراطٌ عَلَيَّ مُسْتَقِيمٌ ( 41 )\r\nإِنَّ عِبادِي لَيْسَ لَكَ عَلَيْهِمْ سُلْطانٌ إِلاَّ مَنِ اتَّبَعَكَ مِنَ الْغاوِينَ ( 42 ) وَ إِنَّ جَهَنَّمَ لَمَوْعِدُهُمْ أَجْمَعِينَ ( 43 ) لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ ( 44 )\r\n\r\n[ ترجمه 
  ]\r\nگفت : اى ابليس ! چرا تو از سجده‌كنندگان نبودى ؟ ( 32 )\r\nگفت : من براى بشرى كه از گل خشك ، از لجن بويناك آفريده‌اى سجده نمىكنم . ( 33 )\r\nگفت : از آن‌جا بيرون شو كه رانده شده‌اى . ( 34 )\r\nتا روز قيامت بر تو لعنت است . ( 35 )\r\nگفت : اى پروردگار من ! مرا تا روزى كه دوباره زنده مىشوند مهلت ده . ( 36 )\r\nگفت : تو در شمار مهلت يافتگانى . ( 37 )\r\nتا آن روزى كه وقتش معلوم است . ( 38 )\r\nگفت : اى پروردگار من ! چون مرا نوميد كردى ، در روى زمين بدىها را در نظرشان بيارايم و همگان را گمراه كنم . ( 39 )\r\nمگر آنها كه بندگان بااخلاص تو باشند . ( 40 )\r\nگفت : راه اخلاص ، راه راستى است كه به من مىرسد . ( 41 )\r\nتو را بر بندگان\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nمن تسلّطى نيست ، مگر بر آن گمراهانى كه تو را پيروى كنند . ( 42 )\r\nو جهنم ميعادگاه همه است . ( 43 )\r\nهفت در دارد و براى هر در گروهى از آنان معيّن شده‌اند . ( 44 )\r\n\r\nواژگان\r\nرجيم : سنگسار شده و مراد از آن در اين‌جا كسى است كه از رحمت خداوند رانده شده است ؛ زيرا كسى كه از رحمت خدا رانده مىشود ، مثل اين است كه سنگ به طرف او پرتاب مىشود .\r\nأنظرنى : مهلت بده مرا .\r\nجزء مقسوم : براى هرگروه از پيروان ابليس ، يك قسمت معيّن از جهنم اختصاص دارد .\r\n\r\nاعراب\r\n« مالك » « ما » مبتدا و « لك » متعلق به محذوف ، خبر مبتدا . مصدر « ان لا تكون » مجرور به حرف جرّ محذوف و مصدر متعلق است به چيزى كه خبر بدان تعلق دارد و در تقدير چنين است : « أيّ شيء حملك علي عدم السجود ؛ چه چيزى تو را به سجده نكردن ، وادار كرد ؟ » « لاسجد » ، لام براى تأكيد نفى است و « ان » پس از آن در تقدير مىباشد و مصدر ريخته شده مجرور است به اين لام و متعلق به محذوف و خبر براى « اكن » ؛ يعنى : « لم اكن مستعدّا او مخلوقا للسجود لبشر ؛ آماده نبودم و يا آفريده نشدم براى سجده كردن به يك انسان » . « بما اغويتنى » ، « با » از ديدگاه بيضاوى براى قسم است . « ما » مصدريه و جواب قسم « لازيّنن » است و از اين قبيل است « فبعزّتك لاغوينهم أجمعين » . « اجمعين » تأكيد است براى ضمير « اغوينهم » . « عبادك » منصوب است بنابر اين‌كه استثناى متصل از ضمير مزبور مىباشد . « المخلصين » صفت براى « عبادك » . « هذا » مبتدا ، « صراط » خبر و « مستقيم » صفت آن است . « الّا من اتبعك » .\r\n\r\n","description":"","footnote":"","page_name":" 738 ","page_number":738},
  {"content":"\r\n\r\n« من » در موضع نصب و مستثناى منقطع ؛ زيرا « غاوين » غير از « مخلصين » است .\r\n« اجمعين » تأكيد براى ضمير « موعدهم » مىباشد .\r\n\r\nتفسير\r\nخداوند به فرشتگان دستور داد كه براى آدم سجدهء تحيّت كنند ، نه سجدهء عبادت .\r\nاز اين‌رو ، همگى اطاعت كردند و تنها ابليس نافرمانى نمود . علما دربارهء هويّت ابليس اختلاف‌نظر دارند : آيا او فرشته بوده و رانده شده است و يا از همان آغاز ، شيطان بوده است ؟ اين نزاع ، بىفايده است ؛ زيرا ابليس در هرحال نكوهيده و رانده شده است و هنگامى كه وى از سجده كردن خوددارى كرد ، خداوند از او پرسيد :  قالَ يا إِبْلِيسُ ما لَكَ أَلَّا تَكُونَ مَعَ السَّاجِدِينَ .  و آيا مقام و منزلت تو بالاتر از كسانى است كه آدم را سجده كردند ؟\r\n قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ .  ابليس تنها به خاطر تعصّب داشتن به اصل و نژادش ، مخالفت و سرپيچى كرد و هركس كه به اصل و نژادش تعصّب ورزد ، همانند ابليس ، نفرين‌شده ، نكوهيده و سنگسار شده است .\r\n  قالَ فَاخْرُجْ مِنْها فَإِنَّكَ رَجِيمٌ * وَ إِنَّ عَلَيْكَ اللَّعْنَةَ إِلى يَوْمِ الدِّينِ .   ضمير « منها » به درجهء بلند برمىگردد و معناى آيه چنين است : خداى سبحان ابليس را از رحمت خود با عذاب و مجازاتش راند و او را تا روز قيامت مورد لعن هرزبانى قرار داد ، تا كيفر خودخواهى و خوددارىاش از اطاعت خدا باشد .\r\n قالَ رَبِّ فَأَنْظِرْنِي إِلى يَوْمِ يُبْعَثُونَ .  ابليس به منظور هدفى كه داشت ، از خداوند تقاضاى مهلت نمود و به زودى آن را آشكارا بيان خواهد كرد .\r\n  قالَ فَإِنَّكَ مِنَ الْمُنْظَرِينَ * إِلى يَوْمِ الْوَقْتِ الْمَعْلُومِ .   مقصود از وقت معلوم همان ساعتى است كه در صور دميده مىشود و آيهء 68 از سورهء زمر بدان دلالت دارد : « و در صور دميده شود . پس هركه در آسمان‌ها و هركه در زمين است بيهوش مىشوند . . . » .\r\n\r\n","description":"","footnote":"","page_name":" 739 ","page_number":739},
  {"content":"\r\n\r\n قالَ رَبِّ بِما أَغْوَيْتَنِي ؛  يعنى به سبب اين‌كه مرا از طريق فرمان دادن به سجده كردن براى آدم آزمودى ، فرمانى كه مرا در گمراهى و نافرمانى انداخت .\r\n  لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ .   ابليس با خود پيمان بست كه انتقام بدبختىاش را از اين آفريده‌اى كه سبب رانده شدن او از رحمت خدا به عذابش گرديده است ، بگيرد .\r\n قالَ هذا صِراطٌ عَلَيَّ مُسْتَقِيمٌ .  اين جمله اشاره است به حفظ اخلاصمندان در برابر شيطان و گمراهى او . « عليّ » ؛ يعنى ثابت است بر خداوند تعالي نظير آيهء :  « كَتَبَ رَبُّكُمْ عَلى نَفْسِهِ الرَّحْمَةَ  ؛ « خدا بر خويش مقرّر كرده كه شما را رحمت كند » . « 1 » معناى اين جملهء چنين است : خداوند بر خويش مقرّر كرد كه اخلاص ، همان راه راست است . پس هركس آن را درپيش گيرد ، رهايى مىيابد و هركس از آن منحرف شود ، به هلاكت مىرسد .\r\n إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ  « غاوين » ؛ يعنى كسانى كه درهم و دينار را مىپرستند و دين و كشور و بندگان خدا را مىفروشند . شيطان حقيرتر و خوارتر از آن است كه بتواند به اخلاصمندان و پاكان نزديك شود ، تا چه رسد به اين‌كه بر آنان مسلّط گردد . نظير اين آيه در جلد سوم در سورهء اعراف ، آيه‌هاى 11 - 18 بيان شد .\r\n وَ إِنَّ جَهَنَّمَ لَمَوْعِدُهُمْ أَجْمَعِينَ .  ابليس و پيروانش ، همگى در ژرفاى جهنم گردهم مىآيند و راهنما از پيرو بيزارى مىجويد و هركدام از آن دو ، ديگرى را لعنت مىكند . به تفسير آيهء 22 از سورهء ابراهيم ، بخش : « خطبة شيطان » نگاه كنيد .\r\n لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ .  برخى گفته‌اند : مراد از ابواب همان معناى ظاهرى آن است . برخى گفته‌اند : مراد طبقه‌ها و درجه‌هاى جهنم است ؛ چرا كه بعضى از آتش‌ها بالاى بعضى ديگر است و نيز هرطبقه نام ويژه‌اى دارد نظير جحيم ، جهنم ، لظى ، سقر ، حطمه و امثال آن ، مراد هرچه باشد ، واقعيّت مشخص است و آن\r\n\r\n\r\n","description":"","footnote":"\r\n( 1 ) . انعام ( 6 ) آيهء 54 .\r\n","page_name":" 740 ","page_number":740},
  {"content":"\r\n\r\nاين‌كه گناهان مراتب و درجاتى دارد ، برخى بزرگ و مهم و برخى كوچك و ناچيزند و برخى ديگر بينابين . هرگناهى عذابى را كه شايسته‌اش مىباشد ، در پى دارد نه بيشتر .\r\nدر آخر سورهء ابراهيم ، زير عنوان : « جهنم و سلاح‌هاى جهنمى » به تفصيل در اين‌باره سخن گفتيم .\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nپرهيزگاران در بهشتند\r\n\r\n[ سوره الحجر ( 15 ) : آيات 45 تا 50 
  ]\r\nإِنَّ الْمُتَّقِينَ فِي جَنَّاتٍ وَ عُيُونٍ ( 45 ) ادْخُلُوها بِسَلامٍ آمِنِينَ ( 46 ) وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ ( 47 ) لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ ( 48 ) نَبِّئْ عِبادِي أَنِّي أَنَا الْغَفُورُ الرَّحِيمُ ( 49 )\r\nوَ أَنَّ عَذابِي هُوَ الْعَذابُ الْأَلِيمُ ( 50 )\r\n\r\n[ ترجمه 
  ]\r\nپرهيزگاران در بهشت‌ها ، كنار چشمه‌سارانند . ( 45 )\r\nبه سلامت و ايمنى داخل شويد . ( 46 )\r\nهركينه‌اى را از دلشان بركنده‌ايم ، همه برادرند ، بر تخت‌ها روبه‌روى همند . ( 47 )\r\nهيچ رنجى به آنها نمىرسد و كسى از آن‌جا بيرونشان نراند . ( 48 )\r\nبه بندگانم خبر ده كه من آمرزنده و مهربانم . ( 49 )\r\nو عذاب من عذابى دردآور است . ( 50 )\r\n\r\nواژگان\r\nسرر : جمع سرير به معناى تخت .\r\nنصب : خستگى .\r\nنبّىء : خبر ده .\r\n\r\nاعراب\r\n« ادخلوها » ، يعنى گفته مىشود به آنان كه وارد شويد . « بسلام » متعلق به محذوف ،\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nحال از واو « ادخلوها » و به معناى سالمين است . « آمنين » حال دوم . « اخوانا » حال از ضمير پنهان در خبر محذوفى كه « فى جنّات » بدان متعلق است ؛ يعنى : « انّ المتّقين مستقرون فى جنّات متصافين متحابين » . « متقابلين » صفت براى « اخوان » و « على سرر » متعلق به « متقابلين » . « ما هم » « ما » نافيه ، « هم » مبتدا . « بمخرجين » ، باء از لحاظ اعراب زايد و « مخرجين » خبر . « و  أَنِّي أَنَا الْغَفُورُ »  . « أنا » ضمير فصل و يا تأكيد و مصدر  « أَنِّي أَنَا الْغَفُورُ »  مجرور به باى محذوف .  « وَ أَنَّ عَذابِي هُوَ الْعَذابُ »  « هو » ضمير فصل است .\r\n\r\nتفسير\r\nپس از آن‌كه خداى سبحان ، مجازات گناهكاران و گمراهان را بيان كرد . و اين‌كه آنان در فرداى قيامت با غل‌هايى بسته مىشوند كه دست‌وپا را به يكديگر نزديك مىكنند ، جامه‌هايشان از آتشند و صورت‌هايشان را آتش مىپوشاند ، اينك پاداش پرهيزكاران را بيان مىكند و اين‌كه پاداش اينان عبارت است از : آسايش ، امنّيت ، صفا و راحتى هميشگى . تفصيل اين پاداش‌ها از قرار زير است :\r\n1 .  إِنَّ الْمُتَّقِينَ فِي جَنَّاتٍ وَ عُيُونٍ .  پرهيزكاران در هرچيزى زندگى خوشى دارند از خوراكى و آشاميدنى گرفته ، تا چشم‌انداز و حور العين : « در آن‌جاست هرچه نفس آرزو كند و ديده از آن لذّت ببرد » . « 1 »\r\n2 .  ادْخُلُوها بِسَلامٍ آمِنِينَ .  آنان زندگى خوش و امن دارند كه در آن نه بيم است و نه اندوه .\r\n3 .  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ .  در كنار آسايش ، از صفا و صميميّت نيز برخوردارند ؛ زيرا نه كينه‌اى وجود دارد كه دل‌ها را به جوش آورد و نه اندوهى كه آنها را آب كند . چنان‌كه دوزخيان اين‌گونه‌اند و خداوند آنان را\r\n\r\n\r\n","description":"","footnote":"\r\n( 1 ) . زخرف ( 43 ) آيهء 71 .\r\n","page_name":" 743 ","page_number":743},
  {"content":"\r\n\r\nچنين توصيف مىكند : « هرامّتى كه به آتش داخل شود ، امّت هم‌كيش خود را لعنت كند » . « 1 »\r\n4 .  لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ .  نه تنگدستى است در آن بهشت‌ها ، نه بيمارى ، نه كينه و نه خستگى و تمامى اين ويژگىها هميشگى است ، نه كاسته مىشود و نه از بين مىرود .\r\n  نَبِّئْ عِبادِي أَنِّي أَنَا الْغَفُورُ الرَّحِيمُ * وَ أَنَّ عَذابِي هُوَ الْعَذابُ الْأَلِيمُ .   خداى سبحان در اين آيه ، ميان مژده دادن و هشدار دادن گرد آورده است ، تا گناهكار از رحمت و آمرزش خداوند نااميد نشود ، بلكه به سوى او بازگردد و توبه كند و نيز فرمانبردار ، از لغزش‌ها و فاسد شدن عملش در هراس باشد و در نتيجه احتياط و فروتنى كند و دچار عجب و غرور نشود . رازى مىگويد : وقتى خداوند از آمرزش و رحمت ياد كرده ، آن دو را با سه واژه مورد تأكيد قرار داده است و اين سه واژه عبارتند از : « أنّى » ، « أنا » و داخل كردن الف و لام بر « الغفور » و « الرحيم » ، لكن هنگامى كه عذاب را ذكر نموده ، نگفته : انّى و انا ، بلكه تنها گفته است : « انّ عذابى . . . » .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 37 .\r\n","page_name":" 744 ","page_number":744},
  {"content":"\r\n\r\nمهمان ابراهيم\r\n\r\n[ سوره الحجر ( 15 ) : آيات 51 تا 60 
  ]\r\nوَ نَبِّئْهُمْ عَنْ ضَيْفِ إِبْراهِيمَ ( 51 ) إِذْ دَخَلُوا عَلَيْهِ فَقالُوا سَلاماً قالَ إِنَّا مِنْكُمْ وَجِلُونَ ( 52 ) قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ ( 53 ) قالَ أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ ( 54 ) قالُوا بَشَّرْناكَ بِالْحَقِّ فَلا تَكُنْ مِنَ الْقانِطِينَ ( 55 )\r\nقالَ وَ مَنْ يَقْنَطُ مِنْ رَحْمَةِ رَبِّهِ إِلاَّ الضَّالُّونَ ( 56 ) قالَ فَما خَطْبُكُمْ أَيُّهَا الْمُرْسَلُونَ ( 57 ) قالُوا إِنَّا أُرْسِلْنا إِلى قَوْمٍ مُجْرِمِينَ ( 58 ) إِلاَّ آلَ لُوطٍ إِنَّا لَمُنَجُّوهُمْ أَجْمَعِينَ ( 59 ) إِلاَّ امْرَأَتَهُ قَدَّرْنا إِنَّها لَمِنَ الْغابِرِينَ ( 60 )\r\n\r\n[ ترجمه 
  ]\r\nو از مهمانان ابراهيم خبردارشان كن . ( 51 )\r\nآن‌گاه كه بر او داخل شدند و گفتند : سلام . ابراهيم گفت : ما از شما مىترسيم . ( 52 )\r\nگفتند : مترس ، ما تو را به پسرى دانا بشارت مىدهيم . ( 53 )\r\nگفت : آيا مرا بشارت مىدهيد با آن‌كه پير شده‌ام ؟ به چه چيز بشارتم مىدهيد ؟ ( 54 )\r\nگفتند :\r\nبه حق بشارتت داديم ، از نوميدان مباش . ( 55 )\r\nگفت : جز گمراهان چه كسى از رحمت پروردگارش نوميد مىشود ؟ ( 56 )\r\nگفت : اى رسولان ! كار شما چيست ؟ ( 57 )\r\nگفتند : ما را بر هلاك قومى گنهكار فرستاده‌اند . ( 58 )\r\nمگر خاندان لوط ، كه همه را نجات مىدهيم . ( 59 )\r\nجز زنش را كه مقرّر كرده‌ايم كه از باقىماندگان باشد . ( 60 )\r\n\r\nواژگان\r\nالوجل : ترس و بيم .\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nالقنوط : نااميدى .\r\nما خطبكم : كار شما چيست ؟\r\nقدّرنا : حكم كرديم و يا آگاه شديم .\r\nالغابر : برجاى مانده ، درنگ‌كننده و گاهى دربارهء كسى به كار مىرود كه از دنيا رفته و درگذشته است . مراد از غابرين در اين‌جا ، همسر لوط است كه با بقيّه مردم شهر باقى ماند و همگى به هلاكت رسيدند .\r\n\r\nاعراب\r\n« سلاما » منصوب ، بنابر اين‌كه مصدر ( مفعول مطلق ) است ، يعنى : « سلمنا سلاما » .\r\n« على أن مسّنى » متعلق به محذوف و حال از ياى « بشّرتمونى » و در تقدير چنين است :\r\n« أبشّرتمونى كبيرا » . « و من يقنط » « من » مبتدا و « يقنط » خبر آن است . « آل لوط » منصوب است بنابر استثناى منقطع از « قوم مجرمين » . « امرأته » منصوب بنابر اين‌كه استثناى متّصل از ضمير « لمنّجوهم » است .\r\n\r\nتفسير\r\n وَ نَبِّئْهُمْ عَنْ ضَيْفِ إِبْراهِيمَ .  خطاب به حضرت محمّد صلّى اللّه عليه و إله است و ضمير « هم » برمىگردد به بندگان خداوند كه در آيهء پيشين ذكر شدند . مراد از مهمانان ابراهيم عليه السّلام فرشتگانى هستند كه بر او وارد شدند .\r\n إِذْ دَخَلُوا عَلَيْهِ فَقالُوا سَلاماً ؛  بر او سلام كردند و او هم به آنان پاسخ داد ، چنانچه در آيهء 69 از سورهء هود آمده است :  « قالُوا سَلاماً قالَ سَلامٌ  ؛ گفتند : سلام ، او گفت : سلام » .\r\n قالَ إِنَّا مِنْكُمْ وَجِلُونَ ؛  زيرا ابراهيم عليه السّلام براى آنان غذا آورد و ايشان از آن خوددارى كردند . از اين‌رو ، وى آنان را نشناخت و هراسى از آنان در دل او پيدا شد .\r\n قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ ؛  يعنى ما تو را به پسرى دانا و داراى منزلت\r\n\r\n","description":"","footnote":"","page_name":" 746 ","page_number":746},
  {"content":"\r\n\r\nمژده مىدهيم . در آيهء 112 از سورهء صافات آمده است : « او را به اسحاق پيامبرى شايسته بشارت داديم » .\r\n قالَ أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ  ابراهيم عليه السّلام اين سخن را به سبب ترديد دربارهء قدرت خداوند و نااميد شدن از رحمت او نگفت ، بلكه منظورش اين بود كه يقين و اطمينان پيدا كند .\r\n قالُوا بَشَّرْناكَ بِالْحَقِّ فَلا تَكُنْ مِنَ الْقانِطِينَ .  فرشتگان از پرسش ابراهيم ، چنين گمان كردند كه او نوميد شده است .\r\nاز اين‌رو ، گمانشان را تصحيح و نااميدى را از خود نفى كرد .\r\n قالَ وَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ .  اين سخن ابراهيم ، نشان مىدهد كه او از روى ترديد و نااميدى سؤال نكرد ، بلكه براى حصول تأكيد و اطمينان سؤال كرد ؛ به روش « و لكن ليطمئن قلبى ؛ لكن براى اين‌كه دلم آرام گيرد » .\r\n قالَ فَما خَطْبُكُمْ أَيُّهَا الْمُرْسَلُونَ ؛  يعنى آن مأموريتى كه به خاطر انجام آن فرستاده شديد ، چيست ؟ غير از مژده دادن\r\n قالُوا إِنَّا أُرْسِلْنا إِلى قَوْمٍ مُجْرِمِينَ .  مراد قوم لوط است .\r\n إِلَّا آلَ لُوطٍ إِنَّا لَمُنَجُّوهُمْ أَجْمَعِينَ .  مراد از آل لوط ، اطرافيان و پيروان مؤمن اوست .\r\n إِلَّا امْرَأَتَهُ قَدَّرْنا إِنَّها لَمِنَ الْغابِرِينَ .  خداوند همسر لوط را با ديگر هلاك‌شوندگان به هلاكت رسانيد ؛ زيرا او منافق بود و به همراه دشمنان شوهرش لوط ، عليه او توطئه مىكرد . نظير اين آيات ، در سورهء هود ، آيهء 69 و آيه‌هاى پس از آن ، بيان شد .\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nخاندان لوط\r\n\r\n[ سوره الحجر ( 15 ) : آيات 61 تا 72 
  ]\r\nفَلَمَّا جاءَ آلَ لُوطٍ الْمُرْسَلُونَ ( 61 ) قالَ إِنَّكُمْ قَوْمٌ مُنْكَرُونَ ( 62 ) قالُوا بَلْ جِئْناكَ بِما كانُوا فِيهِ يَمْتَرُونَ ( 63 ) وَ أَتَيْناكَ بِالْحَقِّ وَ إِنَّا لَصادِقُونَ ( 64 ) فَأَسْرِ بِأَهْلِكَ بِقِطْعٍ مِنَ اللَّيْلِ وَ اتَّبِعْ أَدْبارَهُمْ وَ لا يَلْتَفِتْ مِنْكُمْ أَحَدٌ وَ امْضُوا حَيْثُ تُؤْمَرُونَ ( 65 )\r\nوَ قَضَيْنا إِلَيْهِ ذلِكَ الْأَمْرَ أَنَّ دابِرَ هؤُلاءِ مَقْطُوعٌ مُصْبِحِينَ ( 66 ) وَ جاءَ أَهْلُ الْمَدِينَةِ يَسْتَبْشِرُونَ ( 67 ) قالَ إِنَّ هؤُلاءِ ضَيْفِي فَلا تَفْضَحُونِ ( 68 ) وَ اتَّقُوا اللَّهَ وَ لا تُخْزُونِ ( 69 ) قالُوا أَ وَ لَمْ نَنْهَكَ عَنِ الْعالَمِينَ ( 70 )\r\nقالَ هؤُلاءِ بَناتِي إِنْ كُنْتُمْ فاعِلِينَ ( 71 ) لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ ( 72 )\r\n\r\n[ ترجمه 
  ]\r\nچون رسولان نزد خاندان لوط آمدند . ( 61 )\r\nلوط گفت : شما بيگانه‌ايد . ( 62 )\r\nگفتند : نه ، چيزى را كه در آن شك مىكردند آورده‌ايم . ( 63 )\r\nما تو را خبر راست آورده‌ايم و ما راستگويانيم . ( 64 )\r\nچون پاسى از شب بگذرد ، خاندان خود را بيرون ببر . و خود از پى آنها رو و نبايد هيچ‌يك از شما به عقب بنگرد . به هرجا كه فرمانتان داده‌اند برويد . ( 65 )\r\nو براى او حادثه را حكايت كرديم كه چون صبح فرارسد ريشهء آنها بركنده شود . ( 66 )\r\nاهل شهر شادىكنان آمدند . ( 67 ) 68\r\nگفت : اينان مهمانان منند ، مرا رسوا مكنيد . ( 68 )\r\nو از خداوند بترسيد و مرا شرمسار مسازيد . ( 69 )\r\nگفتند : مگر تو را از مردم منع نكرده بوديم ! ( 70 )\r\nگفت : اگر قصدى داريد ، اينك دختران من هستند . ( 71 )\r\nبه جان تو سوگند كه آنها در مستى خويش سرگشته بودند . ( 72 )\r\n\r\n","description":"","footnote":"","page_name":" 748 ","page_number":748},
  {"content":"\r\n\r\n\r\nواژگان\r\nالاسراء : راه رفتن در شب .\r\nالقطع من اللّيل : پاره‌اى از شب .\r\nو اتبع ادبارهم : از پى آنها رو .\r\nقضينا اليه : وحى كرديم به سوى او .\r\n\r\nاعراب\r\n« الأمر » عطف بيان و يا بدل از « ذلك » . مصدر « انّ دابر هؤلاء » بدل از « ذلك الامر » و يا مجرور است به باى محذوف يعنى : « و قضينا بأنّ دابر هؤلاء » . « مصبحين » حال از « هؤلاء » . جملهء « يستبشرون » حال از « اهل المدينة » . « عن العالمين » ، بنابر حذف مضاف و در تقدير چنين است : « عن ضيافة العالمين » . « لعمرك » مبتدا و خبرش محذوف است ؛ يعنى : « لعمرك قسمى » .\r\n\r\nتفسير\r\nخداى سبحان ، داستان‌هاى پيامبران و نيز دشمنىها و مقاومت‌هايى كه بر ضدّ رسالت آنان صورت گرفته ، تكرار مىكند ، تا ما پند بگيريم كه سرنوشت تكذيب‌كنندگان حق چه بوده است . تمامى آنچه در اين آياتى كه ما در صدد تفسير آن هستيم آمده است ، به تفصيل در سورهء هود و همچنين در بخش پيشين كه دربارهء ابراهيم عليه السّلام بود بيان شد . از اين‌رو ، به اختصار به تفسير اين آيات مىپردازيم ، چنان‌كه در تفسير آيات پيشين نيز به همين شيوه رفتار كرديم .\r\n فَلَمَّا جاءَ آلَ لُوطٍ الْمُرْسَلُونَ .  فرشتگان از نزد ابراهيم عليه السّلام بيرون آمدند\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nو به سوى لوط روى آوردند . هنگامى كه بر او وارد شدند ، وى گمان كرد كه اينان مهمانان او هستند . بنابراين ، لوط بسيار دلتنگ و ناراحت شد ؛ زيرا از قوم فاسق خلافكار خود بيم داشت كه مبادا به آنان زيان رسانند .\r\n قالَ إِنَّكُمْ قَوْمٌ مُنْكَرُونَ .  او گفت : من نه خودتان را مىشناسم و نه از خواسته‌تان آگاهى دارم .\r\nشما چگونه به اين شهر آمديد ، در حالى كه ساكنان آن در انجام دادن كار زشت شهرت دارند ؟\r\n  قالُوا بَلْ جِئْناكَ بِما كانُوا فِيهِ يَمْتَرُونَ * وَ أَتَيْناكَ بِالْحَقِّ وَ إِنَّا لَصادِقُونَ .   آنان ماهيّت خود و نيز مأموريّتى را كه به خاطر آن آمده بودند ( به هلاكت رساندن قوم لوط ) براى لوط برملا كردند . قوم لوط به جاى زنان با مردان شهوت‌رانى مىكردند و پيامبرشان ، لوط ، آنان را از عذاب آسمانى مىترسانيد و آنها دربارهء سخن او ترديد و او را ريشخند مىكردند . فرشتگان به لوط گفتند : ما همان عذابى را آورديم كه تو آنان را از آن بيم مىدادى و آنان تو را در اين‌باره تكذيب مىكردند و اكنون اين عذاب ، به ناچار به‌وقوع مىپيوندد .\r\n فَأَسْرِ بِأَهْلِكَ بِقِطْعٍ مِنَ اللَّيْلِ وَ اتَّبِعْ أَدْبارَهُمْ وَ لا يَلْتَفِتْ مِنْكُمْ أَحَدٌ وَ امْضُوا حَيْثُ تُؤْمَرُونَ .  پس از آن‌كه فرشتگان ، لوط را از وقوع عذاب باخبر كردند ، به او دستور دادند كه خود و خاندانش را از اين عذاب نجات دهد ، بدين ترتيب كه آنان را پيش از فرارسيدن بامداد ، بيرون ببرد و خود از پى ايشان روان شود و به مراقبت از آنها بپردازد و نگذارد كه كسى به پشت‌سر خود نگاه كند ، تا مبادا عذاب را ببيند و به فرياد و زارى بپردازد .\r\n وَ قَضَيْنا إِلَيْهِ ذلِكَ الْأَمْرَ أَنَّ دابِرَ هؤُلاءِ مَقْطُوعٌ مُصْبِحِينَ  خداوند به لوط وحى كرد كه به زودى در صبحگاهان ، كافران را تا آخرين نفر ، ريشه‌كن خواهد كرد و اثرى از آنان باقى نخواهد گذاشت .\r\n وَ جاءَ أَهْلُ الْمَدِينَةِ يَسْتَبْشِرُونَ  فاسقان و گناهكاران با كمال خوشحالى ، مهمانان لوط را هدف قرار دادند و دربارهء اين غنيمت از راه رسيده ، به يكديگر مژده مىدادند ،\r\n\r\n","description":"","footnote":"","page_name":" 750 ","page_number":750},
  {"content":"\r\n\r\nبنابراين ، دنيا در نظر لوط تيره‌وتار شد ؛ زيرا او هنوز حقيقت مهمانان خود را نمىدانست و به همين دليل ، با كمال نرمى آنان را مورد خطاب قرار داد :\r\n  قالَ إِنَّ هؤُلاءِ ضَيْفِي فَلا تَفْضَحُونِ * وَ اتَّقُوا اللَّهَ وَ لا تُخْزُونِ .   لوط قومش را از خدا مىترسانيد ، در حالى كه چيزى بىمقدارتر از خدا در نزد آنان نبود . او از جوانمردى آنان كمك مىخواست كه مبادا نسبت به مهمانانش كارى انجام دهند كه موجب شرمندگى و خوارى او گردد ، در حالى كه آنان از جوانمردى و انسانيّت بسيار فاصله داشتند .\r\n قالُوا أَ وَ لَمْ نَنْهَكَ عَنِ الْعالَمِينَ ؛  آيا اين خودستايى و بيشرمى را مىبينيد ؟ آنان پاك و پرهيزكارند و لوط گناهكار و جنايتكار . . . چرا ؟ زيرا آنان او را از معاشرت با مردم و پذيرايى از مهمانان بازداشتند و او نپذيرفت ! مگر تو را نهى نكرديم ؟ اين منطق بىبندوبارى ، منطق هرتجاوزگر و گناهكارى است كه جز براى خواسته و منفعت خود ، براى هيچ‌چيز ارزشى قايل نيست . به عنوان نمونه ، ويتنامىها از ديدگاه آمريكاييان ، جنگ‌افروز و خونخوارند ؛ زيرا آنان نمىخواهند كه ايالات متّحدهء آمريكا ، آن‌طور كه دلش مىخواهد بر آنان حكومت كند و نيز عرب‌ها از نظرگاه ايالات متّحده و انگلستان ، وحشى و درنده‌اند ؛ زيرا آنان مىگويند : فلسطين از آن فلسطينىهاست ، نه از آن صهيونيست‌ها . كشورهاى استعمارگر در حالى شعار صلح و آزادى را سر مىدهند كه ملّت‌هاى مستضعف را با توپ و بمب‌هاى ناپالم هدف مىگيرند .\r\n قالَ هؤُلاءِ بَناتِي إِنْ كُنْتُمْ فاعِلِينَ .  لوط از زنان قومش به عنوان دخترانش تعبير كرده ؛ زيرا پيامبر امّت ، بسان پدر تمامى افراد اين امّت ، چه مرد و چه زن است ، لوط به قومش گفت : مردان را رها كنند و از روى حلاليت و پاكيزگى با زنان ازدواج نمايند ، لكن دل‌هايشان جز به حرام راضى نمىشوند و جز به ناپاكىها و گناهان تمايل ندارند .\r\n لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ .  بيشتر مفسران گفته‌اند : خطاب « لعمرك »\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nاز سوى خدا به محمّد صلّى اللّه عليه و إله است . ديگران گفته‌اند : اين خطاب از سوى فرشتگان به لوط است و اين ديدگاه اخير ، به ظاهر سياق نزديك‌تر است . به‌هرحال ، معناى آيه چنين است : قوم لوط به دنبال هوس‌ها و گمراهىاند و هراندازه رهبر و راهنما تلاش كند و به آنان اندرز دهد ، باز هم آنان به رشد و هدايت بازنمىگردند .\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nفرود آمدن عذاب\r\n\r\n[ سوره الحجر ( 15 ) : آيات 73 تا 86 
  ]\r\nفَأَخَذَتْهُمُ الصَّيْحَةُ مُشْرِقِينَ ( 73 ) فَجَعَلْنا عالِيَها سافِلَها وَ أَمْطَرْنا عَلَيْهِمْ حِجارَةً مِنْ سِجِّيلٍ ( 74 ) إِنَّ فِي ذلِكَ لَآياتٍ لِلْمُتَوَسِّمِينَ ( 75 ) وَ إِنَّها لَبِسَبِيلٍ مُقِيمٍ ( 76 ) إِنَّ فِي ذلِكَ لَآيَةً لِلْمُؤْمِنِينَ ( 77 )\r\nوَ إِنْ كانَ أَصْحابُ الْأَيْكَةِ لَظالِمِينَ ( 78 ) فَانْتَقَمْنا مِنْهُمْ وَ إِنَّهُما لَبِإِمامٍ مُبِينٍ ( 79 ) وَ لَقَدْ كَذَّبَ أَصْحابُ الْحِجْرِ الْمُرْسَلِينَ ( 80 ) وَ آتَيْناهُمْ آياتِنا فَكانُوا عَنْها مُعْرِضِينَ ( 81 ) وَ كانُوا يَنْحِتُونَ مِنَ الْجِبالِ بُيُوتاً آمِنِينَ ( 82 )\r\nفَأَخَذَتْهُمُ الصَّيْحَةُ مُصْبِحِينَ ( 83 ) فَما أَغْنى عَنْهُمْ ما كانُوا يَكْسِبُونَ ( 84 ) وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلاَّ بِالْحَقِّ وَ إِنَّ السَّاعَةَ لَآتِيَةٌ فَاصْفَحِ الصَّفْحَ الْجَمِيلَ ( 85 ) إِنَّ رَبَّكَ هُوَ الْخَلاَّقُ الْعَلِيمُ ( 86 )\r\n\r\n[ ترجمه 
  ]\r\nچون صبح طالع شد آنان را صيحه فروگرفت . ( 73 )\r\nشهر را زيروزبر كرديم و بارانى از سجّيل بر آنان بارانيديم . ( 74 )\r\nدر اين ، عبرت‌هاست براى پژوهندگان . ( 75 )\r\nو آن شهر اكنون بر سر راه كاروانيان است . ( 76 )\r\nو مؤمنان را در آن عبرتى است . ( 77 )\r\nمردم أيكه نيز ستمكار بودند . ( 78 )\r\nاز آنان انتقام گرفتيم و شهرهاى آن دو قوم آشكارا بر سر راهند . ( 79 )\r\nمردم حجر نيز پيامبران را به دروغ نسبت دادند . ( 80 )\r\nآيات خويش را بر آنان رسانيديم ولى از آن اعراض مىكردند . ( 81 )\r\nخانه‌هاى خود را در كوه‌ها مىكندند تا ايمن باشند . ( 82 )\r\nصبحگاهان آنان را صيحه فروگرفت . ( 83 )\r\nكردارشان از آنان دفع بلا نكرد . ( 84 )\r\nآسمان‌ها و\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nزمين و آنچه را كه ميان آنهاست جز به حق نيافريده‌ايم . و بىترديد قيامت فرامىرسد . پس گذشت كن ، گذشتى نيكو . ( 85 )\r\nهرآينه پروردگار تو آفريننده‌اى داناست . ( 86 )\r\n\r\nواژگان\r\nالصيحة : در اين‌جا مراد عذاب است .\r\nمشرقين : هنگامى كه آنان وارد زمان طلوع خورشيد شدند .\r\nالسجيل : گل سخت .\r\nمتوسّمين : جمع متوسّم : صاحب هوش و مراد از آن در اين‌جا ، خردمندى است كه از پندها و اندرزها سود مىبرد .\r\nاصحاب الأيكة : مراد قوم شعيب است و واژهء « ايكه » به معناى درخت پرشاخ و برگ و انبوه مىباشد .\r\nالامام : چند معنا دارد و مراد از آن در اين‌جا ، راه است .\r\nاصحاب الحجر : مقصود ، ثمود ، قوم صالح است و حجر نام مكانى مىباشد كه آنها در آن زندگى مىكردند . برخى گفته‌اند : هرمكانى كه پيرامونش را سنگ گرفته باشد ، حجر ناميده مىشود .\r\nالصفح الجميل : گذشت كردن بدون سرزنش ، چنانچه از امام على عليه السّلام نقل شده است .\r\n\r\nاعراب\r\n« مشرقين » حال از ضمير « اخذتهم » و همانند آن است « مصبحين » . « آمنين » حال از واو « ينحتون » . « و ان كان اصحاب الأيكة » « ان » مخفف از ثقيله و مهمله ( غير عامل ) و لام پس از آن ، براى جدايى ميان آن و « إن » نافيه است .\r\n\r\nتفسير\r\n فَأَخَذَتْهُمُ الصَّيْحَةُ مُشْرِقِينَ .  ضمير « هم » به قوم لوط برمىگردد و معناى جمله\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nچنين است : عذاب در هنگام طلوع خورشيد بر آنان فرود آمد .\r\n فَجَعَلْنا عالِيَها سافِلَها وَ أَمْطَرْنا عَلَيْهِمْ حِجارَةً مِنْ سِجِّيلٍ .  ضمير « عاليها » و « سافلها » به شهر لوط برمىگردد .\r\nاين آيه عينا در سورهء هود ، آيهء 82 با تفسيرش بيان شد .\r\n إِنَّ فِي ذلِكَ لَآياتٍ لِلْمُتَوَسِّمِينَ .  مراد از « متوسّمين » در اين‌جا ، خردمندانى هستند كه از پندها ، اندرز مىگيرند و بهره مىبرند .\r\n وَ إِنَّها لَبِسَبِيلٍ مُقِيمٍ .  ضمير « انّها » به شهر و يا روستاهاى لوط كه خداوند آنها را زيرورو كرد برمىگردد . « السبيل » :\r\nراه . « المقيم » : موجود پايدار . معناى جمله اين است : آثار شهر لوط كه خداوند آن را نابود كرد ، همچنان تا دوران محمّد صلّى اللّه عليه و إله باقى است و راه اين شهر ، موجود و رفت‌وآمد در آن جريان دارد و مردم ، شب و روز بر آن گذر مىكنند و خرابى و آثار شهر را مىبينند . مفسران مىگويند : اين شهر به نام « سدوم » معروف بوده است .\r\n إِنَّ فِي ذلِكَ لَآيَةً لِلْمُؤْمِنِينَ ؛  يعنى ايمان‌آورندگان به خدا و روز واپسين ، بر اين باورند كه عذاب قوم لوط ، كيفر كفران و گمراهى آنان بود . امّا ملحدان مىگويند : اين حادثه ، از جملهء حوادث جهانى و عوامل طبيعى محسوب مىشود .\r\n وَ إِنْ كانَ أَصْحابُ الْأَيْكَةِ لَظالِمِينَ .  « أيكه » ؛ يعنى درخت پرشاخ و برگ و انبوه و مراد از اصحاب ايكه ، قوم شعيب است . پس از آن‌كه خداوند از هلاكت قوم لوط ياد كرد ، به قوم شعيب اشاره مىكند و اين‌كه او آنان را بر اثر كفر و مخالفتشان با حق ، به هلاكت رسانيد . در جلد سوم در تفسير آيهء 85 از سورهء اعراف ، دربارهء شعيب و قومش سخن گفته شد و در سورهء شعراء نيز خواهد آمد .\r\n فَانْتَقَمْنا مِنْهُمْ وَ إِنَّهُما لَبِإِمامٍ مُبِينٍ .  ضمير « منهم » به اصحاب ايكه كه همان قوم شعيب است و ضمير « إنّهما » به اصحاب ايكه و شهر لوط برمىگردد و مراد از « امام » در اين‌جا ، راه است . معناى آيه چنين است : نشانه‌ها و آثار از بين رفتن شهر لوط و سرزمين شعيب همچنان باقى است و راه آن روشن مىباشد و هركس كه بخواهد آثار هلاكت و عذاب را تماشا كند ، مىتواند از اين راه برود .\r\n وَ لَقَدْ كَذَّبَ أَصْحابُ الْحِجْرِ الْمُرْسَلِينَ .  مراد از اصحاب حجر همان ثمود است و پيامبرشان صالح صاحب آن ناقه بود . حجر نام مكانى است كه آنان در آن‌جا بودند و\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nآنان تنها يك پيامبر را كه همان صالح باشد تكذيب كردند و سبب اين‌كه خداوند به صيغهء جمع ( نبى المرسلين ) فرمود ، آن است كه تكذيب يك پيامبر ، به منزلهء تكذيب همهء پيامبران است .\r\n وَ آتَيْناهُمْ آياتِنا فَكانُوا عَنْها مُعْرِضِينَ .  به‌رغم اين‌كه اين نشانه در نشان دادن حق ، كافى و وافى است ، لكن با هوس‌ها و رسوم باطل آنها سازگارى ندارد .\r\n وَ كانُوا يَنْحِتُونَ مِنَ الْجِبالِ بُيُوتاً .  سكونت در خانهء سنگى و در امان ماندن از هجوم دشمن ، نشانهء وجود تمّدن در آن‌زمان است . از جمله آياتى كه خداوند به وسيلهء پيامبران براى آنان آورد ، ناقه ( شتر ) بود كه آنها آن را پى كردند و گفتند : اى صالح ! اگر از پيامبران هستى ، آنچه را كه به ما وعده دادى براى ما بياور .\r\n فَأَخَذَتْهُمُ الصَّيْحَةُ مُصْبِحِينَ ؛  يعنى عذاب در هنگام صبح به آنان فرود آمد .\r\n فَما أَغْنى عَنْهُمْ ما كانُوا يَكْسِبُونَ ؛  يعنى عذاب بر آنان فرود آمد و ثروت‌ها و نيز خانه‌ها و كاخ‌هايى كه تراشيده و ساخته بودند ، به حال آنها فايده‌اى نبخشيد . در جلد سوم در تفسير آيهء 73 از سورهء اعراف دربارهء صالح و قومش سخن گفته شد .\r\n وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ .  هيچ‌چيزى در جهان هستى بدون حكمت اتفاق نمىافتد و از آن جمله ، هلاك شدن كافران امّت‌هاى گذشته است .\r\nدر معناى اين آيه است ، سخن خداوند : « ما اين آسمان و زمين و آنچه را كه ميان آنهاست به باطل نيافريده‌ايم . اين گمان كسانى است كه كافر شدند » . « 1 »\r\n وَ إِنَّ السَّاعَةَ لَآتِيَةٌ .  مراد از ساعت ، قيامت است و در آن‌روز ، خداوند هركس را به اندازه‌اى كه استحقاق دارد كيفر مىدهد » .  فَاصْفَحِ الصَّفْحَ الْجَمِيلَ .  خطاب از خداوند به محمّد صلّى اللّه عليه و إله است و به او دستور مىدهد كه از مشركان و نادانان روى برتابد و دلش را به آنان مشغول نسازد . در معناى اين آيه است ، سخن خداوند : « و بر آنچه مىگويند ، صبر كن و به وجهى پسنديده از ايشان دورى جوى » . « 2 »\r\n\r\n\r\n","description":"","footnote":"\r\n( 1 ) . ص ( 38 ) آيهء 27 .\r\n( 2 ) . مزمّل ( 73 ) آيهء 10 .\r\n","page_name":" 756 ","page_number":756},
  {"content":"\r\n\r\nسبع المثانى و قرآن بزرگ\r\n\r\n[ سوره الحجر ( 15 ) : آيات 87 تا 99 
  ]\r\nوَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ ( 87 ) لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ وَ لا تَحْزَنْ عَلَيْهِمْ وَ اخْفِضْ جَناحَكَ لِلْمُؤْمِنِينَ ( 88 ) وَ قُلْ إِنِّي أَنَا النَّذِيرُ الْمُبِينُ ( 89 ) كَما أَنْزَلْنا عَلَى الْمُقْتَسِمِينَ ( 90 ) الَّذِينَ جَعَلُوا الْقُرْآنَ عِضِينَ ( 91 )\r\nفَوَ رَبِّكَ لَنَسْئَلَنَّهُمْ أَجْمَعِينَ ( 92 ) عَمَّا كانُوا يَعْمَلُونَ ( 93 ) فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ ( 94 ) إِنَّا كَفَيْناكَ الْمُسْتَهْزِئِينَ ( 95 ) الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ ( 96 )\r\nوَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ ( 97 ) فَسَبِّحْ بِحَمْدِ رَبِّكَ وَ كُنْ مِنَ السَّاجِدِينَ ( 98 ) وَ اعْبُدْ رَبَّكَ حَتَّى يَأْتِيَكَ الْيَقِينُ ( 99 )\r\n\r\n[ ترجمه 
  ]\r\nما سبع المثانى [ - سورهء حمد 
  ] و قرآن بزرگ را به تو داديم . ( 87 )\r\nاگر بعضى از مردان و زنانشان را به چيزى بهره‌ور ساخته‌ايم تو بدان نگاه مكن . و غم آن را مخور و در برابر مؤمنان فروتن باش . ( 88 )\r\nو بگو ! من بيم‌دهنده‌اى روشنگرم . ( 89 )\r\nهمانند عذابى كه بر تقسيم‌كنندگان نازل كرديم ! ( 90 )\r\nآنان كه قرآن را به اقسام تقسيم كرده بودند . ( 91 )\r\nبه پروردگارت سوگند كه همه را بازخواست كنيم . ( 92 )\r\nبه خاطر كارهايى كه مىكرده‌اند . ( 93 )\r\nبه هرچه مأمور شده‌اى صريح و بلند بگو و از مشركان رويگردان باش . ( 94 )\r\nما مسخره‌كنندگان را از تو بازمىداريم : ( 95 )\r\nآنان كه با اللّه خداى ديگر قايل مىشوند . پس به زودى خواهند دانست . ( 96 )\r\nو مىدانيم كه تو از گفتارشان دلتنگ مىشوى . ( 97 )\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nبه ستايش پروردگارت تسبيح كن و از سجده‌كنندگان باش . ( 98 )\r\nو پروردگارت را بپرست ، تا لحظهء يقين فرارسد . ( 99 )\r\n\r\nواژگان\r\nالسبع المثانى : سورهء فاتحه ؛ زيرا اين سوره هفت آيه دارد و در نماز دوبار قرائت مىشود ، برخى گفته‌اند : مراد از آن ، هفت سورهء بلند در اوّل قرآن است كه عبارتند از :\r\nبقره ، آل عمران ، نساء ، مائده ، انعام ، اعراف و يونس . چنان‌كه اين مطلب ، در تفسير طبرى آمده است . و يا انفال با توبه ، به جاى يونس ، چنان‌كه در برخى از تفاسير آمده است .\r\nلا تمدن عينيك : نگاه نكن . مراد از ازواج ، اصناف است و توضيح آن در بخش « تفسير » خواهد آمد .\r\nخفض الجناح : كنايه از فروتنى است .\r\nالمقتسمين : در اين‌جا مراد ، يهود و نصاراست ؛ زيرا آنان قرآن را به چند قسمت تقسيم كردند ؛ چرا كه به برخى از آن ايمان آوردند و به برخى ديگر ايمان نياوردند .\r\nفاصدع بما تؤمر : آنچه را كه مأموريت دارى ، آشكارا انجام بده .\r\nاليقين : در اين‌جا مراد مرگ است .\r\n\r\nاعراب\r\n« سبعا من المثانى » « من » بيانيه است ؛ يعنى هفتى كه همان مثانى است و همانند آن است آيه :  « فَاجْتَنِبُوا الرِّجْسَ مِنَ الْأَوْثانِ  ؛ از پليدى كه همان بت‌پرستى باشد ، دورى كنيد » . « 1 » « ازواجا » مفعول « متّعنابه » . « كما انزلنا » ، كاف به معناى « مثل » و صفت براى مفعول مطلق محذوف ؛ يعنى : « انزلنا عليك القرآن العظيم انزالا مثل ما انزلنا على المقتسمين » . اين اعراب ( تركيب ) هرچند خالى از تكلّف نيست ، لكن از بقيّه\r\n\r\n\r\n","description":"","footnote":"\r\n( 1 ) . حج ( 22 ) آيهء 30 .\r\n","page_name":" 758 ","page_number":758},
  {"content":"\r\n\r\nصورت‌هايى كه مفسران بيان كرده‌اند ، تكلّف كمترى دارد . « الّذين جعلوا القرآن عضين » ، صفت براى « مستهزئين » و يا عطف بيان .\r\n\r\nتفسير\r\n وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ .  در اين‌كه مراد از سبع المثانى چيست ، اختلاف كرده‌اند . مفسران پنج نظريه در اين مورد بيان كرده‌اند . بهترين اين نظريه‌ها از ديدگاه من آن است كه مراد سورهء فاتحه است ؛ زيرا اين سوره هفت آيه دارد و در نماز دوبار خوانده مىشود . همچنين هم ذكر ربوبيّت در آن است و هم ذكر عبوديّت . بنابراين ، سورهء فاتحه ، هفت آيه دارد و دو ويژگى .\r\n لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ .  واژهء زوج براى نوع به كار مىرود و از اين قبيل است آيهء 52 از سورهء الرّحمن :  « فِيهِما مِنْ كُلِّ فاكِهَةٍ زَوْجانِ  ؛ در آن دو ، از هر ميوه‌اى دو نوع وجود دارد » . آيهء 58 از سورهء ص :  « وَ آخَرُ مِنْ شَكْلِهِ أَزْواجٌ  ؛ و شكنجه‌هايى ديگر از هرنوع » . آيهء 36 از سورهء يس :  « سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ  ؛ منزّه است خدايى كه همهء انواع را آفريد از آنچه از زمين مىرويد » .\r\nبنابراين ، مراد از « ازواج » در آيه‌اى كه ما آن را تفسير مىكنيم ، انواع كافران مشرك و اهل كتابند . به بيانى ديگر تمامى انواع كافران . ضمير « منهم » به كافران برمىگردد و خلاصهء معناى آيه چنين است : اى محمّد ! نگاه مكن و يا خوشحال مباش از زيورى كه مىبينى انواع كافران اعم از مشركان و اهل كتاب از آن برخوردارند .  وَ لا تَحْزَنْ عَلَيْهِمْ  پيامبر صلّى اللّه عليه و إله از دورى كردن مشركان و ايمان نياوردنشان اندوهناك مىشد .\r\nاز اين‌رو ، خداى جلّ و علا به او دستور داد كه به اين موضوع اهميّت ندهد و از اين قبيل است اين سخن خدا : « نبايد كه جان تو به خاطر آنها دچار اندوه شود ؛ زيرا خدا به كارهايى كه مىكنند آگاه است » . « 1 »\r\n\r\n\r\n","description":"","footnote":"\r\n( 1 ) . فاطر ( 35 ) آيهء 8 .\r\n","page_name":" 759 ","page_number":759},
  {"content":"\r\n\r\n وَ اخْفِضْ جَناحَكَ لِلْمُؤْمِنِينَ  در برابر پاكان اخلاصمند فروتن باش ؛ زيرا فروتنى براى اين گروه ، فروتنى براى خداست و خودخواهى در برابر خيانتكاران مفسد ، جهاد در راه خداوند مىباشد : « در برابر مؤمنان فروتنند و در برابر كافران سركش » . « 1 »\r\n وَ قُلْ إِنِّي أَنَا النَّذِيرُ الْمُبِينُ  محمد صلّى اللّه عليه و إله مردم را با دلايل و براهين به سوى حق فراخواند و فراخوانى او با همان دلايل و براهين ، تا امروز پابرجاست و تا آخرين روز پابرجا خواهد بود و بر هرخردمند است كه به اين دلايل بنگرد و دربارهء آنها بينديشد . اگر به آن ايمان آورد ، از روى دليل ايمان بياورد و اگر آن را رد كند ، از روى دليل رد كند . امّا كسى كه از فراخوانى او مىگريزد ، بدون آن‌كه به اين دلايل بنگرد ، مورد سرزنش و مجازات قرار خواهد گرفت .\r\n  كَما أَنْزَلْنا عَلَى الْمُقْتَسِمِينَ * الَّذِينَ جَعَلُوا الْقُرْآنَ عِضِينَ .   مراد از « مقتسمين » ، يهود و نصاراست ؛ زيرا آنان قرآن را به چند قسمت تقسيم نمودند و به بخشى از آن ايمان آوردند و به برخى ديگر كافر شدند .\r\nآنان به چيزهايى كه با منافع و رسوم آنان برخورد دارند ، كافر شدند و به ماسواى آن ايمان آوردند . در نتيجه معناى آيه چنين است : خداوند قرآن را بر محمّد صلّى اللّه عليه و إله نازل كرد ، چنان‌كه تورات را بر يهود و انجيل را بر نصارا فروفرستاد ؛ يعنى كسانى كه به برخى از قرآن ايمان آوردند و به برخى كافر شدند . بنابراين ، چه شگفتى دارد كه بر محمّد صلّى اللّه عليه و إله نيز كتابى از سوى پروردگارش نازل شود ، مادام كه پيش از او چندين كتاب فرو فرستاده شده‌اند .\r\n  فَوَ رَبِّكَ لَنَسْئَلَنَّهُمْ أَجْمَعِينَ * عَمَّا كانُوا يَعْمَلُونَ .   قرآن در اين آيه ، مسئوليّت انسان در برابر عملكردهايش را بيان داشته است و در آيهء 18 از سورهء ق ، مسئوليت او را در برابر گفته‌هايش را بيان كرده است : « هيچ كلامى نمىگويد : مگر آن‌كه در كنار او مراقبى حاضر است » . همچنين در آيهء 19 از سورهء غافر ، مسئوليّت او در برابر مقاصد\r\n\r\n\r\n","description":"","footnote":"\r\n( 1 ) . مائده ( 5 ) آيهء 54 .\r\n","page_name":" 760 ","page_number":760},
  {"content":"\r\n\r\nو نيّت‌هايش را بيان نموده است : « خيانت چشم‌ها و آنچه را كه در دل‌ها پنهان است مىداند » . زمانى كه انسان يقين پيدا كند ، مراقب توانا و عادلى از او مراقبت مىكند ، مىترسد و تقوا پيشه مىكند و محال است كه زندگى انسان ، بدون احساس مسئوليّت و تعهّد ، سامان پيدا كند .\r\n فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ .  مردم را با حجّت و برهان به سوى پروردگارت فراخوان و از خرده‌گيرى و پشت كردن افراد باك نداشته باش .\r\n إِنَّا كَفَيْناكَ الْمُسْتَهْزِئِينَ .  مفسّران و از آن جمله ، طبرى ، رازى و طبرسى يادآور شده‌اند :\r\nگروهى از مشركان قريش كه از قدرت و شوكت برخوردار بودند ؛ پيامبر خدا صلّى اللّه عليه و إله را مسخره مىكردند . بنابراين ، خداوند آنان را با ساده‌ترين عامل به هلاكت رسانيد .\r\nبرخى از افراد اين گروه عبارت بودند از : وليد بن مغيره ، عاص بن وائل ، عدى بن قيس و اسود بن عبد يغوث .\r\n  وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ * فَسَبِّحْ بِحَمْدِ رَبِّكَ وَ كُنْ مِنَ السَّاجِدِينَ .   طبيعى است كه پيامبر صلّى اللّه عليه و إله اندوهگين و ناراحت شود ، هرگاه مشركان او را تمسخر كنند و دربارهء او بگويند : او ديوانه است و بر خدا دروغ مىبندد . طبيعى است كه وى از سخنانى كه كافران درباره‌اش مىگويند ، دلگير شود ؛ زيرا او نيز يك انسان است و از گوشت و خون به‌وجود آمده و با آنچه مردم بدان شادمان مىشوند ، شادمان مىگردد و با آنچه آنها اندوهگين مىشوند ، اندوهگين مىگردد . لكن سؤال اين است كه چه رابطه‌اى ميان اندوه و عبادت وجود دارد ، تا آن‌جا كه خداوند به او دستور مىدهد كه هرگاه اندوهگين و دلتنگ مىشود ، به عبادت پناه برد ؟\r\nپاسخ : خداوند پيامبرش را بدين منظور به عبادت دستور نداده كه برايش بيان كند ، دلتنگى سبب امر به عبادت است . هرگز چنين نيست ؛ زيرا امر به عبادت به شادمانى و غمگينى بستگى ندارد ، بلكه امر به عبادت در اين‌جا ، كنايه از آن است كه هرگاه پيامبر ناراحت و دلگير شود ، بايد به خدا تكيه كند و در پيشگاه او زارى نمايد . همانند اين\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nسخن خدا « و اگر از جانب شيطان در تو وسوسه‌اى پديد آمد ، به خدا پناه ببر ؛ زيرا او شنوا و داناست » . « 1 » به جلد سوم ، بنگريد .\r\n وَ اعْبُدْ رَبَّكَ حَتَّى يَأْتِيَكَ الْيَقِينُ .  مراد از يقين در اين‌جا مرگ است ؛ زيرا به ناچار به‌وقوع خواهد پيوست . هدف از اين سخن خدا آن است كه انسان پيوسته به عبادت و اخلاص در تمام مدّت زندگىاش ادامه دهد : « مرا به نماز و زكات سفارش كرد ، مادام كه زنده باشم » . « 2 »\r\n\r\n\r\n","description":"","footnote":"\r\n( 1 ) . اعراف ( 7 ) آيهء 200 .\r\n( 2 ) . مريم ( 19 ) آيهء 31 .\r\n","page_name":" 762 ","page_number":762},
  {"content":"\r\n\r\n\r\nسورهء نحل\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nسورهء نحل 128 آيه دارد . برخى از اين آيه‌ها مكّى و برخى مدنى است . مفسران در تعداد هركدام از آيات مكّى و مدنى اختلاف كردند . برخى گفته‌اند : چهل آيهء اوّل اين سوره مكّى و باقى مدنىاند . برخى گفته‌اند : تمامى آيات اين سوره مكّىاند ، به‌جز سه آيهء آخر سوره .\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nفرارسيدن فرمان خدا\r\nبسم اللّه الرّحمن الرّحيم\r\n\r\n[ سوره النحل ( 16 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nأَتى أَمْرُ اللَّهِ فَلا تَسْتَعْجِلُوهُ سُبْحانَهُ وَ تَعالى عَمَّا يُشْرِكُونَ ( 1 ) يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ أَنْ أَنْذِرُوا أَنَّهُ لا إِلهَ إِلاَّ أَنَا فَاتَّقُونِ ( 2 ) خَلَقَ السَّماواتِ وَ الْأَرْضَ بِالْحَقِّ تَعالى عَمَّا يُشْرِكُونَ ( 3 ) خَلَقَ الْإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ ( 4 )\r\n\r\n[ ترجمه 
  ]\r\nفرمان خداوند دررسيد ، به شتابش مخواهيد . او منزّه است و از هرچه شريك او مىسازند برتر . ( 1 )\r\nفرشتگان را همراه وحى كه فرمان اوست بر هريك از بندگانش كه بخواهد فرومىفرستد تا بيم دهند كه : جز من خدايى نيست ، پس از من بترسيد . ( 2 )\r\nآسمان‌ها و زمين را به حق بيافريد ، از هرچه با او شريك مىسازند ، برتر است . ( 3 )\r\nآدمى را از نطفه بيافريد .\r\nو اكنون اوست كه به آشكارا دشمنى مىورزد . ( 4 )\r\n\r\nواژگان\r\nسبحان : واژهء تنزيه ( پاك بودن ) است .\r\nتعالى : بالاتر از هرعيبى .\r\nالرّوح : در اين‌جا مراد وحى است نظير اين سخن خداوند :  « كَذلِكَ أَوْحَيْنا إِلَيْكَ رُوحاً \r\n\r\n","description":"","footnote":"","page_name":" 765 ","page_number":765},
  {"content":"\r\n\r\n مِنْ أَمْرِنا ما كُنْتَ تَدْرِي مَا الْكِتابُ »  ؛ « 1 » يعن ى « كذلك انزلنا اليك وحيا ؛ همچنين وحى خود را به تو فروفرستاديم » . تو نمىدانستى كتاب و ايمان چيست ؟ .\r\n\r\nاعراب\r\n« سبحانه » منصوب است بنابر مصدريّت ( مفعول مطلق ) . « من امره » به معناى « بامره » . « ان انذروا » ، « أن » مفسره و به معناى « اي » . ضمير « انّه » براى شأن و اسم « انّ » و جملهء لا إله . . . خبر . مصدرى كه از « انّ » ، اسم و خبر آن ريخته مىشود مجرور است به باى محذوف . « فاتقون » در اصل « فاتقونى » بوده است .\r\n\r\nتفسير\r\n  أَتى أَمْرُ اللَّهِ فَلا تَسْتَعْجِلُوهُ سُبْحانَهُ وَ تَعالى عَمَّا يُشْرِكُونَ .   پيامبر اسلام صلّى اللّه عليه و إله مشركان را از عذابى دردناك ، بيم مىداد و مىترسانيد . آنان با تمسخر به او پاسخ مىدادند و از او مىخواستند كه آن عذاب زودتر فرارسد و به آن حضرت مىگفتند : « بر ما از آسمان بارانى از سنگ ببار يا عذاب دردآورى بر ما بفرست » . « 2 » از اين‌رو ، خداوند به آنان پاسخ داد كه عذاب خدا فرامىرسد و هرچيزى در حال فرارسيدن باشد نزديك است . خداوند در اين‌جا به جاى يأتى ( مضارع ) اتى ( ماضى ) آورده است ، تا نشان دهد كه عذاب يقينا به‌وقوع مىپيوندد و هرچيزى كه وقوعش حتمى باشد ، حال ، گذشته و آينده برايش يكسان است و به زودى در فرداى قيامت به اين مشركان گفته خواهد شد : اين است آن چيزى كه شما براى آن شتاب مىكرديد . آنان هيچ پاسخى ندارند ، جز اين‌كه مىگويند : واى بر ما كه در غفلت و حتّى ستمگر بوديم .\r\n يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ أَنْ أَنْذِرُوا أَنَّهُ لا إِلهَ إِلَّا أَنَا \r\n\r\n\r\n","description":"","footnote":"\r\n( 1 ) . شورى ( 42 ) آيهء 52 .\r\n( 2 ) . انفال ( 8 ) آيهء 32 .\r\n","page_name":" 766 ","page_number":766},
  {"content":"\r\n\r\n فَاتَّقُونِ .  مراد از روح در اين‌جا وحى است ؛ زيرا وحى نسبت به جان‌ها همانند روان‌هاست نسبت به تنها . خلاصهء معناى آيه چنين است : خداوند براى رسالت خويش ، كسى را برمىگزيند كه اهل آن باشد . اين رسالت به يكتاپرستى از لحاظ عقيده و پايدارى از لحاظ عمل ، خلاصه مىشود ؛ زيرا هركس از خدا بپرهيزد ، بر راه امنيّت و پايدارى است و هركس او را نافرمانى كند ، بر راه هلاكت و گمراهى است .\r\n خَلَقَ السَّماواتِ وَ الْأَرْضَ بِالْحَقِّ تَعالى عَمَّا يُشْرِكُونَ .  پس از آن‌كه خداوند در آيهء پيشين يادآور شد كه خدايى جز او نيست ، در اين آيه به دليل آن اشاره مىكند و آن اين‌كه خداوند ، آسمان‌ها و زمين را آفريد و آفرينش اين دو را محكم و استوار گردانيد و كسى او را در اين كار ، كمك نكرد و آفرينش با اين استوارى و ابتكار ، دليل بر الوهيّت اوست . چنانچه آفرينش به تنهايى ، دليل يگانگى او مىباشد . به جلد دوم ، عنوان : « دليل يگانگى و سه‌گانگى » نگاه كنيد .\r\n خَلَقَ الْإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ .  پس از آن‌كه خداوند به دليل يگانگى اشاره كرد ، فرمود : اين انسان ناتوان كه ما او را از نطفه‌اى آفريديم ، به نعمت كسى كه به او نعمت داده ، كفر مىورزد و وجود آفريننده‌اش را انكار مىكند و چيزى را مىپرستد كه نه به او زيان مىرساند و نه سود . پيش‌تر در چندين مناسبت گفته شد كه انسان از راه راست منحرف نمىشود ، مگر از روى نادانى و تقليد و يا منفعت شخصى . به تفسير آيهء 34 از سورهء ابراهيم ، زير عنوان : « آيا انسان طبيعتا جنايتكار است ؟ » بنگريد .\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nچهارپايان ، اسبان ، استران و خران\r\n\r\n[ سوره النحل ( 16 ) : آيات 5 تا 9 
  ]\r\nوَ الْأَنْعامَ خَلَقَها لَكُمْ فِيها دِفْءٌ وَ مَنافِعُ وَ مِنْها تَأْكُلُونَ ( 5 ) وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ ( 6 ) وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلاَّ بِشِقِّ الْأَنْفُسِ إِنَّ رَبَّكُمْ لَرَؤُفٌ رَحِيمٌ ( 7 ) وَ الْخَيْلَ وَ الْبِغالَ وَ الْحَمِيرَ لِتَرْكَبُوها وَ زِينَةً وَ يَخْلُقُ ما لا تَعْلَمُونَ ( 8 ) وَ عَلَى اللَّهِ قَصْدُ السَّبِيلِ وَ مِنْها جائِرٌ وَ لَوْ شاءَ لَهَداكُمْ أَجْمَعِينَ ( 9 )\r\n\r\n[ ترجمه 
  ]\r\nچهارپايان را برايتان بيافريد ، شما را از آنها حرارت [ وسيلهء پوشش و گرم شدن 
  ] و ديگر سودهاست . و از گوشتشان مىخوريد . ( 5 )\r\nو چون شب‌هنگام بازمىگردند و بامدادان بيرون مىروند ، نشان تجمل [ زينت و شكوه 
  ] شمايند . ( 6 )\r\nبارهايتان را به شهرهايى كه جز به رنج تن بدان‌ها نتوانيد رسيد ، حمل مىكنند ؛ زيرا پروردگارتان رئوف و مهربان است . ( 7 )\r\nو اسبان و استران و خران را براى آن آفريده است كه سوارشان شويد و نيز زينت شما باشند .\r\nو خدا چيزهايى آفريده كه شما نمىدانيد . ( 8 )\r\nو بر خداست كه راه راست را بنمايد . از ميان راه‌ها نيز راهى است منحرف . اگر خدا مىخواست ، همهء شما را هدايت مىكرد . ( 9 )\r\n\r\nواژگان\r\nالانعام : شتر ، گاو ، گوسفند و بز .\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nالدّفء : آنچه با آن گرما حاصل مىشود و در اين‌جا مراد از آن ، پوست و پشم چهارپايان است كه براى تهيهء لباس و فرش به كار گرفته مىشود .\r\nالجمال : زينت .\r\nحين تريحون : در شامگاه ، چهارپايان را از چراگاه‌ها به خوابگاه‌هاشان برمىگردانيد .\r\nحين تسرحون : در بامدادان ، چهارپايان را از آغل‌ها به چراگاه‌هاشان بيرون مىبريد .\r\nالاثقال : كالاها .\r\nبشق الانفس : كنايه از رنج و خستگى است .\r\nقصد السبيل : راه راستى كه انسان را به حق برساند .\r\nالجائر : كسى كه از حق روىگردان مىشود .\r\n\r\nاعراب\r\n« الانعام » مفعول براى فعل محذوف ؛ يعنى : « خلق الانعام خلقها لكم » . « لكم » متعلق به « خلقها » . « فيها دفء » مبتدا و خبر و جمله ، حال از « الانعام » . « حين » ظرف منصوب به « جمال » . « بالغيه » خبر « لم تكونوا » . « الخيل » مفعول براى فعل محذوف ؛ يعنى :\r\n« خلق الخيل » . « لتركبوها » مضارع و منصوب به ان كه پس از لام در تقدير است . مصدر مجرور متعلق به « خلق » كه حذف شده است . « زينة » عطف است بر محلّ مصدر مجرور ؛ زيرا اين مصدر در معنا مفعول لاجله است و نيز رواست كه زينة مفعول مطلق براى فعل محذوف باشد ؛ يعنى : « و تتزيّنوا بها زينة » .\r\n\r\nتفسير\r\n وَ الْأَنْعامَ خَلَقَها لَكُمْ فِيها دِفْءٌ وَ مَنافِعُ وَ مِنْها تَأْكُلُونَ .  قرآن در عصرى نازل شد كه زندگى كشاورزى و غيركشاورزى ، جز از راه حيوان سامان نمىيافت . خداوند انواع حيوان و فوايد آن را در چند آيه بدين منظور نامبرده است كه نعمت‌هاى خودش\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nبر بندگانش را يادآورى كند ، تا آنان در كردارها و گفتارهايشان از او بپرهيزند . از جملهء اين آيات ، آيهء 142 از سورهء انعام و مابعدش بود كه پيش‌تر در جلد سوم بيان شد .\r\nخداوند در آيه‌اى كه اينك درصدد تفسير آن هستيم ، سه فايده براى چهارپايان بيان كرده است :\r\nاوّل : حرارت و گرمى . مقصود آن است كه انسان با پوست ، پشم ، كرك و موى چهارپايان ، خود را از سرما نگه مىدارد .\r\nدوم : فايده‌هاى ديگر . در آيه ، واژهء منافع ( فوايد ديگر ) بدون الف و لام آمده است [ و معناى عام را مىرساند 
  ] و اين فايده‌ها را دربرمىگيرد : شير ، چربى و شخم زدن زمين .\r\nسوم : جملهء :  « وَ مِنْها تَأْكُلُونَ » ،  افزون بر شير اين چهارپايان كه واژهء منافع بدان اشاره داشت خوردن گوشت آنها و بچه‌هاى آنها را نيز دربرمىگيرد .\r\n وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ .  مراد از جمال در اين‌جا ، زيبايى چهارپايان است كه هنگام راه رفتن در بامدادان و شامگاهان منظر زيبايى دارند ، به‌ويژه اگر چاق و فراوان باشند . معناى « حين تريحون » يعنى : در شامگاه كه چهارپايان را از چراگاه به آغل آنها برمىگردانيد . « حين تسرحون » ؛ يعنى بامدادان ، آنها را از آغل به سمت چراگاه مىبريد . اين سه جلوه‌گاه زيباى چهارپايان در بامدادان و شامگاهان ، شور و نشاط را در روان‌هاى صاحبان اين چهارپايان برمىانگيزد ، به‌گونه‌اى كه هرتماشاگرى غبطهء آن را مىخورد .\r\n وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلَّا بِشِقِّ الْأَنْفُسِ .  پس از آن‌كه خداوند يادآور شد كه خوراكىها و پوشيدنىها از فوايد چهارپايان است ، اينك مىفرمايد :\r\nاين چهارپايان وسيلهء ارتباطات و حمل‌ونقل از يك شهر به شهرى ديگر نيز مىباشند و اگر آنها نمىبودند ، انسان گرفتار رنج‌ها و سختىهاى فراوان مىشد .  إِنَّ رَبَّكُمْ لَرَؤُفٌ رَحِيمٌ .  يكى از موارد مهربانى و رحمت او اين است كه چهارپايان را به منظور\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nتأمين منافع انسان و سبك كردن رنج‌هاى او ، به تسخير او درآورده است .\r\n وَ الْخَيْلَ وَ الْبِغالَ وَ الْحَمِيرَ لِتَرْكَبُوها وَ زِينَةً .  پس از آن‌كه خداوند فايده‌هاى سه‌گانهء چهارپايان را بيان كرد ، اكنون به فوايد اسب و استر و خر اشاره مىكند و مهم‌ترين آنها عبارت است از : سوار شدن و زينت در آن‌زمان .  وَ يَخْلُقُ ما لا تَعْلَمُونَ  اين جمله را هركس برطبق اقتضاى عصر و زندگى خودش تفسير كرده است . برخى از مفسران پيشين گفته‌اند : مراد آن است كه خداوند آن‌قدر از حيوانات و گياهان و جمادات آفريده است كه مردم از تعداد آنها آگاهى ندارند . طبرى مىگويد : معناى اين جمله آن است كه خداوند براى بهشتيان ، انواع نعمت‌ها را مىآفريند و براى دوزخيان ، انواع عذاب‌هايى را كه هيچ چشمى آنها را نديده و هيچ گوشى نشنيده و بر قلب هيچ انسانى خطور نكرده است . برخى از مفسران جديد و از آن جمله شيخ مراغى ، مىگويند : « اين جمله به هواپيما ، ماشين و امثال آن اشاره دارد » . معناى مناسب به نظر من براى اين جمله ، آن است كه خداوند پس از آن‌كه اين سودها را بيان كرد و بر بندگانش منّت نهاد ، فرمود : اين نعمت‌ها اندكى از بسيار است و منافع ديگرى نيز هستند كه شما نه از آنها آگاهى داريد و نه مىتوانيد آنها را بشماريد كه از جملهء آنها هواپيما و ماشين را مىتوان برشمرد . به بيانى ديگر : جملهء  « يَخْلُقُ ما لا تَعْلَمُونَ »  ، همانند اين سخن خداست :  « وَ إِنْ تَعُدُّوا نِعْمَةَ اللَّهِ لا تُحْصُوها »  : « اگر بخواهيد نعمت‌هاى خدا را بشماريد ، نمىتوانيد » .\r\nشعرانى در « ميزان » خودش از ابو حنيفه نقل كرده كه گوشت اسب حرام است . و از مالك و ابن حنبل نقل كرده كه حلال است . امّا خوردن گوشت استر و خر ، از ديدگاه شافعى ، ابو حنيفه و ابن حنبل ، حرام و از ديدگاه مالك مكروه است . شيعه اماميّه مىگويد : گوشت اسب ، استر و الاغ حلال است ، لكن كراهت دارد .\r\n وَ عَلَى اللَّهِ قَصْدُ السَّبِيلِ .  « على » در اين‌جا براى وجوب است نظير آيهء 12 از سورهء الليل . معناى اين سخن خدا چنين است : خدا بر خود واجب كرده است كه راه\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nهدايت را از زبان پيامبرانش براى مردم بيان كند .\r\n وَ مِنْها جائِرٌ .  ضمير « منها » به « سبيل » برمىگردد ؛ زيرا اين واژه براى مؤنّث و مذكّر يكسان است و معناى اين جمله بدين ترتيب است : برخى از راه‌ها راست است همانند اسلام و برخى از آنها كژ است نظير ساير اديان .  وَ لَوْ شاءَ لَهَداكُمْ أَجْمَعِينَ ؛  يعنى اگر خدا بخواهد مردم را به ايمان مجبور كند ، هيچ‌يك از آنان كافر نمىشدند ، لكن خداوند انسان را پس از ارائه دو راه ، آزاد گذارده است [ كه هركدام را مىخواهد برگزيند 
  ] تا از اين راه انسانيّت او حفظ شود و نيز اگر راه نيك را برگزيد ، او را پاداش دهد و اگر راه بد را انتخاب كرد ، مجازاتش كند . به تفسير آيهء 118 از سورهء هود نگاه كنيد .\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nيادآورى نعمت‌هاى خدا\r\n\r\n[ سوره النحل ( 16 ) : آيات 10 تا 19 
  ]\r\nهُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ ( 10 ) يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً لِقَوْمٍ يَتَفَكَّرُونَ ( 11 ) وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ ( 12 ) وَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ إِنَّ فِي ذلِكَ لَآيَةً لِقَوْمٍ يَذَّكَّرُونَ ( 13 ) وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 14 )\r\nوَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ أَنْهاراً وَ سُبُلاً لَعَلَّكُمْ تَهْتَدُونَ ( 15 ) وَ عَلاماتٍ وَ بِالنَّجْمِ هُمْ يَهْتَدُونَ ( 16 ) أَ فَمَنْ يَخْلُقُ كَمَنْ لا يَخْلُقُ أَ فَلا تَذَكَّرُونَ ( 17 ) وَ إِنْ تَعُدُّوا نِعْمَةَ اللَّهِ لا تُحْصُوها إِنَّ اللَّهَ لَغَفُورٌ رَحِيمٌ ( 18 ) وَ اللَّهُ يَعْلَمُ ما تُسِرُّونَ وَ ما تُعْلِنُونَ ( 19 )\r\n\r\n[ ترجمه 
  ]\r\nاوست كه از آسمان برايتان باران نازل كرد . از آن مىنوشيد و بدان گياه مىرويد و چهارپايان را مىچرانيد . ( 10 )\r\nبا آن برايتان كشتزار و زيتون و گل‌ها و تاكستان‌ها و هرنوع ميوه بروياند ، در اين عبرتى است براى مردمى كه مىانديشند . ( 11 )\r\nو مسخّر شما كرد شب ، روز ،\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nخورشيد ، ماه و ستارگان را همه فرمانبردار امر او هستند . در اين براى آنها كه به عقل درمىيابند عبرت‌هاست . ( 12 )\r\nو در زمين چيزهايى با رنگ‌هاى گوناگون آفريد ، در اين عبرتى است براى مردمى كه پند مىگيرند . ( 13 )\r\nاوست كه دريا را رام كرد تا از آن گوشت تازه بخوريد و زيورهايى بيرون آريد و خويشتن بدان بياراييد ، و كشتىها را بينى كه دريا را مىشكافند تا از فضل خدا روزى بطلبيد ، باشد كه سپاس گوييد . ( 14 )\r\nو بر زمين كوه‌هاى بزرگ افكند تا شما را نلرزاند . رودها و راه‌ها پديد آورد . شايد هدايت شويد . ( 15 )\r\nو نشانه‌ها نهاد ، و به ستارگان راه مىيابند . ( 16 )\r\nآيا آن‌كه مىآفريند همانند كسى است كه نمىآفريند ؟\r\nچرا درنمىيابيد ؟ ( 17 )\r\nاگر بخواهيد نعمت‌هاى خدا را شمار كنيد ، شمار كردن نتوانيد . خدا آمرزنده و مهربان است . ( 18 )\r\nآنچه را كه پنهان مىكنيد يا آشكار مىسازيد خدا به آن آگاه است . ( 19 )\r\n\r\nواژگان\r\nتسيمون : از سامت الماشية ؛ يعنى چريد ، گرفته شده است ؛ يعنى : چهارپايانتان را بدون زحمت ، از گياهان مىچرانيد .\r\nذرأ : آفريد .\r\nمواخر : جمع ماخرهء و « مخر » به معناى شكافتن آب است ، چنان‌كه مىگويند :\r\n« مخرت السّفينة ؛ كشتى حركت كرد و آب را از چپ و راست شكافت » .\r\nالرّواسى : كوهها .\r\nان تميد بكم : شما را نگران نكند و نلرزاند .\r\nالسبل : راه‌ها .\r\nالعلامات : نشانه‌هايى كه با آنها راه را مىتوان يافت .\r\n\r\n","description":"","footnote":"","page_name":" 774 ","page_number":774},
  {"content":"\r\n\r\n\r\nاعراب\r\n« منه شراب » مبتدا و خبر و « من » براى تبعيض است . « منه شجر » ، « من » در اين‌جا به معناى سبب است . « النجوم مسخرات » مبتدا و خبر و جمله ، مستأنفه است . « بأمره » متعلق به محذوف و حال از « الليل ، النّهار ، الشمس ، القمر و النّجوم » . « ما ذرأ » ، « ما » اسم موصول ، در محلّ نصب به فعل محذوف ؛ يعنى :\r\n« سخّر الّذى ذرأ لكم » . « مختلفا » حال از « ما » . « الوانه » فاعل براى « مختلف » .\r\n« مواخر » حال از « الفلك » ، زيرا « ترى » در اين‌جا به معناى ديدن با چشم است ، نه با قلب [ يعنى در اين‌جا از افعال قلوب نيست 
  ] . مصدر « ان تميد » مفعول لاجله براى « ألقى » . « انهارا » مفعول براى فعل محذوف ؛ يعنى « أجرى أنهارا » . « سبلا » نيز مفعول براى فعل محذوف ؛ يعنى : « شقّ سبلا و أقام علامات » . بنابراين ، براى هر منصوب ، يك فعل مناسب در تقدير گرفته مىشود ، همانند جملهء : « علّفتها تبنا و ماء باردا » كه در تقدير : « و سقيتها ماء باردا » مىباشد . « أفمن يخلق » مبتدا و « كمن لا يخلق » خبر آن است .\r\n\r\nتفسير\r\n هُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ .  هر گياهى از گياهان زمين كه داراى ساقه باشد ، درخت محسوب مىشود . « تسيمون » ؛ يعنى شما چهارپايان خود را در آن مىچرانيد . معناى آيه چنين است : خداوند نعمت آب را بر بندگانش بخشيد و آن را نوشيدنى گوارا براى آنان قرار داد و نيز از آن ، گياهانى را رويانيد كه چهارپايان آن را مىچرند .\r\n يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً \r\n\r\n","description":"","footnote":"","page_name":" 775 ","page_number":775},
  {"content":"\r\n\r\n لِقَوْمٍ يَتَفَكَّرُونَ ،  همچنين خداوند اين اشيا را براى مصالح و منافع ما آفريد تا ما دربارهء قدرت و عظمت خداوند بينديشيم و از راه فرمانبردارى او ، و انجام دادن چيزهايى كه خشنودى او را فراهم مىكنند ، از نعمت‌هايش سپاسگزارى كنيم . پيش‌تر اشاره كرديم كه آب از عوامل طبيعى آن ، كه خداوند آنها را در همين جهان هستى آفريده است به‌وجود مىآيد . خداوند از باب نسبت دادن چيز به فاعل نخست آن ، پيدايش آب را به خود نسبت داده است . نظير اين آيه در سورهء ابراهيم ، آيهء 32 و در سورهء حجر ، آيهء 22 بيان شد .\r\n وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ إِنَّ فِي ذلِكَ لَآياتٍ لِقَوْمٍ يَعْقِلُونَ .  نظير اين آيهء 2 در سورهء رعد ، و در سورهء ابراهيم ، آيهء 33 بيان شد .\r\nاين سخن خدا : « بأمره » ردّى است بر مادّيون كه تمامى حوادث هستى را به خود طبيعت ارجاع مىدهند .\r\nپرسش : وقتى از شب و روز نام مىبرد ، آيا لازم است كه از ماه و خورشيد نيز نام ببرد ؟\r\nپاسخ : بله ؛ زيرا گاهى شب بدون ماه است و امّا روز هم قسمتى از فايده‌ها و آثار خورشيد است ، نه تمامى آن .\r\n وَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ إِنَّ فِي ذلِكَ لَآيَةً لِقَوْمٍ يَذَّكَّرُونَ .  « ذرأ » .\r\nيعنى آفريد و ايجاد كرد . « الوانه » ؛ يعنى اصناف آن . معناى آيه چنين است :\r\nخداى سبحان آنچه را در زمين به وديعت نهاده نظير معدن‌هاى جامد و مايع ، گياهان و . . . تحت فرمان ما قرار داده است ، تا هريادكننده‌اى [ اين نعمت‌ها را 
  ] به ياد بياورد و هرسپاسگزارنده‌اى [ خدا را 
  ] سپاسگزارد .\r\n وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ .  خداوند از فايده‌هاى دريا\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nسه چيز را ياد كرده است :\r\n1 . ماهىها ؛\r\n2 . زيورها نظير مرواريد و مرجان . خداوند فرموده است : « از آن دو ، لؤلؤ و مرجان بيرون مىآورد » . « 1 » مراغى در تفسير اين آيه مىگويد : « در درياى مديترانه ، در سواحل تونس و الجزاير ، ميدان‌هايى از لؤلؤ و مرجان وجود دارند . دولت فرانسه ، آنها را از اين ميدان‌ها بيرون مىآورد و به صاحبانشان مىفروشد ، گويى آنان قرآن نخوانده‌اند و گويى در اين زمين آفريده نشده‌اند و گويى به كار و بيرون آوردن اين معادن ، مأمور نگرديده‌اند ! » ؛\r\n3 . سفر دريايى به قصد تجارت و چيزهاى ديگر .\r\n وَ أَلْقى فِي الْأَرْضِ رَواسِيَ أَنْ تَمِيدَ بِكُمْ ؛  خداوند كوه‌ها را در زمين برپا داشت ، تا زمين ثابت بماند و نلرزد . نظير اين آيه در آيهء 19 از سورهء حجر بيان شد .\r\n وَ أَنْهاراً ؛  يعنى نهرها را جارى ساخت .  وَ سُبُلًا ؛  يعنى راه‌ها قرار داد .  لَعَلَّكُمْ تَهْتَدُونَ ؛  يعنى شايد شما با اين راه‌ها به سوى آنچه مىخواهيد ، ره يابيد .\r\n وَ عَلاماتٍ .  مراد از اين علايم ، نشانه‌هايى است كه مسافر ، راه را با آنها پيدا مىكند ؛ از قبيل كوه‌ها ، درّه‌ها و امثال آن .  وَ بِالنَّجْمِ هُمْ يَهْتَدُونَ ؛  يعنى هرگاه در شب ، در خشكى و دريا سفر نمايند با ستاره راهشان را پيدا كنند . نظير اين آيه در جلد سوم در آيهء 97 از سورهء انعام ، گذشت .\r\n أَ فَمَنْ يَخْلُقُ كَمَنْ لا يَخْلُقُ .  پس از آن‌كه خداوند يادآور شد كه تنها او آسمان‌ها ، زمين ، انسان ، چهارپايان ، حيوانات ، آب ، درختان ، خورشيد ، ماه و . . . را آفريده ، فرموده است : آيا خدايى كه اين چيزها را آفريده ، با سنگ‌ها و بت‌ها يكسان و شريكند ؟ پاسخ اين پرسش ، با خودش است .\r\n وَ إِنْ تَعُدُّوا نِعْمَةَ اللَّهِ لا تُحْصُوها . \r\n\r\n\r\n","description":"","footnote":"\r\n( 1 ) . الرحمن ( 55 ) آيهء 22 .\r\n","page_name":" 777 ","page_number":777},
  {"content":"\r\n\r\nهمانند اين آيه در سورهء ابراهيم ، آيهء 34 بيان شد .  إِنَّ اللَّهَ لَغَفُورٌ رَحِيمٌ .  خداوند كسى را كه در اداى سپاس و حق او كوتاهى كرده ، مىآمرزد و به سبب لطفى كه به او دارد ، نعمت را از وى نمىستاند .\r\n وَ اللَّهُ يَعْلَمُ ما تُسِرُّونَ وَ ما تُعْلِنُونَ .  حال كه خداوند ، تمام كارهاى مخفى و آشكار ما را مىداند ، پس بايد به سبب ترس از خشم و عذابش ، از او فرمان ببريم .\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nچيزهايى كه به جاى اللّه مىخوانند\r\n\r\n[ سوره النحل ( 16 ) : آيات 20 تا 23 
  ]\r\nوَ الَّذِينَ يَدْعُونَ مِنْ دُونِ اللَّهِ لا يَخْلُقُونَ شَيْئاً وَ هُمْ يُخْلَقُونَ ( 20 ) أَمْواتٌ غَيْرُ أَحْياءٍ وَ ما يَشْعُرُونَ أَيَّانَ يُبْعَثُونَ ( 21 ) إِلهُكُمْ إِلهٌ واحِدٌ فَالَّذِينَ لا يُؤْمِنُونَ بِالْآخِرَةِ قُلُوبُهُمْ مُنْكِرَةٌ وَ هُمْ مُسْتَكْبِرُونَ ( 22 ) لا جَرَمَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ إِنَّهُ لا يُحِبُّ الْمُسْتَكْبِرِينَ ( 23 )\r\n\r\n[ ترجمه 
  ]\r\nآنهايى را كه به جاى اللّه به خدايى مىخوانند ، نمىتوانند چيزى بيافرينند ، و خود مخلوقند . ( 20 )\r\nمردگانند ، نه زندگان ، و ندانند كه چه وقت آنها را دوباره زنده مىكنند . ( 21 )\r\nخداى شما خدايى است يكتا و آنان كه به آخرت ايمان ندارند دل‌هايشان انكار كند و خود كبر فروشند . ( 22 )\r\nبه راستى كه خدا مىداند كه چه در دل پنهان مىدارند و چه چيز را آشكار مىسازند و او متكبّران را دوست ندارد . ( 23 )\r\n\r\nاعراب\r\n« و هم يخلقون » ، مبتدا و خبر و « اموات » خبر دوم . و « غير احياء » ، صفت تأكيدى براى « اموات » . « ايّان » استفهام زمان و به معناى متى و محلّش منصوب به « يبعثون » است . « الهكم » مبتداى اوّل و « إله » مبتداى دوم و « واحد » خبر مبتداى دوم و جمله ، خبر مبتداى اوّل . برخى گفته‌اند : « لا جرم » يك كلمه و به معناى حقا است . برخى گفته‌اند :\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nدو كلمه است نظير « لا شكّ » . در تفسير آيهء 22 از سورهء هود در اين‌باره سخن گفته شد .\r\n\r\nتفسير\r\n وَ الَّذِينَ يَدْعُونَ مِنْ دُونِ اللَّهِ لا يَخْلُقُونَ شَيْئاً وَ هُمْ يُخْلَقُونَ .  پيش‌تر دربارهء شرك و جدال با مشركان در چندين آيه ، سخن گفته شد . پس از آن‌كه خداى سبحان انواع نعمت‌ها بر بندگانش را برشمرد ، اكنون با اين آيات و آيات بعدى ، به كسانى اشاره مىكند كه به خدا و نعمت‌هاى او كافر شده و چيزهايى را در آفرينش ، شريك او قرار داده‌اند . او در كمال سادگى و با رساترين دليل به آنان مىگويد : خدايى كه مورد پرستش قرار مىگيرد ، بايد آفريننده باشد ، نه آفريده شده و نيز از شرايط معبود آن است كه زنده باشد ، نه بىجان ، در حالى كه معبود شما بىجان است و اثرى از زنده بودن در آن وجود ندارد .\r\n وَ ما يَشْعُرُونَ أَيَّانَ يُبْعَثُونَ .  معناى اين جمله از راه دو پرسش زير و پاسخ آنها روشن مىشود :\r\nپرسش اوّل : واو يشعرون و يبعثون براى عاقل به كار مىروند ، در حالى كه مشركان بت‌ها را مىپرستيدند . بنابراين ، چگونه ضمير عاقل براى غيرعاقل به كار رفته و همانند آن است ضمير « هم » در آيهء پيشين ؟\r\nپاسخ : اين به كار رفتن ، برطبق باور مشركان آمده ؛ زيرا آنان باور داشتند كه بت‌ها خردمند هستند و درك مىكنند و اين قبيل به كار رفتن و امثال آن ، چه زيانى دارند ، مادام كه مسئله ، مسئلهء واژه‌ها و عبارت‌هاست .\r\nپرسش دوم : بت‌ها زنده نمىشوند ، پس چگونه خداوند فرموده است : « و ندانند كه چه وقت دوباره زنده مىشوند » ؟\r\nبرخى از مفسران پاسخ داده‌اند : ضمير « يشعرون » به بت‌ها برمىگردد و ضمير « يبعثون » به مشركان ، بنابراين ، معناى سخن خدا اين‌چنين مىباشد : بت‌ها نمىدانند\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nكه مشركان چه زمانى از قبرهايشان دوباره زنده مىشوند . وقتى كه بت‌ها اين موضوع را ندانند ، پس چگونه شايستگى پرستش را دارند ؟\r\n إِلهُكُمْ إِلهٌ واحِدٌ فَالَّذِينَ لا يُؤْمِنُونَ بِالْآخِرَةِ قُلُوبُهُمْ مُنْكِرَةٌ وَ هُمْ مُسْتَكْبِرُونَ . \r\nخداى سبحان در اين آيه ، دو ويژگى را براى منكران آخرت ياد كرده است :\r\n1 . دل‌هاى آنان منكر روز قيامت هستند و به همين سبب ، آنان به طمع پاداش خدا و يا بيم از مجازات او ، هيچ كارى انجام نمىدهند و تنها براساس سود و منفعت در اين دنيا كار مىكنند .\r\n2 . آنان از حق فرار مىكنند و به سبب روحيه خودخواهى و استكبارى كه دارند تابع حق نيستند .\r\n لا جَرَمَ ؛  ترديدى نيست .  أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ إِنَّهُ لا يُحِبُّ الْمُسْتَكْبِرِينَ .  خدا مىداند كه انكار مشركان از روى خودخواهى و استكبار بوده است و او از كسانى كه از حق پيروى نمىكنند ، بدش مىآيد و آنان را به آنچه استحقاق دارند مجازات خواهد كرد .\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nافسانه‌هاى گذشتگان\r\n\r\n[ سوره النحل ( 16 ) : آيات 24 تا 29 
  ]\r\nوَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ ( 24 ) لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ ( 25 ) قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ ( 26 ) ثُمَّ يَوْمَ الْقِيامَةِ يُخْزِيهِمْ وَ يَقُولُ أَيْنَ شُرَكائِيَ الَّذِينَ كُنْتُمْ تُشَاقُّونَ فِيهِمْ قالَ الَّذِينَ أُوتُوا الْعِلْمَ إِنَّ الْخِزْيَ الْيَوْمَ وَ السُّوءَ عَلَى الْكافِرِينَ ( 27 ) الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ فَأَلْقَوُا السَّلَمَ ما كُنَّا نَعْمَلُ مِنْ سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ ( 28 )\r\nفَادْخُلُوا أَبْوابَ جَهَنَّمَ خالِدِينَ فِيها فَلَبِئْسَ مَثْوَى الْمُتَكَبِّرِينَ ( 29 )\r\n\r\n[ ترجمه 
  ]\r\nچون به آنها گفته شود : پروردگارتان چه چيز نازل كرده است ؟ گويند : افسانه‌هاى گذشتگان . ( 24 )\r\nتا در روز قيامت همهء بار گناه خويش و بار گناه كسانى را كه به نادانى گمراهشان كرده بودند ، بردارند . آگاه باشيد كه بار بدى برمىدارند . ( 25 )\r\nپيشينيانشان حيلت ساختند . فرمان خدا دررسيد و آن بنا را از پايه ويران ساخت و سقف بر سرشان فرود آمد و از سويى كه نفهميدند ، عذاب آنان را فروگرفت . ( 26 )\r\nآن‌گاه در روز قيامت رسوايشان سازد و گويد : بتانى كه شريك من مىخوانديد و بر سر آنها با يكديگر اختلاف مىكرديد اكنون كجايند ؟ دانشمندان گويند : امروز نصيب كافران رسوايى و رنج است . ( 27 )\r\nكسانى هستند\r\n\r\n","description":"","footnote":"","page_name":" 782 ","page_number":782},
  {"content":"\r\n\r\nكه بر خود ستم روا داشته‌اند ؛ چون فرشتگان جانشان را بستانند ، سر تسليم فرود آرند و گويند : ما هيچ كار بدى نمىكرديم . آرى ، خدا از كارهايى كه مىكرديد آگاه است . ( 28 )\r\nاز درهاى جهنم داخل شويد و تا ابد در آن‌جا بمانيد . بد جايگاهى است جايگاه گردنكشان . ( 29 )\r\n\r\nواژگان\r\nأساطير : جمع اسطورة و اسطارة و آن عبارت است از چيزى كه در كتاب‌ها نوشته شده ، بدون اين‌كه دليلى بر درستى آن وجود داشته باشد .\r\nالأوزار : گناهان .\r\nالقواعد : جمع قاعده و مراد از آن در اين‌جا ستون است .\r\nالسّلم : تسليم شدن .\r\nالمثوى : جايگاه اقامت .\r\n\r\nاعراب\r\n« ما ذا » ، جايز است كه دو كلمه باشد ، « ما » براى استفهام و محلّ آن مرفوع بنابر اين‌كه مبتدا باشد و « ذا » خبر آن و به معناى « الّذى » . نيز جايز است كه يك كلمه و به معناى « ايّ شيء » باشد و محلّش منصوب به « انزل » . « أساطير » خبر مبتداى محذوف ؛ يعنى : « هذه أساطير يا و الّذى انزله اساطير » . « ليحملوا » مضارع ، منصوب به ان كه در تقدير است و مصدر ريخته شده ، مجرور به لام ، متعلق به « قالوا » . لام در اين‌جا به معناى عاقبت است نظير : « لدوا للموت و ابنوا للخراب » ؛ يعنى پايان سخنان آنان ، برداشتن بار گناه است . و  « ساءَ ما يَزِرُونَ »  . نحويان و مفسران ، « ساء » را همانند « نعم » و « بئس » و ما بعد اين دو اعراب داده‌اند و ما اين مطلب را درج سوم بيان كرديم .\r\nبه نظر من ، « ما » مصدريه است و مصدر ريخته شده از آن و از « يزرون » فاعل ساء ؛\r\n\r\n","description":"","footnote":"","page_name":" 783 ","page_number":783},
  {"content":"\r\n\r\nيعنى : « ساء وزرهم » .  « الَّذِينَ تَتَوَفَّاهُمُ »  صفت براى « الكافرين » .  « ظالِمِي أَنْفُسِهِمْ »  حال از ضمير « تتوفاهم » . « خالدين » حال از واو « ادخلوا » . « فلبئس » ، لام براى تأكيد و « بئس » فعل ذم و فاعلش مستتر است ؛ يعنى : « بئس المثوى » .  « مَثْوَى الْمُتَكَبِّرِينَ »  تميز .\r\nمخصوص به ذمّ محذوف است كه عبارت مىباشد از « جهنم » . « جهنم » مبتدا و جملهء « بئس » و فاعلش خبر آن است .\r\n\r\nتفسير\r\n وَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ .  در آيهء پيشين ، خداوند يادآور شد كه منكران آخرت ، تنها به سبب برترىطلبى و خودخواهى آن را انكار كردند و از حق پيروى ننمودند . در اين آيه از آنان حكايت مىكند كه آنها قرآن را به عنوان خرافات و افسانه توصيف مىكنند و در آيات ديگر از زبان ايشان حكايت مىكند كه آنان يك بار مىگويند : محمّد صلّى اللّه عليه و آله ديوانه است و بار ديگر مىگويند :\r\nاو شاعر و يا كاهن است و بار سوم مىگويند : او جادوگر است . هدف اصلى آنان از اين‌گونه سخن‌ها آن است كه مردم را از حق منحرف كنند ، حقّى كه ضعف‌هاى آنها را آشكار و حقيقت ايشان را برملا مىسازد . خداوند اين گروه را كه مردم را از راه او بازمىدارند در چندين آيه ياد كرده است . يك بار آنان را توصيف مىكند كه آنان راه خدا را كجروى مىپندارند و بار ديگر مىگويد : آنان مىخواهند با دهن‌هاى خود نور خدا را خاموش كنند و در آيهء 13 از سورهء عنكبوت ، آنان را چنين تهديد مىكند :\r\n« بلكه بار گناه خود و بارهايى با بار خود بر گردن خواهند گذاشت و در روز قيامت به سبب دروغ‌هايى كه برهم مىبافته‌اند بازخواست خواهند شد » . و در معناى اين آيه ، آيه زير است :\r\n لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ ؛  آنان گمراه شدند و گمراه كردند و با گمراهى خود ، گناهانشان را به‌طور\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nكامل بر دوش مىگيرند ؛ يعنى خداوند چيزى از اين گناهان را نمىآمرزد و با گمراه كردن خود ، گناهان زياد افرادى را كه گمراه و فاسد كرده‌اند بردوش مىگيرند .\r\nدر حديث آمده است : « هر دعوت‌كننده‌اى كه ديگران را به راه راست فراخواند و ديگران هم از او پيروى كنند ، پاداش كسانى كه از او پيروى كرده‌اند براى او نيز خواهند بود ، بدون آن‌كه از پاداش آنان كاسته شود » .\r\n قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ  « اتى اللّه » به حذف مضاف و در تقدير : « اتى امر اللّه بنيانهم » است . يعنى خداوند آنان را هلاك كرد . خداوند در اين‌جا ، اعمال آنها را به ساختمان ، پايه و سقف تشبيه كرده است و معناى آيه چنين است : مشركان بر ضدّ پيامبران و فرستادگان خدا حيله و نيرنگ كردند و خداوند هم تمامى اين نيرنگ‌ها را باطل گردانيد . و حتّى همين نيرنگ‌ها سبب هلاكت و نابودى آنان شد ، دقيقا همانند كسى كه خانه‌اى را بنا مىكند و ساختمان و پايه‌هاى آن را محكم مىسازد ، و زمانى كه در آن سكونت مىگزيند و آرام مىگيرد ، خانه از پايه ويران مىشود و زيرورو مىگردد و اين ، سرانجام هركسى است كه با حق دشمنى كند و اتّهامات و ادّعاهاى دروغين را منتشر سازد و تفاوت نمىكند كه آورندهء حق محمّد صلّى اللّه عليه و آله باشد و يا ديگران .\r\n ثُمَّ يَوْمَ الْقِيامَةِ يُخْزِيهِمْ .  مراد از خزى در اين‌جا عذاب آتش است :\r\n« اى پروردگار ما ! هركس را كه به آتش افكنى رسوايش كرده‌اى » . « 1 »  وَ يَقُولُ أَيْنَ شُرَكائِيَ الَّذِينَ كُنْتُمْ تُشَاقُّونَ فِيهِمْ .  گويندهء اين سخن خداوند است و مخاطب ، مشركان مىباشند .  « تُشَاقُّونَ فِيهِمْ »  ، يعنى دربارهء بتان با يكديگر اختلاف مىكرديد ؛ زيرا مشركان آنها را مىپرستيدند و از آنها دفاع مىكردند و با كسى كه اين بت‌ها را دشنام مىدادند و يا از آنها به بدى ياد مىكردند ، دشمنى مىورزيدند و مىگفتند : آنها ما را شفاعت مىكنند و ما را به خدا نزديك مىسازند . بنابراين ، وقتى كه اين مشركان\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 192 .\r\n","page_name":" 785 ","page_number":785},
  {"content":"\r\n\r\nدر قيامت در پيشگاه خدا بايستند ، خدا از آنان دربارهء اين بت‌ها مىپرسد و با سرزنش و تهديد به ايشان مىگويد : كجاست آن شريكان من كه شما آنها را همانند من مىپنداشتيد ؟ و هرگاه هيچ عذابى جز همين پرسش از سوى خداوند نباشد ، كفايت مىكند .\r\n قالَ الَّذِينَ أُوتُوا الْعِلْمَ .  كسانى كه حق را شناختند و بدان عمل كردند ، مىگويند :\r\n إِنَّ الْخِزْيَ الْيَوْمَ وَ السُّوءَ عَلَى الْكافِرِينَ  مراد از كافرين در اين‌جا ، كسانىاند كه با حق دشمنى كردند و از آن پيروى ننمودند ، خواه ملحد باشند و خواه نباشند ، زيرا هردو به جهنم مىروند و اين ، سرنوشت بدى است .\r\n الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ .  آنان به خودشان ستم كردند ؛ زيرا در حالت كفر و گمراهى مردند .  فَأَلْقَوُا السَّلَمَ ؛  آنان سر تسليم فرود آوردند و اطاعت كردند . در جايى كه تسليم شدن و فرمانبردارى ، به حال آنان سودى ندارد . آنان به گفتن اين سخن ، دروغ گفتند :  ما كُنَّا نَعْمَلُ مِنْ سُوءٍ .  از اين‌رو ، خداى سبحان ، گفتهء آنها را رد مىكند و مىگويد :  بَلى إِنَّ اللَّهَ عَلِيمٌ بِما كُنْتُمْ تَعْمَلُونَ .  خدا آن ستم‌ها و گناهانى را كه مرتكب مىشديد ، مىداند و امروز به سبب همان دروغ بستن‌هايتان ، شما را با عذاب خواركننده ، مجازات مىكند .\r\n فَادْخُلُوا أَبْوابَ جَهَنَّمَ خالِدِينَ فِيها فَلَبِئْسَ مَثْوَى الْمُتَكَبِّرِينَ  هركس براساس حق عمل نكند ، در پيشگاه خداوند از زمرهء متكبران محسوب مىشود ، خواه به اسلام وابسته باشد و يا به يكى از اديان ديگر و سرانجام ، هميشه در دوزخ خواهد بود . امّا دربارهء درهاى جهنم ، در تفسير آيهء 44 از سورهء حجر سخن گفته شد .\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nبهترين چيز را خداوند فرستاده است\r\n\r\n[ سوره النحل ( 16 ) : آيات 30 تا 34 
  ]\r\nوَ قِيلَ لِلَّذِينَ اتَّقَوْا ما ذا أَنْزَلَ رَبُّكُمْ قالُوا خَيْراً لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ لَدارُ الْآخِرَةِ خَيْرٌ وَ لَنِعْمَ دارُ الْمُتَّقِينَ ( 30 ) جَنَّاتُ عَدْنٍ يَدْخُلُونَها تَجْرِي مِنْ تَحْتِهَا الْأَنْهارُ لَهُمْ فِيها ما يَشاؤُنَ كَذلِكَ يَجْزِي اللَّهُ الْمُتَّقِينَ ( 31 ) الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ ( 32 ) هَلْ يَنْظُرُونَ إِلاَّ أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ كَذلِكَ فَعَلَ الَّذِينَ مِنْ قَبْلِهِمْ وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ ( 33 ) فَأَصابَهُمْ سَيِّئاتُ ما عَمِلُوا وَ حاقَ بِهِمْ ما كانُوا بِهِ يَسْتَهْزِؤُنَ ( 34 )\r\n\r\n[ ترجمه 
  ]\r\nاز پرهيزكاران پرسند : پروردگار شما چه چيز نازل كرده است ؟ گويند : بهترين را . به آنان كه در اين دنيا نيكى كنند ، نيكى پاداش دهند و سراى آخرت نيكوتر از آن است و جايگاه پرهيزكاران چه جايگاه خوبى است . ( 30 )\r\nبه بهشت‌هاى جاويدان داخل مىشوند . در آن جوىها روان است . هرچه بخواهند برايشان مهيّاست . خدا پرهيزكاران را اين‌چنين پاداش مىدهد . ( 31 )\r\nآنان كه چون فرشتگانشان ، پاك‌سيرت بميرانند ، مىگويند : سلام بر شما . به پاداش كارهايى كه مىكرده‌ايد به بهشت درآييد . ( 32 )\r\nآيا چشم به‌راهند كه فرشتگان نزدشان بيايند ، يا فرمان پروردگارت فرارسد ؟ گروهى نيز كه پيش از ايشان بودند چنين مىكردند و خدا به آنان ستم نكرد بلكه آنان خودبه‌خود ستم مىكردند . ( 33 )\r\n\r\n","description":"","footnote":"","page_name":" 787 ","page_number":787},
  {"content":"\r\n\r\nبه كيفر كردار بدشان رسيدند و همان چيزهايى كه به ريشخند مىگرفتند بر سرشان تاختن آورد . ( 34 )\r\n\r\nواژگان\r\nينظرون : انتظار مىكشند .\r\nحاق بهم : آنان را احاطه كرد .\r\n\r\nاعراب\r\n« ما ذا » به معناى « أيّ شيء » و محلّ آن منصوب به « انزل » . « خيرا » مفعول براى فعل محذوف ؛ يعنى « أنزل ربّنا خيرا » . « للّذين احسنوا » خبر مقدّم و « حسنة » مبتداى مؤخّر و جمله ، مستأنفه است و نيز جايز است كه بدل از « خيرا » باشد . « جنّات عدن » مخصوص به مدح با نعم . جملهء « يدخلونها » حال . همچنين جايز است كه « جنات عدن » مبتدا و « يدخلونها » خبر آن باشد . جمله ، مستأنفه و مخصوص به مدح محذوف . « طيّبين » حال از ضمير « تتوفاهم » و جملهء « يقولون » حال از « ملائكة » .\r\n\r\nتفسير\r\n وَ قِيلَ لِلَّذِينَ اتَّقَوْا ما ذا أَنْزَلَ رَبُّكُمْ قالُوا خَيْراً .  پس از آن‌كه خداوند بيان كرد كه مشركان ، قرآن را ، خرافات و افسانه توصيف كردند ، اكنون در اين آيه از مؤمنان ياد مىكند و اين‌كه هرگاه از آنان دربارهء قرآن بپرسند ، از قرآن با تقديس و عظمت ياد مىكنند و آن را به چيزى كه امام على عليه السّلام در نهج البلاغه توصيف كرده است ، توصيف مىكنند : « ظاهرش زيبا و باطنش عميق است و شگفتىهايش از ميان نمىرود و غرايبش كهنه نمىشود و تاريكىها جز با قرآن ، روشن نمىگردند » .\r\n لِلَّذِينَ أَحْسَنُوا فِي هذِهِ الدُّنْيا حَسَنَةٌ .  اين جمله مستأنفه است و ارتباطى با\r\n\r\n","description":"","footnote":"","page_name":" 788 ","page_number":788},
  {"content":"\r\n\r\nماقبلش ندارد . برخى گفته‌اند : اين آيه از سخنان پرهيزكاران و بدل از خير است و در هردو صورت ، معنا يكى است و آن اين‌كه خداوند نيكوكاران را در دنيا پاداش نيكو مىدهد ، هرچند اين پاداش عبارت از يادكرد به نيكى باشد .  وَ لَدارُ الْآخِرَةِ خَيْرٌ . \r\nآخرت بهتر از نعمت‌هاى دنياست كه همراه با اندوه و كدورت مىباشند و نيز از جهت مقدار و چگونگى محدودند .  وَ لَنِعْمَ دارُ الْمُتَّقِينَ ؛  زيرا اين خانه ، همواره آرام و برخوردار از رفاه و آسايش است و هيچ‌گونه غم و رنجى با آن آميخته نيست .\r\n جَنَّاتُ عَدْنٍ يَدْخُلُونَها تَجْرِي مِنْ تَحْتِهَا الْأَنْهارُ لَهُمْ فِيها ما يَشاؤُنَ كَذلِكَ يَجْزِي اللَّهُ الْمُتَّقِينَ .  جز پرهيزكاران ، هيچ‌كس وارد اين بهشت بزرگ نمىشود و آنان كسانى هستند كه براى پيروزى حق جهاد كردند و به خاطر آن ، در برابر رنج‌ها شكيبايى نمودند . خداوند در آيهء 142 از سورهء آل عمران ، اين ويژگى پرهيزكاران را به روشنى بيان كرده است : « آيا مىپنداريد كه به بهشت مىرويد و حال آن‌كه هنوز براى خدا معلوم نشده است كه از ميان شما چه كسانى جهاد مىكنند و چه كسانى پايدارى مىورزند ؟ » به جلد دوم و نيز جلد اوّل ، بخش : « قيمت بهشت » رجوع كنيد .\r\n الَّذِينَ تَتَوَفَّاهُمُ الْمَلائِكَةُ طَيِّبِينَ .  آنان در هدف‌هايشان پاكند و نيز در كردارها و گفتارهايشان . انسان در پايان زندگى سنجيده مىشود و خشنود كسى است كه در حالى از اين دنيا برود كه خداوند از او خوشنود باشد و برايش گواهى دهد كه وى از زمرهء پاكان و برگزيدگان است .  يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ .  ضمير « يقولون » به فرشتگان برمىگردد و مورد خطاب عليكم ، مؤمنان و پرهيزكاران هستند .\r\nفرشتگان رحمت در هنگام مرگ به پاكان سلام مىكنند و آنان را به بهشت مژده مىدهند ، تا به آن كرامت و بزرگى منزلتى كه خداوند به ايشان وعده داده ، اطمينان پيدا كنند و خوشحال گردند .\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ  نظير اين آيه در جلد سوم در آيهء 158 از سورهء انعام ، گذشت .  كَذلِكَ فَعَلَ الَّذِينَ مِنْ قَبْلِهِمْ  اين جمله ، يادآورى\r\n\r\n","description":"","footnote":"","page_name":" 789 ","page_number":789},
  {"content":"\r\n\r\nو هشدارى است براى كسانى كه محمّد صلّى اللّه عليه و آله را تكذيب كردند كه مبادا آن عذابى كه به امّت‌هاى گذشته رسيد به آنان نيز برسد ، امّت‌هايى كه پيامبرانشان را تكذيب كردند .\r\n وَ ما ظَلَمَهُمُ اللَّهُ  هرگز خدا ستم نمىكند ، چگونه ستم كند ؟ در حالى كه از ستم كردن نهى و در آيهء 11 از سورهء اعراف ، ستمكاران را به گمراهى توصيف كرده است : « بلكه ستمكاران در گمراهى آشكارند » . و نيز در آيهء 44 از سورهء اعراف آنان را لعنت كرده است : « لعنت خدا بر ستمكاران است » .\r\n وَ لكِنْ كانُوا أَنْفُسَهُمْ يَظْلِمُونَ .  اين معنا در چندين آيه تكرار شده است و روشن‌ترين آنها آيهء 44 از سورهء يونس است : « خداوند به مردم هيچ ستم نمىكند ، ولى مردم خودبه‌خود ستم مىكنند » . خداوند واژهء ناس را به منظور دفع هرشبهه‌اى تكرار كرده است . البتّه ، اگر سخن اشاعره - اهل سنّت - مبنى بر اين‌كه « انسان مجبور است ، نه مختار » . نبود ما به چنين درازگويى و يا پافشارى كه به توضيح واضحات شباهت دارد ، نيازى نداشتيم .\r\n فَأَصابَهُمْ سَيِّئاتُ ما عَمِلُوا وَ حاقَ بِهِمْ ما كانُوا   يَسْتَهْزِؤُنَ .  مشركان رسالت حضرت محمّد صلّى اللّه عليه و آله را انكار كردند و او و رسالتش را به باد ريشخند گرفتند و مردم را از گرايش بدان بازداشتند . آنان به زودى نتيجهء كردارهايشان را به‌طور عادلانه دريافت خواهند كرد و مورد ستم قرار نخواهند گرفت و حتّى بسيارى از آنان ، پاداش كردارشان را در همين دنيا و پيش از جهان آخرت دريافت خواهند كرد .\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nسخن مشركان\r\n\r\n[ سوره النحل ( 16 ) : آيات 35 تا 37 
  ]\r\nوَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ نَحْنُ وَ لا آباؤُنا وَ لا حَرَّمْنا مِنْ دُونِهِ مِنْ شَيْءٍ كَذلِكَ فَعَلَ الَّذِينَ مِنْ قَبْلِهِمْ فَهَلْ عَلَى الرُّسُلِ إِلاَّ الْبَلاغُ الْمُبِينُ ( 35 ) وَ لَقَدْ بَعَثْنا فِي كُلِّ أُمَّةٍ رَسُولاً أَنِ اعْبُدُوا اللَّهَ وَ اجْتَنِبُوا الطَّاغُوتَ فَمِنْهُمْ مَنْ هَدَى اللَّهُ وَ مِنْهُمْ مَنْ حَقَّتْ عَلَيْهِ الضَّلالَةُ فَسِيرُوا فِي الْأَرْضِ فَانْظُرُوا كَيْفَ كانَ عاقِبَةُ الْمُكَذِّبِينَ ( 36 ) إِنْ تَحْرِصْ عَلى هُداهُمْ فَإِنَّ اللَّهَ لا يَهْدِي مَنْ يُضِلُّ وَ ما لَهُمْ مِنْ ناصِرِينَ ( 37 )\r\n\r\n[ ترجمه 
  ]\r\nمشركان گفتند : اگر خدا مىخواست ، ما و پدرانمان هيچ‌چيز جز او را نمىپرستيديم و آنچه را حرام كرده‌ايم ، حرام نمىكرديم . مردمى هم كه پيش از ايشان بودند چنين مىگفتند . آيا پيامبران را جز تبليغ روشنگر وظيفهء ديگرى است ؟ ( 35 )\r\nبه ميان هرملّتى پيامبرى مبعوث كرديم ، كه خدا را بپرستيد و از بت دورى جوييد . بعضى را خدا هدايت كرد و بر بعضى گمراهى مقرّر گشت . پس در زمين بگرديد و بنگريد كه عاقبت كار كسانى كه پيامبران را به دروغ نسبت مىدادند ، چگونه بوده است . ( 36 )\r\nو اگر تو به هدايت آنها حريص باشى ، خدا آن را كه گمراه كرده است ، هدايت نمىكند و اين گمراهان را هيچ يارىدهنده‌اى نيست . ( 37 )\r\n\r\nاعراب\r\n« ان اعبدوا » « ان » مفسره و به معناى اي . « فمنهم » خبر مقدّم و « من هدي » مبتداى\r\n\r\n","description":"","footnote":"","page_name":" 791 ","page_number":791},
  {"content":"\r\n\r\nمؤخّر و از اين قبيل است و « منهم من حقّت » . « كيف » خبر مقدّم براى « كان » و « عاقبة » اسم آن .\r\n\r\nتفسير\r\n وَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ نَحْنُ وَ لا آباؤُنا وَ لا حَرَّمْنا مِنْ دُونِهِ مِنْ شَيْءٍ  نظير اين آيه با تفسيرش در جلد سوم در آيهء 148 از سورهء انعام ، بيان شد .\r\n كَذلِكَ فَعَلَ الَّذِينَ مِنْ قَبْلِهِمْ  اين ، يك اصل براى ستمگران در هرزمان و مكان است كه حق را انكار مىكنند و با طرفداران حق مىجنگند ؛ آن‌گاه اين عمل خود را به ارادهء خداوند مىدانند .  فَهَلْ عَلَى الرُّسُلِ إِلَّا الْبَلاغُ الْمُبِينُ .  وظيفهء پيامبران رسانيدن اوامر و نواهى خداوند است ، امّا عمل مردم برطبق آن ، به هيچ‌روى جزء وظايف آنان نمىباشد و اين معنا در بسيارى از آيات آمده است .\r\n وَ لَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ وَ اجْتَنِبُوا الطَّاغُوتَ .  اين آيه نشان مىدهد كه خداوند براى هرامّتى در هرزمان و سرزمينى ، پيامبرى را فرستاده كه آنان را به پرستش خداى يگانه دستور مىدهد و از پرستش غير خدا ، بت باشد يا ستاره يا انسان و يا هرچيزى ديگر نهى مىكند و ضرورتى ندارد كه اين پيامبر بشر باشد ؛ زيرا خرد ، پيامبر درونى انسان است ، چنان‌كه نبى ، پيامبر برونى مىباشد . به بخش :\r\n« خدا و فطرت » در جلد سوم نگاه كنيد .\r\n فَمِنْهُمْ مَنْ هَدَى اللَّهُ وَ مِنْهُمْ مَنْ حَقَّتْ عَلَيْهِ الضَّلالَةُ .  مراد از ضلالت در اين‌جا ، عذاب است و از اين قبيل است سخن خداوند :  « وَ فَرِيقاً حَقَّ عَلَيْهِمُ الضَّلالَةُ  ؛ گروهى عذاب را در خورند » ، « 1 » خداوند پيامبرانى را فرستاد ، تا مژده و بيم دهند . پس ، گروهى ايمان آوردند و از هدايت‌يافتگان و نزديكان در پيشگاه خداوند شدند و گروهى كفر\r\n\r\n\r\n","description":"","footnote":"\r\n( 1 ) . اعراف ( 7 ) آيهء 30 .\r\n","page_name":" 792 ","page_number":792},
  {"content":"\r\n\r\nورزيدند و از خداوند دور و گرفتار عذاب گرديدند .  فَسِيرُوا فِي الْأَرْضِ فَانْظُرُوا كَيْفَ كانَ عاقِبَةُ الْمُكَذِّبِينَ .  اين خطاب ، متوجّه مشركان قريش است كه محمّد صلّى اللّه عليه و إله را تكذيب كردند ، در حالى كه خداوند به آنان دستور داده بود ، تا به آثار خشم و عذاب او در ميان امّت‌هاى گذشته كه پيامبرانشان را تكذيب كردند بنگرند و از اين راه ، پند و اندرز بگيرند . اين معنا در بسيارى از آيات تكرار شده است از جمله ، در جلد دوم در آيهء 137 از آل عمران .\r\n إِنْ تَحْرِصْ عَلى هُداهُمْ فَإِنَّ اللَّهَ لا يَهْدِي مَنْ يُضِلُّ وَ ما لَهُمْ مِنْ ناصِرِينَ .  ترديدى نيست كه پيامبر خدا صلّى اللّه عليه و إله به هدايت يافتن مردم ، به‌ويژه قوم خود ، قريش ، سخت علاقه‌مند است ، لكن تنها علاقهء پيامبر ، سبب حصول هدايت نيست ، بلكه رغبت و تمايل انسان و نيز توانايى او بر آن ، سبب هدايت است ، چنان‌كه سبب گمراهى نيز عبارت است از : تمايل انسان به آن و توانايى او بر انجام دادن آن . خداى سبحان به هركدام از اين دو سبب اشاره كرده است ، بدين معنا كه تمايل انسان به هدايت و توانايى او بر آن را نتيجهء طبيعى هدايت او قرار داده است و نيز تمايل او به گمراهى و توانايى او بر آن را پيامد طبيعى گمراهىاش قرار داده است ، دقيقا همانند نوشيدن زهر كه به هلاكت و دورى از خطرات كه به نجات و رهايى منجر مىشود و مقصود از اين‌كه خداوند ، هدايت و گمراهى را در اين آيه و امثال آن به خودش نسبت داده ، نيز همين معناست . امّا هركس بگويد : خداوند هدايت و گمراهى را در انسان مىآفريند ، در حكم مشركانى است كه خداوند سخن آنان را در آيه پيشين حكايت كرد : « اگر خدا مىخواست ، نه ما و نه پدران ما جز خدا چيزى را پرستش نمىكرديم » .\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nسوگند به خدا\r\n\r\n[ سوره النحل ( 16 ) : آيات 38 تا 42 
  ]\r\nوَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ ( 38 ) لِيُبَيِّنَ لَهُمُ الَّذِي يَخْتَلِفُونَ فِيهِ وَ لِيَعْلَمَ الَّذِينَ كَفَرُوا أَنَّهُمْ كانُوا كاذِبِينَ ( 39 ) إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ ( 40 ) وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً وَ لَأَجْرُ الْآخِرَةِ أَكْبَرُ لَوْ كانُوا يَعْلَمُونَ ( 41 ) الَّذِينَ صَبَرُوا وَ عَلى رَبِّهِمْ يَتَوَكَّلُونَ ( 42 )\r\n\r\n[ ترجمه 
  ]\r\nتا آن‌جا كه مىتوانستند به خدا قسم خوردند ، كه خدا كسانى را كه مىميرند به رستاخيز زنده نمىكند . آرى اين وعده‌اى است كه انجام دادن آن بر عهدهء اوست ، ولى بيشتر مردم نمىدانند . ( 38 )\r\nتا آنچه را در آن اختلاف مىكردند برايشان آشكار كند و كافران بدانند كه دروغ مىگفته‌اند . ( 39 )\r\nفرمان ما به هرچيزى كه اراده‌اش را بكنيم ، اين است كه مىگوييم :\r\nموجود شو ، موجود مىشود . ( 40 )\r\nبه آنان كه مورد ستم واقع شدند و در راه خدا مهاجرت كردند در اين جهان جايگاهى نيكو مىدهيم . و اگر بدانند اجر آخرت بزرگ‌تر است . ( 41 )\r\nآنان‌كه صبر پيشه كردند و بر خدا توكّل كردند . ( 42 )\r\n\r\nواژگان\r\nالجهد : به فتح جيم ، خستگى و رنج . مىگويند : « جهد فى الامر ؛ كوشش كرد در آن\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nكار و خسته شد » .\r\nاقسموا جهد أيمانهم : بيش از اندازه سوگند خوردند و كوشش كردند .\r\nالجهد : به ضمّ جيم ، توانايى . مىگويند : « بذل جهده و جهوده ؛ توانش را به كار گرفت » .\r\nبوّأ المكان : در آن جاى گرفت . « بوّأه و بوّأ له المكان ؛ جا براى او آماده كرد و او را در آن فرود آورد » .\r\n\r\nاعراب\r\n« جهد ايمانهم » مفعول مطلق براى « اقسموا » ، زيرا جهد الأيمان به معناى سخت‌ترين سوگند است و نيز جايز است كه مصدرى باشد در موضع حال ؛ يعنى « جاهدين فى أيمانهم » . « بلى » حرف جواب و اختصاص دارد به نفى و يا آنچه در حكم آن است نظير استفهام . بلى به معناى باطل كردن نفى و اثبات منفى است . « وعدا » منصوب است بنابر مصدريت ( مفعول مطلق ) و از اين قبيل است « حقا » ؛ يعنى وعد وعدا و حقّ حقّا » . « ليبيّن » منصوب به ان مضمره و مصدر مجرور به لام و متعلق به فعل محذوف ؛ يعنى « يبعثهم من أجل البيان و الافهام » و همانند آن است « ليعلم » . « انّما قولنا » « انّما » مركّب است از دو كلمه : انّ و ماى كافّه ( بازدارنده ) از عمل . « قولنا » مبتدا .\r\n« لشىء » متعلق به « قولنا » . « اذا » ظرف زمان ، يعنى « وقت ارادتنا » و متعلق به « قولنا » .\r\nمصدر « ان نقول له » خبر مبتدا . « كن » در اين‌جا تامّه است و همانند آن مىباشد « فيكون » . جملهء « فيكون » خبر براى مبتداى محذوف : « فهو يكون » .\r\n\r\nتفسير\r\n وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ  در آيهء 20 از همين سوره خداوند به مشركان فرموده است : شما آفريده را مىپرستيد نه آفريدگار را . در آيهء 24\r\n\r\n","description":"","footnote":"","page_name":" 795 ","page_number":795},
  {"content":"\r\n\r\nاز آنان حكايت مىكند كه آنها قرآن را افسانه‌هاى پيشينيان توصيف مىكنند . همچنين در آيهء 35 يادآور مىشود كه آنان شرك خود و پدرانشان را به خدا نسبت مىدهند . در آيه‌اى كه ما درصدد تفسيرش هستيم مىگويد : مشركان قيامت را انكار مىكنند و سوگندهاى سخت مىخورند و در آن مبالغه مىكنند كه هركس بميرد از بين مىرود ؛ زيرا وقتى اجزاى چيزى پراكنده شود ، بار ديگر به حالت نخست برنمىگردد . در اين باره پيش‌تر چندين بار سخن گفتيم . نگاه كنيد به : راه‌هاى گوناگون براى اثبات معاد ، در جلد دوم و ماترياليست‌ها و زندگى پس از مرگ ، در تفسير آيهء 5 از سورهء رعد .\r\n بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ .  مشركان هم به وجود خدا و هم به وجود شريكانى براى او ايمان داشتند و روز قيامت را انكار مىكردند . از آن‌جا كه آنان به وجود خدا ايمان داشتند ، ردّى بر گفتهء آنها آمده است مبنى بر اين‌كه قيامت حتما به‌وقوع مىپيوندد ؛ زيرا همان خدايى كه اين مشركان به او ايمان دارند به روز قيامت وعده داده است و وعدهء او حق و گفتهء او راست است . اما گرد آوردن اجزا پس از پراكنده شدن آنها ، براى او از آفريدن و ايجاد آن آسان‌تر است ؛ زيرا كسى كه چيزى را از عدم بيافريند ، سزاوارتر است كه آن را از اجزاى پراكنده بيافريند .\r\n لِيُبَيِّنَ لَهُمُ الَّذِي يَخْتَلِفُونَ فِيهِ .  قيامت ، حكمت‌هاى متعدّدى دارد كه عبارتند از :\r\nتشخيص ناپاك از پاك و نيكوكار از بدكار و نيز پاداش هركس به آنچه استحقاق دارد .\r\nهمچنين ، خداى سبحان در قيامت ، حقّى را كه مردم درباره‌اش اختلاف داشتند ، برايشان بيان مىكند از قبيل توحيد ، نبوّت و حلال و حرام .  وَ لِيَعْلَمَ الَّذِينَ كَفَرُوا أَنَّهُمْ كانُوا كاذِبِينَ .  از جمله حكمت‌هاى روز قيامت آن است كه كسانى كه سوگند مىخوردند خداوند كسى را دوباره زنده نمىكند ، آگاه مىشوند كه در سوگندهاى خود ، دروغگو بودند .\r\n إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ .  خداوند ، آفرينش را با واژهء « كن » ( موجود شو ) آغاز كرد و نيز با همين واژه ، آن را دوباره تكرار مىكند : « اوست كه\r\n\r\n","description":"","footnote":"","page_name":" 796 ","page_number":796},
  {"content":"\r\n\r\nموجودات را مىآفريند ، سپس آنها را بازمىگرداند و اين كار ، بر او آسان است . براى اوست صفت برترى در آسمان‌ها و زمين و اوست پيروزمند و حكيم » . « 1 »\r\n وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً .  اين آيه به‌طور كامل بر مهاجرانى از صحابهء پيامبر خدا صلّى اللّه عليه و إله تطبيق مىشود كه در يارى او امتحان خوبى دادند و به خاطر دين خود ، و نيز پيروى از پيامبر و خشنودى خداوند از دنيا ، خاندان و دارايى ، دورى گزيدند . امّا حسنه‌اى كه خداوند پيش از آخرت و در همين دنيا به آنان بخشيده عبارت بود از خانه‌ها و زمين‌هاى جديد در مدينه كه به مراتب بهتر از خانه‌هايشان در مكه بودند .  وَ لَأَجْرُ الْآخِرَةِ أَكْبَرُ ؛  پاداش آخرت بزرگ‌تر از دنيا و آنچه در آن است خواهد بود .  لَوْ كانُوا يَعْلَمُونَ .  ضمير « كانوا » و « يعلمون » به مشركانى برمىگردد كه منكر قيامت شدند . امّا مؤمنان ، به‌ويژه صحابه پيامبر خدا صلّى اللّه عليه و إله به‌طور يقين مىدانستند كه پاداش آخرت بزرگ‌تر است . ما ، دربارهء هجرت و مهاجران در جلد دوم و نيز دربارهء مهاجران و انصار در جلد سوم سخن گفتيم .\r\n الَّذِينَ صَبَرُوا وَ عَلى رَبِّهِمْ يَتَوَكَّلُونَ .  مؤمن حقيقى ، ويژگىها و نشانه‌هايى دارد كه مهم‌ترين آنها عبارتند از : نداشتن خودخواهى ، فداكارى در راه خدا ، شكيبايى بر تحمّل آزار و سختى به خاطر برپا داشتن حق و از بين بردن باطل و توكّل بر خداوند يگانه نه بر ثروت ، مقام و نژاد ، چنان‌كه صحابهء پيامبر بزرگوار صلّى اللّه عليه و إله چنين بودند .\r\n\r\n\r\n","description":"","footnote":"\r\n( 1 ) . روم ( 30 ) آيهء 27 .\r\n","page_name":" 797 ","page_number":797},
  {"content":"\r\n\r\nاز اهل كتاب بپرسيد\r\n\r\n[ سوره النحل ( 16 ) : آيات 43 تا 50 
  ]\r\nوَ ما أَرْسَلْنا مِنْ قَبْلِكَ إِلاَّ رِجالاً نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ( 43 ) بِالْبَيِّناتِ وَ الزُّبُرِ وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ ( 44 ) أَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ ( 45 ) أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ ( 46 ) أَوْ يَأْخُذَهُمْ عَلى تَخَوُّفٍ فَإِنَّ رَبَّكُمْ لَرَؤُفٌ رَحِيمٌ ( 47 )\r\nأَ وَ لَمْ يَرَوْا إِلى ما خَلَقَ اللَّهُ مِنْ شَيْءٍ يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ وَ هُمْ داخِرُونَ ( 48 ) وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ ( 49 ) يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ ( 50 )\r\n\r\n[ ترجمه 
  ]\r\nاگر خود نمىدانيد ، از اهل كتاب بپرسيد كه ما ، پيش از تو ، به رسالت نفرستاديم مگر مردانى را كه به آنها وحى مىفرستاديم . ( 43 )\r\nهمراه با دلايل روشن و كتاب‌ها و بر تو نيز قرآن را نازل كرديم تا آنچه را براى مردم نازل شده است برايشان بيان كنى و باشد كه بينديشند . ( 44 )\r\nآيا آنان كه مرتكب بدىها مىشوند ، مگر ايمنند از اين‌كه زمين به فرمان خدا آنها را فروبرد يا عذاب از جايى كه نمىدانند بر سرشان فرود آيد ؟ ( 45 )\r\nيا به هنگام آمدوشد فروگيردشان ، چنان‌كه نتوانند بگريزند ؟ ( 46 ) 47\r\nيا از آنان يكان يكان بكاهد ؟ هرآينه پروردگارتان رئوف و مهربان است . ( 47 )\r\nآيا به چيزهايى كه خدا آفريده است نمىنگرند كه براى سجده به درگاه او\r\n\r\n","description":"","footnote":"","page_name":" 798 ","page_number":798},
  {"content":"\r\n\r\nسايه‌هايشان را به چپ و راست مىافكنند و در برابر او خاشع‌اند ؟ ( 48 )\r\nهرچه در آسمان‌ها و زمين است از جنبندگان و فرشتگان بىهيچ گردنكشى خدا را سجده مىكنند . ( 49 )\r\nاز پروردگارشان كه فراز آنهاست مىترسند و به هرچه مأمور شده‌اند همان مىكنند . ( 50 )\r\n\r\nواژگان\r\nالزّبر : به ضم زاء ، به معناى نوشته‌ها و از اين قبيل است سخن خدا :  « وَ إِنَّهُ لَفِي زُبُرِ الْأَوَّلِينَ  ؛ و آن در نوشته‌هاى پيشينيان است » . « 1 » مفرد آن زبور است . گفته مىشود :\r\n« زبرت الكتاب ؛ يعنى نوشتم كتاب را » . زبور به فتح زاء : منع كردن .\r\nفى تقلّبهم : در تصرّفات و رفت و آمدهاى آنان .\r\nالتخوّف : از جمله معانى آن . تنقّص است ؛ يعنى ناقص قرار دادن چيزى . در مجمع البيان آمده است : « بيشتر مفسران گفته‌اند : على تخوّف به معناى على تنقص است ؛ يعنى كم شدن آنان يا با كشته شدن و يا به سبب مردن » .\r\nيتفيّأ : از فىء گرفته شده است . گفته مىشود : « فاء الظلّ ؛ يعنى رجوع كرد و بازگشت » .\r\nداخرون : كوچكانند .\r\nمن فوقهم : كنايه از قدرت و عظمت خداست نظير سخن خدا :  « وَ هُوَ الْقاهِرُ فَوْقَ عِبادِهِ  ؛ اوست قاهرى بالاتر از همهء بندگان خويش » . « 2 »\r\n\r\nاعراب\r\n« بالبينات » متعلق به « نوحى اليهم » و برخى گفته‌اند : متعلق به فعل محذوف يعنى :\r\n« ارسلنا الرّسل بالبينات و الزّبر » . مصدر « ان يخسف » مفعول « أمن » . « ما خلق اللّه » « ما »\r\n\r\n\r\n","description":"","footnote":"\r\n( 1 ) . شعراء ( 26 ) آيهء 196 .\r\n( 2 ) . انعام ( 6 ) آيهء 18 .\r\n","page_name":" 799 ","page_number":799},
  {"content":"\r\n\r\nاسم موصول و « من شىء يتفيّأ ظلاله » بيان براى « ما خلق اللّه » ؛ يعنى مراد از « ما » هرچيزى است كه براى او سايه باشد . « سجّدا » حال از « ظلال » .\r\n\r\nتفسير\r\n وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ .  مشركان نبوّت محمّد صلّى اللّه عليه و إله را انكار كردند و گفتند : خداوند ، بشرى را به عنوان پيامبر نفرستاده است . از اين‌رو ، خدا پندار ايشان را باطل اعلام كرده و فرموده است : تمامى انبيا و پيامبران پيشين ، انسان‌هايى بودند كه به سوى آنان وحى مىشد نظير نوح ، ابراهيم ، اسماعيل ، موسى و ديگران ؛ زيرا هدف اعزام پيامبران ، تنها در صورتى تحقّق مىيابد كه پيامبر از خود مردم باشد : « هيچ پيامبرى را نفرستاديم ، مگر به زبان قومش » ؛ « 1 » « بگو : اگر در روى زمين فرشتگان به آرامى راه مىرفتند ، برايشان به پيامبرى فرشته‌اى از آسمان نازل مىكرديم » . « 2 »  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ .  مراد از اهل ذكر ، دانشمندان باانصاف هستند ، خواه از اهل كتاب باشند و خواه از ديگران . معناى اين جمله ، چنين است : اى مشركان ! اگر به سخن ما ترديد داريد ، از آگاهان بپرسيد ، تا به شما خبر دهند كه پيامبران همگى بشر هستند .\r\n بِالْبَيِّناتِ وَ الزُّبُرِ .  خداوند پيامبران را با بينات به سوى مردم فرستاد و مراد از بينات ، همان دلايل و براهين است و مقصود از زبر ، كتاب‌هايى هستند كه دين و عقيده در آنها بيان شده است .  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ .  خطاب براى محمّد صلّى اللّه عليه و إله است و مراد از ذكر در اين‌جا ، قرآن مىباشد .\r\nروشن است كه هدف از فرستادن پيامبران و فروفرستادن كتاب‌ها ، هدايت مردم به حق و عدالت و به زندگى امن و آسوده است .\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 4 .\r\n( 2 ) . اسراء ( 17 ) آيهء 95 .\r\n","page_name":" 800 ","page_number":800},
  {"content":"\r\n\r\nمعناى جمله :  « وَ لَعَلَّهُمْ يَتَفَكَّرُونَ »  ، آن است كه شايد آنان دربارهء قرآن بينديشند و اسرار و اهداف آن را درك كنند و بدانند كه اين كتاب براى خير و مصلحت آنان نازل شده است .\r\n أَ فَأَمِنَ الَّذِينَ مَكَرُوا السَّيِّئاتِ  مفسران گفته‌اند : مراد از « الّذين مكروا » در اين‌جا ، كفّار قريشند ؛ زيرا آنان به پيامبر صلّى اللّه عليه و إله بدى كردند و بر ضدّ او توطئه و نيرنگ نمودند . خداوند هم آنان را از چهار نوع عذاب ترسانده است :\r\n1 .  أَنْ يَخْسِفَ اللَّهُ بِهِمُ الْأَرْضَ ؛  چنان‌كه خداوند با قارون چنين كرد : « پس او و خانه‌اش را در زمين فروبرديم و در برابر خدا هيچ گروهى نبود كه يارىاش كند » . « 1 »\r\n2 .  أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ ؛  خداوند آنان را ناگهان به هلاكت رساند ، چنان‌كه با قوم لوط چنين كرد .\r\n3 .  أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ ؛  آنان را در حالى به هلاكت رساند كه در زمين براى به دست آوردن روزى به كار اشتغال دارند .\r\n4 .  أَوْ يَأْخُذَهُمْ عَلى تَخَوُّفٍ .  بيشتر مفسّران گفته‌اند : به نقل از طبرسى مراد از تخوّف در اين‌جا ، كاستن است . بنابراين ، معناى آيه چنين است : خداى سبحان آنان را يك مرتبه هلاك نمىكند ، بلكه آنان را به كاستن تدريجى جان و مال مبتلا مىكند ، تا سرانجام ، آخرين نفرشان از بين برود .  فَإِنَّ رَبَّكُمْ لَرَؤُفٌ رَحِيمٌ  از مهربانى و رحمت خداوند آن است كه به مجازات گناهكاران شتاب نمىكند ، تا شايد توبه كنند و هدايت شوند .\r\n أَ وَ لَمْ يَرَوْا إِلى ما خَلَقَ اللَّهُ مِنْ شَيْءٍ يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ وَ هُمْ داخِرُونَ .  ضمير « يروا » به كسانى برمىگردد كه مرتكب كارهاى بد مىشدند ، كارهايى كه در آيهء پيشين ذكر شده‌اند و نيز رواست كه به هر كينه‌توزى برگردد ؛ زيرا خداوند از روى سرزنش مىفرمايد : آيا منكران و كينه‌توزان به آنچه خداوند\r\n\r\n\r\n","description":"","footnote":"\r\n( 1 ) . قصص ( 28 ) آيهء 81 .\r\n","page_name":" 801 ","page_number":801},
  {"content":"\r\n\r\nآفريده است ، نمىنگرند ، مراد از جمله : « ما خلق اللّه من شىء يتفيأ ظلاله » . هرچيزى است كه براى آن سايه باشد همانند كوه‌ها ، درختان ، حيوان ، ساختمان‌ها و امثال آنها .\r\nامّا سخن خدا : « عن اليمين و الشمائل » به دو طرف چيزى كه داراى سايه است ، اشاره دارد ؛ زيرا سايهء چيز از طلوع خورشيد تا زوال آن ( ظهر ) در يك جهت قرار دارد و از ظهر تا شب به سمت ديگر تغيير مىيابد . بنابراين ، خداوند از راست ( يمين ) به عنوان جهت نخست و از چپ ( شمائل ) به عنوان « جهت دوم » تعبير كرده است . و از اين قبيل مىباشد سخن خدا : « . . . سايه‌هاشان بامدادان و شامگاهان » . « 1 » امّا جملهء :\r\n« سجّدا للّه » ، كنايه از فروتنى و فرمانبردارى است . « داخرون » : خاشعند ، كوچكند .\r\nپرسش : چرا خداوند فرموده است : اليمين و الشمائل ؛ يعنى يمين را مفرد و شمائل را جمع آورده و از لحاظ جمع و مفرد ، اين دو را برابر نياورده است ؟\r\nمفسران از اين پرسش پاسخ‌هايى داده‌اند كه بهترين آنها اين پاسخ است : يكى از شيوه‌هاى بلاغت در نزد عرب آن است كه هرگاه براى جمع ، دو معنا بياورند از يكى از اين دو معنا به صيغهء مفرد و از ديگرى به صيغهء جمع تعبير مىكنند نظير آيه :   « وَ جَعَلَ الظُّلُماتِ وَ النُّورَ »   و نيز آيه :  « خَتَمَ اللَّهُ عَلى قُلُوبِهِمْ وَ عَلى سَمْعِهِمْ »  . [ در اين دو آيه ظلمات و قلوب به صيغهء جمع و نور و سمع به صيغهء مفرد آمده است . 
  ]\r\nخلاصه : پس از آن‌كه خداوند ، به مشركان و كينه‌توزان هشدار داد ، در اين آيه به آنان مىفرمايد : هرآنچه در جهان هستى است به‌جز مشركان و معاندان در برابر فرمان او فروتن و خاشعند .\r\n وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ ؛  تمامى آفريده‌ها و موجودات علوى و سفلى ، به روشنى نشان‌دهندهء وجود ، قدرت ، دانايى و حكمت سازنده و آفرينندهء آنهاست و نيز همين نشانه بودن ، بالطبع ، نوعى تسبيح ، تمجيد ، سجده و ركوع در برابر آفريننده و صورت‌دهندهء\r\n\r\n\r\n","description":"","footnote":"\r\n( 1 ) . رعد ( 13 ) آيهء 15 .\r\n","page_name":" 802 ","page_number":802},
  {"content":"\r\n\r\nاين موجودات به شمار مىرود و اين ، معناى سجدهء موجودات بىخرد و نيز معناى اين سخن خداوند است :  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ  ؛ هيچ موجودى نيست ، جز آن‌كه او را به پاكى مىستايد » . « 1 » هدف از اين‌كه خداوند پس از  « ما فِي السَّماواتِ وَ ما فِي الْأَرْضِ »  ، دابّة و ملائكة را آورده ، آن است كه اين عبارت ، تمامى انواع موجودات مختلف را دربر گيرد . در تفسير آيهء 13 و 15 از سورهء رعد ، در اين‌باره سخن گفته شد .\r\n يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ .  اين آيه آشكارا دلالت مىكند كه هركس به خدا ايمان آورد ، از او مىترسد و امر و نهى او را اطاعت مىكند .\r\nاين آيه همچنين به‌طور ضمنى و تلويحى بر اين امر دلالت دارد كه هركس از فرمان خدا سرپيچى كند امّا مدّعى ايمان به خدا و ترس از او باشد ، در ادّعاى خود كاذب و دروغگوست .\r\n\r\n\r\n","description":"","footnote":"\r\n( 1 ) . اسراء ( 17 ) آيهء 44 .\r\n","page_name":" 803 ","page_number":803},
  {"content":"\r\n\r\nخداى يگانه\r\n\r\n[ سوره النحل ( 16 ) : آيات 51 تا 55 
  ]\r\nوَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ فَإِيَّايَ فَارْهَبُونِ ( 51 ) وَ لَهُ ما فِي السَّماواتِ وَ الْأَرْضِ وَ لَهُ الدِّينُ واصِباً أَ فَغَيْرَ اللَّهِ تَتَّقُونَ ( 52 ) وَ ما بِكُمْ مِنْ نِعْمَةٍ فَمِنَ اللَّهِ ثُمَّ إِذا مَسَّكُمُ الضُّرُّ فَإِلَيْهِ تَجْئَرُونَ ( 53 ) ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ ( 54 ) لِيَكْفُرُوا بِما آتَيْناهُمْ فَتَمَتَّعُوا فَسَوْفَ تَعْلَمُونَ ( 55 )\r\n\r\n[ ترجمه 
  ]\r\nخدا گفت : دو خدا را مپرستيد و جز اين نيست كه اوست خداى يكتا . پس ، از من بترسيد .\r\n( 51 )\r\nهرچه در آسمان‌ها و زمين است از آن اوست و پرستش خاص اوست . آيا از غير خدا مىترسيد ؟ ( 52 )\r\nهرنعمتى كه شما داريد از جانب خداوند است و چون محنتى به شما رسد به پيشگاه او زارى مىكنيد . ( 53 )\r\nو باز چون آن محنت را به پايان آرد گروهى از شما به پروردگارشان مشرك مىشوند . ( 54 )\r\nتا نعمتى را كه به آنها عنايت كرده‌ايم ناسپاسى كنند .\r\nاكنون متمتع شويد ، زودا كه خواهيد دانست . ( 55 )\r\n\r\nواژگان\r\nالواصب : هميشگى . گفته مىشود : « واصب على الشىء و واظب عليه ؛ مداومت كرد بر آن چيز » . برخى گفته‌اند : واصب در اين‌جا به معناى واجب است .\r\nالجؤار : درخواست كمك با صداى بلند . تجأرون ؛ يعنى با صداى بلند كمك مىخواهيد .\r\n\r\n","description":"","footnote":"","page_name":" 804 ","page_number":804},
  {"content":"\r\n\r\n\r\nاعراب\r\n« اثنين » تأكيد براى « الهين » . « اياى » مفعول مقدّم براى « ارهبون » . « له » خبر مقدّم ، « الدّين » مبتداى مؤخّر . « واصبا » حال ، از « الدّين » و عامل حال خبر مبتداى محذوف .\r\n« ما بكم » « ما » اسم موصول ، مبتدا ، « بكم » صله و « من نعمة » حال از ضمير « بكم » .\r\n« فمن اللّه » خبر براى مبتداى محذوف ؛ يعنى : « فهو من اللّه » و جمله ، خبر ماى موصول . « اذا فريق » « فريق » فاعل براى فعل محذوف ؛ يعنى : « فاذا يشرك فريق منكم » .\r\n\r\nتفسير\r\n وَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ فَإِيَّايَ فَارْهَبُونِ .  يكى از قواعد معروف در نزد فقها اين است كه : « ضرورت به اندازهء خودش تعيين مىشود » . و آنچه افزون بر مقدار ضرورت و نياز است ، لغو و بىفايده خواهد بود . اين قاعده را مىتوان بر شريك خداوند نيز تطبيق كرد ، بدين ترتيب كه وجود يك اداره‌كنندهء حكيم ، امرى است لازم كه از ديدگاه خرد ، نمىتوان از آن گريخت ؛ زيرا نظم و هماهنگى حاكم بر جهان هستى را با يك اداره‌كنندهء حكيم نمىتوان توجيه كرد . اين فرض از نظرگاه خرد ، جايى و انگيزه‌اى براى فرض وجود يك خداى ديگر باقى نمىگذارد ، بلكه خرد ، اين فرض را رد مىكند و ممنوع مىشمارد . به مطلب « دليل يگانگى و اقانيم سه‌گانه » در جلد دوم بنگريد .\r\nوانگهى براى يگانگى خداوند آثارى است كه ذات مقدّس او به برخى از آنها اشاره كرده است :\r\n1 .  وَ لَهُ ما فِي السَّماواتِ وَ الْأَرْضِ .  همه‌چيز از آن اوست و هيچ معارض و جدال‌كننده‌اى در اين زمينه ندارد ؛ زيرا او آفريدگار آسمان‌ها و زمين و موجودات اين دو است .\r\n\r\n","description":"","footnote":"","page_name":" 805 ","page_number":805},
  {"content":"\r\n\r\n2 .  وَ لَهُ الدِّينُ واصِباً .  مراد از دين در اين‌جا ، اطاعت و فرمانبردارى است و واصب به معناى هميشگى است . وقتى خداوند آفريننده و مالك هرچيز باشد ، پايدارى و ادامه دادن در اطاعت از او نيز واجب است .\r\n3 .  وَ ما بِكُمْ مِنْ نِعْمَةٍ فَمِنَ اللَّهِ ؛  زيرا او يا به‌طور مستقيم و با كلمهء « كن » آفرينندهء هرچيزى است و يا با واسطه .\r\n  ثُمَّ إِذا مَسَّكُمُ الضُّرُّ فَإِلَيْهِ تَجْئَرُونَ * ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ   مؤمن حقيقى به خدا اطمينان دارد و در تمامى حالات به او تكيه مىكند ، امّا انسان سودجو ، در هنگامهء سختى به او پناه مىبرد و در هنگام راحتى او را ناديده مىگيرد . نظير اين آيه در سورهء يونس ، آيهء 12 بيان شد .\r\n لِيَكْفُرُوا بِما آتَيْناهُمْ .  مراد از كفر در اين‌جا ، كفران نعمت است . از جملهء اين نعمت‌ها رفع زيان و محنت است . لام در « ليكفروا » براى عاقبت است نظير « لدوا للموت و ابنوا للخراب » . معناى جمله چنين است : خداوند به آنان نعمت داد امّا نتيجهء بخشش و نعمت‌هاى او ، كفران آنان به نعمت‌هاى او بود .\r\n فَتَمَتَّعُوا فَسَوْفَ تَعْلَمُونَ  به زودى ، عاقبت بد خود را خواهيد دانست . و زمانى پشيمان خواهيد شد كه سودى ندارد .\r\n\r\n","description":"","footnote":"","page_name":" 806 ","page_number":806},
  {"content":"\r\n\r\nبراى خدا دخترانى قائل مىشوند\r\n\r\n[ سوره النحل ( 16 ) : آيات 56 تا 60 
  ]\r\nوَ يَجْعَلُونَ لِما لا يَعْلَمُونَ نَصِيباً مِمَّا رَزَقْناهُمْ تَاللَّهِ لَتُسْئَلُنَّ عَمَّا كُنْتُمْ تَفْتَرُونَ ( 56 ) وَ يَجْعَلُونَ لِلَّهِ الْبَناتِ سُبْحانَهُ وَ لَهُمْ ما يَشْتَهُونَ ( 57 ) وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ ( 58 ) يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ أَلا ساءَ ما يَحْكُمُونَ ( 59 ) لِلَّذِينَ لا يُؤْمِنُونَ بِالْآخِرَةِ مَثَلُ السَّوْءِ وَ لِلَّهِ الْمَثَلُ الْأَعْلى وَ هُوَ الْعَزِيزُ الْحَكِيمُ ( 60 )\r\n\r\n[ ترجمه 
  ]\r\nآن‌گاه از آنچه روزيشان داده‌ايم نصيبى براى بتانى كه هيچ نمىدانند معيّن مىكنند . به خدا سوگند به سبب دروغى كه مىبنديد بازخواست مىشويد . ( 56 )\r\nبراى خدا دختران قائل مىشوند او منزّه است و براى خود هرچه دوست دارند . ( 57 )\r\nو چون به يكى از آنها مژدهء دختر بدهند ، سيه‌روى مىشود و خشم خود فرومىخورد . ( 58 )\r\nاز شرم اين مژده ، از مردم پنهان مىشود . آيا با خوارى نگاهش دارد يا در خاك نهانش كند ؟ آگاه باشيد كه بد داورى مىكنند . ( 59 )\r\nصفت بد از آن كسانى است كه به قيامت ايمان نمىآورند و صفت برتر از آن خداوند است . و اوست پيروزمند و حكيم . ( 60 )\r\n\r\nواژگان\r\nالبشارة : خداوند واژهء بشارت را هم به معناى خبرى به‌كار مىبرد كه خوشحال‌كننده\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nباشد و هم خبرى كه ناراحت‌كننده باشد . خدا در آيهء 25 از سورهء بقره مىفرمايد :\r\n « وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ »  ؛ به آنان كه ايمان آورده‌اند و كارهاى شايسته كرده‌اند ، بشارت ده كه برايشان بهشت‌هايى است » و در آيهء 3 از سورهء توبه مىفرمايد :  « وَ بَشِّرِ الَّذِينَ كَفَرُوا بِعَذابٍ أَلِيمٍ  ؛ و كافران را به عذابى دردآور بشارت ده » .\r\nكظم غيظه : خشم خود را فرونشانيد . « الكظيم » ؛ يعنى اندوهگين و خشمناكى كه پر از خشم است ، لكن آن را بروز نمىدهد .\r\nيتوارى : پنهان مىشود .\r\nالهون : ذلّت و خوارى .\r\nالمثل : صفت .\r\n\r\nاعراب\r\n « وَ لَهُمْ ما يَشْتَهُونَ »  « لهم » خبر مقدّم و « ما يشتهون » مبتداى مؤخّر . « ظلّ » از نظاير « كان » است كه اسم را رفع و خبر را نصب مىدهد . « وجهه » اسم « ظلّ » و « مسودّا » خبر آن است . و « هو كظيم » حال از « الوجه » و يا از صاحبش . « على هون » متعلق به محذوف ، حال از فاعل « يمسكه » .\r\n\r\nتفسير\r\n وَ يَجْعَلُونَ لِما لا يَعْلَمُونَ نَصِيباً مِمَّا رَزَقْناهُمْ تَاللَّهِ لَتُسْئَلُنَّ عَمَّا كُنْتُمْ تَفْتَرُونَ . \r\nواو جمع در « يجعلون » به مشركان برمىگردد . « لما لا يعلمون » « ما » اسم موصول و مراد از آن بت‌هاست . واو در « لا يعلمون » به بت‌ها برمىگردد ؛ زيرا به منزلهء عاقل فرض شده‌اند نظير واو در آيه :  « وَ الَّذِينَ يَدْعُونَ مِنْ دُونِ اللَّهِ لا يَخْلُقُونَ شَيْئاً وَ هُمْ يُخْلَقُونَ  ؛ آنهايى را كه به جاى اللّه به خدايى مىخوانند ، نمىتوانند چيزى بيافرينند » . « 1 » اين تنزيل\r\n\r\n\r\n","description":"","footnote":"\r\n( 1 ) . نحل ( 16 ) آيهء 20 .\r\n","page_name":" 808 ","page_number":808},
  {"content":"\r\n\r\nو به‌كارگيرى برطبق باور مشركان بوده است . معناى آيهء موردنظر چنين است :\r\nمشركان از دارايىهاى خود ، سهمى براى بتان قرار دادند ، در حالى كه آنها موجوداتى بىجان هستند كه نه دانش دارند و نه آگاهى . نيز جايز است كه واو « يعلمون » به مشركان برگردد همانند واو « يجعلون » و معنا چنين باشد : مشركان از دارايىهاى خود ، سهمى براى بتان قرار دادند ، در حالى كه آنان نمىدانند ، اين بت‌ها هيچ سهمى در دارايىها و غير دارايىهايشان ندارند . لكن استنباط اين معنا از آيه نياز به زحمت دارد ؛ زيرا لازم است كلامى در تقدير باشد . نظير اين آيه در سورهء انعام ، آيهء 136 گذشت .\r\n وَ يَجْعَلُونَ لِلَّهِ الْبَناتِ سُبْحانَهُ وَ لَهُمْ ما يَشْتَهُونَ .  مشركان شنيدند كه خدا را فرشتگانى است و چنين پنداشتند كه آنان زنان و حتّى دختران خدا هستند ، در حالى كه شأن خدا بالاتر از چيزى است كه آنان توصيف مىكنند . آنها چيزى را كه خود ، دوست نداشتند ، به خدا نسبت دادند و براى خود پسرانى قائل شدند كه آنها را دوست مىداشتند . خداوند فرموده است : « آيا پروردگارتان براى شما پسران برگزيد و خود فرشتگان را به دخترى برگزيد ؟ حقّا كه سخنى است بزرگ كه بر زبان مىآوريد » . « 1 » در برخى از تفاسير آمده است : عرب‌هايى كه اين باور را داشتند عبارت بودند از : خزاعه و كنانه .\r\n وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ .  اين جمله كنايه از شدّت غم و اندوه يك مرد عرب از داشتن دختر است . عرب براى كسى كه دچار ، يك حادثه ناخوشايند شود مىگويند : « اسودّ وجهه ؛ صورتش سياه شد » . به‌رغم اين‌كه اين عادت ، از دوران جاهليّت است و قرآن كريم ، اين عادت را نكوهش كرده و صاحبان آن را كم‌خرد دانسته است ، بسيارى از مسلمانان ، دختران را دوست ندارند و هرگاه مژدهء زاده شدن دختر به آنان داده شود ، رخسارهايشان سياه مىشود .\r\n يَتَوارى مِنَ الْقَوْمِ مِنْ سُوءِ ما بُشِّرَ بِهِ .  هرگاه در دوران جاهليّت ، آثار زايمان بر\r\n\r\n\r\n","description":"","footnote":"\r\n( 1 ) . اسراء ( 17 ) آيهء 40 .\r\n","page_name":" 809 ","page_number":809},
  {"content":"\r\n\r\nهمسر شخص آشكار مىشد ، تا زمان مشخّص شدن مولود ، پنهان مىشد ، اگر اين مولود پسر بود ، از مخفىگاه خود بيرون مىآمد و خوشحالى مىنمود و اگر دختر بود ، اندوهگين مىشد و فكر مىكرد كه با اين مولود بدشگون چه كند :  أَ يُمْسِكُهُ عَلى هُونٍ ؟ ؛  آيا او را با ذلّت و خوارى نگهدارد ؟  أَمْ يَدُسُّهُ فِي التُّرابِ  يا او را زنده به گور كند ؟ نقل مىكنند كه برخى از عرب‌ها دختران را زنده‌به‌گور مىكردند . برخى آنها را از بالاى بلندى پرت مىكردند و برخى ديگر آنها را مىكشتند و برخى هم آنان را در ميان آب غرق مىكردند و اين كار ، يا به خاطر غيرت و حميت بود و يا بر اثر فقر و تنگدستى ، چنان‌كه آيهء 151 از سورهء انعام بدان اشاره مىكند : « و از بيم تنگدستى فرزندان خود را مكشيد . ما به شما و ايشان روزى مىدهيم » . به جلد سوم نگاه كنيد .\r\nروايت شده كه مردى به پيامبر عرض كرد : اى پيامبر خدا ! از زمانى كه اسلام آوردم ، شيرينى اسلام را نيافتم ؛ زيرا در دوران جاهليّت ، دخترى داشتم . به همسرم دستور دادم كه او را آرايش دهد . آن‌گاه او را با خودم بيرون بردم و به همراه او به كنار درّه‌اى بسيار ژرف رسيدم و ناگهان او را در ميان آن پرت كردم . او گفت : اى پدر ! مرا كشتى . هرزمان يادم از سخن او مىآيد ، ديگر هيچ‌چيز برايم سودى ندارد .\r\nگاهى گمان مىرود كه انگيزهء اين قساوت ، نادانى و عقب‌افتادگى آن محيط از تمدّن و شهرنشينى بوده است . لكن اكنون كه ما در عصر فضا هستيم ، با اين وجود ، استعمارگران و صهيونيست‌ها ، بمب‌هاى ناپالم را در ويتنام و فلسطين بر سر پيرمردان و كودكان و زنان فرومىريزند ، آن هم نه به خاطر غيرت و حميت و نه به سبب ترس از فقر و تنگدستى ، بلكه به منظور به دست آوردن سودهاى كلان و گردآوردن و انباشتن ثروت‌ها . بنابراين ، كدام گروه ، بدتر و زشت‌تر است ؟ مردم عصر جاهليّت و يا استعمارگران و صهيونيست‌ها در عصر دانش و پيشرفت ؟  أَلا ساءَ ما يَحْكُمُونَ .  آنان بد داورى مىكنند و كار بد انجام مىدهند . ما يقين داريم كه هركس لجبازى كند و به گمراهى ادامه دهد ، سرانجام بسيار بدى خواهد داشت .\r\n\r\n","description":"","footnote":"","page_name":" 810 ","page_number":810},
  {"content":"\r\n\r\n لِلَّذِينَ لا يُؤْمِنُونَ بِالْآخِرَةِ مَثَلُ السَّوْءِ وَ لِلَّهِ الْمَثَلُ الْأَعْلى وَ هُوَ الْعَزِيزُ الْحَكِيمُ . \r\n« مثل » به معناى صفت است . ستمكاران صفت‌هاى بدى دارند و آنها عبارتند از :\r\nستمگرى ، غارت ، تباهى و كشتن كودكان و افراد بىدفاع . خداوند داراى صفات عالى است و آنها عبارتند از : يگانگى ، عدالت و عظمت و نيز تمامى صفات جماليه و كماليه [ - صفات ثبوتى 
  ] او . خوب است بدين نكته اشاره شود كه هدف از ذكر خداوند و ذكر كافران در اين آيه ، ردّ سخنان آنان است كه مىگفتند : خدا را دخترانى است و آنان را پسرانى .\r\n\r\n","description":"","footnote":"","page_name":" 811 ","page_number":811},
  {"content":"\r\n\r\nبيم مرگ\r\n\r\n[ سوره النحل ( 16 ) : آيات 61 تا 64 
  ]\r\nوَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ ( 61 ) وَ يَجْعَلُونَ لِلَّهِ ما يَكْرَهُونَ وَ تَصِفُ أَلْسِنَتُهُمُ الْكَذِبَ أَنَّ لَهُمُ الْحُسْنى لا جَرَمَ أَنَّ لَهُمُ النَّارَ وَ أَنَّهُمْ مُفْرَطُونَ ( 62 ) تَاللَّهِ لَقَدْ أَرْسَلْنا إِلى أُمَمٍ مِنْ قَبْلِكَ فَزَيَّنَ لَهُمُ الشَّيْطانُ أَعْمالَهُمْ فَهُوَ وَلِيُّهُمُ الْيَوْمَ وَ لَهُمْ عَذابٌ أَلِيمٌ ( 63 ) وَ ما أَنْزَلْنا عَلَيْكَ الْكِتابَ إِلاَّ لِتُبَيِّنَ لَهُمُ الَّذِي اخْتَلَفُوا فِيهِ وَ هُدىً وَ رَحْمَةً لِقَوْمٍ يُؤْمِنُونَ ( 64 )\r\n\r\n[ ترجمه 
  ]\r\nاگر خداوند بخواهد كه مردم را به گناهشان هلاك كند ، بر روى زمين هيچ جنبنده‌اى باقى نمىماند ، ولى عذابشان را تا مدّتى معيّن به تأخير مىافكند . و چون اجلشان فرارسد ، يك ساعت پس‌وپيش نشوند . ( 61 )\r\nآنچه را نمىپسندند به خدا نسبت مىدهند و زبانشان به دروغ گويد كه خوبىها از آن آنهاست . نه ، بىترديد نصيب آنها آتش است و خود به شتاب به سوى آن روند . ( 62 )\r\nبه خدا سوگند كه براى مردمى هم كه پيش از تو بوده‌اند پيامبرانى فرستاده‌ايم ، ولى شيطان اعمالشان را در چشمشان بياراست . و در آن‌روز شيطان دوستشان خواهد بود و براى آنهاست عذابى دردآور . ( 63 )\r\nما اين كتاب را بر تو نازل نكرده‌ايم جز براى آن‌كه هرچه را در آن اختلاف مىكنند برايشان بيان كنى و نيز راهنما و رحمتى براى مؤمنان باشد . ( 64 )\r\n\r\n","description":"","footnote":"","page_name":" 812 ","page_number":812},
  {"content":"\r\n\r\n\r\nواژگان\r\nمفرطون : به فتح راء و تخفيف طا ، شتاب‌كنندگان . به كسر راء و تخفيف ، از افراط گرفته شده و به معناى تجاوزكنندگان از حد . به كسر راء و تشديد از تفريط گرفته شده ؛ يعنى كوتاهىكنندگان .\r\n\r\nاعراب\r\nضمير « عليها » به زمين برمىگردد كه از سياق كلام فهميده مىشود و واژهء « دابّة » نشان‌دهندهء آن است . « الكذب » مفعول براى « تصف » . مصدر « انّ لهم » بدل از « الكذب » . بنابراين گويى خداوند گفته است : « تصف السنتهم انّ لهم الحسنى ؛ زبانشان مىگويد كه خوبىها از آن آنان است » . همچنين جايز است كه مجرور به باى محذوف و در تقدير « بأنّ لهم الحسنى » باشد . مصدر « انّ لهم النّار » ، مجرور به « فى » محذوف ؛ يعنى : « لا شك فى انّ لهم النّار » . « لتبيّن » منصوب بان مضمره ( در تقدير ) و مصدر مجرور متعلق به « أنزلنا » و به معناى مفعول من اجله . « هدي و رحمة » مفعول من اجله ؛ يعنى : « و أنزلنا عليك الكتاب هدي و رحمة » .\r\n\r\nتفسير\r\n وَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ  ستم انسان به آفريدگارش اين است كه وجود او را انكار كند و داشتن شريك و فرزند را به او نسبت دهد و نيز انسان نيرومند بر برادر ناتوانش ستم كند ، او را به بردگى بكشد و خوراك و منبع حياتش را به يغما ببرد و همچنين ، [ از مصاديق ستم انسان بر آفريدگارش آن است كه 
  ] با خودخواهى و سركشى و نيرنگ بر خود ستم كند . با اين وجود ، خداوند در مجازات گناهكاران شتاب نمىكند و اصولا چرا شتاب كند ؟ آيا بيم دارد كه وقت آن\r\n\r\n","description":"","footnote":"","page_name":" 813 ","page_number":813},
  {"content":"\r\n\r\nبگذرد ، يا مىخواهد عقدهء دلش را خالى كند و يا از توبهء گناهكاران مىترسد ، در حالى كه او خود ، آنان را به آن دستور داده و تشويق كرده است ؟ برخى گفته‌اند :\r\nعلّت تأخير مجازات آن است كه خدا مىخواهد گناهكاران توبه كنند . اين سخن ، بدور از بردبارى و بزرگوارى او نيست و به معناى اين آيه است : « پروردگارت آمرزنده و مهربان است . اگر مىخواست به سبب كردارشان در اين جهان بازخواستشان كند ، بىدرنگ به عذابشان مىسپرد . امّا عذاب را زمانى معيّن است كه چون فراز آيد ، پناهگاهى نيابند » . « 1 »\r\n فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ .  تفسير اين آيه در جلد دوم ، در بخش : « اجل حتمى » بيان شد .\r\n وَ يَجْعَلُونَ لِلَّهِ ما يَكْرَهُونَ .  آنان چيزهايى را كه خودشان دوست ندارند از قبيل داشتن دختران و شريك رياست ، به خدا نسبت مىدهند .  وَ تَصِفُ أَلْسِنَتُهُمُ الْكَذِبَ . \r\nسخن دروغى كه مشركان بر زبان ميرانند اين است :  أَنَّ لَهُمُ الْحُسْنى ؛  يعنى بهشت از آن ايشان است . آنها به خدا دروغ مىبندند ، بدين ترتيب كه خدا شريك و دختر دارد . آن‌گاه به دروغ مىگويند : بهشت خدا متعلق به آنان است . بنابراين ، خداوند ، سخن آنها را تكذيب مىكند و مىگويد : لا جرم لا شك  أَنَّ لَهُمُ النَّارَ وَ أَنَّهُمْ مُفْرَطُونَ  مفرطون ؛ يعنى شتاب‌كنندگان .\r\n تَاللَّهِ لَقَدْ أَرْسَلْنا  ( رسلا )  إِلى أُمَمٍ مِنْ قَبْلِكَ .  اى محمّد ! پيش از تو پيامبرانى را به سوى امّت‌هايى فرستاديم و آنان به پيامبرانشان پاسخ مثبت ندادند و از آنان روى برتافتند و آزارشان دادند ، چنان‌كه مشركان قريش از تو روى برتافتند و آزارت كردند . پس اين كارهاى آنان را حقير بشمار و اندوهگين مباش .  فَزَيَّنَ لَهُمُ الشَّيْطانُ أَعْمالَهُمْ .  اعمال آنان عبارت بود از : كفر ، گمراهى ، ستمگرى و فساد .  فَهُوَ وَلِيُّهُمُ الْيَوْمَ وَ لَهُمْ عَذابٌ أَلِيمٌ .  پس از آن‌كه ستمكاران زمام امور خود را به دست شيطان\r\n\r\n\r\n","description":"","footnote":"\r\n( 1 ) . كهف ( 18 ) آيهء 58 .\r\n","page_name":" 814 ","page_number":814},
  {"content":"\r\n\r\nسپردند ، او نيز سرپرستى امور آنها را در دست گرفت و ايشان را به سوى گناهان و مهلكه‌ها رهبرى كرد . در نتيجه كيفر او و آنان در نزد خداوند جهنم خواهد بود . و بد سرنوشتى دارند . امام على عليه السّلام فرمود : « اجل انسان از او پنهان است ، آرزويش او را فريب مىدهد ، شيطان در كمين اوست و گناه را در نظر وى مىآرايد تا آن را انجام دهد و توبه را به صورت آرزويش درمىآورد تا آن را به تأخير اندازد تا اين‌كه آثار مرگ بر او آشكار شود و او را از اين آرزويش غافل سازد » : مقصود آن است كه وى در حالت گمراهى و گناه از دنيا مىرود و مرگ بد ، همين است .\r\n وَ ما أَنْزَلْنا عَلَيْكَ الْكِتابَ إِلَّا لِتُبَيِّنَ لَهُمُ الَّذِي اخْتَلَفُوا فِيهِ وَ هُدىً وَ رَحْمَةً لِقَوْمٍ يُؤْمِنُونَ .  خطاب متوجّه حضرت محمّد صلّى اللّه عليه و إله و منظور از كتاب ، قرآن مىباشد . قرآن براى جويندهء هدايت ، راهنما و براى طالب رحمت ، رحمت است . او حكم قطعى دربارهء هرعقيده و آيين و هرسخن و كارى است . پروردگارا ! ما را از چنگ‌زنندگان به ريسمان محكم قرآن و از هدايت‌يافتگان به هدايت آن قرار بده .\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nفروفرستادن آب از آسمان\r\n\r\n[ سوره النحل ( 16 ) : آيات 65 تا 69 
  ]\r\nوَ اللَّهُ أَنْزَلَ مِنَ السَّماءِ ماءً فَأَحْيا بِهِ الْأَرْضَ بَعْدَ مَوْتِها إِنَّ فِي ذلِكَ لَآيَةً لِقَوْمٍ يَسْمَعُونَ ( 65 ) وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً سائِغاً لِلشَّارِبِينَ ( 66 ) وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِي ذلِكَ لَآيَةً لِقَوْمٍ يَعْقِلُونَ ( 67 ) وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ ( 68 ) ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلاً يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ ( 69 )\r\n\r\n[ ترجمه 
  ]\r\nو خدا از آسمان باران فرستاد و زمين مرده را با آن زنده كرد براى مردمى كه گوش شنوا دارند در اين عبرتى است . ( 65 )\r\nبراى شما در چهارپايان پندى است . از شير خالصى كه از شكمشان از ميان سرگين و خون بيرون مىآيد سيرابتان مىكنيم . شيرى كه به كام نوشندگانش گواراست . ( 66 )\r\nو از ميوه‌هاى نخل‌ها و تاك‌ها شرابى مستىآور و رزقى نيكو به دست مىآوريد ، و خردمندان را در اين عبرتى است . ( 67 )\r\nپروردگار تو به زنبورعسل وحى كرد كه از كوه‌ها و درختان و در بناهايى كه مىسازند خانه‌هايى برگزين . ( 68 )\r\nآن‌گاه از هرثمره‌اى بخور و از روى خشوع به راه پروردگارت برو . از شكم او شرابى رنگارنگ بيرون مىآيد كه شفاى مردم در آن است . و صاحبان انديشه را در اين عبرتى است . ( 69 )\r\n\r\n","description":"","footnote":"","page_name":" 816 ","page_number":816},
  {"content":"\r\n\r\n\r\nواژگان\r\nالعبرة : اندرز .\r\nالفرث : آنچه از خوردنى ، پس از هضم در شكمبه باقى مىماند و آن را ثفل ( ته‌مانده ) نيز مىنامند .\r\nالسائغ : چيزى كه عبورش از گلو آسان باشد .\r\nالسكر : چند معنا دارد كه يكى از آنها شراب است .\r\nيعرشون : از تاك‌ها ( درختان انگور ) و سقف‌ها بالا مىبرند .\r\nالذّلل : جمع ذلول : فرمانبردار .\r\n\r\nاعراب\r\nخداى سبحان ، در آيهء 138 از سورهء انعام ، ضميرى را كه به انعام برمىگردد مؤنّث آورده است :  « وَ أَنْعامٌ حُرِّمَتْ ظُهُورُها وَ أَنْعامٌ لا يَذْكُرُونَ اسْمَ اللَّهِ عَلَيْهَا »  . امّا چرا در اين‌جا ضمير انعام را مذكّر آورده ؛ زيرا گفته است :  « نُسْقِيكُمْ مِمَّا فِي بُطُونِهِ ؟ »  برخى در پاسخ گفته‌اند : ضمير در اين آيه به بعض برمىگردد كه مراد همان چهارپايان مادّينه است ؛ زيرا چهارپايان نرينه شير ندارند . امّا در سورهء انعام ، ضمير به همهء چهارپايان برمىگردد و نه به بعضى از آنها .  « مِنْ ثَمَراتِ النَّخِيلِ »  بنابر حذف مضاف است ؛ يعنى « عصير ثمرات النخيل و الاعناب » . جار و مجرور به محذوف متعلق است ؛ يعنى « نسقيكم من عصير النخيل » و ضمير « منه » در جملهء « تتخذون منه » به « عصير » برمىگردد . « أن اتّخذى » ، ان مفسره و به معناى اى . « ذللا » حال از « السبل » و يا از ضمير « اسلكى » كه به نحل برمىگردد .\r\n\r\nتفسير\r\n وَ اللَّهُ أَنْزَلَ مِنَ السَّماءِ ماءً فَأَحْيا بِهِ الْأَرْضَ بَعْدَ مَوْتِها إِنَّ فِي ذلِكَ لَآيَةً لِقَوْمٍ \r\n\r\n","description":"","footnote":"","page_name":" 817 ","page_number":817},
  {"content":"\r\n\r\n يَسْمَعُونَ .  در اين‌جا سماع به معناى انديشيدن دربارهء آب و فوايد آن است .\r\nخداوند اين آيه و آيات پس از آن‌كه دربارهء جهان هستى مىباشند ، آنها را چندين بار در قرآن تكرار كرده است ، تا انسان‌ها را به دلايل توحيد و جهان آخرت توجّه دهد . اين آيه در سورهء بقره ، آيهء 22 و 164 و سورهء انعام ، آيهء 99 و سورهء رعد ، آيهء 19 و سورهء ابراهيم . آيهء 32 و در سوره‌اى كه در مقام تفسير آن هستيم ، آيهء 10 بيان شد .\r\n وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً سائِغاً لِلشَّارِبِينَ .  خداى سبحان برخى از فوايد چهارپايان را در سورهء انعام ، آيهء 142 بيان كرد : « و نيز چهارپايانى كه بار مىبرند ، يا درخور بار برداشتن نيستند » همچنين در آيهء 80 از سورهء نحل كه هم‌اكنون مشغول تفسير آن هستيم ، فرموده است : « و از پوست چهارپايان برايتان خيمه‌ها ساخت تا به هنگام سفر و به هنگام اقامت در رنج نيفتيد و از پشم و كرك و مويشان تا روز قيامت برايتان اثاث خانه و اسباب زندگى ساخت » .\r\nجامع‌ترين آيات براى بيان فوايد چهارپايان ، آياتى است كه با تفسيرش در آغاز همين سوره بيان شد و از اين قرار بود : « چهارپايان را برايتان بيافريد ، شما را از آنها حرارت و ديگر سودهاست و از گوشتشان مىخوريد و چون شب‌هنگام بازمىگردند و بامدادان بيرون مىروند ، نشان تجمّل شمايند . بارهايتان به شهرهايى كه جز به رنج تن بدان‌ها نتوانيد رسيد ، حمل مىكنند . . . » .\r\nخداوند حكيم در اين‌جا از ميان فايده‌هاى چهارپايان ، به‌ويژه شير را ياد كرده و فرموده است : شير از درون شكم برخى از حيوانات ؛ يعنى حيوانات مادّينه بيرون مىآيد . به بخش : « اعراب » نگاه كنيد و نيز اين شير از ميان سرگين و خون بيرون مىآيد . « فرث » ، همان ته‌ماندهء خوراك در شكم ، پس از هضم است . كارشناسان مىگويند : حيوان گياهان را مىخورد و پس از هضم ، از طريق روده‌ها ، مقدار اضافى را كه زيان‌آور است به بيرون مىراند و آن شيرهء سودمند [ گياه 
  ] را مىمكد . اين شيره\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nبه خون تبديل مىشود و در تمامى رگ‌ها و غدّه‌ها جريان پيدا مىكند ، تا اين‌كه مقدارى از اين خون به غدّه‌هايى كه در پستان قرار دارند مىرسد و به شيرى خالص و گوارا براى نوشندگان مبدّل مىگردد .\r\n وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِي ذلِكَ لَآيَةً لِقَوْمٍ يَعْقِلُونَ .  مراد از سكر در اين‌جا ، هرنوع نوشيدنى مستىآور است ، خواه شراب باشد و خواه نوشيدنى ديگر ، لكن آيه به هيچ‌روى به حكم شراب مستىآور و اين‌كه آيا شراب در هنگام نزول آيه ، حلال بوده است و يا حرام ، اشاره نمىكند و تنها عادت آن مردم را حكايت مىكند كه از ميوه‌هاى خرما و انگور ، شرابى مست‌كننده مىگرفتند .\r\nمراد از روزى نيكو ؛ خرما ، رطب ، كشمش ، انگور ، شيره و رب و امثال آن است . در برخى از روايات آمده است : مراد از سكر ، چيزى است كه حرام باشد و مراد از رزق ، چيزى است كه حلال باشد . پيش‌تر دربارهء دليل تحريم شراب ، در جلد اوّل در تفسير آيهء 219 از سورهء بقره به تفصيل سخن گفتيم و نيز در جزء چهارم كتاب فقه الامام جعفر الصادق ، باب اطعمه و اشربه .\r\n وَ أَوْحى رَبُّكَ إِلَى النَّحْلِ .  مراد از وحى در اين‌جا ، فطرتى است كه خداوند آن را در زنبورعسل قرار داده است .  أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ ؛  يعنى مردم خانه‌هايى از تاك‌ها ( درختان انگور ) مىسازند . رازى مىگويد :\r\nزنبورعسل بر دو نوع است : نوعى در كوه‌ها و بيشه‌ها سكونت دارند و كسى آن را نمىشناسد و همو مراد اين سخن خداوند است :  « أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ »  نوعى ديگر در خانه‌هاى مردم سكونت دارند و آنان اين نوع را مىشناسند و همو مقصود سخن خداست :  « وَ مِمَّا يَعْرِشُونَ »  .\r\n ثُمَّ كُلِي مِنْ كُلِّ الثَّمَراتِ ؛  از ميوه‌ها ، گل‌ها و گياهان ، آنچه ميل دارى بخور .\r\n فَاسْلُكِي سُبُلَ رَبِّكِ ذُلُلًا ؛  از راه‌هايى برو كه خداوند آنها را در اختيار تو قرار داده\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nاست .  يَخْرُجُ مِنْ بُطُونِها شَرابٌ .  مقصود از اين شراب ، عسل است كه آن را همچون آب از دهان مىاندازد .  مُخْتَلِفٌ أَلْوانُهُ .  عسل رنگ‌هاى گوناگونى دارد نظير سفيد ، سرخ و زرد و اين بستگى به رنگ گل‌هايى دارد كه اين حيوان از آنها استفاده مىكند .\r\n فِيهِ شِفاءٌ لِلنَّاسِ .  عسل موجب بهبود بيمارىهايى همچون كم‌خونى ، سوءهاضمه ، التهاب دهان و ريه و مثانه و نيز بيمارىهاى كبد و ديگر بيمارىهايى كه پزشكان گفته‌اند ، مىشود .\r\n إِنَّ فِي ذلِكَ لَآيَةً لِقَوْمٍ يَتَفَكَّرُونَ .  زنبورعسل نشانه‌اى است براى گروهى كه دربارهء آفرينش خدا و زيبايىها و شگفتىهاى آن‌كه نشانگر وجود يك حكيم داناست ، مىانديشند .\r\nدانشمندان دربارهء مديريّت ، همكارى و نظم استوار زنبورعسل در زندگى ، ساختن خانه‌ها و دفاع از جانش ، كتاب‌ها نوشته‌اند . پيش‌تر به اين مطلب اشاره كردم كه اخيرا كشف شده است كه در هنگام بالا رفتن درجهء حرارت ، برخى از اين زنبورها با خرطوم‌هايشان آب مىآورند و برخى ديگر اين آب‌ها را به داخل كندو مىپاشند و گروهى نيز بال‌هاى خود را تكان مىدهند تا امواجى از هوا ايجاد شود و در نتيجه ، آب به بخار تبديل مىگردد و با بخار شدن آب ، درجه حرارت پايين مىآيد . تنها همين نمونه ، ما را از تمامى آنچه در اين باب نوشته شده ، بىنياز مىكند .\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nتفاوت روزى\r\n\r\n[ سوره النحل ( 16 ) : آيات 70 تا 74 
  ]\r\nوَ اللَّهُ خَلَقَكُمْ ثُمَّ يَتَوَفَّاكُمْ وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً إِنَّ اللَّهَ عَلِيمٌ قَدِيرٌ ( 70 ) وَ اللَّهُ فَضَّلَ بَعْضَكُمْ عَلى بَعْضٍ فِي الرِّزْقِ فَمَا الَّذِينَ فُضِّلُوا بِرَادِّي رِزْقِهِمْ عَلى ما مَلَكَتْ أَيْمانُهُمْ فَهُمْ فِيهِ سَواءٌ أَ فَبِنِعْمَةِ اللَّهِ يَجْحَدُونَ ( 71 ) وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً وَ جَعَلَ لَكُمْ مِنْ أَزْواجِكُمْ بَنِينَ وَ حَفَدَةً وَ رَزَقَكُمْ مِنَ الطَّيِّباتِ أَ فَبِالْباطِلِ يُؤْمِنُونَ وَ بِنِعْمَتِ اللَّهِ هُمْ يَكْفُرُونَ ( 72 ) وَ يَعْبُدُونَ مِنْ دُونِ اللَّهِ ما لا يَمْلِكُ لَهُمْ رِزْقاً مِنَ السَّماواتِ وَ الْأَرْضِ شَيْئاً وَ لا يَسْتَطِيعُونَ ( 73 ) فَلا تَضْرِبُوا لِلَّهِ الْأَمْثالَ إِنَّ اللَّهَ يَعْلَمُ وَ أَنْتُمْ لا تَعْلَمُونَ ( 74 )\r\n\r\n[ ترجمه 
  ]\r\nخدا شما را بيافريد ، آن‌گاه مىميراند و از ميان شما كسى را به پيرى مىرساند تا هرچه را كه آموخته است از ياد ببرد ؛ زيرا خدا دانا و تواناست . ( 70 )\r\nخدا روزى بعضى از شما را از بعضى ديگر افزون كرده است . پس آنان كه فزونى يافته‌اند از روزى خود به بندگان خويش نمىدهند تا همه در روزى يكسان شوند آيا نعمت خدا را انكار مىكنيد ؟ ( 71 )\r\nخدا براى شما از ميان خودتان همسرانى قرار داد و از همسرانتان فرزندان و فرزندزادگان پديد آورد و از چيزهاى خوش و پاك روزيتان داد . آيا هنوز به باطل ايمان مىآورند و نعمت خدا را كفران مىكنند ؟ ( 72 )\r\nسواى خدا چيزهايى را مىپرستند كه ناتوانند و ياراى آن ندارند كه از آسمان‌ها و زمين روزيشان دهند . ( 73 )\r\nبراى خدا مثل مزنيد ؛ خدا مىداند و شما نمىدانيد . ( 74 )\r\n\r\n","description":"","footnote":"","page_name":" 821 ","page_number":821},
  {"content":"\r\n\r\n\r\nواژگان\r\nارذل العمر : پست‌ترين و حقيرترين عمر كه عبارت از دوران پيرى است .\r\nما ملكت أيمانهم : بردگان .\r\nالحفدة : جمع حافد نظير كفرة و كافر . حافد و حفيد ؛ يعنى پسر پسر و سبط عبارت است از : پسر پسر و پسر دختر ، لكن پيش‌تر براى پسر دختر به كار مىرود در مقابل حفيد [ كه براى پسر پسر به كار مىرود 
  ] .\r\nرزق السماء : باران .\r\nرزق الارض : گياهان .\r\nفلا تضربوا للّه الامثال : هيچ‌چيزى را همانند و همتاى خدا قرار ندهيد .\r\n\r\nاعراب\r\n « فَهُمْ فِيهِ سَواءٌ »  مبتدا و خبر . « شيئا » بدل از « رزقا » و جايز است كه مفعول مطلق براى « يملك » باشد ؛ يعنى : « لا يملك شيئا من الملك » ، يا « شيئا ملكا » .\r\n\r\nتفسير\r\n وَ اللَّهُ خَلَقَكُمْ ثُمَّ يَتَوَفَّاكُمْ وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً إِنَّ اللَّهَ عَلِيمٌ قَدِيرٌ . \r\nانسان را دوران‌هايى است كه آنها را يكى پس از ديگرى پشت‌سر مىگذارد . اين دوران‌ها به ترتيب عبارتند از : كودكى ، نوجوانى ، جوانى ، ميانسالى و پيرى . هردوره نيز عامل طبيعى خود را دارد كه به خدا نسبت داده مىشود ؛ زيرا او آفريدگار طبيعت و جهان هستى است . مقصود از ارذل العمر ، دوران پيرى است كه با فرارسيدن آن ، نيروى جسم ، عقل ، حافظه و ساير حواس ظاهرى و باطنى ضعيف مىشود . زمانى كه\r\n\r\n","description":"","footnote":"","page_name":" 822 ","page_number":822},
  {"content":"\r\n\r\nيكى از اعضاى فرد پير و يا يكى از حواس او ضعيف مىشود ، كار او به پايان مىرسد و ديگر به حالت پيشين برنخواهد گشت ، بلكه روزبه‌روز ضعيف‌تر و سست‌تر مىشود ، به‌ويژه نيروى حافظه كه وى آن را به كلى از دست مىدهد و به حالت دوران كودكى برمىگردد ، گويى هرگز درسى را نياموخته و تجربه‌اى به دست نياورده است .\r\n وَ اللَّهُ فَضَّلَ بَعْضَكُمْ عَلى بَعْضٍ فِي الرِّزْقِ فَمَا الَّذِينَ فُضِّلُوا بِرَادِّي رِزْقِهِمْ عَلى ما مَلَكَتْ أَيْمانُهُمْ فَهُمْ فِيهِ سَواءٌ أَ فَبِنِعْمَةِ اللَّهِ يَجْحَدُونَ .  برخى خيال كرده‌اند كه ظاهر آيه نشان مىدهد كه روزى برطبق قضا و قدر خداوند است و اوست كه اين را ثروتمند و آن را تهىدست قرار مىدهد ، لكن آيه از اين معنا بسيار دور است . زيرا اين آيه براى ردّ سخن مشركان آمده است . توضيح اين‌كه مشركان براى خداوند ، شريكانى قرار داده بودند . خداوند به آنان پاسخ داد : اى مشركان ! شما راضى نمىشويد كه بردگانتان در اموالتان با شما شريك باشند و بهره شما و آنان از روزى و املاك يكى باشد . وقتى شما در آنچه مالك آن هستيد ، راضى نشويد كه با بردگانتان از حقّ همسان برخوردار باشيد ، پس چگونه اين انديشه شما درست باشد كه بندگان خداوند ، در آفرينش با او شريك باشند ؟ و آيا منزلت خداوند در اين‌باره از منزلت شما پايين‌تر است ؟\r\nبه بيانى ديگر : خداوند با منطق و معيارهاى مشركان ، عليه آنان استدلال كرده و به ايشان گفته است : شما كه مىپنداريد ارباب هستيد و بردگانى داريد كه در دارايى شما با شما شركت ندارند ؛ زيرا برده به همراه اربابش مالك چيزى نمىشود . . . در اين صورت ، با چه منطقى گفتيد : بت‌ها و چيزهاى ديگر از بندگان خداوند هستند و به همراه او مالك مىشوند و يا چيزى در نزد او دارند ؟\r\nپرسش : سخن خداوند :  « وَ اللَّهُ فَضَّلَ بَعْضَكُمْ عَلى بَعْضٍ فِي الرِّزْقِ »  اين مطلب را آشكار مىسازد كه زيادى روزى به قضا و قدر خداوند بستگى دارد ؟\r\nپاسخ : ما بارها گفتيم ، نسبت دادن روزى و يا غيرروزى به خداوند از باب\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nنسبت دادن چيز به سبب نخست آن است و نيز توجّه دادن ذهن‌ها به اين امر است كه تنها خداوند آفرينندهء جهان و موجودات آن مىباشد . ما ، در گذشته ، دربارهء روزى و فساد اوضاع در جلد سوم و نيز زير عنوان : « آيا روزى تصادفى است » و « انسان و روزى » در تفسير آيهء 26 از سورهء رعد ، سخن گفتيم .\r\n وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً .  خداوند از جنس خودتان براى شما همسرانى قرار داد ، نه از جنس پايين‌تر و نه از جنس بالاتر ، تا هردو طرف ، نسبت به يكديگر انس پيدا كنند و همكارى و مشاركت در زندگى ميان آنها از تمامى جهات تحقق يابد . روشن‌ترين تفسير براى اين آيه ، اين سخن خداوند است : « و از نشانه‌هاى قذرت اوست كه از جنس خودتان برايتان همسرانى آفريد ، تا به ايشان آرامش يابيد و ميان شما دوستى و مهربانى نهاد » . « 1 »\r\n وَ جَعَلَ لَكُمْ مِنْ أَزْواجِكُمْ بَنِينَ وَ حَفَدَةً  خداوند پس از ذكر نعمت ازدواج ، از نعمت اولاد ، ياد كرده است ، زيرا آنان همانند اموال ، زيور زندگى دنيا مىباشند .\r\n وَ رَزَقَكُمْ مِنَ الطَّيِّباتِ ؛  يعنى از خوردنى ، آشاميدنى ، لباس ، مسكن و ميوه شما را روزى داد و تمامى اين نعمت‌ها افزون بر ازدواج و فرزندان است . آيا پس از اين‌همه نعمت ،  أَ فَبِالْباطِلِ يُؤْمِنُونَ ؛  به باطل ايمان مىآوريد ؟ مراد از باطل در اين‌جا ، شريكان است كه مشركان ، نعمت‌ها را تنها به آنان مىدادند و يا هم به آنها و هم به خداوند .\r\n وَ بِنِعْمَتِ اللَّهِ هُمْ يَكْفُرُونَ  زيرا آنان روزى خداوند را مىخورند و ديگران را مىپرستند .\r\n وَ يَعْبُدُونَ مِنْ دُونِ اللَّهِ ما لا يَمْلِكُ لَهُمْ رِزْقاً مِنَ السَّماواتِ وَ الْأَرْضِ شَيْئاً وَ لا يَسْتَطِيعُونَ .  روزى آسمان « باران » و روزى زمين « گياهان و معادن » است . مراد از « ما لا يملك رزقا » ، بت‌هاست و معناى « لا يستطيعون » آن است كه بت‌ها در عمل مالك نمىباشند ؛ يعنى توان و قابليّت تملّك را ندارند .\r\n فَلا تَضْرِبُوا لِلَّهِ الْأَمْثالَ ؛  يعنى\r\n\r\n\r\n","description":"","footnote":"\r\n( 1 ) . روم ( 30 ) آيهء 21 .\r\n","page_name":" 824 ","page_number":824},
  {"content":"\r\n\r\nبا ساختن همانندها و همتاها ، چيزى را همانند خدا قرار ندهيد : « چيزى همانند او نيست و او شنوا و بيناست » . « 1 »  إِنَّ اللَّهَ يَعْلَمُ وَ أَنْتُمْ لا تَعْلَمُونَ .  از آن‌جا كه خداوند دانا و شما نادان هستيد ، نبايد چيزى انجام دهيد و بگوييد ، مگر آنچه را خداوند از زبان پيامبرانش به شما آموخته است .\r\n\r\n\r\n","description":"","footnote":"\r\n( 1 ) . شورى ( 42 ) آيهء 11 .\r\n","page_name":" 825 ","page_number":825},
  {"content":"\r\n\r\nتوانا و ناتوان\r\n\r\n[ سوره النحل ( 16 ) : آيات 75 تا 77 
  ]\r\nضَرَبَ اللَّهُ مَثَلاً عَبْداً مَمْلُوكاً لا يَقْدِرُ عَلى شَيْءٍ وَ مَنْ رَزَقْناهُ مِنَّا رِزْقاً حَسَناً فَهُوَ يُنْفِقُ مِنْهُ سِرًّا وَ جَهْراً هَلْ يَسْتَوُونَ الْحَمْدُ لِلَّهِ بَلْ أَكْثَرُهُمْ لا يَعْلَمُونَ ( 75 ) وَ ضَرَبَ اللَّهُ مَثَلاً رَجُلَيْنِ أَحَدُهُما أَبْكَمُ لا يَقْدِرُ عَلى شَيْءٍ وَ هُوَ كَلٌّ عَلى مَوْلاهُ أَيْنَما يُوَجِّهْهُ لا يَأْتِ بِخَيْرٍ هَلْ يَسْتَوِي هُوَ وَ مَنْ يَأْمُرُ بِالْعَدْلِ وَ هُوَ عَلى صِراطٍ مُسْتَقِيمٍ ( 76 ) وَ لِلَّهِ غَيْبُ السَّماواتِ وَ الْأَرْضِ وَ ما أَمْرُ السَّاعَةِ إِلاَّ كَلَمْحِ الْبَصَرِ أَوْ هُوَ أَقْرَبُ إِنَّ اللَّهَ عَلى كُلِّ شَيْءٍ قَدِيرٌ ( 77 )\r\n\r\n[ ترجمه 
  ]\r\nخدا بردهء زرخريدى را مثل مىزند كه هيچ قدرتى ندارد ، و كسى را كه از جانب خويش روزى نيكويش داده‌ايم و در نهان و آشكار انفاق مىكند ، آيا اين دو برابرند ؟ سپاس مخصوص خداست ، ولى بيشترشان نادانند . ( 75 )\r\nو خدا مثل دو مرد را بيان مىكند كه يكى لال است و توان هيچ‌چيز ندارد سربار مولاى خود است ، هرجا كه او را بفرستد هيچ فايده‌اى حاصل نمىكند . آيا اين مرد با آن‌كس كه مردم را به عدل فرمان مىدهد و خود به راه راست مىرود برابر است ؟ ( 76 )\r\nاز آن خداست نهان آسمان‌ها و زمين . و فرارسيدن قيامت تنها يك‌چشم برهم زدن يا نزديك‌تر از آن است ؛ زيرا خدا بر هركارى تواناست . ( 77 )\r\n\r\nواژگان\r\nالأبكم : گنگ ، لال .\r\n\r\n","description":"","footnote":"","page_name":" 826 ","page_number":826},
  {"content":"\r\n\r\nالكلّ : سنگينى . مقصود اين است كه اين مرد كارى ندارد ، بلكه سنگينى و بارى است بر دوش كسانى كه زيردست و پيرو او هستند .\r\nالساعة : در اين‌جا مراد ، هنگامه‌اى است كه در آن قيامت برپا مىشود .\r\n\r\nاعراب\r\n« عبدا » بدل از « مثلا » . « رزقا » مفعول‌به براى « رزقناه » ؛ زيرا مراد از روزى در اين‌جا مالى است كه روزى آنان شده ، نه خود رويداد كه همان مصدر فعل ( رزق ) باشد ؛ زيرا ضمير « منه » به مال برمىگردد [ نه به مصدر 
  ] . « رزقنا » به معناى « اعطينا » است و به همين دليل ، به دو مفعول متعدّى شده است . « سرّا و جهرا » ، دو مصدرند و به جاى حال ؛ يعنى : « مسرّين و جاهرين » و يا به جاى مفعول مطلق و در تقدير چنين است : « انفاقا سرا و انفاقا جهرا » . « رجلين » بدل از « مثلا » . « احدهما » مبتدا ، « ابكم » خبر و جمله ، مستانفه است . « أين » براى استفهام از ظرف مكان و گاهى معناى شرط را دربر دارد و دو فعل را جزم مىدهد ، خواه بدون « ما » باشد نظير : « أين تذهب أذهب » و خواه با « ما » باشد همانند اين آيه  « أَوْ هُوَ أَقْرَبُ »  به معناى « بل هو اقرب » مىباشد .\r\n\r\nتفسير\r\n ضَرَبَ اللَّهُ مَثَلًا عَبْداً مَمْلُوكاً لا يَقْدِرُ عَلى شَيْءٍ وَ مَنْ رَزَقْناهُ مِنَّا رِزْقاً حَسَناً فَهُوَ يُنْفِقُ مِنْهُ سِرًّا وَ جَهْراً هَلْ يَسْتَوُونَ .  پس از آن‌كه خداوند در آيهء پيشين يادآور شد كه مشركان ، براى او همتايانى قرار داده‌اند ، در اين‌جا دو مثال مىآورد ، تا به مشركان بفهماند كه خداوند ، نه همتا دارد و نه مخالف . خلاصهء مثال اوّل كه در ضمن اين آيه آمده ، چنين است : مثل شما مشركان كه اين بت‌ها را با خدا برابر مىدانيد ، مثل كسى است كه ميان برده‌اى كه مالك هيچ‌چيزى نيست و توان هيچ‌چيزى را ندارد و شخص آزاد ، ثروتمند و بخشنده‌اى كه در نهان و آشكار مىبخشد و از هيچ‌كس نمىترسد\r\n\r\n","description":"","footnote":"","page_name":" 827 ","page_number":827},
  {"content":"\r\n\r\nبرابرى قائل باشد [ و اين دو را همسنگ يكديگر بداند 
  ] . وقتى كه خرد و فطرت ، برابرى ميان اين آزاد و توانمند و آن برده ناتوان را نپذيرد ، چگونه درست خواهد بود كه شما خداوندى را كه بر هرچيزى تواناست با بت‌هايى كه موجودات بىارزشى هستند ، برابر بدانيد ؟ جمله  الْحَمْدُ لِلَّهِ  معترضه و هدفش اين است كه جز خداى يگانه ، هيچ‌كس استحقاق سپاس و پرستش را ندارد .  بَلْ أَكْثَرُهُمْ لا يَعْلَمُونَ ؛  لكن بيشتر مردم نمىدانند كه سپاس ، ويژه خداست ، نه ديگران .\r\n وَ ضَرَبَ اللَّهُ مَثَلًا رَجُلَيْنِ أَحَدُهُما أَبْكَمُ لا يَقْدِرُ عَلى شَيْءٍ وَ هُوَ كَلٌّ عَلى مَوْلاهُ أَيْنَما يُوَجِّهْهُ لا يَأْتِ بِخَيْرٍ هَلْ يَسْتَوِي هُوَ وَ مَنْ يَأْمُرُ بِالْعَدْلِ وَ هُوَ عَلى صِراطٍ مُسْتَقِيمٍ . \r\nاين آيه مثل دوم و خلاصه‌اش اين است : شخصى كه لال ، ناتوان و بار سنگين « بر دوش ديگران » است ، با شخصى كه توانمند و زبان‌آور است ، برابر نيست . در اين صورت ، اى مشركان ! چگونه در پرستش ، خداوندى را كه دارنده تمامى صفات جلال و كمال است ، با سنگ‌هايى كه موجوداتى بىارزش هستند ، برابر مىدانيد ؟\r\n وَ لِلَّهِ غَيْبُ السَّماواتِ وَ الْأَرْضِ .  هررازى در نزد خدا آشكار و هرغيبى در نزد او شهود است . از اين قبيل است آيهء 74 كه پيش‌تر بيان شد :  « إِنَّ اللَّهَ يَعْلَمُ وَ أَنْتُمْ لا تَعْلَمُونَ »  ؛ « خدا مىداند و شما نمىدانيد » .\r\n وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ .  اين جمله ، تعبير ديگرى از اين سخن خداوند است :  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  ؛ چون بخواهد چيزى را بيافريند ، فرمانش اين است كه مىگويد : موجود شو ، پس موجود مىشود » .\r\nهمچنين ، اين سخن خداوند ، تهديدى است براى كسى كه با او مخالفت و دشمنى كند .  إِنَّ اللَّهَ عَلى كُلِّ شَيْءٍ قَدِيرٌ .  با وجود خداوند ، هيچ‌كس مالك چيزى نخواهد بود و اگر بخواهد مشركان و تمامى آفريدگان را به هلاكت مىرساند .\r\n\r\n","description":"","footnote":"","page_name":" 828 ","page_number":828},
  {"content":"\r\n\r\nبيرون آمدن از شكم مادر\r\n\r\n[ سوره النحل ( 16 ) : آيات 78 تا 83 
  ]\r\nوَ اللَّهُ أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ لَعَلَّكُمْ تَشْكُرُونَ ( 78 ) أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ ما يُمْسِكُهُنَّ إِلاَّ اللَّهُ إِنَّ فِي ذلِكَ لَآياتٍ لِقَوْمٍ يُؤْمِنُونَ ( 79 ) وَ اللَّهُ جَعَلَ لَكُمْ مِنْ بُيُوتِكُمْ سَكَناً وَ جَعَلَ لَكُمْ مِنْ جُلُودِ الْأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَ يَوْمَ إِقامَتِكُمْ وَ مِنْ أَصْوافِها وَ أَوْبارِها وَ أَشْعارِها أَثاثاً وَ مَتاعاً إِلى حِينٍ ( 80 ) وَ اللَّهُ جَعَلَ لَكُمْ مِمَّا خَلَقَ ظِلالاً وَ جَعَلَ لَكُمْ مِنَ الْجِبالِ أَكْناناً وَ جَعَلَ لَكُمْ سَرابِيلَ تَقِيكُمُ الْحَرَّ وَ سَرابِيلَ تَقِيكُمْ بَأْسَكُمْ كَذلِكَ يُتِمُّ نِعْمَتَهُ عَلَيْكُمْ لَعَلَّكُمْ تُسْلِمُونَ ( 81 ) فَإِنْ تَوَلَّوْا فَإِنَّما عَلَيْكَ الْبَلاغُ الْمُبِينُ ( 82 )\r\nيَعْرِفُونَ نِعْمَتَ اللَّهِ ثُمَّ يُنْكِرُونَها وَ أَكْثَرُهُمُ الْكافِرُونَ ( 83 )\r\n\r\n[ ترجمه 
  ]\r\nخدا شما را از شكم مادرانتان بيرون آورد و هيچ نمىدانستيد . و برايتان چشم و گوش و دل بيافريد . شايد سپاس گوييد . ( 78 )\r\nآيا آن پرندگان رام شده در جو آسمان را نمىبينند ؟\r\nهيچ‌كس جز خدا آنها را در هوا نگاه نتواند داشت . در اين براى مردمى كه ايمان مىآورند عبرت‌هاست . ( 79 )\r\nخدا خانه‌هايتان را جاى آرامشتان قرار داد و از پوست چهارپايان برايتان خيمه‌ها ساخت تا به هنگام سفر و به هنگام اقامت در رنج نيفتيد . و از پشم و كرك و مويشان ، تا روز قيامت برايتان اثاث خانه و اسباب زندگى ساخت . ( 80 )\r\nخدا براى شما از چيزهايى كه\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nآفريده است سايه‌ها پديد آورد . و در كوهها برايتان غارها ساخت . و جامه‌هايى كه شما را از گرما حفظ مىكند و جامه‌هايى كه در جنگ نگهدار شماست . خدا نعمت‌هاى خود را اين‌چنين بر شما تمام مىكند . باشد كه تسليم فرمان او شويد . ( 81 )\r\nاگر رويگردان شدند ، جز اين نيست كه وظيفهء تو تبليغى روشنگر است . ( 82 )\r\nنعمت‌هاى خدا را مىشناسند ، باز هم منكر آن مىشوند ، زيرا بيشترشان ناسپاسند . ( 83 )\r\n\r\nواژگان\r\nالجوّ : ما بين زمين و آسمان و نيز سرزمين خشك پهناور . در كتاب‌هاى لغت آمده است : جوّ هرچيزى عبارتست از باطن و درون آن .\r\nسكنا : ساكن و مستقر شدن در خانه .\r\nاليوم : مراد وقت است .\r\nالظعن : سفر .\r\nالاقامة : حضور [ در وطن 
  ] .\r\nالاصواف : پشم گوسفند .\r\nالاوبار : پشم شتر .\r\nالاشعار : موى بز .\r\nالاثاث : لوازم خانه نظير فرش ، لباس و . . . اين واژه از لفظ خودش مفرد ندارد .\r\nالمتاع : آنچه تا روز قيامت از آن بهره‌مند مىشوند .\r\nظلال : جمع ظل ؛ يعنى سايه كه در سرزمين‌هاى عربى از بزرگ‌ترين نعمت‌ها به‌شمار مىرود ، زيرا اين سرزمين‌ها بسيار گرمند .\r\nالاكنان : جمع كنّ . طبرسى مىگويد : آن موضعى است كه صاحبش در آن پنهان مىشود . گفته مىشود : « كننت الشيئ في كنه ؛ آن چيز را نگهدارى كردم » . « أكننته ؛ يعنى مخفى كردم آن را » . هرچيزى را كه شما مىپوشيد همانند پيراهن يا زره و يا امثال آن ، به آن چيز « كنّ » گفته مىشود .\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nالسرابيل : مفرد آن سربال به معناى پيراهن است .\r\nالبأس : شدّت ، سختى و در اين‌جا مراد از آن ، جنگ است . لباس جنگ ؛ يعنى زره .\r\n\r\nاعراب\r\n« امّهات » در اصل ، امّات است ، زيرا جمع امّ مىباشد . هاء به منظور تاكيد اضافه شده ، چنان‌كه طبرسى گفته است و براى فرق ميان عاقل و غيرعاقل اضافه شده ، چنان‌كه ديگران گفته‌اند . جملهء  « لا تَعْلَمُونَ شَيْئاً »  حال از ضمير مخاطب در « امّهاتكم » .\r\n« شيئا » مفعول مطلق و به معناى « علما » . نيز جايز است كه مفعول به و « تعلمون » به معناى « تعرفون » باشد .\r\n« اثاثا » مفعول براى فعل محذوف ؛ يعنى : « و جعل لكم أثاثا و متاعا » . « فان تولّوا » فعل شرط و جواب آن محذوف است ؛ يعنى : « فان تولّوا لم يلزمك شىء ؛ يعنى اگر از تو رويگردانند ، چيزى برعهده تو نيست » ؛ زيرا وظيفهء تو ، تنها رساندن پيام الهى است و تو اين وظيفه را انجام داده‌اى .\r\n\r\nتفسير\r\nخداى سبحان در اين آيه ، گوشه‌اى از دلايل وجود آفريننده حكيم اين جهان هستى را بيان كرده است . اين دلايل كه در عين‌حال از نعمت‌هاى خدا بر بندگانش نيز به‌شمار مىروند عبارتند از :\r\n\r\nبا مادّىگرايان\r\n1 .  وَ اللَّهُ أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً ؛  انسان از شكم مادرش در حالى بيرون مىآيد كه نادان است و بديهى است هيچ‌چيز نمىداند ؛ لكن خداوند او را به ابزار شناخت حسىّ كه عبارتند از : گوش و چشم و ابزار شناخت فكرى كه\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nعبارتند از خرد و فطرت ، مجهّز كرده و از اين ابزار خير به « افئدة » تعبير نموده است .\r\nماترياليست‌ها مىگويند : مادّه كور و كر ، خود براى خودش ، گوش ، چشم و عقل آفريده است . در پاسخ آنان مىگوييم : اوّلا : ذاتى كه خود چيزى ندارد ، نمىتواند آن را به ديگرى ببخشد . ثانيا : هرگاه حيات و ادراك از خصايص و لوازم مادّه باشد ، بايد هرمادّه‌اى داراى گوش و چشم و خرد باشد ؛ زيرا عموم سبب ، عموم مسبّب را اقتضا دارد .\r\nاگر آنان بگويند : در مادّه يك نوع جسم وجود دارد كه به‌گونه‌اى خاص پيدا شده است ، به قسمى كه اين جسم بايد شنوا ، بينا و هوشيار باشد . اگر آنان چنين بگويند ، در پاسخ به ايشان مىگوييم : يا نظريه شما اين است كه مادّه ، خودش زندگى و شناخت را ايجاد مىكند و يا چنين نيست . براساس نظريّه نخست ، بايد در مادّه چيزى باشد كه زنده و داناست و برطبق ديدگاه دوم ، بايد مطلقا در مادّه ، زندگى وجود نداشته باشد .\r\nبرطبق گواهى حس و وجدان ، هردو فرض و يا هردو پيامد باطل است ؛ زيرا آشكارا مىبينيم كه برخى از مادّه بىجان ، برخى جاندار و بدون درك و برخى نيز هم جاندار و هم صاحب درك و شعورند . اين تقسيم‌بندى و تفاوت ، دليل قاطعى است بر اين‌كه در ماوراى مادّه ، يك نيروى دانا و حكيم است كه هم او زندگى و توان درك و شناخت را به برخى از انواع مادّه مىدهد و به برخى از آنها نمىدهد و موجب شده است كه انواع مادّه با يكديگر متفاوت باشند .\r\n\r\nجهان بزرگ‌تر از موشك‌هاست\r\n2 .  أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ ما يُمْسِكُهُنَّ إِلَّا اللَّهُ إِنَّ فِي ذلِكَ لَآياتٍ لِقَوْمٍ يُؤْمِنُونَ .  مراد از مسخّرات آن است كه آن پرندگان آماده پروازند و مراد از امساك آن است كه آنها به زمين سقوط نمىكنند و از اين قبيل است آيهء 19 از سورهء ملك : « آيا پرندگانى كه بال گشوده يا بال فراهم كشيده بر فراز سرشان\r\n\r\n","description":"","footnote":"","page_name":" 832 ","page_number":832},
  {"content":"\r\n\r\nدر پروازند ، نديده‌اند ؟ آنها را جز خداى رحمان كسى در هوا نگاه نتواند داشت .\r\nاوست كه به همه‌چيز بيناست » . روشن است كه خداوند همهء كارها را برطبق عوامل و اسباب آن به جريان مىاندازد . بنابراين ، معناى جمله :  « ما يُمْسِكُهُنَّ إِلَّا اللَّهُ  . . . و  إِلَّا الرَّحْمنُ »  آن است كه خداوند براى پرنده ، دو بال آفريد و آن را به تمام لوازم پرواز در ميان آسمان و زمين مجهّز كرد . خداوند مىفرمايد : « هرچيز را بيافريده است و آن را به اندازه آفريده است » . « 1 » همچنين مىفرمايد : « هرچيز را به اندازه آفريديم » . « 2 » اين آفرينش به اندازه و تدبير ، دليل محكم و روشنى است بر وجود آفرينندهء دانا .\r\nپرسش : انسان هواپيمايى ساخته كه شتابش بيشتر از شتاب صداست و حتّى موشك‌هايى ساخته كه در طى يك ساعت هزاران مايل مسافت را مىپيمايند و به سوى ماه و مرّيخ رها مىشوند و نيز ماهواره‌هايى ساخته است كه پيرامون كره ماه و زمين مىچرخند و آنچه را مىشنوند و مىبينند از همان‌جا با دانشمندان ، با زبان خودشان سخن مىگويند [ و گزارش مىدهند 
  ] . بنابراين ، پرندگان كجا و اين نوآورىها كجا ؟\r\nشگفت‌آور است كه انسان خردمندى اين پرسش را مطرح مىكند و در برابر اين نوآورىها حيرت‌زده مىشود و از آن خردى كه اين وسايل را آفريده و پديد آورده ، غفلت كند و در حقيقت ، از آفريننده اين خردى كه وسايل را آفريده است غفلت كند .\r\nاگر انسان انصاف پيشه كند ، بايد به خودش و عقلش بنگرد كه به مراتب از نوآورى موشك‌ها و ماهواره‌ها بزرگ‌تر و مهم‌تر است ، زيرا او خود ، سازنده و پديدآورنده آنهاست . حتّى اگر او انصاف به خرج دهد بايد به آفرينش جهان هستى بنگرد كه بزرگ‌تر از آفرينش انسانى است كه پديدآورنده موشك و ماهواره است . خدا در سورهء غافر آيهء 57 گفته است : « هرآينه آفرينش آسمان‌ها و زمين ، از آفرينش مردم\r\n\r\n\r\n","description":"","footnote":"\r\n( 1 ) . فرقان ( 25 ) آيهء 2 .\r\n( 2 ) . قمر ( 54 ) آيهء 49 .\r\n","page_name":" 833 ","page_number":833},
  {"content":"\r\n\r\nبزرگ‌تر است ، لكن بيشتر مردم نمىدانند » . آفرينش انسان ، از آفرينش موشك و ماهواره‌ها ميليون‌ها بار بزرگ‌تر است .\r\nبه علاوه ، سخن دربارهء پرنده است و پرنده از جانداران است ، در حالى كه هواپيما و موشك و ماهواره از موجودات بىجان مىباشند . بنابراين ، نقض مدّعا با آنها بىجا خواهد بود .\r\nروشن و يقينى است كه اگر سازندگان موشك‌ها و نيز تمامى دانشمندان انس و جن ، دست‌به‌دست هم دهند ، نمىتوانند يك مگس و حتّى يك سلول از بال مگس را بيافرينند . « اگر همه گرد آيند مگسى را نخواهند آفريد و اگر مگسى چيزى را از آنها بربايد نتوانند . بازپس گيرند طالب و مطلوب هردو ناتوانند » . « 1 » شايان ذكر است كه خداى سبحان ، نگهداشتن پرندگان در فضا را به خود نسبت داده ؛ زيرا او نخستين سببى است كه پرنده را آفريده و آن را به لوازم پرواز مجهّز كرده است .\r\nاشاعره اسباب و عوامل طبيعى را با تمامى انواع و شكل‌هايش منكر شده و گفته‌اند : تمامى افعال به‌طور مستقيم و بدون واسطه به خداوند نسبت داده مىشود و تفاوت نمىكند كه اين افعال از پرنده سربزند ، يا از حشره ، يا از حيوان ، يا از انسان و يا از طبيعت . بر اين اساس ، هيچ رابطه‌اى ميان سوزاندن و آتش ، سيراب شدن و نوشيدن ، سير شدن و خوردن و . . . وجود ندارد ، بلكه خدا در هنگام تماس جسم و آتش ، سوزاندن را ايجاد مىكند و نيز سيراب شدن را در هنگام نوشيدن و سير شدن را در هنگام خوردن و . . .\r\nدر رد اين ديدگاه ، همين بس كه بر خلاف حس و وجدان است و لازمهء آن اين است كه انسان به‌طور دقيق همانند حيوان و موجود بىجان باشد . در اين صورت ، نمىتوان او را به صفاتى همچون : پاك ، ناپاك ، گناهكار و بيگناه توصيف كرد و نيز نه استحقاق ستايش و نكوهش را دارد و نه پاداش و مجازات را ؛ زيرا فرض بر\r\n\r\n\r\n","description":"","footnote":"\r\n( 1 ) . حج ( 22 ) آيهء 73 .\r\n","page_name":" 834 ","page_number":834},
  {"content":"\r\n\r\nاين است كه كننده كار ، خداوند است و انسان ظرف آن كار خواهد بود مانند ظرفى كه آب در آن ريخته مىشود .\r\n3 .  وَ اللَّهُ جَعَلَ لَكُمْ مِنْ بُيُوتِكُمْ سَكَناً .  مراد از سكن در اين‌جا ، مستقر شدن در خانه‌هاست و مقصود از اين خانه‌ها چيزى است كه از سنگ ، چوب ، آهن و سيمان ساخته مىشود .  وَ جَعَلَ لَكُمْ مِنْ جُلُودِ الْأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَ يَوْمَ إِقامَتِكُمْ ،  « تستخفونها » ؛ يعنى برداشتن اين خانه بر شما آسان است . « ظعن » : سفر .\r\n« الاقامة » : حضور در ميهن . خداوند پس از ياد كردن خانه‌هاى ثابت ، از خانه‌هايى ياد مىكند كه با انسان از يك جابه‌جايى ديگر منتقل مىشوند نظير چادرها . خداوند در آيه ، تنها پوست را نام برده و از كتان و امثال آن ياد نكرده ؛ زيرا در سرزمين‌هاى عربى ، پوست ، بيشتر يافت مىشده است . در هرصورت خانه از هرچه ساخته شود ، نشان‌دهنده وجود آفريننده و سازنده آن است . در اين‌جا عبارتى از يك فقيه كه اظهار فصاحت مىكند مرا به شگفت آورده و من آن را عينا نقل مىكنم . او مىگويد :\r\nهرچيزى كه بالاى سرت باشد و سايه افكند ، سقف است . هرچيزى كه تو را بردارد ، زمين است . و هرچيزى كه تو را از چهار طرف بپوشاند ، ديوار است و زمانى كه سامان يابد و پيوسته شود ، خانه است .\r\n\r\nاحترام خانه در دين\r\nتمامى انواع خانه از نعمت‌هاى خداوند بر بندگانش مىباشد و ارزش آن را جز بىخانه‌ها نمىدانند . در آيين اسلام ، خانه احترام خاصى دارد . از جمله اين‌كه انسان تا زمانى كه از صاحب‌خانه اجازه نگرفته ، نبايد وارد آن شود . خداوند مىفرمايد : « داخل مشويد تا شما را رخصت دهند و اگر گويند : بازگرديد ، بازگرديد » . « 1 »\r\nفقها مىگويند : اگر كسى از سوراخى و يا شكاف در به داخل خانه انسان نگاه كند ،\r\n\r\n\r\n","description":"","footnote":"\r\n( 1 ) . نور ( 24 ) آيهء 28 .\r\n","page_name":" 835 ","page_number":835},
  {"content":"\r\n\r\nبر صاحب‌خانه است كه ابتدا او را منع كند و اگر در اين كار پافشارى نمايد ، او را بزند و يا سنگريزه و امثال آن را به طرف او پرتاب كند و اگر شخص دزد و فضول دچار زيان شود ، چيزى برعهده صاحبخانه نخواهد بود ؛ زيرا در حديث نبوى آمده است :\r\n« اگر كسى بخواهد [ از اسرارت 
  ] آگاهى پيدا كند و تو سنگريزه به سوى او پرتاب كنى و در نتيجه ، چشمان او بيرون آيد باكى بر تو نيست » . امام صادق عليه السّلام فرمود : « ديدن شرمگاه مؤمن بر مؤمن حرام است و اگر كسى به مؤمنى در داخل منزلش نگاه كند ، چشمان او در اين حالت براى آن مؤمن مباح است » .\r\n4 .  وَ مِنْ أَصْوافِها وَ أَوْبارِها وَ أَشْعارِها أَثاثاً وَ مَتاعاً إِلى حِينٍ  صوف : پشم گوسفند .\r\nو بر : پشم شتر الشعر : موى بز . اثاث در اصل به معناى فراوانى است . گفته مىشود :\r\n« أثّ النبت يئثّ » ، يعنى گياه زياد شد . در اين‌جا مراد از اثاث چيزى است كه انسان بدان نياز دارد از قبيل فرش ، لباس و . . .\r\nمتاع عبارت است از هرچيزى كه انسان براى تأمين منافع و بر طرف كردن نيازهايش از آن بهره مىگيرد . جمله : « الى حين » ، اشاره به اين نكته دارد كه لذّت بردن از زندگى ، موقّت است و دوامى ندارد .\r\n\r\nنعمت طلاى سياه چگونه است ؟\r\n5 .  وَ اللَّهُ جَعَلَ لَكُمْ مِمَّا خَلَقَ ظِلالًا .  ظلال جمع ظل و آن سايه‌اى است كه انسان را از حرارت خورشيد نگه مىدارد .\r\n6 .  وَ جَعَلَ لَكُمْ مِنَ الْجِبالِ أَكْناناً .  اكنان جمع كن ، و يا غار و يا سوراخى و امثال آن‌كه شخص را از حرارت خورشيد نگه مىدارد . هرچيزى كه انسان بدان نياز داشته باشد ، هرگاه آن را بيابد ، نعمت خواهد بود ، حتّى سايهء ابر و شكاف كوه .\r\n7 .  وَ جَعَلَ لَكُمْ سَرابِيلَ تَقِيكُمُ الْحَرَّ  در اين‌جا واژهء « البرد » به سبب اين‌كه معلوم مىباشد حذف شده و در تقدير اين‌گونه بوده است : « تقيكم الحرّ و البرد »  وَ سَرابِيلَ \r\n\r\n","description":"","footnote":"","page_name":" 836 ","page_number":836},
  {"content":"\r\n\r\n تَقِيكُمُ ،  اين سرابيل ، كنايه است از : زره ، كلاهخود و ديگر ابزارهاى جنگى .  بَأْسَكُمْ كَذلِكَ يُتِمُّ نِعْمَتَهُ عَلَيْكُمْ لَعَلَّكُمْ تُسْلِمُونَ .  مراد از اسلام در اين‌جا تسليم شدن به حق و فرمانبردارى از آن و نيز عمل برطبق آن است . معناى آيه چنين است : خداوند نعمت‌هايى چون خانه ، لوازم خانه ، كالا ، جامه ، سايه و غار به آنان داد ، تا او را سپاس بگزارند و از او بپرهيزند و در زمين فساد نكنند .\r\nوقتى خداوند ، نعمت سايهء ابر و درخت و غار در كوه و امثال آن را به عرب دوران جاهليّت داده و با اين سايه و غار ، نعمت را بر آنان كامل كرده و از آنان خواسته است كه اين نعمت‌ها را سپاسگزار باشند و از حق فرمانبردارى كنند و نيز به آنان هشدار داده است كه مبادا نافرمانى و سركشى كنند ، وقتى آن سايه ، نعمت و آن غار فضيلت باشد ، پس چگونه است نعمت طلاى سياه [ نفت 
  ] . كه بسان درياهايى در سرزمين‌هاى عربى مىجوشد ؟ و چگونه است آن گروهى كه با آن حكومت مىكنند ، با پول آن ، كاخ‌هاى آسمان‌خراش مىسازند ، كنيزان و غلامان براى خود مىگيرند ، براى آسايش خود ، هواپيما و اتومبيل‌هاى شخصى مىخرند و زمين را پر از اسراف و فساد مىكنند ؟\r\nخداوند به گذشتگان ، چهارپا ، اسب ، استر ، الاغ ، خانه‌هايى از سنگ و پوست ، لوازم خانه كه از پشم گوسفند و شتر و بز تهيه شده بود ، جامه‌هايى كه از سرما و گرما نگهدارى مىكرد و حتّى سايه و غار [ خانه‌اى در دل كوه‌ها 
  ] بخشيد و از ايشان خواست كه سپاسگزار باشند و آنها را ياد كنند ، بنابراين چگونه خواهند بود ثروتمندان گمراه در اين عصر كه در ويلاها سكونت دارند ، با مبالغ هنگفتى آنها را مجهّز مىكنند و هواى داخل اين ويلاها را به هرترتيبى كه دلشان مىخواهد ، گرم يا سرد مىكنند ، در حالى كه پيرامون آنان ، چادرهاى پناهندگان و كوخهاى آوارگان قرار دارند ؟ و با اين وجود ، ادّعاى ايمان به خدا و روز قيامت را هم دارند .\r\n فَإِنْ تَوَلَّوْا فَإِنَّما عَلَيْكَ الْبَلاغُ الْمُبِينُ .  اى محمد ! اگر آنها روى برتافتند ، وظيفه تو\r\n\r\n","description":"","footnote":"","page_name":" 837 ","page_number":837},
  {"content":"\r\n\r\nرسانيدن و وظيفه ما بازپرسى است . تو رسالت خود را به كامل‌ترين صورت ، به انجام رساندى و ما نيز به اندازهء كافى از آنان بازپرسى مىكنيم و پاداششان مىدهيم . اين آيه در جلد دوم در آيهء 20 سورهء آل عمران ، و در آيهء 40 از سورهء رعد بيان شد .\r\n يَعْرِفُونَ نِعْمَتَ اللَّهِ ثُمَّ يُنْكِرُونَها وَ أَكْثَرُهُمُ الْكافِرُونَ .  مراد از شناخت نعمت‌ها آن است كه آنان از اين نعمت‌ها برخوردارند و مقصود از انكار نعمت‌ها آن است كه آنان اين نعمت‌ها را به غير خدا نسبت مىدهند ، بدين معنى كه روزى خداوند را مىخورند و ديگرى را مىپرستند  وَ أَكْثَرُهُمُ الْكافِرُونَ ،  جايز است كه واژهء « اكثر » به معناى ظاهرى خود به كار رود و نيز مىتواند به معناى « جميع » به كار رود و مراد از آن در اين‌جا تمامى كسانى است كه رسالت حضرت محمّد صلّى اللّه عليه و إله به ايشان رسيده امّا آنان را از روى دشمنى و مخالفت با حق انكار كرده‌اند .\r\n\r\n","description":"","footnote":"","page_name":" 838 ","page_number":838},
  {"content":"\r\n\r\nگواهى از هرامتى\r\n\r\n[ سوره النحل ( 16 ) : آيات 84 تا 89 
  ]\r\nوَ يَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا وَ لا هُمْ يُسْتَعْتَبُونَ ( 84 ) وَ إِذا رَأَى الَّذِينَ ظَلَمُوا الْعَذابَ فَلا يُخَفَّفُ عَنْهُمْ وَ لا هُمْ يُنْظَرُونَ ( 85 ) وَ إِذا رَأَى الَّذِينَ أَشْرَكُوا شُرَكاءَهُمْ قالُوا رَبَّنا هؤُلاءِ شُرَكاؤُنَا الَّذِينَ كُنَّا نَدْعُوا مِنْ دُونِكَ فَأَلْقَوْا إِلَيْهِمُ الْقَوْلَ إِنَّكُمْ لَكاذِبُونَ ( 86 ) وَ أَلْقَوْا إِلَى اللَّهِ يَوْمَئِذٍ السَّلَمَ وَ ضَلَّ عَنْهُمْ ما كانُوا يَفْتَرُونَ ( 87 ) الَّذِينَ كَفَرُوا وَ صَدُّوا عَنْ سَبِيلِ اللَّهِ زِدْناهُمْ عَذاباً فَوْقَ الْعَذابِ بِما كانُوا يُفْسِدُونَ ( 88 )\r\nوَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً عَلى هؤُلاءِ وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ ( 89 )\r\n\r\n[ ترجمه 
  ]\r\nروزى كه از هرامّتى گواهى برانگيزيم و به كافران رخصت سخن گفتن داده نشود و عذرشان پذيرفته نيايد . ( 84 )\r\nو ستمگران عذاب را بنگرند ، عذابى كه هيچ تخفيف نيابد و هيچ مهلتشان ندهند . ( 85 )\r\nو چون مشركان آنان را كه شريك خدا مىساختند ، ببينند ، مىگويند : اى پروردگار ما ! اينان شريكانى هستند كه ما به جاى تو آنها را مىخوانديم . آنان پاسخ مىگويند : كه شما دروغ مىگوييد . ( 86 )\r\nو در اين‌روز به بندگى ، خويشتن را تسليم خدا كنند و آن دروغ‌ها كه مىبافته‌اند نابود شود . ( 87 )\r\nآنان كه كافر شدند و ديگران را از راه خدا بازداشتند ، به كيفر فسادى كه مىكرده‌اند عذابى بر عذابشان خواهيم افزود . ( 88 )\r\nو\r\n\r\n","description":"","footnote":"","page_name":" 839 ","page_number":839},
  {"content":"\r\n\r\nروزى باشد كه از هرامّتى شاهدى از خودشان به زيان خودشان برانگيزيم و تو را بياوريم تا به زيان آنان شهادت دهى . و ما قرآن را كه بيان‌كننده هرچيزى است و هدايت و رحمت و بشارت براى مسلمانان است بر تو نازل كرده‌ايم . ( 89 )\r\n\r\nواژگان\r\nالشهيد : در اين‌جا مراد گواه است كه به نفع آنان باشد و يا بر زيان ايشان .\r\nلا يستعتبون : فردا بر ايشان مجالى نيست كه خشنودى خداوند را با گفتار و يا با كردار به دست آورند .\r\nالسلم : تسليم شدن و فرمانبردارى .\r\nالتبيان : بيان .\r\n\r\nاعراب\r\n« يوم نبعث » ، « يوم » مفعول فيه براى فعل محذوف ؛ يعنى : « اذكر يوم نبعث » .\r\nجملهء « انكم لكاذبون » بدل از « القول » در جمله :  « فَأَلْقَوْا إِلَيْهِمُ الْقَوْلَ  .  زِدْناهُمْ عَذاباً »  « عذابا » تميز ؛ زيرا به معناى : « زاد عذابهم » است .  « جِئْنا بِكَ شَهِيداً »  ، « شهيدا » حال از كاف خطاب . « تبيانا » نيز حال است و جايز است كه مفعول من اجله باشد و در تقدير چنين است : « انزلناه ليبين للناس كلّ شئ و ليهديهم و ليرحمهم » .\r\n\r\nتفسير\r\n وَ يَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا .  اين جمله ، تهديد و هشدارى است براى كسانى كه خداى سبحان در آيهء پيشين به آنان اشاره كرد و فرمود :\r\n« يعرفون نعمة اللّه ثم ينكرونها » . تهديد خداوند هم بدين ترتيب است كه در قيامت تمامى مردم را گرد مىآورد و هرپيامبرى را به عنوان شاهد و گواه حاضر مىكند و اين\r\n\r\n","description":"","footnote":"","page_name":" 840 ","page_number":840},
  {"content":"\r\n\r\nپيامبر به نفع امّت خودش و يا به زيان آنان گواهى مىدهد و هرگاه به زيان آنان گواهى دهد ، خداوند برطبق گواهى و سخن او عمل مىكند و به امّتش اجازه نمىدهد كه عذر و بهانه بياورند . خداوند مىفرمايد : » اين روزى است كه كس سخن نگويد .\r\nآنها را رخصت ندهند تا پوزش خواهند » . « 1 »\r\n وَ لا هُمْ يُسْتَعْتَبُونَ .  مراد از استعتاب ، به دست آوردن خشنودى است و معناى اين جمله چنين است : از مشركان خواسته نمىشود كه خشنودى خدا را با گفتار و يا كردار خود به دست آورند ، زيرا آخرت ، خانه بازپرسى و پاداش است ، نه خانهء كردار و به دست آوردن خشنودى .\r\n وَ إِذا رَأَى الَّذِينَ ظَلَمُوا الْعَذابَ فَلا يُخَفَّفُ عَنْهُمْ وَ لا هُمْ يُنْظَرُونَ   « الَّذِينَ ظَلَمُوا »  ، هر ستمگرى را دربرمىگيرد ، خواه ستمگرى كه با انكار و شرك ، به آفريدگارش ستم كند و خواه از راه تجاوز ، به ديگران ستم نمايد و يا به دليل اين‌كه خود را در معرض هلاكت قرار مىدهد ، بر خودش ظلم كند . اين فرد ستمگر برطبق ستم و گناهى كه انجام داده است ، بدون كم و زياد و بدون تأخير ، مجازات مىشود .\r\n وَ إِذا رَأَى الَّذِينَ أَشْرَكُوا شُرَكاءَهُمْ قالُوا رَبَّنا هؤُلاءِ شُرَكاؤُنَا الَّذِينَ كُنَّا نَدْعُوا مِنْ دُونِكَ فَأَلْقَوْا إِلَيْهِمُ الْقَوْلَ إِنَّكُمْ لَكاذِبُونَ \r\nضمير « القوا » به خدايان مشركان برمىگردد و ضمير « اليهم » به خود آنان . ظاهر اين آيه نشان مىدهد كه خداوند معبود مشركان را ، خواه بت باشد و يا چيز ديگر ، در روز قيامت محشور مىسازد ، تا حجّت را بر كسانى كه او را به خدايى گرفته‌اند تمام كند و هنگامى كه مشركان ، خدايان مورد پرستش خود را مىبينند ، به خداوند مىگويند : اينها همان چيزهايى هستند كه ما آنها را شريكان تو مىخوانديم . خدايان نيز با زبان حال و يا با زبان گفتار در پاسخ آنان مىگويند : شما اى مشركان ! در اين‌كه ما را شريكان خدا قرار داديد ، دروغ گفتيد . دور نيست كه اين ماجراى گفت‌وگو مشركان\r\n\r\n\r\n","description":"","footnote":"\r\n( 1 ) . مرسلات ( 77 ) آيات 35 - 36 .\r\n","page_name":" 841 ","page_number":841},
  {"content":"\r\n\r\nو خدايان آنان ، كنايه از آشكار شدن حقايق در روز قيامت باشد و اين‌كه در آن‌جا مجالى براى دروغ و نيرنگ وجود ندارد .\r\n وَ أَلْقَوْا إِلَى اللَّهِ يَوْمَئِذٍ السَّلَمَ .  ضمير « القوا » به مشركان و خدايان آنان برمىگردد ؛ يعنى آنان [ در قيامت 
  ] تسليم و مطيع فرمان خداوند مىشوند .  وَ ضَلَّ عَنْهُمْ ما كانُوا يَفْتَرُونَ .  هركس در اين جهان دروغ بگويد ، دروغ‌هايش در روز قيامت به صورت خوارى و عذاب به خودش برمىگردد .\r\n الَّذِينَ كَفَرُوا وَ صَدُّوا عَنْ سَبِيلِ اللَّهِ زِدْناهُمْ عَذاباً فَوْقَ الْعَذابِ بِما كانُوا يُفْسِدُونَ . \r\nآنان با كفر ورزيدن در برابر حق فاسد شدند و نيز با بازداشتن ديگران از حق ، ايجاد فساد كردند . از اين‌رو ، آنان استحقاق دو عذاب را دارند : اوّل به سبب فاسد شدن . دوم بر اثر فساد كردن : « بلكه بار گناه خود و بارهايى با بار خود بر گردن خواهند گذاشت » . « 1 »\r\n وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ .  اين معنا در آيهء 84 بيان شد و به منظور هشدار به كسانى كه محمّد صلّى اللّه عليه و إله را تكذيب كردند ، در آيهء 89 نيز تكرار شده است .  وَ جِئْنا بِكَ شَهِيداً عَلى هؤُلاءِ .  خطاب متوجّه محمّد صلّى اللّه عليه و إله است و « هؤلاء » به امّت او اشاره دارد .\r\nپرسش : حضرت محمّد صلّى اللّه عليه و إله ، فرستادهء خدا براى همهء مردم است ، به دليل تصريح آيهء 27 از سورهء سبا : « تو را به پيامبرى نفرستاديم ، مگر بر همهء مردم ، مژده‌دهنده و بيم‌دهنده ، ولى بيشتر مردم نمىدانند » . هرگاه رسالت محمّد صلّى اللّه عليه و إله در دنيا براى همگان باشد ، سزاوار است كه شهادت او نيز در آخرت براى همگان باشد ؛ زيرا اگر شهادت او تنها براى امّتش باشد ، بايد رسالت او نيز تنها به امّت او اختصاص داشته باشد ؟\r\nپاسخ : ميان همگانى بودن رسالت او در دنيا و همگانى بودن شهادتش در آخرت ، هيچ‌گونه ملازمه‌اى وجود ندارد ؛ زيرا امّت محمّد صلّى اللّه عليه و إله رسالت اسلام را پس از او براى تمامى امّت‌ها و در هرزمان و مكان تبليغ مىكند و پيامبر صلّى اللّه عليه و إله عليه امتش\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 13 .\r\n","page_name":" 842 ","page_number":842},
  {"content":"\r\n\r\nگواهى مىدهد كه آنان سهل‌انگارى كرده و رسالت را به نسل‌هاى بشرى نرسانيده‌اند .\r\n وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ .  خطاب از سوى خدا به پيامبرش محمّد صلّى اللّه عليه و إله است و مراد از كتاب ، قرآن مىباشد و در آن بيان هرچيزى دربارهء عقيده ، آيين ، اخلاق ، اندرزها و پندها وجود دارد .  وَ هُدىً وَ رَحْمَةً .  هدايت و رحمت براى كسى است كه در جستجوى آن باشد .  وَ بُشْرى لِلْمُسْلِمِينَ .  مراد از بشرى ، بهشت و مراد از مسلمين ، هركسى است كه در برابر حق تسليم باشد و بدان عمل كند .\r\n\r\n","description":"","footnote":"","page_name":" 843 ","page_number":843},
  {"content":"\r\n\r\nخدا به عدل و احسان فرمان مىدهد\r\n\r\n[ سوره النحل ( 16 ) : آيات 90 تا 93 
  ]\r\nإِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ ( 90 ) وَ أَوْفُوا بِعَهْدِ اللَّهِ إِذا عاهَدْتُمْ وَ لا تَنْقُضُوا الْأَيْمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيْكُمْ كَفِيلاً إِنَّ اللَّهَ يَعْلَمُ ما تَفْعَلُونَ ( 91 ) وَ لا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً تَتَّخِذُونَ أَيْمانَكُمْ دَخَلاً بَيْنَكُمْ أَنْ تَكُونَ أُمَّةٌ هِيَ أَرْبى مِنْ أُمَّةٍ إِنَّما يَبْلُوكُمُ اللَّهُ بِهِ وَ لَيُبَيِّنَنَّ لَكُمْ يَوْمَ الْقِيامَةِ ما كُنْتُمْ فِيهِ تَخْتَلِفُونَ ( 92 ) وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ يُضِلُّ مَنْ يَشاءُ وَ يَهْدِي مَنْ يَشاءُ وَ لَتُسْئَلُنَّ عَمَّا كُنْتُمْ تَعْمَلُونَ ( 93 )\r\n\r\n[ ترجمه 
  ]\r\nخدا به عدل و احسان و بخشش به خويشاوندان فرمان مىدهد . و از فحشا و زشتكارى و ستم نهى مىكند . شما را پند مىدهد ، باشد كه پذيراى پند شويد . ( 90 )\r\nچون با خدا پيمان بستيد بدان وفا كنيد و چون سوگند اكيد خورديد آن را مشكنيد ، كه خدا را ضامن خويش كرده‌ايد و او مىداند كه چه مىكنيد . ( 91 )\r\nو همانند آن زن كه رشته‌اى را كه محكم تافته بود از هم گشود و قطعه‌قطعه كرد مباشيد ، تا سوگندهاى خود را وسيلهء فريب يكديگر سازيد بدين بهانه كه گروهى بيشتر از گروه ديگر است . خدا شما را بدان مىآزمايد ، و در روز قيامت چيزى را كه در آن اختلاف مىكرديد برايتان بيان مىكند . ( 92 )\r\nاگر خدا مىخواست ، همهء شما را يك امّت كرده بود ، ولى هركه را بخواهد\r\n\r\n","description":"","footnote":"","page_name":" 844 ","page_number":844},
  {"content":"\r\n\r\nگمراه مىسازد و هركه را بخواهد هدايت مىكند و از هركارى كه مىكنيد بازخواست مىشويد . ( 93 )\r\n\r\nواژگان\r\nالعهد : هرآنچه را كه انسان با اختيار خودش به آن ملتزم مىشود ، خواه انجام دادن كارى باشد و خواه ترك آن ، اين چيز در عرف مردم يك نوع عهد و پيمان محسوب مىشود . وفاى به پيمان از ديدگاه شريعت ، تنها زمانى واجب است كه اين پيمان براى خدا و همراه با نام او باشد نظير اين‌كه شخص بگويد : با خدا پيمان بستم و يا بگويد :\r\nبر گردن من است پيمان خدا .\r\nنقض اليمين : مخالفت با سوگند .\r\nتوكيدها : در اين‌جا مراد عقد سوگند است . جايز است « تأكيدها » با الف خوانده شود لكن با واو بهتر است ؛ زيرا مطابق با اصل است .\r\nكفيلا : ضامن وفاى به عهد .\r\nانكاثا : به فتح همزه جمع نكث به كسر نون به معناى منكوث : از بين رفته و شكسته شده است .\r\nالدّخل : در زبان عربى ؛ يعنى هرچيز كه نادرست باشد ، چنان‌كه در تفسير طبرى آمده است .\r\nأربى : بيشتر و فراوان‌تر .\r\n\r\nاعراب\r\n« أنكاثا » حال مؤكد از « غزلها » . برخى گفته‌اند : منصوب است بنابر مصدريّت .\r\n« دخلا » مفعول من اجله براى « تتخذون » . مصدر « ان تكون امّة » مجرور به باى محذوف يعنى : بكون امّة .\r\n\r\n","description":"","footnote":"","page_name":" 845 ","page_number":845},
  {"content":"\r\n\r\n\r\nتفسير\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ .  اين آيه به سه خصلت پسنديده دستور داده و از سه خصلت نكوهيده نهى كرده است . امّا سه خصلت پسنديده عبارتند از : 1 . عدالت . انسان عادل كسى است كه نسبت به مردم باانصاف است و با آنان طورى كه بايسته است رفتار مىكند .\r\n2 . احسان . اين واژه هركار خير و نيكى را دربرمىگيرد و مردم از واژه « محسن » ؛ يعنى نيكوكار ، كسى را اراده مىكنند كه دارايىاش را در راه خير ببخشد و يا در راه خير تلاش كند .\r\n3 . بخشش به خويشاوندان كه از مصاديق احسان است . خدا تنها از اين كار نيك ياد كرده ، تا فضيلت و عظمت آن را بالا ببرد .\r\nامّا خصلت‌هاى سه‌گانهء نكوهيده عبارتند از :\r\n1 . فحشا ( كارهاى زشت ) همانند زنا ، لواط ، شراب ، قمار ، دروغ و تهمت زدن .\r\nآشكارترين مصداق فحشا ، زنا است كه خداوند مىفرمايد : « و به زنا نزديك مشويد .\r\nزنا ، كارى زشت و شيوه‌اى ناپسند است » . « 1 »\r\n2 . منكر و آن هرعملى است كه عقل و شرع ، آن را زشت بشمارد .\r\n3 . ستم و آن عبارت است از ستم كردن بر مردم با گفتار يا كردار . ستم در پيشگاه خدا در روز قيامت ، حكم شرك آوردن به او را دارد و حتّى سخت‌تر از آن است ، شرك حقّ خداست و مىتواند از آن صرف‌نظر كند ، امّا ستم ، تجاوز به حقّ خدا و حقّ مردم است . واژهء منكر بر فحشا و فحشا بر منكر و اين هردو بر ستم اطلاق مىشود .\r\n يَعِظُكُمْ لَعَلَّكُمْ تَذَكَّرُونَ .  مراد از اندرز خداوند ، فرمان او به خصلت‌هاى\r\n\r\n\r\n","description":"","footnote":"\r\n( 1 ) . اسراء ( 17 ) آيهء 32 .\r\n","page_name":" 846 ","page_number":846},
  {"content":"\r\n\r\nپسنديده و نهى او از خصلت‌هاى زشت است . هدف از اين اندرز ، آن است كه مؤمنان ، پرهيزكار و پاك و پاكيزه باشند . راويان از ابن مسعود نقل كرده‌اند كه اين آيه ، جامع‌ترين آيهء قرآن دربارهء نيكى و بدى است .\r\nعثمان بن مظعون گفته است : من به خاطر شرم از پيامبر خدا صلّى اللّه عليه و إله اسلام آورده بودم و اسلام در قلب من جاى نگرفته بود ، تا اين‌كه اين آيه نازل شد و آن‌گاه من [ واقعا 
  ] ايمان آوردم و نزد عموى او ابو طالب رفتم و جريان خودم را به او خبر دادم و او گفت :\r\nاى خاندان قريش ! از محمد صلّى اللّه عليه و إله پيروى كنيد كه هدايت خواهيد شد ؛ زيرا او جز به اخلاق پسنديده فرمان نمىدهد .\r\n وَ أَوْفُوا بِعَهْدِ اللَّهِ إِذا عاهَدْتُمْ .  دادن پيمان به خدا دو گونه است : اوّل اين‌كه انسان در پيش خود ، با خدا پيمان ببندد كه كار مشخّصى را انجام بدهد و يا آن را ترك كند ، به عنوان مثال بگويد : با خدا پيمان مىبندم كه فلان كار را انجام دهم يا آن را ترك كنم .\r\nدوم اين‌كه به خدا ايمان بياورد ؛ زيرا كسى كه به او ايمان مىآورد ، گويى به او پيمان سپرده كه برطبق فرمانش عمل كند و از نهيش خوددارى نمايد . وفاى به هريك از اين دو پيمان ، واجب است . مراد از عهد خدا در اين‌جا ، همان پيمان نخست است .\r\n وَ لا تَنْقُضُوا الْأَيْمانَ بَعْدَ تَوْكِيدِها  « أيمان » جمع يمين ( سوگند ) است و مراد از « توكيدها » ، عقد و بستن آن است . زيرا سوگند در صورتى منعقد مىشود كه بر معصيت نباشد و هرگاه بر معصيت باشد ، در هيچ حالتى منعقد نخواهد شد . برخى گفته‌اند : مراد از « توكيدها » ، سخت‌تر كردن سوگند است . اين نظر درست نيست ؛ زيرا در اين صورت ، معنا چنين مىشود : اگر سوگند ، سخت و شديد نباشد ، وفاى بدان واجب نيست ، با اين‌كه مىدانيم ، هر سوگندى واجب الوفا است ، خواه سوگند خورنده ، سوگند و تصميم خود را شدّت ببخشد و يا آن را شدّت نبخشد .  وَ قَدْ جَعَلْتُمُ اللَّهَ عَلَيْكُمْ كَفِيلًا .  هركس به خدا سوگند ياد كند ، خدا را ضامن وفاى به اين\r\n\r\n","description":"","footnote":"","page_name":" 847 ","page_number":847},
  {"content":"\r\n\r\nسوگند قرار داده است . بنابراين ، اگر با آن مخالفت كند ، به خداوند خيانت كرده است و استحقاق عذاب و مجازات را دارد .  إِنَّ اللَّهَ يَعْلَمُ ما تَفْعَلُونَ  كسى كه به پيمان و سوگند خودش وفا كند ، خداوند ، پاداش فرمانبرداران را به او مىدهد و هركس خلاف آن رفتار كند و خيانت ورزد ، مانند گناهكاران مجازات خواهد شد .\r\nشايسته است به اين نكته اشاره شود كه هركدام از پيمان و سوگند ، در صورتى كه تركش بر انجام دادنش برتر باشد ، خودبه‌خود منحل مىشود . به عنوان مثال اگر كسى به خدا سوگند ياد كند و يا با او پيمان ببندد كه مثلا گوشت نخورد و در ترك خوردن گوشت ، فايده بهداشتى برايش باشد ، در اين صورت ، پيمان و سوگند منعقد مىشود . اما اگر خوردن گوشت براى سلامت او مفيد باشد ، پيمان و سوگند از بين مىرود و اين شخص مىتواند گوشت بخورد ، بدون اين‌كه چيزى بر عهده او باشد . در حديث آمده است : » هرگاه بهتر از سوگندت ديدى ، سوگند را رها كن » .\r\n وَ لا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً  « بعد قوة » ؛ يعنى پس از محكم شدن آن . هرچيزى كه پس از تاب خوردن و استوار شدن ، شكسته شود ، آن را نكث گويند [ يعنى قطعه‌قطعه شدن 
  ] ، خواه اين چيز رشته باشد و يا طناب . خداوند ، شكننده پيمان و سوگندها را به زنى تشبيه كرده است كه رشته‌اى را پس از تافتن باز كند .\r\nبرخى گفته‌اند : در مكه زن احمقى بود كه در بامداد ، پشم خود را مىريسيد و در شامگاه آن را باز مىكرد و خداوند شكننده سوگند را به او تشبيه كرده است . در هر حال ، جملهء فوق تأكيدى است براى اين سخن خداوند : « و چون سوگند اكيد خورديد آن را مشكنيد » .\r\n تَتَّخِذُونَ أَيْمانَكُمْ دَخَلًا بَيْنَكُمْ أَنْ تَكُونَ أُمَّةٌ .  همزهء استفهام انكارى از جمله حذف شده و در تقدير : « أ تتخذون . . . » بوده است . « دخل » عبارت از چيزى است كه هم\r\n\r\n","description":"","footnote":"","page_name":" 848 ","page_number":848},
  {"content":"\r\n\r\nفاسد باشد و هم فاسدكننده و از مصاديق آن ، نيرنگ و فريب است . « أربى » : بيشتر .\r\nمعناى آيه چنين است : سوگندهاى خود را وسيله‌اى براى نيرنگ و خيانت قرار ندهيد ، بدين ترتيب كه براى كسانى كه از شما بيشتر و نيرومندترند سوگند بخوريد ، تا آنان به شما اعتماد كنند ، و در همين حال ، در دل خود نيّت كنيد كه هرگاه خود را بيشتر و نيرومندتر ببينيد ، سوگندها را بشكنيد و هم‌پيمانان خود را رها كنيد .\r\nمعناى آيه در يك جمله خلاصه مىشود : نيرنگ نكنيد .\r\n إِنَّما يَبْلُوكُمُ اللَّهُ بِهِ .  ضمير « به » برمىگردد به فرمان خداوند به وفاى به پيمان و سوگند و معناى جمله چنين است : خداوند بندگانش را به تكاليفى موظّف كرده است ، تا فرمانبردار از روى اختيار از او فرمان ببرد و گناهكار از روى اختيار از او نافرمانى كند و آن‌گاه خداوند هركدام را به سزاى كردارش برساند . ما پيش‌تر دربارهء معناى اختيار از سوى خدا در جلد سوم در تفسير آيهء 94 از سورهء مائده ، به تفصيل سخن گفتيم .  وَ لَيُبَيِّنَنَّ لَكُمْ يَوْمَ الْقِيامَةِ ما كُنْتُمْ فِيهِ تَخْتَلِفُونَ .  خداوند در روز قيامت ، بندگان را دوباره زنده مىكند ، تا طرفدار باطل از طرفدار حق جدا شود و هركدام به سزاى خود برسد .\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً ؛  يعنى اگر خداى سبحان مىخواست انسان را بر ايمان [ به خودش 
  ] مجبور كند ، تمامى مردم يك امّت بودند ، لكن خداوند انسان را آزاد گذارد ؛ زيرا اگر آزادى و اختيار را از او مىگرفت ، وضعيّت او همچون وضعيّت حيوانات و حشرات بود . در تفسير آيهء 118 از سورهء هود و آيهء 34 از سورهء انعام ، در اين‌باره به تفصيل سخن گفته شد .\r\n وَ لكِنْ يُضِلُّ مَنْ يَشاءُ وَ يَهْدِي مَنْ يَشاءُ وَ لَتُسْئَلُنَّ عَمَّا كُنْتُمْ تَعْمَلُونَ .  از ديدگاه عقل ، شك و ترديدى نيست كه خداوند از روى اجبار ، كسى را هدايت و يا گمراه نمىكند ، زيرا اگر او را به گمراهى و هدايت مجبور مىكرد ، مورد سؤال و بازپرسى قرار دادن وى درست نبود . با اين‌كه او آشكارا و بلافاصله فرموده است :  « وَ لَتُسْئَلُنَّ \r\n\r\n","description":"","footnote":"","page_name":" 849 ","page_number":849},
  {"content":"\r\n\r\n عَمَّا كُنْتُمْ تَعْمَلُونَ » .  معناى آيه بدين ترتيب است كه خداوند انسان را پس از آن‌كه او خود ، از روى اختيار ، گمراهى را برمىگزيند ، گمراهش مىداند و نيز زمانى كه او راه هدايت را در پيش مىگيرد ، هدايت يافته‌اش تلقى مىكند ، چنان‌كه هرگاه وى خودكشى كند ، او را مىميراند و هرگاه از انداختن خودش به هلاكت خوددارى كند ، نجاتش مىدهد . در جلد اوّل در تفسير آيهء 26 و آيهء 272 از سورهء بقره ، و همچنين در جلد دوم در آيهء 88 از سورهء نساء ، دربارهء هدايت و گمراهى سخن گفته شد .\r\n\r\n","description":"","footnote":"","page_name":" 850 ","page_number":850},
  {"content":"\r\n\r\nآنچه در نزد خداست بهتر است\r\n\r\n[ سوره النحل ( 16 ) : آيات 94 تا 100 
  ]\r\nوَ لا تَتَّخِذُوا أَيْمانَكُمْ دَخَلاً بَيْنَكُمْ فَتَزِلَّ قَدَمٌ بَعْدَ ثُبُوتِها وَ تَذُوقُوا السُّوءَ بِما صَدَدْتُمْ عَنْ سَبِيلِ اللَّهِ وَ لَكُمْ عَذابٌ عَظِيمٌ ( 94 ) وَ لا تَشْتَرُوا بِعَهْدِ اللَّهِ ثَمَناً قَلِيلاً إِنَّما عِنْدَ اللَّهِ هُوَ خَيْرٌ لَكُمْ إِنْ كُنْتُمْ تَعْلَمُونَ ( 95 ) ما عِنْدَكُمْ يَنْفَدُ وَ ما عِنْدَ اللَّهِ باقٍ وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ ( 96 ) مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ ( 97 ) فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ ( 98 )\r\nإِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ ( 99 ) إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ ( 100 )\r\n\r\n[ ترجمه 
  ]\r\nسوگندهاى خود را وسيلهء فريب يكديگر مسازيد تا قدمى را كه استوار ساخته‌ايد بلغزد و به سبب بازداشتن از راه خدا به بدى افتيد و به عذابى بزرگ گرفتار آييد . ( 94 )\r\nپيمان خدا را به بهايى اندك مفروشيد ؛ زيرا اگر بدانيد ، آنچه در نزد خداست برايتان بهتر است . ( 95 )\r\nآنچه نزد شماست فنا مىشود و آنچه نزد خداست باقى مىماند . و آنان را كه شكيبايى ورزيدند ، پاداشى بهتر از كردارشان خواهيم داد . ( 96 )\r\nهر زن و مردى كه كار نيكو انجام دهد ، اگر ايمان آورده باشد زندگى خوش و پاكيزه‌اى به دو خواهيم داد و پاداشى بهتر از كردارشان عطا خواهيم كرد . ( 97 )\r\nو چون قرآن بخوانى ، از شيطان رجيم به خدا پناه ببر . ( 98 )\r\nشيطان را بر\r\n\r\n","description":"","footnote":"","page_name":" 851 ","page_number":851},
  {"content":"\r\n\r\nكسانى كه ايمان آورده‌اند و بر خدا توكّل مىكنند تسلّطى نيست . ( 99 )\r\nتسلّط او تنها بر كسانى است كه دوستش مىدارند و به خدا شرك مىآورند . ( 100 )\r\n\r\nواژگان\r\nالنفاد : فانى شدن ، عكس بقا .\r\nاذا قرأت القران : « اذا اردت قراءة القرآن ، هرگاه خواستى قرآن بخوانى » نظير جمله :\r\n« اذا اكلت فقل باسم اللّه ، يعنى هرگاه خواستى بخورى بگو : بسم اللّه » .\r\nالسلطان : مراد سلطه يافتن است .\r\nيتولونه : از او فرمان مىبرند .\r\n\r\nاعراب\r\n« فتزلّ » منصوب به « أن » كه پس از فاء در تقدير است ؛ زيرا فعل در جواب نهى واقع شده است . و « تذوقوا » عطف است بر « فتزلّ » . « انّما » مركّب از دو كلمه است : يكى « انّ » كه اسم را نصب و خبر را رفع مىدهد و « ما » كه اسم موصول و اسم « انّ » مىباشد . « عند اللّه » صلهء موصول . « هو » ضمير فصل كه محلّى از اعراب ندارد . « خير » خبر « انّ » . « ما عندكم » مبتدا و « ينفد » خبر . ضمير « لنحيينّه » به « من عمل صالحا » برمىگردد ، بدين اعتبار كه لفظ « من » مفرد است و نيز ضمير « نجزينّهم » به « من » برمىگردد ، به اعتبار معنايش كه در اين‌جا جمع است .\r\n\r\nتفسير\r\nخداوند در آيهء 91 فرمود :  « وَ لا تَنْقُضُوا الْأَيْمانَ بَعْدَ تَوْكِيدِها » .  در آيهء 92 فرمود :\r\n « وَ لا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً تَتَّخِذُونَ أَيْمانَكُمْ دَخَلًا بَيْنَكُمْ » .  در آيهء 94 كه اينك درصدد تفسير آن هستيم مىفرمايد :  وَ لا تَتَّخِذُوا أَيْمانَكُمْ \r\n\r\n","description":"","footnote":"","page_name":" 852 ","page_number":852},
  {"content":"\r\n\r\n دَخَلًا بَيْنَكُمْ  هدف از اين تكرارها چيست ؟ آيا هدف ، تأكيد و اهميّت دادن به وفاست و يا چيز ديگر ؟\r\nرازى نقل كرده است كه خداوند در ابتدا ، تمامى مردم را از شكستن قسم نهى فرموده ، بدون آن‌كه گروه مشخصّى را قصد كند . آن‌گاه گروه خاصّى را از اين كار نهى كرده است كه منظور از اين گروه ، كسانى هستند كه بر اسلام با محمّد صلّى اللّه عليه و إله بيعت كردند .\r\nاين تفصيل از مدلول آيات ، دور به نظر مىرسد ؛ زيرا نهى از شكستن سوگند در اين آيات ، به‌گونه‌اى مطلق وارد شده و به بيعت و يا چيزى ديگر ، مقيّد نگرديده است .\r\nبهترين پاسخ آن است كه تكرار نهى در اين‌جا ، روا و نيكوست ؛ زيرا خداى سبحان پس از هرنهى ، جمله‌اى را آورده كه معناى تازه‌اى را مىرساند . از اين‌رو ، پس از نهى اوّل گفته است :  « وَ قَدْ جَعَلْتُمُ اللَّهَ عَلَيْكُمْ كَفِيلًا » .  خداوند با اين سخن خود ، به سوگند خورندگان تذكّر مىدهد كه آنان خدا را ضامن وفاى به سوگندهايشان قرار داده‌اند .\r\nبنابراين ، بر آنان است كه سوگند خود را نشكنند ، و گرنه ، به خداوند خيانت كرده‌اند .\r\nپس از نهى دوم فرموده است : انما يبلوكم به » . اين جمله نيز ، يادآورى به سوگند خورندگان است ، بدين ترتيب كه خدا آنها را امتحان و آزمايش مىكند ، تا سزاوار پاداشى گردند كه او براى آنان مىخواهد . و پس از نهى سوم فرموده است :  فَتَزِلَّ قَدَمٌ بَعْدَ ثُبُوتِها .  اين جمله نوعى هشدار و وعدهء عذاب براى كسانى است كه حق و هدايت را رها و به سوى باطل و گمراهى گرايش پيدا مىكنند .\r\n وَ تَذُوقُوا السُّوءَ بِما صَدَدْتُمْ عَنْ سَبِيلِ اللَّهِ وَ لَكُمْ عَذابٌ عَظِيمٌ .  هركس از راه خدا و حق اعراض كند ، بايد در آغاز ، او را از راه اندرز و ارشاد از اين كار بازداشت .\r\nاگر توبه كرد كه مقصود همان است و اگر توبه نكرد ، بايد با او جهاد كرد و [ حتّى 
  ] اسارت و كشتن او نيز رواست . اين ، كيفر او در دنياست و امّا در آخرت ، براى وى عذابى بزرگ خواهد بود .\r\n وَ لا تَشْتَرُوا بِعَهْدِ اللَّهِ ثَمَناً قَلِيلًا .  پيمان خدا عبارت است از : ملتزم شدن به حق\r\n\r\n","description":"","footnote":"","page_name":" 853 ","page_number":853},
  {"content":"\r\n\r\nو عمل بدان و از مصاديق آن ، پيمان و سوگند است . مراد از قيمت اندك ، سود دنيوى است ، هرچند زياد هم باشد . معناى آيه چنين است : منافع خودتان را بر حق ترجيح ندهيد تا حق را به ثروت ، يا مقام و يا هرنوع كالاى دنيوى بفروشيد ؛ زيرا دنيا با تمامى آنچه در خود دارد ، در برابر آنچه خداوند به فرمانبرداران و نيكوكاران وعده داده ، چيزى نيست .  إِنَّما عِنْدَ اللَّهِ هُوَ خَيْرٌ لَكُمْ  آنچه در پيشگاه خداست از منافع دنيوى از جهت مقدار و چگونگى به هراندازه كه باشد بهتر است .  إِنْ كُنْتُمْ تَعْلَمُونَ ؛  يعنى اگر بدانيد كه ميان فايدهء اخروى و فايدهء دنيوى ، تفاوت زيادى است . آن‌گاه خداوند تفاوت ميان اين دو را بيان كرده است :\r\n ما عِنْدَكُمْ يَنْفَدُ وَ ما عِنْدَ اللَّهِ باقٍ .  بىترديد ، چيزى كه هميشگى است ، بهتر از آن چيزى است كه از بين مىرود . به علاوه ، فايدهء دنيوى با رنج‌ها و تلخىها همراه است و اگر يك طرف آن شيرين باشد ، طرف ديگرش تلخ است ، امّا سود اخروى از هرگونه رنج و تلخى به‌دور است .\r\n وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ .  دعوت ديگران به حق و پايدارى بر آن و نيز پايدارى بر اين دعوت ، بديهى است كه ايجاب مىكند انسان از سوى باطل‌گرايان مورد آزار قرار گيرد . بنابراين ، اگر كسى در راه حق ، بر گرفتارىها شكيبايى كند و در جهاد با دشمنان او تا پايان ، ثابت‌قدم بماند ، خداوند پاداش جهادگران شكيبا را به او خواهد داد .\r\nپرسش : آيهء  « وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ » ،  بدين معنا اشاره دارد كه خداوند صابران را در برابر بهترين اعمالشان پاداش مىدهد ، امّا در برابر اعمال نيكو و بد ايشان ، هيچ‌گونه پاداشى نخواهد داد . آيا مراد آيه ، همين معناست ؟\r\nپاسخ : اعمال انسان به چهار گونه تقسيم مىشود : طاعت‌هاى واجب ، طاعت‌هاى مستحب ، گناهان و كارهاى مباح . ترديدى نيست كه اعمال انسان ، طاعت‌ها و زشت‌ترين آنها ، گناهان است . خداوند صابران را در برابر تمامى طاعت‌هايى كه\r\n\r\n","description":"","footnote":"","page_name":" 854 ","page_number":854},
  {"content":"\r\n\r\nانجام مىدهند ، پاداش مىدهد و از جملهء اين طاعت‌ها شكيبايى در طاعت خداست كه بهترين و بزرگ‌ترين آنها محسوب مىشود . امّا كسى كه كارهاى مباح را انجام مىدهد ، نه استحقاق پاداش را دارد و نه استحقاق مجازات را . بنابراين ، مراد از  « بِأَحْسَنِ ما كانُوا يَعْمَلُونَ » ،  تمامى انواع و اقسام طاعت‌هاست و نه تنها صبر . البتّه ، خداوند آشكارا فرموده است كه او صابران را به خاطر كارهاى نيك ايشان پاداش مىدهد و دربارهء گناهانشان سكوت اختيار كرده است و در اين سكوت ، يك نوع وعده و يا شبه وعده است به اين‌كه ، او با رحمت و بخشش خود ، اين گناهان را خواهد بخشيد .\r\n مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ .  اين آيه دربردارندهء چند نكته است :\r\n1 . معيار ارزش زن و مرد در پيشگاه خدا ، عمل آنهاست و مرد بر زن هيچ برترى ندارد ، مگر باتقوا . بر اين اساس ، اگر زن پرهيزگار باشد و از خدا فرمان ببرد و مرد تقوا نداشته باشد و نافرمانى كند ، آن زن از اين مرد در نزد خدا بهتر است . در جلد اوّل در تفسير آيهء 228 از سورهء بقره ، زير عنوان : « مقايسه ميان زن و مرد » به تفصيل سخن گفته شد .\r\n2 . نيز اين آيه نشان مىدهد كه ايمان به همراه عمل صالح ، سبب اجر و پاداش است ، امّا يكى از اين دو بدون ديگرى موجب پاداش نمىشود . لكن جمع ميان اين آيه و آيهء  « فَمَنْ يَعْمَلْ مِثْقالَ ذَرَّةٍ خَيْراً يَرَهُ ؛  هركس به اندازهء يك مثقال كار نيك انجام دهد ، آن را مىبيند » . اقتضا مىكند كه خداى سبحان به كافر نيكوكار ، در عوض نيكى او ، سلامت يا مقام ، يا عمر دراز در دنيا و يا تخفيف عذاب در آخرت عنايت كند . در جلد دوم در تفسير آيهء 178 از سورهء آل عمران ، زير عنوان : « كافر و عمل نيك » در اين‌باره سخن گفته شد .\r\n3 . مفسران دربارهء حياة طيّبة كه در سخن خداوند آمده است :  « فَلَنُحْيِيَنَّهُ حَياةً طَيِّبَةً » ، \r\n\r\n","description":"","footnote":"","page_name":" 855 ","page_number":855},
  {"content":"\r\n\r\nاختلاف كرده‌اند كه : آيا اين زندگى خوش و پاكيزه در دنياست و يا در آخرت ؟\r\nشگفت‌آور است كه مفسران در اين‌باره اختلاف مىكنند ، در حالى كه با چشم سر مىبينند كه دنيا بهشت كافر و زندان مؤمن است و اين سخن خدا را مىخوانند ، بلكه شرح مىدهند : « و اگرنه آن بود كه همهء مردم يك امّت مىشدند ، سقف‌هاى خانه‌هاى كسانى را كه خداى رحمان را باور ندارند از نقره مىكرديم و بر آنها نردبان‌هايى مىنهاديم تا بر آنها بالا روند . و درهاى خانه‌هايشان را نيز نقره مىكرديم و تخت‌هايى كه بر آنها تكيه زنند ، از هرگونه زينت . و همهء اينها برخوردارى ناچيز دنيوى است ، حال آن‌كه آخرت در نزد پروردگار تو براى پرهيزكاران است » . « 1 »\r\nاز اين‌رو ، ما ترجيح مىدهيم كه مراد از حياة طيبة ( زندگى خوش ) در اين آيه ، بهشت است . جملهء  « لَنَجْزِيَنَّهُمْ أَجْرَهُمْ . . . »  عطف تفسيرى و تأكيد براى جملهء  « فَلَنُحْيِيَنَّهُ »  مىباشد . از اين قبيل است سخن خداوند : « كسانى دروغ مىبافند كه به آيات خدا ايمان ندارند . اينان خود دروغگويند » . « 2 »\r\n فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ .  خطاب به پيامبر صلّى اللّه عليه و إله و تكليف براى عموم است و معناى آيه چنين مىباشد : كسى كه بخواهد قرآن بخواند ، بايد پيش از خواندن بگويد : اعوذ باللّه من الشيطان الرجيم ؛ پناه مىبرم به خدا از بدى شيطان سنگسار شده » . در تفسير رازى آمده است كه مالك و داود ظاهرى گفته‌اند :\r\nاستعاذه بايد پس از قرائت قرآن باشد و نه پيش از آن ؛ زيرا اين دو به ظاهر لفظ بسنده كرده‌اند . « 3 » در هرحال ، پناه بردن از شيطان [ - گفتن اعوذ باللّه من الشيطان الرجيم 
  ] پيش از قرائت و يا پس از آن ، بالاجماع مستحب است ، نه واجب .\r\n  إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ * إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ .   ضمير  « إِنَّهُ لَيْسَ لَهُ »  به شيطان برمىگردد . امّا ضمير\r\n\r\n\r\n","description":"","footnote":"\r\n( 1 ) . زخرف ( 43 ) آيات 33 - 35 .\r\n( 2 ) . نحل ( 16 ) آيهء 105 .\r\n( 3 ) . مىگويند : « قرأت » فعل ماضى است بنابراين بايد پس از قرائت قرآن ، استعاذه گفت ( مترجم ) .\r\n","page_name":" 856 ","page_number":856},
  {"content":"\r\n\r\n« به مشركون » ، جايز است كه به خداى مشركان برگردد ؛ زيرا پيش‌تر نامبرده شده است و نيز جايز است كه به شيطان برگردد و بدين معنا باشد كه مشركان به سبب فرمانبردارى از شيطان شرك آوردند . مقصود اين است كه شيطان نمىتواند بر انسان مسلّط شود ، مگر از راه وسوسه و فريب بر اثر كار حرام و غير از دل‌هاى انسان‌هاى ضعيف الايمان ، هيچ‌كس به شيطان پاسخ مثبت نمىدهد . نظير اين سخن ، در تفسير آيهء 22 از سورهء ابراهيم و آيهء 39 و مابعدش از سورهء حجر بيان شد .\r\n\r\n","description":"","footnote":"","page_name":" 857 ","page_number":857},
  {"content":"\r\n\r\nآيه به جاى آيه\r\n\r\n[ سوره النحل ( 16 ) : آيات 101 تا 105 
  ]\r\nوَ إِذا بَدَّلْنا آيَةً مَكانَ آيَةٍ وَ اللَّهُ أَعْلَمُ بِما يُنَزِّلُ قالُوا إِنَّما أَنْتَ مُفْتَرٍ بَلْ أَكْثَرُهُمْ لا يَعْلَمُونَ ( 101 ) قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ ( 102 ) وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ ( 103 ) إِنَّ الَّذِينَ لا يُؤْمِنُونَ بِآياتِ اللَّهِ لا يَهْدِيهِمُ اللَّهُ وَ لَهُمْ عَذابٌ أَلِيمٌ ( 104 ) إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ وَ أُولئِكَ هُمُ الْكاذِبُونَ ( 105 )\r\n\r\n[ ترجمه 
  ]\r\nچون آيه‌اى را جانشين آيهء ديگر كنيم ، خدا بهتر مىداند كه چه چيز نازل كند . گفتند كه تو دروغ مىبافى ؛ نه بيشترينشان نادانند . ( 101 )\r\nبگو : آن را روح القدس به حق از جانب پروردگارت نازل كرده است ، تا مؤمنان را استوارى ارزانى دارد و مسلمانان را هدايت و بشارت باشد . ( 102 )\r\nو مىدانيم كه مىگويند : اين قرآن را بشرى به او مىآموزد . زبان كسى كه به او نسبت مىكنند عجمى است ، حال آن‌كه اين زبان عربى روشنى است . ( 103 )\r\nخدا كسانى كه به آياتش ايمان نمىآورند هدايت نمىكند و بر ايشان عذابى دردآور مهيّاست . ( 104 )\r\nكسانى دروغ مىبافند كه به آيات خدا ايمان ندارند . اينان خود دروغگويند . ( 105 )\r\n\r\nواژگان\r\nالتبديل : بلند كردن چيزى و گذاشتن ديگرى به جاى آن .\r\n\r\n","description":"","footnote":"","page_name":" 858 ","page_number":858},
  {"content":"\r\n\r\nروح القدوس : جبرئيل .\r\nاللسان : در اين‌جا مراد زبان است .\r\nالالحاد : ميل كردن .\r\nأعجمى : أعجم كسى است كه خوش‌بيان نباشد ، هرچند كه عرب باشد و عجمى ، منسوب به عجم ( غير عرب ) است .\r\n\r\nاعراب\r\n« قالوا » جواب « اذا » و جمله « و اللّه اعلم » معترضه است ميان « اذا » و جوابش . « لسان الذى يلحدون اليه » مبتدا و خبرش « أعجمى » .\r\n\r\nتفسير\r\n وَ إِذا بَدَّلْنا آيَةً مَكانَ آيَةٍ وَ اللَّهُ أَعْلَمُ بِما يُنَزِّلُ قالُوا إِنَّما أَنْتَ مُفْتَرٍ بَلْ أَكْثَرُهُمْ لا يَعْلَمُونَ .  ضمير « قالوا » به مشركانى برمىگردد كه حضرت محمّد صلّى اللّه عليه و إله را تكذيب كردند و ضمير « أنت » ، خطابى است از سوى مشركان به آن حضرت . خداوند آفريدگان را آفريد و تمامى مصالح و مفاسد آنان را مىداند . گاهى حكمت و مصالح او ايجاب مىكند كه براى بندگانش حكمى را تا مدّت معينى وضع كند و چنين هم مىكند ، تا اين‌كه آن مدّت به پايان رسد و حكمى كه بدان اختصاص داشته ، برداشته مىشود و خداى سبحان ، به جاى اين حكم ، حكمى ديگر را كه آن هم برطبق مصلحت است ، تشريع مىكند و همين معنا ، مقصود سخن خداست كه مىفرمايد :\r\n « وَ إِذا بَدَّلْنا آيَةً مَكانَ آيَةٍ »  . هنگامى كه مشركان اين تبديل حكم به حكمى ديگر را مىديدند ، به محمّد صلّى اللّه عليه و إله مىگفتند : تو از پيش خود ، چنين مىكنى و به دروغ آن را به خدا نسبت مىدهى . خداى سبحان مىداند كه او خود ، فرمان اين تبديل را بر پيامبر راستگو و امينش فروفرستاده است و نيز مىداند كه مشركانى كه به پيامبر مىگويند :\r\n\r\n","description":"","footnote":"","page_name":" 859 ","page_number":859},
  {"content":"\r\n\r\n« همانا تو دروغ مىگويى » خودشان ، دروغگو هستند .\r\nروشن‌ترين تفسيرى كه دربارهء اين آيه خواندم ، مطلبى است كه از ابن عباس نقل شده و آن اين‌كه وقتى آيه‌اى با شدّت نازل مىشد و سپس آيه‌اى ملايم‌تر از آن فرود مىآمد ، كافران قريش مىگفتند : محمّد صلّى اللّه عليه و إله اصحابش را ريشخند مىكند ، امروز به انجام كارى فرمان مىدهد و فردا از آن نهى مىكند و او همهء اين كارها را از پيش خود مىكند . از اين‌رو ، خداوند اين آيه را فروفرستاد :  « وَ إِذا بَدَّلْنا آيَةً . . . »  ما ، در جلد اوّل در تفسير آيهء 106 از سورهء بقره ، دربارهء نسخ سخن گفتيم .\r\n قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ . \r\nمراد از روح القدس ، جبرئيل است ؛ زيرا او با قدس كه همان قرآن باشد ، از سوى خدا بر محمّد صلّى اللّه عليه و إله فرود آمد .\r\nنظير اين آيه است ، آيهء 89 از همين سوره : « و ما قرآن را كه بيان‌كننده هرچيز است و هدايت و رحمت و بشارت براى مسلمانان است بر تو نازل كرده‌ايم » . اين آيه در اين‌جا بر ردّ مشركانى آمده است كه تبديل را به پيامبر صلّى اللّه عليه و إله نسبت مىدادند و در آن‌جا به مناسبت اين سخن خداوند آمده است كه : خدا در روز قيامت از هر امّتى ، گواهى را برمىانگيزد و نيز محمّد صلّى اللّه عليه و إله را برمىانگيزد ، تا عليه امتش گواهى دهد كه او قرآن را بر آنان رسانده ، همان قرآنى كه هرچيزى را بيان مىكند .\r\n وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ .  مشركان پيامبر را متّهم كردند كه قرآن را از ديگران ياد گرفته و به دروغ به خداوند نسبت داده است . بىترديد ، اين‌گونه سخن ، نوعى جنگ تبليغاتى دروغينى است كه فسادگران در زمين ، آن را بر ضدّ شخصيّت مصلحى اعلام مىكنند كه عليه آنان و فساد و فسادگرى آنان قيام مىكند . البتّه روش‌هاى تبليغاتى بر ضدّ اخلاصمندان و مصلحان در عصر حاضر ، دگرگونى شده و به آخرين درجهء دقّت و استوارى رسيده است ، تا آن‌جا كه بسيارى از افراد پاك و بىگناه نيز فريب مىخورند .\r\n\r\n","description":"","footnote":"","page_name":" 860 ","page_number":860},
  {"content":"\r\n\r\n لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ .  اين آيه ردّى بر سخن مشركان دربارهء محمّد صلّى اللّه عليه و إله است كه مىگفتند : « همانا او را انسانى آموزش مىدهد » . از اين پاسخ به دست مىآيد كه آنان اين آموزش را به يك شخص معيّن نسبت مىدادند و اين‌كه آن شخص ، يك مرد عجمى بوده كه بيان خوش نداشته است . از اين‌رو ، خداوند فرموده است : قرآن كه داراى بيان و فصاحت است ، چگونه ممكن است از مردى صادر شود كه خوش‌بيان نيست ؟ در حالى كه فاقد چيز نمىتواند آن را به ديگرى بدهد .\r\nاين سخنان دروغ را دشمنان اسلام در زمان محمّد صلّى اللّه عليه و إله و نيز پس از او تكرار كردند و بسيارى از مبلّغان مسيحى هم آن را نشخوار مىكنند ، در حالى كه اينان نمىدانند و يا خود را به نادانى مىزنند كه در قرآن ، دانش‌ها ، هنرها و حكمت‌هايى وجود دارند كه در آن دوران ، اثرى از آنها نبوده است . . .\r\nو اگر فرض كنيم كه وجود داشته ، لكن امكان ندارد كه تمامى آنها را يك نفر گرد آورد و بداند و اگر آنها را مىدانست ، شهرت او به پايه شهرت ارسطو مىرسيد كه عرب او را « معلم اوّل » ناميده‌اند . با اين‌كه مىدانيم در دوران پيامبر صلّى اللّه عليه و إله هيچ‌كس ادّعا نكرد كه تمامى علوم قرآن را مىداند .\r\n إِنَّ الَّذِينَ لا يُؤْمِنُونَ بِآياتِ اللَّهِ لا يَهْدِيهِمُ اللَّهُ وَ لَهُمْ عَذابٌ أَلِيمٌ .  مراد از آيات خدا ، دلايلى است كه گوياى وجود او مىباشند ، معجزاتى كه گواه نبوّت پيامبران هستند و احكامى كه از سوى خدا بر آنان فرود آمده‌اند . مراد از هدايت در اين‌جا ، پاداش است و معناى آيه چنين خواهد بود : خداوند كسى را كه به انواع آيات او كفر مىورزد ، پاداش نمىدهد ، بلكه او را مجازات مىكند .\r\n\r\nدروغگوى كافر\r\n إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ .  آنان نه به آيات خدا ايمان مىآورند و نه به روز قيامت و بازپرسى و پاداش همانند مشركانى كه به\r\n\r\n","description":"","footnote":"","page_name":" 861 ","page_number":861},
  {"content":"\r\n\r\nمحمّد صلّى اللّه عليه و إله گفتند آنچه را كه گفتند .  وَ أُولئِكَ هُمُ الْكاذِبُونَ .  آنان به خود جرأت مىدهند كه دروغ بگويند و تمامى تبهكارىها و گناهان را مرتكب شوند ؛ زيرا نه از مجازات دروغگويى مىترسند و نه به پاداش راستگويى اميدوارند .\r\nپرسش : جملهء  « إِنَّما يَفْتَرِي الْكَذِبَ الَّذِينَ لا يُؤْمِنُونَ »  از جملهء :  « وَ أُولئِكَ هُمُ الْكاذِبُونَ »  ، بىنياز مىكند ، بنابراين ، هدف از اين تكرار چيست ؟\r\nمفسران پاسخ داده‌اند : هدف از اين تكرار آن است كه توجّه دهد ، دروغگويى يك ويژگى پايدار و استوار در آنان است . چنان‌كه به شخصى كه به دروغگويى معروف است مىگويى : « كذبت و انت الكاذب ؛ دروغ گفتى و تو دروغگو هستى » ، بدين معنا كه رفتار و وضعيّت تو ، دروغگويى است .\r\nپرسش دوم : خداى سبحان مىفرمايد : « كسانى دروغ مىبافند كه به آيات خدا ايمان ندارند » . اين جمله ، دروغ گفتن را به كافران منحصر مىكند ، با اين‌كه بسيارى از كافران در سخنان خود ، به مراتب راستگوتر و قابل اعتمادتر از كسانى مىباشند كه به خدا و روز قيامت ايمان دارند ؟\r\nپاسخ : مسلمان دروغگو از لحاظ تئورى به خدا ايمان دارد و در عمل به او كافر است . بنابراين ، وى در ديدگاه و انديشه مؤمن است و در دنيا بسان مسلمان با او رفتار مىشود و در عين‌حال ، وى در عمل و فعل خودش كافر است و در آخرت به عنوان كافر با او رفتار مىشود . اولا : به دليل همين آيه . ثانيا : به خاطر آنچه از پيامبر صلّى اللّه عليه و إله روايت شده كه از آن حضرت پرسيدند : آيا مؤمن دروغ مىگويد ؟ فرمود :\r\nخير سپس اين آيه را قرائت فرمود .\r\n\r\n","description":"","footnote":"","page_name":" 862 ","page_number":862},
  {"content":"\r\n\r\nآرامش قلبى\r\n\r\n[ سوره النحل ( 16 ) : آيات 106 تا 111 
  ]\r\nمَنْ كَفَرَ بِاللَّهِ مِنْ بَعْدِ إِيمانِهِ إِلاَّ مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ ( 106 ) ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ وَ أَنَّ اللَّهَ لا يَهْدِي الْقَوْمَ الْكافِرِينَ ( 107 ) أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ ( 108 ) لا جَرَمَ أَنَّهُمْ فِي الْآخِرَةِ هُمُ الْخاسِرُونَ ( 109 ) ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحِيمٌ ( 110 )\r\nيَوْمَ تَأْتِي كُلُّ نَفْسٍ تُجادِلُ عَنْ نَفْسِها وَ تُوَفَّى كُلُّ نَفْسٍ ما عَمِلَتْ وَ هُمْ لا يُظْلَمُونَ ( 111 )\r\n\r\n[ ترجمه 
  ]\r\nكسى كه پس از ايمان به خدا كافر مىشود جز اين نيست كه او را به زور واداشته‌اند تا اظهار كفر كند و حال آن‌كه دلش به ايمان خويش مطمئن است . ولى آنان كه در دل را به روى كفر مىگشايند ، مورد خشم خدايند و عذابى بزرگ برايشان مهيّاست . ( 106 )\r\nو اين بدان سبب است كه اينان زندگى دنيا را بيشتر از آخرت دوست دارند و خدا مردم كافر را هدايت نمىكند . ( 107 )\r\nخدا بر دل و گوش‌ها و چشمانشان مهر برنهاده است و خود بىخبرانند . ( 108 )\r\nبه ناچار در آخرت هم از زيان‌ديدگان باشند . ( 109 )\r\nسپس پروردگار تو براى كسانى كه پس از آن رنج‌ها كه ديدند ، مهاجرت كردند و به جهاد رفتند و پاى فشردند ، آمرزنده و مهربان است . ( 110 )\r\nروز قيامت كه هركس به دفاع از\r\n\r\n","description":"","footnote":"","page_name":" 863 ","page_number":863},
  {"content":"\r\n\r\nخويش به مجادله مىپردازد و كيفر هركس چنان‌كه حقّ اوست داده مىشود و به كسى ستم روا ندارند . ( 111 )\r\n\r\nواژگان\r\nشرح بالكفر صدرا : با كمال ميل كفر را باور كرده است .\r\nو استحبوا الحياة الدنيا : زندگى دنيا را برگزيده‌اند ، ترجيح داده‌اند .\r\nلا جرم : ترديدى نيست .\r\nفتنوا : در اين‌جا ؛ يعنى مبتلا شدند .\r\nتجادل عن نفسها : از خود به دفاع مىپردازند و براى رهايى آن تلاش مىكنند .\r\n\r\nاعراب\r\nطبرسى براى اعراب « من » در جمله :  « مَنْ كَفَرَ بِاللَّهِ »  دو نظريه و رازى چهار نظريه بيان كرده و اين نظريه را برگزيده است كه محلّ آن منصوب و مفعول است براى فعل مقدّر ؛ يعنى » اعنى من كفر باللّه » . امّا نظريه‌اى كه ما برمىگزينيم آن است كه محلّ « من » رفع است بنابراين كه مبتدا مىباشد و خبرش محذوف و تقديرش چنين است : « من كفر باللّه من بعد ايمانه فعليهم غضب اللّه » ؛ زيرا جمله‌اى كه در خود آيه وجود دارد بر اين جمله محذوف دلالت دارد .  « مَنْ شَرَحَ »  مبتدا ،  « فَعَلَيْهِمْ غَضَبٌ مِنَ اللَّهِ »  خبر .\r\n« صدرا » تميز كه از فاعل تغيير يافته ؛ زيرا در اصل چنين بوده است : « من انشرح صدره للكفر » . رازى گفته است : « صدرا » مفعول و اصل آن ، « صدره » بوده و ضمير به سبب اين‌كه مشخّص بوده ، حذف شده است . مصدر « انهم فى الآخرة » ، مجرور است به محذوف ؛ يعنى « لا جرم فى انّهم » . « هم » ضمير فصل و « الخاسرون » خبر « انّ » .  « ثُمَّ إِنَّ رَبَّكَ لِلَّذِينَ هاجَرُوا »  ، خبر آن جمل هء « انّ ربّك لغفور رحيم » است .  « إِنَّ رَبَّكَ مِنْ بَعْدِها »  تأكيد است براى  « إِنَّ رَبَّكَ لِلَّذِينَ هاجَرُوا . . . »  .\r\n\r\n","description":"","footnote":"","page_name":" 864 ","page_number":864},
  {"content":"\r\n\r\n\r\nتفسير\r\n مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ .  اين آيه نشان مىدهد كه به زبان آوردن سخن كفر به منظور رهايى از كشته شدن ، جايز است .\r\nالبتّه ، مشروط بر اين‌كه گوينده آن در حقيقت و از روى راستى مؤمن باشد . در تفسير رازى آمده است : گروهى از مردم بر گفتن سخن كفرآميز مجبور شدند كه برخى از آنان عبارتند از : عمار ، پدر و مادرش ياسر و سميه ، صهيب ، بلال ، خباب و سالم . اينان مورد شكنجه قرار گرفتند ، به عنوان نمونه ، سميه را در ميان دو شتر بستند ، آن‌گاه با نيزه در قلبش فروكردند و كشته شد . ياسر نيز به قتل رسيد و اين دو تن ، نخستين شهيدان راه اسلام بودند . امّا عمّار از روى اجبار ، آنچه را مشركان مىخواستند بر زبان آورد . از اين‌رو ، برخى گفتند : اى پيامبر خدا ! عمّار كافر شده است . پيامبر بزرگوار فرمود : چنين نيست ؛ زيرا عمّار سر تا پايش پر از ايمان است و ايمان با گوشت و خونش درهم آميخته است . عمّار نزد پيامبر خدا صلّى اللّه عليه و آله آمد ، در حالى كه گريه مىكرد . بنابراين ، پيامبر صلّى اللّه عليه و آله چشمان او را پاك مىكرد و مىگفت :\r\n« تو را چه شده است ؟ اگر آنان بار ديگر چنين كردند ، تو هم سخنانت را تكرار كن » . در تفسير آيهء 30 از سورهء آل عمران دربارهء تقيّه سخن گفته شد .\r\n وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ .  پس از آن‌كه خداوند از كسانى ياد كرد كه در حقيقت ايمان آورده و براى رهايى از كشته شدن ، ابراز كفر كردند و در نزد خدا معذورند ، اينك از كسانى ياد مىكند كه هم در ظاهر و هم در واقع كافرند ، آنها تنها به خاطر اين‌كه به كفر تمايل دارند و اين كار آنان ، جز خشم خدا و عذاب دردناك ، كيفر ديگرى ندارد .\r\n ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ .  « ذلك » اشاره است به خشم و عذاب خدا . « استحبّوا » : ترجيح دادند . معناى آيه چنين است : خدا كافران را از\r\n\r\n","description":"","footnote":"","page_name":" 865 ","page_number":865},
  {"content":"\r\n\r\nرحمت خود ، دور و با آتش خود عذابشان مىكند ؛ زيرا آنان زندگى و زرق‌وبرق دنيا را بر آخرت و نعمت‌هايش ترجيح دادند . جمله :  « ذلِكَ بِأَنَّهُمُ اسْتَحَبُّوا . . . »  آشكارا نشان مىدهد كه علّت عذاب آنان و خشم خدا بر ايشان آن است كه آنها دنيا را بر آخرت ترجيح دادند . معناى اين سخن آن است كه هركس هواى نفسانىاش را بر حق و نقد را بر نسيه ترجيح دهد ، در نزد خدا همانند مشرك و كافر است ؛ يعنى استحقاق خشم و عذاب خدا را دارد .\r\n وَ أَنَّ اللَّهَ لا يَهْدِي الْقَوْمَ الْكافِرِينَ .  بدين معنا كه خداوند آنان را ، پس از آن‌كه با اختيار خودشان كفر را بر ايمان ترجيح دادند ، هدايت نمىكند و نيز « لا يهديهم » بدين معناست كه خداوند آنان را پاداش نمىدهد . ترديدى نيست منظور از اين‌كه خداوند آنها را هدايت كرده ، اين است : خداوند براى آنان دلايل كافى بر وجود خود و نبوّت پيامبرانش اقامه كرده است : « امّا قوم ثمود ، هدايتشان كرديم و آنها كورى را از هدايت بيشتر دوست مىداشتند » . « 1 »\r\n أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ . \r\nنظير اين آيه با تفسيرش در سورهء بقره ، آيهء 6 بيان شد .\r\n لا جَرَمَ ؛  يعنى ترديدى نيست .  أَنَّهُمْ فِي الْآخِرَةِ هُمُ الْخاسِرُونَ  زيانى بزرگ‌تر از خشم و عذاب خداوند نيست .\r\n ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحِيمٌ .  خداوند پس از بيان حكم كسانى كه در واقع مؤمن هستند و در ظاهر ، كفر مىورزند ، حكم كسانى را بيان مىكند كه به پيامبر خدا ايمان آوردند ، لكن در مكه باقى ماندند و همراه او به مدينه هجرت نكردند و برخى از خواسته‌هاى مشركان را برآورده ساختند . آن‌گاه از اين كار خود توبه و هجرت كردند و در پيشگاه پيامبر خدا صلّى اللّه عليه و إله جهاد نمودند و بر جهاد با مشركان و تبهكاران شكيبايى كردند . حكم\r\n\r\n\r\n","description":"","footnote":"\r\n( 1 ) . فصلت ( 41 ) آيهء 17 .\r\n","page_name":" 866 ","page_number":866},
  {"content":"\r\n\r\nاين گروه را خداوند چنين بيان كرده است :  إِنَّ رَبَّكَ مِنْ بَعْدِها لَغَفُورٌ رَحِيمٌ .  ضمير « بعدها » به عملكرد آنها برمىگردد كه سياق آيه بر آن دلالت دارد و يا به توبه و هجرت و جهاد و صبر آنان . در بسيارى از تفاسير آمده است : اين آيه درباره گروهى از اصحاب پيامبر خدا صلّى اللّه عليه و إله نازل شد كه در مكه باقى ماندند و همراه او هجرت نكردند . بنابراين مشركان بر آنان آن‌قدر سخت گرفتند كه برخى از ايشان از دين خود برگشتند و با مشركان همراه شدند . آن‌گاه از اين كار خود پشيمان شدند و بيم داشتند كه مبادا توبهء آنها پذيرفته نشود . از اين‌رو ، خداوند آيهء مزبور را فروفرستاد .\r\n يَوْمَ تَأْتِي كُلُّ نَفْسٍ تُجادِلُ عَنْ نَفْسِها .  مراد از نفس اوّلى انسان و مراد از نفس دومى خود اوست و معناى آيه چنين است : در روز قيامت هرانسانى از خودش دفاع مىكند و به ديگرى اهميّت نمىدهد : « هركس را در آن‌روز كارى است كه به خود مشغولش دارد » . « 1 »  وَ تُوَفَّى كُلُّ نَفْسٍ ما عَمِلَتْ وَ هُمْ لا يُظْلَمُونَ .  نظير اين آيه ، اين سخن خداوند است : « . . . تا هركسى را برابر كارى كه كرده است پاداش دهد و به آنها ستم نشود » . « 2 » و نيز اين سخن خدا : « تا هركس برابر تلاشى كه انجام داده ، پاداش داده شود » . « 3 » اين معنا در ده‌ها آيه تكرار شده است .\r\n\r\n\r\n","description":"","footnote":"\r\n( 1 ) . عبس ( 80 ) آيهء 37 .\r\n( 2 ) . جاثيه ( 45 ) آيهء 22 .\r\n( 3 ) . طه ( 20 ) آيهء 15 .\r\n","page_name":" 867 ","page_number":867},
  {"content":"\r\n\r\nقريه‌اى امن و آرام\r\n\r\n[ سوره النحل ( 16 ) : آيات 112 تا 113 
  ]\r\nوَ ضَرَبَ اللَّهُ مَثَلاً قَرْيَةً كانَتْ آمِنَةً مُطْمَئِنَّةً يَأْتِيها رِزْقُها رَغَداً مِنْ كُلِّ مَكانٍ فَكَفَرَتْ بِأَنْعُمِ اللَّهِ فَأَذاقَهَا اللَّهُ لِباسَ الْجُوعِ وَ الْخَوْفِ بِما كانُوا يَصْنَعُونَ ( 112 ) وَ لَقَدْ جاءَهُمْ رَسُولٌ مِنْهُمْ فَكَذَّبُوهُ فَأَخَذَهُمُ الْعَذابُ وَ هُمْ ظالِمُونَ ( 113 )\r\n\r\n[ ترجمه 
  ]\r\nخدا قريه‌اى را مثل مىزند كه امن و آرام بود ، روزى مردمش به فراوانى از هر جاى مىرسيد ، امّا كفران نعمت خدا كردند و خدا به كيفر اعمالشان به گرسنگى و وحشت مبتلايشان ساخت . ( 112 )\r\nپيامبرى از خودشان بر آنها مبعوث شد ، تكذيبش كردند ، و عذاب آن ستمكاران را فروگرفت . ( 113 )\r\n\r\nواژگان\r\nالرزق الرغد : روزى فراوان .\r\nأنعم : جمع نعمت به معناى نعمت‌ها .\r\n\r\nاعراب\r\n« قرية » بدل از « مثلا » . « رغدا » به معناى « واسعا » و حال از « رزقها » .\r\n\r\n","description":"","footnote":"","page_name":" 868 ","page_number":868},
  {"content":"\r\n\r\n\r\nتفسير\r\nمفسران دربارهء قريه‌اى كه در آيه آمده ، اختلاف‌نظر دارند : آيا مراد قريه‌اى است كه در حال حاضر مشخّص و موجود است و يا اين‌كه بدين صورت ، فرض شده تا به عنوان ضرب المثل باشد ؟ رازى از بيشتر مفسران نقل كرده كه مراد از اين قريه مكه است . در هرحال ، اين ويژگىها بر مكه و ساكنان آن انطباق دارد ؛ زيرا مردم در اين شهر ، هم از لحاظ جانى و هم از لحاظ مالى در امان هستند و از جنگ و چپاول و غارت ، بيم ندارند ، چنان‌كه ساير عرب از آن مىترسند .\r\nنيز ساكنان مكه نياز ندارند كه آهنگ سرزمين‌هاى ديگر كنند ؛ زيرا در پاسخ به دعاى ابراهيم عليه السّلام روزى از هرجا به سوى آن مىآيد . ابراهيم از خداوند چنين درخواست كرد : « . . . دل‌هاى مردمان را چنان كن كه هواى آنها كند و از هرثمره‌اى روزيشان ده » . « 1 » مردم مكه به نعمت‌هاى خداوند كافر شدند ؛ زيرا محمّد صلّى اللّه عليه و إله را تكذيب كردند و به كشتن او كمر بستند ، تا آن‌جا كه او را مجبور كردند كه از سرزمين خود هجرت كند .\r\nبر اثر نفرين پيامبر خدا صلّى اللّه عليه و إله ، ساكنان مكه دچار گرسنگى شدند ؛ زيرا او گفت :\r\n« خداوندا ! فشارت را بر [ قبيله 
  ] مضر سخت كن و آن را چندين سال نظير سال‌هاى يوسف قرار بده » . خداوند نفرين او را اجابت كرد و آنان را گرفتار قحطى نمود ، تا آن‌جا كه مردارها ، سگ‌ها ، استخوان‌هاى سوخته شده ، ميمون‌ها و پشم‌هاى آلوده به خون را خوردند و هرگاه يكى از آنان به سمت آسمان نگاه مىكرد ، از شدّت گرسنگى آن را به صورت دود مىديد . امّا دچار بيم و هراس وقتى شدند كه دسته‌هاى گشت نظامى پيامبر صلّى اللّه عليه و إله زمين را زير پاى آنها به لرزه درآوردند .\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 37 .\r\n","page_name":" 869 ","page_number":869},
  {"content":"\r\n\r\nبخوريد و سپاس گوييد\r\n\r\n[ سوره النحل ( 16 ) : آيات 114 تا 119 
  ]\r\nفَكُلُوا مِمَّا رَزَقَكُمُ اللَّهُ حَلالاً طَيِّباً وَ اشْكُرُوا نِعْمَتَ اللَّهِ إِنْ كُنْتُمْ إِيَّاهُ تَعْبُدُونَ ( 114 ) إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ اللَّهَ غَفُورٌ رَحِيمٌ ( 115 ) وَ لا تَقُولُوا لِما تَصِفُ أَلْسِنَتُكُمُ الْكَذِبَ هذا حَلالٌ وَ هذا حَرامٌ لِتَفْتَرُوا عَلَى اللَّهِ الْكَذِبَ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ( 116 ) مَتاعٌ قَلِيلٌ وَ لَهُمْ عَذابٌ أَلِيمٌ ( 117 ) وَ عَلَى الَّذِينَ هادُوا حَرَّمْنا ما قَصَصْنا عَلَيْكَ مِنْ قَبْلُ وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ ( 118 )\r\nثُمَّ إِنَّ رَبَّكَ لِلَّذِينَ عَمِلُوا السُّوءَ بِجَهالَةٍ ثُمَّ تابُوا مِنْ بَعْدِ ذلِكَ وَ أَصْلَحُوا إِنَّ رَبَّكَ مِنْ بَعْدِها لَغَفُورٌ رَحِيمٌ ( 119 )\r\n\r\n[ ترجمه 
  ]\r\nاز اين چيزهاى حلال و پاكيزه كه خدا به شما روزى داده است بخوريد و اگر خدا را مىپرستيد شكر نعمتش را به جاى آوريد . ( 114 )\r\nخدا حرام كرده است بر شما مردار و خون و گوشت خوك و هرچه را كه به غير نام خدا ذبح كرده باشند . امّا كسى كه ناچار شود هرگاه از حد نگذراند ، خدا آمرزنده و مهربان است . ( 115 )\r\nتا بر خدا افترا بنديد ، براى هردروغ كه بر زبانتان مىآيد مگوييد كه اين حلال است و اين حرام . كسانى كه به خدا دروغ مىبندند رستگار نمىشوند . ( 116 )\r\nاندك بهره‌اى مىبرند و در عوض به عذابى دردآور گرفتار مىآيند . ( 117 )\r\nو بر يهوديان آنچه را كه پيش از اين براى تو حكايت كرديم حرام\r\n\r\n","description":"","footnote":"","page_name":" 870 ","page_number":870},
  {"content":"\r\n\r\nكرده بوديم . ما به آنها ستم نكرده‌ايم ، آنها خود به خويش ستم كرده‌اند . ( 118 )\r\nپروردگار تو براى كسانى كه از روى نادانى مرتكب كارى زشت شوند ، سپس توبه كنند و به صلاح آيند ، آمرزنده و مهربان است . ( 119 )\r\n\r\nاعراب\r\n« الكذب » مفعول براى « تصف » . اين واژه ، مبالغهء آنان در دروغگويى را مىرساند ، و معنايش اين است كه زبان‌هاى آنان ، مردم را به حقيقت دروغ آشنا مىكند . بنابراين ، جملهء مزبور نظير اين سخن است : « وجهه يصف للناس الجمال ؛ چهره او زيبايى را براى مردم معنا مىكند » . مصدر ريخته شده از « لتفتروا » بدل از « لما تصف » ، با اعادهء حرف جر ؛ زيرا هردروغى كه آنها مىگويند ، همان دروغ بستن بر خداست .\r\n« متاع قليل » خبر مبتداى محذوف ؛ يعنى : « بقاؤهم متاع قليل » .\r\n\r\nتفسير\r\n  فَكُلُوا مِمَّا رَزَقَكُمُ اللَّهُ حَلالًا طَيِّباً وَ اشْكُرُوا نِعْمَتَ اللَّهِ إِنْ كُنْتُمْ إِيَّاهُ تَعْبُدُونَ * إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ اللَّهَ غَفُورٌ رَحِيمٌ .   نظير اين آيه با تفسيرش در جلد اوّل آيهء 173 از سورهء بقره و در جلد سوم در آيهء 5 از سورهء مائده ، بيان شد .\r\n وَ لا تَقُولُوا لِما تَصِفُ أَلْسِنَتُكُمُ الْكَذِبَ هذا حَلالٌ وَ هذا حَرامٌ  مردم دوران جاهليّت ، از پيش خود ، چيزى را حلال و چيزى را حرام مىكردند و آن را به خدا نسبت مىدادند . مثلا ، آنان ، مردار ، خون ، گوشت خوك و هرچه را كه به غير نام خدا ذبح مىكردند ، حلال مىدانستند . آنها مىگفتند : آنچه در شكم اين چهارپايان است به مردان ما اختصاص دارد و بر همسران ما حرام است و سخنانى از اين قبيل كه در سورهء انعام ، آيهء 137 و مابعدش آمده است . بنابراين ، خداوند آنان را از اين سخنان\r\n\r\n","description":"","footnote":"","page_name":" 871 ","page_number":871},
  {"content":"\r\n\r\nنهى كرد و فرمود : اينها دروغ و بهتان است .  لِتَفْتَرُوا عَلَى اللَّهِ الْكَذِبَ .  هركس كه حكم ، يا سخن و يا هرچيزى را بدون دليل قطعى به خدا نسبت دهد ، بر خداوند دروغ بسته است .  إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ .  چگونه كسانى كه بر خدا دروغ مىبندند رستگار شوند ، در حالى كه خدا بر آنها خشم كرده و عذابى دردناك برايشان مهيّا نموده است ؟\r\n مَتاعٌ قَلِيلٌ وَ لَهُمْ عَذابٌ أَلِيمٌ .  تمامى منافع دنيا با كمترين عذاب آخرت برابرى نمىكند ، پس چگونه خواهد بود اگر دردناك و بزرگ باشد ؟  « نُمَتِّعُهُمْ قَلِيلًا ثُمَّ نَضْطَرُّهُمْ إِلى عَذابٍ غَلِيظٍ  ؛ اندكى كاميابشان مىسازيم ، سپس به بيچارگى به عذاب سختشان مىكشانيم » . « 1 »\r\n وَ عَلَى الَّذِينَ هادُوا حَرَّمْنا ما قَصَصْنا عَلَيْكَ مِنْ قَبْلُ  خطاب براى حضرت محمّد صلّى اللّه عليه و إله است . خداوند در اين خطاب ، آنچه را كه در آيهء 146 از سورهء انعام به او خبر داده بود ، برايش يادآورى مىكند : « و بر يهود حرام كرديم هرحيوان صاحب ناخنى را و از گاو و گوسفند ، پيه آن دو را جز آنچه بر پشت آنهاست يا بر چرب روده آنهاست يا به استخوانشان چسبيده باشد . . . » .  وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ ؛  زيرا آنان خدا را نافرمانى و از حدود او تجاوز كردند و خداوند هم به سبب اين تحريم ، مجازاتشان كرد . چنانچه در آيهء 158 از سورهء نساء آمده است : « و به كيفر ستمى كه يهوديان روا داشتند و انصراف بسيارشان از راه خدا ، آن چيزهاى پاكيزه را كه بر آنها حلال بود ، حرام كرديم » .\r\n ثُمَّ إِنَّ رَبَّكَ لِلَّذِينَ عَمِلُوا السُّوءَ بِجَهالَةٍ ثُمَّ تابُوا مِنْ بَعْدِ ذلِكَ وَ أَصْلَحُوا إِنَّ رَبَّكَ مِنْ بَعْدِها لَغَفُورٌ رَحِيمٌ .  نظير اين آيه با تفسيرش در جلد سوم در آيهء 55 از سورهء انعام ، بيان شد .\r\n\r\n\r\n","description":"","footnote":"\r\n( 1 ) . لقمان ( 31 ) آيهء 24 .\r\n","page_name":" 872 ","page_number":872},
  {"content":"\r\n\r\nابراهيم يك امّت بود\r\n\r\n[ سوره النحل ( 16 ) : آيات 120 تا 124 
  ]\r\nإِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ ( 120 ) شاكِراً لِأَنْعُمِهِ اجْتَباهُ وَ هَداهُ إِلى صِراطٍ مُسْتَقِيمٍ ( 121 ) وَ آتَيْناهُ فِي الدُّنْيا حَسَنَةً وَ إِنَّهُ فِي الْآخِرَةِ لَمِنَ الصَّالِحِينَ ( 122 ) ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 123 ) إِنَّما جُعِلَ السَّبْتُ عَلَى الَّذِينَ اخْتَلَفُوا فِيهِ وَ إِنَّ رَبَّكَ لَيَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 124 )\r\n\r\n[ ترجمه 
  ]\r\nابراهيم بزرگوار مردى بود . به فرمان خدا برپاى ايستاد و صاحب دين حنيف بود . و از مشركان نبود . ( 120 )\r\nو سپاسگزار نعمت‌هاى او بود ، خداوندش برگزيد و به راه راست هدايت كرد . ( 121 )\r\nدر دنيا به او نيكى عطا كرديم و در آخرت از صالحان است . ( 122 )\r\nبه تو نيز وحى كرديم كه : از آيين حنيف ابراهيم پيروى كن كه او از مشركان نبود . ( 123 )\r\nروز شنبه گرفتن را براى كسانى كه در آن اختلاف كرده بودند قرار داده‌اند ، و پروردگار تو در روز قيامت درباره آنچه اختلاف مىكردند حكم خواهد كرد . ( 124 )\r\n\r\nواژگان\r\nقانتا : فرمانبردار .\r\nحنيفا : راست ، تمايل پيدا كردن از باطل به حق .\r\n\r\n","description":"","footnote":"","page_name":" 873 ","page_number":873},
  {"content":"\r\n\r\nاجتباه : برگزيد او را .\r\n\r\nاعراب\r\n« امة » خبر « كان » و همچنين « قانتا » ، « حنيفا » و « شاكرا » خبرهاى متعدّد هستند براى « كان » . « حنيفا » حال از « ابراهيم » .\r\n\r\nتفسير\r\nپس از آن‌كه خداوند در آيات پيشين به مشركان اشاره كرد به اين‌كه آنان حرام خدا را حلال و حلال خدا را حرام كردند ، اينك با ابراهيم عليه السّلام عليه آنان دليل مىآورد ، ابراهيمى كه آنان او را مقدّس مىشمارند و پيروى از او را واجب مىدانند . خداوند او را با ويژگىهاى زير توصيف كرده است :\r\n1 .  إِنَّ إِبْراهِيمَ كانَ أُمَّةً .  مفسران در تفسير امّت اختلاف كرده‌اند . رازى چهار نظريه در اين‌باره نقل كرده است . در ميان اين ديدگاه‌ها دو نظريه از همه بهتر است :\r\nاوّل : ابراهيم برابر يك امّت بود . دوم : او امام بود . در هرحال ، مراد از امّت در اين‌جا آن است كه او بزرگ بود . « 1 »\r\n2 .  قانِتاً لِلَّهِ ؛  يعنى فرمانبردار خداوند .\r\n3 .  حَنِيفاً ؛  يعنى راست ، پيروىكننده از حق و رهاكننده باطل .\r\n4 .  وَ لَمْ يَكُ مِنَ الْمُشْرِكِينَ .  اين سخن ردّى بر مشركانى است كه ادّعا مىكردند ، آنها بر آيين ابراهيم هستند .\r\n5 .  شاكِراً لِأَنْعُمِهِ ؛  يعنى در برابر نعمت‌هايى كه خداوند به او داده بود ، اخلاصمندانه او را سپاسگزارى مىكرد .\r\n\r\n\r\n","description":"","footnote":"\r\n( 1 ) . صاحب روح البيان در تفسير اين آيه مىگويد : در حديث آمده است : « حسين سبط من الاسباط ؛ يعنى حسين امّتى از امّت‌هاست » ؛ زيرا سادات از نسل فرزند او امام زين العابدين هستند . آن‌گاه وى مىگويد : گروهى در زمان او گفتند :\r\nحسين پيامبر است . ما اين سخن را قبلا نشنيده بوديم و ترديدى نيست كه اين سخن ، كفر و الحاد است .\r\n","page_name":" 874 ","page_number":874},
  {"content":"\r\n\r\n6 .  اجْتَباهُ ؛  يعنى او را براى نبوّت برگزيد .\r\n7 .  وَ هَداهُ إِلى صِراطٍ مُسْتَقِيمٍ ؛  يعنى او را به راه راست ؛ يعنى اسلام هدايت كرد ، نه به يهوديّت و نه به نصرانيّت : « ابراهيم نه يهودى بود و نه نصرانى ، بلكه حنيفى مسلمان بود و از مشركان نبود » . « 1 »\r\n8 .  وَ آتَيْناهُ فِي الدُّنْيا حَسَنَةً .  مراد از اين حسنه ، احترام تمامى پيروان اديان به او و اقرار به نبوّت اوست .\r\n9 .  وَ إِنَّهُ فِي الْآخِرَةِ لَمِنَ الصَّالِحِينَ .  خداوند براى اين‌كه دعاى ابراهيم را اجابت كند ، او را از زمره صالحان قرار داد ؛ زيرا وى چنين گفت : « اى پروردگار من ! مرا حكمت بخش و مرا به صالحان بپيوند » . « 2 »\r\n ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ .  اين آيه دليلى بر آن است كه اسلام و آيين ابراهيم ، از جهت عقيده و طرد كردن شرك ، يك چيز به شمار مىروند . بنابراين ، اگر كسى ادّعا كند كه او بر دين ابراهيم عليه السّلام است و در همين حال ، نبوّت محمّد صلّى اللّه عليه و إله را منكر شود ، چه بخواهد و چه نخواهد ، خودش را با خودش نقض كرده است .\r\nسؤال : حضرت محمّد صلّى اللّه عليه و إله سرور پيامبران است . بنابراين ، چگونه مأمور مىشود كه از پيامبران ديگر پيروى كند ؟\r\nپاسخ : منظور از پيروى كردن در اين‌جا ، ردّ مشركانى است كه دين ابراهيم عليه السّلام را قبول داشتند امّا دين محمّد صلّى اللّه عليه و إله را انكار مىكردند ، با اين‌كه اين دو يك چيز است .\r\nديگر اين‌كه پيروى كردن [ محمّد از ابراهيم 
  ] به خاطر اسبقيت است و روشن است كه اسبقيت موجب افضليت در هرچيزى نمىشود .\r\n إِنَّما جُعِلَ السَّبْتُ عَلَى الَّذِينَ اخْتَلَفُوا فِيهِ .  ضمير « فيه » به « سبت » برمىگردد ،\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 67 .\r\n( 2 ) . شعراء ( 26 ) آيهء 83 .\r\n","page_name":" 875 ","page_number":875},
  {"content":"\r\n\r\nهمان‌گونه كه اين امر از سياق آيه پيداست . « جعل » در اين‌جا به معناى « فرض » است و مضاف حذف شده كه در تقدير : « فرض اللّه تعظيم السبت » بوده است ؛ يعنى خداوند احترام روز شنبه و دست از كار كشيدن در اين‌روز را تنها بر يهوديان واجب كرد ، و آن را نه پيش از آنان و نه پس از آنان بر كسى واجب نكرد . درباره سبب اين دستور خداوند گفته شده كه گروهى از يهوديان جمعه را منكر شدند و جز شنبه روز ديگرى را نپذيرفتند . خداوند خواسته آنان را پذيرفت ، لكن مشروط بر اين‌كه آنان در اين روز صيد نكنند . آنان اين شرط را پذيرفتند و سپس با آن مخالفت كردند ، چنان‌كه وضعيّت يهود در هرزمان و مكانى چنين است . در هرحال ، خداوند سبب اختلاف يهود در روز شنبه را بيان نكرده است : آيا آنان دربارهء مجاز بودن كار در اين‌روز اختلاف كردند و يا دربارهء خود روز شنبه كه برخى از آنها گفتند : شنبه عيد است و برخى مىگفتند : روز ديگرى عيد است ؟ ديدگاه بهتر اين است كه آنها دربارهء ممنوع بودن صيد با شيوه‌اى كه در جلد سوم در تفسير آيهء 164 از سورهء اعراف بدان اشاره شد ، اختلاف كردند ؛ زيرا دربارهء اين‌روز كه شنبه عيد است ، همگى يك نظر داشتند .\r\n وَ إِنَّ رَبَّكَ لَيَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ .  حكم خدا در آن زمان اين خواهد بود كه به فرمانبرداران پاداش دهد و نافرمانان را مجازات كند .\r\n\r\n","description":"","footnote":"","page_name":" 876 ","page_number":876},
  {"content":"\r\n\r\nاندرز نيكو\r\n\r\n[ سوره النحل ( 16 ) : آيات 125 تا 128 
  ]\r\nادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ ( 125 ) وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ ( 126 ) وَ اصْبِرْ وَ ما صَبْرُكَ إِلاَّ بِاللَّهِ وَ لا تَحْزَنْ عَلَيْهِمْ وَ لا تَكُ فِي ضَيْقٍ مِمَّا يَمْكُرُونَ ( 127 ) إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ ( 128 )\r\n\r\n[ ترجمه 
  ]\r\nمردم را با حكمت و اندرز نيكو به راه پروردگارت بخوان و با بهترين شيوه با آنان مجادله كن ؛ زيرا پروردگار تو به كسانى كه از راه او منحرف شده‌اند آگاه‌تر است و هدايت‌يافتگان را بهتر مىشناسد . ( 125 )\r\nاگر عقوبت مىكنيد ، چنان عقوبت كنيد كه شما را عقوبت كرده‌اند و اگر صبر كنيد صابران را صبر نيكوتر است . ( 126 )\r\nصبر كن ، كه صبر تو جز به توفيق خدا نيست و برايشان محزون مباش و از مكرشان دلتنگى منماى . ( 127 )\r\nزيرا خداوند با كسانى است كه مىپرهيزند و نيكى مىكنند . ( 128 )\r\n\r\nاعراب\r\n« به مثل » ، ابو البقاء گفته است : « با » زايد مىباشد . « و لئن » ، لام بر قسم محذوف دلالت دارد . « لهو خير » ، لام در جواب قسم واقع شده است و جمله ، جانشين جواب\r\n\r\n","description":"","footnote":"","page_name":" 877 ","page_number":877},
  {"content":"\r\n\r\nقسم و جواب شرط . « الّا باللّه » به حذف مضاف و در تقدير : « الّا بعون اللّه » است .\r\n\r\nتفسير\r\n ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  اين آيه ما را به نكات زير راهنمايى مىكند :\r\n1 . دعوت به سوى حق بايد از هرگونه شبهه‌اى خالى باشد . بنابراين ، هركس به سوى غيرحق ، [ ديگران را 
  ] فراخواند ، فراخوانى او تباهى و گمراهى است .\r\nجنايتكارترين فرد در ميان مردم ، كسى است كه فراخوانى به سوى خدا و حق را وسيله‌اى براى محكم كردن مقام و شيوه خود قرار دهد ، چنان‌كه طالبان رهبرى و رياست اعم از علماى دينى و غيردينى چنين مىكنند .\r\n2 . دعوت به حق بايد از راه حكمت و اندرز نيكو باشد و روشن است كه حكمت بر دانش و خرد استوار است ؛ زيرا دعوت‌كننده از راه عقل مىتواند ميان حقّ و باطل و نيكى و بدى تفاوت بگذارد و آنها را از يكديگر جدا سازد و از راه دانش مىتواند حالت مخاطبان و نيز شيوهء سخن گفتن با آنان را كه با ملايمت باشد يا با درشتى ، بشناسد .\r\nامّا اندرز نيكو نيز روش‌هايى دارد كه بهترين آنها اين است : راهنما بايد با خطاكار به شيوه‌اى برخورد كند كه او ناخودآگاه احساس كند كه گناهكار است و احمقانه است اگر با وى از روش تنبيه و سرزنش برخورد شود . از قديم گفته‌اند : اشاره از رك گفتن بهتر است . به بيانى ديگر : اندرز نيكو آن است كه هدف موردنظر را تحقّق بخشد ، چنان‌كه خداوند مىفرمايد : « همواره به نيكوترين وجهى پاسخ ده ، تا كسى كه ميان تو و او دشمنى است چون دوست مهربان تو گردد » . « 1 »\r\n3 . جدال با بهترين شيوه ، بدين ترتيب كه هدف از اين جدال ، آشكار كردن حق\r\n\r\n\r\n","description":"","footnote":"\r\n( 1 ) . فصلت ( 41 ) آيهء 34 .\r\n","page_name":" 878 ","page_number":878},
  {"content":"\r\n\r\nو قانع كردن شخص منكر باشد ، نه تنها مجاب كردن و كوبيدن او .\r\n إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ .  پس از آن‌كه خدا به پيامبرش دستور داد كه از راه حكمت پيام او را برساند و با بهترين شيوه با مردم جدال كند ، اكنون خطاب به او مىفرمايد : وظيفهء تو همين است ، امّا در قبال هدايت يافتن مردم ، تو مسئوليّت ندارى . اين آيه نشان مىدهد كه در فراخواندن به حق ، كارزار كردن در تمامى امور و در هرحالت ، پسنديده نيست . خداوند مىفرمايد :\r\n« بگو اين سخن حق از جانب پروردگار شماست . هركه بخواهد ايمان بياورد و هركه بخواهد كافر شود » . « 1 »\r\n وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ .  اين جمله نظير اين سخن خداست :\r\n« پس هركس بر شما تعدّى كند ، به همان اندازهء تعدّىاش بر او تعدّى كنيد » . « 2 » برخى از مفسران گفته‌اند : اين آيه مدنى است كه در سورهء مكى درج شده است و سبب نزول آن ، اين بوده كه مشركان ، كشتگان مسلمان را در جنگ احد مثله كردند ، به‌ويژه حمزة بن عبد المطلب [ عموى پيامبر صلّى اللّه عليه و إله 
  ] را ؛ زيرا آنان شكم او را پاره كردند و هند مادر معاويه جگر او را گرفت و آن را جويد بينى و گوش‌هايش را از بيخ بريدند و آلت تناسلى او را قطع كردند . از اين‌رو ، مسلمانان گفتند : اگر خدا ما را بر مشركان قدرت دهد ، زندگان آنان را مثله مىكنيم ، چه رسد به مردگانشان . از اين‌رو اين آيه نازل شد .\r\n وَ لَئِنْ صَبَرْتُمْ لَهُوَ خَيْرٌ لِلصَّابِرِينَ .  پس از اشاره كردن خداوند به اين‌كه قصاص تنها به مثل بايد باشد [ و فراتر از آن روا نيست 
  ] . اينك مىفرمايد : بخشيدن و فرو نشاندن خشم بهتر است و از اين قبيل است سخن خداوند : « و آن‌كه صبر كند و از خطا درگذرد ، اين از كارهاى پسنديده است » . « 3 »\r\n\r\n\r\n","description":"","footnote":"\r\n( 1 ) . كهف ( 18 ) آيهء 29 .\r\n( 2 ) . بقره ( 2 ) آيهء 194 .\r\n( 3 ) . شورى ( 42 ) آيهء 41 .\r\n","page_name":" 879 ","page_number":879},
  {"content":"\r\n\r\n وَ اصْبِرْ وَ ما صَبْرُكَ إِلَّا بِاللَّهِ ؛  يعنى شكيبايى تو تنها با يارى و توفيق خداوند است . خطاب براى محمّد صلّى اللّه عليه و إله است و مقصود ، تمامى مردم مىباشد . پيش‌تر در جلد اوّل در تفسير آيهء 155 از سورهء بقره ، دربارهء صبر سخن گفتيم .\r\n وَ لا تَحْزَنْ عَلَيْهِمْ وَ لا تَكُ فِي ضَيْقٍ مِمَّا يَمْكُرُونَ .  كسى نيست كه به نيكى فراخواند ، مگر اين‌كه از سوى شرارت‌پيشگان دينى و يا غيردينى ، دچار رنج و آزار مىشود . خداوند به كسى كه مردم را به سوى او فراخوانده و مىخواند ، سفارش مىكند كه به خاطر تكذيب كسانى كه او را تكذيب مىكنند و از او روى برمىتابند ، اندوهگين نشود ؛ چرا كه پايان كار از آن پرهيزكاران است .\r\n إِنَّ اللَّهَ مَعَ الَّذِينَ اتَّقَوْا ؛  يعنى خداوند با كسانى است كه به خاطر ترس از او ، از محرّمات او پرهيز مىكنند .\r\n وَ الَّذِينَ هُمْ مُحْسِنُونَ ؛  يعنى كسانى كه با باطل و طرفدارانش جهاد و در مورد حقّ خود ، نه جامعه ، از مردم گذشت مىكنند .\r\nتفسير اين جلد در شب هشتم محرم ، سال 1389 ه . مطابق با 27 مارس 1969 م به پايان رسيد . آخرين قسمت آن را در مدرسه آقاى شيرازى در سامرا نوشتم . سپاس از آن خداوند ، پروردگار جهانيان است و درود خدا بر محمد صلّى اللّه عليه و إله و خاندان پاك او . « 1 »\r\n\r\n\r\n","description":"","footnote":"\r\n( 1 ) . با توفيق خداوند پاك و عنايت ويژهء حضرت بقيّة اللّه الاعظم روحى له الفداء ، ترجمهء اين جلد در روز جمعه ، هفتم ذيقعده سال 1418 ه . مطابق با نهم اسفند 1376 در مشهد مقدّس و در جوار بارگاه امام هشتم على بن موسى الرضا عليه السّلام به پايان رسيد . مترجم .\r\n","page_name":" 880 ","page_number":880},
  {"content":"\r\n\r\nملخص\r\nالقرآن الكريم هو ميثاق سماوي خالد يلتي الحاجات العلمية ، والمعنوية ، الثقافية ، و الأخلاقية للإنسان في كافة العصور ، ولكافة الأجيال . الاستثمار من المعارف السامية للقرآن يتم عن طريق التعرف بأسلوب الفهم والدقة والذي يصطلح عليه التفسير . العلامة المجدد الشيعي المرحوم الشيخ محمد جواد المغنية كان واعيا لعصره و حاجاته ، وكان ذانزعة استهدائية وتساولية بالنسبة إلى القرآن الكريم . فلذا كان تفسيره - علاوة على ما في التفاسير القديمة من : شرح المصطلحات . والتراكيب . . . - في صدد الاستفادة من رسالات القرآن الكريم لحل المشاكل الاجتماعية ، والسياسية للمسلمين ، بالأخص الجيل الشباب . فكان يرى أن القرآن هو كتاب الدين والهداية و الإصلاح والقانون ، ويعتقد أيضا أن الهدف الأول للقرآن هو عيش الإنسان في السلم و الا من حتى يستطيع في صوته من السير في طريق الكرامة والسعادة فنظرا إلى أهمية وقيمة هذا التفسير قام مكتب الإعلام الإسلامي ( فرع خراسان ) بترجمته و تقديمه إلى سالكي طريق القرآن .\r\nالناشر\r\nمؤسسة بوستان كتاب\r\nمركز الطباعة والنشر التابع لمكتب الإعلام الإسلامي\r\nالناشر الافضل على المستوى الوطني\r\nعنوان المكتب المركزي : ايران ، قم ، اول شارع شهداء ، ركن الزقاق 17 ، ص ب : 917\r\nالهاتف : 7742155 98251 + ، الفاكس : 7742154 98251 + ، التوزيع : 7743426 98251 +\r\n\r\n","description":"","footnote":"","page_name":" 881 ","page_number":881},
  {"content":"\r\n\r\nتفسير الكاشف\r\nالمجلد الرابع\r\nالعلامة محمد جواد المغنية\r\nالمترجم : موسى دانش\r\nإعداد : مكتب الإعلام الإسلامي فرع خراسان الرضوي\r\nمؤسسة بوستان كتاب\r\n1428 / 1386\r\n\r\n","description":"","footnote":"","page_name":" 882 ","page_number":882},
  {"content":"\r\n . \r\n","description":"","footnote":"","page_name":" 883 ","page_number":883},
  {"content":"\r\n . \r\n\r\n","description":"","footnote":"","page_name":" 884 ","page_number":884}
  ]