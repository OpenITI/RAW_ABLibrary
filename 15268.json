[
  {"content":"\r\n\r\nبسم الله الرحمن الرحيم\r\nشرح حديث\r\nعرض دين\r\nحضرت عبدالعظيم حسنى عليه السلام\r\nحضرت آية الله العظمى صافى گلپايگانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعنوان قراردادى : حديث عرض دين ، شرح\r\nعنوان و نام پديدآور : شرح حديث دين حضرت عبدالعظيم حسنى عليه السلام / لطف الله صافى گلپايگانى .\r\nمشخصات نشر : قم ، دفتر تنظيم و نشر آثار حضرت آيت الله العظمى حاج شيخ لطف الله صافى گلپايگانى\r\nمشخصات ظاهرى : 127 ص .\r\nشابك : 0 - 49 - 5105 - 600 - 978\r\n15000 ريال\r\nوضعيت فهرست نويسى : فيپا\r\nيادداشت : چاپ هفتم\r\nيادداشت : كتاب حاضر در سال هاى مختلف توسط ناشرين متفاوت منتشر شده است\r\nموضوع : عبدالعظيم بن عبدالله ( ع ) ، 173 - 250 ؟ ق .\r\nموضوع : احاديث خاص ( عرض دين ) - - نقد و تفسير\r\nشناسه افزوده : صافى گلپايگانى ، لطف الله ، 1297 -\r\nرده بندى كنگره : 1390 2 ص 402 ع / 145 BP\r\nرده بندى ديويى : 218 / 297\r\nشماره كتابشناسى ملى : 2688205\r\nدفتر تنظيم و نشر آثار\r\nحضرت آية الله العظمى صافى گلپايگانى\r\nنام كتاب : شرح حديث عرض دين\r\nمؤلف : حضرت آيت الله العظمى صافى مدظله الوارف\r\nچاپ اول ناشر ( هفتم كتاب ) : ربيع الاول 1433 / زمستان 1390\r\nشمارگان : 5000\r\nبها : 1500 تومان\r\nشابك : 0 - 49 - 5105 - 600 - 978\r\nسايت الكترونيك : www . saafi . net\r\nپست الكترونيك : saafi @ saafi . net\r\nآدرس پستى : قم / انقلاب 6 / شماره 181\r\nتلفن : 7723380 ( 0251 )\r\nسوابق نشر اين كتاب\r\n1 . انتشارات حضرت معصومه سلام الله عليها ، قم ، 1376 ( چاپ اول ) ، 1378 ( چاپ دوم ) ، 1385 ( چاپ چهارم ) ( ويراست دوم )\r\n2 . دار الحديث ، قم ، 1382 ( چاپ سوم ) ( با تقطيع چند صفحه از كتاب )\r\n3 . دليل ما ، 1387 ( چاپ پنجم ) ( ويراست سوم كتاب ) ، 1388 ( چاپ ششم ) .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمتن و ترجمه حديث عرض دين\r\nالحمد لله الذي ليس في السماوات دورات\r\nولا فيالارض حركات و لا فيالاشجار ورقات\r\nولا فيالبحار قطرات و لا فيالعيون لحظات و لا فيالنفوس\r\nخطرات و لا فيالكتاب المبين حروف و كلمات الا و هي له شاهدات\r\nواليه دالات و الصلوات الزكيات و التحيات والناميات المباركات\r\nعلى افضل آياته البينات و اكمل كلماته التامات سيدنا\r\nابي القاسم محمد و آله الطاهرين مصابيح الظلمات\r\nومفاتيح البركات ومصادرالمعجزات الباهرات\r\nومعادن الخيرات .\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nمتن و ترجمه\r\nحديث عرض دين\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nكمال الدين للصدوق :\r\nحدثنا على بن احمد بن موسى الدقاق و على بن عبداللّه الوراق رضى اللّه عنهما . قالا : حدثنا محمّد بن هارون الصوفى . قال : حدثنا ابوتراب عبداللّه بن موسى الرويانى عن عبدالعظيم بن عبداللّه الحسنى\r\nالتوحيد للصدوق :\r\nحدثنا على بن احمد بن محمد بن عمران الدقاق ( ره ) و على بن عبيداللّه الوراق قالا : حدثنا محمد بن هارون الصوفى . قال حدثنا ابوتراب عبيداللّه بن موسى الرويانى عن عبدالعظيم بن عبداللّه الحسنى\r\nقال : دخلت على سيّدى علىّ بن محمّد عليه السلام ، فلمّا بصر بى قال لى : مرحباً بك يا أبا القاسم أنت ولّينا حقّاً ،\r\nقال : فقلت له : يا ابن رسول اللّه إنّى أريد أن أعرض عليك دينى ، فإن كان مرضيّاً ثبتّ عليه حتّى ألقى اللّه عزّوجلّ ،\r\nفقال : هات يا أبا القاسم ،\r\nفقلت : إنّى أقول : إنّ اللّه تبارك و تعالى واحد ليس كمثله شى ء\r\nخارج عن الحدّين حدّ الإبطال و حدّ التشبيه ،\r\nو أنه ليس بجسم و لا صوره و لا عرض و لا جوهر\r\nبل هو مجسّم الأجسام و مصوّر الصور و خالق الأعراض و الجواهر ،\r\nو ربّ كلّ شى ء و مالكه و جاعله و محدثه ،\r\nو انّ محمّداً عبده و رسوله خاتم النبيّين ، فلا نبى بعده إلى يوم القيامه ، و إنّ شريعته خاتمه الشرائع ، فلا شريعه بعدها\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nإلى يوم القيامه ،\r\nو أقول : إنّ الإمام و الخليفه و ولىّ الأمر بَعده أميرالمؤمنين علىّ بن أبيّطالب عليه السلام ، ثمّ الحسن ، ثمّ الحسين ، ثمّ علىّ بن الحسين ، ثمّ محمّد بن على ، ثمّ جعفر بن محمّد ، ثمّ موسى بن جعفر ، ثمّ على بن موسى ، ثمّ محمد بن على ، ثمّ أنت يا مولاى .\r\nفقال عليه السلام : و من بعدى الحسن ابنى فكيف للناس بالخلف من بعده ، قال : فقلت : و كيف ذاك يا مولاى ؟ قال : لأنّه لا يرى شخصه و لا يحلّ ذكره باسمه حتّى يخرج فيملأ الأرض قسطاً و عدلًا كما ملئت جوراً و ظلماً ،\r\nقال : فقلت : أقررت و أقول : إنّ وليّهم ولى اللّه و عدوّهم عدوّ اللّه ، و طاعتهم طاعه اللّه ، و معصيتهم معصية اللّه\r\nو أقول : إنّ المعراج حقّ والمسائلة فى القبر حقّ ، و إنّ الجنّه حقّ ، والنار حقّ والصراط حقّ ، والميزان حقّ ، و أنّ الساعه آتيه لا ريب فيها و أنّ اللّه يبعث من فى القبور :\r\nو أقول : إنّ الفرائض الواجبه بعد الولاية الصلاة و الزكاة والصوم والحجّ والجهاد والأمر بالمعروف و النهى عن المنكر ،\r\nفقال على بن محمد عليه السلام : يا أباالقاسم ، هذا واللّه دين اللّه الّذى ارتضاه لعباده ، فاثبت عليه ، ثبتك اللّه بالقول الثابت فى الحياه الدنيا و فى الآخرة .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nعبدالعظيم حسنى فرمود : بر آقا و مولاى خود ، على بن محمّد عليه السلام وارد شدم ، چون نظر آن حضرت بر من افتاد ، فرمود : مرحبا اى ابوالقاسم ، براستى كه تو از دوستان ما هستى .\r\nعبدالعظيم گفت : عرض كردم : اى پسر پيغمبر ، مىخواهم عقايد دينى خود را بر شما عرضه بدارم ، اگر پسنديده باشد بر او ثابت باشم تا به لقاى خداوند برسم\r\nامام عليه السلام فرمود : بگو ، اى ابوالقاسم .\r\nگفت : عرض كردم : من معتقدم كه خدا يكى است و مانند او چيزى نيست ، و از دو حدّ ابطال و تشبيه بيرون است ، خداوند جسم و صورت و عرض و جوهر نيست ، بلكه پروردگارْ اجسام را جسميت داده و صورت ها را تصوير فرموده ، و اعراض و جواهر را آفريده است ، او خداوند همه چيز و مالك و محدث اشياء است . معتقدم كه محمد صلىالله عليه وآله بنده و فرستاده او خاتم پيغمبران است ، و پس از وى تا روز قيامت پيغمبرى نخواهد بود ، شريعت وى آخرين شرايع بوده و پس از او دينى و مذهبى نخواهد آمد . عقيده من درباره امامت اين است كه امام بعد از حضرت رسول صلىالله عليه وآله اميرالمؤمنين على بن ابى طالب عليه السلام است ، بعد از او حسن ، پس از وى حسين و على بن الحسين و محمّد بن على و جعفر بن محمّد و موسى بن جعفر و على بن موسى و محمّد بن على و سپس شما .\r\nدر اين هنگام حضرت هادى عليه السلام فرمود : پس از من فرزندم حسن امام است ، ليكن مردم درباره امام بعد از او چه خواهند كرد ؟\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nگويد : عرض كردم : اى مولاى من ، مگر آن چگونه است ؟\r\nفرمود : امام بعد از فرزندم حسن شخصش ديده نمىشود و اسمش در زبانها جارى نمىگردد تا خروج كند و زمين را از عدل و داد پر كند ، همانطور كه از ظلم و ستم پر شده باشد .\r\nعبدالعظيم گفت : عرض كردم : به اين امام غائب هم معتقد شدم و اكنون مىگويم : دوست آنان دوست خدا و دشمن ايشان دشمن خدا است ، طاعت آنان طاعت پروردگار و معصيت و نافرمانى از آنها موجب معصيت اوست .\r\nمن عقيده دارم كه معراج و پرسش در قبر و همچنين بهشت و دوزخ و صراط و ميزان حق‌اند ، و روز قيامت خواهد آمد و در وجود آن شكى نيست ، و خداوند همه مردگان را زنده خواهد كرد و نيز عقيده دارم كه واجبات بعد از اعتقاد به ولايت و امامت عبارت‌اند از : نماز ، زكات ، روزه ، حج ، جهاد ، امر به معروف و نهى از منكر .\r\nدر اين هنگام حضرت هادى عليه السلام فرمود : اى ابوالقاسم ، به خدا سوگند اينها دين خداست كه براى بندگانش برگزيده است ، بر اين عقيده ثابت باش . خداوند تو را به همين طريق در زندگى دنيا و آخرت پايدار بدارد .\r\n\r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\n\r\nدر ايمان و مراتب آن\r\nاعتقاد به عقايد حقه از مبدأ ، معاد ، نبوت و امامت ، سبب سعادت و آرامش قلب ، رفع اضطراب و نگرانى ، و موجب اميدوارى و خوش‌بينى به حيات و حركت به سوى رستگارى و فوز و فلاح است .\r\nشايد هيچ حاجت و درخواستى از درگاه خداوند متعال ، سعادت بخش‌تر و راحت‌افزاتر از اين سه حاجت - كه در اين دعا درخواست مىشود - نباشد .\r\n« الّلهُمَّ انّي اسْئَلُكَ ايمانَاً تُباشِرُ بِه قَلْبي ، وَ يقينَاً صادِقَاً حَتّى اعْلَمَ انَّهُ لَنْ يصيبَني الّا ما كَتَبْتَ لي وَ رَضِّني مِنَ الْعَيش بِما قَسَمْتَ لي » « 1 »\r\nحاجت اول : ايمانى كه خداوند متعال آن را فراگير قلب انسان و مستولى بر آن سازد .\r\nحاجت دوم : يقين راستى كه انسان بداند به او نمىرسد ، مگر آنچه خدا براى او مقرر فرموده است .\r\n\r\n\r\n","description":"","footnote":"\r\n( 1 ) . در ادعيه‌ى متعدد مثل دعاي ابي حمزه .\r\n","page_name":" 15 ","page_number":15},
  {"content":"\r\n\r\nحاجت سوم : رضا به روزى و معاشى كه خداوند متعال قسمت او فرموده و براى او فراهم مىشود .\r\nايمان ، يقين و رضا ، از حالات و مقاماتى است كه درجات و مراتب متفاوت دارد و در عين حال كه بر هر يك از مراتب آن يقين ، ايمان و رضا اطلاق مىشود ، مراتب و افراد آنها مثل مراتب و افراد نور با هم تفاوت دارند و فواصل بين آنها گاه به‌حدى است كه اگر در آن ، مقياس سال نورى قابل استفاده بود ، مناسب بود با آن به مسافت بين اين فواصل اشاره نمود .\r\nچنان كه مىدانيم نور خورشيد ، نور است ، و نور نورافكن ، نور ، و نور يك لامپ معمولى نور ، و نور شمع و كبريت هم نور است . ايمان هم بنا به تفسيرى كه از مثل آيه‌ى كريمه‌ى ذيل شده است ، نور است و مراتب دارد .\r\n( رَبَّنا اتْمِمْ لَنا نُورَنا ) « 1 »\r\nو آيه‌ى شريفه\r\n( يوْمَ تَرَى الْمُؤْمِنينَ وَ الْمُؤمِناتِ يسْعى نُورُهُمْ بَينَ ايديهِم ) « 2 »\r\nبنابراين ايمان پيغمبر اكرم صلىالله عليه وآله ايمان و نور است كه در روشنايى آن بزرگ‌ترين و سنگين‌ترين وظيفه‌اى كه از سوى خدا به آن حضرت محوّل شد را ، به عالىترين صورت انجام داد و در برابر دنيا و تمام عادات باطله ، كفر و شرك قيام نمود .\r\n\r\n\r\n","description":"","footnote":"\r\n( 1 ) . سوره‌ى تحريم ، آيه‌ى 8 .\r\n( 2 ) . سوره‌ى حديد ، آيه‌ى 12 .\r\n","page_name":" 16 ","page_number":16},
  {"content":"\r\n\r\nايمان اميرالمؤمنين عليه السلام هم نور و ايمان است كه مىفرمود :\r\n« لَوْ كُشِفَ الْغِطاء مَا ازْدَدْتُ يقينَاً\r\n» « 1 »\r\nو مىفرمود :\r\n« لَوْ اعْطيتُ الاقاليمَ السَّبْعَةَ بِما تَحْتَ افْلاكِها عَلَى انْ اعْصِي اللّهَ في نَمْلَة اسْلُبُها جُلْبَ شَعيرَة ما فَعَلْتُهُ\r\n» « 2 »\r\nساير ائمه‌ى معصومين عليهم‌السلام و انبياى عظام ، همه مظاهر قوت ايمان و مراتب كامله‌ى آن بودند كه يادآورى مواقف و مشاهد ايمانى آنها همه آموزنده و ايمان‌بخش است .\r\nو به طور كلى ايمان خواص ، اصحاب و شخصيت‌هايى كه علاوه بر زبان با عمل ، ايثار و فداكارى در غزواتى مثل بدر ، احد ، خندق ، جمل ، صفين ، نهروان و روز عاشورا ايمانشان در معرض عالىترين جلوه‌ها قرار گرفت ، همه نور و ايمان بود .\r\nايمان حضرت حمزه ، جعفرطيار ، ابوالفضل العباس ، سلمان ، مقداد ، عمار ، حبيب بن مظاهر ، زهير ، رشيد ، ميثم و صدها و هزارها تن از مؤمنانى كه از بوته‌ى امتحان بىغل و غش بيرون آمدند ، اگر چه در يك رديف نبودند اما مواضع هر كدام نشان‌دهنده‌ى ظهور ايمان ، قوت عقيده ، عدم اضطراب و گوياى حال اطمينان و آرامش قلب آنها بود و ايمان افراد عادى نيز ايمان است كه چنان كه گفته شد فواصل بين مراتب آنها قابل تقدير و اندازه‌گيرى نيست .\r\n\r\n\r\n","description":"","footnote":"\r\n( 1 ) . بحارالانوار ، 46 / 135 و غرر الحكم ، فصل 75 ، ح 1 - 2 / 603 .\r\n( 2 ) . نهج البلاغه ، خطبه‌ى 224 .\r\n","page_name":" 17 ","page_number":17},
  {"content":"\r\n\r\nهمه‌ى انسان‌ها برحسب مراتب ايمان خود ، از آرامش و سكون باطن ، استراحت خيال ، تسليم ، رضا ، توكل به خدا و اعتماد به نفس بهره‌مندند و تا به آن مراتب بلندبالا مىروند كه نه از آنچه از دنيا به آنها مىرسد ، فرحناك مىشوند و خود را فراموش مىكنند و نه از آنچه از دنيا از آنها فوت شود غمناك مىگردند ، گويى اين آيه را در گوش دارند :\r\n( لَكَيلا تَأْسَوْا عَلَى مَا فَاتَكُمْ و لاتَفْرَحُوا بِمَا آتاكُمْ ) « 1 »\r\nو تا آنجا پيش مىروند كه از كسى غير از خدا نمىترسند كه :\r\n« حَدُّ اليقين أن لاتَخافَ مَع‌الله شَيئاً » « 2 »\r\n موحد چه در پاى ريزى زرش * چه شمشير هندى نهى بر سرش\r\nاميد و هراسش نباشد ز كس * بر اين است بنياد توحيد و بس \r\nو حاصل آنكه توكل ، تسليم ، رضا و تفويض را - كه همه از مقامات سُعدا است - مراتبى است كه اشخاص به مقدار قوت درجات ايمان و خلوص عقيده از شرك ، خرافات و انحرافات ديگر ، حائز آن مىگردند .\r\nبنابراين براى نيل انسان به سعادت واقعى وسيله‌اى بالاتر از ايمان صحيح و يقين خالص نيست . همه‌ى اضطراب‌ها و همه‌ى خوف و بيم‌ها از زوال نعمت‌ها را از ميان مىبرد و همه‌ى نگرانىها را نسبت به آينده مرتفع مىسازد .\r\n\r\n\r\n","description":"","footnote":"\r\n( 1 ) . سوره‌ى حديد ، آيه‌ى 23 .\r\n( 2 ) . بحارالانوار ، 67 / 180 و 143 .\r\n","page_name":" 18 ","page_number":18},
  {"content":"\r\n\r\n( الَّذِينَ آمَنُوا و تَطْمَئِنُّ قُلُوبُهُم بِذِكْرِاللّهِ أَلا بِذِكْرِاللّهِ تَطْمَئِن‌ُّالقُلُوبُ ) « 1 »\r\nانسان سعادت‌خواه بايد سعى كند كه به حقايق مفاهيم اين جمله‌هاى نورانى :\r\n( حَسْبُنَا اللّهُ و نِعْمَ الوَكِيلُ ) « 2 »\r\n( مَا شَاءَ اللّهُ لَا قُوَّةَ إِلَّا بِاللّهِ ) « 3 »\r\n( افَوِّضُ أَمْرِي إِلَىاللّهِ إِن‌َّاللّهَ بَصِيرٌ بِالعِبَادِ ) « 4 »\r\n( و مَنْ يتَوكَّلْ عَلَىاللّهِ فَهُوَ حَسْبُهُ ) « 5 »\r\n( حَسْبِياللّهُ ) « 6 »\r\n( إِنَّا لِلّه وَ إِنَّا إِلَيهِ راجِعُونَ ) « 7 »\r\nايمان پيدا كرده و خود را از تاريكىهاى تحير و ترديد خود را نجات دهد .\r\n\r\n\r\n","description":"","footnote":"\r\n( 1 ) . سوره‌ى رعد ، آيه‌ى 28 .\r\n( 2 ) . سوره‌ى آل عمران ، آيه‌ى 173 .\r\n( 3 ) . سوره‌ى كهف ، آيه‌ى 39 .\r\n( 4 ) . سوره‌ى غافر ، آيه‌ى 44 .\r\n( 5 ) . سوره‌ى طلاق ، آيه‌ى 3 .\r\n( 6 ) . سوره‌ى توبه ، آيه‌ى 129 و سوره‌ى زمر ، آيه‌ى 38 .\r\n( 7 ) . سوره‌ى بقره ، آيه‌ى 156 .\r\n","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nپيش‌درآمدى برعرض دين\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nعرض دين بر بزرگان و دين شناسان\r\nيكى از راه‌هاى عمده و مهم براى تحصيل ايمان قوىتر ، مطالعه‌ى آيات آفاق و انفس و تفكر در خلق آسمان و زمين در پرتو هدايت‌هاى قرآن مجيد است ؛ چنان‌كه مطالعه‌ى سيره‌ى پيغمبر اكرم صلىالله عليه وآله و ائمه‌ى معصومين عليهم‌السلام و مراجعه به احاديث ، روايات و خطبه‌هاى ايشان در بخش‌هاى مختلف اعتقادى نيز معرفت‌بخش بوده و راهنمايى به سوى سرچشمه‌ى زلال ايمان و يقين است .\r\nدر كتاب‌هايى مثل بحارالانوار ، در ضمن احاديث و روايات ، به قدرى آموزش عقايد وجود دارد كه با وجود آنها از رفتن به در خانه ديگران بىنياز مىباشيم .\r\nيكى از راه‌هايى كه با آن مىتوان به درستى شناخت عقايد و مطابقت آن با وحى ، هدايت قرآن مجيد و تعليمات رسول اعظم و اهل‌بيت طاهرين صلوات الله عليهم آگاه شد و به اطمينان و سكون قلب بيشتر رسيد ، عرض دين بر بزرگان دين‌شناس است ، به خصوص در تفاصيل مسائل اعتقادى كه فقط به وحى و اخبار رسول اعظم و اهل‌بيت عليهم‌السلام قابل اثبات است و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nجز رجوع به مدارك صحيحه‌ى سمعى از كتاب و سنت راهى براى معرفت آنها وجود ندارد .\r\nبه طور مثال در تفاصيل ثواب و جزا و اينكه روحانى يا جسمانى يا به هر دو صورت است ، يا ميزان و صراط و وجود ملائكه و حقايق و امور بسيار ديگر از اين قبيل ، يگانه مرجع مصون از اشتباه ، رسول خدا و ائمه‌ى طاهرين صلوات الله عليهم مى باشند .\r\nالبته در اصل بعض عقايد ، عقل و شرع اتفاق دارند و در اصول عقايد اصليه حاكم ، عقل است و قرآن مجيد هم مردم را به عقل ارجاع داده و از آنها خواسته است كه از عقل پيروى نمايند ؛ اما در بسيارى از مسائل اعتقادى و تفاصيل مسائل ديگر ، بايد به شرع مراجعه نمود ؛ از اين جهت كه يا اصلًا عقل را راهى به سوى شناخت آنها نيست و يا اينكه كسى مكلف به شناخت آنها نمىباشد ؛ به ملاحظه‌ى اينكه بعض مطالب چون از مستقلات عقليه ، اوَّليات ، بديهيات و فطريات نيستند ، نتايج حاصل از بحث عقلى در آنها در معرض اشتباه و وقوع در خطا است ، و به لحاظ غموضت فهم و درك آن از عهده‌ى اكثريت مردم يا همه خارج است و عرفاً يا حقيقتاً تكليف به كسب عقيده از طريق عقل در آنها تكليف بمالايطاق است . بنابراين از تحصيل اعتقاد به آنها از طريق عقل چون معرض خطر ضلالت است نهى شده ، و به همان دليل سمعى كه عقلًا اكتفا به آن در اين امور جايز است ، اكتفا شده است و مكلف به بيشتر از آنچه شرع راهنمايى نموده است تكليف ندارد و اگر در اين قسم مطالب از راه بحث عقلى جلو رفت\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو گمراه شد ، معذور نخواهد بود و چنان كه مى دانيم بسيارى از مباحثى كه در فلسفه و كلام و آنچه اصطلاحاً به آن عرفان مى گويند مربوط به الهيات به بحث گذارده مىشود ، از اين نوع است .\r\nو خلاصه اينكه در اين مسائل ، مرجع مصون از اشتباه و مورد اعتماد ، شرع است ، و آنان كه اين مباحث را از طرق ديگر تحصيل نموده و چه بسا كتاب و سنت را بر آنچه از اين مباحث استنتاج مى كنند حمل يا تأويل مى نمايند ، راه خطرناكى را مى روند و بى همراهى خضر شريعت و ارشاد كتاب و سنت ، ظلماتى را طى مى كنند كه سير در آن جز تحير ، سرگردانى ، شك و ترديد عاقبتى ندارد .\r\n قطع اين مرحله بى همرهى خضر مكن * ظلمات است بترس از خطر گ - مراهى \r\nدر اين مباحثى كه تفكر و غور عقلى در آنها مجاز است و بايد از طريق عقل استكشاف شود ، موردى كه دلالت قطعى قرآن كريم يا سنت قطعى الصدور و الدلاله با آن در تعارض باشد پيدا نمى شود و اگر بر فرض موردى يافت شود ، دريافت قطعى عقلى در اين مباحث قرينه‌ى قطعيه‌ى عقليه بر عدم اراده‌ى ظاهر كلام است ، به طبع اين حكم عقلى ، قرينه بر مجاز مىشود و قاعده‌ى « اذا تعذرت الحقيقة فأقرب المجازات متعين » حاكم خواهد شد ؛ اما در غير اين مباحث ، اگر استنتاج عقلى با دلالت كتاب و سنت در تعارض قرار گرفت و شخص به اشتباه افتاد ، چون مكلف به ورود در آن مبحث نبوده و بلكه از بحث آن ممنوع شده ، معذور نيست .\r\nبه طور مثال ما از بسيار ازآيات قرآن مجيد و احاديث شريفه‌ى صحيحه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاستفاده‌ى قطعى مى كنيم كه خالق ، غير مخلوق است و هيچ قدر مشترك ذاتى و حقيقى بين آنها نيست و ( لَيسَ كَمِثْلِهِ شَيءٌ ) است .\r\nاين حقيقت را نمى توان با برخى مسالك به اصطلاح عرفانى و يا فلسفى مبنى بر اصالة الوجود تطبيق داد و يا قائل به همه خدايى يا تشبيه خلق و خالق به موج و دريا و حبر و حرف يا اصطلاحات و تشبيهات ديگر از اين قبيل شد و همه عالم كون را ، كه قرآن كريم اين همه حكايت ها و اخبارها از واقعيت كلّ آن و اجزاى آن دارد ، بى حقيقت و خالى از واقعيت دانست كه واقعاً آسمان ، كهكشان ، منظومه ، كوه و دريا و اين همه مخلوقات بىشمار كه در خود انسان و هر حيوانى ميلياردها از آن تحقق واقعى دارند تحقق نداشته باشند و آنچه باشد همان وجود مطلق و ظهورات آن يا مطلق وجود و مراتب آن باشد و جز وجود چيزى در عالم حقيقت نداشته باشد و اگر اختلافى باشد در مراتب باشد . هر چند وجود اشيا غير وجود حق و وجود هر چيزى را غير از وجود اشيا ديگر بگوييم امّا قائل به اشتراك معنوى وجود باشيم و كنه حق و كنه اشياى ديگر را به اين معنا واحد بدانيم و مدعى شناسايى آن بشويم ، بر همه به طور تشكيك وجود ، اطلاق شود همه‌ى اين مسالك با كتاب ، و سنّت و اعتقادات شرعى مخالف و ناسازگار است .\r\nآنچه از ظاهر قرآن كريم مى فهميم شيئيت همه‌ى اشياء ، واقعيت و تحقق خارجى آنها ، مغايرت ذات الهى با همه‌ى آنها و تنزّه او از شباهت به آنها است .\r\nيا در مسئله‌ى ربط حادث به قديم كه تكلّم در آن اگر منهى عنه نباشد دانستن آن هرگز مأمور به نيست ، اگر كلام و بحث به آنجا برسد كه خدا از\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nخلقى غير از اين كه هست العياذ بالله عاجز است و صدور عالم و كائنات از او به ايجاب است و ابداع در آنچه آن را عالم عقول و مجردات مى گويند نيست ، و عالم مانند يك تشكيلات ميكانيكى بر قرار است و همانطور كه مخترع يا صنعتگرى كه فقط در صنعت ، عالم و استاد است صنعتش را مىتواند به كيفيتى كه ساخته و در آن استاد است بسازد در خلقت كائنات نيز ترك اين برنامه مقدور خدا نيست و خلاصه از ترك آن و خلق ديگر ، عاجز است ، آرى ! اگر كلام به اين نظرات يا نزديك و مشابه اين نظرات برسد - هر چند به اين صراحت هم گفته نشود - با ظواهر مقبوله و مسلّمه‌ى قرآن كريم منافات دارد .\r\nاينكه بگوييم اين عالم طبق حكمت و مصلحت آفريده شده و خدا احسن الخالقين و حكيم و عليم مىباشد غير از اين است كه گفته شود برنامه‌ى ايجاد و خلقت غير از اين سلسله اى كه اين آقايان مى گويند نمى تواند باشد و نظام اتمّ اين است كه بر اساس صادر اول معلول اول و نقشه اى كه براى نظام مى دهند باشد و بدون صادر اول معلول اول و عقل اول و هر چه مى گويند مثلًا خدا از آفرينش عالم محسوس بدون وسايط و سلسله و عواملى كه اينها فرض مى نمايند العياذ بالله عاجز است .\r\nاين اظهارات با قرآن مجيد قابل تطبيق نيست و مفهومش اثبات عجز و اثبات عوالم و مخلوقات و برنامه‌هايى است كه :\r\n( مَا انْزَلَ اللّهُ بِهَا مِنْ سُلْطان ) « 1 »\r\n\r\n\r\n","description":"","footnote":"\r\n( 1 ) . سوره‌ى نجم ، آيه‌ى 23 و سوره‌ى يوسف ، آيه‌ى 40 .\r\n","page_name":" 27 ","page_number":27},
  {"content":"\r\n\r\nوالّا مفاد اين شعر حق است :\r\n هر چيز كه ه - ست آنچنان مى بايد * وان چيز كه آنچنان نمى بايد نيست \r\nبر حسب كتاب و سنّت ، خدا خالق است و مفهوم آن با مفهوم اينكه خدا علّت است و علّت اولى ، مساوى و واحد نيست .\r\nپيگيرى اين مباحث گاه منجر به قول به قدم عالم مىشود كه بعضى فرموده اند : « به اجماع مسلمين موجب كفر است . »\r\nعالم متبحر ملا محمد اسماعيل خاجوئى رحمه الله در رساله اى كه در تفسير آيه‌ى كريمه‌ى ( وَ كانَ عَرْشُهُ عَلَى الماءِ ) « 1 » نگاشته است به يكى از اساتيد بزرگ حكمت كه فرموده در بسيارى از موارد در كتاب و حديث اسم ماء بر علم و عقل قدسى كه حامل علم است و اسم ارض بر نفس مجرد كه قابل علوم و معارف است واقع شده ، اعتراض مىكند كه اين معنا و تفسير حمل لفظ بر خلافِ ظاهر و بدون شاهد از كتاب و سنّت و دليل عقل است و حملى است كه نه از مفسّرين و نه از محدثين احدى قائل به آن نشده است ، و اين تأويلات را از قبيل تعبير از آسمان به ريسمان مى شمارد و دامنه‌ى اعتراض را بسط داده و در اين ضمن مى فرمايد : « هر كس قائل به وجود عقل مجرد ذاتاً و فعلًا باشد قائل به قدم آن شده كه مستلزم قول به قدم عالم است و قائل به قدم سوى الله تعالى ، اگر چه از اماميه باشد به اجماع مسلمين كافر است . »\r\nچنان كه آيت الله علامه در جواب به سؤال از حال كسى كه با اعتقاد به\r\n\r\n\r\n","description":"","footnote":"\r\n( 1 ) . سوره‌ى هود ، آيه‌ى 7 .\r\n","page_name":" 28 ","page_number":28},
  {"content":"\r\n\r\nتوحيد ، عدل ، نبوّت و امامت قائل به قدم عالم باشد و حكم او در دنيا و آخرت ، فرموده است :\r\n« من اعتقد قدم العالم فهو كافر بلا خلاف لأنّ الفارق بين المسلم و الكافر ذلك و حكمه في الآخرة حكم باقي الكفار بالاجماع » « 1 »\r\nو حاصل مطلب ما ، در اينجا - كه در مقام ردّ و ابطال يا اثبات بعض آراء و افكار نيستيم چنان كه در مقام بيان حكم فقهى معتقدين به آن هم نمى باشيم - اين است كه اين مباحث اگر چه قائلين به آن به نحوى هم مثلًا مانند قول به حدوث دهرى يا زمان تقديرى از تبعات عقيده به آن ، خود را فارغ بشمارند مباحثى است كه ورود در آن نه وجوب شرعى دارد و نه لزوم عقلى و غور در آن خطرناك و سلامت خروج از آن براى انسان اگر چه از اساطين حكمت و فلسفه باشد تضمين و تأمين نيست و سالك اين طريق اگر چه فقط در يك نقطه و يك مورد در انحراف و ضلالت افتد هرگز معذور نيست .\r\nدر اينجا با چند جمله از خطبه‌ى عاليه معروف به خطبه اشباح كه به فرموده‌ى سيد اجل رضى عليه‌الرحمة ، از جلائل خطبه هاى حضرت اميرالمؤمنين عليه السلام است ، اين مطلب عالى عرفانى و بلكه عالى ترين مطالب عرفانى را از زبان آن حضرت كه لسان الله الناطق است ، بيان مى كنيم كه حق اين مطلب ادا شود .\r\nمسعدة بن صدقه از حضرت صادق عليه السلام روايت كرده است كه اميرالمؤمنين عليه‌الصلاة والسلام بر منبر كوفه اين خطبه را انشا فرمودند و\r\n\r\n\r\n","description":"","footnote":"\r\n( 1 ) . أجوبة المهنّائية : 88 ، بحارالانوار ، 54 / 247 .\r\n","page_name":" 29 ","page_number":29},
  {"content":"\r\n\r\nجهتش اين بود كه مردى خدمت آن حضرت آمد و عرض كرد :\r\n« يا اميرَالمؤمنين ! صِفْ لَنا رَبَّنا مِثلَما نَراهُ عَيانَا لِنَزْدادَ لَهُ حبّاً و بِهِ مَعْرِفَةً »\r\nپروردگار ما را براى ما چنان توصيف نما ، مثل اينكه او را بالعيان مى بينيم تا دوستى او را زياد كنيم و به آن بر معرفت بيفزاييم .\r\nحضرت در غضب شدند و نداى نماز جامعه سر دادند و مردم اجتماع كردند ، چنان كه مسجد پر از جمعيت شد . امام عليه السلام به منبر رفتند . در حالى كه همچنان غضبناك بودند و رنگ چهره‌ى مباركشان تغيير كرده بود .\r\nدر اينجا اين سؤال پيش مى آيد كه چرا آن حضرت از اين سؤال غضبناك شدند ؟ ظاهر اين است كه امير المؤمنين از كيفيت اين سؤال كه سائل گمان مى كرد توصيف خدا را مى توان به نهايت رسانيد كه كنه و حقيقتش يا حقايق صفاتش چنان بيان شود كه بندگان او را عيان و آشكار شناسند ، يا اينكه بنده اى از بندگانش اگر چه رئيس العارفين و مولى الموحدين باشد بتواند او را به اين حدى توصيف نمايد كه حقيقت ذات يا صفات او را در معرض رؤيت قراردهد ، بارى به هر جهت بود از غضب حضرت معلوم است كه سؤال را بسيار استعظام كرده و بزرگ شمرده و نه حق كسى مىدانند كه اين سؤال را بنمايد و نه كسى را صاحب چنين حقى مىدانند كه بتواند توصيف خدا را به نهايت برساند و بيشتر از آنچه خود را به آن توصيف كرده وصف نمايد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nامام عليه السلام آن خطبه‌ى بسيار بليغ و رسايى كه مشتمل بر حقايق معارف الهيه و اوصاف ربانيه است ، پس از حمد و ثناى الهى و صلوات بر پيغمبر صلىالله عليه وآله و آل آن حضرت ، انشا فرمود و سخن را به اينجا رسانيد كه سائل را مخاطب قرارداده و فرمود :\r\n« فَانظُرْ أَيهَا السائلُ ! فما دَلَّكَ القرآنُ عَلَيهِ مِنْ صِفَتِهِ فَأْتَمَّ بِهِ وَ اسْتَضِيءْ بنِورِ هدايتِهِ وَ ما كَلَّفَكَ الشَّيطانُ عِلْمَهُ مِمّا لَيسَ عَلَيكَ فِي الْكِتْابِ فَرْضُهُ وَ لا فِي سُنَّةِ النَّبِي صلىالله عَليه وَ آلِهِ وَ أئِمَّةِ الْهُدى أَثَرَهُ فَكِلْ عِلْمَهُ إِلَى اللّه سُبْحانَهُ فَإِنَّ ذلِكَ مُنْتَهى حَقِّ الله عَلَيكَ . وَ اعْلَمْ أَنَّ الرّاسِخينَ فِي الْعِلْمِ هُمُ الَّذِينَ أغْناهُمْ عَنْ اقْتِحام السُّدَدِ الْمَضْرُوبَةِ دُونَ اْلغُيوبِ الاقرارُ بِجُمْلَةِ ماجَهِلُوا تَفْسيرَهُ مِنْ الْغيبِ الْمَحْجُوبِ ، فَمَدَح الله تعالى اعترافهم بالعجز عَنْ تَناوُلِ ما لَمْ يحيطُوا بِهِ عِلْماً . وَ سَمّي تَرْكَهُمْ التَّعَمُّقَ فيما لَمْ يكَلِّفَهُمُ الْبَحْثَ عَنْ كُنْهِهِ رُسُوخاً فَاقْتَصِرْ عَلى ذلِكَ وَ لاتُقَدِّرْ عَظَمَةَ اللّهِ عَلى قَدْرِ عَقْلِكَ فَتَكُونَ مِنَ الْهَالِكينَ . . . » « 1 »\r\nپس نگاه كن اى سؤال كننده ! پس آنچه را قرآن تو را از صفت خدا بر آن دلالت مىكند تو آن را پيشوا و راهنماى خود قرار ده و از نور هدايت او روشنى بخواه و آنچه را شيطان ، دانستن آن را به تو تكليف مىكند نه از آنچه كتاب خدا ، دانستن آن را بر تو واجب\r\n\r\n\r\n","description":"","footnote":"\r\n( 1 ) . نهج البلاغه ، خطبه 91 .\r\n","page_name":" 31 ","page_number":31},
  {"content":"\r\n\r\nگردانيده و نه در سنت پيغمبر صلىالله عليه وآله و ائمه‌ى هدى اثرى از آن وجود دارد ، پس علم آن را به خدا واگذار كن كه به تحقيق چنين برخوردى با اين امور منتهاى حق خدا بر توست . و بدان كسانى كه در علم ، رسوخ ( توانايى و تعمق ) دارند ، كسانى هستند كه ايشان را از تعرض به سدهايى كه در برابر اين گونه امور غيبيه است ، اقرار به جهل از تفسير و درك غيبى كه از حد درك انسان در پرده است ، بى نياز مى سازد . پس خداوند متعال آنان را به اعتراف به عجز و ناتوانى از نيل به آنچه به آن احاطه‌ى علمى نمى يابند ، مدح فرموده و ترك تعمق و غورشان را در اين مسائلى كه به بحث از كنه و حقيقت آن ايشان را مكلف نفرموده ، رسوخ و ثبوت در علم و معرفت ناميده است . پس تو بر همان امورى كه در كتاب و سنت بيان شده اكتفا كن و عظمت خدا را به قدر عقل خودت در سنجش نگذار كه اگر چنين كنى از هلاك شدگان خواهى بود .\r\nاين كلام معجز نظام اميرالمؤمنين عليه السلام بهترين راهنما و عالى ترين مرتبه‌ى معرفتى است كه براى فرشته و انسان ممكن الحصول است و بيرون از اين دستور هركس هر چه بگويد و بنويسد ، از خودنشناسى و غرور به عقل يا چند كلمه اصطلاحات و الفاظ است .\r\nشيخ بزرگ و عاليقدر و افتخار شيعه و بلكه عالم اسلام ، شيخ مفيد قدس‌سره در مسئله‌ى توقيفى بودن اسماء الحسنى مى فرمايد :\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n« لا يجوزُ تسميةُ الباري تَعالى إِلّا بِمَا سَمّى بِهِ نَفْسَهُ في كِتابِهِ أَوْ علَى لِسانِ نَبيهِ أَوْ سَمّاهُ حُجَجُهُ وَ خُلَفاءُ نَبيهِ ، و كَذلِكَ أَقُولُ فِي الصِّفاتِ وَ بِهذا تَطابَقَتِ الأَخبارُ عَنْ آلِ مُحَمّد عليهم‌السَّلامُ وَ هُوَ مَذْهَبُ جَماعَةِ الإِمامِيةِ و . . . » « 1 »\r\nناميدن خداوند متعال جز به آن نام‌هايى كه خود را به آن در كتابش يا بر زبان پيغمبرش ناميده يا حجت‌ها و خلفاى پيغمبر او را به آن ناميده باشند ، جايز نيست و در صفات خدا هم همين را مى گويم كه خدا را جز به اوصافى كه خود را به آن توصيف فرموده توصيف نمى كنم و به اين حقيقت اخبار از آل محمد عليهم‌السلام ، توافق دارند و اين مذهب جماعت اماميه است و . . . .\r\nو محقق طوسى القدوسى قدس سره ، در كتاب فصول كه به فارسى نگاشته است مى فرمايد :\r\n« لطيفه : چون معلوم شد كه بارى سبحانه يك ذات پاك است و از هيچ جهت ، تعدد و تكثر را مجال تعرض كبرياى او نيست ، پس نامى كه بر ذات پاكش اطلاق كرده بى اعتبار غير ، لفظ « الله » است و ديگر نام‌هاى بزرگوار يا به حسب اعتبار ، اضافت يا به حسب تركّب ، اضافت و سلب هستند مثلًا حى ، عزيز ، واسع و رحيم . پس بنابراين قضيه ، هر لفظى كه لايق جلال و كمال او باشد بر وى اطلاق توان كرد ، و ادب نيست هر نامى كه اجازت از\r\n\r\n\r\n","description":"","footnote":"\r\n( 1 ) . اوائل المقالات ، ص 53 .\r\n","page_name":" 33 ","page_number":33},
  {"content":"\r\n\r\nآن حضرت صادر نشده باشد بر وى اطلاق كنند ؛ زيرا ممكن است بر وجهى ديگر لايق و مناسب نيفتد چه ظاهر حال خود چنان اقتضا مىكند كه اگر رأفت و عنايت بى نهايت به آن انبيا و مقربان را الهام ندادى ، هيچ گوينده اى را ياراى اجراى لفظى به ازاى حقيقت او نبودى ؛ چون از هيچ وجه ، اسم مطابق مسمّى نمى تواند بود . » « 1 »\r\nبرحسب آياتى مانند : ( اللّهُ يعْلَمُ مَا تَحْمِلُ كُلُّ أُنثَى ) « 2 » و ( انَّ اللّهَ بِكُلِّ شَيءٍ عَليمٌ ) « 3 » ؛ شيء معلوم غير از عالم است و برحسب بعض مسالك چيزى غير از علم خدا به ذات خودش و مراتب ظهور وجودش نيست .\r\nدر حقيقت علم كه چگونه و چيست ، اگر در علم خودمان هر بحثى در حقيقت علم بنماييم و به اقوال مختلف برسيم ، از بحث در حقيقت علم خدا كه عين ذات او است ممنوعيم و براى ما درك حقيقت آن ممكن نيست ( و لا يحِيطُونَ بِه عِلْماً ) . « 4 »\r\nغرض اين است كه زبان كتاب ، سنت ، مفهوم اصطلاحات اسلامى و اسماء حسنى كه اطلاق آن بر ذات بارى تعالى مجاز است ، غير از مفهوم اصطلاحات ديگر است كه پس از ورود فلسفه و پيدايش عرفان اصطلاحى و اشتغال مسلمين به اين مباحث در بين آنها رايج شد و آنها را از سير علمى خاص اسلامى و تفكر در آيات الهى ، كه مأمور به بود بازداشت .\r\n\r\n\r\n","description":"","footnote":"\r\n( 1 ) . فصول ، ص 22 .\r\n( 2 ) . سوره‌ى رعد ، آيه‌ى 8 .\r\n( 3 ) . سوره‌ى بقره ، آيه‌ى 231 .\r\n( 4 ) . سوره‌ى طه ، آيه‌ى 110 .\r\n","page_name":" 34 ","page_number":34},
  {"content":"\r\n\r\nخدا را چنان كه خود را شناسانده و از طريق وحى ، رسالات انبيا ، كتاب ، سنت و از راه‌هاى منطقى قرآنى معرفى شده بايد شناخت و مى توان شناخت و از اين ارشادات نه بايد جلوتر رفت و نه بايد عقب ماند و فاصله گرفت .\r\nخداشناسى در قرآن مجيد و احاديث ، عرض بسيار عريض ، گسترده و بلكه غيرمتناهى دارد ، و در پرتو ارشادات قرآن و احاديث هر چه انسان در اين راه سير كرده و جلو برود ، مجال سير و پرواز خويش را وسيع تر مى يابد .\r\nبايد درِ خانه‌ى اهل بيت وحى عليهم‌السلام را كوبيد و ملتزم به پيروى از آنها شد و اصطلاحات مطابق با واقع آنها را فرا گرفت و با تفكر ، عبادت ، دعا و رياضت هاى شرعيه ، معرفت را افزايش داد .\r\nدر ادعيه‌ى ماثوره از رسول اكرم صلىالله عليه وآله و اميرالمؤمنين و ساير ائمه‌ى طاهرين عليهم‌السلام دعاهايى هست كه هر جمله از آنها درهايى را به سوى معرفت باز مىكند .\r\nدعاهايى كه در عين حالى كه مضامين بسيار بلند و عرفانى دارند آنها را به همه مى آموختند و از آن عرب‌هاى بيابان نشين مدرسه نديده و شفا ، نجات ، اشارات ، اسفار و فصوص نخوانده ، مؤمنانى مى ساخت كه بوعلى سيناها و فارابى ها خواب آن ايمان ها را نديده اند .\r\nاگر به جاى اشتغال به آن كتاب‌ها اين دعاها را خوانده و شرح و تفسير مى كرديم ، مى فهميديم كه با اين معارف و آثارى كه در اختيار داريم نبايد جاهاى ديگر برويم و حديث\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n« لو كان موسى حياً لما وسعه إلّا اتّباعي » « 1 »\r\nرا فراموش نماييم .\r\nبارى ! مطلب ما در اينجا اين است كه عقايد بايد بر قرآن مجيد و احاديث صحيح و دانايان به اين مصدر و اساس ، مانند زكريابن آدم ، كه امام رضا عليه السلام فرمود :\r\n« المأمون على الدين و الدنيا » « 2 »\r\nو شيخ طوسى و مجلسى ها عرضه شود تا افرادى مانند اين بزرگواران تصديق كنند كه اين دين عرضه شده ، دينى است كه خدا بر پيغمبر صلىالله عليه وآله نازل فرموده است و بگويند :\r\n« هذا دينُ اللّهِ الَّذِي أَنْزَلَهُ اللّهُ تَعَالى عَلى نَبِيهِ صلىالله عَلَيهِ وَ آلِهِ وَ بَلَّغَهُ عَنْهُ أَوصياؤهُ »\r\nكسانى كه عمر خود را در مسيرهاى ديگر و اشتغال به غير آنچه در مكتب اهل بيت عليهم‌السلام تبليغ و تدريس مىشود گذرانيده اند ، خودشان به اين مطلب مى رسند كه نمى توانند محصول بعض اشتغالات خود را به خدا و پيغمبر نسبت دهند .\r\nمكتب انبيا ، مكتب قرآن ، وحى ، امام باقر و صادق عليهماالسلام را زراره ها ، ابان بن تغلب ها ، محمّد بن مسلم ها ، عمّارها ، اصبغ ها ، حذيفه ها و ابوذرها مى شناسند ، نه ديگران .\r\nهيچ‌گاه شنيده نشده است كه يك نفر نزد فردى مثل يعقوب ابن اسحاق\r\n\r\n\r\n","description":"","footnote":"\r\n( 1 ) . بحارالانوار ، 30 / 361 .\r\n( 2 ) . جامع الرواة ، ج 1 ، ص 330 .\r\n","page_name":" 36 ","page_number":36},
  {"content":"\r\n\r\nكندى رفته باشد و به او عرض دين كرده باشد . يعقوب بن اسحاق ها و ساير فلاسفه و عرفاى اصطلاحى هم اگر بخواهند عرض دين كنند ، فقط بايد به پيغمبر ، امام ، روايات و احاديث آنها عرض نمايند .\r\n\r\nمسئله‌ى عرض دين در عصر حاضر\r\nدر عصر ما مسئله‌ى عرض دين به دين شناسانى كه دين را از قرآن كريم و احاديث اهل بيت عليهم‌السلام شناخته اند ، مسئله اى است كه بايد همگان ، به خصوص نسل جوان و دانشجويان عزيز و دانشگاهيان متعهد و متدين به آن توجه كامل داشته باشند ؛ زيرا دست تحريف ، تأويل ، تصرف و اعمال سليقه هاى شخصى به علل متعدد از جمله غرب زدگى از سوى معدودى كه به اصطلاح ، خود را روشنفكر مى شمارند به سوى عقايد و تعاليم دينى دراز شده و اشخاص فاقد صلاحيت‌هاى علمى به صورت كارشناس امور دينى و طالب رفرم در قالب مصاحبه ، ميزگرد ، سخنرانى ، نوشتن مقاله ، ارزش‌هاى اسلام و التزامات مردم به عقايد و احكام شرعى را مورد هدف قرار داده و چنان وانمود مى كنند كه روشنفكرى ، عدم تعهد به مداليل كتاب ، سنت و اصطلاحات دينى و همچنين محدود نبودن در چهارچوب كتاب و سنت است . اينان به گمان خود ، دريافت‌هاى علما و فقها را در امتداد قرن‌هاى متمادى روشنفكرانه تخطئه نموده و بسيارى از احكام الهى را با مزاج عصرى كه ساخته‌ى غرب يا شرق است مناسب نمى دانند و با توسل به الفاظ مبهمى از قبيل فقه پويا يا قبض و بسط شريعت ، بعض احكام و خاتميت و ابديت برنامه هاى شرعى و نظامات جزايى و اجتماعى و غيره را\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nزير سؤال برده و در عقايد نيز با افكار به اصطلاح عرفانى ، كتاب و سنت را تعريف و توصيف مى نمايند و به طور كلى راهى مى روند كه اگر ادامه يابد التزامات دينى بسيارى را سست مى نمايد .\r\nكار مهم و بزرگ انبيا اين بود كه مردم را به برنامه هايى كه از سوى خدا تبليغ كردند ، مؤمن ساخته و آنها را به عمل به اين تعاليم وجداناً متعهد نمودند ؛ كارى كه از هيچ يك از فلاسفه و قشرهاى به اصطلاح برجسته و نوابغ فكرى برنيامده و برنخواهد آمد .\r\nاين افراد به اصطلاح روشنفكر هركجا پيدا شوند با اين ايمان ، برخورد مىكنند و خارج از آن هستند و به اين افتخار مى كنند كه در تمام يا برخى از اين باورها خدشه ايجاد نموده و تعهد مردم را كم كنند و دين را طبق انديشه‌ى خودشان ، كه متأثر از اوضاع و احوال بيگانگان است ، تفسير نموده و اصالت‌هاى اسلامى را مورد ترديد يا انكار قرار دهند .\r\nمتأسفانه اين روش ها كه به صورت گرايش به دين و مذهب و مذهبى بودن ابراز مى شوند كم و بيش در زن و مرد اثر گذارده و در پاره‌اى از مسائل مسلم مذهبى و تعهدات اسلامى در برخى افراد ايجاد وسوسه كرده‌اند .\r\nناگفته نماند كه طبع اين گونه برخوردهاى ترديدانگيز يا توهين آميز با مسائل مقبوله ، مورد احترام و تقديس جامعه شهرت بخش است و افرادى كه مى خواهند اسم و آوازه اى به دست بياورند و از راه‌هاى صحيح عاجزند ، اين راه را پيش مى گيرند ، و هر چه در اين راه هتاكى بيشتر نشان داده شود و بى پرده و صريح تر انكار و اهانت شود و به ارزش‌هاى جامعه تندتر حمله\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nكنند بيشتر موجب شهرت مىشود و عده اى هم كه آن ارزش‌ها را معارض با هواها و منافع خود مى دانند ، بيشتر از آن استقبال مى كنند .\r\nبسيارى از غرب زده ها و متجدد مسلك‌ها ، نويسنده و گوينده اى را آزادانديش و روشنفكر مى دانند كه در حمله به مقدسات و باورهاى جامعه و مسخره كردن آنها بى پروا و گستاخ باشد .\r\nكتاب سلمان رشدى مرتد ، كه عارى از هرگونه استدلال و برداشت منطقى و معقول بود و حاوى هيچ نكته ، ردّ و ايراد خردپسندى نبود ، تنها به علت گستاخى مفرط و اهانت به مقامات مقدسه و شخصيت‌هايى كه همه به آنها احترام مىگذارند و حريم قداست آنان را محترم مى شمارند ، در محافلى كه حدّ و حدودى براى آزادى اشخاص قائل نيستند ، روشنفكرانه و آزاد انديشانه تلقى شد ، و از رهگذر هتك اين قداست‌ها و اهانت به مقدسات مسلمانان مشهور گرديد ، و استعمار هم براى همين اهانت وى به اسلام از او حمايت و دفاع كرد و گرنه كتاب فاقد محتواى منطقى و استدلالى است .\r\nبه اين جهات ، نسل جوان ما اگر بخواهد از شر اضلال اين روشنفكرهاى اسمى در امان بماند و دين راستين اسلام را پاك و همانطور كه بر پيامبر اكرم صلىالله عليه وآله نازل شده است از منابع اصيله و اصليه فرا بگيرد ، بايد يا شخصاً به اين منابع مراجعه نمايد و بدون تأويل و توجيه ، دلالت كتاب و سنت را حجت بداند ، و يا به اسلام شناسان - يعنى آنها كه در مكتب اهل بيت عليهم‌السلام و با غور و بررسى در اين دو منبع ، اسلام را آموخته اند - رجوع نمايد . اينان را همه مى شناسند ؛ ابوذرها ، مقدادها ، سلمان و سليم ها ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمحمدبن مسلم ها ، ابن ابى عمير ، فضل بن شاذان ، ابن بابويه ها ، كلينى ها ، شيخ طوسى ها و شاگردان آنها و شاگردان شاگردانشان تا زمان حاضر از علما ، فقها و مراجع مى باشند .\r\nاين قشر از علما هستند كه در اعصار و ادوار متمادى ، اسلام را از منابع اصيل و اصل اخذ كرده و آن را دست به دست به اخلاف سپرده اند . اگر اين رجال بااخلاص نبودند ، از عهده‌ى حفظ اين امانت قشرهاى ديگر برنمى آيد و در غوغاهاى بحث‌هاى فلسفى و افكار و سخنان صوفيانه‌ى اين و آن ، نه چيزى ثابت و خالص باقى مانده بود و نه مبانى اعتقادى اسلامى از گزند تحريف و تأويل مصون مى ماند .\r\nهمه‌ى اهل اطلاع و انصاف مى دانند كه در بين تمام دانشمندانى كه در رشته هاى مختلف علوم عقلى و اسلامى تبحر و شهرت يافتند فقط ، اين صنف بودند كه اسلام را حفظ كردند ، و نقش اصلى تبليغ دين به آيندگان را اين افراد ايفا نمودند ، رشته هاى ديگر فلسفه و عرفان مصطلح ، اصلًا اين هدف را ندارند و به يقين اگر مسلمان‌ها بودند و علاءالدوله سمنانى ها و بايزيدها و ابوسعيدها و صوفيان هند و ايران و خانقاه ها ، آنچه كه امروز در دست مردم نبود اسلام بود و هر چه هم بود ، براى اداره‌ى دين و دنيا قابل عرضه نبود . افرادى مانند شهاب سهروردى ، ابن فارض و ابن العربى ها در اين جهت نقشى نداشتند و حتى نمى توان خدماتى را كه شخصى مانند ميرداماد عليه الرحمه در حفظ آثار اهل بيت عليهم‌السلام داشته است به حساب تبحرش در فلسفه ، و اينكه به قول خودش مشارك فلاسفه بزرگ يونان بوده\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nگذاشت ، و اگر چه در بعضى آرا و نظراتى كه در برخى مسائل اسلامى بيان فرموده از فلسفه نيز كمك گرفته است ، اما خدمت ايشان و امثال ايشان به اسلام ، نتيجه‌ى تخصّص آن بزرگواران در رشته هاى علوم خاص اسلامى ، معارف قرآنى و آثار اهل بيت عليهم‌السلام بوده است .\r\nبه هر حال ، در عرض دين و در مقام تحصيل اطمينان به اينكه دينى كه شخص به آن متدين شده است با دينى كه پيغمبر و ائمه عليهم‌السلام و كتاب و سنت عرضه داشته موافق است و دين الله مىباشد ، معيار ، همان بيان وحى ، كلمات و بيانات اهل بيت وحى عليهم‌السلام است . بايد به مقتضاى :\r\n« هذا العِلْمُ دينٌ فَانْظُرُوا عَمَّنْ تَأخُذُونَ دينَكُم » « 1 »\r\nدين خدا و علم دين را در همه‌ى رشته ها وبخش‌هايش ازاهل دين بپرسيد .\r\n\r\nپيشينه‌ى عرض دين\r\nموضوع كسب اطمينان از مطابقت معتقدات دينى با نصوص دينى و وحى نازل بر پيغمبر اكرم صلىالله عليه وآله ، و موروث از آن حضرت به ائمه‌ى طاهرين عليهم‌السلام به صورت عرض دين و عقايد يا به صورت پرسش و سؤال از اصول و مبانى دين از زمان پيغمبر صلىالله عليه وآله مطرح بوده است و افراد متعهد و با معرفت ، در مقام بوده اند تا دريافت هاى دينى خود را به طور مستقيم و در صورت امكان به خود آن بزرگواران عرضه بدارند و يا به علمايى كه بر نصوص شريعت احاطه دارند رجوع نمايند ، كار مهمى كه در زمان ما اهل ايمان و ديانت كمتر به آن توجه دارند .\r\n\r\n\r\n","description":"","footnote":"\r\n( 1 ) . منية المريد ، ص 239 .\r\n","page_name":" 41 ","page_number":41},
  {"content":"\r\n\r\nدر كتاب شريف بحارالانوار « 1 » در ضمن رواياتى از كتاب امالى ، شيخ اعظم\r\nطوسى و معانى الاخبار ، شيخ اجل اقدم صدوق و رجال شيخ جليل كشى ، عرض دين ابراهيم مخارقى ، حمران بن أعين ، عمرو بن حريث ، خالد بجلى و حسن بن زياد عطار و يوسف به حضرت امام صادق عليه السلام را نقل كرده است و در كتاب شريف كافى روايت عرض دين اسماعيل بن جابر خدمت حضرت امام باقر عليه السلام و عرض دين منصور بن حازم خدمت حضرت صادق عليه السلام روايت شده است .\r\nامثال اين بزرگان ، به اين كه در اين امور عقيدتى ، اجتهاد كرده و علم و يقين حاصل نموده اند اكتفا نمى كردند ؛ براى اينكه بدانند آيا دين آنها با « ما نزل من الله على رسوله صلىالله عليه وآله و ما عند الائمة عليهم‌السلام » موافق است و مبادا چيزى كم يا زياد شده باشد ، دين خود را به امام زمان خود عرضه مى داشتند .\r\n\r\nعرض دين حضرت عبدالعظيم عليه السلام\r\nاز جمله شخصيت‌هاى بزرگى كه دين خود را بر امام زمان خود عرض نمود ، ابوالقاسم عبدالعظيم بن عبدالله بن على بن الحسن بن زيد بن السبط الاكبر الامام ابى محمد الحسن المجتبى عليه‌الصلاة و السلام است .\r\nاين بزرگوار يكى از اعاظم ذريه‌ى رسول و فرزندان مرتضى و بتول صلوات الله عليهم اجمعين و از شخصيت ها و معاريف علماى اهل بيت و بزرگان صحابه‌ى حضرت جواد و حضرت هادى عليهماالسلام و محارم اسرار ائمه عليهم‌السلام است و على الظاهر چون با حضرت رضا عليه السلام در سلسله‌ى نسب به حضرت\r\n\r\n\r\n","description":"","footnote":"\r\n( 1 ) . بحارالانوار ، 66 / 9 - 3 .\r\n","page_name":" 42 ","page_number":42},
  {"content":"\r\n\r\nاميرالمؤمنين و حضرت زهرا عليهماالسلام در يك طبقه بوده است - چنان كه برخى از علما رجال فرموده اند - از اصحاب آن حضرت نيز بوده است . و اگر چه برحسب روايتى كه خواهيم آورد ، عصر امامت امام عسكرى عليه السلام را درك نكرده است ، ولى احتمال اينكه درك خدمت آن حضرت را كرده باشد قوى است و اما روايتى كه دلالت دارد بر فضل زيارت حضرت عبدالعظيم و وفات او در عصر امامت امام هادى عليه السلام روايتى است كه صدوق در ثواب الاعمال از شخصى كه خدمت حضرت هادى عليه السلام شرفياب شد ، به سند نقل كرده است . امام عليه السلام از او پرسيد :\r\n« أَينَ كُنْتَ ؟ »\r\nكجا بودى ؟\r\nجواب داد :\r\n« زُرْتُ الحسينَ عليه السلام »\r\nحسين عليه السلام را زيارت كرده ام ( يعنى به زيارت او بودم ) .\r\nحضرت هادى عليه السلام فرمود :\r\n« أَمّاإِنَّكَ لَوْ زُرْتَ قَبْرَ عَبْدِالْعَظيمِ عِنْدَكُمْ لَكُنْتَ كَمَنْ زارَ الْحُسَين بنَ عَلي عليه السلام » « 1 »\r\nآگاه باش ! اگر قبر عبدالعظيم را زيارت كرده بودى ، كه نزد شما است ، هر آينه مثل كسى بودى كه حسين بن على عليه السلام را زيارت كرده باشد .\r\n\r\n\r\n","description":"","footnote":"\r\n( 1 ) . ثواب الاعمال ، ص 99 ، كامل الزيارات ، باب 107 ، 537 .\r\n","page_name":" 43 ","page_number":43},
  {"content":"\r\n\r\nاز جمله رواياتى كه بر فضل و علم اين شريف بزرگوار دلالت دارد ، روايتى\r\nاست منقول از حضرت هادى عليه السلام كه به يكى از شيعيان رى مى فرمايد :\r\n« إِذا أَشْكَلَ عَلَيكَ شَيءٌ مِنْ أَمْرِ دِينِكَ بِناحِيتِكَ فَسَلْ عَنْهُ عَبْدَ الْعَظيمِ بْنِ عبدِاللّهِ الحَسَني و اقْرَأْهُ مِنّي السَّلامَ » « 1 »\r\nهرگاه چيزى از امر دين تو بر تو مشكل شد ، در ناحيه‌ى خودت در مورد آن از عبدالعظيم بن عبدالله الحسنى سؤال كن و از من به او سلام برسان .\r\nاز اينكه چنين شخصيتى در مقام عرض دين خود برآمده است ، اهميت تصحيح عقايد ، اعم از آنچه واجب الاعتقاد يا فراتر و بيشتر از آن است ، معلوم مىشود .\r\nامور واجب الاعتقاد امورى است كه برحسب ارشادات كتاب و سنت ، همه بايد به آنها به مفهوم و تعريفى كه از كتاب و سنّت براى آنها شده ، معتقد باشند تا اطلاق مسلم و مؤمن بر آنها صحيح باشد .\r\nو آنچه فراتر و گسترده تر از اين امور است كه عدم التفات و عدم اعتقاد به آنها مضر به اسلام و ايمان نيست ، اعتقاد به آنها به عنوان يك امر دينى و مربوط به دين نيز بايد با دليل معتبر از كتاب و سنت اخذ شده باشد ؛ چنان كه عدم اعتقاد به آنها با وجود دليل كافى از كتاب و سنت و التفات به آن دليل ، عدم ايمان به نبوت است .\r\n\r\n\r\n","description":"","footnote":"\r\n( 1 ) . مستدرك الوسائل ، كتاب صفات القاضي . . . - باب حكم التوقف و الاحتياط في القضاء و الفتوي و العمل 17 / 321 ح 32 ش [ 21470 
  ] .\r\n","page_name":" 44 ","page_number":44},
  {"content":"\r\n\r\nبنابراين هر كسى بايد مطابق بودن عقايد خود با كتاب و سنت را احراز\r\nنمايد ، به اين ترتيب كه :\r\nاولًا : آنچه كه به حكم شرع ، اعتقاد سلبى يا ايجابى به آن واجب است را بشناسد .\r\nثانياً : مطابق بودن عقايد خود با آن را احراز كند .\r\nثالثاً : در مسائل ديگر كه به معنايى كه گفته شد اعتقاد به آنها واجب نيست نيز اعتقاد خود را بر كتاب و سنت عرضه نمايد .\r\nرابعاً : كتاب و سنت را بر عقايد خود ، بدون قرينه‌ى عقليه يا شرعيه كه براى عرف روشن باشد و نزد همه قرينيت داشته باشد ، حمل ننمايد .\r\nاگر كسى بخواهد در معرض خطر ضلالت و گمراهى قرار نگيرد ، بايد با اين برنامه ، به خداپسند بودن عقايد خود اطمينان كامل حاصل نمايد و ماوراء اين دو منبع ؛ يعنى كتاب و سنت ، راهى براى تضمين از وقوع در خطر ضلالت و بدعت وجود ندارد .\r\nدر موقفى كه بزرگوارى مثل حضرت عبدالعظيم حسنى عليه السلام با آن همه علم و آگاهى از كتاب ، سنت و تأليف كتاب خطب اميرالمؤمنين عليه السلام و با عقايدى كه صددرصد و به يقين جزمى و قطعى به آنها معتقد بوده است ، باز لازم مىداند كه اين عقايد را حضور مبارك امام عرضه بدارد تا از امام عليه السلام تصديق و امضاى صحت آنها را دريافت نمايد ، ديگران و به خصوص امثال اين حقير به طريق اولى بايد به عرض دين خود مبادرت كنند و براى اطمينان بيشتر و نه فقط به يك نفر بلكه به اشخاص متعدد از رجال عالم به\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nقرآن ، حديث و معارف اهل بيت عليهم‌السلام و آنهايى كه علمشان را از آن\r\nبزرگواران گرفته‌اند ، عرضه بدارند .\r\nدر اين ميدان بايد با كمال تواضع و فروتنى كالاى عقيدتى خود را به عرض خبرگان مورد اعتقاد و عالم به صحيح و ناصحيح و كامل و ناقص آن برسانيم .\r\n\r\nدرس‌هاى اخلاقى از عرض دين\r\n\r\nحضرت عبدالعظيم عليه السلام\r\nنكته‌ى ادبى و اخلاقى كه بايد از حكايت عرض دين اين سيد شريف جليل حسنى آموخت ، پرهيز از غرور به علم و مقام علمى است ، مبادا كه انسان به علم خود و به چند كلمه اصطلاح مغرور شود . غرور يكى از آفات بزرگ درخت انسانيت و موانع رشد ، ترقّى و نيل به كمالات است ، اما در ميان انواع آن ، غرور به علم و غرور به عقل و فهم از همه خطرناك تر است .\r\nاز اين رو بزرگان و پرورش يافتگان مكتب وحى و مدرسه‌ى تربيت اهل بيت عليهم‌السلام و افراد ساخته شده و به انسانيت رسيده ، هر چه علم و دركشان بيشتر مىشود ، خضوع علمى ، شكستگى نفسانى و تواضعشان در برابر بزرگان و اساتيد زيادتر مى گردد ، و در ابداى نظر پيرامون مسائل ، حدّت و تندى ندارند ، و به اصطلاح فقها ، تسرع در فتوا نمى نمايند . اينان مى فهمند كه رفع هر جهلى موجب التفات به جهل ها و مجهولات بيشتر و دريافت پاسخ به هر پرسشى برايشان منبع پرسش ها و سؤالات زيادتر است .\r\nبنابراين اگر از يك شخص كم اطلاع ، در مورد شناخت انسان ، حيوان ، درخت ، خورشيد ، ماه يا حقيقت حيات و چيزهاى ديگر پرسيده شود ،\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبى تأمل ادعاى شناخت مى نمايد ، امّا اگر از يك عالم يا دانشمندى كه عمرش\r\nرا در رشته هاى مختلف علوم صرف كرده باشد بپرسند : آيا بالاخره اين اشيا و اين مظاهر قدرت بارى تعالى و خودش يا همه كوشش هايش را شناخته است ، جواب خواهد داد : متأسفانه هنوز اين اشيا ناشناخته مانده اند ، و همين درك ، دليل اوج شناخت و بينش وسيع او است ؛ شناختى كه آن شخصِ اول ، از آن محروم است و براى اينكه اين شناخت را دارد كمال است .\r\nحضرت عبدالعظيم با وجود بهره‌مندى از چنين درك و شناختى ، متواضعانه در برابر امام زمان خود زانو بر زمين نهاده و دينش را عرضه مى دارد .\r\n\r\nنكته‌ى ديگر\r\nادب و صفت ممتاز و ارزشمند ديگرى كه در جريان اين عرض دين از حضرت عبدالعظيم ظاهر مىشود ، تسليم بى چون و چراى آن شخصيت و الا در مقابل مقام ولايت و حجت خداست كه بايد از آن درس آموخت و در مقام پذيرش حق و اعتراف به حق ديگران بدون هيچ سربزرگى و نخوتى بايد حق گزارى كرد كه شعبه اى از « انصاف الناس من نفسك » « 1 » است و يكى از سه عملى است كه در بين اعمال جليله و فضايل ممتازه سخت ترين اعمال مىباشد ؛ يعنى هر كسى مرد عرض اندام در ميدان اين مسابقه نيست و كُمِيت بيشتر افراد در آن لنگ و ناتوان است .\r\nحضرت عبدالعظيم در سلسله‌ى نسب و انتساب به امامين همامين حسنين عليهماالسلام به دو واسطه از امام على نقى عليه السلام نزديك‌تر است ؛ زيرا\r\n\r\n\r\n","description":"","footnote":"\r\n( 1 ) . وسائل الشيعه ، كتاب الجهاد - باب وجوب اجتناب المحارم - ح 20437 / 11 - 15 / 255 .\r\n","page_name":" 47 ","page_number":47},
  {"content":"\r\n\r\nحضرت امام على نقى عليه السلام در نسب به شش واسطه به حضرت\r\nسيدالشهداء امام حسين عليه السلام مى رسد و در عمود نسب ، هفتمين فرزند حضرت و هشتمين فرزند حضرت اميرالمؤمنين و حضرت زهرا عليهماالسلام محسوب مىشود . اما نسب حضرت عبدالعظيم به چهار واسطه به حضرت امام حسن مجتبى عليه السلام مى رسد كه در عمود و نسب پنجمين فرزند حضرت مجتبى عليه السلام و ششمين فرزند اميرالمؤمنين و فاطمه زهرا عليهماالسلام است . با اين وجود اين سيد عظيم الشأن جليل القدر در برابر حجت خدا و صاحب ولايت امر چنين متواضعانه رفتار مى نمايد كه همين ادب و حفظ احترام امام و عرض دين از شخصى مثل او به حضرت هادى عليه السلام دليل باهر و روشنى بر كمال معرفت ، جلالت قدر و عقيده‌ى محكم او به ولايت و امامت آن حضرت مىباشد كه اگر چه در سلسله‌ى شرف نسب به پيغمبر اكرم و اميرالمؤمنين و حضرت زهرا سلام الله عليهم از امام هادى عليه السلام نزديك تر است ، اما با معرفتى كه دارد مىداند در برابر مقام ولايت و امامت و حجت خدا هر كه باشد و هر چه داشته باشد محو است ، و ايمان به ولايت اقتضا دارد كه تا آنجا كه در توان دارد شرط ادب و اطاعت از ولى خدا را رعايت نموده و عرض وجودى نكند و زبان حالش اين باشد :\r\nبا وجودت ز من آواز نيايد كه منم\r\nاز حضرت على بن جعفر عليه السلام نيز كه از مشاهير بزرگان ، اعاظم علما ، محدثين اهل بيت و صاحب تأليفات و آثار مهم است ، نيز نظير همين ادب ، تواضع و تسليم نسبت به حضرت ابوجعفر امام محمد تقى عليه السلام روايت\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nشده است ؛ با اينكه على بن جعفر عموى بزرگ آن حضرت ؛ يعنى عموى پدر امام محمدتقى عليه السلام بود و نسبش به سه واسطه به امام حسين عليه السلام مى رسيد و نسب امام جواد عليه السلام به پنج واسطه به حضرت امام حسين عليه السلام مى رسد و ايشان سالمَند ولى حضرت جواد عليه السلام نوسال و نوجوان بودند ، با اين وجود بدان طريق ، صاحب مقام ولايت ، امام جواد عليه السلام را تعظيم نموده و دست ايشان را مى بوسيد .\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nشرح حديث عرض دين\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nبررسى سندى و متنى حديث\r\nپيرامون حديث از دو جهت سخن مى گوييم :\r\nنخست ، از جهت سند حديث و دوم ، ازجهت لفظ و متن حديث .\r\n\r\nسند حديث\r\nسند حديث ، برحسب كتاب كمال الدين صدوق به اين شرح است :\r\n« حَدَّثَنا عَلِي بْنُ أَحْمَدَ بْنِ مُوسَى الدَّقاقُ وَ عَلِي بْنُ عَبْدِاللهِ الْوَرّاقُ رَضِي اللهُ عَنْهُما » ،\r\n« قالا : حَدَّثَنا مُحَمَّدُ بنُ هارونَ الصُّوفي » ،\r\n« قال : حَدَّثَنا ابُوتُراب عَبدُ اللّهِ بن موسَى الرَّويانِي عَنْ عبدِ العظيمِ بنِ عبدِاللّهِ الحسني » . « 1 »\r\nو بر حسب كتاب توحيد صدوق :\r\n« حَدّثنا علي بنُ احمدَ بنِ محمّدِ بنِ عمرانَ الدقّاقُ رَحِمَهُ اللّهُ وَ علي بنُ عَبْدِ اللّهِ الوراق ، قالا : حَدَّثَنا محمدُ بنُ هارونَ الصوفي » ،\r\n« قالَ : حَدَّثَنا ابوتراب عبيدُ اللّهِ بنُ موسَى الروياني عن عبدِ العظيم بنِ عبدِاللّهِ الحسني » « 2 »\r\n\r\n\r\n","description":"","footnote":"\r\n( 1 ) . كمال الدين ، الباب 37 ، ما أخبر به الهادي عليه السلام من وقوع الغيبة ، ح 1 ، ص 379 .\r\n( 2 ) . توحيد ، ص 81 ، باب 2 ، ح 37 .\r\n","page_name":" 53 ","page_number":53},
  {"content":"\r\n\r\nآنچه به نظر مى رسد اين است كه گرچه به طورى كه اصطلاح كرده اند اين سند صحيح يا حسن شمرده نشود ، اما اگر صحيح آن حديثى را بشماريم كه مورد اعتماد باشد ، مثل اين حديث مورد اعتماد است ؛ زيرا صدوق در چند كتاب خود آن را به طور احتجاج بر صحت مذهب روايت كرده است . علاوه بر آنكه از دو نفر كه هر دو از شيوخ او به شمار مى روند ؛ يعنى على بن احمد و على بن عبدالله يا عبيدالله ، مترضياً ياد نموده است و ظاهر اين است كه محمد بن هارون و عبدالله يا عبيدالله بن موسى كه به واسطه از مشايخ صدوق مى باشند ، نيز پيش او معروف بوده و از روات احاديث شمرده مى شدند . علاوه بر اينكه ، محتمل است محمد بن هارون ، محمد بن هارون بن عمران باشد جلالت قدر او كه از ارشاد و كافى و كمال الدين معلوم مىشود . و اما عبدالله بن موسى رويانى او نيز ظاهر اين است كه صدوق بر روايتش كه در كتاب‌هايى مانند كمال الدين و توحيد روايت كرده ، اعتماد فرموده است و صاحب روح و ريحان و جنة النعيم به حسن حال او تصريح دارد .\r\nعلاوه بر اين ، جمعى از بزرگان در مؤلفات خود به اين حديث احتجاج و استناد نموده اند و در اين كتاب‌ها آن را روايت كرده اند :\r\n1 . صفات الشيعه ، 2 . كمال الدين ، 3 . توحيد ، 4 . كفاية الاثر ، 5 . اعلام الورى ، 6 . كشف الغمه ، 7 . روضة الواعظين ، 8 . كفاية المهتدى ( اربعين ) ، 9 . عوالم ، 10 . بحارالانوار ، 11 . الانصاف ، 12 . اثبات الهداة ، و كتاب‌هاى ديگر .\r\nبنابراين با توجه به اينكه متن حديث شواهد بسيارى از ساير روايات دارد\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nو هيچ گونه ضعفى در آن نيست كه شاهد بر وضع و جعل حديث باشد ، حديث از جهت سند و متن ، معتبر و مورد اعتماد است .\r\n\r\nنكته‌ى روايى\r\nنكته‌ى قابل ذكر اين است كه به نظر حقير ، رواياتى كه بعض رجال اسنادِ آن در كتاب‌هاى رجال متداول ، كه به ذكر رجال اسناد مثل كافى ، من لا يحضره الفقيه و تهذيبين اختصاص دارد ، ديده نمى شود ، اگر اين روايات در كتاب‌هايى مثل كتب مؤلفين اين كتاب‌ها يا هم‌طراز آن و مقاربين زمان آنها يا قبل از آنها باشد و متون و مضمون آنها مشتمل بر مطالب ضعيف و مستغرب نباشد و به خصوص اگر روايات ديگر متضمن مدلول آنها باشد ، اين روايات قابل اعتماد است و ظاهر روايت اين بزرگان ، دليل بر اعتماد آنها به آن روايت است . اما اگر قرينه اى در بين باشد كه مؤلف در مقام جمع مطلق اخبار بوده و بر آن اعتماد نداشته است ، نقل روايت با جهالت راوى ، موجب اعتماد بر آن نمى شود . بنابراين كتاب‌هايى مثل توحيد صدوق ، كمال الدين ، غيبت شيخ طوسى و غيبت نعمانى را نمى توان بدون اينكه قدح ظاهر و ثابتى در سند يا متن آن ديده شود بى اعتبار شمرد و معتبر بودن آن را در نزد مؤلف ناديده گرفت ، و به صرف اينكه يك يا چند تن از روات آن مجهول اند به آن اعتنا نكرد ؛ در حالى كه سيره‌ى عقلا ، بر اعتنا به اخبار مرسله‌ى تاريخى است و همين كه شواهد ثابته ، مضمون آن را ردّ ننمايد يا شواهد بر مضمون آنها دلالت كند به آن اخذ مى نمايند .\r\nبه هر حال با توجه به روايات بسيار ديگر ، مضمون اين روايات\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمقطوع الصدور از ائمه عليهم‌السلام است و خصوص اين روايت در اعتبار كمتر از ساير اخبار احاد معتبر نيست . از اين رو علما بر آن اعتماد كرده و افاضل آن را شرح نموده اند كه از جمله نقل شده است كه مرحوم قاضى سعيد قمى دو شرح بر آن نگاشته است .\r\nبرحسب كتاب كمال الدين ، حديث شريف به اين لفظ است :\r\n« قالَ : دَخَلْتُ عَلى سَيدي عَلِي بْنِ مُحَمّد عليهماالسلام »\r\nاگرچه شرح حقايقى كه در اين حديث شريف بيان شده است ، به طور مستوفى از عهده‌ى امثال اين بنده ضعيف ، خارج است و شايد از عهده‌ى بسيارى از اعاظم و بزرگان نيز خارج باشد و تفصيل و شرح متعارف آن نيز به مجال و فرصت كافى نياز دارد ، اما برحسب « ما لا يدْرَكُ كُلّهُ لايتْرَكُ كُلّهُ » به طور اختصار و ترجمه گونه ، الفاظ حديث را جمله به جمله به حول و قوه‌ى الهى و با استمداد از عنايت امام هادى عليه السلام معنا و تفسير مى نماييم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n1\r\nقال : دَخَلْتُ عَلى سيدي عَلي بنِ محمّدِ عليهماالسلام فلمّا بَصُرَ بي ، قالَ لِي : مَرْحَباً بِكَ يا أَبَا الْقاسِمِ ! أَنْتَ وَلينا حَقّاً\r\nعبدالعظيم حسنى فرمود : بر آقايم على بن محمد ( امام هادى عليه السلام ) وارد شدم ، پس چون نظرش بر من افتاد به من فرمود :\r\n« مرحبا به تو يا اباالقاسم ! تو حقاً دوست مايي . »\r\nدر اين قسمت نكات جالب و مورد توجه عبارت‌اند از :\r\nاولًا : تكريم و تعظيم حضرت عبدالعظيم از امام عليه السلام و تعبير از آن حضرت به سيد و آقاى من .\r\nثانياً : عنايت و لطف امام عليه السلام به او است كه هم به او ترحيب و خوش آمد فرموده و هم او را با كنيه اش ابوالقاسم كه نشانه‌ى احترام است مخاطب قرار داده .\r\nثالثاً : او را ولى و دوست حقيقى خودشان شمرده است كه اين تصديق از سوى امام عليه السلام با توجه به روايات و احاديثى كه در مدح دوستى دوستان خدا و اولياءالله وارد است بسيار مهم و دليل بر عظمت مقام حضرت عبدالعظيم مىباشد و يكى از نتايج آن به مقتضاى\r\n« يحشر المرء مع من أحب » « 1 »\r\nمحشور بودن او با امام عليه السلام است .\r\n\r\n\r\n","description":"","footnote":"\r\n( 1 ) . بحارالانوار ، 66 / 81 .\r\n","page_name":" 57 ","page_number":57},
  {"content":"\r\n\r\n\r\n2\r\nقالَ : فَقُلْتُ لَهُ : يابْنَ رَسُولِ اللهِ ! إِنّي أُريدُ أَنْ أَعْرِضَ عَلَيكَ دِينِي فَإنْ كانَ مَرضِياً ثَبَتُّ عَلَيهِ حَتّي أَلْقَى اللهَ عَزّ وَ جَلّ\r\nعبدالعظيم گفت ، عرض كردم : اى پسر رسول خدا ! من مى خواهم دينم را بر شما عرض كنم كه اگر مرضى و پسنديده ( شما ) باشد ، بر آن ثابت بمانم تا خداى عزوجل را ملاقات كنم .\r\n\r\n3\r\nفَقالَ : هاتِ يا أَباالْقاسِمِ\r\nفرمود : « بده يا بياور »\r\n\r\n4\r\nفَقُلْتُ : إِنّي أَقُولُ : إنّ الله تَبارَكَ وَ تَعالى واحِدٌ لَيسَ كَمِثْلِهِ شَيءٌ\r\nپس گفتم : به درستى كه من مىگويم : براستى خداوند تبارك و تعالى يگانه‌اى است كه چيزى همانند او نيست .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nچنان كه مى دانيم « الله » ، مشهورترين اسماء الله الحسنى است كه ساير اسماء حسنى بر آن نام گذارى مىشود ؛ به طور مثال گفته مىشود كه رحيم ،\r\nرحمان ، غفار ، توّاب يا خالق ، اسمى از اسماء الله است ، امّا بليغ نيست . گفته شود « الله » اسمى از اسماى رحيم ، خالق ، رزاق ، واحد و يا احد است و سرّش اين است كه « الله » اسم ذات مقدسه‌ى بارى تعالى است ؛ اما بارى ، خالق ، عليم ، عالم ، قدير و اسماء ديگر اسم صفتى از صفات ذاتيه يا فعليه‌ى خداوند متعال مى باشند . و به طور كلى اينكه اين اسم جليل ، بر ذات الهى كه جامع جميع صفات كماليه است اطلاق مىشود و بر ساير اسماء تقدّم دارد و حاوى معانى تمام اسماء حُسنى است . اما اسماى ديگر هر كدام بر يك معنا از آن معانى دلالت دارند و به ساير معانى دلالت ندارند ؛ به عنوان مثال اسم شريف « القادر » فقط بر قدرت حق تعالى دلالت دارد و بر علم خدا دلالت ندارد و اگر بر برخى اسماء مانند « الحى » دلالت دارد بالالتزام است ، نه اينكه مفهوم آن اسم معناى مطابقى « القادر » باشد .\r\nمطلب ديگر اين است كه مشار اليه و مرجع ضمير در مثل آيه‌ى شريفه‌ى ( إِنَّهُ حميدٌ مجيدٌ ) يا ( إنَّه عَلى كُلِّ شَيء قَديرٌ ) ، همين لفظ جلاله است و در مثل ( هُوَ اللّهُ الّذي لا إِلهَ إِلّا هُو ) جايز است ضمير اول ضمير شأن يا اشاره به ذات و مسّماى « الله » باشد . چنان كه ضمير دوم جايز است ، اشاره به همان ذات و يا در مورد « الله » باشد .\r\nبه هر حال در كتاب‌هاى شرح اسماى حسنى و در كتب ادعيه پيرامون اين لفظ كه اجل الفاظ و اشرف كلمات است مطالب بسيار گفته شده و روايات\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nدر فضيلت آن زياد است از جمله روايت است از حضرت صادق عليه السلام كه كسى كه ده مرتبه « يا الله » بگويد به او گفته مىشود :\r\n« لَبَّيكَ عَبْدي ! سَلْ حاجَتَكَ تُعْطَه » « 1 »\r\nبلى بنده‌ى من ! حاجتت را سؤال كن تا به تو عطا شود .\r\nو اما « واحد » ، يكى از اسماى حسنى است اما در بين اسماى حسنى به عقيده به معناى آن و به اسم شريف « احد » عنايت خاصى است و بدون اقرار به آن ، به وسيله‌ى كلمه‌ى توحيد ، اسلام كسى محقق نمى شود و بدون درك معناى آن و اعتقاد به آن ، ايمان حاصل نخواهد شد .\r\nبرحسب روايتى كه صدوق در توحيد از حضرت اميرالمؤمنين عليه السلام روايت كرده است ، اطلاق واحد بر خدا به دو معنا جايز است : يكى به معناى اينكه براى او شبيه و نظيرى نيست ، و ديگر به اين معنا كه نه در وجود يعنى در عالم خارج ، نه در عقل و نه در وهم ، انقسام پذير نيست ؛ يعنى هيچ گونه تركيب و تجزيه‌اى در او متصور نيست . « 2 »\r\nپس از اين مقدمه بسيار كوتاه مى گوييم :\r\nحضرت عبدالعظيم گفت : من مى گويم : الله تبارك و تعالى واحد است ؛ يعنى يگانه و يكتا است ، نه عضو و جزئى دارد و نه عديل و همانند و بى شريك و بى نظير ، بى همانند و بى همتا است .\r\n خداى بى عديل و بى همانند * منزه از چه و از چون و از چند\r\nبرى از شبه و از مثل و نظير است * عظيم است و عليم است و قدير است \r\n\r\n\r\n","description":"","footnote":"\r\n( 1 ) . وسائل الشيعه ، باب أنّه يستحب أن يقال في الدعاء . . . ، ح 8807 ، 7 / 88 .\r\n( 2 ) . التوحيد ، باب معناي الواحد و التوحيد و الموحد ، ح 3 ، ص 83 .\r\n","page_name":" 60 ","page_number":60},
  {"content":"\r\n\r\n بسويش جمله را دست نيازست * خلايق را تمامى كارساز است \r\n( لَيسَ كَمِثلْه شَيء ) ؛ او يگانه اى است كه مثل او چيزى نيست . همه\r\nمخلوق‌اند او خالق ، همه فقيرند او غنى و همه ناتوان و عاجزند ، او قادر و توانا است . همه مسبوق به غيرند او سابق بر همه است ؛ چيزى مثل او نيست خواه اشياء خارجى باشند يا ذهنى ، خواه كل يك شيء باشد يا جزء آن ، آن جزء مابه الامتياز آن شيء از اشياى ديگر باشد يا مابه الاشتراك حقيقى او با ساير اشيا باشد .\r\nپس او چيزى است كه هيچ چيزى او نيست و به اين شناخته مىشود كه هر چه را بگوييم ، ببينيم ، در ذهن بياوريم و تصور كنيم او آن نيست و غير از آن است ؛ چون معناى مثلْ نداشتن و چيزى مثل او نبودن اين است كه غير از هر چيز باشد ، و الّا لازم شود كه آن چيز مثل او باشد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\n5\r\nخارِجٌ عَنِ الْحَدَّينِ حَدِّ الْابْطالِ وَ حَدِّ التَّشْبيهِ\r\nو ذات او خارج از دو حد ابطال و تشبيه است .\r\nدر شرح و تفسير اين جمله‌ى بزرگ و پر معنا تذكر اين نكته لازم است كه از رواياتى كه از حضرت جواد عليه السلام روايت شده استفاده مىشود كه توصيف بارى تعالى به « خارج عن الحدين حد الابطال و حدّ التشبيه » توصيف ذات بارى جلّ شأنه به اين وصف است ؛ يعنى ذات او خارج از اين دو حد است . « 1 »\r\n\r\n\r\n","description":"","footnote":"\r\n( 1 ) . مخفي نماند كه در نسخه اي كه طبع شده ابتدا بحث در اين جمله را به ابطال و تشبيه در صفات مربوط شمرده و اظهار نموده ايم كه با توجه به اين روايات معلوم مي شود بحث مربوط به ذات است اما چون اصل آن مطلب نيز في حدّ نفسه صحيح است و با كلّ بحث هم بي ارتباط نيست و جمله‌ى « خارج عن الحدّين . . . » به اطلاق بحث از صفات را نيز شامل مي شود آن بيان را در اينجا به عنوان پاورقي مي آوريم : خارج عن الحدين . . . يعني خدا از دو حد خارج است يعني محدود به اين دو حد و معروف به اين دو تعريف نيست . اول حد ابطال كه از فرط پرهيز از قول به تركيب يا اثبات صفت بر او - عز اسمه - بالمرّه صفات ثبوتيه را از او نفي نمايد ، و ذات باري تعالي را العياذبالله ، فاقد صفاتي مثل علم و قدرت بشمارد . دوم حد تشبيه كه خدا را در صفاتش تشبيه به خلق نمايد و علم ، قدرت و بعضي صفات ديگر را مثل ديگران غير ذات او بداند ، بلكه در اينجا هم به امر بين امرين قائل باشد و صفات باري تعالي را عين ذات او بداند و غير او نداند . نه اين صفات را از او نفي نمايد كه مخالف با ضرورت عقل و شرع است و نه صفات او را تشبيه به خلق كند و زايد بر ذات او بداند ؛ چنان كه ذات او را نيز به چيزي نمي توان تشبيه نمود حقيقت صفات او را كه عين ذات او است ، مثل ذات او منزه از شناخت است . ما مي دانيم كه علم او زايد بر ذات او نيست و مثل علم مخلوق نيست چنان كه مي دانيم او به همه چيز عالم و دانا است .\r\n","page_name":" 62 ","page_number":62},
  {"content":"\r\n\r\n1 . علّامه مجلسى رضوان الله تعالى عليه از كتاب شريف محاسن برقى روايت فرموده است كه از حضرت جواد عليه السلام سئوال شد :\r\n« أيجوز أن يقال لله : أنّه موجود ؟ قال : نعم تخرجه من الحدّين حدّ الابطال و حدّ التشبيه » « 1 »\r\n2 و 3 . صدوق اعلى الله مقامه در دو روايت از حضرت جواد عليه السلام روايت نموده است كه از آن حضرت سؤال شد :\r\n« أيجوز أن يقال : انّ اللهَ عزَّ و جلَّ شيء ؟ فقال : نعم تخرجه عن الحدّين و حدّ التعطيل حدّ التشبيه » « 2 »\r\nحدّ ابطال و تعطيل اين است كه ذات را چنان كه موضوع براى حمل عناوينى بر او مثل جسم و جوهر قرار نمى دهيم و ساير عناوين خاصه را كه بر مخلوقات اطلاق مىشود از او سلب مى كنيم ، موضوع هيچ عنوانى از عناوين عامه مثل شيء و موجود هم ندانيم و حد تشبيه اين است كه چيزى را كه به تصور ما در مى آيد بر او حمل كنيم ، چه آن چيز وجود خارجى داشته باشد كه در اين صورت البته مستلزم شرك نيز هست و چه آن كه فقط وجود ذهنى داشته باشد و فقط در ذهن تصور شده باشد . و به عبارت ديگر مى گوييم : چون كنه و چيستى خداوند متعال ، منزه از تصور و توهم است از اين جهت هر چيزى تصور شود كه بر او حمل شود و گفته شود او\r\n\r\n\r\n","description":"","footnote":"\r\n( 1 ) . بحارالانوار ، 3 / 265 .\r\n( 2 ) . التوحيد ، باب 7 ، ح 1 و 7 ، ص 104 الاصول من الكافي كتاب التوحيد ، باب اطلاق القول بأنه شيء ، ح 2 ، 1 / 82 .\r\n","page_name":" 63 ","page_number":63},
  {"content":"\r\n\r\nآن است ، او آن نيست و آن چيز حمل بر او نمى شود و صادق بر او نيست و فرض صدق آن بر او ، مستلزم تشبيه به غير اوست .\r\nبنابراين اگر او به حكمى محكوم نشود و اخبار از او داده نشود ، تعطيل و ابطال و ترك اعتراف و اقرار به او خواهد بود ، و اگر محكوم به حكمى گردد و او را شيء متوهّم در ذهن و متصور بگويند او را تشبيه به آن چيز متصوّر كرده و به اشيايى كه در ذهن متصور مى شوند تشبيه نموده‌اند ؛ پس شخص بين دو امر و دو محذور قرار مى گيرد كه به هر كدام التزام داشته باشد باطل است و خروج از اين دو بن بست و اقرار و اعتراف به ذات او لازم مىباشد .\r\nتوضيحاً براى روشن شدن اين مطلب دقيق مى گوييم اخبار از صفات و اسماء الحسنى مثل الخالق ، القادر ، الرازق و العالم و اطلاق آنها بر خداوند متعال به طور يقين صحيح و كتاب و سنّت بر آن ناطق است و همچنين سلب صفات سلبيه از او ، عزّ اسمه بى اشكال است . هر چند صحت اين اطلاق نيز توقّف بر جواز اخبار از ذات و اعتقاد به آن دارد و بين همان دو محذور است . به هر حال اخبار از كنه ، حقيقت و ذات الله تعالى به اينكه او شيء معين است اگر چه بالذهن باشد صحيح نيست ؛ زيرا تصوّر ذات و كنه او براى احدى حتى انبياء اولى العزم و ملائكه‌ى مقرب هم ممكن نيست پس او به عنوان قضيه‌ى موجبه موضوع اثبات محمول و عنوان خاصّى نمى شود و تعريفى مثل الانسان حيوان ناطق يا جوهر و يا عَرَض كه بر انسان صادق مىشود ، بر ذات او جلّت عظمته صادق نمى باشد و ذات او به تعريف در\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنمى آيد ؛ زيرا اين فرع متصور بودن كنه و حقيقت است كه غير ممكن است و هرچه را گفته شود كه آن ذات خدا و كنه اوست موجب دو محذور و متوقّف بر دو امر محال است ، اول : معرفت و تصوّر كنه و ذات بارى تعالى ، دوم : تشبيه او به غير و ما يتصوّر فى الذهن .\r\nو حاصل اينكه در اخبار از ذات و كنه ، خدا امر داير بين تعطيل و امتناع از اخبار و اقرار يا اخبار و تشبيه است كه هر دو باطل است و خروج از اين دو محذور به همين است كه حضرت جواد عليه السلام برحسب اين روايات بيان فرموده اند و حضرت عبدالعظيم عليه السلام نيز در ضمن عرض دين خود به حضرت هادى عليه السلام خارج بودن خدا از اين دو حدّ را به عرض رسانده است اگر چه چگونگى آن را بيان نكرده و مثل اين است كه به وضوح آن فى ما بين خود و امام عليه السلام اكتفا كرده است ، و ما حَصل اين روايات اقرار و اعتراف و اعتقاد به ذات بانه موجود و شيء بدون قول به تشبيه است و الله هو العالم بذاته و صفاته و نعوذ بالله ان نقول فيه ما لم يقله هو سبحانه و تعالى و انبيائه و اوليائه .\r\nدر كتاب شريف توحيد روايت است كه ابن ابى نجران گفت : سؤال كردم از ابى جعفر ثانى ( حضرت جواد عليه السلام )\r\n« فقلت : أتوَهَّم شيئاً ؟ »\r\nخداوند متعال را شيء توهّم كنم ؟\r\n« فقال : نعم غير معقول و لا محدود فما وقع وهمك عليه من شيء فهو خلافه لا يشبهه شيء ، و لاتدركه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nالأوهام ، كيف تدركه الأوهام و هو خلاف ما يعقل و خلاف ما يتصوّر في الأوهام انّما يتوهّم شيء غير معقول و لا محدود » « 1 »\r\nخداوند متعال شيء غير معقول و غير محدود است پس آنچه وهم بر آن واقع شود و در وهم آيد ، آن او نيست و چيزى شبيه به او نيست و اوهام او را درك نمى كند .\r\nعلامه‌ى مجلسى رضوان الله تعالى عليه در بيان مربوط به اين حديث شريف مى فرمايد : مفاهيم و معانى بر دو قسم‌اند . مفاهيمى كه عموميت و شمول دارند و چيزى از اشياء نه ذهنى و نه عينى از آنها خارج نمى باشد و همه را شامل‌اند مثل مفهوم شيء ، موجود و مخبر عنه ، و بنابراين بر غير قابل تعقّل و تصوّر و غير محدود اطلاق مى شوند ، و مفاهيمى مى باشند كه عند الاطلاق مصاديق آنها توهّم و تصوّر مىشود . اطلاق مفاهيم قسم اول بر خداوند متعال اثبات و نفى انكار ، ابطال و تعطيل است ، و نفى اطلاق آنها بر الله تعالى ابطال ، تعطيل و انكار است . از اين رو امام عليه السلام اجازه مىدهد كه گفته شود « الله موجودٌ » يا « الله شيء » ، زيرا از آن مصداق در ذهن متصوّر نمى شود و چون مفهوم آن عام است و بر غير متصوّر و منزّه از آنكه به تصور در آيد صدق مىكند ، بلكه مفهوم متصوّر و مصداق ذهنى خاصى ندارد بر خداوند متعال اطلاق مىشود و صادق است و هر چه در ذهن متصوّر شود كه آن مفهوم آن است . خدا آن نيست و آن چنان نيست و منزه\r\n\r\n\r\n","description":"","footnote":"\r\n( 1 ) . التوحيد ، باب 7 ، ح 6 ، ص 106 .\r\n","page_name":" 66 ","page_number":66},
  {"content":"\r\n\r\nاز آن است كه آن باشد . بنابراين اطلاق شيء و موجود بر خداوند متعال ، خارج از حدّ تعطيل و مأذون و مُجاز است و اثبات است و نفى شيء و موجود از او در حدّ ابطال ، انكار ، تعطيل ، مأذون و مجاز نيست .\r\nو بالجمله مى توان گفت كه از اين احاديث و روايات استفاده مىشود كه چون معرفت حقيقت ذات و كنه حق تعالى ، محال است و شيء غير محدود قابل تصوّر و تعقّل نيست لفظ ، اسم و نوانى كه بر آن دلالت داشته باشد نيز وجود ندارد و در مقام تعريف و اشاره به آن ذات ، فقط از اين عناوين عامه مانند موجود ، شيء ، حق و ثابت استفاده مىشود و اين نهايت شناخت و معرفت ذات است كه بايد همه آن را داشته باشند و اگر كسى حذراً عن التشبيه چنان كه از آن ذات مقدّس خبر مىدهد كه ليس بجسم و لاصورة و لاجوهر و لاعرض ، ليس بشيء و ليس بموجود و ليس به حق بگويد به خلاف اول كه ايمان ، اعتراف و اقرار است تعطيل ، الحاد و انكار است ، و اين جواب از اين شبهه هم هست كه كسى بگويد اگر الله تعالى به كنه و به حدّ و تعريفات و توصيفاتى كه ممكنات به آن شناخته مى شوند ، در تصوّر و تعقّل كسى در نمى آيد پس چگونه به او اشاره مىشود ؟ جواب اين است كه به همين عناوين عامه و به همين كه او شيء است كه بر ذات او غير از اين عناوين صحت اطلاق ندارد و لفظ خاصّى كه بر كنه ذات او دلالت داشته باشد مثل وجود به معنائى كه قائل به اصالةالوجود مى گويد وجود ندارد ، و به طور مثال چنان كه در مورد هر پديده ، هر نقش ، هر بَنا و هر امر حادث اگر پديد آورنده و صانع ، نقاش ، بَنّا و محدِث آن را نديده باشيم و وصف او\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nرا نشنيده باشيم به وجود او حكم مى كنيم و غير متصوّر بودن شكل او مانع از حكم به وجود او نيست . استحاله‌ى تعقّل ذات بارى تعالى نيز مانع از اطلاق شيء و موجود بر او و اشاره به او نيست و غايت و نهايت معرفت ذات او همين « أنه شيء و موجود ، و ليس كمثله شيء » است ، و معناى اينكه خارج از حدّين است همين است كه منزه از تعطيل و ابطال و منزه از تشبيه است كه با اثبات انّه شيء و موجود و قادر و عالم ، و ليس كمثله شيء اقرار به او و ايمان و اعتقاد به او حاصل مىشود و اين به اين معنى نيست كه ذات او امر بين امرين است بلكه مقصود اين است كه در ارتباط به اقرار و اعتراف به او و باور به او عقيده امر بين امرين است به اين معنا كه هم اقرار به وجود الله است ، و هم تنزيه از تشبيه است در مقابل انكار يا اقرار و تشبيه اثبات ذات و نفى تشبيه است كه بين آن دو است و به عبارت ديگر عدم ثبوت يا ثبوت و تشبيه مقابلش ثبوت و عدم تشبيه است . به هر حال چه تعبير به امر بين امرين دقيق باشد يا نباشد مطلب معلوم است و كلام در هويت و كنه بارى تعالى نيست تا كسى بگويد : تعطيل و تشبيه نقيضين نيستند ؛ زيرا ارتفاع هر دو ممكن است نه تعطيل است و نه تشبيه پس اگر تعطيل و تشبيه نيست پس چيست و بگويد فراتر است و حق است آن هم نه به آن معنا كه ثابت است و واقعيت و حقيقت دارد خالق و موجد اشياء ، بر طبق حكمت و مصلحت است و نه به معانى ديگر كه در تفاسير از حق بيان شده و مثل راغب در مفردات القرآن بيان كرده است حق به اين معنى كه در مقابل آن عدم است نه عدم خود او بلكه عدم همه اشياء و حق غير\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمتناهى كه هر چه هست او است و غير از او باطل و عدم صرف است\r\nاين معنا از خارج عن حدّ الابطال و التشبيه معناى عجيبى است كه با اين بيان ، مغالطه آميز شده است . در اين روايات مسئله‌ى اثبات و اقرار به وجود خدا و نفى ابطال ، انكار و تعطيل مطرح است مسئله چيستى خدا و سخن از كنه او مطرح نيست تا كسى آن را حق بگويد يا وجود بگويد ؛ وجودى كه غير متناهى است و غير او باطل است ، باطل حقيقى و عدم محض اين حرف‌ها از اين روايات استفاده نمى شود خدا خدا است ، و ذاتش ذات او است ، اين روايت عرضِ دين و روايات مشابه آن را به اين معانى كه به قول بعضى از قائلين به آن در بين عامه در قرن هفتم و در بين خاصّه در قرن دهم مطرح شده است تفسير نمى شود و به مكتب اهل بيت عليهم‌السلام و معارف اصل و اصيل ايشان نبايد نسبت داده شود .\r\nخدا شيء است و موجود است يا وجود دارد و اطلاق اين‌گونه عناوين عامه بر خداوند متعال جايز است و همچنين خدا حق است به معناى اين كه ثابت است و عالم را طبق حكمت آفريده و به باطل خلق نكرده و غير او باطل يعنى ثابت نيست ، اما خدا حق است به اين معنا كه حق است و وجود است و مقابل آن باطل و عدم است كه وجود شيئى و چيزى نقيض آن باشد اين معنا با قرآن ، با روايات ، با وجدان ، با اسماء الحسنى ، باالرحمان و الرحيم ، با الخالق ، البديع ، الرازق ، المحى ، الميت ، المعز ، المذل ، المجيب ، الشافى ، الغفّار و التواب و . . . موافق نيست و مخالف است . وجود شيء و يا عدم شيء ؛ يعنى بود يا نبود آن شى نه وجود يا عدم به معناى مستقل كه چيزى غير از وجود\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nنباشد و وجود آن وجود ، وجود باشد و عدم آن عدم وجود باشد .\r\nخدا حق است يعنى ثابت ، دائم ، ازلى و ابدى است و غير او باطل ؛ يعنى زايل و فانى است و معناى :\r\n ألا كلّ شئ ما خلا الله باطل * وكلّ نعيم لا محاله زائل « 1 » \r\nهمين است و از همين جهت اصدق شعر است اما اگر گفته شود خدا حق است يعنى همه او است يا غير از او نيست و داير بين امرين است يا حق است و وجود ، و يا باطل و عدم و آسمان و زمين و همه‌ى مخلوقات كه باطل‌اند اگر باشند و خدا هم كه حق است يا حق كه خدا است هم باشد ، اجتماع نقيضين و حق و باطل لازم مىشود اينها صحيح نيست ؛ زيرا حق و باطل نقيضين نيستند و اجتماع هر دو ممكن است هم باطل به معناى صحيحش كه موجودات محدثه ميباشند وجود دارند و هم حق و وجود ثابت ازلى ابدى و محدث ممكنات وجود دارد و معناى اين كه خدا واجب الوجود است اين است كه وجودش واجب است و عدمش ممتنع است نه اينكه وجودش وجود است و در مقابلش ، عدم است كه نفى ممكن الوجود موجود بالوجدان شود . آيات قرآن كريم ، از « بسم الله » سوره‌ى « فاتحةالكتاب » تا الناس سوره‌ى « ناس » بر اين معنا صراحت دارد هم رحمان ، راحم ، خالق ، رازق ، مالك ، حق ، ثابت ، مصور ، قادر ، حافظ و غفّار و . . . وجود دارد و هم مرحوم ، مخلوق ، مرزوق ، مملوك ، محفوظ و مغفور و . . . وجود دارد .\r\n\r\n\r\n","description":"","footnote":"\r\n( 1 ) . بحارالانوار ، 22 / 267 .\r\n","page_name":" 70 ","page_number":70},
  {"content":"\r\n\r\nو مخفى نماند كه از كلمات بعضى استفاده مىشود كه چون معناى خروج\r\nاز حّد تعطيل و از حّد تشبيه امر بين امرين تعطيل و تشبيه يا انكار و تشبيه نيست پس بايد شيء چهارمى باشد فراتر از اين سه و آن حق و وجود است به همان معناى شيء غير متناهى مقابل باطل و عدم و مثل اينكه مى خواهد بگويد خروج از حدّين به اطلاق شيء بر او كه معنايش عام است نيست بلكه خروج از حدّين اثبات ذات و اخبار از ذات و ما به الذات الذات است و آن حق و وجود است و به حديث اول از كتاب التوحيد استشهاد كرده است كه سند آن به جناب هشام بن الحكم منتهى مىشود كه حديثى بسيار پر مطلب و مشحون به حقايقى گران‌بها از معرفة الله است . در ضمن اين حديث شريف مى فرمايد :\r\n« و لابدّ من اثبات صانع الأشياء خارج من الجهتين المذمومتين إحداهما النفي اذ كان النفي هو الإبطال و العدم ، و الجهة الثانية التشبيه اذ كان التشبيه من صفة المخلوق الظاهر التركيب و التأليف الخ » « 1 »\r\nكه گفته شود از اين جمله‌ى « و لابد من اثبات صانع الاشياء . . . » استفاده مىشود كه از « خارج عن حدّ الابطال و حدّ التشبيه » مراد اقرار و اثبات انه شيء او موجود نيست بايد صانع اشياء بعنوانه الخاص و بذاته الخاصة كه آن حق است و وجود است و غير متناهى است اثبات شود كه متضمّن نفى ابطال و تشبيه است و قول بانه شيء اعم از نفى و اثبات تعطيل و تشبيه\r\n\r\n\r\n","description":"","footnote":"\r\n( 1 ) . التوحيد ، باب 36 ، ح 1 ، ص 246 .\r\n","page_name":" 71 ","page_number":71},
  {"content":"\r\n\r\nاست و اگر دلالت بر نفى ابطال داشته باشد بر نفى تشبيه دلالت نمى كند و از اين رو در اين روايت مى فرمايد ، بايد صانع اشياء چنان اثبات شود كه نفى تعطيل و تشبيه هر دو باشد بنابراين مى توان گفت كه كلام حضرت عبدالعظيم خارج عن الحدّين . . . عبارة اخرى از حق و وجود و غير محدود و غير متناهى است كه آن بزرگوار يا به طور اجمال به خارج عن الحدّين آن اعتراف كرده است كه با عدم معرفت بانّ الخارج عن الحدّين حق و وجود به آن ايمان داشته يا با معرفت به آن به تعبير از حق و وجود به آن اكتفا كرده باشد . جواب امّا در اينكه قول بانه شيء او موجود اخراج از حدّ تعطيل و تشبيه باشد بيانش اين است كه تشبيه يا در ذات است يا در صفات و در اين روايات آنچه كه مورد نظر است انكار ذات يا تشبيه ذات است\r\n« و قول بانه شيءٌ او موجودٌ »\r\nنه تعطيل است و نه تشبيه و امتناع از قول به تعطيل يا تشبيه است . ظاهر اين روايات اين است كه سائل از خطر وقوع در تعطيل و تشبيه نگران بوده است كه با چه لفظى ذات الهى را اثبات و از آن خبر دهد و لذا از لفظ موجود و شيء پرسيده است امام عليه السلام مى فرمايد : اين تعبير خطر تعطيل و تشبيه را ندارد بلكه خروج از هر دو است و از روايت هشام هم بيشتر از دو صفت « هو صانع الاشياء » و « هو خارج عن الحدّين\r\n» استفاده نمى شود صفت اول ، ثبوتى و صفت دوم ، تنزيهى است .\r\n« اي منزه عن الحدّين » كه تعبير از او به شيء مفهوم تعطيل و تشبيه را ندارد و بر اثبات ذات دلالت دارد و بعبارة اخرى لفظى را بر او اطلاق كرده كه نه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمفهوم ابطال دارد و نه مفهوم تشبيه چون در مقام اخبار از او عزّ اسمه ممكن است لفظى گفته شود كه اگر چه گوينده‌ى آن خدا را منزه از تعطيل\r\nو تشبيه بداند اما مفهوم آن انكار يا تعطيل و يا تشبيه باشد ، اما به شيء و موجود دلالت بر ذات و اقرار به ذات دارد بى آنكه بر آن مفاهيم دلالت داشته باشد .\r\nدر خاتمه‌ى اين بحث دقيق ، اين را هم اضافه مى نماييم كه بعضى گفته اند مراد از ابطال و تعطيل ترك اثبات وجود خداوند متعال كه بديهى است نيست ، بلكه مراد از آن ، تعطيل در تعبير از حقيقت ذات الوهيت به الفاظ و معطّل ماندن عقل از معرفت ذات او عزّ اسمه است كه چون لفظ دال بر آن وجود ندارد در اثبات آن ذات مقدسه و اعتراف و اقرار به آن به عناوين عامّه مثل شيء ، موجود و ثابت اكتفا مىشود و اسماء الحسنى مثل القادر و العالم به اين اعتبار كه دلالت بر ذات يا شيء موجودى كه قدرت و علم دارد ، دلالت بر ذات و صفت هر دو دارند و اثبات آنها اثبات ذات و شيء نيز هست .\r\nعلامه‌ى مجلسى مى فرمايد :\r\n« حدّ التعطيل هو عدم اثبات الوجود و الصفات الكمالية و الاضافية له ، و حدّ التشبيه الحكم بالاشتراك مع الممكنات في حقيقة الصفات و عوارض الممكنات » . « 1 »\r\n« اقول : اذا كان حدّ التعطيل ما ذكره بالتفصيل فلا\r\n\r\n\r\n","description":"","footnote":"\r\n( 1 ) . مرآة العقول ، كتاب التوحيد ، باب اطلاق القول بأنه شيء ، ذيل حديث 2 ، 1 / 282 .\r\n","page_name":" 73 ","page_number":73},
  {"content":"\r\n\r\nيخرج منه بالقول بانه شيء . و حدّ التشبيه لاينحصر بالاشتراك مع الممكنات في حقيقة الصفات بل يكون\r\nبالاشتراك في حقيقة الذات مثل ما يقوله القائل باصالة الوجود و الله هو العالم و نستغفره و نتوب اليه من الورود في المباحث التي لم يكلفنا بالورود فيها لعجز عقولنا عن ادراكها او لصعوبة فهمها و لكونها من مزال الاقدام و لاحول و لاقوة الا بالله العلي العظيم » .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n6\r\nوَ إِنَّهُ لَيسَ بِجِسْم وَ لا صُورَة و لا عَرَض وَ لا جَوْهَر « 1 »\r\nاو نه جسم است و نه صورت و نه عرض و نه جوهر\r\nدر سلب جسميت ، صورتيت و عرضيت و جوهريت تفاوت نمى كند كه اينها را بر طبق اصطلاح اهل معقول تفسير كنيم كه از محقق طوسى عليه الرحمه نقل شده است :\r\nموجود منقسم به دو قسم است نزد عقل يا واجب الوجود و يا ممكن الوجود\r\nممكن دو قسم گشت بدان جوهر و عرض جوهر به پنج قسم شد اى ناظم عقود !\r\nجسم و دو اصل وى كه هيولا و صورتست پس نفس و عقل اين همه را يادگير زود\r\nنه قسم گشت جنس عرض اين دقيقه را اندر خيال جوهر عقلى به من نمود\r\nكَمْ است وكَيف و أين و مَتى و مضاف و وَضْع\r\n\r\n\r\n","description":"","footnote":"\r\n( 1 ) . هر چند از « لَيسَ كَمِثْلِه شَيء » نيز بالالتزام تنزه باري تعالي از جسميت و ساير صفات و ذاتيات ممكنات استفاده مي شود اما از جمله‌ى « ليس بجسم . . . » بالمطابقه تنزّه خداوند متعال از صفات و ذاتيات ممكنات استفاده مي شود .\r\n","page_name":" 75 ","page_number":75},
  {"content":"\r\n\r\nپس فعل وانفعال ديگر ملك ياد رود\r\nپس واجب الوجود از اينها منزه است او بوده است بيشتر از بود هر چه بود\r\nو خواه اينكه اين كلمات به معناى عرفى كه شايد اظهر باشد معنا شوند كه جسم يا به معناى جسد يا هر چيزى كه ابعاد ثلاثه داشته باشد ( طول و عرض و عمق ) معنا شود ، و صورت ، به معناى متشكل بودن به شكل كه به آن اشكال مختلف از هم تميز داده مى شوند و عرض هم در اصطلاح عرفى چيزى است قائم به غير و در محل است ؛ و به عبارت اخرى جوهر كه عرفاً در مقابل عرض است و نه جوهر در مقابل معانى ديگر كه در اصطلاح منقسم به پنج قسم و يكى از دو قسم ممكن است اما جوهر به معناى ذات الشئ و حقيقة الشئ مراد نيست .\r\nبه هر حال خدا منزّه از اين معانى است اعم از اينكه معانى اصطلاحى مقصود باشد يا معانى عرفى در مقابل معانى ديگر .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\n7\r\nبَلْ هُوَ مُجَسِّمُ الأجْسامِ وَ مُصَوّرُ الصُّوَرِ وَ خالِقُ الأَعْراضِ و الْجَواهِرِ « 1 »\r\nخداوند مجسم اجسام و صورت بخش صورت‌ها و آفريننده‌ى اعراض و جواهر است .\r\nاجسام ، اعراض ، جواهر و صور خود به خود وجود نيافته اند و وجودشان قديمى ، دائمى و بى نياز از خالق و آفريننده نيست ؛ همانطور كه قرآن مجيد مى فرمايد :\r\n( أَمْ خُلِقُوا مِنْ غيرِ شَيء أمْ هُمُ الْخالِقُونَ ) « 2 »\r\nآيا خلق شده اند ( اين پديده ها ، اجسام ، اعراض ، جواهر و صور ) بدون خالق يا اينكه خودشان خالق خود هستند .\r\nبديهى است بالفطره پاسخ اين است كه به هر دو صورت وجود اينها متصور نبوده و ممتنع است . همه‌ى اينها از به وجود آوردن خود عاجزند ، چنان كه كسب وجود از مثل خودشان نيز محال است و مثل اين است كه گدايان از هم نان بگيرند و وام خواهان به يكديگر وام بدهند به گفته‌ى شاعر :\r\n گدايى را گدايى ميهمان شد * گدا بهر گدا جوياى نان شد « 3 »\r\nزمسكينان كو يك نان طلب كرد * كفى نان از پى مسكين طلب كرد \r\n\r\n\r\n","description":"","footnote":"\r\n( 1 ) . امالي شيخ صدوق ، ص 419 .\r\n( 2 ) . سوره‌ى طور ، آيه‌ى 35 .\r\n( 3 ) . قرآن مجيد با ترجمهي شعر فارسي ، صفحهي 278 .\r\n","page_name":" 77 ","page_number":77},
  {"content":"\r\n\r\n نشد كارش از آن بى مايگان راست * كه نتوان حاجت الا از غنى خواست\r\nگدايان گر كم و گر بيش باشند * همه بى مايه و درويش باشند\r\nزهى در وحدت وجود و غنا پيش * جهان از تو غنى و بى تو درويش \r\nبنابراين خدا كه مجسّم اجسام و مصوّر صور است ، اگر جسم يا صورت باشد ، خود محتاج به مجسِّم و مصوّر خواهد بود .\r\nاز اين رو حضرت اميرالمؤمنين عليه السلام مى فرمايد :\r\n« بتَشعيرِهِ المَشاعِرَ عُرِفَ أَنْ لا مَشْعَرَ لَهُ ، وَ بِمضادَّتِه بَينَ الامور عُرِفَ أَنْ لا ضِدَّ لَهُ و بِمُقارِنَتِهِ بَينَ الأشياءِ عُرِفَ أَنْ لا قَرينَ لَهُ » « 1 »\r\n نشايد وجود جهان بى خدا * چگونه بود بى خدا ابتدا\r\nبيايد يكى هستى خانه زاد * كه بردى بود جمله را اعتماد \r\n\r\n\r\n","description":"","footnote":"\r\n( 1 ) . نهج البلاغه ، خطبه 186 .\r\n","page_name":" 78 ","page_number":78},
  {"content":"\r\n\r\n\r\n8\r\nوَ رَبُّ كِلِّ شَيء وَ مالِكُهُ وَ جاعِلُهُ وَ مُحْدِثُهُ\r\nو رب هر چيزى و مالك و جاعل و محدث آن است .\r\nربّ به معناى تربيت كننده و رساننده‌ى آن شيء از نقص به كمال است و تربيت به اين معنا در موجوداتى صورت پذير است كه تمام كمالات آنها يا بعضى كمالاتشان فعليت نداشته باشد و بالقوه حائز استعداد كمال باشند تا پرورش و تربيت در آنها مؤثر شود و آنها را از نقص به كمال و از قوت به فعليت برساند . بنابراين جمله‌ى « ربّ كل شيء » دلالت دارد بر اينكه همه‌ى اشياء ، نياز به تربيت دارند و چنان فعليتى كه نياز به مربى نداشته باشد ندارند ؛ هر چند مجردات و عقول باشند كه قائل به وجود آن ها آنها را فعليت محض بداند و قول به آن ها و اينكه صدور مخلوقات غير مجرد بايد مترتب بر صدور و خلقت آنها باشد مستلزم معايب و مفاسد متعدد است .\r\nمعناى ديگر آن ، سيد ، صاحب و مالك است و كسانى كه مخلوقات را بر دو صنف مى دانند ، بايد بگويند از اضافه‌ى رب به كل شيء فهميده مىشود كه مراد معناى دوم است ؛ چون با وجودى كه مخلوقات بر دو قسم باشد ، به معناى اول ، اضافه‌ى رب به كل شيء محتاج به تفسير و توجيه است . بنابراين معناى اين مىشود كه از اوصاف خداوند متعال اين است كه صاحب هر چيز و مالك آن و قراردهنده و پديدآورنده‌ى آن است .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمخفى نماند كه صفاتى كه حضرت عبدالعظيم در مقام عرض دين در اين\r\nچند مورد بيان داشته است برخى ، از صفات سلبيه است و بعضى ، از صفات ثبوتيه فعليه است كه البته مصدر آن صفت ثبوتيه‌ى ذاتيه است ؛ زيرا همه‌ى صفات فعليه برگشتشان به صفت علم و قدرت است و دلالت بر صدور فعل و ظهور خارجى قدرت دارند .\r\nمطلبى كه قابل توجه اين است كه در اينجا مسائل متعدد ديگرى نيز در ارتباط با عرض عقايد وجود دارد كه حضرت عبدالعظيم حسنى آنها را بيان نكرده است ؛ مانند عقيده به علم و قدرت خدا و مسئله‌ى كلام و اراده كه ظاهراً به وضوح واگذاشته است .\r\nعلاوه بر اينكه از همين جمله ها به التزام استفاده مىشود ، نه اين كه از بيان آن غفلت شده باشد . و ممكن است مقصود ، بيان عقايدى بوده كه بين شيعه و ساير فِرق به خصوص اشاعره مورد اختلاف بوده است و غرض ، بيان عقيده‌ى حق در اين مسائل مختلف فيه بوده است كه در بعضى جمله ها نظر بر همين بوده است .\r\nو نكته جالب اين است كه اين توصيفاتى كه از خداوند متعال شده است يا از صفات ثبوتيه فعليه است و يا از صفات سلبيه كه از ذات سلب مىشود و ذات بارى تعالى از آن منزّه است فقط از جمله‌ى « خارج عن الابطال » اثبات صفات ثبوتيه ذاتيه استفاده مىشود . اما از كُنْه و حقيقت اين صفات كه مثل ذات ، منزّه از ادراك است سخنى به ميان نيامده ؛ زيرا سخن گفتن از آن ممنوع و منهى عنه است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو از اينجا معلوم مىشود كه هر بحثى از اين صفات ذاتيه مثل علم و\r\nحيات كه به بحث از حقيقت اين صفات مربوط مىشود ، جايز نيست و معرض اضلال و ضلالت است . چه جامع و كامل است اين كلام معجز نظام اميرالمؤمنين عليه السلام كه مىفرمايد :\r\n« دع القول فيما لاتعرف ، و الخطاب فيما لم تكلّف ، و امسك عن طريق اذا خفت ضلالته فان الكف عند حيرة الضلالة خير من ركوب الاهوال » ؛ « 1 »\r\nگفتار در آنچه را نمى شناسى واگذار ، و سخن در آنچه مكلّف به آن نشده اى و از طى طريقى كه از ضلالت آن بيم دارى خوددارى كن ؛ زيرا خود نگهدارى از حيرت گمراهى ، بهتر است از ابتلاى به اهوال .\r\n به عقل نازى حكيم تا كى ؟ * به فكرت اين ره نمى شود طى\r\nبه كنه ذاتش خرد برد پى * اگر رسد خس به قعر دريا \r\nو چه نيكو سروده است فاضل معتزلى ابن ابى الحديد :\r\nوالله لاموسى و لا ، عيسى المسيح و لامحمد\r\nعلموا و لاجبريل ، و هو الى محل القدس يصعد\r\nكلا و لاالنفس البسيطه لا و لاالعقل المجرد\r\nمن كنه ذاتك غير انك واحدي الذات سرمد\r\n\r\n\r\n","description":"","footnote":"\r\n( 1 ) . وسائل الشيعه ، كتاب القضاء ، باب وجوب التوقف و الاحتياط في القضاء ، ح 3346 ، ح 20 ، 18 / 117 .\r\n","page_name":" 81 ","page_number":81},
  {"content":"\r\n\r\nمن انت يا رسطو و من ، افلاط قبلك يا مبلد\r\nو من ابن سينا حين قرّر ما به نيت له و شيد\r\nهل انتم الا الفراش رأي الشهاب و قد توقد\r\nفدنا فاحرق نفسه و لو اهتدي رشداً لأبعد « 1 »\r\n\r\n\r\n","description":"","footnote":"\r\n( 1 ) . شرح نهج البلاغه‌ى لابن ابي الحديد ، ذيل خطبه‌ى 231 ، 13 / 50 .\r\n","page_name":" 82 ","page_number":82},
  {"content":"\r\n\r\n9\r\nوَ انَّ محمّداً صلىالله عليه وآله و سلم عَبْدُهُ وَ رَسُولُهُ خاتَمُ النَّبيينَ . فَلا نَبي بَعْدَهُ إِلى يوْمِ القِيامَةِ و إِنَّ شَريعَتَهُ خاتمةُ الشَّرايع فَلا شَريعَةَ بَعْدَهْا إِلى يوْمِ القِيامَةِ\r\nاين است كه من مى گويم ، محمد صلىالله عليه وآله بنده‌ى خدا و فرستاده‌ى او و خاتم پيامبران و انبيا است پس بعد از او پيامبرى نيست تا روز قيامت ، و شريعت او خاتمه و پايان بخش شرايع است ؛ پس شريعتى بعد از آن تا روز قيامت نخواهد بود .\r\nجمله‌ى اولى اين مورد همان است كه در تشهّد نمازهاى روزانه هر روز ، نُه مرتبه مى خوانيم : « و اشهد أنّ محمداً عبده و رسوله\r\n» ؛ شهادت مىدهيم به اينكه محمد بنده ، رسول و فرستاده اوست » .\r\nاز اين جمله مى توان عظمت مقام عبوديت و بندگى خدا را دانست . البته به معناى عام اين كلمه ، همه « عبادالله » هستند ؛ يعنى همه در ملكيت خدا و تحت اراده و امر او هستند و براى خودِ مالك نفع و ضررى نيستند و خلق آنها ، نشو و نما ، رشد و تكامل آنها همه از اوست ، چنان كه در دعاى ابى حمزه است :\r\n« سَيدي أَنا الصغيرُ الَّذي رَبَّيتَهُ ، و أَنَا الجاهِلُ الّذي عَلَّمْتَهُ ، و أَنَا الضّالُّ الَّذي هَدَيتَهُ ، . . . وَ الْفَقيرُ الْذي اغْنَيتَهُ » « 1 »\r\nاما اگر بنده اى را تشريفاً به آقا و مولايش نسبت دهند ، مناسب اين است كه\r\n\r\n\r\n","description":"","footnote":"\r\n( 1 ) . اقبال الأعمال ، ص 165 ، صحيفه‌ى سجاديه ، ص 223 .\r\n","page_name":" 83 ","page_number":83},
  {"content":"\r\n\r\nآن بنده ملتزم به لوازم بندگى او باشد و گرنه در اين رابطه صحت ، نسبت ندارد ؛ چنان كه اگر مولا بنده اى از بندگانش را تشريفاً به خود نسبت داد و او را بنده‌ى خود خواند ، آن بنده اى خواهد بود كه در برابر مولا تسليم محض ، بى هوا و بى اراده است . بنابراين وقتى ما به بندگى حضرت ختمى مرتبت صلىالله عليه وآله شهادت مى دهيم ، به عالى ترين مرتبه‌ى بندگى او و تسليم و فرمانبرى او از خدا شهادت مى دهيم ؛ امرى كه هركس هر چه باشد و به هر مقام مقدسى نائل گردد ، به اعتبار درجه اى است كه از آن كسب كرده باشد .\r\nاز اين رو پيغمبر اكرم صلىالله عليه وآله شخص اول است ؛ براى اينكه بنده‌ى اول است . برحسب روايت او اول كسى بود كه در هنگام اخذ ميثاق از انبيا ، به ربوبيت بارى تعالى اقرار كرد .\r\nهمچنين ، خداوند متعال به اين ملاحظه كه محمد صلىالله عليه وآله عبد حقيقى اوست و اتمّ و اكمل مقامات عبوديت را حائز مىباشد ، او را بنده‌ى خود مى خواند و مى فرمايد :\r\n( سُبْحانَ الَّذِي أَسْرى بِعَبْدِهِ ) « 1 »\r\nيا اشخاصى را كه در سوره‌ى فرقان در آيات كريمه اى كه مطلع آنها اين آيه است :\r\n( وَ عِبادُ الرَّحْمنِ الَّذينَ يمْشُونَ عَلَى الأَرْضِ هَوْناً ) « 2 »\r\nبه خود نسبت مىدهد و در حقيقت آنها را به بندگى خود مى پذيرد .\r\n\r\n\r\n","description":"","footnote":"\r\n( 1 ) . سوره‌ى اسراء ، آيه‌ى 1 .\r\n( 2 ) . سوره‌ى فرقان ، آيه‌ى 63 .\r\n","page_name":" 84 ","page_number":84},
  {"content":"\r\n\r\nبندگى از نوع اول كه همه را شامل است جنبه‌ى تكوينى و قهرى دارد كه احدى نمى تواند از آن سر باز زند و ذرّه اى خودمختارى نشان بدهد . اما بندگى از نوع دوم اختيارى و ارادى است . بنده در مسير اين بندگى خود را مى شناسد و فقر و نياز خود به خدا را درك كرده و امورش را به او تفويض مى نمايد و در خط اطاعت محض و بى چون و چراى مولاى خويش قدم برمى دارد و زبان حال او اين اشعار است :\r\n بنده آن باشد كه بند خويش نيست * جز رضاى خواجه اش در پيش نيست\r\nگر ببُرّد خواجه او را پا و دست * دست ديگر آورد كاين نيز هست\r\nنه ز خدمت مزد خواهد نه عوض * نه سبب جويد ز امرش نه غرض \r\nبارى ! پس از اقرار به عبوديت و بندگى حضرت خاتم الانبياء صلىالله عليه وآله ، رسالت و خاتميت آن حضرت و اينكه پيغمبرى بعد از آن پيامبر تا روز قيامت نخواهد بود و شريعت او خاتمه‌ى الشرايع و پايان دهنده‌ى همه شرايع و اديان است و بعد از او تا روز قيامت شريعتى نخواهد آمد را عرضه مى دارد .\r\nاما اقرار و شهادت به رسالت ، شرط حكم به اسلاميت است كه تا كسى به آن شهادت ندهد حكم به مسلمان بودن او نمى شود و احكام اسلام نيز بر او جارى نخواهد شد ، مگر آنكه فطرتش بر اسلام باشد كه به تبعيت امر پدر و مادر حكم به اسلام او مىشود و بعيد نيست كه پس از بلوغ نيز مادامى كه اظهار خلاف نكرده باشد اين حكم بر او جارى است .\r\nدر هر حال ، بعد از كلمه‌ى توحيد و اقرار به وحدانيت خداوند متعال ،\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكلمه اى به عظمت شهادت به رسالت و اقرار به پيامبرى حضرت رسول\r\nاكرم صلىالله عليه وآله نمى رسد و همانطور كه در اذان و تشهد بعد از شهادت به توحيد قرار دارد ، در بين امور اعتقادى نيز بعد از توحيد ، مقام دوم را حائز است .\r\nاز ضمائم ايمان به رسالت ، ايمان به اين است كه آن حضرت ، خاتم النبيين است ؛ يعنى ختم كننده‌ى پيغمبران كه بعد از او نبى و پيغمبرى نخواهد بود و سرّ اينكه حضرت عبدالعظيم در مقام اعتراف به پيغمبرى آن حضرت تعبير به رسول و فرستاده نموده است كه مفهوم واسطه و سفير بين خالق و خلق را دارد و در مقام اقرار به مقام ختميت ، او را « خاتم النبيين » مى خواند نه « خاتم المرسلين » ، ظاهر اين است كه رسول در معنا و مفهوم اخص از نبى است كه هر رسولى نبى است ؛ اما هر نبىاى رسول نيست . بنابراين براى روشن شدن اينكه عقيده اش اين است كه حضرت رسول صلىالله عليه وآله علاوه بر آنكه خاتم المرسلين است خاتم النبيين نيز مىباشد ، به خاتم النبيين كه هر دو مفهوم از آن درك مىشود تعبير نمود ؛ زيرا ختم نبوت ختم رسالت نيز هست . بديهى است با خاتميت نبوت ، خاتميت شريعت نيز ثابت است ؛ زيرا آمدن شرع جديد توقف بر آمدن سفير و پيغمبر دارد و بدون آن آمدن دين جديد ممكن نيست .\r\nاين خاتميت در همه‌ى ابعادش برحسب قرآن مجيد و احاديث مسلّم و قطعى الصدور ثابت است و منكر آن ، منكر ضرورت بين مسلمين است .\r\nاين دين همانطور كه براى همه‌ى ازمنه است و\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n« حلال محمد حلال الى يوم القيامة و حرام محمد\r\nحرام الى يوم القيامة » « 1 »\r\nاست ، جهان شمول است و براى همه‌ى امكنه نيز دين منحصر به فرد است . بيش از يكهزار و چهارصد سال از ظهور اين دين مى گذرد و مرور زمان هم در اين مدت طولانى ، اين خاتميت را تأييد كرده است ؛ زيرا در اين مدت نه نبوت ثابت ، مقبول و معقولى عرضه شد و نه شريعتى كه قابل عرضه ، جامع ، كافى ، محكم و وافى باشد از سوى كسى پيشنهاد شده است . اين دين ، جاودان و پايدار است و همراه طلوع آفتاب و ماه باقى ، پاينده و برقرار است . اكمل اديان و جامع ترين شرايع و تعليمات است و شايد يكى از اسرار اعطاى معجزه‌ى باقيه به حضرت رسول صلىالله عليه وآله كه همان « قرآن مجيد » است خاتميت اين دين است كه الى الابد اين معجزه باقى است و اعلان :\r\n( وَ إِنْ كُنتُم فِي رَيب مِمَّا نَزَّلْنا عَلى عَبْدِنَا فَأْتُوا بِسُورَة مِنْ مِثْلِهِ و ادْعُوا شُهَدائَكُمْ مِنْ دُونِ اللّهِ إِنْ كُنْتُم صَادِقِين فإِنْ لَمْ تَفْعَلُوا وَ لَنْ تَفْعَلُوا فَاتَّقُوا النِّارَ الَّتي وَقُودُهَا النَّاسُ و الْحِجارَةُ أُعِدَّتْ لِلْكافِرِينَ ) « 2 »\r\nهمواره در گوش جهانيان مترنّم است كه هر مسلمانى در هر عصر و زمان مىتواند همين اعلان را به دنيا بدهد .\r\n\r\n\r\n","description":"","footnote":"\r\n( 1 ) . بحارالانوار ، 26 / 35 .\r\n( 2 ) . سوره‌ى بقره ( 2 ) ، آيه هاي 23 و 24 .\r\n","page_name":" 87 ","page_number":87},
  {"content":"\r\n\r\n\r\n10\r\nوأَقُولُ : إِنَّ الإِمامَ وَ الْخَليفَةَ وَ ولى الأَمْرَ بَعْدَهُ أميرالمؤمنين على بن أبى طالب ثُمَّ الحَسَنُ ثُمَّ الْحُسَينُ ، ثُمَّ عَلى بنُ الحسين ، ثُمَّ مُحمّد بن على ، ثُمّ جعفرُ بنُ محمد ، ثُمَّ موسى بنُ جعفر ثمّ على بنُ موسى ، ثمّ محمّدُ بن على ثم أنت يا مولاى .\r\nفقال عليه السلام وَ مِنْ بَعدى الْحَسَنُ ابْنى . فَكَيفَ لِلنّاسِ بِالْخَلَفِ مِنْ بَعْدِهِ ؟ فَقُلْتُ : فَكَيفَ ذاكَ يا مَولاى ؟ قال : لأَنَّهُ لا يرى شَخْصُهُ وَ لا يحلُّ ذِكْرُهُ بِاسْمِهِ حتّى يخْرُجَ فَيمْلَا الأرْضَ قِسْطاً وَ عدلًا كما مُلِئَتْ جَوراً و ظلماً\r\nمى گويم ( اقرار مى كنم ) كه امام ، خليفه و ولى امر بعد از پيغمبر صلىالله عليه وآله ، اميرالمؤمنين على بن ابى طالب ، سپس حسن و پس از او حسين و پس از او على بن الحسين و سپس محمد بن على و بعد جعفر بن محمد و بعد موسى بن جعفر و سپس على بن موسى و پس از او محمد بن على و پس از او تو اى مولاى من ( امام ، خليفه و ولى امر هستى ) آنگاه امام فرمود : بعد از من حسن پسر من ( امام ، خليفه و ولى امر است ) . پس چگونه است حال مردم نسبت به خلف بعد او ؟ من عرض كردم : چگونه است اين ؟ فرمود : براى اينكه شخص او ديده نمى شود و بردن نام او حلال نيست تا بيرون آيد . پس پر كند زمين را از قسط و عدل چنان كه از ظلم و جور پر شده باشد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدر اينجا تذكر چند امر مناسب است :\r\nاول : سه كلمه‌ى « امام » ، « خليفه » و « ولى امر » مترادف نيستند و اگر چه بر حسب مصداق واحدند ؛ يعنى بر همان كسى كه خليفه اطلاق مىشود ، امام و ولى امر نيز اطلاق مىگردد و بر آن كه اطلاق امام ، صادق است اطلاق خليفه و ولى امر نيز صادق مىباشد و اين الفاظ در تصادق با هم ملازم‌اند ، اما به لحاظ مفهوم مترادف نيستند و از هر كدام بُعدى از ابعاد شخصيتى كه مصداق اين عناوين مى باشد استفاده مىشود ، هر چند لازمه‌ى اتّصاف به معناى هر يك ، اتصاف به معناى ديگرى است . از لحاظ مفهوم ظاهرى ، امام كسى است كه پيشواى همه است و زندگى ، رفتار ، اعمال و گفتارش براى همه الگو و حجّت مىباشد و همه بايد به او اقتدا و تأسّى نموده و از ايشان پيروى كنند . بديهى است چنين كسى بايد اعلم و داناترين همه و معصوم از خطا و اشتباه باشد ، در غير اين صورت امامت در وجود او تحقق نخواهد يافت ؛ زيرا در صورتى كه اعلم و معصوم نباشد كسى كه از او پيروى مى نمايد به صلاحيت او و صحت راهى كه طى مىكند نمى تواند اعتماد داشته باشد ، و با جواز خطا و اشتباه راهنما و احتمال در بيراهه بودن ، طى طريق به او ، عقلًا شايسته نيست ؛ چنان كه شرعاً نيز تجويز يا ايجاب طى چنين طريقى جايز نمى باشد .\r\nاز آيه‌ى كريمه‌ى :\r\n( وإِذْ ابْتَلَي إِبْراهيمَ رَبُّهُ بِكَلَمات فَأَتَمَّهُنَّ قَالَ إِنّي جَاعِلُكَ لِلنَّاسِ إِمَاماً قَالَ وَ مِنْ ذُرّيتِي قالَ لَا ينَالُ عَهْدِي الظّالِمِينَ ) « 1 »\r\n\r\n\r\n","description":"","footnote":"\r\n( 1 ) . سوره‌ى بقره ، آيه‌ى 124 .\r\n","page_name":" 89 ","page_number":89},
  {"content":"\r\n\r\nو همچنين از حديثى كه در تفسير اين آيه و درجاتى كه حضرت ابراهيم خليل عليه السلام طى كرد تا به مرتبه‌ى امامت رسيد ، عظمت مقام امامت معلوم مى گردد ، و همچنين از حديث مشهور\r\n« من مات و لم يعرف امام زمانه مات ميتة جاهلية » « 1 »\r\nامامت و لزوم عصمت در صاحب اين مقام دانسته مىشود .\r\nو اما خلافت كه مفهوم عامّش جانشينى از غير ، انجام كار غير و عمل كردن به جاى غير است ، در اينجا مفهوم خاصش ، خلافت و به تعبير كامل تر كارگزارى از خداست به صورتى كه كارى كه از خليفه صادر مىشود كار خدا شمرده شده و خليفه ، عامل و مجرى ارادة الله است و از آنجا كه ، به طور مثال هدايت بندگان يا حكم بين آنها به واسطه نقصانى كه در آنها است ، بلاواسطه‌ى احدى از بشر ممكن نيست ، بنابراين به واسطه‌ى خليفه خدا انجام مىشود ، بديهى است در نيل به اين منصب نيز همان دو صلاحيت و تقوايى كه در نيل به امامت لازم است ، شرط است .\r\nو اما ولايت امر كه به معناى صاحب اختيارى امور از جانب خدا است منصبى است از مناصب تشريعيه كه به اقتضاى سعه و ضيق متعلق ولايت و محدوده‌ى مداخلات اما مشروط به شرايط مناسب است . در ولايت پيغمبر ، امام و خليفه چون محدوده‌ى آن كل امور است و وجوب اطاعت از آن به تصريح آيه‌ى كريمه‌ى\r\n( أطِيعُوا اللّهَ و اطِيعُوا الرَّسوُلَ وَ اولِي الأَمْرِ مِنْكُم ) « 2 »\r\n\r\n\r\n","description":"","footnote":"\r\n( 1 ) . الغدير ، 10 / 359 به عبارات مختلف ذكر شده است .\r\n( 2 ) . سوره‌ى نساء ، آيه‌ى 59 .\r\n","page_name":" 90 ","page_number":90},
  {"content":"\r\n\r\nمطلق است و مشروط به شرطى نيست ، مثل مقام امامت و خلافت عصمت شرط است ، و به اين معنا در حديث معروف در رديف نماز ، روزه ، زكات و حج شمرده شده است :\r\n« بُنِي الاسلامُ عَلى خمس عَلى الصلاةِ وَ الزَّكاةِ و الصَّومِ و الْحَجّ و الولايةِ ، و لم ينادِ بِشَيء كَما نُودِي بالولايةِ » « 1 »\r\nو با اين جمله :\r\n« و لم يناد بشيء كما نودي بالولاية »\r\nاهميت خاص آن گوشزد شده است .\r\nدر اينجا ولايت ، در سلسله و در رديف احكام الله شمرده مىشود . هر چند كه صاحب اين مقام نيز كسى غير از امام و خليفه نخواهد بود . موضوع وجوب اطاعت ولى امر همين اوامر ولايتى امام و خليفه است و اوامرى است كه به عنوان اداره‌ى نظام و رتق و فتق امور صادر مى نمايد .\r\nبه اين لحاظ ولايت امر و نهى ولى به خود او مستند است ؛ در حالى كه به شأن خليفه‌ى الهى امر خداست .\r\n عباراتُنا شَتّى و حُسْنُكَ واحد * و كُلٌّ إِلى ذاكَ الجَمالِ يشيرُ « 2 » \r\nدوم : درسى كه از اين بيان حضرت عبدالعظيم كه مقرون به تأييد امام است استفاده مىشود ، اين است كه مى فرمايد : « امام ، خليفه و ولى امر بعد از او » و از اين جمله برداشت مىشود كه پيغمبر هم ، امام ، خليفه و ولى امر است كه لازم\r\n\r\n\r\n","description":"","footnote":"\r\n( 1 ) . الاصول من الكافي ، كتاب الايمان و الكفر ، باب دعائم الاسلام ، ح 1 - 2 / 18 .\r\n( 2 ) . كشف الرموز ، 1 / 8 .\r\n","page_name":" 91 ","page_number":91},
  {"content":"\r\n\r\nاست بعد از او اين رشته ادامه داشته باشد ؛ بر خلاف نبوت كه چنان كه در فقره‌ى قبل به آن اقرار كرد ، به حضرت ختمى مرتبت صلىالله عليه وآله ختم شد و استمرار آن واجب نيست ؛ بلكه داير مدار وجود مصلحت و نياز جامعه است كه از خاتميت دين اسلام ، عدم وجود مصلحت و بى نيازى جامعه از دين جديد معلوم مىشود .\r\nبر خلاف امام ، خليفه و ولى امر كه هيچ گاه جهان و جامعه از آن بى نياز نيست و زمين خالى از آن نخواهد شد ؛ چنان كه از حضرت اميرالمؤمنين عليه السلام روايت است :\r\n« اللّهُمَّ بَلي ! لاتَخلُو الارضُ مِنْ قائمِ لله بحجة ، إمّا ظاهراً مشهوراً و إمّا خائِفاً مغمورا » « 1 »\r\nو از آنچه بيان شد مى توان گفت در ابعاد و شخصيت رسول اكرم كه جامع مقام نبوت ، خلافت ، امامت و ولايت است ، بعد از خلافت و امامت ، او اشرف از نبوت و ولايت است . و مفهوم اين كلام افضليت ائمه‌ى معصومين عليهم‌السلام از پيغمبر اكرم صلىالله عليه وآله نيست ؛ زيرا اگر چه براى آن بزرگواران منصب امامت ، خلافت و ولايت ثابت است ، اما واجد منصب نبوت نبودند و حضرت رسول اكرم صلىالله عليه وآله واجد مقامات اربعه بودند . و علاوه بر اين ولايت و امامت بزرگوارى مانند اميرالمؤمنين عليه السلام ، كه افضل همه‌ى ائمّه‌ى معصومين عليهم‌السلام است در محدوده ولايت و امامت پيغمبر اكرم صلىالله عليه وآله قرار داشت و\r\n\r\n\r\n","description":"","footnote":"\r\n( 1 ) . نهج البلاغه ، حكمت 147 .\r\n","page_name":" 92 ","page_number":92},
  {"content":"\r\n\r\nرسول خدا صلىالله عليه وآله بر على عليه السلام و كل مردم اولى به انفس بود . و آيه‌ى كريمه‌ى\r\n( أَوْلى بِالْمُؤمِنينَ مِنْ أَنْفُسِهِمْ ) « 1 »\r\nاميرالمؤمنين عليه السلام را نيز مانند ساير مؤمنين شامل است .\r\nسوم : بيان خلافت بلافصل اميرالمؤمنين عليه السلام و ولايت براى آن حضرت بعد از رسول اكرم صلىالله عليه وآله دلايل قطعى و مدارك يقينى ثابت است كه از جمله همان نص متواتر غدير است كه عامه و خاصه ، محدثين ، مورخين ، مفسرين ، علماى رجال و غير نيز همه آن را در كتاب‌ها ، جوامع ، مجاميع و مسانيد به سندهاى متعدد از جماعت بسيارى از صحابه و تابعينِ تابعين روايت نموده اند . و از جمله واقعه‌ى يوم الانذار است و در مواقف و مشاهد ديگر ، نصوص بر امامت و ولايت على عليه السلام بسيار است ، و اگر كسى راه عناد نپويد و مسئله‌ى خلافت را منصفانه بررسى نمايد ، ممكن نيست كه اين امر بر او پنهان بماند و مثل آفتاب روشن نشود .\r\nفضايل و مناقبى كه از آن حضرت نقل شده و در هزاران كتاب معتبر ثبت و تدوين شده است همه اين جهت را ثابت مى نمايد كه يگانه شخص صالح براى مقام خلافة الله و خلافة الرسول كسى غير از على عليه السلام نخواهد بود .\r\nعلومى كه از آن حضرت در اختيار مسلمانان قرار دارد و نياز همگان به علم آن بزرگوار و استغناى او از تمام صحابه و اخبار بسيار آن حضرت ، از مغيبات و ساير معجزات آن امام همه و همه گواه خلافت بلافصل اوست .\r\n\r\n\r\n","description":"","footnote":"\r\n( 1 ) . سوره‌ى احزاب ، آيه‌ى 6 .\r\n","page_name":" 93 ","page_number":93},
  {"content":"\r\n\r\nهر چه بگوييم و بنويسيم توضيح واضح بوده و از قطره در برابر دريا و ذره در برابر خورشيد كمتر است .\r\nو اين شعر نيز در ترجمان اين عجز و ناتوانى ما كوتاه و نارسا است :\r\n اين شرح بى نهايت ك - ز وصف يار گفتند * حرفى است از هزاران كاندر عبارت آمد \r\n« فَسُبْحانَ الَّذي خَلَقَهُ وَ جَعَلَهُ آيتَهُ الكبرى و حُجَّتَهُ العظمى و أَعطاهُ و مَنَحَهُ مِنَ العلومِ و الْكَمالاتِ ما حير بِهِ عقولَ ذوِى الالبابِ » .\r\nچهارم : از اين روايت ، امامت ائمه‌ى اثناعشر عليهم‌السلام برحسب صدها روايات صحيحه‌ى معتبره از طرق شيعه و سنى ثابت و محرز است ، و از جمله تنها احمد بن حنبل از طرقى نزديك به چهل طريق از جابر بن سمره و عبدالله بن مسعود اين روايات را نقل كرده است كه همه بر حصر عدد ائمه و خلفا در دوازده نفر دلالت دارند و اين عددى است كه بر هيچ فرقه اى از فرق مسلمين غير از فرقه‌ى اماميه اثناعشريه انطباق ندارد ، كه هر شخص منصف يا بايد اين روايات را كه متواتر و ثابت است كنار بگذارد و كارى را كه هيچ مسلمان مؤمن به رسالت حضرت خاتم الانبياء صلىالله عليه وآله مرتكب نمى شود ، مرتكب شود و نهايت امر ، با لسانى كه صريح در جسارت به ردّ قول پيغمبر صلىالله عليه وآله نباشد به عذر جهل به مقصود از اين روايات ، آنها را كنار بگذارد ، يا اين كه برحسب اين روايات ، مذهب شيعه‌ى اثناعشريه كه يگانه مذهبى است كه اين روايات بر آن انطباق دارد را بپذيرد .\r\nعلاوه بر اين ، در ضمن متجاوز از دويست حديث از اين احاديث ، شرح\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nو تفسير آن دسته كه فقط متضمن عدد خلفا و ائمه است داده شده است و با صفات و علامات و حتى ذكر اسامى اين دوازده نفر از حضرت اميرالمؤمنين عليه السلام تا حضرت مهدى فرزند امام حسن عسكرى عليهماالسلام معرفى شده اند .\r\nعلاوه بر اين كه روايات بسيار ديگر و شواهد زياد از معجزات و خوارق عاداتى كه از اين بزرگواران صادر شد و دلايل ديگر همه ، امامت اين دوازده نفر را به طورى كه جاى شبهه اى باقى نماند اثبات مى نمايند .\r\nو از جمله آنها همين روايت است كه از آن انحصار ائمه عليهم‌السلام و تعيين آنها در اين دوازده نفر معلوم مىشود و حضرت عبدالعظيم كه قبل از وفات حضرت هادى عليه السلام و پيش از ولادت حضرت صاحب الامر عليه الصلاة و السلام وفات نموده است خبر ولادت امام عصر ارواحنا فداه و غيبت آن حضرت را از امام هادى عليه السلام روايت نموده است .\r\nپنجم : در اين روايت به سه صفت از اوصاف حضرت صاحب الزمان عجل الله تعالى فرجه الشريف به اجمال اشاره شده است .\r\nاول : اينكه شخص آن حضرت ديده نمى شود ، كه اشاره به غيبت آن حضرت از انظار است و مقصود ، نفى كلى رؤيت آن حضرت نيست ؛ زيرا تا قبل از وقوع غيبت كبرى جماعتى به زيارت آن حضرت نايل شدند و بعد از غيبت كبرى نيز جمعى به شرف زيارت اين قطب جهان و كهف امام نايل گرديده اند ، بلكه مقصود اين است كه ديدار آن حضرت به صورت عادى فراهم نيست ، و نوع و اغلب مردم از ديدار آن حضرت محروم هستند\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو از مكان ايشان و تفاصيل جريان احوال آن بزرگوار بى اطلاع مى باشند . آن افرادى هم كه به اين سعادت نايل شده اند ، به خصوص در غيبت كبرى ، اين ديدار به طور اتفاقى و غيرعادى مى باشد ؛ چنان كه ظاهر از نفى رؤيت ، ظاهراً رؤيت با معرفت شخصى است كه براى كسى الّا اوحدى از مردم فراهم نيست . اما رؤيت بدون معرفت شخصى ، جايز است و با غيبت آن حضرت و حكمت‌هايى كه براى آن است منافات ندارد .\r\nدوم : حلال نبودن ذكر آن حضرت به اسم ايشان است كه برحسب اين روايت و بعضى روايات ديگر ذكر آن حضرت به نام آن بزرگوار كه نام نامى رسول خدا صلىالله عليه وآله است ، جايز نيست .\r\nدر مسئله‌ى حكم نام بردن از آن حضرت در عصر غيبت و اينكه آيا مطلقاً جايز نيست يا مطلقاً جايز است هر چند مطلقاً مكروه باشد ، يا در مجالس و مجامع مكروه باشد يا اين است كه حرمت ، خاصِ مجالس و مجامع باشد يا حرمت از باب تقيه باشد و با عدم تقيه جايز باشد ، احتمالات متعدد است و شايد اين احتمال كه نهى از تسميه تا زمان ظهور آن حضرت خاصِ مجالس و مجامع است و تعظيماً تحريم شده باشد ، و در موارد ديگر جايز باشد ارجح است و در هر حال قول ، به حرمت مطلق يا جواز مطلق ، ضعيف است و احتياط ، ترك تسميه است ، مگر در مواردى مثل نقل روايات مشتمل بر تسميه يا در ضرورت‌هاى ديگر كه اعلان نام آن حضرت لازم شود و اين مسئله از مسائلى است كه بين شيخ اجل بهاءالدين عاملى و سيد جليل ميرداماد عليهماالرحمه در آن اختلاف فتوا بوده است و ميرداماد كتاب\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nشرعة التسميه را ، كه اخيراً به توصيه‌ى حقير طبع و منتشر شد ، در تأييد نظر خود تأليف فرمود .\r\nسوم : اين است كه حضرت امام هادى عليه السلام خلف بعد از امام حسن عسكرى عليه السلام را اين‌گونه توصيف مى فرمايد كه : زمين را پر مىكند از قسط و عدل ، چنان كه پر شده باشد از ظلم و جور .\r\nدر بيش از يكصد حديث معتبر از طريق شيعه و سنى از حضرت رسول اكرم صلىالله عليه وآله و ائمه‌ى طاهرين عليهم‌السلام ، حضرت مهدى عجل الله تعالى فرجه به اين صفت توصيف شده است و از اوصاف بارزه ، ظاهره و مهمه‌ى آن حضرت است ؛ تا حدى كه بايد اين صفت را كه از اوصاف فعليه‌ى آن حضرت مىباشد ، در شمار اهداف مهم ظهور آن بزرگوار برشمرد ، چنان كه ظهور و غلبه‌ى اسلام بر ساير اديان ، جهان گير شدن عقيده‌ى توحيد و حكومت جهانى آن حضرت و . . . و همه از اهداف ظهور است .\r\nاين صفت اگر چه در اين عبارات از اوصاف فعلى آن حضرت است و از كارهاى مهم و بزرگى است كه انجام مىدهد ، اما بالالتزام بر صفت ذاتى عدالت ، كمال نفس ، استقامت فكر و روح آن بزرگوار دلالت دارد .\r\nبديهى است انجام چنين اهداف و چنان برنامه هايى كه آن حضرت ارائه خواهد نمود ، موقوف به داشتن صلاحيت هاى عظيمى است كه جز انبيا و ائمه‌ى طاهرين عليهم‌السلام كه مؤيد من عند الله ، بوده كسى داراى آن نخواهد بود .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\n11\r\nقال فَقُلتُ : أَقْرَرْتُ و أقُولُ : إِنَّ وَلِيهُمْ وَلى اللّهِ وَ عَدُوَّهُمْ عَدُوُاللّهَ و طاعَتَهُمْ طاعَةُاللّهِ و مَعْصِيتَهُمْ مَعْصِيةُ اللّهِ .\r\nحضرت عبدالعظيم گفت : اقرار كردم و مى گويم كه ولى ايشان ( يعنى ائمه عليهم‌السلام ) ولى خدا است و دشمنشان دشمن خداست و طاعت ايشان طاعت خداست و معصيت ايشان معصيت خداست .\r\nاز اين بيانات حضرت عبدالعظيم اهميت و عظمت مقام امامت و ولايت معلوم مىشود كه در آنچه ذكر شده است ، تالى تلو خداوند متعال مى باشند ؛ دوست و ولى ايشان ، ولى خدا و دوست اوست . از بعضى احاديث معتبر چنين برداشت مىشود كه اگر كسى در عبادت بسيار كوشش كند و به مدتى كه نوح قوم خود را به سوى خدا دعوت كرد ( نهصد و پنجاه سال ) خدا را بندگى نمايد ، روزها را روزه بدارد و شب‌ها را به عبادت سر كند ، و بين ركن و مقام مظلوم كشته شود ، اما ولايت اين بزرگواران را نداشته باشد ، بوى بهشت را استشمام نخواهد كرد . « 1 »\r\n« مَنْ أَتاكُمْ نَجي وَ مَنْ لَمْ يأْتِكُمْ هَلَكَ » « 2 »\r\n« وَ مَنْ أَطاعَكُمْ فَقَدْ أَطاعَ اللّهَ مَنُ عَصاكُمْ فَقَدْ عَصَي اللّهَ » « 3 »\r\n\r\n\r\n","description":"","footnote":"\r\n( 1 ) . بحارالانوار ، 27 / 172 .\r\n( 2 ) . تهذيب الاحكام ، باب زيارت جامعه ، 6 / 98 .\r\n( 3 ) . تهذيب الاحكام ، باب زيارت جامعه ، 6 / 101 .\r\n","page_name":" 98 ","page_number":98},
  {"content":"\r\n\r\nو برحسب بعضى روايات كه از طرق عامه نيز روايت شده است ، ولايت اهل بيت عليهم‌السلام به همه‌ى معانى اش ، دوستى آن بزرگواران ، و و بر شمردن آنها به عنوان ولى امر ، امام و خليفه ، يكى از چهار امرى است كه از آن در روز قيامت از هر بنده اى پيش از اينكه قدم از قدم بردارد سؤال مىشود .\r\nو اين امرى است كه از صدر اسلام و عصر رسول اكرم صلىالله عليه وآله در بين مسلمانان مطرح ، مقبول و مسلم بوده است .\r\nفرزدق در قصيده‌ى معروفه اش مى گويد :\r\n من معشر حبّهم دين و بغضهم * كفر و قربهم منج - ى و معتصم \r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\n12\r\n12 .\r\nوَ أَقُولُ : إِنَّ المِعْراجَ حقٌّ و المُسائَلَةَ فِى القَبْرِ حَقٌّ و إِنَّ الجَنَّةَ حَقٌّ و النارَ حَقٌّ و الصراطَ حقٌّ و الميزانَ حَقٌّ و إَنَّ الساعَة آتيةٌ لا رَيبَ فيها و إِنَّ اللّهَ يبْعَثُ مَنْ فِى القبورِ\r\n. و مىگويم كه به راستى معراج حق است و سؤال قبر حق است و بهشت حق است و جهنم حق است و صراط حق است و ميزان حق است و به درستى كه ترديدى در روز قيامت نيست و به حقيقت خداوند هر كس را كه در قبرهاست برمىانگيزاند .\r\nدر اين بخش حضرت عبدالعظيم بعضى ديگر از عقايد خود را به عرض مى رساند و به حقانيت معراج ، سؤال قبر ، بهشت ، آتش ، صراط ، ميزان و اينكه ساعت و قيامت آمدنى است و خدا مردگان را از قبور مبعوث كرده و زنده مى سازد گواهى مىدهد كه ما به طور مختصر از اين امور سخن مى گوييم .\r\nمقدّمتاً يادآور مىشويم كه اعتقاد به معاد ، حشر اموات ، ثواب و عقاب ، واجب است هر چند در مقام حكم به اسلام ، اقرار به شهادتين و توحيد و رسالت كه متضمن عقيده به حقانيت كل ما نزل على النبى صلىالله عليه وآله و اقرار اجمالى به همه اينها است ، كافى مىباشد ، اما اعتقاد به خصوص و به تفصيل به معاد و عالم عقبى و اينكه خداوند مردگان را براى ثواب و كيفر احيا مى فرمايد ، واجب است ، چنان كه اعتقاد به بهشت ، آتش ، صراط و ميزان نيز به تفصيل لازم است و\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nشايد علت وجوب آن و عدم اكتفا به عقيده‌ى اجمالى به اين امور وضوح ، ظهور و ضرورت اشتمال دعوت پيغمبر صلىالله عليه وآله بر اين امور باشد ؛ مثل اعتقاد به ملائكه و انبياى گذشته و كتاب‌هاى آسمانى نازل بر آنها . بعد از بيان اين مقدمه چندين امر را در ارتباط با اين چند موضوع بيان مى نماييم :\r\n\r\n12 - 1 . معراج\r\nيكى از عقايد مسلمين اين است كه خداوند در شبى كه بدان ليلة المعراج گفته مىشود حبيب خود ، حضرت خاتم الانبياء محمد مصطفى صلىالله عليه وآله را از شهر مكه‌ى مكرمه ( مسجدالحرام ) به مسجد اقصى سير داد و از آنجا با همين جسد و جسم عنصرى به عوالم بالا تا مرتبه‌ى\r\n( ثُمَّ دَنا فَتَدَلّى فَكانَ قابَ قَوْسَينِ أَوْ أَدْنى ) « 1 »\r\nعروج داد . تفاصيل اين معراج كه هر يك آن به قدرت الهى و خرق عادت صورت گرفته است ، در برخى از آيات قرآنى و احاديث ، مفصل بيان شده است ، هر چند اعتقاد به كل تفاصيلى كه در احاديث آمده است ؛ به خصوص اگر خبر واحد باشد واجب نيست .\r\nاز جمله آياتى كه بر اين معراج دلالت دارد اين آيه‌ى كريمه است :\r\n( سُبْحَانَ الَّذِي أَسْرى بِعَبْدِهِ لَيلًا مِن الْمَسْجِدِ الْحَرام إِلَى المَسْجِدِ الأَقْصَى الَّذِي بَارَكْنا حَوْلَهُ لِنُرِيهُ مِنْ آياتِنَا إِنَّه هُوَ السَّميعُ الْبَصِيرِ ) « 2 »\r\nو از جمله چند آيه از سوره‌ى نجم است و از جمله آيه‌ى كريمه‌ى :\r\n\r\n\r\n","description":"","footnote":"\r\n( 1 ) . سوره‌ى نجم ، آيه‌ى 8 - 9 .\r\n( 2 ) . سوره‌ى اسراء ، آيه‌ى 1 .\r\n","page_name":" 101 ","page_number":101},
  {"content":"\r\n\r\n( وسْأَلْ مَنْ أَرْسَلْنَا مِنْ قَبْلِكَ مِنْ رُسُلِنَا ) « 1 »\r\nو آيه‌ى كريمه‌ى :\r\n( فَسْأَلْ الَّذِينَ يقْرَؤُنَ الْكِتَابَ مِنْ قَبْلِك ) « 2 »\r\nبنابراين حق بودن اصل معراج ، امرى اسلامى و مسلّم است كه مسلمان نمى تواند در آن ترديد داشته باشد و از معجزات بزرگ حضرت رسول صلىالله عليه وآله و عروج به جسد بوده است و ظاهر اين است كه چنين جريانى وقتى اعجاز است كه به جسد باشد و گرنه سير روحى براى انسان ها هم از اينجا به آنجا و از زمين به آسمان ، از مكه تا آفريقا و همه جا امكان پذير است ؛ هرچند فرقى كه اين سير با سيرهاى ديگران دارد اين است كه براى پيغمبر صلىالله عليه وآله در اين سير ، حقايقى كشف شد كه براى ديگران عاده‌ى امكان كشف آن حقايق نيست .\r\nاما انصافاً آنچه از ابتدا از اين معراج تلقّى شد و مؤمنين به آن ايمان آوردند و پيغمبر اكرم صلىالله عليه وآله را تصديق نمودند و كفار آن را نپذيرفتند و به استهزاء گرفتند ، معراج جسمانى بود و در هيچ كجا هم نداريم كه پيغمبر صلىالله عليه وآله به آنها جواب داده باشد كه من معراج جسمانى نكرده ام كه شما نمى پذيريد ؛ بلكه ظاهر حالِ آن حضرت هم تأكيد بر جسمانيت معراج بود .\r\nبه هر حال بسيارى انكار معراج جسمانى را انكار ضرورى دين دانسته و\r\nموجب كفر و ترتب احكام ارتداد مى دانند و بعضى هم مقيد مى كنند به\r\n\r\n\r\n","description":"","footnote":"\r\n( 1 ) . سوره‌ى زخرف ، آيه‌ى 45 .\r\n( 2 ) . سوره‌ى يونس ، آيه‌ى 94 .\r\n","page_name":" 102 ","page_number":102},
  {"content":"\r\n\r\nصورتى كه به انكار پيغمبر صلىالله عليه وآله برگشت كند .\r\nآنچه نبايد ناگفته بماند اين است كه شبهات بعضى اهل معقول در مورد معراج جسمانى ، كه مستلزم خرق و التيام در افلاك است ، همه علاوه بر اينكه با عموميت قدرت خدا و صدور خرق عادات بسيار و اخبار رسول صادق مصدق ، مردود است ، با اكتشافات ثابت علمى امروز نيز همه مردود شده است . اين حضرات براساس تئورى هاى خود براى ماسوى الله نقشه اى فرضى كشيده بودند و تشكيلات كيهان و افلاك را تعيين كرده و به گمان خودشان نقشه ربط حادث به قديم و صدور كثير از واحد را نوشته بودند ؛ گويى اينكه همه‌ى جا و در همه تحولات و ادوار عالم با خدا بوده اند و براين اساس عالم عقول و مجردات را عنوان كرده و سلسله هايى در نظر گرفته بودند كه با ظهورعلوم و فنون جديده بطلان بيشتر نقشه هايشان ظاهر شد .\r\nراه صواب و مصون از خطر اين است كه در اين امور انسان به اخبار پيغمبر صادق مصدق اكتفا نمايد و به معراج قائل باشد ؛ هر چند از شناخت چگونگى آن و نحوه‌ى فراهم شدن اين سير براى بشر ، عاجز بماند ؛ از پيش خود چيزى را كه از شرع نرسيده نگويد و خود را براى فهم اين گونه حقايق كه مكلف به فهم آنها نيست به تكلف نيندازد .\r\nبعضى از گذشتگان از اهل معقول كأنَّ براى توفيق بين قول قائلين به معراج جسمانى و معراج روحانى در رساله‌ى خود موسومه بورديه على ما حكى عنها بر اين نظر است كه آن حضرت معراج جسمانى ، معراج روحانى\r\nو معراج عقلانى داشته است . و معراج جسمانى آن حضرت سير جسمانى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nآن بزرگوار بوده تا منتها مراتب اجسام كه بر بُراق طى اين سير فرمود ، و عبارتى كه از او نقل شده اين است :\r\n« وَ سُرِي بسيرِه إِلَى اللّهِ مِن ظُلماتِ عالمِ الاجسامِ و الاجرامِ على مركبِهِ الّذي سُمِّي بالبَراقَ في كَمال السُّرعة »\r\nو در مورد جنبه‌ى روحانى بودن آن مى گويد :\r\n« و ارْتَقي بِرُوحِهِ الْقُدسِيةِ إِلى مَدارِجِ الأَرْواحِ و خَرْقِ الحُجُبِ و بَلغَ قُمَّةَ الضّراح إِلى أَنْ صارَ إِماماً لصفوف الارواحِ النّورية »\r\nو در معراج عقلانى مى گويد :\r\n« ثُمَّ تَرقّي بِعَقْلِهِ النّوري و نورهِ العقْلي و دَخَلَ سُرادِقاتِ الجَلال و رَفَعَ أَسْتارَ البَهاء و الْجَمالِ إِلى أَنْ وَصَلَ إِلى حَدّ لَمْ يكُنْ بَينَهُ و بَينَ رَبِّهِ أَحَدٌ حَتى نَفْسِهِ الشَّريفِ و ذاته الرَّفيعَة »\r\nاين عبارت اگر چه خالى از لطافت نيست و تعبير از معراج جسمانى به « سرى » ، و از روحانى به « ارتقى » ، و از عقلانى به « ترقى » لطف دارد و اگر چه سه مرتبه اى كردن معراج و محدود كردن نوع جسمانى آن به سير تا انتهاى عالم اجسام ، آن چنان كه نفى اصل جسمانى بودن معراج را خلاف ضرورت مى شمارند ، خلاف ضرورت شمرده نشود ، اما چيزى كه هست اين است كه آنچه از معراج در اذهان ، متشرّعه بوده و از ظواهر آيات و احاديث استفاده مىشود اين است كه كل معراج و عروج آن حضرت جسمانى بوده\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nو به هركجا رفته و به هركجا رسيده با بدن عنصرى بوده است .\r\n از چ - رخ گذشته با چه ؟ با جامه * بر عرش نشسته با چه ؟ با نعلين \r\nو شهيد قدس سره در اشعار شيوايى كه در مدح آن حضرت سروده مى فرمايد :\r\n و من قد رقى السبع الطباق بنعله * و عوّضه الله الب - راق عن المهر « 1 » \r\nو ديگرى مى گويد :\r\n سبحان من خص بالاسراء رتبته * بالقرب حيث لاكيف و تمثيل\r\nبالجسم اسرى و الروح خادمه * له من الله تعظيم و تبجيل\r\nله البراق جواد و السماء طرق * مسلوكة و دليل السير جبريل « 2 » \r\nاما اينكه جسم خود را در منتهى اليه عالم اجسام گذارده و با روحش به منتهى اليه عالم ارواح نوريه عروج كرده باشد و سپس به عقل نورى و نور عقلى خودش رفته باشد و تا به آنجايى رسيده باشد كه ميان او و ميان پروردگارش احدى ، حتّى نفس شريف و ذات رفيعش نباشد ، حقيقت اين است كه ما از اين الفاظ چيزى نمىفهميم و آنها كه در عصر وقوع معراج بوده اند و بعد از آنها هم از معراج و آيات و احاديث چنين برداشت هايى نداشته اند و گويى اين بيانات به « رجماً بالغيب » شبيه تر است ، و اگر انسان از علم به حقايقى مانند اين مطالب اظهار عجز كند ، بيشتر از اظهار علم ، دليل بر علم ، فهم ، عقل ، بينش و دانش است .\r\nما نمى توانيم براساس يك سلسله مزاعم و تشكيلات سازى براى ما سوى الله\r\n\r\n\r\n","description":"","footnote":"\r\n( 1 ) . الروضة البهية ، شرح حال شهيد الثاني رضي الله عنه ، شعر الشهيد ، 1 / 187 .\r\n( 2 ) . الانوارالبهية فصل في بيان ولادة النبي صلي الله عليه وآله . . . ، ص 33 .\r\n","page_name":" 105 ","page_number":105},
  {"content":"\r\n\r\nو ترتيب عوالم در خيال خودمان با ترازويى كه خيالات خود را در آن مى سنجيم و خود آن ترازو هم خيالى است ، همه چيز را بسنجيم . بر حسب دلالت قرآن و احاديث ، معراج حضرت ختمى مرتبت صلىالله عليه وآله جسمانى بوده و همه‌ى آن حقايقى كه بر آن حضرت منكشف شده ، بر همين شخص متجسّم به آن جسم شريف بوده است . ما مقصود اين فاضل را نفهميديم . اگر مى خواهد بگويد روح يا عقل آن حضرت با بقاى در اين جسد عنصرى به عالم ارواح و عقول عروج كرد ، اين نياز به سير جسم تا منتهى اليه عالم اجسام ندارد و اگر مقصود اين است كه روح آن حضرت اين بدن عنصرى را خلع كرد و به عوالم ديگر شتافت ، آن هم اول به منتهى اليه عالم ارواح و پس از آن ، عقل آن حضرت به عالم عقول عروج كرد ، از آيات و احاديث معراج اين حرف‌ها فهميده نمى شود مگر با تأويل و توجيه و اصلًا وجود عوالمى ماوراى عالم اجسام به معنايى كه بر ملائكه « اولى اجنحة » قابل اطلاق باشد مورد حرف است و به طور كلى اين حضرات براى كاينات برنامه ريزى كرده و عالم ارواح و عقول ساخته اند و معراج و حقايق ديگر را بر آن ساخته هاى خودشان تطبيق و تأويل مى نمايند ، كه اگر بگوييم مصداق\r\n( انْ هِي الّا اسْماءٌ سَمَّيتُمُوها انْتُمْ وَ آباؤُكُمْ ما أنْزَلَ اللّهُ بِها مِنْ سُلْطان ) « 1 »\r\nهستند ، گزاف گويى نكرده ايم ، زيرا مؤيدى از شرع بر گفته هاى خود ندارند .\r\n\r\n\r\n","description":"","footnote":"\r\n( 1 ) . سوره‌ى نجم ، آيه‌ى 23 .\r\n","page_name":" 106 ","page_number":106},
  {"content":"\r\n\r\nسيد شبّر مى فرمايد : « معراج ، فى الجمله از ضروريات دين است و منكر\r\nآن ، از رقبه‌ى مسلمين خارج است » و از حضرت صادق عليه السلام روايت مىكند كه فرمود :\r\n« ليسَ مِنْ شيعَتِنا مَنْ أَنْكَرَ أَرْبَعَةَ اشياء : المعراجَ ، و المسائلة القبر ، و خلْقَ الجنةِ و النار ، والشفاعة » « 1 »\r\nو مى فرمايد : « آنچه اماميه برآن‌اند اين است كه معراج به بدن و جسم شريف آن حضرت بوده است . »\r\nو از جمله روايات بسيار جالب در كتب اهل سنت اين روايت است از عبدالله بن عمر كه گفت شنيدم كه از پيغمبر خدا صلىالله عليه وآله سؤال شد :\r\n« بايّ لُغَة خاطَبَكَ ربُّكَ ليلةَ المِعْراج »\r\nدر شب معراج خدا با چه لهجه و صوتى تو را مخاطب قرارداد ؟\r\n« فقال : خاطَبَني بِلُغَةِ علي بنِ أبي طالب عليه السلام فَأَلْهَمَني أَنْ قلتُ يا رَبَّ أَنْتَ خاطَبتَني أم علي » ؛\r\nگفت : مرا به لهجه و صداى على بن ابى طالب خطاب فرمود . سپس مرا ملهم كرد كه گفتم : يا رب ! تو مرا مخاطب قرار دادى يا على ( يعنى صدايى كه مى شنوم صداى تو است يا صداى على ) ؟\r\n« فقال : يا أحمد ! أنَا شيءٌ ليسَ كالاشياءِ لا اقاسُ بالنّاس و لا اوصَفُ بالاشياءِ خَلَقْتُكَ مِنْ نُوري و\r\n\r\n\r\n","description":"","footnote":"\r\n( 1 ) . بحارالانوار ، ح 186 ، 8 / 197 .\r\n","page_name":" 107 ","page_number":107},
  {"content":"\r\n\r\nخَلقتُ علياً من نورِكَ اطَّلعْتُ عَلى سرائِر قَلْبِكَ فَلَمْ\r\nأَجِدْ في قَلْبِكَ أَحَبَّ إِلَيكَ مِنْ عَلي بنِ أَبي طالب عليه السلام فخاطبتُكَ بِلسانِهِ كَيما يطمئنّ قلبُك » « 1 »\r\nفرمود : يا محمد ! من شيء هستم ، نه مثل اشيا ؛ نه به مردم قياس مى شوم و نه به اشيا وصف مى شوم و ليكن بر نهانىها و اسرار دل تو مطّلع شدم و احدى را محبوب تر به سوى تو از على نيافتم پس به زبان و آواز او تو را مخاطب قرار دادم تا قلب تو اطمينان يابد .\r\nو چه نيكو سروده شد :\r\n شبى كه رفت به معراج سيد مدنى * شنيد از حرم كبريا نداى على\r\nخدا سخن به زبان على ادا فرمود * چرا كه بود نبى عاشق صداى على \r\n\r\n12 - 2 . سؤال قبر\r\nچنان كه گفتيم يكى از مسائلى كه به واسطه‌ى روايات و احاديث بسيار ثابت است و بايد به آن معتقد بود و عقيده بر خلاف آن ، اسلامى نبوده و رد اين احاديث متواتر است ، عقيده به سؤال قبر و پرسش پس از مرگ است كه حضرت عبدالعظيم عقيده‌ى خود را به عرض امام عليه السلام رسانيده است .\r\nصدوق عليه الرحمه در كتاب اعتقادات مى فرمايد : « عقيده در مسئله‌ى قبر اين است كه اين امر حق است و چاره اى از آن نيست . هر كس به صواب\r\n\r\n\r\n","description":"","footnote":"\r\n( 1 ) . الجواهر السنية ، ص 295 ؛ بحارالانوار ، 18 / 386 .\r\n","page_name":" 108 ","page_number":108},
  {"content":"\r\n\r\nو مطابق واقع جواب بدهد ، در قبر ، فائز به روح و ريحان مىشود و هركس به صواب جواب ندهد ، فله نزل من حميم . »\r\n\r\n12 - 3 . بهشت و آتش\r\nعقيده به حقانيت بهشت و آتش ( جنّت و نار ) از عقايد محكم و مسلّم اسلامى است كه در بسيارى از آيات محكمه‌ى قرآن كريم و در احاديث بسيار به آن تصريح شده است كه به طور نمونه اين دو آيه را يادآور مى شويم :\r\nدر وصف جنت مى فرمايد :\r\n« مَثَلُ الجَنَّةِ الّتِي وُعِدَ المُتَّقُونَ فيها أَنْهارٌ مِنْ مَاء غَيرِ آسِن » « 1 »\r\nو در وصف آتش مى فرمايد :\r\n« إِنّا أَعْتَدْنَا لِلظّالِمين ناراً احَاطَ بِهِمْ سُرادِقُها و إِنْ يسْتَغيثُوا يغَاثُوا بِماء كالْمُهْلِ يشْوِي الْوُجُوهَ بِئْسَ الشَّرَاب و سَاءَتْ مُرْتَفَقا » « 2 »\r\n\r\n12 - 4 . ميزان\r\nعقيده به ميزان نيز عقيده اى است كه برخاسته از آيات قرآن مجيد و احاديث شريفه است و اجمالًا بايد به آن معتقد بود ؛ هر چند در تفاصيل و كيفيت آن عقيده اى كه بر آن ضرورت قائم باشد ، نباشد و اجمالًا تفسيرها و تعريف‌هايى كه از ميزان و از آنچه وزن مىشود شده است ، همه قابل وقوع\r\n\r\n\r\n","description":"","footnote":"\r\n( 1 ) . سوره‌ى محمد ، آيه‌ى 15 .\r\n( 2 ) . سوره‌ى كهف ، آيه‌ى 29 .\r\n","page_name":" 109 ","page_number":109},
  {"content":"\r\n\r\nبوده و ممكن است برحسب اشخاص و يا مواقف قيامت و مقامات ميزان اعمال متعدد باشد .\r\n\r\n12 - 5 . صراط\r\nسيد شبّر عليه‌الرحمه مى فرمايد : « صراط از ضروريات دين است و بين مسلمانان احدى مخالف آن نيست و برحسب روايات ، جسرى است بر جهنم كه تيزتر از شمشير و باريك تر از مو است . »\r\nو چنان كه صدوق مى فرمايد : « همه بايد از صراط اين پل جهنم عبور نمايند . »\r\nو برحسب روايات معناى ديگر از صراط ائمه‌ى طاهرين عليهم‌السلام است و مراد از « الصراط المستقيم » همان ولايت اميرالمؤمنين و ساير ائمه‌ى طاهرين عليهم‌السلام مىباشد .\r\nو چنان كه از بررسى در آيات و احاديث استفاده مىشود ، صراط در لسان كتاب و سنت ، هم بر هر يك از اين دو معنا جداگانه اطلاق شده و هم مورد واحد به هر دو معنا تفسير گرديده است .\r\n\r\n12 - 6 . معاد\r\nحضرت عبدالعظيم در مورد معاد چنين گواهى مىدهد : « ساعت ، يعنى قيامت آينده است و شكى در آن نيست . خداوند همه كسانى را كه در قبورند برمى انگيزاند . » مسئله‌ى قيامت ، عود ارواح به اجسام ، روز رستاخيز و زنده شدن مردگان از عقايد اوليه و اصليه‌ى اسلام است و آيات بسيارى در\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nقرآن مجيد بر آن دلالت و صراحت دارد .\r\nناگفته نماند كه روز قيامت ، اسماء متعدد دارد كه يكى از آنها « ساعت » است\r\nكه در چند جاى قرآن بدان ناميده شده ؛ از جمله ( يا أيها النّاسُ اتَّقوا رَبَّكُم إِنَّ زَلْزَلَةَ السَّاعَةِ شَيءٌ عَظيمٌ ) « 1 » و ( و إِنَّ السّاعَةَ آتِيةٌ ) « 2 » و ( يسْئَلوُنَكَ عَنِ السَّاعَةِ ) « 3 » و يكى ديگر از اسماى آن قيامت است ، چنان كه مى فرمايد : ( لآ اقْسِمُ بِيوْمِ القِيامَةِ ) « 4 » و از اسماى ديگر آن حاقه ، قارعه ، آزفة ، يوم الدين ، يوم الحساب ، يوم الحسرة و يوم التغابن است كه از آيات قرآنيه استفاده مىشود .\r\n\r\n\r\n","description":"","footnote":"\r\n( 1 ) . سوره‌ى حج ، آيه‌ى 1 .\r\n( 2 ) . سوره‌ى طه ، آيه‌ى 15 .\r\n( 3 ) . سوره‌ى اعراف ، آيه‌ى 187 .\r\n( 4 ) . سوره‌ى قيامت ، آيه‌ى 1 .\r\n","page_name":" 111 ","page_number":111},
  {"content":"\r\n\r\n\r\n13\r\nوأقولُ : إِنَّ الفَرائِضَ الواجِبَةَ بعدَ الوِلايةِ : الصّلاةُ و الزكاةُ و الصومُ و الحجُّ و الجهادُ و الامرُ بالمعروفِ و النّهي عَنِ المنكَرِ\r\nو مى گويم به درستى كه فرائض واجبه بعد از ولايت ، عبارت‌اند از نماز ، زكات ، روزه ، حج ، جهاد و امر به معروف و نهى از منكر .\r\nاز اين فرمايش چند نكته برداشت مىشود :\r\nاولًا : اهميت ولايت و اينكه بر نماز و ساير واجبات مقدم است ؛ زيرا بدون آن عملى مقبول درگاه خداى عزوجل نمى شود .\r\nثانياً : اهميت اين فرائض از بين فرائضِ بسيارِ ديگر معلوم مىشود كه به خصوص به آنها اشاره كرده است ؛ زيرا فرائض و واجبات تنها منحصر به اينها نيست .\r\nثالثاً : فضايل اين واجبات ، برحسب آنچه از قرآن و احاديث استفاده مىشود ، بسيار است . در آيات متعدّد قرآن به نماز و زكات امر و تأكيد بسيار شده و همچنين روزه ، حج ، جهاد ، امر به معروف و نهى از منكر همه برحسب قرآن ثابت و مسلّم است و شخص مسلمان بايد به وجوب آنها معتقد و متدين باشد .\r\nرابعا : ظاهراً از فرائض در اينجا به مناسبت توصيف آنها به وجوب كلّ\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nتقديرات ، نظامات و تعليمات الزامى شرعى اراده شده و ممكن است\r\nمقصود از فرائض ، تكاليف مأموم به و الزامى باشد و منظور از توصيف آنها به وجوب ، ثبوت آن برحسب قرآن مجيد است .\r\nخامساً : چنان كه اشاره شد فرائض واجب ، منحصر به اين چند باب نيست هر چند كه اين امور ، عمده و اهمّ فرائض مىباشد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n14\r\nفقال علي بنُ محمد عليه السلام : يا أَباالقاسم هذا و الله دينُ الله الّذي ارْتَ ضاهُ لِعبادِه فَأَثْبِتْ عليه‌ثَبَّتَكَ الله بالقول الثّابِت فى الحياةِ الدُّنيا و ( فى ) الآخرة\r\nپس امام هادى عليه السلام فرمود : اى ابا القاسم ! به خدا قسم ! اين دين حق است كه خداوند براى بندگانش پسنديده است پس بر آن ثابت 
  ] قدم [ باش ؛ خداوند تو را در زندگى دنيا و آخرت بر قول ثابت ، نگاه دارد .\r\nاين بخش پايانى حديث ، متضمّن تصديق امام به صحّت دين حضرت عبدالعظيم ، امر او به ثبات بر دين و دعا براى ثابت ماندن او بر دين است كه پيرامون آن سه توضيح مناسب مىباشد :\r\nاول : اينكه امام عليه السلام خطاب به حضرت عبدالعظيم فرمودند : يا اباالقاسم ! به خدا سوگند اين امورى كه به عرض رساندى دين خداست كه آن را براى بندگانش برگزيده است .\r\nچنان كه مى دانيم مسائل و عقايد دينى و همچنين فرائض واجب دين ، به آنچه كه حضرت عبدالعظيم در اينجا برشمرده است منحصر نيست و امور اعتقادى ديگر هم در الهيات و هم در نبوّت و غير آنها داريم كه در اينجا صريحاً به آنها اشاره نشده است ؛ مانند مسئله ايمان به عدل الهى و ايمان به ملائكه و پيغمبران سلف ، با وجود اين مى فرمايد :\r\n« هذا و الله دين الله » و اين ظاهراً به اين ملاحظه است كه اولًا : ايمان به\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخدا و رسالت حضرت خاتم الانبياء صلىالله عليه وآله متضمّن همه‌ى اين مسائل اعتقادى اسلامى است و ثانياً : برخى امور رأساً جزء عقايد نيستند ؛ در حدى كه معرفت و عقيده به خصوص آنها ، شرط اسلام و رستگارى و نجات باشد ؛ بلكه اگر بنده اى از آن غافل شد و اعتقادات اصيله و اصليه‌ى او صحيح بود و به تكاليف خود عمل كرد ، رستگار و ناجى خواهد ماند ؛ به طور مثال اگر كسى ملائكه را به تفصيل نشناخت يا بعضى از انبيا ، مثل داود ، سليمان و شعيب را به اسم و عنوان نشناخت يا بعضى احكام و واجباتى را كه مبتلا به او نبوده فرا نگرفت ، لطمه اى به ايمان او نخواهد خورد ، مگر آنكه در اين مسائل اعتقادش مخالف با ماجاء به النبى صلىالله عليه وآله باشد كه با التفات ، مستلزم انكار نبى مىشود كه اين امر موجب كفر و ارتداد است . بنا بر اين براى مصونيت از خطر مخالفت عقيده دينى با ما جاء به النبى صلىالله عليه وآله و ثبت بالكتاب و السنه شخص در غير امورى كه به تفصيل ، اعتقاد به آنها لازم است بايد به اعتقاد اجمالى اكتفا نمايد و در غير اين صورت عقيده‌ى دينى خود در هر امرى از امور را بر كتاب و سنّت عرضه كند ، تا نادانسته و ناخواسته در خطر گمراهى و بدعت قرار نگيرد .\r\nدوم : نكته اى كه از اين فرمايش امام عليه السلام استفاده مىشود مسئله‌ى ثبات بر عقيده و ايمان است كه هر كسى در محافظت و ثبات بر آن بايد كمال اهتمام را داشته باشد و از شر شيطان و نفس اماره هميشه بر حذر باشد ؛ به خصوص در دوران غيبت حضرت ولى عصر ارواحنا فداه كه امتحانات بسيار شديد براى اهل ايمان پيش مى آيد به حدى كه در حديث معروف جابر ، رسول اكرم صلىالله عليه وآله مى فرمايد :\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n« ذاكَ الَّذي يغيبُ عَنْ شِيعتِهِ و أَوليائِهِ غيبةً لا يثبّتُ فيها عَلَى القول بامامتِهِ إِلّا مَنْ إِمْتَحَنَ اللّهُ قلبَه للإيمان » « 1 »\r\nدر اين عصر ، كه افكار و آراى گمراه كننده بسيارى وجود دارد و دور تمحيص و تخليص است ، بايد هميشه از خدا ثبات عقيده طلب نمود و به اين دعا مداومت كرد :\r\n« يا الله يا رحمان يا رحيم يا مقلّب القلوب ثبّت قلبي على دينك »\r\nو عقايد را همواره و مكرر در مكرّر استحضار نمود و خدا با خواندن اين دعا كه از فخرالمحققين عليه‌الرحمه نقل شده است آن را نزد خدا وديعه قرار داد :\r\n« اللّهُمَّ يا أَرْحَمَ الرّاحِمينَ إِنّي قَدْ أَوْدَعْتُكَ يقيني هذا و ثُباتَ ديني و أَنت خير مُسْتَودع و قَدْ أَمرتَنا بِحِفْظِ الوَدايع فَرُدَّهُ علَى وقت حُضورِ مَوتى » « 2 »\r\nو بعضى فرموده اند اين دعا را بعد از اقرار به عقايد حقه بخواند :\r\n« يا اللّهُ يا رحمانُ يا رحيمُ أودَعْتُكَ هذا الاقرارَ بكَ و بالنّبي صلى الله عليه وآله وبالأَئمَّة عليهم‌السلام و أنتَ خَير مُستودع فَرُدَّ على في القَبر عندَ مسألةِ\r\n\r\n\r\n","description":"","footnote":"\r\n( 1 ) . كمال الدين ، الباب الثالث و العشرون ، ح 3 ، 1 / 253 و كفاية الاثر ، 54 .\r\n( 2 ) . مفاتيح الجنان ، ص 86 و از جمله دعاها براي كمال ايمان و حفظ آن از ودايع ، دعايي است كه همچنين در مفاتيح از شيخ طوسي عليه الرحمه از حضرت صادق عليه السلام روايت كرده است كه بعد از هر نماز واجب خوانده شود كل دعا در مفاتيح در همين ص 68 مذكور است .\r\n","page_name":" 116 ","page_number":116},
  {"content":"\r\n\r\nمُنكر و نكير » « 1 »\r\nاجمالًا هيچ گوهر و هيچ سرمايه اى از گوهر عقيده به خدا ، رسول و ائمه عليهم‌السلام نفيس تر و گران‌بهاتر نيست . اگر انسان دنيا و مافيها را از دست بدهد اما عقيده به خدا و رسول را داشته باشد باكى بر او نيست و اگر آن را نداشته باشد ، هر چه داشته باشد ، خسرالدنيا و الآخره است . به ملاحظه‌ى همين گرانبهايى اين گوهر ثمين است كه دزدان ، عياران و طرّاران بسيار با شبكه ها و دام هاى فريبنده براى دستبرد به آن كمين كرده اند .\r\n« عَصَمَنَا اللّهُ تعالى مِنْ فساد العقيدة و رَزَقَنا الايمان بتمامِهِ و كمالِه و الثُبات عَلَيه بحقّ محمّد و آله الطاهرين صلوات الله عليهم اجمَعين »\r\nسوم : در اين بخش امام عليه السلام براى حضرت عبدالعظيم دعا مى فرمايد كه خدا او را به قول ثابت در حيات دنيا و آخرت ثابت بدارد .\r\nاين دعا مأخوذ و اقتباسى از آيه‌ى كريمه‌ى ذيل مى باشد :\r\n) يثَبِّتُ اللّهُ الّذينَ آمنُوا بالقَوْلِ الثَّابِتِ في الحَياة الدّنيا و فِي الأخِرَة ( « 2 »\r\nكه از آن استفاده مىشود خدا مؤمنين را به قول ثابت - كه برحسب بعضى تفاسير كلمه‌ى توحيد است و در اين كلام امام ، ظاهراً مراد كل اين اقوال ثابته است - در زندگى دنيا و در آخرت ثابت نگه مى دارد .\r\nو چنان كه از كلمات بعضى استفاده مىشود يكى از مصاديق يا مصداق\r\n\r\n\r\n","description":"","footnote":"\r\n( 1 ) . منازل الآخرة ، ص 116 .\r\n( 2 ) . سوره‌ى ابراهيم ، آيه‌ى 27 .\r\n","page_name":" 117 ","page_number":117},
  {"content":"\r\n\r\nمهم ثابت داشتن مؤمنين بر قول ثابت هنگام احتضار و ظهور سكرات موت است كه حال بسيار خطرناكى است .\r\nبايد از خدا حسن عاقبت و مرگ با ايمان خالص ، طلب نمود . البته مواظبت بر طاعات و عبادات ، و ترك محرمات ، مجالست با اخيار ، مواظبت بر قرائت قرآن ، تأمّل در آيات آن و ساير اعمال نافعه همه براى مصون شدن ايمان در حال احتضار مؤثّر است و خواتيم امور ، به سوابق حسنه ، كم و بيش ارتباط دارد . شخص سالك در طريق شرع بايد مواظب همه‌ى جهات خود بوده و هميشه از سوء خاتمه بپرهيزد و همواره دعاهايى را بخواند كه براى حسن عاقبت و نجات از عدول از عقايد است .\r\nچنان كه مستحب است وابستگان ميت شهادتين و عقايد حقّه را در اين حال به او تلقين نمايند ، به خصوص كلمه‌ى توحيد را به او تلقين كنند كه فرمودند :\r\n« لقّنوا موتاكم لا إله الا الله » « 1 »\r\nو سيد در درّه مى فرمايد :\r\n و لقن الشهادتين المحتضر * و اذكر له الائمة الاثنى عشر\r\nحتى يقر بهم جميعاً * و ليتحصن حصنه المنيعا\r\nو لقننه كلمات الفرج * فانها تقضى بحسن المخرج\r\nو اتل عليه سور القرآن * لا سيما يس ذات الشأن\r\nو آية الكرسي ثم السخره * ثم الثلاث من ختام البقرة\r\nو سورة الاحزاب بعدها و لا * ينسي الذي يس تتلو من تلا \r\n\r\n\r\n","description":"","footnote":"\r\n( 1 ) . من لا يحضره الفقيه ، 1 / 78 .\r\n","page_name":" 118 ","page_number":118},
  {"content":"\r\n\r\nو اما ثبات بر عقيده‌ى حق در آخرت و از جمله تفاسيرى كه از آن شده است بعضى ثبات بر آن در هنگام سؤال نكيرين است كه وقتى از او سؤال\r\nمى كنند « من ربك مادينك و من نبيك و من امامك ؟ » مى گويد : پروردگارم خدا است ، دينم اسلام ، پيغمبرم محمّد صلىالله عليه وآله و امامانم على ، حسن ، حسين ، على بن الحسين ، محمد بن على ، جعفر بن محمد ، موسى بن جعفر ، على بن موسى ، محمد بن على ، على بن محمد ، حسن بن على و الحجة ابن الحسن عليهم‌السلام مىباشند .\r\n« اللهم ثبتنا على دينك ما احييتنا و لقنا حجتنا عند موتنا و لا تكلنا الي انفسنا طرفة عين أبداً في الدنيا و الآخرة و احينا حياة محمد و اهل بيته و امتنا مماتهم ، و ارزقنا شفاعتهم ، و احشرنا في زمرتهم ، و صلّ عليهم صلاة لايحصى عددها و اغفرلنا و لوالدينا و لمن كان له حق علينا و لجميع المؤمنين و المؤمنات يا خير الناظرين و يا ارحم الراحمين »\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nفهرست منابع و مآخذ\r\n1 . قرآن كريم .\r\n2 . امالى ، شيخ صدوق ، متوفى 318 ، مؤسسه البعثة قم 1417 ه - .\r\n3 . بحارالانوار ، العلامة المجلسى م 1111 ، طبع دار احياء التراث العربى ، بيروت 1403 .\r\n4 . تهذيب الاحكام ، شيخ طوسى ، متوفى 460 ، طبع خورشيد ، طبعة الرابعة 1365 .\r\n3815 . 5 التوحيد ، الشيخ الصدوق ، متوفى 381 ، طبع 1387 ه - ، جماعة المدرسين .\r\n6 . ثواب الاعمال ، الشيخ الصدوق ، متوفى 381 ، طبع 1368 ه - ش ، امير قم .\r\n7 . جواهر السنية ، حرعاملى ، متوفى 1104 ، طبع مكتبة المفيد ، قم .\r\n8 . الروضة البهية فى شرح اللمعة الدمشقية ، الشهيد الثانى ، متوفى 965 ، بتحقيق السيد محمد كلانتر ، ناشر دارالهادى للمطبوعات ، قم 1403 .\r\n9 . شرح نهج البلاغة لابن ابى الحديد ، بتحقيق محمد ابوالفضل ابراهيم ، طبع دار احياء التراث العربى ، 1385 ، بيروت .\r\n10 . الصحيفة السجادية ، طبعة 25 / 1411 ه - ق ، مؤسسة الامام المهدى ، و مؤسسة الانصاريان ، قم .\r\n11 . غرر الحكم ، مجموعه كلمات قصار حضرت على عليه السلام ، مترجم انصارى ، طبع سال 1335 ش .\r\n12 . كامل الزيارات ، شيخ الجليل جعفر بن محمد بن قولويه القمى ، متوفى 368 ، طبع الاولى 1417 ، مؤسسه النشر الاسلامى .\r\n13 . كشف الرموز ، الفاضل الآبى ، متوفى 690 ، جامعة المدرسين ، طبع اولى 1410 ه - .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n14 . كفاية الاثر ، الخزاز القمى الرازى ، متوفى 400 ه - - انتشارات بيدار ، طبع الخيام قم ، 1401 ه - .\r\n15 . كمال الدين و تمام النعمة ، الشيخ الصدوق ، متوفى 381 ، طبع محرم الحرام 1405 ، مؤسسه النشر الاسلامى التابعه لجماعة المدرسين .\r\n16 . مستدرك الوسائل ، محقق النورى الطبرسى ، متوفى 1320 ، طبعةالثانية 1408 ، مؤسسه آل البيت عليه السلام .\r\n17 . جامع الرواة اردبيلى .\r\n18 . مفاتيح الجنان .\r\n19 . منازل الآخرة ، شيخ عباس قمى ، متوفى 1359 ، مؤسسه النشر الاسلامى بجماعة المدرسين قم ، طبع 1419 .\r\n20 . من لا يحضره الفقيه ، محمد بن على بن الحسين بن بابويه القمى ، متوفى 381 ، طبع دارالكتب الاسلامى ، طبع خامسة 1390 .\r\n21 . منية المريد فى ادب المفيد و المستفيد ، الشهيد الثانى ، متوفى 966 ، طبع مكتب الاعلام الاسلامى ، الاول 1409 .\r\n22 . نهج البلاغة .\r\n23 . وسائل الشيعة ، حرعاملى ، متوفى 1104 ، طبع دار الحياء التراث العربى ، بيروت .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nآثار حضرت آيت الله العظمى صافى مدظله العالى در يك نگاه\r\n- - - نام كتاب - - - زبان - - - ترجمه\r\nقرآن و تفسير\r\n1 - - - تفسير آيه فطرت - - - فارسى - - - - -\r\n2 - - - القرآن مصون عن التحريف - - - عربى - - - - -\r\n3 - - - تفسير آية التطهير - - - عربى - - - - -\r\n4 - - - تفسير آية الانذار - - - عربى - - - - -\r\nحديث\r\n5 - - - منتخب الاثر در 3 جلد - - - عربى - - - اردو / انگليسى\r\n- - - - غيبة المنتظر - - - عربى - - -\r\n6 - - - قبس من مناقب اميرالمؤمنين ( ع ) ( مئة و عشر حديث من كتب عامة ) - - - عربى - - - فارسى\r\n- - - - پرتوي از فضائل اميرالمؤمنين ( ع ) در حديث - - - - - - - - فارسى\r\n7 - - - احاديث الائمة الاثني عشر ، اسنادها و الفاظها - - - عربى - - - - -\r\n8 - - - احاديث الفضائل - - - عربى - - - - -\r\nفقه\r\n9 - - - توضيح المسائل - - - فارسى - - - - -\r\n- - - - منتخب الاحكام - - - فارسى - - - - -\r\n10 - - - احكام نوجوانان - - - فارسى - - - انگليسى\r\n11 - - - جامع الاحكام در 2 جلد - - - فارسى - - - - -\r\n12 - - - استفتائات قضايى - - - فارسى - - - - -\r\n13 - - - استفتائات پزشكى - - - فارسى - - - - -\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n14 - - - مناسك حج - - - فارسى - - - عربى\r\n15 - - - مناسك عمره مفرده - - - فارسى - - - عربى\r\n16 - - - هزار سؤال پيرامون حج - - - فارسى - - - - -\r\n17 - - - پاسخ كوتاه به 300 پرسش در 2 جلد - - - فارسى - - - آذرى\r\n18 - - - احكام خمس - - - فارسى - - - - -\r\n19 - - - اعتبار قصد قربت در وقف - - - فارسى - - - - -\r\n20 - - - رساله در احكام ثانويه - - - فارسى - - - - -\r\n21 - - - فقه الحج در 4 جلد - - - عربى - - - - -\r\n22 - - - هداية العباد در 2 جلد - - - عربى - - - - -\r\n23 - - - هداية السائل - - - عربى - - - - -\r\n24 - - - حواشي على العروة الوثقى - - - عربى - - - - -\r\n25 - - - القول الفاخر في صلاة المسافر - - - عربى - - - - -\r\n26 - - - فقه الخمس - - - عربى - - - - -\r\n27 - - - أوقات الصلاة - - - عربى - - - - -\r\n28 - - - التعزير ( احكامه و ملحقاته ) - - - عربى - - - - -\r\n29 - - - ضرورة وجود الحكومة - - - عربى - - - فارسى\r\n30 - - - رسالة في معاملات المستحدثة - - - عربى - - - - -\r\n31 - - - التداعي في مال من دون بينة و لايد - - - عربى - - - - -\r\n32 - - - رسالة في المال المعيّن المشتبه ملكيته - - - عربى - - - - -\r\n33 - - - حكم نكول المدعي عليه عن اليمين - - - عربى - - - - -\r\n34 - - - ارث الزوجة - - - عربى - - - - -\r\n35 - - - مع الشيخ جاد الحق في ارث العصبه - - - عربى - - - - -\r\n36 - - - حول ديات ظريف ابن ناصح - - - عربى - - - - -\r\n37 - - - بحث حول الاستسقام بالازلام ( مشروعية الاستخارة ) - - - عربى - - - - -\r\n- - - - الرسائل الخمس - - - عربى - - - - -\r\n38 - - - الشعائر الحسينية - - - عربى - - - - -\r\n- - - - آنچه هر مسلمان بايد بداند - - - - - - - - آذرى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاصول فقه\r\n39 - - - بيان الاصول در 3 جلد - - - عربى - - - - -\r\n40 - - - رسالة في الشهرة - - - عربى - - - - -\r\n41 - - - رسالة في حكم الاقل و الاكثر في الشبهة الحكمية - - - عربى - - - - -\r\n42 - - - رسالة في الشروط - - - عربى - - - - -\r\nعقايد و كلام\r\n43 - - - عرض دين - - - فارسى - - - - -\r\n44 - - - به سوى آفريدگار - - - فارسى - - - - -\r\n45 - - - الهيات در نهج‌البلاغه - - - فارسى - - - - -\r\n46 - - - معارف دين در 2 جلد - - - فارسى - - - - -\r\n47 - - - پيرامون روز تاريخى غدير - - - فارسى - - - - -\r\n48 - - - نداى اسلام از اروپا - - - فارسى - - - - -\r\n49 - - - نگرشى بر فلسفه و عرفان - - - فارسى - - - - -\r\n50 - - - نيايش در عرفات - - - فارسى - - - - -\r\n51 - - - سفرنامه حج - - - فارسى - - - - -\r\n52 - - - شهيد آگاه - - - فارسى - - - - -\r\n53 - - - نويد امن و امان - - - فارسى - - - آذرى\r\n54 - - - پاسخ به ده پرسش - - - فارسى - - - - -\r\n55 - - - اصالت مهدويت - - - فارسى - - - - -\r\n56 - - - تجلى توحيد در نظام امامت - - - فارسى - - - عربى\r\n57 - - - نظام امامت و رهبرى - - - فارسى - - - - -\r\n58 - - - ولايت تكوينى و ولايت تشريعى - - - فارسى - - - - -\r\n59 - - - پيرامون معرفت امام - - - فارسى - - - - -\r\n60 - - - عقيده نجات بخش - - - فارسى - - - - -\r\n61 - - - به سوى دولت كريمه - - - فارسى - - - - -\r\n62 - - - باورداشت مهدويت - - - فارسى - - - عربى\r\n63 - - - انتظار ، عامل مقاومت و حركت - - - فارسى - - - - -\r\n64 - - - فروغ ولايت در دعاى ندبه - - - فارسى - - - عربى\r\n65 - - - معرفت حجت خدا - - - فارسى - - - - -\r\n66 - - - وابستگى جهان به امام زمان - - - فارسى - - - - -\r\n67 - - - توضيحات پيرامون كتاب عقيده مهدويت در تشيع اماميه - - - فارسى - - - انگليسى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n68 - - - پيام‌هاى مهدوى - - - فارسى - - - - -\r\n69 - - - گفتمان مهدويت - - - فارسى - - - انگليسى\r\n- - - - امامت و مهدويت - - - فارسى - - - - -\r\n70 - - - گفتمان عاشورايى - - - فارسى - - - - -\r\n71 - - - مقالات كلامى - - - فارسى - - - - -\r\n72 - - - الى هدى كتاب الله - - - عربى - - - - -\r\n73 - - - ايران تسمع فتجيب - - - عربى - - - - -\r\n74 - - - رسالة حول عصمة الانبياء و الائمة - - - عربى - - - - -\r\n75 - - - تعليقات علي رسالة الجبر و القدر - - - عربى - - - - -\r\n- - - - لمحات في الكتاب والحديث والمذهب - - - عربى - - - - -\r\n76 - - - صوت الحق و دعوةالصدق - - - عربى - - - - -\r\n77 - - - رد اكذوبة خطبة الامام علي ( ع ) على الزهرا ( س ) - - - عربى - - - - -\r\n78 - - - مع الخطيب في خطوطه العريضة - - - عربى - - - اردو / فرانسه\r\n79 - - - رسالة في البداء - - - عربى - - - - -\r\n80 - - - جلاء البصر لمن يتولى الائمة الاثني عشر - - - عربى - - - - -\r\n81 - - - حديث افتراق المسلمين علي ثلاث و سبعين فرقة - - - عربى - - - - -\r\n82 - - - من لهذا العالم ؟ - - - عربى - - - - -\r\n83 - - - بين العلمين ، الشيخ الصدوق الشيخ المفيد - - - عربى - - - فارسى\r\n- - - داورى ميان شيخ صدوق و شيخ مفيد - - - - - - - - فارسى\r\n84 - - - مقدّمات مفصلّة علي « مقتضب الاثر » و « مكيال المكارم » و « منتقى الجمان » - - - عربى - - - - -\r\n85 - - - امان الامّة من الضلال والاختلاف - - - عربى - - - - -\r\n86 - - - البكاء على الامام الحسين ( ع ) - - - عربى - - - - -\r\n87 - - - النقود اللطيفةعلي الكتاب المسمى بالاخبارالدخيلة - - - عربى - - - - -\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nتربيتى\r\n88 - - - ماه مبارك رمضان ، عالىترين مكتب تربيت و اخلاق - - - فارسى - - - - -\r\n89 - - - راه اصلاح ( امر به معروف و نهى از منكر ) - - - فارسى - - - - -\r\n90 - - - با جوانان - - - فارسى - - - - -\r\nتاريخ\r\n91 - - - سيرحوزه‌هاى علمى شيعه - - - فارسى - - - - -\r\n92 - - - رمضان در تاريخ ( حوادث تاريخى ) - - - فارسى - - - - -\r\nسيره\r\n93 - - - پرتوى از عظمت امام حسين ( ع ) - - - فارسى - - - - -\r\n- - - - آينه‌ى جمال - - - فارسى - - - - -\r\n- - - - از نگاه آفتاب - - - فارسى - - - - -\r\n- - - - اشك و عبرت - - - فارسى - - - - -\r\nتراجم\r\n94 - - - زندگانى آيت الله آخوند ملامحمد جواد صافى - - - فارسى - - - - -\r\n95 - - - زندگانى جابر بن حيّان - - - فارسى - - - - -\r\n96 - - - زندگانى بوداسف - - - فارسى - - - - -\r\nشعر\r\n97 - - - ديوان اشعار - - - فارسى - - - - -\r\n98 - - - بزم حضور - - - فارسى - - - - -\r\n99 - - - آفتاب مشرقين - - - فارسى - - - - -\r\n100 - - - صحيفة المؤمن - - - فارسى - - - - -\r\n101 - - - سبط المصطفى - - - فارسى - - - - -\r\n102 - - - در آرزوى وصال - - - فارسى - - - - -\r\nمقاله‌ها و خطابه‌ها\r\n103 - - - حديث بيدارى ( مجموعه پيام‌ها ) - - - فارسى - - - - -\r\n104 - - - شب‌پرگان و آفتاب - - - فارسى - - - - -\r\n- - - - شب عاشورا - - - فارسى - - - - -\r\n- - - - صبح عاشورا - - - فارسى - - - - -\r\n105 - - - با عاشوراييان - - - فارسى - - - - -\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n\r\n","description":"","footnote":"","page_name":" 128 ","page_number":128}
  ]