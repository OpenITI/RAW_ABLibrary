[
  {"content":"\r\n\r\n3\r\nهدايتگران راه نور\r\nزندگانى صديقهء كبرى\r\nحضرت فاطمهء زهرا عليها السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ چهاردهم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nmudarrisi muhammad taqi\r\nزندگانى صديقهء كبرى حضرت فاطمه زهرا عليها السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n103 ص - ( هدايتگران راه نور ؛ ج 3 )\r\n3000 ريال 8 - 71 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : فاطمة الزهراء قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ چهاردهم : 1389 : 10000 ريال .\r\n1 . چهارده معصوم - سرگذشتنامه . 2 . فاطمة زهرا عليها السلام ، 13 ؟ قبل از هجرت - 11 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n951 / 297\r\nج . 3\r\n1379\r\nكتابخانه ملى ايران\r\n27336 - 78 م\r\nانتشارات محبان الحسين\r\nهدايتگران راه نور ( 3 )\r\nزندگانى صديقه كبرى حضرت فاطمة زهراء عليها السلام\r\nآية الله العظمى سيد محمد تقى مدرسى\r\nناشر : انتشارات محبان الحسين عليه السلام\r\nچاپ چهاردهم : تابستان 1389 - 5000 نسخه\r\nقيمت : 10000 ريال\r\nآدرس ؛ تهران - خيابان 15 خرداد - كوچهء امامزاده يحيى\r\nكوچهء شهيد حميد تين نژاد پلاك 42 تفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 - همراه : 09125446513\r\nشابك : 8 - 71 - 5648 - 964\r\n8 - 71 - 5648 - 964 : isbn\r\nليتوگرافى : نينوا - قم 7833432\r\nچاپخانه : پاسدار اسلام - قم 7776464\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدّمه ناشر 
  ]\r\nبسم الله الرحمن الرحيم\r\nپيامبر گرامى اسلام صلى الله عليه و آله مىفرمايد : « فاطمه مايه شادى قلب من است ، دو فرزندش ميوه دل من هستند ، و شوهرش نور ديده من است » . « 1 »\r\nاز عايشه نقل شده است كه گفت : « در غياب پيامبر هيچ كس را چون فاطمه صريح در سخن گفتن نديدم . » « 2 »\r\nبى شك نام فاطمه زهرا عليها السلام در ميان شير زنانى كه در برابر ستم و تجاوز به مبارزه برخواستند و به ديگر زنان درس جهاد آموختند ، جايگاه ويژه‌اى دارد .\r\nسوال مهمى كه به ذهن مىرسد اين است كه : چرا فاطمه عليها السلام به مقام رفيع نايل آمد و امر ولايت بر عهده او و فرزندان او كه ائمه اطهار عليهم السلام مىباشند قرار گرفت ؟\r\nفقيه فرزانه حضرت آيت اللَّه العظمى مدرسى ( حفظه اللَّه ) در كتاب حاضر\r\n\r\n\r\n","description":"","footnote":"\r\n( 1 ) - فوائد الاسمطين فى فضائل المرتضى ( شيخ ابراهيم بن محمد الجوينى ) ج 2 ، ص 66 .\r\n( 2 ) - ذخاير العقبى احمد بن عبد الله طبرسى ، ص 41 .\r\n","page_name":" 3 ","page_number":3},
  {"content":"\r\n\r\nپاسخ اين سوال و دهها سوال ديگر ، كه ذهن خواننده پرسشگر را به خود مشغول كرده بيان داشته است و همين امر موجب گشته كه اين كتاب در مدت زمان كوتاه مكرراً چاپ گردد .\r\nانتشارات محبان الحسين عليه السلام افتخار دارد كه در تابستان 1389 چهاردهمين چاپ اين اثر را در كارنامه انتشاراتى خود ثبت نمايد .\r\nاز خداوند منان مسئلت داريم كه ما را در امر نشر معارف اسلامى اهل‌بيت عليهم السلام موفقمان بدارد .\r\nانتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمد للَّه‌ربّ العالمين ، وصلّى اللَّه على محمّد سيّد النبيّين ، وعلى أميرالمؤمنين وقدوة الصدِّيقين ، وعلى فاطمة الزهراء سيّدة نساء العالمين ، وعلى أبنائهما الكرام المعصومين .\r\nچون خداوند بخواهد قلم يكى از بندگانش را توفيق ارزانى دارد ، او را به نوشتن دربارهء يكى از اوليائش شرافت مىبخشد . و اگر قرار باشد دربارهء شخصيتى چون فاطمه زهرا عليها السلام سخن گفته شود ، طبيعى است كه اين توفيق به مراتب بالاتر از هر شرافت اين جهان و رستگارى آن جهان است .\r\nاز جمله نعمتها و الطاف خداوند بر اين بنده آن بود كه مرا در جوانى توفيق داد تا مجموعه‌اى مختصر دربارهء زندگى چهارده معصوم به نگارش درآورم امّا شرايط به گونه‌اى بود كه فرصت چاپ و نشر اين سلسله فراهم نيامد تا امروز كه اين امكان فراهم شد و خدا را از اين بابت سپاسگزارم .\r\nاميدوارم خداوند اين مختصر را ذخيره‌اى براى روز قيامت اين بنده مسكين قرار دهد .\r\nانّه العفوّ الغفور\r\nمحمّدتقى مدرّسى\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : فاطمه عليها السلام\r\nپدر و مادر : محمد رسول خدا صلى الله عليه و آله خديجهء كبرى عليها السلام\r\nشهرت : زهرا ، صدّيقه ، كبرى ، طاهره ، راضيه ، مرضيّه ، انسيّه ، بتول ، زهره ، حوريّه ، محدَّثه ، و . . .\r\nكنيه : امّ الحسنين ، امّ ابيها ، وامّ الْائمّة\r\nزمان و محل تولّد : در آستانهء طلوع فجر روز جمعه 20 جمادى الثانيّه سال 5 بعثت ، در مكّه متولد شد .\r\nهجرت وزمان ازدواج : در سن حدود هشت سالگى همراه حضرت على عليه السلام به مدينه مهاجرت كرد ، و در سال دوم هجرت ، در آغاز ماه ذيحجّه ، با آن‌حضرت ازدواج نمود ، و داراى پنج فرزند به نامهاى ، حسن ، حسين ، زينب ، امّ كلثوم و محسن گرديد .\r\nزمان و محل شهادت : بين نماز مغرب و عشاء در 15 يا 13 جمادى الاولى ، يا سوّم جمادى الثانيه سال 11 هجرى ، در سن 18 سالگى در مدينه به شهادت رسيد .\r\nمرقد : مرقد شريف آن بانوى با عظمت در يكى از اين سه محل‌است ، كنار قبر پيامبر ، در قبرستان بقيع ، بين منبر و قبر پيامبردر مسجدالنبى صلى الله عليه و آله زيارت‌مىشود .\r\nدوران عمر : دو بخش :\r\n1 - دوران ملازمت با پدر و همسر .\r\n2 - دوران چند ماهه بعد از رحلت رسول خدا كه از نظر اجتماعى و سياسى بسيار مهم بود .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبنياد پاك\r\n( وَالْبَلَدُ الطَّيِّبُ يَخْرُجُ نَبَاتُهُ بِإِذْنِ رَبِّهِ « 1 » )\r\n« و زمين پاك برون آيد گياهش به اجازهء پروردگارش . »\r\nمحمّد بن عبداللَّه صلى الله عليه و آله ، فرستادهء خدا و آخرين پيامبر و سرور تمام پيام‌آوران الهى ، پدر فاطمهء زهرا - پيامبرى بزرگ و پدرى گرامى - بود .\r\nخديجه دختر خويلد ، ام المومنين و نخستين زن مسلمان و حامى دين اسلام و فداكار در راه تحقّق مكتب و اهداف آن ، مادر فاطمه بود .\r\nدرميان نياكان پيامبر به شخصى به نام لؤى بن غالب برمىخوريم كه نسب خويلد پدر خديجه بدين گونه به او مىرسد : خويلد پسر اسد ، پسر عبدالعزى ، پسر قصى بن كلاب ، پسر كعب ، پسر لؤى ، پسر غالب .\r\nخويلد خود از بزرگان قريش و از توانگران مكّه بود . وى سه فرزند داشت به نامهاى عوّام ، هاله و خديجه .\r\nاين عوّام پدر زبير بن عوّام و داماد شخصيت بزرگ قريش ، يعنى عبدالمطلّب ، نياى پيامبر صلى الله عليه و آله بود . از اين رو زبير از دو سوى با فاطمه زهرا\r\n\r\n\r\n","description":"","footnote":"\r\n( 1 ) - سورهء اعراف ، آيهء 58 .\r\n","page_name":" 9 ","page_number":9},
  {"content":"\r\n\r\nنسبت داشت . از يك سو پسردايى وى بود و از سوى ديگر پسر عمه او .\r\nامّا هاله دختر خويلد و خواهر خديجه بود . او تا پس از هجرت هم زنده بود و گاه از اوقات براى ديدار رسول خدا صلى الله عليه و آله به مدينه مىآمد .\r\nپيامبر نيز به خاطر نسبتى كه هاله با خديجه ، همسر دلسوز و فداكارش ، داشت او را بسيار ارج مىنهاد . امّا عايشه كه مانند ديگر زنانى كه به ساير همسران شوهرانشان حسادت مىكنند ، از اين بابت دستخوش ناراحتى و حسادت مىشد و زبان به اعتراض مىگشود . پيامبر ، او را از اين كار بازمىداشت و جايگاه و موقعيّت والاى خديجه را كه به موجب آن سبب مىشد تا خواهرش را مورد احترام خاصّى قرار دهد ، تشريح مىكرد .\r\n* * * چنين انتظار مىرفت كه خديجه در جوانى با پسرعمويش نوفل بن اسد ازدواج كند . امّا اين ازدواج به خاطر دلايلى انجام نشد چراكه نوفل يكى از حُكماى جزيرة العرب بود كه همواره در جستجوى ( حقيقت ) مىگشت و به همين خاطر نمىتوانست ازدواج كند . امّا پس از مدّتى يكى از بزرگان بنى تميم به نام هند بن بناس براى ازدواج با خديجه پيش قدم شد . ولى با درگذشت هند ، اين ازدواج براى خديجه ثمرى دربر نداشت و خديجه پس از وى به عنوان بيوه زنى ثروتمند باقى ماند .\r\nپس از مرگ هند ، يكى از بزرگان مشهور عرب به نام عتيق بن عابد ، خديجه را به همسرى خود درآورد . ثمرهء اين پيوند دخترى بود كه او را « هند » ناميدند . امّا عتيق نيز بِمُرد و دختر يتيم خود را در خانهء خديجه از\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپسِ خويش به يادگار گذارد .\r\nتولّد خديجه پانزده سال پيش از رويداد تاريخى هجوم ابرهه به مكّه بود . اعراب ، اين حمله را مبدأ تاريخ خود گرفته‌اند . و آن را « عام الفيل » نام نهادند .\r\nاز آنجا كه ميلاد رسول اكرم درهمان واقعه « عام الفيل » اتفاق افتاده مىتوان پى برد كه خديجه پانزده سال بزرگتر از پيامبر بوده است . با اين وجود پيامبر سوّمين كسى بود كه خديجه را به همسرى مىگرفت . چراكه خديجه خود به اين پيوند ، تمايل داشت و از طرفى پيامبر روح خيرخواهى و حق جويى را در خديجه تشخيص داده و دانسته بود كه وى زنى است با حكمت و داراى اخلاقى و الا .\r\nخديجه هم پس‌از آنكه پيامبر سفرى تجارى با سرمايه او كرد و نسبت به وى شناخت حاصل نمود به پيامبر علاقمند شد . بويژه آنكه غلام خديجه كه پيامبر صلى الله عليه و آله را در اين سفر همراهى مىكرد ، خديجه را از روح بزرگوار آن‌حضرت و نشانه‌هاى نبوغ و عظمت وى آگهى داده بود . البته دور نيست كه خديجه خود در اين ميان به گونه‌اى از نبوّت پيامبر آگاه شده بود و از اين رو دوست مىداشت كه اين پيوند انجام پذيرد .\r\nپيوند سعادتمندانه و تازهء خديجه با ميمنت و فرخندگى انجام گرفت .\r\nدر واقع اين ازدواج را بايد يكى از پيوندهاى پربركت در اسلام تلقى كرد .\r\nخديجه از اين ازدواج ، صاحب فرزندانى شايسته شد :\r\n1 - قاسم : وى پيش از بعثت به دنيا آمد و درهمان هنگام نيز از دنيا\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nرفت . به همين دليل مردم پيامبر را با كنيهء ابوالقاسم ياد مىكردند .\r\n2 - عبداللَّه : بنابر قول مشهور اين كودك هم سرنوشتى مانند سرنوشت برادرش قاسم داشت .\r\n3 - طاهر : اين كودك در روزگار ظهور اسلام چشم به جهان گشود از اين رو وى را طاهر ناميدند . امّا طاهر نيز پس از مدتّى درگذشت .\r\n4 - زينب : او بزرگترين دختر پيامبر بود و با پسرخاله‌اش ، ابوالعاص بن ربيع ، ازدواج كرد . زينب از اين ازدواج صاحب دو فرزند شد . يكى دختر به نام امامه و ديگرى پسر به نام على . امامه پس از درگذشت حضرت فاطمه و بنا به وصيّت خود آن‌حضرت ، به همسرى حضرت‌على درآمد . امّا پسر زينب ، على ، درهمان كودكى درگذشت ، زينب خود نيز در سال هشتم هجرت از دنيا رفت .\r\n5 - رقيه : او با پسر عمويش عتبة بن ابى لهب ازدواج كرد . امّا عتبه همچون پدرش ابولهب ، از دشمنان سرسخت اسلام بود و مشكلات بسيارى بر سر راه آيين جديد فراهم آورده بود . از اين رو پيامبر صلى الله عليه و آله بر وى نفرين كرد ، نفرينش نيز كارگر افتاد . زيرا درندگان حجاز عتبه را دَريدند و بدين ترتيب رقيه بيوه شد .\r\nپس از عتبه ، رقيه به همسرى عثمان بن عفّان درآمد و از او صاحب پسرى شد به نام عبداللَّه . امّا اين پسر درهمان دوران كودكى درگذشت .\r\nثمرهء ازدواج آنها ، تنها همين يك فرزند بود تا آنكه رقيه دعوت پروردگارش را اجابت كرد . رقيه دقيقاً درهمان هنگامى كه پيامبر دركنار\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nچاههاى بدر مشغول نبرد با كفار قريش بود ، چشم از جهان بربست .\r\n6 - ام كلثوم : اين دختر را - به نام مادر پيامبر ، يعنى آمنه بنت وهب - آمنه نام نهادند . آمنه با پسر عمويش عتبة بن ابى لهب پيوند زناشويى بست .\r\nامّا اين پيمان به خاطر اختلاف موجود ميان دوطرف با سعادت همراه نبود . زيرا ابولهب همچنان بر دشمنى و سرسختى خود برضدّ اسلام اصرار مىورزيد وپسرش را واداشت تابراى آزردن پيامبر دخترش را طلاق دهد .\r\nپس از آنكه ام كلثوم از عتبه جدا شد ، عثمان بن عفّان او را به همسرى گرفت چراكه در آن هنگام رقيه مرده بود . ام كلثوم نيز در سال نهم هجرت ، ديده از جهان فرو بست\r\n7 - فاطمه زهرا عليها السلام .\r\n* * * خديجه با ثروت فراوان و تجارت گسترده‌اش ، بانوى توانگر حجاز به شمار مىآمد و به خوشخويى و خردمندى زبانزد بود . چون خديجه با پيامبر پيوند زناشويى بست ، در تدبير امور مربوط به داخل و خارج خانه و نيز در پرورش فرزندانى پاك و شايسته ، همسرى نمونه قلمداد مىشد .\r\nچون پيامبر اكرم ، به رسالت مبعوث شد ، خديجه پيش از هركس ديگرى به اسلام گرويد و خود را با تعاليم ارزشمند اسلام هماهنگ كرد و با پشتكارى بىنظير در تبليغ و گسترش اسلام از هيچ تلاشى فروگذارى نكرد . وى همچنين همهء ثروت خود را براى پيشبُرد اسلام در راه خدا و در دست پيامبر قرارداد تا آن‌حضرت هرگونه كه خود مىداند و مىخواهد ،\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآن را در راه خدا مصرف كند .\r\nاز آنجا كه در آغاز نخستين كسانى كه به دعوت پيامبر گرويدند ، مردم مستمند و تهيدست بودند . رسول خدا با كمال سخاوت ، ثروت خديجه را به مصرف زندگى تازه مسلمانان تنگدست مىرساند و بردگان را با پول خديجه مستقيماً و يا به واسطهّ كسانِ ديگرى چون ابوبكر ، كه مردى توانگر بود ، مىخريد و آزادشان مىكرد . توانگران قريش نيز مىدانستند كه ابوبكر با ثروت خديجه و به دستور پيامبر به خريد بردگان مىپردازد .\r\nاين بخشش پايان ناپذير از سوى خديجه به پيامبرى تقديم شده بود كه حتّى يك كلمه هم از روى هوا و هوس سخن نمىگفت تا مگر يك حقيقت را آشكار سازد . حقيقتى كه اينك بردوش مكتب ، چونان نشانى افتخارآميز جلوه‌گر است . اين حقيقت آن بود كه پيامبر فرمود : « اسلام به شمشير على و ثروت خديجه استوار شد » .\r\nدر واقع ثروت حضرت خديجه به منزلهء سنگ بناى ساختار اقتصادى امّت اسلامى و شمشير حضرت على همانند دژ استوار ساختار سياسى آن محسوب مىشد . وقتى اين دو بازوى نيرومند در كنار پيامبرى كه صاحب وحى و منزلگاه رسالت آسمانى بود ، قرار گرفتند ساختار فرهنگى و اقتصادى و سياسى امّت اسلامى به حدّ كمال رسيد .\r\nاز طرفى تكامل روحى و همكاريهاى فكرى خديجه با مكتب اسلام ، در تمام مواردى كه تا آن هنگام بر پيامبر اسلام صلى الله عليه و آله نازل شده بود ، اين امكان را به پيامبر مىداد تاحضرت خديجه را در زمرهء چهار زن كامل\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدنيا قلمداد كند . چنان كه از آن‌حضرت نقل كرده‌اند ، وى فرموده است : از مردان ، بسيارى به كمال دست يافته‌اند ، امّا از زنان جز اين چهار تن ، كس ديگرى به كمال نرسيد :\r\nآسيه دختر مزاحم ، مريم دختر عمران ، خديجه دختر خويلد و فاطمه دختر محمّد صلى الله عليه و آله « 1 » .\r\n* * * همين امور بود كه چون خديجه وفات يافت ، پيامبر از مرگ او بسيار متأسّف شد . چراكه مرگ خديجه در گسترش دعوت پيامبر اكرم تأثير فراوانى گذارد . تا آنجا كه سالِ درگذشت خديجه به عنوان عام الحزن ( سال اندوه ) نامگذارى شد . در اين سال دو مُصيبت بزرگ بر پيامبر اكرم واقع شد . يكى درگذشت ابوطالب كفيل و ياور پيامبر صلى الله عليه و آله در تمام گرفتاريها و ديگرى مرگ خديجه دختر خويلد همسر مهربان و حامى راستين پيامبر و آيين او .\r\n\r\n\r\n","description":"","footnote":"\r\n( 1 ) - أنوار التنزيل في تفسير سورة التحريم .\r\n","page_name":" 15 ","page_number":15},
  {"content":"\r\n\r\n\r\nشجرهء مبارك\r\nاز امام باقر عليه السلام از جابر بن عبداللَّه روايت شده است كه گفت :\r\nاز رسول خدا صلى الله عليه و آله سؤال شد : تو فاطمه را مىبوسى و در آغوش مىگيرى و به خود نزديك مىسازى و با او رفتارى دارى كه با ديگر دخترانت ندارى ؟ ! پيامبر فرمود : جبرئيل سيبى از بهشت برايم آورد ، من آن را خوردم و آن سيب در صلب من تبديل به آبى شد . آنگاه من با خديجه هم بستر شدم و او به فاطمه حامله شد ، پس من از فاطمه بوى بهشت را استشمام مىكنم » « 1 » .\r\nهمواره هاله‌اىاز معجزات شگفت‌انگيز ، چهرهء فاطمه‌را درميان گرفته است . او در شكم مادرش لحظه به لحظه تكبير مىگفت حتّى در آن هنگام با مادرش سخن مىگفت ، و حضرت خديجه با او انس مىگرفت تا آنكه فاطمه به دنيا آمد . ولادت او نيز با تولّد ديگر مردمان تفاوت داشت و اين خود گوياى آن بود كه خداوند به اين كودك توجّهى كامل و فراوان دارد .\r\nگاه از آنچه در ميلاد فاطمه زهرا رخ داده به شگفتى فرو مىرويم . چرا\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 5 .\r\n","page_name":" 16 ","page_number":16},
  {"content":"\r\n\r\nكه فاطمه نه يگانه دختر پيامبر بود و نه دختر بزرگ وى ، و يا پسر او .\r\nامّا بايد بدانيم كه بزرگى و كوچكى سن در اسلام ، معيارى پذيرفته نيست چنان كه مرد و زن بودن نيز نمىتواند ملاك ارزشها قلمداد شود .\r\nبلكه معيارى كه اسلام به رسميّت مىشناسد . همان حكمت بالغه‌اى است كه خداوند برطبق آن هر كارى را كه مىخواهد مىكند .\r\nمعيار ديگرى نيز در اسلام از رسميّت برخوردار است كه همان كردار شايسته است . هريك از اين دو مقياس جايگاه ويژه‌اى دارند .\r\nمقياس نخست : در امور مربوط به هستى ، حكومت دارد ، يعنى در مرحله تكوين . بنابراين آفرينش خورشيد و ماه و زمين و . . . براساس همين مقياس بوده است و اين آفريده‌ها تماماً در برابر حكومت خداوندى سر تسليم فرود مىآورند .\r\nمقياس دوّم : در امور تشريعى جريان دارد ، يعنى در بُعد اختيارى كه انسان را به خاطر آن صاحب اختيار و اراده خوانده‌اند .\r\nاگر بخواهيم انسان پاكى را كه خداوند نيز او را دوست مىدارد ، بشناسيم بايد او را برطبق مقياس دوّم بسنجيم . بايد فقط به كردارش بنگريم و به كارهايى كه اين فرد ، با اراده و ميل و خواست خويش انجام مىدهد ، توجّه كنيم . امّا مقياسهايى مانند نسب ، نژاد ، كشور و يا مسائلى از اين قبيل ، هيچ‌گاه درنظر اسلام پذيرفته نبوده‌اند .\r\nاسلام براى هزار ابولهب دربرابر يك سلمان ارزش قائل نيست . اگرچه ابولهب عموى پيامبر صلى الله عليه و آله و فرزند سرور قريش ، عبدالمطلّب ، از خاندان\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nسرشناس بنىهاشم باشد كه مسئوليت سدانت خانه خدا و سقايت حاجّيان بر دوش اين خاندان بود ، و اگرچه سلمان برده‌اى پارسى باشد كه شهرها او را طرد كرده و گذشت عمر نيرو و توانش را درهم شكسته باشد .\r\nهمچنين اسلام براى هزاران عتبه و عتيبه كه داماد پيامبر صلى الله عليه و آله و ثروتمند بودند دربرابر يك بلال سياه چرده ، ارزشى قائل نبود .\r\nاگرچه آنان پسران ابولهب و از سپيدترين مردمان باشند و بلال از سياه‌ترين آنان .\r\nهمين طور اسلام ، براى هزاران ابوسفيان كه فرمانده نيروهاى عرب مكّه بود در برابر صهيب كه مستضعفى از شهرهاى دور افتاده روم بود هيچ ارزشى قائل نيست .\r\nبا نگرش به زندگانى حضرت فاطمه متوجّه دو جنبه از زندگى وى مىشويم كه هريك از آنها مطابق با مقياسهاى ياد شده است .\r\nدر جنبهء نخست ، از دوران پيش از به دنيا آمدن فاطمه سخن مىگوئيم : از پديد آمدن وى از ميوه بهشتى و گفتگو با مادرش در شكم وى ، و رويدادهاى خارق العاده در وقت تولّدش ، اين موارد همه از عنايت ويژه و همه جانبهء خداوند به وى حكايت دارد كه برابر مقياس اوّل است . يعنى همان حكمت بالغه‌اى كه مطابق آن خداوند هرچه خواهد انجام مىدهد .\r\nدر واقع اين حكمت كه خداوند تنها فاطمه را بدان مخصوص داشته و آن را از ديگر زنان و از جمله دختران و زنان پيامبر و دختران ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمهاجران و انصار و زنان آنها دريغ كرده به خاطر مصلحتى الهى بوده است .\r\nزيرا خداوند مىخواسته درميان امّت اسلامى ، زنى را بر مريم بانوى زنان روزگار خودش ، برترى دهد . حال آنكه پيامبر صلى الله عليه و آله شش فرزند ديگر داشت ، امّا آنها از ميوه بهشتى آفريده نشده بودند و تنها فاطمه بود كه از ميوهء بهشتى به وجود آمد .\r\nهمچنين سببى در كار بود كه ميلاد فاطمه با رويدادهاى خارق العاده همراه باشد . درحالى كه تولد ساير فرزندان آن‌حضرت با اين حوادث عجيب همراه نبود ! ما دربارهء حكمتهاى الهى ، همه چيز را نمىشناسيم .\r\nشايد اين امر بدان علّت بود كه امّت اسلامى هم مانند امّتهاى پيش از خود باشد . يعنى همان‌گونه كه مريم سرور زنان روزگار خودش درميان امّت عيسى عليه السلام بود ، فاطمه هم مىبايست سرور زنان جهان درميان امّت محمّد صلى الله عليه و آله باشد . يا شايد بدان جهت بود كه اعراب نيز مانند ساير امّتها دربارهء شخصيت زن ، افراط مىكردند و مقام او را تنزّل مىدادند و او را حيوانى مىدانستند كه به هيأت مردان آفريده شده تا خدمتگذار آنان باشد و نيازهاى جنسى آنها را برآورده سازد ، و خداوند هم مىخواست اين تفكّر خطا و غير واقعى را از مدار انديشه آنان بِزُدايد و بشريّت را از آثار و تبعات سوء آن رهايى بخشد ، بدين‌ترتيب براى زنان سرورى قرار داد تا به او مباهات كنند و به واسطهء آن بر مردان فخر بفروشند ؟\r\nيا شايد بدان جهت بود كه خداوند مىخواست براى اين امّت پيشوايانى قرار دهد كه به فرمان او مردم را هدايت كنند و به راه راست\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبرند . از اين رو آنان را از بهترين تبار و از برترين نسلها ، از پيامبرى كه خاتم پيامبران و از جانشينى كه او سرور اوصياست پديد آورد . پس فاطمه را آفريد تا حلقهء رابط ميان دو نور ، نور نبى و نور وصى باشد ؟ ! همهء اين احتمالات ممكن است . امّا نكته‌اى كه خوانندهء پژوهشگر ، پس از بررسى دقيق و همه جانبهء زندگى حضرت فاطمه زهرا عليها السلام بدان متوجّه مىشود آن است كه همان‌گونه كه خداوند مىخواست براى مردم رهبرانى از مردان قرار دهد ، اراده كرد كه رهبرى نيز از جنس زن براى آنان بيافريند ، تا براى زنان بهانه‌اى از تمسّك به تعاليم اسلام و نمونه‌ها و ارزشهاى والاى آن به شكل كلّى باقى نماند ، و نگويند : كسانى كه به اسلام تمسّك جُستند از مردان هستند نه از زنان ، و استعدادها و نيروهاى مردان بيش از زنان است .\r\nبدين‌گونه خداوند در دعوت بندگان به سوى خويش به آنان لطف كرده است تا براى بهانه‌جويان و كسانى كه بخواهند خود را توجيه كنند ، عذر و بهانه‌اى باقى نماند .\r\nپس براى زنان الگو و نمونه‌اى قرار داد تا با آنان در مسئوليّتهاى عمومى همگون باشد ، آن چنان كه در كارهاى خانه مانند باردارى و زايمان و تربيت فرزندان و رتق و فتق امور منزل از قبيل پخت و پز ، نظافت و يا وظايف شرعى ، مانند حجاب و فرمانبرى از شوهر ، و كمى بهره در ميراث و شهادت دادن و چيزهاى ديگر همگون است .\r\nپاره‌اى از مسئوليّتهاى فطرى و غير فطرى كه به زن اختصاص دارد ،\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nباعث كناره‌گيرى برخى از زنان از فعاليت در امور دينى شده و موجبات سستى آنها را در انجام برخى از فرايض دينى فراهم آورده است . امّا از آنجا كه خداوند فاطمه عليها السلام را نمونهء تمام فضايل و ارزشهاى انسانى قرار داده آن هم با مسئوليّتهاى خطيرى كه در آن اوضاع بحرانى برعهده داشت ، شايد بدين وسيله خواسته است بر تمام زنانى كه به بهانه اينكه از جنسِ ضعيف هستند ، و شانه از زير بار مسئوليّت خالى مىكنند ، حجّت را تمام كند .\r\nبنابراين حكمت آفرينش فاطمه عليها السلام با اين خصوصيات و ويژگيها چيزى جدا از حكمت آفرينش پيامبران و اوليا و از جمله محمّد پيامبر اسلام صلى الله عليه و آله و امامان معصوم عليهم السلام نيست كه خداوند تمام آنها را با ويژگيهايى متفاوت از ساير مردم خلق كرده است .\r\nآيا حكمت عصمت پيامبران و اوصيا ، و برترى آنان نسبت به ديگر مردمان ، بدين خاطر نبوده است كه آنان پيشوايى و امامت مردم را برعهده داشته باشند و مردم بايد آنان را الگوى زندگى خود قلمداد كنند ؟\r\nحكمت آفرينش فاطمه نيز درميان زنان همين بوده است . بنابراين همان گونه كه پيامبران و اوصيا ، سروران مردانند ، فاطمه نيز سرور زنان جهان است .\r\nجنبهء ديگرِ زندگانى حضرت فاطمه مربوط به آياتى است كه دربارهء او نازل گشته و يا روايتهائى است كه از پيامبر دربارهء او نقل شده است .\r\nاينك جا دارد از خود بپرسيم چرا اين آيات و احاديث تنها در\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nخصوص فاطمه نازل شده است و دربارهء ديگر زنان و حتّى خواهران آن‌حضرت به مواردى از اين قبيل برخورد نمىكنيم ؟ !\r\nپاسخ آن است كه اين آيات و احاديث بنابر مقياس دوّم كه پيش از اين ذكر شد ، وارد شده است . بدين معنى كه خداوند ، مقياس فضيلت و والايى افراد را در نزد خويش ، كردار شايسته قرار داده است بدون آنكه به عامل و جنسيت او توجّهى داشته باشد . فاطمه زهرا عليها السلام نيز از آنجا كه اين حقيقت را دريافته بود ، هيچ‌گاه درميان مردم به پيوند نسبى و سببى خود با رسول خدا صلى الله عليه و آله و على عليه السلام تكيّه نمىكرد و همچنين پيرو مقياس نخستى كه بدان اشاره كرديم ، در پيشگاه خداوند به اين رابطهء خويش هم تكيّه نمىكرد ، بلكه خود شخصاً براى نيل به آن كمال عظيم مىكوشيد .\r\nچنين تصوّر مىشد كه فاطمه به رابطهء خويشاوندى خود با رسول خدا تكيّه كند امّا چنين نبود ، بلكه وى همواره به رابطهء خود با خداوندى كه پيامبر را مبعوث كرده و به وى برترى و درخشندگى بخشيده بود ، اتكا مىكرد .\r\nما در صفحات‌بعد ، به‌گونه‌اى روشن‌تر بدين حقيقت اشاره خواهيم كرد .\r\n\r\nولادت سرور زنان بهشت\r\nآن روز بيستم ماه جمادى الثانى بود و دو يا پنج سال از بعثت پيامبر صلى الله عليه و آله سپرى مىشد ، در آن هنگام دامنهء جدايى و اختلاف ميان رسول خدا از يك سو و قريش از سوى ديگر ، روز به روز گسترش\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمىيافت . ثروت خديجه در راه نشر دعوت اسلام به مصرف مىرسيد و اينك از آن ثروت بىكران و تجارت گسترده چيز چندانى بر جاى نمانده بود . از اين رو خديجه از يك سو شتابان به سوى فقر پيش مىرفت و از سوى ديگر ، به خاطر موضعگيريهاى سرسختانه‌اش در برابر انديشه‌هاى ارتجاعى كه ساير زنان قريش بدانها خوگرفته بودند و به دفاع از آن مىپرداختند ، تنها و بىكس شده بود . زيرا آنان او را رها ساختند و از رفت و آمد با او خوددارى كردند .\r\nشكاف ميان مسلمانان و قريش روز به روز عميقتر مىشد . دشمنى ومخالفت قريش با پيامبر و احساس ضرورت انتقام ، اوضاع را بدتر از بد مىكرد .\r\nدر بيستمين روز از ماه جمادى الثانى ، خديجه به دنبال زنان قريش قاصدى فرستاد تا وى را به هنگام وضع حملش يارى رسانند . امّا آنان ، سرزنش‌كنان خواسته‌اش را رد كردند و كمك خود را از وى دريغ داشتند .\r\nخديجه دل شكسته و غمگين نشست . چراكه در آن روزگار مرسوم بود كه زنانى را براى انجام چنين امورى استخدام كنند . همچنين از وجود زايشگاه و بيمارستان هم خبرى نبود . بنابراين پيداست كه يك زن در چنين موقعيتى به كسى نياز دارد تا او را مدد برساند .\r\n. . . او دل شكسته و افسرده بود و حقّ هم داشت . آيا مگر او تا ديروز سرور زنان قريش و بانوى حجاز نبود كه بازرگانى شمال و جنوب جزيرهء عربستان بر ثروت و متاع تجارى او دور مىزد ؟ امّا از هنگامى كه او\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nثروتش را در راه خداوند انفاق كرده بود ، تنها و پريشان مانده بود و همان زنانى كه تا ديروز به خدمتكارى او مباهات مىكردند ، اكنون همگى از وى رخ برتافته بودند .\r\nاينك جا دارد كه بپرسيم : از جلال خداوند و نيز از رحمت بىكرانهء او چه انتظارى مىرفت تا در حقّ خديجه انجام دهد ؟ زيرا اگر او دعوت به اسلام را نمىپذيرفت و ثروتش را در راه نشر دين خدا صرف نمىكرد ، موقعيتش با آنچه كه اكنون در آن به سر مىبرد ، بكُلى تفاوت مىيافت .\r\nخداوند مريم عليها السلام را در چنين حالت مشابهى مخاطب ساخت و به او فرمود : شاخه درخت خرما را تكان دهد تا برايش خرماى تازه فرو ريزد .\r\nخدايى كه ديوار كعبه را شكافت تا فاطمه بنت اسد كه موقعيتى مانند وضع فعلى خديجه داشت به‌درون خانه رود و على بن ابىطالب را به‌دنيا آورد ! !\r\nبراستى از كرم خداوند دَر چنين لحظه‌اى چه انتظارى مىرفت ؟\r\nخديجه با همان افسردگى نشسته بود كه چهار زن بلند بالا و گندمگون به خانهء او گام نهادند . يكى از آنان به وى گفت : « باك مدار و اندوه به خود را مده كه ما در كنار توييم و اينك آمده‌ايم تا وظيفه‌اى را كه زنان در چنين موقعيتى برعهده دارند ، به انجام رسانيم . سپس افزود : من ساره هستم همسر ابراهيم و اين آسيه دختر مزاحم است و اين يك ، مريم دختر عمران است و اين يكى نيز كلثم خواهر موسى » . آنگاه هر چهار تن به كمك خديجه شتافتند تا فاطمه عليها السلام به دنيا آمد .\r\nفاطمه همين كه به دنيا آمد ، لب به سخن گشود و گفت :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n« گواهى مىدهم بر اين كه جز خداوند يكتا معبود ديگرى نيست و پدرم رسول خدا سرور پيامبران و همسرم سرور اوصياست و پسرانم سروران پيامبر زادگانند » .\r\nفاطمه زمانى چشم به جهان گشود كه پيامبر زندگى سراسر جهاد و مقاومت فكرى دشوارش را آغاز كرده بود . درهمين سالها بود كه پيامبر مورد خطاب وحى قرار مىگرفت و وحى به او فرمان مىداد تا دعوتش را آشكارا شروع كند و از زخم خارهاى خونينى كه در سر راهش مىرُست و گردنه‌هاى دشوارى كه پيش رويش رخ مىنمود ، هراس و خستگى به خود راه ندهد . در آن روزها ، پيامبر صلى الله عليه و آله سنگينى بار رسالت را بر دوش گرفته بود و نيروهاى ضلالت و گمراهى نيز متقابلًا دربرابر او قيام كرده بودند تا مگر كوششهاى او را بىثمر سازند و به هر وسيله‌اى او را از دعوتش بازدارند .\r\nفاطمه در چنين سالهاى بحرانى نشأت و نمو كرد . سالهايى كه هرچه پيامبر صلى الله عليه و آله در فراخوانى مردم به سوى خدا بيشتر مىكوشيد ، دشمنانش نيز در شكنجه و رساندن آزار به يارانش بيشتر تلاش مىكردند .\r\nفاطمه عليها السلام در رويداد غم‌انگيز شعب ابى طالب بار ديگر كودكانى كه قريش غذا را از آنان دريغ كرده بودند ، شركت داشت . آنان از گرسنگى بر خود مىپيچيدند درحالى كه گرگهاى درندهء قريش در اطراف شعب پاسدارى مىدادند تا مبادا كسى براى مسلمانان غذا بياورد . پس از آنكه مسلمانان از غايلهء شعب رهايى يافتند ، يك روز پيامبر سر به سجده\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nگذارده بود ، امّا در همين حال افرادى از قريش به وى نزديك شدند و زهدان شتر بر سرش انداختند . فاطمه كه نظاره‌گر اين صحنه بود پيش آمد و زهدان را از سر پدر برگرفت و دور انداخت . اندوهى بسيار قلب فاطمه را در خود فرو گرفته بود .\r\nفاطمه شاهد بود كه پدرش سفرى به طايف كرد تا مردم آن ديار را به سوى خداوند فرا خواند امّا هيچ كس به دعوت آن‌حضرت پاسخ نگفت .\r\nفاطمه نظاره‌گر روزى بود كه مادرش خديجه عليها السلام پريشان حال در بستر مرگ مىغلتيد و واپسين نفسهايش را مىكشيد درحالى كه از مال دنيا هيچ نداشت . و اين همان خديجه‌اى بود كه قافله تجاريش كوهها و دره‌هاى حجاز را پُر مىساخت امّا پس از پذيرش اسلام از آن همه مال و ثروت حتّى آن قدر نداشت تا براى خود كفنى تهيه كند .\r\nآرى او فداكاريهاى مادرش خديجه را در راه دين خدا ديده بود . شاهد بود كه چگونه مادرش در اين راه از خود گذشتگى نشان مىداد و با تمام نيرو و توان خويش از دين دفاع مىكرد .\r\nفاطمه از ديدن اين همه ايثار و فداكارى درس زندگى گرفت ، و ديدن اين صحنه‌ها ، در روح او مفاهيمى زنده و پويا پديد مىآورد و زندگى و تلاش را در وجدان درونى او جان مىبخشيد .\r\nبار اندوه مرگ مادر ، همراه قهرمانيهاى او در دلش عجين مىگشت .\r\nخديجه براى او تنها يك مادر نبود بلكه او مادر فاطمه و مادر همه مردان و زنان با ايمان و مدافع حقّ بود و در راه دين با تمام تاب و توان\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nخويش فداكارى مىكرد .\r\nفاطمه در نخستين سالهاى حياتش با چنان امتحانات دشوارى روبرو شد كه در تاريخ ، كمتر كسى را مىتوان از اين نظر با او همانند كرد .\r\nفاطمه زهرا همگام با نهضت اسلامى رشد مىكرد و خود در قلب معركه بود . زيرا او دختر رهبر اين معركه ، يعنى پيامبر صلى الله عليه و آله ، بود .\r\nبنابراين او نيز همگام با اين درگيرى حركت مىكرد و بر طبق معيارهاى آن مىزيست .\r\nدر زمانى كه فاطمه زهرا در مكّه مىزيست ، تاريخ از رويدادها و حوادثى كه مستقيماً با فاطمه سر و كار داشته ، سخنى به ميان نياورده است . امّا مطمئنيم كه زندگى وى در مكّه ، بدون آزار و اذيّت سپرى نشده است . خودخواهى قريشيان كافر تا آن اندازه رسيده بود كه خانوادهء پيامبر را نيز مورد آزار و اذيّت قرار مىدهند همان گونه كه خانوادهء ديگر مسلمانان را شكنجه و اذيّت مىكردند .\r\nبنابراين مىتوان به جرأت گفت كه آن‌حضرت نيز بارها و بارها از سوى قريش مورد آزار قرار گرفت و زندگىاش از حوادث ناگوار خالى نبوده است . بعلاوهء اين آزارها كه مستقيماً خود او را مورد هدف قرار مىداده است بايد از آزارهايى كه غير مستقيم او را تحت فشار قرار مىداده نيز ياد كنيم . چرا كه هر صدمه و گزندى كه به پيامبر مىرسيد ، تأثير بيشترى در جان فاطمه مىنهاد .\r\nهنگامى كه خانه پيامبر صلى الله عليه و آله به محاصره درآمده و كفار مىخواستند\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nحضرتش را به قتل رسانند ، فاطمه ناظر بر اين ماجرا بود .\r\nهمچنين هنگامى كه پيامبر به سوى مدينه مهاجرت كرد ، فاطمه ناظر بر اين جدايى بود و تلخى فراق را به خوبى احساس مىكرد و نيز هنگامى كه امام على از جانب پيامبر فرمان يافت تا با بقيه خانوادهء پيامبر يعنى فواطم « 1 » ، به مدينه مهاجرت كند ، فاطمه ناظر و شاهد اين حركت بود .\r\nكاروان ، راه مدينه را درپيش گرفت ، گروه مسلّحى از سوى قريش مأمور شد تا آن را تعقيب كند و نگذارند خاندان پيامبر صلى الله عليه و آله به او بپيوندند . ميان امام على و اين گروه نبردى سخت روى داد و امام پس از آنكه صدماتى بر آنها وارد كرد آنان را فرارى داد . فاطمه عليها السلام در اين روز نيز درهمان كاروانى جاى داشت كه از سوى دشمن مورد حمله قرار گرفته بود .\r\nپيامبر اكرم نيز در بيرون از شهر مدينه ، چشم به راه ورود فاطمه و امام بود و تا اينان به او ملحق نشدند به داخل شهر گام ننهاد .\r\nفاطمه در مدينه نيز شاهد رويدادهاى بزرگى بود و بدين ترتيب شخصيتش هر روز پرداخته‌تر و كاملتر مىشد . در جنگ احُد كه نبرد به زيان مسلمانان در جريان بود ، فاطمه زهرا نيز شركت داشت و با خاكستر حصير سوخته جراحت پدرش را مرهم نهاد و شمشيرهاى پيامبر و جانشين او را شست و پاكيزه كرد .\r\n\r\n\r\n","description":"","footnote":"\r\n( 1 ) - مقصود از فواطم عبارتند از :\r\n- فاطمه دختر اسد . مادر امام عليه السلام و همسر سرور بطحا ابوطالب .\r\n- فاطمه دختر زبير بن عبدالمطلب .\r\n- فاطمه زهرا عليها السلام . ( بحار الانوار ، ج 19 ، ص 65 ) .\r\n","page_name":" 28 ","page_number":28},
  {"content":"\r\n\r\nيكى ديگر از رويدادهاى جالبِ توجّه زندگى فاطمه زهرا عليها السلام ، ازدواج اوست . كه بُعد بزرگى از زندگى او را دربر مىگيرد .\r\nدر واقع ازدواج فاطمه يك ازدواج تمام عيار ، مطابق با ارزشهاى اسلامى بود . از اين رو اين پيوند به عنوان نمونه‌اى از يك ازدواج ايده‌آل مورد توجه قرار گرفت .\r\nدر فقه اسلامى ، شيوهء ازدواج فاطمه به عنوان سنّت مستحب قلمداد شده است . چرا كه اين ازدواج صورت مجسمى از تعاليم گرانبهاى اسلامى است . اينك بجاست به فراخور اين كتاب به شرح قسمتهايى حساس از اين پيوند مبارك بپردازيم .\r\n\r\nاوّل : خواستگارى\r\nمراسم ازدواج به سادگى و بدون هيچ افراط و تفريطى برگزار شد . در حقيقت مفهوم‌ازدواج اسلامى مفهومىاست برخاسته از واقعيت وطبيعت آن . ازدواج پديده‌اى است فطرى كه براى ادامه حيات و بقاى نسل انسان در وجود او تعبيه شده است .\r\nدر واقع اسلام نيز ازدواج را بدين گونه مىخواهد و دستوراتى متناسب با چنين‌ازدواجى صادر كرده‌است . از اين‌رو به‌بسيارىاز تشريفات بىفايده ديگرى كه در برخى از كشورهاى اسلامى ديده مىشود هيچ نيازى نيست .\r\nمعمولًا ازدواج با خواستگارى از سوى مرد آغاز مىشده . آن هم از زنى كه از جهت حسب و نسب ، مورد علاقهء او قرار مىگرفته است . و بستگان\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nزن نيز دربارهء مرد تحقيق مىكردند و اگر او را شايسته مىيافتند مهريه ساده‌اى تعيين مىكردند و دخترشان را بدون تشريفات و رفت و آمدها ، به ازدواج مرد درمىآورند و از تشكيل جلسات طولانى و بدون فايده خوددارى مىكردند . كه گويى اينك ازدواج به مثابهء تعيين روابط بين‌المللى ميان ملّتها درآمده است ، كه در برخى از كشورها هم‌اكنون نيز اين رفتار و طرز فكر ديده مىشود .\r\nبراى همين است كه مىبينيم اميرمؤمنان ، على عليه السلام خدمت پيامبر صلى الله عليه و آله مىآيد ، سلام مىكند و در جاى خود قرار مىگيرد . پيامبر علّت آمدنش را جويا مىشود و حضرت امير موضوع ازدواج با فاطمه را مطرح مىكند و پيامبر با خوشرويى تمام از پيشنهاد او استقبال مىكند .\r\n\r\nدوّم : قبول پيشنهاد خواستگارى\r\nپيامبر پيشنهاد على را به طور قطعى نمىپذيرد ، مگر پس از آنكه اين پيشنهاد را براى فاطمه با تفاصيل آن عرضه كند . آن‌حضرت از سوابق على و فضايل و مناقب او مىگويد و فاطمه نيز سكوت مىكند و بدين ترتيب رضايت خويش را اعلام مىدارد .\r\nپيامبر صلى الله عليه و آله با ديدن سكوت فاطمه زهرا مىفرمايد : اللَّه اكبر ، سكوت فاطمه نشان رضايت او به اين پيوند است .\r\nاسلام زن‌را انسانىصاحب كرامت‌به‌شمار مىآورد كه حق‌دارد سرنوشت خود را برگزيند . اگرچه پدر نيز اين حق را دارد كه در انتخاب\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nهمسر با دخترش مشورت كند چرا كه او خير و صلاح دخترش را بهتر مىداند . ولى اگر پدر بخواهد در اين باره زور پيشه كند و يا در استفاده از اين حق افراط روا دارد ، در چنين حالتى شرع مقدّس قدرتش را محدود مىسازد ، حق انتخاب را تماماً برعهدهء خود زن مىسپارد . بدين‌گونه از افراط و تفريط جلوگيرى مىكند و بنابراين اسلام با شيوهء اروپايى و غربى كه زن را از خانواده‌اش جدا مىكند و حق انتخاب شوهر را تنها به دست او مىسپارد ، به هيچ وجه هماهنگى و موافقت ندارد .\r\nاز طرفى شيوهء اسلامى در اين باره با روش ازدواج در روزگار جاهليّت كه زن را به مثابه كالايى مورد خريد و فروش قرار مىداد ، هيچ گونه سازگارى ندارد .\r\n\r\nسوّم : برابرى\r\nفاطمه در همان هنگامى كه مسلمانان توانسته بودند با نيرومندترين دشمن خود يعنى قريش ، در جزيرة العرب به رويارويى برخيزند ، به سن و سال زنان رسيده بود . مردان مسلمان هريك مىخواستند در ازدواج با فاطمه دختر پيامبر بر يكديگر سبقت جويند تا بدين ترتيب به اين شرافت نايل آيند . در آن هنگام فضايل و مناقب و پاكدامنى و آزرم و حكمت و تقوا و اجتهاد و دانش و معرفت آن‌حضرت ، زبانزد همگان بود . امّا از سوى ديگر مسلمانان از ميزان علاقهء وافر پيامبر اكرم به دخترش آگاهى داشتند از اين رو بسيارى از توانگران و بزرگان او را از پيامبر خواستگارى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمىكردند امّا پيامبر اسلام آنان را با ظرافت رد مىكرد چرا كه آنان را شايستهء ازدواج با فاطمه و همتا و برابر با آن‌حضرت نمىدانست . مضافاً برآنكه پيامبر از طريق وحى ، آگاهى يافته بود كه فاطمه ، اين زن بافضيلت و معصوم در اسلام ، كسى كه قرار است نسل پيامبر و تبار اوصيا و جانشينانش از او باشد ، بايد با مردى كه خداوند سبحان او را برگزيده است ، پيمان زناشويى ببندد .\r\nاز اين رو آن‌حضرت به هركس كه براى خواستگارى فاطمه به او رجوع مىكرد ، مىفرمود :\r\nمن در اين باره منتظر فرمان خداوند هستم . امّا هنگامى كه على به همين منظور نزد پيامبر آمد و خواسته‌اش را مطرح كرد پيامبر صلى الله عليه و آله به وى فرمود : جبرئيل پيش از وى نزد آن‌حضرت آمده و به وى گفته بود كه خداوند تعالى ، فاطمه را در آسمان به همسرى على درآورده و فرشتگان را بر آن گواه گرفته است .\r\nتمام اينها براى آن بود كه حضرت امير پس از پيامبر صلى الله عليه و آله بهترين زمينيان بود و پيامبر و فاطمه نيز اين نكته را به خوبى مىدانستند . على عليه السلام تنها همسر شايسته فاطمه بود .\r\nدر اسلام نيز روا نيست كه پدر دخترش را به مردى كه همشأن او نيست ، به همسرى درآورد . در اين باره مىتوان به حديثى كه از امام صادق عليه السلام روايت شده ، استناد جُست . آن‌حضرت فرموده است :\r\n« اگر خداوند امير مؤمنان عليه السلام را براى فاطمه نيافريده بود ، از آدم تا\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nپايين‌تر از وى همتايى براى فاطمه بر روى زمين وجود نداشت » « 1 » .\r\n\r\nچهارم : مهريه و جهيزيه\r\nاگر انسان در زندگى دنيا بيشتر به تشريفات توجّه داشته باشد ، دردسر و مشكلاتش هم افزونتر خواهد شد . حال آنكه ساده زيستن و زهد در زندگى ، موجب آسودگى و راحتى است . اميرمؤمنان نيز در حديثى كه از اوصاف پرهيزكاران سخن مىگويد ، به همين نكته اشاره كرده و فرموده است :\r\n« پرهيزكاران لذّت زهد دنيا را هم در اين دنيا چشيده‌اند » « 2 » .\r\nساده زيستن و زهد ، بخصوص درنظر رهبران و بالاخص در نزد ائمه و راهنمايان ربّانى از اهمّيّت بيشترى برخوردار است .\r\nشايد سادگى مَهر بانوى زنان و نيز لوازم خانه‌اش ، به اضافه زهد در مراتب دنيا ، بيشتر به هدف ساده برگزار كردن مراسم زناشويى انجام گرفته باشد تا به عنوان نمونه‌اى براى ازدواجهاى اسلامى همواره پيش روى مسلمانان قرار داشته باشد و چرا اين گونه نباشد ؟ كه او فاطمه دختر محمّد بن عبداللَّه صلى الله عليه و آله ، رسول خدا بود و شوهرش سرور اوصيا ، على امير مؤمنان . پس بايد كه ازدواج او به عنوان الگو و نمونه قلمداد شود .\r\nامامان معصوم نيز ، عملًا در ازدواجهاى خود از اين نمونه پيروى\r\n\r\n\r\n","description":"","footnote":"\r\n( 1 ) - اعيان الشيعه ، ج 22 ، ص 569 .\r\n( 2 ) - نهج البلاغة ، نامهء 27 .\r\n","page_name":" 33 ","page_number":33},
  {"content":"\r\n\r\nكردند و خود را حتّى ملزم به رعايت « مهر السنّه » ، يعنى همان بهاى مهريه‌اى كه على عليه السلام به فاطمه عليها السلام پرداخت ، مىكردند .\r\nمهر حضرت زهرا 480 و يا بنابر بعضى روايات 500 درهم بود .\r\nهمچنين جهيزيه‌اى كه پيامبر صلى الله عليه و آله آن را براى فاطمه تدارك ديد ، عبارت بود از :\r\n- پيراهنى به بهاى هفت درهم .\r\n- روبندى ( به عنوان چادر ) به ارزش چهار درهم .\r\n- قطيفهء سياه خيبرى .\r\n- تختخوابى بافته شده از برگ و ليف خرما .\r\n- دو تشك كه درون يكى از آنها با پشم گوسفند و درون ديگرى با ليف خرما پر شده بود .\r\n- چهار بالش كه درون آنها از گياه خوشبوى « اذخر » پر شده بود .\r\n- پرده‌اى نازك از پشم .\r\n- يك تخته حصير هجرى « 1 » كه گاهى اين حصير از علف بافته مىشد .\r\n- يك آسياب دستى .\r\n- يك تشت مسى .\r\n- مشكى از پوست .\r\n- كاسه‌اى چوبين .\r\n- مشك كهنه آب .\r\n\r\n\r\n","description":"","footnote":"\r\n( 1 ) - اين حصير در هجر از توابع يمن بافته مىشد .\r\n","page_name":" 34 ","page_number":34},
  {"content":"\r\n\r\n- يك آفتابه .\r\n- دو كوزهء سفالى .\r\n- يك سفرهء چرمى .\r\n- يك چادر بافت كوفه .\r\n- يك مشك آب .\r\n- مقدارى عطر .\r\nامام عليه السلام نيز خانهء خود را مهيا كرد . بدين ترتيب كه كف خانه را با ريگهاى نرم فرش كرد و چوب درازى به دو طرف ديوار آويخت تا از آن به عنوان رخت آويز استفاده شود و داخل اتاق را نيز با پوست گوسفند فرش كرد و تنها يك بالش از ليف خرما در خانه قرار داد .\r\n\r\nپنجم : خطبهء عقد\r\nرسول خدا به امام على فرمود : برخيز و براى خود خطبه بخوان :\r\nاميرمؤمنان فرمود :\r\n« سپاس خدايى را كه به ستايشگرانش نزديك شد و به خواستارانش قريب گشت و بهشت را به كسانى كه از او پروا پيشه كنند ، وعده فرمود و كسانى را كه نافرمانىاش كنند با آتش بيم داد . او را بر نيكيهاى ديرينه و نعمتهايش سپاس مىنهم . سپاس كسى كه مىداند او ( خداى ) آفريننده و پديد آرنده و ميراننده و زنده كنندهء اوست و از بديهايش پرسنده . از او يارى مىجوييم و هدايت مىخواهيم و به دو ايمان مىآوريم و از وى كفايت مىطلبيم » .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n« و شهادت مىدهيم كه جز خداى يگانه هيچ معبودى نيست . يكتاست و شريكى ندارد . شهادتى كه در اندازهء او باشد و خشنودش سازد و نيز شهادت مىدهيم كه محمّد بنده و رسول خداست ، درود خدا بر او ، و بر دودمانش باد . درودى كه او را نيك آيد و بهره‌مندش سازد و او را بالا برد و برگزيندش . اين رسول خداست كه دخترش فاطمه را به پانصد درهم ( مهر ) به همسرى من داد . از او بپرسيد و حضرتش را گواه گيريد » .\r\nآنگاه رسول خدا صلى الله عليه و آله فرمود : « من دخترم فاطمه را براساس آنچه خداوند مهربان او را با تو تزويج كرده ، به همسرى تو دادم و به خشنودى خداوند راضى و خشنودم . تو نيك داماد و نيك يارى هستى و خشنودى خداوند براى تو كافى است » .\r\nسپس رسول خدا فرمود تا طبقى از خرماى نورس يا رسيده درميان آورند و آن را تقسيم كنند .\r\nدر اين باره حديث ديگرى از زبان امير مؤمنان نقل شده كه در سطور بعد براى بيان اهميّت اين پيوند در اسلام ، آن رابازگو خواهيم كرد . از جمله دلايل اهمّيّت اين ازدواج آن است كه ما در كتابهاى تاريخ و حديث به بخش بزرگى بر مىخوريم كه به تفصيل يا اختصار موضوع ازدواج على با فاطمه را مطرح كرده‌اند . اين امر خود نشانگر اهتمام مسلمانان صدر اسلام به اين امر بوده است .\r\nحديثى كه در اين باره روايت شده ، منقول از ضحّاك بن مزاحم است كه گفته : از على بن ابى طالب شنيدم كه مىفرمود : ابوبكر و عمر نزد من\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nآمدند و گفتند : چه مىشود كه نزد رسول خدا به روى و دربارهء فاطمه با او سخن بگويى ؟\r\nمن نزد آن‌حضرت رفتم . چون پيامبر مرا ديد ، خنديد و آنگاه فرمود :\r\nابوالحسن براى چه آمده‌اى ؟ چه مىخواهى ؟\r\nمن از خويشاوندى و پيشگامى خود در اسلام نيز و از يارى و جهاد خويش در ركاب آن‌حضرت ، سخن گفتم . آن‌حضرت در پاسخ فرمود :\r\nراست گفتى و بهتر از آنى كه گفتى .\r\nگفتم : اى رسول خدا آيا فاطمه را به همسرى من مىدهى ؟\r\nاو فرمود : على ! پيش از تو نيز كسان ديگرى از او خواستگارى كرده‌اند و چون من خواستگارى آنان را با فاطمه درميان نهادم ، آثار نارضايتى در چهره‌اش نمايان شد . امّا اينك تو اينجا بمان تا من دوباره به سويت بازگردم « 1 » .\r\nپيامبر صلى الله عليه و آله به اتاق فاطمه رفت . فاطمه برخاست و رداى پيامبر را ستاند و كفشهايش را به در آورد و آب وضو براى آن‌حضرت مهيّا كرد و به دست خويش پاهايش را شُست و آنگاه بر جاى خود نشست ، پيامبر به او فرمود : اى فاطمه ؟ پاسخ داد : بلى چه فرمايشى دارى اى رسول خدا ؟\r\nپيامبر فرمود : على بن ابى طالب كسى است كه تو به خوبى از قرابت و فضيلت و اسلام او آگاهى دارى و من نيز از خداوند خواسته‌ام كه تو را به همسرى بهترين و محبوبترين خلقش درآورد . او از تو خواستگارى كرده\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 31 .\r\n","page_name":" 37 ","page_number":37},
  {"content":"\r\n\r\nاست . در اين باره چه نظرى دارى ؟\r\nفاطمه خاموش ماند امّا چهره‌اش را برنگرداند و رسول خدا نيز در سيمايش نشان ناخرسندى نديد . پس برخاست و گفت : اللَّه اكبر . سكوت او دليل بر موافقت اوست .\r\nپس جبرئيل عليه السلام به نزد آن‌حضرت آمد و گفت : اى محمّد ، فاطمه را به همسرى على بن ابى طالب ده كه خداوند او را براى على بن ابى طالب پسنديده و على را نيز براى فاطمه .\r\nعلى فرمود : آنگاه پيامبر فاطمه را به‌ازدواج من درآورد . و نزد من آمد و دستم را گرفت و فرمود : « برخيز به نام خدا و بگو : عَلى بَرَكِةِ اللَّهِ وَما شاءَ اللَّهُ لا قُوَّةَ إِلّا بِاللَّهِ تَوَكَّلْتُ عَلَى اللَّهِ » .\r\nآنگاه مرا آورد و در كنار فاطمه نشانيد و فرمود :\r\n« خدايا اين دو محبوبترين خلقِ تو در نزد منند پس آنان را دوست بدار و به فرزندانشان بركت ده و از سوى خود نگاهبانى برايشان بگمار و من اين دو و فرزندانشان را از شر شيطان رانده شده ، در پناه تو مىگيرم » « 1 » .\r\n\r\nششم : زفاف\r\nفاطمه زهرا بر اشتر سياه و سپيد پدرش نشست . زنان پيامبر اطراف اشتر را گرفته بودند و اشعار شاد مىخواندند . سلمان نيز افسار اشتر را به دست گرفته بود و پيامبر خود پيشاپيش اشتر و درميان جوانان بنى هاشم\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 31 .\r\n","page_name":" 38 ","page_number":38},
  {"content":"\r\n\r\nكه شمشيرهاى آخته به دست داشتند ، حركت مىكرد . جوانان بنى هاشم با اين حركت در واقع مىخواستند بگويند كه ما از عرض و ناموس خود پاسدارى مىكنيم .\r\nآرى ، آن شب جشن عروسى برپا بود و اين جشن با اشعارى كه زنان پيامبر مىخواندند و ديگر زنان آنها را تكرار مىكردند ، شكوه خاصى به خود گرفته بود .\r\nام سلمه مىخواند :\r\n- اى همسايگانم به يارى خدا گردش كنيد و در همه احوال خداى را به ياد آريد .\r\n- و ياد آريد الطاف پروردگار و الا مرتبه را كه ناخوشيها و آفتها را از ما دور كرد .\r\n- او ما را پس از كفر ، هدايت كرد و از نو جان بخشيد .\r\n- با بهترين بانوى عالميان كه خاله‌ها و عمه‌هايش فداى او گردند ، همراه شويد .\r\n- اى دختر كسى كه خداى بزرگ او را با وحى و رسالت ، بر ديگران برترى بخشيد .\r\nعايشه نيز اين اشعار را مىخواند :\r\n- اى زنان ، روبندها زنيد و آنچه شايسته گفتن در مجالس است ، بر زبان آريد .\r\n- همراه با تمام بندگان شاكر خداوند ، او را به ياد آوريد كه ما را به دين خويش مخصوص فرمود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n- ستايش خداى را بر بخششهايش و سپاس اورا كه يكتا و ارجمند و تواناست .\r\n- با او - فاطمه - همراه گرديد كه خداوند نام او را بلند گردانيد و وى را از جانب خود به پاكى و طاهرى - على - مخصوص داشت .\r\n- حفصه نيز بدين اشعار مترنّم شد و خواند :\r\n- فاطمه بهترين زنان بشر است و سيمايى چون ماه دارد .\r\n- خداوند تو را بر همهء آفريدگان برترى بخشيد به فضيلت كسى كه به آيات زمر مخصوص شد .\r\n- خداوند تو را به همسرى جوانى فاضل يعنى على بهترينِ حاضران ، درآورد .\r\n- همسايگانم ، با فاطمه همراه شويد كه او بزرگوار و فرزند مرد بزرگى است .\r\nپس از آنكه فاطمه به خانه على رسيد ، پيامبر صلى الله عليه و آله پيش رفت و دست فاطمه را گرفت و درميان دستان على نهاد و پيش از آنكه چنين كند ، با سخنان گرم و نورانى خود ، بذر عشق و محبّت را درميان آنان كاشت و از هريك از آنان تعريف و تمجيد كرد .\r\nفاطمه زهرا عليها السلام از آغاز سال دوّم هجرت ، به زندگى تازه‌اى گام نهاد .\r\nاو پيش از اين بمدّت 9 سال به عنوان دخترى نمونه در خانه پدرش مطرح بود و اينك مىخواست زندگى زناشويى خويش را آغاز كند . آرى او مىرفت تا سنگ بناى نخستين خانوادهء نمونه را در جامعه اسلامى بنيان نهد تا جهان مفهوم زندگى هدفدار را در پرتو تعاليم اسلامى بشناسد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاينك به مثالهايى از اين خانوادهء نمونه كه فاطمه با همكارى على عليه السلام و با وحيى كه از جانب خدا به سوى پيامبر صلى الله عليه و آله مىشد ، آن را بنيان نهاده بود اشاره مىكنيم :\r\n1 - محبّت و دوستى عميق : آنچه اين دو را به هم پيوند مىداد ، عشق و محبّتى بود كه از ايمان هريك از آنان به ويژگيها و مناقب ديگرى نشأت مىگرفت . فاطمه ، على را به عنوان سرور اوصيا و پدر نوه‌هاى پيامبر و برترين مردم پس از آن‌حضرت و صاحب مقامى و الا و بزرگ در نزد خداوند مىدانست . از اين رو به او بسيار عشق مىورزيد . على عليه السلام نيز از بزرگى و عظمت فاطمه آگاه بود و مىدانست كه او سرور زنان جهان و مادر نوه‌هاى پيامبر است و شفاعتش در بارگاه خداوند مقبول واقع مىشود . به اين دلايل بود كه اميرمؤمنان هم او را بسيار دوست مىداشت .\r\n2 - همكارى در عمل : فاطمه زهرا در انجام مسئوليّتهاى داخل خانه سُستى نمىورزيد چنان كه حضرت امير نيز در انجام وظايف مربوط به خودش كوتاهى نشان نمىداد . پيامبر اكرم هم وظايف را از روز نخست بدين گونه تقسيم كرد :\r\nالف - على بايد خانه را بروبد و آب بياورد علاوه بر آنكه دادن نفقه هم از وظايف اوست .\r\nب - فاطمه بايد آرد فراهم آرَد و خيمر درست كند و نان پزد و تربيت فرزندان و رتق و فتق امور آنان را برعهده گيرد .\r\nدر حديثى از ابوجعفر عليه السلام نقل شده است كه فرمود :\r\n« فاطمه به على قول داد كه كارهاى خانه را انجام دهد و خمير درست\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nكند و نان پزد و خانه را بروبد و على هم به او قول داد كه كارهاى بيرون از خانه را انجام دهد وهيزم آورد و مواد خوراكى را تهيه كند . روزى امام به فاطمه گفت : اى فاطمه آيا چيزى دارى ؟ فاطمه گفت : سوگند به آنكه حقّ تو را بزرگ داشت ، سه روز است كه چيزى نداريم تا تو را بدان مهمان كنم . على عليه السلام پرسيد : پس چرا به من نگفتى ؟ فاطمه گفت :\r\n« رسول خدا صلى الله عليه و آله مرا نهى كرد از اين كه چيزى از تو بخواهم بلكه به من سفارش كرد كه از پسر عمويت چيزى مخواه . اگر چيزى آورد كه هيچ و گرنه از او تقاضايى مكن » . انجام اين وظايف ، رنج و زحمت فراوانى براى فاطمه زهرا ايجاد كرده بود چنان كه روزى رسول خدا صلى الله عليه و آله به منزل فاطمه وارد شد و ديد كه كار زياد ، على و فاطمه را خسته كرده است . پس پرسيد : كدام يك از شما بيشتر خسته‌ايد ؟ على پاسخ داد : فاطمه .\r\nآنگاه پيامبر فاطمه را از ادامهء كار منع كرد و خود به جاى او مشغول كار شد .\r\nمسلمانان در يكى از جنگها ، غنايم بسيارى به دست آورده بودند از اين رو فاطمه زهرا به حضور پيامبر اكرم رسيد و از آن‌حضرت خواست تا خادمه‌اى به‌عنوان سهم وى از غنيمت به‌او دهد كه اورا در كارها ووظايف خانه كه برايش بخصوص در زمان غيبت اميرمؤمنان و شركت آن‌حضرت در جنگها سنگين مىشد ، كمك كند .\r\nاز امام على عليه السلام روايت شده است كه به مردى از بنى سعد فرمود : آيا دربارهء خود و فاطمه نكته‌اى برايت بازگويم ؟ فاطمه در خانهء من بود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاو از تمام كسان پيامبر صلى الله عليه و آله در نزد آن‌حضرت عزيزتر و محبوبتر بود . او آن قدر با مشك آب آورده بود كه سينه‌اش از اين بابت مجروح شده بود و آنقدر به دست خود آسياب كرده بود كه دستانش خشن شده بود و خانه را آنقدر رُفته بود كه لباسهايش خاك آلوده شده بود و آنقدر زير ديگ را روشن كرده بود كه جامه‌هايش چرك و دودآلود شده بود و به همين خاطر بسيار لاغر و نزار گشته بود « 1 » .\r\nچون فاطمه زهرا از پيامبر خواستار كنيزى شد تا او را در كارهاى خانه كمك كند ، آن‌حضرت به وى فرمود : من به تو چيزى مىآموزم كه بيشتر از كنيز به حال تو سودمند است .\r\nفاطمه پرسيد : پدر ! آن چيست ؟\r\nپيامبر فرمود : چون از نماز فراغ يافتى پيش از آنكه به چپ و راست خود بنگرى 34 مرتبه بگو اللَّه اكبر و 33 مرتبه بگو الحمد للَّه‌و 33 مرتبه هم بگو سبحان اللَّه . چون ، چنين كنى خداوند نيرو و نشاط به تو عنايت كند . آنگاه پيامبر صلى الله عليه و آله به‌او نگريست و فرمود : آيا بدين خرسندى ؟\r\nفاطمه پاسخ داد : آرى اى رسول خدا ، خرسندم .\r\nاين همان تسبيح مشهور به « تسبيح الزهرا » است كه بيشتر شيعيان پس از خواندن نماز ، خود را به انجام آن ملزم مىدانند .\r\nاين است شخصيت آن زن درخشانى كه فاطمه زهرا عليها السلام آن را براى ما به نمايش مىگذارد . او نشان مىدهد كه چگونه يك زن بايد مشكلات را\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 82 .\r\n","page_name":" 43 ","page_number":43},
  {"content":"\r\n\r\nتحمّل كند و به درجات والايى كه خداوند براى او درنظر گرفته برسد بىآنكه بدانچه از دنياى فانى از كف او مىرود ، توجّه نشان دهد .\r\nبنابر برخى از روايات ، چون آيهء زير نازل شد كه فرمود :\r\n( وَإِمَّا تُعْرِضَنَّ عَنْهُمُ ابْتِغَاءَ رَحْمَةٍ مِن رَّبِّكَ تَرْجُوهَا فَقُل لَّهُمْ قَوْلًا مَّيْسُوراً ) « 1 » « چون‌ازايشان ( يعنىازخويشان ودخترت فاطمه ) به خاطر رحمت پروردگارت كه بدان اميدوارى ، روى گرداندى بديشان سخنى نرم و خوش بگو » .\r\nپيامبر صلى الله عليه و آله خدمتكارى را بنام « فضه » را براى خدمت به دخترش به نزد وى فرستاد . فاطمه نمىخواست با او رفتارى مانند رفتار زنان عرب داشته باشد آنان به خدمتكار خود امر و نهى مىكردند و خدمتكارشان جز اطاعت از فرمانهاى آنها چارهء ديگرى نداشت . امّا فاطمه هرگز چنين نكرد بلكه بدون آنكه ميان خود وفضه امتيازى قائل شود ، روزهايى را بين خود و فضه تقسيم كرد .\r\n3 - فاطمه زهرا زندگى و غذاى ناگوار و لباس درشت بافت و خشن را تحمّل مىكرد و تنها خدا و روز قيامت را درنظر مىآورد . در حديثى از سويدبن‌غفله آمده است كه گفت : على عليه السلام به پيشامدى سخت گرفتار شد .\r\nفاطمه به نزد پيامبر صلى الله عليه و آله رفت و در زد . رسول خدا فرمود : من احساس مىكنم محبوبم بر در ايستاده است . اى أم‌ايمن برخيز و بنگر . پس أم ايمن در را گشود ، فاطمه به خانه پيامبر قدم نهاد . پيامبر خطاب به او فرمود :\r\nتاكنون در چنين هنگامى نزد ما نمىآمدى ؟ ! فاطمه گفت : اى رسول خدا\r\n\r\n\r\n","description":"","footnote":"\r\n( 1 ) - سورهء اسراء ، آيهء 28 .\r\n","page_name":" 44 ","page_number":44},
  {"content":"\r\n\r\nخوراك فرشتگان در نزد خداى چيست ؟ پيامبر فرمود : حمد وثناى خداست . پس فاطمه عرض كرد : خوراك ما چيست ؟ پيامبر فرمود :\r\nسوگند به آنكه جانم به دست اوست . در خانهء آل محمّد يك ماه است كه آتشى برافروخته نشده . اينك پنج‌كلمه كه جبرئيل به‌من آموخته‌است ، به تو ياد مىدهم . فاطمه گفت : اى رسول خدا اين پنج كلمه كدام است ؟\r\nپيامبر صلى الله عليه و آله فرمود :\r\n« يا رَبَّ الْأَوَّلينَ وَالْآخِرينَ ، يا ذَا الْقُوَّةِ الْمَتينِ وَيا ر احِمَ الْمَساكينِ وَيا أَرْحَمَ الْرَّاحِمينَ »\r\n. فاطمه بازگشت . همين كه چشم على به او افتاد ، گفت : مادر و پدرم به فدايت . اى فاطمه چه خبرى آوردى ؟ گفت : براى كارى دنيايى رفتم و براى آخرت بازگشتم . على به او فرمود : آنچه پيش روى دارى بهتر است ، آنچه پيش روى دارى بهتر است .\r\nاز امام جعفر صادق عليه السلام نقل شده است كه فرمود :\r\nفاطمه عليها السلام نزد رسول خدا صلى الله عليه و آله از على عليه السلام شكايت كرد و گفت : اى رسول خدا على از روزى خود چيزى برجاى نمىگذارد مگر آنكه آن را درميان بيچارگان پخش كند . پيامبر به او فرمود : اى فاطمه آيا مرا دربارهء برادرم و پسر عمويم خشمگين مىسازى ؟ همانا خشم على خشم من وخشم من خشم خداى عز وجل است « 1 » .\r\nفاطمه زهرا از زمان ازدواج تا هنگام وفاتش به عنوان واسطهء ميان رسول خدا و زنان مسلمان در مسائل شرعى بود . بدين ترتيب كه زنانى كه\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 153 .\r\n","page_name":" 45 ","page_number":45},
  {"content":"\r\n\r\nدر مسائل شرعى دچار اشكال مىشدند ، نزد فاطمه مىآمدند و مسائل خود را از او مىپرسيدند و آن‌حضرت اشكالات آنان را بر طرف مىكرد و فرهنگ وحى را به آنان مىآموخت و آنان را از معرفت سيراب مىكرد .\r\nآن‌حضرت همچنين در برخى از سفرهاى مهم شركت جست و انجام برخى از امور را برعهده داشت . علاوه بر اين او در فتح مكّه نيز حضور داشت و به امور شخصى پدر و شوهرش رسيدگى مىكرد تا آنان بتوانند براى وظايف مهمى كه برعهده داشتند ، از فرصتها بهتر استفاده كنند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nجايگاه حضرت فاطمهء زهرا عليها السلام\r\nزمخشرى در كشاف هنگام ذكر ماجراى زكريا و مريم عليهما السلام نقل كرده است كه پيامبر صلى الله عليه و آله در هنگام قحط سالى ، به گرسنگى مبتلا شد . حضرت فاطمه عليها السلام دو قرص نان و پاره‌اى گوشت براى آن‌حضرت ، تحفه برد و وى را بر خود مقدّم داشت . امّا آن‌حضرت طبق را به خود فاطمه بازپس داد و فرمود : آن را بگير . آنگاه روپوش روى طبق را برگرفت . طبق پر از گوشت و نان بود . فاطمه با ديدن اين صحنه شگفت‌زده شد و پىبرد كه اين نان و گوشت از جانب خداوند فرستاده شده است . پيامبر به فاطمه فرمود :\r\nاين نان و گوشت از كجا آمده است ؟ فاطمه پاسخ داد : از سوى خدا كه او هركه را خواهد بىحساب ، روزى دهد . پيامبر فرمود : سپاس خدايى را كه تو را مانند بانوى زنان بنى اسرائيل قرار داد . سپس آن‌حضرت ، على بن ابىطالب و حسن و حسين و اهل بيتش را جمع كرد و همگى از آن غذا خوردند و سير شدند . امّا از غذا ، هيچ كاسته نشده بود و فاطمه باقيماندهء غذا را به همسايگان خويش بخشيد .\r\nترمذى در صحيح از صبيح غلام امّ سلمه و زيد بن ارقم نقل كرده است\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكه گفتند : پيامبر صلى الله عليه و آله به على و فاطمه و حسن و حسين فرمود : « من با دشمن شما دشمن و با دوستان شما دوست هستم » .\r\nابن خالويه در كتاب « آل » در حديثى كه آن را از امام رضا و او از پدرانش از اميرمؤمنان نقل كرده ، آورده است كه آن‌حضرت فرمود :\r\nرسول خدا صلى الله عليه و آله فرمود : « چون روز قيامت فرا رسد ، منادى از دل عرش آواز دهد كه اى خلايق ! ديدگان خود را بربنديد تا فاطمه دختر محمّد ، عبور كند » .\r\nهمچنين در روايت ديگرى آمده است كه آن منادى بانگ مىزند كه :\r\n« اى جماعت ! سر به زير افكنيد و چشم فرو بنديد تا فاطمه از پل صراط بگذرد . آنگاه آن‌حضرت درحالى كه هفتاد هزار كنيز از حور العين بهشت او را همراهى مىكنند ، از پل مىگذرد » .\r\nبخارى در صحيح به سند خود روايت كرده است كه پيامبر اكرم فرمود : « فاطمه پارهء تن من است . هركه او را خشمگين سازد به تحقيق مرا خشمگين ساخته است » .\r\nبسيارى از دانشمندان اهل حديث ، از شيعه و سنى ، اين مضمون را با اسناد صحيح و روايتهاى صريح نقل كرده‌اند . تا آنجا كه برخى بدين روايت ، با اعتمادى تمام استشهاد كرده‌اند . يكى از اينان ابوالفرج اصفهانى است . وى روايت مىكند كه : عبداللَّه بن حسن مثنى فرزند امام حسن مجتبى عليه السلام بر عمر بن عبدالعزيز وارد شد . عبداللَّه در آن هنگام جوان بود و از وقار و هيبتى خاص برخوردار . عمر او را در صدر مجلس نشانيد ، مورد احترام قرار داد و نيازش را برآورده ساخت . از علّت كار عمر در اين\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخصوص پرسش كردند . وى پاسخ داد : يكى از معتمدانم خبرى از رسول خدا برايم نقل كرد آن چنان كه گويى خود آن را از دهان آن‌حضرت شنيده‌ام . پيامبر فرمود : فاطمه پاره تن من است . آنچه او را شادمان مىكند مرا نيز خوشحال مىسازد و آنچه وى را خشمگين مىكند مرا نيز به خشم آورد . اين عبداللَّه هم پاره‌اى از پارهء تن رسول خداست .\r\nابن سعد و ابن مثنى از حضرت امير نقل كرده‌اند كه گفت : رسول خدا فرمود : « اى فاطمه خداوند از خشم تو خشمگين و از خشنودى تو خشنود مىشود » .\r\nابونعيم احمد بن عبداللَّه اصفهانى به سند خود از مسروق از عايشه نقل كرده است كه گفت : به هنگام بيمارى رسول خدا صلى الله عليه و آله ، كه به رحلت وى منجر شد بر بالين آن‌حضرت بوديم كه فاطمه وارد شد . راه رفتنش بى هيچ كم و كاستى به راه رفتن پيامبر مىماند . چون پيامبر فاطمه را ديد فرمود :\r\n« دخترم خوش آمدى » آنگاه وى را در سمت راست يا چپ خود نشانيد .\r\nسپس رازى را با وى درميان نهاد . فاطمه گريست . درميان زنان پيامبر من به سخن درآمدم و گفتم : رسول خدا از ميان ما همه تو را براى رازگويى برگزيد آنگاه تو مىگريى ؟ !\r\nسپس رسول خدا راز ديگرى با فاطمه درميان نهاد . اين بار فاطمه خنديد . عايشه در اين باره از فاطمه پرسش كرد . امّا آن‌حضرت گفت : من راز رسول خدا را برملا نمىكنم . چون پيامبر درگذشت عايشه دوباره از آن رازى كه پيامبر صلى الله عليه و آله با فاطمه درميان گذارده بود ، از وى سؤال كرد .\r\nفاطمه پاسخ داد : امّا گريه‌ام بدين خاطر بود كه رسول خدا به من فرمود :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nجبرئيل در هرسال يك بار قرآن را بر من عرضه مىداشت امّا امسال آن را دو بار عرضه كرد و علّت اين امر را جز نزديك شدن مرگم نمىدانم . من از شنيدن اين سخن گريستم آنگاه پيامبر به من فرمود : از خدا بترس و شكيبا باش كه من براى تو سَلَف نيكويى هستم . سپس فرمود : اى فاطمه آيا دوست ندارى كه سرور زنان جهان و بانوى اين امّت باشى ؟ در اين هنگام بود كه خنديدم .\r\nدانشمندان حديث اين روايت را با سندهاى بسيار و نيز مَتنى يكسان يا دست كم با اندكى تفاوت نقل كرده‌اند .\r\nمؤلّف كتاب « الاستيعاب » به سند خود از ابن عبّاس نقل كرده است كه رسول خدا صلى الله عليه و آله فرمود : « سرور زنان بهشت ، مريم و پس از او فاطمه دختر محمّد و سپس خديجه و سپس آسيه همسر فرعون مىباشند » .\r\nابن صباغ مالكى در فصول المهمه از بخارى و مسلم و ترمذى نقل كرده است كه پيامبر اكرم فرمود : « از مردان ، بسيارى به كمال رسيده‌اند امّا از زنان جز مريم دختر عمران و آسيه دختر مزاحم همسر فرعون و خديجه دختر خويلد وفاطمه دختر محمّد كس ديگرى به كمال دست نيافته است » .\r\nاين دو حديث با اسناد بسيار و مستفيض در كتب روايات نقل شده است . و البته احاديث ديگرى نيز نقل شده ، مبنى بر آنكه فاطمه از برترين آن زنان سابق الذكر است . جز آنكه مريم سرور زنان دورهء خودش مىباشد و فاطمه سرور زنان عالم در تمام دورانهاست . مؤيد اين نظر ، سخنى است كه از پيامبر صلى الله عليه و آله خطاب به حضرت زهرا نقل شده كه به وى فرمود : آيا دوست ندارى سرور زنان اين امّت باشى ؟ از آنجا كه بىترديد اين امّت از\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nديگر امّتها برتر است مىتوان نتيجه گرفت كه بانوى زنان اين امّت نيز از سروران ديگر امّتها ، برتر و بالاتر است .\r\nحاكم در مستدرك روايت كرده است كه چون رسول خدا از جنگ يا سفرى باز مىگشت ، نخست به مسجد مىرفت و دو ركعت نماز مىگزارد و آنگاه به خانهء فاطمه مىرفت و بعد از آن به نزد همسرانش روانه مىشد .\r\nامّا هرگاه پيامبر مىخواست به سفر يا جنگى رود ، نخست با همسرانش خدا حافظى مىكرد و آخر از همه با فاطمه وداع مىگفت .\r\nحاكم نيز همين مطلب را از ابن عمران نقل مىكند كه گفت : هرگاه پيامبراكرم عازم سفرى مىشد آخرين كسى كه با او خدا حافظى مىكرد ، فاطمه بود . اين نكته در كتب حديث با سندهاى مستفيض نقل شده است .\r\nدر كتاب استيعاب به نقل از عايشه آمده‌است كه از وى پرسيدند :\r\nمحبوبترين زنان در نزد رسول خدا صلى الله عليه و آله چه كسى بود ؟ عايشه گفت :\r\nفاطمه . پرسيدند : و از مردها ؟ گفت : شوهرش على .\r\nهمچنين مؤلف استيعاب به سند خود از ابن بريد از پدرش نقل كرده است كه گفت : محبوبترين زنان در نزد رسول خدا فاطمه و محبوبترين مردان در نزد آن‌حضرت ، على بود .\r\nحاكم در مستدرك از جميع بن عمير نقل كرده است كه عايشه پس از آنكه از وى دربارهء على پرسش شد ، گفت : از من دربارهء مردى مىپرسيد كه به خدا مردى را محبوبتر از على نديدم . بخارى و مسلم در صحاح خود از قول پيامبر صلى الله عليه و آله نقل كرده‌اند كه فرمود :\r\n« فاطمه سرور زنان بهشتى است » .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nمبارزه با انحراف امّت\r\nپيامبر صلى الله عليه و آله در روز دوشنبه 28 صفر سال 11 هجرى پس از آن كه رسالت الهى به كمال رسيد ، ديده از جهان فروبست .\r\nپيامبر پس از آن كه آخرين هدف از اهداف اصلى خود را كه همان نصب رهبرى و مجرى شايسته ، و تحكيم پايه‌هاى رهبرى صالح تا ابد براى مسلمانان بود ، دنيا را وداع گفت . رهبرى كه خداوند پس از پيامبر براى مسلمانان منصوب كرد ، امير مؤمنان على عليه السلام بود كه خود سيمايى زنده و مجسم از تعاليم اسلامى و بهترين الگو و نمونهء آن به شمار مىآمد .\r\nاين رهبر كسى بود كه كاملًا مفاهيم شريعت اسلامى را با پوست و گوشت خود درك كرده بود . او به احكام دين ، دانا و به اهدافى كه در پس آنها جاى داشت آگاه بود . از اين گذشته وى در عمل توانسته بود اين احكام را بر خود نيز تطبيق دهد و خود را با آنها عجين سازد و توقعاتى كه دين از وى داشت ، پاسخ گويد . مردم نيز به خوبى على را با اين صفات مىشناختند و به رهبرى او دل بسته و مطمئن بودند و او را ميان خود و خدايشان حجّت قرار دادند .\r\nچون اهداف رسالت جامهء تحقّق به خود پوشيد ، وظايف رسول خدا\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنيز به پايان رسيد . و خداوند هم با نازل كردن اين آيه پايان وظايف او را اعلان كرد : ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلَامَ دِيناً ) « 1 » « امروز براى شما دينتان را كامل كردم و نعمتم را بر شما تمام ساختم و اسلام را به عنوان آيين براى شما پسنديدم » .\r\nرسول خدا صلى الله عليه و آله به بستر بيمارى افتاد و بيمارىاش رو به و خامت نهاد .\r\nاثر زهرى كه به وى خورانيده بودند روز به روز در بدنش آشكارتر مىشد .\r\nهر روزى كه پيامبر اكرم سپرى مىكرد ، يك گام ، او را به سوى آخرت نزديكتر مىكرد ، فاطمه زهرا پدرش را به نيكى مىشناخت . او بر فضل و بزرگوارى و خدمات آن‌حضرت در راه خدا و انسانيّت ، و نيز رنجهايى كه او در اين راه كشيده بود ، آگاهى داشت . به پيامبر مهر مىورزيد زيرا پدرش محبوبترين كس در نزد خداوند بود ، و خدا نيز جايگاهى و الا در نزد فاطمه داشت و پيش‌او از همه چيز و همه كس عزيزتر ومحبوب‌تر بود .\r\nپدرش را دوست مىداشت چون از همه كس به او نزديك‌تر بود و پيامبرى بود كه مىبايست تمام دوستيها و محبتها در راه او بذل شود .\r\nولى اكنون او نظاره‌گر آن است كه پدر در بستر مرگ خفته است آيا او مىتواند با ديدن چنين منظرهء غم‌انگيزى آرام گيرد ؟\r\nفاطمه از اتاق پيامبر بيرون رفت و نيز هركس را كه در حجره پيامبر اكرم بود ، بيرون كردند مگر اميرمؤمنان را كه دركنار بستر پيامبر نشسته و مراقب حال او بود . فاطمه به سوى اتاقش رفت و پيش از آن كه بنشيند ،\r\n\r\n\r\n","description":"","footnote":"\r\n( 1 ) - سورهء مائده ، آيهء 3 .\r\n","page_name":" 53 ","page_number":53},
  {"content":"\r\n\r\nصداى شيون و فرياد را شنيد كه از خانه رسول خدا بلند شد . اتاق پيامبر صلى الله عليه و آله نزديك اتاق فاطمه بود ، فاطمه سرآسيمه و وحشت زده به سوى اتاق پيامبر رفت كه ناگهان خبر درگذشت پدرش را شنيد .\r\nرحلت پيامبر تأثير عميقى در دل فاطمه نهاد به گونه‌اى كه پس از اين واقعه هيچگاه او را خندان نديدند ، مگر وقتى كه به وى الهام شد مرگش نزديك شده ، و هنگام آن فرا رسيده است كه او نيز به پدرش ملحق گردد .\r\nفاطمه زهرا پس از وفات پدر همواره بيمار و نزار بود و لحظه به لحظه از شدّت غم رنجورتر مىشد .\r\nفاطمه عليها السلام چنان بر پدرش مىگريست كه مردم مدينه از اين بابت به امير مؤمنان گلايه كردند و از وى خواستند كه فاطمه زهرا ، يا شب گريه كند يا روز . امّا فاطمه وقتى كه اين درخواست را شنيد بيشتر گريست و دست از گريستن برنداشت مگر آن كه آنقدر بگريد تا به پدرش ملحق شود و افزود : من اندكى بيش درميان اين مردم درنگ نخواهم كرد .\r\nگريه فاطمه انگيزه‌اى دينى داشت ، همچنان كه مخالفان گريه وى ، نيز از پيشنهاد خود هدفى سياسى را تعقيب مىكردند . زيرا وقتى فاطمه زهرا مىگريست توجّه‌مردم به دو كه محبوب خاصّ پيامبر اسلام بود جلب مىشد .\r\n\r\nويژگيهاى بزرگ اخلاقى\r\n\r\nالف - خداپرست و زاهد\r\n: 1 - ابن شهرآشوب از حسن بصرى روايت كرده است كه گفت : در ميان اين امّت كسى از زهرا عابدتر نبود ، او آنقدر به نماز مىايستاد كه پاهايش\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nورم مىكرد .\r\n2 - از امام حسن عليه السلام روايت شده كه فرمود : در شب جمعه مادرم را ديدم كه براى عبادت ايستاده بود . او همچنان به حالت ركوع و سجود و قيام و قعود بود كه سپيده سر زد . او براى مردان و زنان مؤمن دعا مىكرد .\r\nو يكايك آنها را نام مىبرد . من از او پرسيدم : چرا براى خود دعا نمىكنى و براى ديگران دعا مىكنى ؟ فرمود : پسرم ! نخست همسايه سپس خانه .\r\n3 - از امام صادق عليه السلام روايت شده است كه فرمود : روزى رسول خدا صلى الله عليه و آله به خانهء فاطمه وارد شد . فاطمه را ديد كه لباسى از پشم شتر دربر كرده است و به دست خويش آرد مىكند و درهمان حال به فرزندش شير مىدهد . رسول خدا با ديدن اين منظره گريست و فرمود : دخترم تلخى دنيا را به خاطر شيرينى آخرت بچش . فاطمه زهرا گفت : خداوند را براى نعمتهايى كه داده مىستايم و به خاطر داده‌هايش ثنا مىگويم . پس اين آيه فرود آمد . ( وَلَسَوْفَ يُعْطِيكَ رَبُّكَ فَتَرْضَى ) « 1 » .\r\n« و به زودى خداوند به تو ببخشد تا راضى شوى . »\r\n4 - احمد بن حنبل در مسند روايت كرده است : كه رسول خدا هرگاه به مسافرت مىرفت ، آخرين كسى كه با او وداع مىكرد ، فاطمه بود ، و چون از سفر برمىگشت نخستين كسى را كه مىديد دخترش فاطمه بود .\r\nپيامبر صلى الله عليه و آله از جنگى برگشت و طبق معمول به خانه فاطمه رفت ، ديد كه پرده‌اى به در خانه آويخته‌اند ، و دو النگوى نقره در دست حسن\r\n\r\n\r\n","description":"","footnote":"\r\n( 1 ) - سورهء ضحى ، آيهء 5 .\r\n","page_name":" 55 ","page_number":55},
  {"content":"\r\n\r\nو حسين عليهما السلام است . آن‌حضرت از همانجا بازگشت و قدم به خانه ننهاد .\r\nفاطمه عليها السلام پنداشت كه پدر به خاطر ديدن پرده و النگوها به خانهء آنها داخل نشده است . پس پرده را پايين آورد و النگوها را از دست بچه‌ها بيرون كرد و آنها را قطعه قطعه كرد ، بچه‌ها گريستند . فاطمه آنها را ميانشان تقسيم كرد و درهمان حال كه آن دو مىگريستند به نزد پيامبر رفتند . پيامبر آن پاره‌ها را از دست آنها گرفت و رو به ثوبان ( آزاد شده رسول خدا و راوى همين حديث ) كرد و فرمود :\r\nاينها را نزد بنى فلان ببر ، و براى فاطمه گردن‌بندى از عصب ( دندان جانورى دريايى ) و دو النگو از عاج بخر كه اينان خاندان منند و خوش ندارم كه روزى پاكشان را در زندگى دنيايشان بخورند .\r\nدر روايت ديگرى آمده كه چون پرده و النگو را نزد پيامبر صلى الله عليه و آله آوردند فاطمه از آن‌حضرت خواست كه آنها را در راه خدا انفاق كند .\r\nپيامبر اكرم با شنيدن سخن فاطمه زهرا سه بار فرمود : « پدرش به فدايش او آن كار را انجام داد . »\r\nو مانند همين حديث از امام رضا از پدرانش از على ابن الحسين عليهم السلام روايت شده است كه فرمود : اسماء بنت عميس برايم روايت كرد كه من نزد فاطمه بودم كه پيامبر خدا بر او وارد شد و حضرت زهرا گردن‌بندى به خود آويزان كرده بود كه آن را على بن ابيطالب از بهره‌اش از غنائم جنگى خريده بود . پيامبر به فاطمه فرمود : مبادا مردم بگويند كه فاطمه دختر پيامبر مانند جباران لباس پوشيده است ! فاطمه زهرا آن را از گردن درآورد و فروخت و با آن برده‌اى خريد و در راه خدا آزاد كرد ،\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nرسول خدا از اين عمل فاطمه شادمان شد .\r\n5 - شيخ صدوق از اميرمؤمنان روايت كرده است كه فرمود :\r\nفاطمه آنقدر با مشك آب مىآورد كه بند مشك در سينه‌اش اثر نهاد ، و آنقدر دستاس مىكرد كه دستش زبر شد و پينه بست ، و آنقدر خانه را مىرُفت كه لباسهايش گردآلود مىشد ، و آنقدر آتش در زير ديگ مىافروخت كه لباسهايش دودآلود و سياه مىشد . . .\r\n6 - فاطمه همگام با اميرالمؤمنين مشكلات زندگى را در شرايطى دشوار تحمّل كرد .\r\nاز امام باقر عليه السلام نقل شده كه فرمود : « فاطمه به على تعهد داد كه كارهاى خانه مثل خمير كردن و نان پختن و رُفتن را انجام دهد و على نيز به او تعهد داد كه كارهاى بيرون از خانه را انجام دهد مانند هيزم آوردن و غذا تهيه كردن . روزى على از فاطمه پرسيد : آيا چيزى دارى ؟ فاطمه گفت : سوگند به آن كسى كه حقت را بزرگ كرده سه روز است كه چيزى ندارم تا از شما پذيرائى كنم !\r\nپرسيد : پس چرا به من خبر ندادى ؟ ! فاطمه گفت : زيرا رسول خدا صلى الله عليه و آله مرا نهى كرد از اينكه چيزى از تو بخواهم او فرمود : از پسر عمويت چيزى نخواه ، اگر چيزى آورد كه آورد و گرنه از او درخواست مكن . پس على عليه السلام از منزل بيرون رفت ، مردى را ديد و از او يك دينار وام گرفت ، شب بود كه به طرف منزل مىرفت . در راه با مقداد بن اسود برخورد كرد و از او پرسيد چه پيش آمده كه در چنين وقتى از منزل بيرون آمده‌اى ؟\r\nمقداد پاسخ داد : اى امير مؤمنان سوگند به حق آنكسى كه حق ترا بزرگ قرار\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nداده است ، گرسنگى سبب شده كه بيرون بيايم . راوى مىگويد از امام باقر عليه السلام پرسيدم : آيا رسول خدا صلى الله عليه و آله در اين موقع زنده بود ؟ فرمود : آرى رسول خدا زنده بود .\r\nامام على به مقداد فرمود مرا نيز گرسنگى بيرون كشانده ، من يك دينار وام گرفتم ، ولى ترا بر خود مقدّم مىدارم و دينار را به مقداد داد و خود به طرف خانه روانه شد . رسول خدا را ديد كه در خانه نشسته و فاطمه هم مشغول خواندن نماز بود و چيزى سرپوشيده درميان ايشان ديده مىشد . چون فاطمه زهرا نمازش را به پايان رساند آن چيز را به طرف خود كشيد . امّا ديدند كاسهء بزرگى پر از گوشت و نان است . حضرت على پرسيد : اين از كجا برايت آمده است ؟ فاطمه پاسخ داد : از جانب خداست و خداوند هركه را خواهد بدون حساب روزى دهد .\r\nرسول خدا به على فرمود : آيا نمىخواهى داستان كسى را كه مانند تو و فاطمه بوده است برايت بازگو كنم ؟ پاسخ داد : بلى . فرمود : مَثَل تو مَثَل داستان زكرياست كه در محراب بر مريم وارد شد و غذايى نزد او ديد از وى پرسيد : مريم ! اين غذا از كجا آمده است ؟ پاسخ داد : از جانب خداوند و خداوند هركه را بخواهد بىحساب روزى دهد .\r\nآنان يك ماه از آن ظرف غذا خوردند و اين ظرف همان است كه حضرت قائم در آن غذا مىخورد و اكنون نزد ماست . »\r\nدر حديث معتبر ديگرى آمده است كه نزديك عيد بود و لباسهاى امام حسن و امام حسين عليهما السلام كهنه شده بود از اين رو به مادرشان گفتند :\r\nفرزندان فلانى براى خود لباس نو دوخته‌اند ، مادر تو براى عيد ما لباس نو\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nنمىدوزى ؟ فرمود : لباس شما هم اگر خداوند بخواهد برايتان دوخته مىشود . همين كه عيد رسيد جبرئيل با دو جامهء زيباى بهشتى نزد رسول خدا آمد . آن‌حضرت پرسيد : برادرم جبرئيل ، اين چيست ؟ جبرئيل موضوع گفتگوى امام حسن و امام حسين با حضرت زهرا را بيان كرد و گفت : فاطمه بديشان جواب داد اگر خداوند بخواهد برايتان لباس دوخته مىشود . سپس جبرئيل گفت : چون خداوند سخن فاطمه را شنيد فرمود : خوش نداريم كه سخن فاطمه را تكذيب كنيم كه فرموده بود اگر خدا بخواهد برايشان لباس دوخته مىشود . و از سعيد حفاظ ديلمى به اسناد خودش از انس آورده كه گفت : رسول خدا صلى الله عليه و آله فرمود : درحالى كه بهشتيان در بهشت به نعمت مىرسند و دوزخيان در دوزخ به آتش شكنجه مىشوند ، ناگهان نورى در بهشت مىدرخشد ، آنان از يكديگر مىپرسند :\r\nاين نور چيست ؟ شايد پروردگار بزرگ بر ما نظر افكنده است ، رضوان به آنان مىگويد : نه بلكه على عليه السلام با فاطمه مزاح كرده و فاطمه زهرا لبخندى زده و اين دندانهاى زهرا است كه نور افشانى مىكند . « 1 »\r\n7 - آن‌حضرت در عمل به اسلام وتطبيق يكايك احكام‌آن بر خودش به مرتبه والايى دست يافته بود . چون آيه : ( يَا أَيُّهَا الَّذِينَ آمَنُوا لَاتَرْفَعُوا أَصْوَاتَكُمْ فَوْقَ صَوْتِ النَّبِيِّ وَلَا تَجْهَرُوا لَهُ بِالْقَوْلِ . . . ) « 2 » « و رسول را درميان خود آنچنان‌كه‌يكى از شما ، ديگرى را مىخواند ، صدا نزنيد » نازل شد ، مسلمانان\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 75 .\r\n( 2 ) - سورهء حجرات ، آيهء 2 .\r\n","page_name":" 59 ","page_number":59},
  {"content":"\r\n\r\nوظيفه يافتند كه خطابشان را نسبت به پيامبر صلى الله عليه و آله تغيير دهند ، و ديگر آن‌حضرت را يا محمّد صدا نزنند ! بلكه به وى بگويند : يا رسول اللَّه . اين كلمه‌اى بود كه پس از نزول آيه دربارهء رسول اكرم ، شيوع يافت .\r\nدر واقع اين دستور براى كسانى بود كه به خاطر تحقير نام پيامبر صلى الله عليه و آله ، بدون اداى هيچ گونه احترامى نسبت به نام وى او را صدا مىزدند .\r\nفاطمه نيز ، با شنيدن اين آيه ، شيوه صدا زدن پيامبر را تغيير داد . او پيش از اين ، آن‌حضرت را ابتاه ( اى پدر ) صدا مىزد . امّا با نزول اين آيه او را همواره يا رسول اللَّه خطاب مىكرد .\r\nچون پيامبر كلمهء رسول اللَّه را از دهان فاطمه شنيد از او در اين باره سؤال كرد ، زهرا گفت : چون مىخواهم فرمان خدا را اطاعت كنم . پيامبر فرمود : من دوست دارم از دهان تو همان كلمه « پدر » را بشنوم .\r\n\r\nب - راستگوترين مردم\r\nعايشه تقريباً با زهرا همسال بود و پس از رحلت حضرت خديجه نخستين زنى بود كه به همسرى رسول خدا درآمد . او بسيارى از اوقات ، به خديجه رشك مىبرد و به او حسادت مىكرد . هر وقت كه رسول خدا يادى از خديجه به ميان مىآورد ، عايشه خشمگين مىشد و بناى حسادت مىگذاشت ، و از اينكه رسول خدا فاطمه را بسيار دوست مىداشت و با ديدنش خوشحال مىشد و دستهاى او را مىبوسيد و مىفرمود : « فاطمه بانوى زنان جهان است » يا سخنان ديگرى كه درباره عايشه هيچ يك از اينها را نمىگفت ، آتش حسادت او شعله‌ورتر مىشد .\r\nپيامبر صلى الله عليه و آله نه تنها دربارهء عايشه چيزى نمىگفت ، بلكه آيه‌اى از قرآن\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدربارهءاو فرود آمد كه وى را تهديد مىكرد وهم پايهء زن نوح ولوط كه كافر بودند و تحت همسرى دو بندهء شايسته خداوند بودند ، معرفى مىنمود .\r\nبنابراين عايشه نمىتوانست مناقب و فضايل فاطمه زهرا را بشنود يا ببيند .\r\nامّا با اين وجود وى به اين اعتراف عجيب ، زبان گشوده و گفته است :\r\n« من هيچكس را راستگوتر از فاطمه نديدم مگر كسى كه او را بوجود آورده است . ( يعنى پيامبر صلى الله عليه و آله ) » .\r\n\r\nج - قهرمان ايثار و گذشت\r\nفاطمه عليها السلام امور خانه را سامان مىداد و اوضاع اقتصادى و مالى ، سخت بحرانى بود . فاطمه و ديگر افراد خانواده براى وفاى به نذر تصميم داشتند روزه بگيرند . چه نذرى ؟ حسن و حسين عليهما السلام چندى پيش بيمار شده بودند ، امام على عليه السلام نذر كرد كه اين دو بهبود يابند روزه بگيرد .\r\nفاطمه و حسنين و فضه ( خدمتكارشان ) نيز در به جاى آوردن اين نذر با حضرت على همگام شدند ، و اكنون كه حال آن دو بهبود يافته بود نوبت وفاى به نذر فرا رسيده بود .\r\nامروزه‌درميان ما چنين مرسوم‌است‌كه هرگاه خانواده‌اى بخواهند روزه بگيرند ، چه واجب و چه مستحب بيش از روزها ديگر غذا تهيه مىبينند .\r\nولى خانواده اميرمؤمنان حتّى در اين روزها هم تنگدست بودند و غذاى كافى براى خوردن نداشتند .\r\nآرى در خانهء دانش و بزرگوارى و پرهيزكارى ، چيزى اندك يا زياد نداشتند ، تا با آن افطار كنند . از اين رو امير مؤمنان عليه السلام از خانه بيرون رفت و مقدارى پشم آورد تافاطمه زهرا آن را بريسد و به جاى آن سه صاع\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nجو مزد گرفت تا بدان افطار كنند .\r\nعلى عليه السلام ، جو را به خانه آورد ، تمام افراد خانواده روزه گرفته بودند فاطمه عليها السلام پنج گرده نان پخت ، روز به پايان رسيد و همه گرد سفرهء افطار نشستند كه يكى در را زد و گفت : سلام بر شما اى خاندان نبوّت ، من يكى از تهيدستان مدينه هستم و گرسنه‌ام . به من چيزى بدهيد . خداوند به شما بركت دهد .\r\nحضرت على و به تبع او فاطمه و حسنين عليهم السلام و حتّى فضه نانهاى خود را برداشتند و به آن فقير دادند ، و خود با آب خالى افطار كردند و خداى را سپاس گفتند .\r\nروز دوّم هنگام افطار فرا رسيد . آن روز هم مانند روز پيش فاطمه زهرا پنج گرده نان پخته بود . و آنان مىخواستند افطار كنند كه يتيمى بر در خانه آمده و از آنها خوراكى خواست . دوباره همه افراد خانواده نانهاى خود را به آن يتيم دادند . و مانند روز پيش خود با آب‌افطار كردند و سپاس خدا را به جاى آوردند .\r\nشب سوّم فرا رسيد . اين بار نيز به هنگام افطار اسيرى بر سراى آنان آمد و از ايشان چيزى خواست . آنان همگى نانهاى خود را به اسير دادند و خود براى سوّمين شب سر گرسنه بربالين نهادند .\r\nتمام ثروت اين خانواده ، از سه صاع جو بيشتر نبود . بدين ترتيب اين سه صاع تمام شد ، و آنان سه روز هم روزه گرفتند و شبها را با گرسنگى به صبح رسانيدند ، و تنها با اندكى آب افطار كردند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nچون رسول خدا صلى الله عليه و آله به ديدار آنان آمد ، حسنين را ديد كه از گرسنگى مىلرزيدند ، و فاطمه زهرا به شدّت ضعف كرده و ضعف و گرسنگى در امام وفضه نيز به سختى اثر كرده بود . رسول‌خدا با ديدن اين صحنه فرمود : پناه بر خدا ، خاندان محمّد از گرسنگى مىميرند ، در اين موقع بود كه سوره هل اتى در حق آنان نازل شد و اين آيات چنين است : ( يُوفُونَ بِالنَّذْرِ وَيَخَافُونَ يَوْماً كَانَ شَرُّهُ مُسْتَطِيراً * وَيُطْعِمُونَ الطَّعَامَ عَلَى حُبِّهِ مِسْكِيناً وَيَتِيماً وَأَسِيراً * إِنَّمَا نُطْعِمُكُمْ لِوَجْهِ اللَّهِ لَا نُرِيدُ مِنكُمْ جَزَاءً وَلَا شُكُوراً * إِنَّا نَخَافُ مِن رَبِّنَا يَوْماً عَبُوساً قَمْطَرِيراً * فَوَقَاهُمُ اللَّهُ شَرَّ ذلِكَ الْيَوْمِ وَلَقَّاهُمْ نَضْرَةً وَسُرُوراً ) « 1 » .\r\n« ايشان به نذرى كه كرده‌اند وفا مىكنند و از روزى مىترسند كه شرّ آن فراگير است ، و هم به دوستى ( خدا ) به فقير و اسير و طفل يتيم طعام مىدهند ، ( و مىگويند : ) ما تنها براى خشنودى خدا به شما طعام مىدهيم ، و از شما توقع هيچ پاداش و سپاسى نداريم . ما از پروردگارمان مىترسيم در روزى كه از رنج و سختى آن ، رخسار خلق درهم و غمگين است . خدا هم آنان را از شرّ و فتنه چنان روزى محفوظ داشت و بديشان روى خندان و دلى شادان عطا فرمود . »\r\nبدين گونه فاطمه زهرا عليها السلام و شوهر و پسران و خدمتگذارش نمونه‌اى شكوهمند در ايثار و گذشت شدند ، و خانواده وى به پاس اين گذشت از سوى خداوند نشانى بزرگ دريافت داشتند .\r\nدر حديث شريفى كه دانشمندان اسلام آن را از ابن عباسّ روايت كرده‌اند ، قسمتهايى از ويژگيها و فضائل زهرا را مىخوانيم . در اين حديث\r\n\r\n\r\n","description":"","footnote":"\r\n( 1 ) - سورهء انسان ، آيهء 7 - 11 .\r\n","page_name":" 63 ","page_number":63},
  {"content":"\r\n\r\nفاطمه زهرا به عنوان بانوى زنان جهان و مقتداى راستگويان و نمونهء زنان مؤمن و با فضيلت مطرح شده است .\r\nاينك اجازه دهيد تا باهم اين حديث را از قول ابن عبّاس بخوانيم و با نقل آن اين فصل را به پايان برسانيم :\r\n« يك نفر اعرابى كه در صحرا زندگى مىكرد ، چشمش به سوسمارى افتاد كه از پيش رويش به اين سوى و آن سوى ، مىگريخت . وى آن سوسمار را دنبال كرد تا آن را گرفت و در آستين خود جاى داد و نفس زنان به سوى پيامبر روانه شد . همين كه دربرابر رسول خدا قرار گرفت فرياد زد : يا محمّد ، يا محمّد ! شيوهء رسول خدا چنين بود كه اگر كسى او را به نام يا محمّد مىخواند ، او نيز مىفرمود يا محمّد . و اگر كسى او را با يا احمد خطاب مىكرد آن‌حضرت مىگفت : يا احمد ، و چنانچه به وى گفته مىشد يا اباالقاسم ، آن‌حضرت نيز مىفرمود :\r\nيا اباالقاسم ، و اگر او را با عبارت يارسول اللَّه خطاب مىكردند ؟\r\nچهره‌اش از هم مىشكفت و مىفرمود : لبيك و سعديك .\r\nچون اعرابى او را به نام يا محمّد صدا زد ، حضرت پاسخ داد يا محمّد .\r\nاعرابى گفت : تو جادوگر دروغگويى هستى . آسمان و زمين دروغگوتر از تو به خود نديده است . تو همان هستى كه ادعا مىكنى كه خدايى در آسمان است كه تو را به سوى تمام مردم به پيامبرى فرستاده است .\r\nبه لات و عزّى سوگند كه اگر نمىترسيدم كه قومم مرا شتابكار خوانند هر آينه ضربتى با اين شمشير بر تو فرود مىآوردم كه از پاى درآيى و بدين وسيله گذشتگان و آيندگان را از شرّ تو آسوده مىكردم .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nعمر بن خطاب با شنيدن سخنان اعرابى از جاى جست و به سويش حمله كرد تا او را بكشد ، پيامبر صلى الله عليه و آله فرمود : اى اباحفص ، بنشين كه بردبارى به درجهء پيامبرى نزديك است . سپس رسول خدا به اعرابى توجّه كرد و فرمود : اى برادر بنى سليم ! آيا عرب چنين رفتار مىكند ؟ ! آيا آنان در مجالس ما ، بر ما هجوم مىآورند و با ما اين گونه به درشتى سخن مىرانند ؟ !\r\nاى اعرابى سوگند به كسى كه مرا به حقّ ، به پيامبرى برانگيخت ، هركس در اين دنيا به من گزندى رساند ، فرداى قيامت در آتش قيامت مىسوزد . اى اعرابى سوگند به كسى كه مرا به پيامبرى برانگيخت ، ساكنان هفت آسمان مرا احمد راستگو مىخوانند ، اى اعرابى اسلام آر تا از آتش دوزخ به سلامت برهى و در آنچه براى ماست شريك شوى و در اسلام برادر ما باشى .\r\nابن عبّاس گويد : اعرابى خشمگين شد و گفت : سوگند به لات و عزّى من به تو نمىگروم ، مگر آن كه اين سوسمار به تو بگرود و آنگاه سوسمار را از آستين خود بيرون انداخت ، سوسمار پا به فرار گذاشت . رسول خدا سوسمار را مخاطب قرار داد و گفت : اى سوسمار به سوى من آى . سوسمار به پيامبر صلى الله عليه و آله روى كرد و حضرت فرمود : اى سوسمار من كيستم ؟\r\nسوسمار با بيانى رسا و بدون هيچ لكنتى به سخن آمد و گفت : تو محمّد بن عبداللَّه بن عبدالمطلّب بن هاشم بن عبدمناف هستى . پيامبر فرمود : چه كسى را مىپرستى ؟ سوسمار گفت : خداوند بزرگ را كه دانه را شكافت و مخلوقات را بيافريد ، و ابراهيم را دوست گرفت و تو را حبيب خود\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبرگزيد ، سپس اشعارى خواند و در آنها به راستگويى پيامبر صلى الله عليه و آله و حقّانيت رسالت آسمانى وى اعتراف كرد .\r\nابن عبّاس گويد : آنگاه زبان سوسمار بند آمد و ديگر نتوانست چيزى بگويد . اعرابى كه اين صحنه را ديده بود ، گفت : شگفتا ، سوسمارى كه من آن را از بيابان شكار كرده در آستينم نهاده و بدينجا آورده بودم با آن كه چيزى نمىداند و فهم و خردى ندارد ، با محمّد چنين سخن مىگويد ، وءدرباره‌اش گواهى مىدهد ، من پس از آنكه چنين صحنه‌اى را به چشم خود ديده‌ام ، ديگر معجزه‌اى نمىخواهم . دست راستت را دراز كن كه من گواهى مىدهم كه جز خداوند معبودى نيست و گواهى مىدهم كه محمّد بنده و فرستاده اوست . پس اعرابى اسلام آورد .\r\nآنگاه پيامبر صلى الله عليه و آله رو به اصحاب كرد و فرمود : چند سوره از قرآن را به او بياموزيد ، چون اعرابى سوره‌هايى از قرآن ياد گرفت ، پيامبر به او فرمود : چقدر ثروت دارى ؟ اعرابى پاسخ داد ؟ سوگند به كسى كه تو را به حقّ به پيامبرى برانگيخت ، ما مردان بنى سليم چهار هزار نفريم كه درميان همه آنان كسى از من فقيرتر و تنگدست‌تر پيدا نمىشود .\r\nپيامبر اكرم رو به يارانش كرد و فرمود : چه كسى اين اعرابى را بر شترى سوار كند تا من برايش ناقه‌اى در بهشت ضمانت كنم ؟ سعد بن عباده از جاى برخاست و گفت : پدر و مادرم فداى تو باد ، من شتر سرخ موى ، ده ساله‌اى دارم ، آن را به اين اعرابى مىدهم .\r\nپيامبر اسلام فرمود : اى سعد تو به داشتن شترت بر ما افتخار مىكنى ؟\r\nآيا مىخواهى شترى را كه به جاى آن در بهشت به تو مىبخشم توصيف\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكنم ؟ گفت : بلى پدر و مادرم فدايت فرمود : اى سعد آن شترى است مادينه از زرسرخ و پاهايش از عنبر و كرك آن از زبرجد سبز ، كوهانش از كانور سپيد مايل به خاكسترى ، و چانه‌اش از مرواريد ، افسارش از مرواريد آبدار بر روى آن قبه‌اى از گوهر سپيد قرار گرفته كه از برون ، اندرونش و از اندرون ، بيرونش ديده مىشود ، اين شتر تو را در بهشت پرواز مىدهد .\r\nباز رسول خدا رو به يارانش كرد و فرمود :\r\nچه كسى بر سر اين اعرابى عمامه مىگذارد تا من برايش تاج پرهيزكارى را تضمين كنم ؟ امير مومنان على از جاى برخاست و گفت پدر و مادرم به قربانت ، تاج پرهيزكارى چيست ؟ رسول خدا آن را توصيف كرد ، على عمامه خود را برداشت و بر سر اعرابى گذاشت .\r\nبار ديگر رسول خدا صلى الله عليه و آله رو به اصحاب كرد و فرمود : چه كسى توشه راه او را فراهم مىآورد تا من از جانب خداوند برايش توشه تقوى را ضمانت كنم ؟ در اين موقع سلمان فارسى از جاى برخاست و گفت پدر و مادرم فدايت . توشه تقوى چيست ؟ فرمود : اى سلمان ، هرگاه آخرين روز عمرت در دنيا فرا رسد ، خداوند گفتن كلمه لا إله إلّااللَّه ومحمّد رسول اللَّه را به تو تلقين مىكند اگر آن را گفتى ، مرا در بهشت ملاقات خواهى كرد و من نيز تو را ديدار خواهم كرد و اگر آن را بر زبان نياورى هرگز مرا ديدار نخواهى كرد و من نيز ترا نخواهم ديد .\r\nسلمان بيرون رفت و حجره‌هاى نُهگانهء رسول خدا را گردش كرد امّا نزد همسران پيامبر چيزى نيافت ، درحال برگشتن بود كه نظرش به حجره\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nفاطمه افتاد با خود انديشيد : اگر چيزى باشد در خانه فاطمه دختر پيامبر است . پس در زد ، فاطمه زهرا از پشت در پاسخ داد : كيست ؟ جواب داد منم : سلمان فارسى . فاطمه فرمود : چه مىخواهى ؟ سلمان ماجراى اعرابى و سوسمار را بيان كرد ، و فاطمه فرمود : اى سلمان سوگند به خدايى كه محمّد را به حق به پيامبرى برانگيخته است ، سه روز بر ما مىگذرد درحالى كه هيچ غذايى نخورده‌ايم ، و حسن و حسين از شدّت گرسنگى به لرزه درآمده‌اند و هم‌اكنون مانند دو جوجهء پركنده خوابيده‌اند ، با اين وجود اگر كسى به در خانه‌ام فرود آيد او را بازپس نمىزنم .\r\nسلمان بيا و پيراهن مرا بگير و آن را نزد شمعون يهودى ببر و به او بگو كه فاطمه دختر محمّد مىگويد : يك صاع خرما و يك صاع جو در مقابل آن به من وام ده كه به خواست خداوند آن را به تو باز مىگردانم .\r\nسلمان پيراهن را گرفت و به نزد شمعون يهودى رفت و فرمود : اى شمعون اين پيراهن فاطمه عليها السلام دختر محمّد صلى الله عليه و آله است . پيغام داده است كه دربرابر آن يك صاع خرما و يك صاع جو به من وام دهى كه به خواست خدا آن را به تو باز مىگردانم . شمعون پيراهن را گرفت و آن را از اين رو به آن رو بر مىگرداند و به آن مىنگريست و درحالى كه اشك از چشمانش سرازير بود مىگفت : اى سلمان ! اين همان زهد در دنياست . اين چيزى است كه موسى بن عمران در تورات ، ما را بدان آگهى داده است . من گواهى مىدهم كه جز خداوند ، معبودى نيست و گواهى مىدهم كه محمّد بنده و فرستاده خداست . بدين ترتيب شمعون نيز اسلام آورد و اسلامش نيكو شد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nشمعون يك صاع خرما و يك صاع جو به سلمان داد و سلمان آن را نزد حضرت زهرا آورد . آن‌حضرت به دست خود جو را آرد كرد و نان پخت و به سلمان داد و فرمود اين را بگير و به پيامبر برسان ، سلمان عرض كرد : يك قرص از نان را برگير و حسن و حسين را با آن سير كن .\r\nفاطمه عليها السلام فرمود : اى سلمان ! اين بخششى است از جانب ما در راه خدا .\r\nپس چيزى از آن براى خود برنمىگيريم . سلمان نان و خرما را گرفت و نزد رسول خدا آورد . پيامبر صلى الله عليه و آله فرمود : سلمان اين را از كجا آوردى ؟ عرض كرد از منزل دخترت فاطمه ، رسول‌خدا كه سه روز چيزى نخورده بود به سوى زهرا رهسپار شد و در زد . معمولًا وقتى كه رسول خدا در ميزد كسى جز فاطمه در را نمىگشود . آن روز هم فاطمه در را باز كرد . پيامبر به چهره زهرا نگريست و ديد رنگش پريده و چشمانش دگرگون شده است .\r\nپيامبر اكرم فرمود : دخترم ! رنگ پريدگى چهره و تغيير حالتِ ديده‌ات به خاطر چيست ؟ فاطمه زهرا پاسخ داد : پدر سه روز است كه ما هيچ غذايى نخورده‌ايم و حسن و حسين از شدّت گرسنگى به لرزه افتاده و مانند دو جوجهء پركنده شده‌اند .\r\nرسول خدا حسن و حسين را بيدار كرد . يكى را روى زانوى راست و ديگرى را روى زانوى چپ نشاند . فاطمه زهرا نيز رو به روى پيامبر نشست . آن‌حضرت فاطمه را در آغوش گرفت ، على بن ابى طالب هم پشت سر رسول خدا وارد خانه شد و پيامبر او را هم در آغوش گرفت ، پيامبر چشمانش را به سوى آسمان گرفت و عرض كرد : خدايم ، سرورم ، و مولايم . اين گروه خاندان منند . بار خدايا پليديها را از اينان دور گردان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nو به خوبى پاكشان ساز . سپس فاطمه برخاست و به پستوى اتاق خويش رفت و دو ركعت نماز گزارد و دست به سوى آسمان بالا برد و عرض كرد :\r\nمعبودا و سرورا ! اين محمّد است پيامبر تو ، و اين على است پسر عموى پيامبر تو ، و اينان حسن و حسين دو سبط پيامبر تو هستند ، پروردگارا براى ما از آسمان مائده‌اى فروفرست همچنان كه بر بنى اسرائيل فرو فرستادى كه از آن خوردند و بدان ناسپاسى كردند . خداوندا مائده را براى ما فرو فرست كه ما بدان مؤمنيم .\r\nابن عباس گويد : به خدا سوگند : هنوز دعاى فاطمه عليها السلام به پايان نرسيده بود كه ظرفى از غذا فرود آمد كه طعم و بوى خوش آن كه بهتر از بوى مشك بود به مشام مىرسيد . فاطمه ظرف را برداشت و نزد پيامبر صلى الله عليه و آله و على و امام حسن و حسين نهاد ، همين كه علىبن ابيطالب آن ظرف پر از غذا را ديد . پرسيد فاطمه اين غذا را از كجا آوردى ؟ زيرا مىدانست كه چنين غذايى در خانه نبوده است . پيامبر اكرم فرمود : اى ابوالحسن بخور و نپرس و سپاس خداى را كه مرا نميراند تا از فرزندى مانند مريم دختر عمران برخوردار كرد .\r\n( كُلَّمَا دَخَلَ عَلَيْهَا زَكَرِيَّا الْمَحْرَابَ وَجَدَ عِنْدَهَا رِزْقاً قَالَ يَا مَرْيَمُ أَنَّى لَكِ هذَا قَالَتْ هُوَ مِنْ عِندِ اللَّهِ إِنَّ اللَّهَ يَرْزُقُ مَن يَشَاءُ بِغَيْرِ حِسَابٍ ) « 1 » .\r\n« هرگاه زكريا به محراب عبادت مريم وارد مىشد ، نزد وى روزى مىيافت .\r\nزكريا پرسيد : مريم اين غذا از كجا برايت آمده ؟ مريم‌گفت از سوى خدا كه خدا\r\n\r\n\r\n","description":"","footnote":"\r\n( 1 ) - سورهء آل عمران ، آيهء 37 .\r\n","page_name":" 70 ","page_number":70},
  {"content":"\r\n\r\nهركه را خواهد بىحساب روزى دهد . »\r\nپيامبر و على و حسنين و فاطمه عليهم السلام همگى از آن غذا خوردند وپيامبر از خانه زهرا بيرون رفت . از آن طرف اعرابى نيز توشه خود را برداشت و بر مركبش نشست و به نزد طائفه خود بنى سليم ، بازگشت . بنىسليم در آن هنگام چهار هزار نفر بودند . اعرابى درميان آنان ايستاد و با آوازى رسا آنان را مخاطب قرار داد و گفت بگوئيد : لا إله الا اللَّه محمّد رسول اللَّه .\r\nافراد قبيله تا اين گفته را از وى شنيدند ، به سوى شمشيرهاى خود دويدند و با شمشيرهاى آخته به سويش آمدند و از او پرسيدند : مگر از دين خود دست شسته و به آيين محمّد جادوگر دروغگو ! گرائيده‌اى ؟\r\nاعرابى به آنان پاسخ داد :\r\nخير ، او نه جادوگر است و نه دروغگو !\r\nسپس گفت : اى گروه بنى سليم ، خداى محمّد بهترين خداى و محمّد بهترين پيامبر است . من گرسنه به سويش رفتم . سيرم كرد . برهنه بودم ، لباسم پوشانيد . پياده بودم ، سوارم كرد . آنگاه به نقل ماجراى سخن گفتن سوسمار با پيامبر اكرم پرداخت و شعرى را كه سوسمار خوانده بود ، بيان كرد . و در ادامه سخنانش گفت : اى گروه بنى سليم ، به اسلام بگرويد تا از آتش دوزخ در امان بمانيد .\r\nدر آن روز چهار هزار نفر اسلام آوردند . اينان با پرچمهاى سبز رنگ خود در جنگها دركنار پيامبر صلى الله عليه و آله از اسلام و پيامبر پاسدارى مىكردند « 1 » .\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 69 - 74 .\r\n","page_name":" 71 ","page_number":71},
  {"content":"\r\n\r\n\r\nپس از رحلت رسول خدا\r\nهنوز اميرالمؤمنان از دفن پيامبر اكرم فارغ نشده بود كه تندبادهاى جاهليّت بر امّت اسلام وزيدن گرفت ، و چيزى نمانده بود تا نهال نوپاى اسلام را از بيخ و بن بركند . اين وظيفه خاندان رسالت بود كه مانند كوه در مقابل اين انحرافات بايستند و از هستى اسلام پاسدارى كنند ، تا به عهدى كه با رسول خدا صلى الله عليه و آله بسته بودند به نوبه خود وفا كنند . زيرا آن‌حضرت فرموده بود :\r\nمن دو چيز گرانبها درميان شما مىگذارم : كتاب خدا و عترتم ، اگر به اين دو درآويزيد هيچ‌گاه گمراه نخواهيد شد . و نيز فرموده بود :\r\nمَثل اهل بيت من چون كشتى نوح است ، هركسى كه بر آن سوار شد نجات يافت و هركه از آن تخلّف ورزيد غرق شد .\r\nو نيز فرمود : فاطمه پاره تن من است ، هركه او را بيازارد مرا آزرده و هركه او را به خشم آورد مرا به خشم آورده است ، و هركه مرا به خشم آرد خدا را به خشم آورده است . فاطمه عليها السلام در خاندان نبوّت به منزلهء محور اصلى رسالت بود ، پس او در برابر اين انحرافات چه كرد و چگونه حركت اصلاح طلبانهء خود را آغاز كرد ؟\r\nاز آغاز انعقاد پيمان صلح حديبيه كه مردم گروه گروه به اسلام مىگرويدند ، نفوذ سياسى اسلام بر شبه جزيرهء عربستان ، بُعد تازه و گسترده‌اى به خود گرفت امّا با اين وجود ، هنوز اصول ايمان و ارزشهاى اسلامى در جان و دل مردم استوار نشده بود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nدلها براى به دست آوردن غنايم جنگى مىتپيد . و سلامت جامعه از سوى سركشانى كه در خط نفاق حركت مىكردند به ويژه پس از رحلت پيامبر صلى الله عليه و آله كه در ميان آنان به عنوان پيامبر ، رهبر ، پدر ، و پايه و اساس بزرگ دين و دولت و اجتماع تلقّى مىشد ، به خطر مىافتاد .\r\nپيامبر در هر فرصت مناسبى ، نظر مسلمانان را به خط مكتب كه در صراط مستقيم تبلور مىيافت جلب مىكرد . و مسئوليّتهاى خود را به تمام و كمال به انجام مىرساند . زيرا مىدانست كه پس از وى خلاء بزرگى درميان مسلمانان به وجود خواهد آمد .\r\nبزرگترين اين مناسبتها كه پيامبر طى آن جانشين خود اميرمؤمنان و خاندان پاكش را معرفى كرد ، هنگامى بود كه وى از آخرين سفر حجّ خود ( حجّة الوداع ) بازمىگشت . آن‌حضرت در منطقه صحرائى غدير كه به نام ( خم ) خوانده مىشد در حضور بيش از يكصد هزار نفر از همراهانش دست على را گرفت و او را بلند كرد و فرمود : هركس كه من مولاى اويم على هم مولاى اوست .\r\nبه رغم تمام اين تأكيدات و سفارشها ، تحكيم مسأله جانشينى پس از وى بدون بروز مشكلات و حتّى بدون قربانى به پايان نرسيد . فاطمه زهرا خود نخستين قربانى همين هدف بود . آن‌حضرت ، بانگ محمّدى در حيات امّت بود كه مىفرمود : اگر محمّد از ميان شما رفت خط و راه او نمرده است . اگر صداى محمّد به خاموشى گرائيد امّا پارهء پاك تن او از وى سخن مىگويد و با تمام نيرو هياهوى جاهليّت را در گلوها خفه مىكند .\r\nفاطمه عليها السلام ماه پر فروغى بود كه پس از غيبت خورشيد رسالت با\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nتيرگيهاى افق سياسى مبارزه مىكرد و مىفرمود : اگر خورشيد وحى از ما بريد و غروب كرد نور درخشان او هنوز پرتو افكن است . چراكه تمام پيامها و ارزشهاى دين و اخلاق وى در ضمير فاطمه دخترش متجلّى بود .\r\nبنابراين فاطمه زهرا خود انعكاس اين روشنى و پرتو افكن همان نور ، قلمداد مىشد .\r\nفاطمه زهرا خورشيد گرمابخشى بود كه در روزگار زمستان كشنده راحت‌طلبى و گرايش به سستى و بىتفاوتى كه مىرفت تا حرارت ايمان و جوانه‌هاى جهاد و فداكارى را از ميان بردارد ، مردم را كه خواهان شور و حرارت بودند ، با بيانات داغ و آتشين خود خورشيدوار گرم مىكرد و به سرديها پايان مىداد . فاطمه عليها السلام آن اندازه كه برضدّ عوامل سستى و ضعف كه مىرفت تا بر جامعه بويژه بر پيشاهنگان مهاجران و انصار غلبه كند مبارزه كرد ، دربرابر حكومت ايستادگى نكرد .\r\nفاطمه براى دستيابى بدين هدف طرحهاى حكيمانه‌اى پىريزى كرد كه مىتوان برجسته‌ترين آنها را چنين مطرح كرد :\r\n1 - برانگيختن زنان در برابر مردانشان .\r\n2 - احياى ياد پيامبر درميان امّت از طريق گريه و زارى بر آن‌حضرت .\r\nبىمناسبت نيست كه در اينجا به برخى از جزئيات اين دو طرح اشاره‌اى كنيم .\r\n\r\nبرانگيختن زنان مدينه\r\nبنابر برخى از روايات و تواريخ ، فاطمه زهرا پيش از نود روز پس از\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپدر نزيست . اگرچه برخى ديگر از تواريخ مدتّى كمتر از اين ذكر كرده‌اند .\r\nامّا وى درهمين‌مدّت كوتاه همواره اندوهگين و ماتم‌زده و بيمار بود . گروهى از زنان مهاجر و انصار به ديدارش آمدند تا از وى عيادت كنند ، آنان به او گفتند : سلام بر تو اى دختر رسول خدا چگونه شب را به روز آوردى ؟\r\nپاسخ داد : به خدا سوگند ! شب را درحالى به روز آورده‌ام كه دنياى شما درنظرم ناخوشايند است و بر مردان شما خشمگينم . تا آنان را براى جويدن فرو بردم آنقدر كال و نارس بودند كه فوراً از دهانم بيرون افكندمشان از وقتى كه به باطن آنها پىبردم از ايشان بيزار و آزرده شدم .\r\nپس زشتى و پليدى باد بر سست رأيان و ياوه‌گويان و بزدلان . چه بد است آنچه براى خودشان پيشاپيش فرستادند ، كه خداوند برايشان خشم خواهد گرفت و در عذاب او جاودانه خواهند زيست . ناگزير زمام خلافت را به گردن ايشان افكندم و دشواريهاى آن را بخودشان وا نهادم . پس بريده بادبينى و گوش مردم ستمكار !\r\nآخر اينان براى چه خلافت را از ابوالحسن بازداشتند ؟ به خدا سوگند آنان جز به خاطر ترس از شمشير و نيز جنگاورى وى و شجاعتهاى او در راه خدا از او كينه به دل ندارند .\r\nبه خدا سوگند ! اگر زمام مركب خلافت را كه رسول خدا صلى الله عليه و آله به دست او سپرده بود در دست او مىگذاردند و از وى دفاع و پيروى مىكردند ، به خوبى آن را مهار مىكرد ، آن‌گاه به نرمى و راحتى ، آنان را به راه مىبرد و هدايت مىكرد ، كه‌او پايگاه استوار رسالت و اساس مستحكم نبوّت ، و مهبط روح‌الامين و در كار دنيا و آخرت خبير بود . هشدار ، كه اين\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخسارتى آشكار بود . به خدا اگر خلافت به دو سپرده مىشد نه مركب خسته و مجروح مىگشت و نه راكب‌به‌ستوه مىآمد وآنان‌را بدرستىبه سرچشمه گوارا وزلال رستگارى مىرساند وبركات‌از آسمان و زمين برايشان فرومىباريد . به زودى خداوند بدانچه كرده‌اند آنان را خواهد گرفت .\r\nبيائيد و گوش فرا دهيد ! تا اين روزگار شگفت را به شما بنمايانم ، و اگر پس از اين حادثه به شگفت آيند ايشان را چه سود ؟ به كدام تكيه‌گاه پشت دادند يا به كدامين ريسمان دست آويختند ؟ چه بد ياور و چه بد همنشينى و همراهى برگزيدند ، و ستمگران چه‌بد عوضىبراى خود گرفتند !\r\nپرهاى كوتاه را به جاى شاهپرها گرفتند و اسب درمانده را به جاى اسب رهوار برگزيدند ، و دنباله‌رو را به جاى امام پذيرفتند ، افسوس بر قومى كه خيال مىكنند كار نيك انجام مىدهند ! بدانيد كه اينان تباهكارانند . آيا كسى كه به سوى حق رهنمود مىشود ، سزاوارتر است كه پيروى شود ، يا آن كه خود راه نبرده ، مگر آن كه رهبرىاش كنند ؟ شما را چه مىشود چسان داورى مىكنيد ؟\r\nاينك روزگار آبستن است پس بنگريد تاچه مىزايد . آنگاه قدحهاى بزرگ بياوريد و آنها را از خون تازه و زهر كشنده پر كنيد . آنگاه است كه بيهوده‌كاران به زيان مىافتند . و آيندگان كه از پى ما مىآيند بدانچه كه اينان كرده‌اند ، آگاه خواهند شد . پس بر اين عاقبت موحش هولناك دل‌خوش داريد و با خاطرىآسوده بخوابيد ، مژده باد بر شما شمشيرهاى برّان و خود كامگيهاى ستمگران و آشوبهاى هميشگى وفراگير .\r\nپس كِشت و محصول شما كم و اندك است . افسوس بر آنان !\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nدريغا كه خبرها بر آنان پوشيده شد ، آيا ما مىتوانيم شما را بدان پاىبند كنيم درصورتيكه شما خود آن را ناخوش مىداريد ؟\r\n\r\nفاطمه زهرا در سوگ پدر مىگريد\r\nعلاقه فاطمه به پيامبر تنها علاقه يك دختر به پدرش نبود ، بلكه وى استمرار تمام ابعاد شخصيت رسول خدا به حساب مىآمد . مگر پيامبر دست او را نگرفت و نفرمود : « هركه اين بانو را شناخت كه شناخت ، و هركس وى را نشناخت بداند كه وى فاطمه دختر محمّد است . او پاره تن من و جان من است كه ميان دو پهلويم جاى دارد . هركه وى را آزرد مرا آزرده و هركه مرا آزرد خدا را آزرده است » « 1 » .\r\nمگر على عليه السلام از قول فاطمه عليها السلام به ما نفرمود كه گفت : رسول خدا به من فرمود : « اى فاطمه هركس برتو درود و صلوات بفرستد خداوند او را بيامرزد و در هر جاى بهشت باشم او را به من ملحق كند » « 2 » .\r\nمحبّت و دوستى فاطمه نسبت به پدرش بالاتر از محبّتِ قوم و خويشى بود . محبّت او محبّتى الهى و خدايى بود كه از معرفت فاطمه به مقام شامخ نبوّت و بزرگى آن‌حضرت در پيشگاه خداوند سرچشمه مىگرفت .\r\nهنگامى كه فاطمه زهرا ، رسول خدا را از دست داد تنها كسى بود كه به حساسيت موقعيت ، پىبرد و با اين حادثه ، گويى تمام كوههاى عالم بر\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 80 .\r\n( 2 ) - همان مأخذ ، ص 55 .\r\n","page_name":" 77 ","page_number":77},
  {"content":"\r\n\r\nسر او خراب شد .\r\nبا اينكه دل همهء مسلمانان در فقدان رسول گرامى اسلام سوگوار و اندوهگين بود امّا سيل غم در دل دختر و تنها وارث و پارهء تن پيامبر سرازير گشت ! !\r\nمصيبتهاى بزرگ و بسيار ، انديشه مردم را از تفكّر جدّى براى پر كردن جاى خالى آن‌حضرت غافل كرده بود .\r\nو اين وظيفه فاطمه زهرا بود كه با احياى ياد رسول خدا و بيان عظمت وى و فرستادن درود و آشكار ساختن اندوه شديد خود بر او اين خلاء را پر كند .\r\nدر واقع فاطمه زهرا با گريه خود بر رسول خدا صلى الله عليه و آله عبادت مىكرد .\r\nچون گريه او ياد رسول اللَّه را زنده مىداشت ، و اين خود به مكتب و ارزشهاى رسالت پيامبر جان مىبخشيد . گريه زهرا بر پدرش به حدىّ رسيده بود كه وى را در شمار پنج نفر از مويه كنان جهان يعنى آدم ، يعقوب ، يوسف و امام سجاد عليهم السلام جاى داده‌اند « 1 » .\r\nاز فضه خدمتكار حضرت فاطمه نقل شده است كه دربارهء اندوه آن‌حضرت گفت : درميان مردم جهان و ياران و نزديكان و دوستان رسول خدا هيچ كسى در فراق آن‌حضرت اندوهگين‌تر و گريانتر و نالانتر از بانويم فاطمه زهرا نبود . اندوه او هرلحظه تازه‌تر و فزونتر مىشد و گريه‌اش شدّت مىيافت .\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 155 .\r\n","page_name":" 78 ","page_number":78},
  {"content":"\r\n\r\nفاطمه عليها السلام هفت‌روز در فراق‌پدرش گريست‌وآرام نيافت و از اندوهش كاسته نشد . هر روز گريه‌اش بيشتر از روز پيش بود . چون هشتمين روز فرارسيد ، اندوه ، نهانش را آشكار ساخت و عنان شكيب از دست داد و از خانه بيرون آمد و فرياد كشيد . گويى صدايش از دهان پيامبر بيرون مىآيد . زنان شتابان به سويش رفتند . كودكان و خردسالان نيز به نزدش روانه گشتند . مردم به گريه و زارى پرداختند و از هر سوى گرد آمدند .\r\nچراغها خاموش شد تا روى زنان معلوم نشود . زنان چنين مىپنداشتند كه پيامبر خدا از قبر بيرون آمده است . همه در حيرت و شگفتى فرو رفته بودند . فاطمه در سوگ پدر نوحه مىخواند و آن‌حضرت را صدا مىزد و مىگفت : اى پدر ! اى برگزيده ! اى محمّد ! اى ابوالقاسم ! اى ياور يتيمان و شوى مردگان ! از اين پس چه كسى به محراب نماز مىايستد ؟\r\nچه كسى به فرياد دختر سرگشته و عزادارت خواهد رسيد ؟\r\nآنگاه دامن كشان به سوى قبر پيامبر رفت . از بس اشك ريخته بود ، چيزى نمىديد . چون نزديك تربت پاك پيامبر شد نگاهش به‌مأذنه افتاد ، گامها را كوتاه كرد . امّا آنچنان گريست و زارى كرد تا آن كه از هوش رفت .\r\nزنان سراسيمه به سويش شتافتند و بر چهره‌اش آب پاشيدند . چون به هوش آمد از جاى برخاست در حالى كه لب به‌سخن گشوده بود و مىگفت :\r\n« تاب و توانم برفت . پوست بدنم نيز به من خيانت كرد . دشمن نكوهشم كرد و افسردگى مرا كشت . اى پدر ! اينك تنها و حيران مانده‌ام .\r\nصدايم به خاموشى گراييده و پُشتم شكسته است . زندگىام تيره و تار و روزگارم سياه شد . پدر ! از اين پس هيچ همدم و همدلى براى رفع تنهايى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو وحشتم ندارم و ديگر كسى نيست كه اشكم را باز دارد و ياورى نيست كه در ناتوانيها مرا يار باشد . پس از تو قرآن و منزل و مأوى جبرئيل و ميكائيل از خاطرها فراموش شد . تمام اسباب پس از تو دگرگون و همه درها دربرابرم بسته شد . من نيز پس از تو در اين دنيا ديرى نخواهم زيست و هر دم كه برآرم با گريه بر تو همراه است اشتياقم به تو و اندوهم بر تو هيچ گاه پايان ندارد » .\r\nآنگاه بانگ برآورد كه : اى پدر ! اى جان من ! سپس اين اشعار را مترنّم شد :\r\n- اندوه من بر تو ، اندوهى تازه است و قلب من ، به خدا سوگند ، جايگاه ريزش شور و غوغاست .\r\n- هر روز كه سپرى مىشود اندوه من در آن فزونى مىيابد و گريه‌ام بر تو تمام ناشدنى است .\r\n- پيشامدهاى ناگوار من بزرگ شد و عنان تسلّى و آرامش را از كف دادم . پس گريه‌ام در اين سوگ هر لحظه تازه است .\r\n- هر آن دلى كه در فراق تو با شكيب و تسليت همراه مىشود ، همانا دلى افسرده و بىجان است .\r\nسپس فرياد برآورد : اى پدر با مرگ تو دنيا از نور افشانى باز ايستاد و درخشندگى خود را نهان ساخت كه آن به سبب خرّمى تو ، در تجلّى بود روزهاى دنيا تيره و تار شده است و تنها از سياهى و خشونت سخن مىراند . اى پدر ! تا روزى كه تو را دوباره ديدار كنم همواره در سوگ تو اندوهگين و متأسفم . اى پدر ! از هنگامى كه تو رفته‌اى خواب نيز از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nديدگان من برفت . از اين پس چه كسى به فرياد بيچارگان و شوى مردگان خواهد رسيد ؟ و امّت تا روز قيامت دست به دامان چه كسى خواهند زد ؟ اى پدر ! پس از تو ما از مستضعفان شديم و مردم از ما روى گردان شدند . حال آن كه ما به وجود تو درميان مردم بزرگ بوديم نه مستضعف .\r\nپس كدامين اشك است كه از فراق تو از ديدگان روان نشود ؟ و كدامين اندوه است كه پس از تو پيوسته و هميشه نباشد ؟ و كدامين چشم پس از تو به هنگام خواب سُرمه كشيده مىشود ؟ تو بهار دين و نور پيامبران بودى .\r\nپس چگونه است كه كوهها از فراق تو به جنبش در نمىآيند و درياها نمىخشكند و زمين به لرزه نمىافتد ؟ !\r\nپدر ! من به پيشامدهاى ناگوار مبتلا شدم . اين مصيبت اندك و آسان نبود . اينك مصيبتى بزرگ وحادثه‌اى ترسناك مرا درخود فروگرفته است .\r\nفرشتگان بر تو گريستند و چرخ از گردش باز ايستاد ، منبرت پس از تو غريب و تنهاست و محرابت از دعا و مناجات تو ، تهى است و قبرت به آغوش گرفتن‌تو خرسند و شاد است و بهشت به‌تو و به‌دعا ونمازت مشتاق !\r\nاى پدر ! پس از تو چقدر ظلمت مجالست بزرگ شده است دريغا بر تو تا گاهى كه من شتابان به سوى تو آيم . ابوالحسن مؤمن ، پدر دو فرزندت حسن و حسين و برادر و دوستت ، و ياور تو و كسى كه او را به كودكى پروردى و در بزرگى او را به برادرى گرفتى و شيرين‌ترين دوستان و يارانت كسى كه از ديگران در اسلام و هجرت و يارى دادن به تو پيشقدم‌تر بود ، او نيز در ماتم تو به سوگ نشسته است . داغ فراق تو همهء ما را در خود فرو گرفت و گريه ، كشندهء ما شد و اندوه و سوگوارى با ما\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nهمنشين گشت .\r\nسپس اشك ريخت و ناله‌اى از دل برآورد آنچنان كه گويى روحش از كالبدش بيرون شد . آنگاه اين اشعار را خواند :\r\n- پس از فقدان خاتم پيامبران شكيبايىام اندك شد و عنان آرامشم از كف رفت .\r\n- ديده‌اى ديده ! چون باران ببار . واى بر تو از بارش خون بخيلى مكن .\r\n- اى رسول خدا و اى برگزيدهء او و اى پناه يتيمان و ناتوانان .\r\n- كوهها و حيوانات و پرندگان و زمين ، همگى پس از آسمان بر تو گريستند .\r\n- سرورم ! حجون و ركن و مشعر همراه با بطحا همگى برتو گريه كردند .\r\n- محراب ودرس قرآن سحرگاهان وشامگاهان ، آشكارا برتو گريستند .\r\n- اسلام نيز كه درميان مردم از همه غريب‌تر شد ، بر تو گريست .\r\n- اى كاش منبرى را كه تو بر فراز آن مىرفتى ، مىديدى كه چگونه پس از روشنايى ، ظلمت و تاريكى او را در خود فرو گرفته است .\r\n- خدايا ! در مرگم شتاب فرماى كه روزگارم تيره و تار شده است .\r\nفضه گويد : آنگاه فاطمه عليها السلام به خانه‌اش برگشت و شبانه روز بناى ناله و زارى گذارد . اشكش باز نمىايستاد و گريه‌اش آرام نمىگرفت .\r\nبزرگان مدينه گردآمده نزد على عليه السلام رفتند و عرض كردند : اى ابوالحسن ! فاطمه شبانه روز مىگريد . به گونه‌اى كه شبها خواب راحت را از ما گرفته است و روزها نمىگذارد كه ما آسوده درپى كسب و كار خويش باشيم . ما\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآمده‌ايم تا به تو بگوييم كه از فاطمه بخواهى كه يا شبها گريه كند يا روزها . اميرمؤمنان گفت : بسيار خوب .\r\nسپس اميرمؤمنان نزد فاطمه رفت . فاطمه همچنان بىوقفه مىگريست و هيچ دلدارى و تسليتى در مورد او مؤثر نبود . امّا چون على را بديد اندكى آرام گرفت . حضرت على به فاطمه فرمود : اى دختر رسول خدا ! بزرگان مدينه از من خواستند كه از تو بخواهم كه يا شبها بگريى يا روزها .\r\nفاطمه زهرا پاسخ داد : اى ابوالحسن ! درنگ من درميان اينان چقدر اندك و رفتنم از ايشان چقدر نزديك است . به خدا سوگند شب و روز از گريستن دست برنخواهم داشت مگر آنكه به پدرم رسول خدا بپيوندم .\r\nعلى به او فرمود : آنچه خود مىدانى بكن اى دختر رسول خدا .\r\nسپس اميرمؤمنان ، خانه‌اى در بيرون از شهر براى حضرت زهرا ساخت كه آن را بيت الاحزان ناميدند .\r\nچون صبح فرا مىرسيد ، زهرا حسن و حسين را پيشاپيش خود قرار مىداد و با گريه به سوى آن خانه روانه مىشد « 1 » .\r\nفاطمه زهرا از برخى از مناسبتها براى معرفى رسول خدا و يادآورى خاطرات عطرآگينش بهره مىگرفت . در روايت آمده است كه چون پيامبر وفات يافت ، بلال از گفتن اذان خوددارى كرد و گفت : پس از رحلت رسول خدا براى كس ديگرى اذان نخواهم گفت .\r\nروزى فاطمه زهرا گفت : دوست دارم صداى موذّن پدرم را بشنوم .\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 175 - 177 .\r\n","page_name":" 83 ","page_number":83},
  {"content":"\r\n\r\nچون اين خبر به گوش بلال رسيد . شروع به گفتن اذان كرد . همين كه گفت اللَّه اكبر ، اللَّه اكبر ، فاطمه به ياد پدرش و دوران حيات او افتاد . پس نتوانست از گريه باز ايستد . چون بلال به عبارت اشهد ان محمّداً رسول اللَّه رسيد فاطمه فريادى كشيد و به صورت بر زمين افتاد و از هوش برفت .\r\nمردم به بلال گفتند : بس است اى بلال كه دختر رسول خدا از دنيا رفت .\r\nآنان گمان كردند كه فاطمه مرده است . بلال اذانش را ناتمام گذارد . چون فاطمه به هوش آمد از بلال خواست كه اذانش را به اتمام رساند امّا بلال خواستهء آن‌حضرت را اجرا نكرد و گفت : اى سرور زنان ! من بر جان تو بيمناكم و مىترسم كه با شنيدن اذان به جان خود آسيب رسانى . فاطمه نيز او را از ادامهء اذان معاف داشت .\r\n\r\nفاطمه به پدر مىپيوندد\r\nرسول خدا در بستر بيمارى افتاده بود . فاطمه زهرا نيز در كنار آن‌حضرت قرار داشت . پيامبر صلى الله عليه و آله در گوش او نجوايى كرد كه فاطمه به گريه افتاد . آنگاه يك بار ديگر با وى رازى گفت كه اين بار چهرهء فاطمه عليها السلام از هم شكفت .\r\nچون از فاطمه دربارهء نخستين رازى كه با او گفت پرسيدند ، فرمود :\r\nرسول خدا به وى فرمود كه جبرئيل هر سال يك بار قرآن را بر او مىخواند امّا امسال دو بار خواند و اين جز نزديكى مرگ وى نيست .\r\nو راز دوّم آن بود كه نخستين كسى كه به وى خواهد پيوست منم .\r\nبدين ترتيب ، فاطمه خود را دلدارى مىداد كه لااقل او نخستين كسى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاست كه به رسول خدا خواهد پيوست .\r\nدورانى كه فاطمه زهرا پس از پيامبر اكرم سپرى كرد بسيار سخت و دشوار بود . او يكّه و تنها دربرابر توفانهاى سهمناك ، ايستاد و حتّى امام على عليه السلام نخستين قهرمان اسلام نيز به خاطر موقعيّت خاصّى كه داشت نمىتوانست دركنار فاطمه در اين جهاد شركت جويد . بنابراين لازم بود كه فاطمه به تنهايى بار سنگين مبارزه را بر دوش گيرد . درحالى كه تنها بيست بهار از عمرش مىگذشت . براى آگاهى از شرايط دشوار آن‌حضرت براى مبارزه تنها به سخنان خود او گوش فرا دهيم . اين سخنان درحقيقت درد نامه‌اى است كه فاطمه عليها السلام در آن از حال خود به على عليه السلام شكوه مىكند آن هم با كلماتى كه درد و مبارزه‌خواهى از آنها مىتراود .\r\nيكى از روزها هنگامى كه فاطمه از پيش ابوبكر بازگشته بود به سوى امير مؤمنان آمد و به وى گفت :\r\n« اى پسر ابوطالب ! چه شده كه مانند جنين در پس پرده نشسته و چون متّهمان خانه‌نشين گشته‌اى ؟ تو بودى كه شاهپرهاى بازها را درهم مىشكستى ، ولى اكنون پرهاى مرغان ضعيف به تو خيانت كرده‌اند . تو در گذشته گرگها را از هم مىدريدى امّا اينك خانه‌نشين شده‌اى ؟ از روزى كه ارزش خود را بىمقدار كردى و بهره‌ات را مهمل گذاشتى ، اين پسر ابى قحافه است كه هديهء پدرم و مؤنه فرزندانم را به ستم از من ستانده است ، به خدا سوگند آشكارا به دشمنى با من برخاسته است ، در سخنانى كه بامن داشت او را سرسخت‌ترين دشمنان يافتم تا آنجا كه انصار ، يارى خود را از من دريغ داشتند ، و مهاجران از ما بريدند و ساير مردم چشم از ما\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nپوشيدند ، اكنون نه كسى از ما دفاع مىكند و نه كسى از ستم دشمن برما جلوگيرى مىكند .\r\nبا دلى لبريز از خشم و كينه از خانه بيرون شدم ، و شكست خورده و نااميد بازگشتم درحالى كه هيچ اختيارى ندارم ، اى كاش پيش از اين ذلّت و خوارى مرده بودم .\r\nخداوند از اين تندى كه به تو كردم عذرخواه من است ، و از سوى تو حامى من ، واى بر من در هر بامداد ، واى بر من كه تكيّه‌گاهم درگذشت ، و بازويم سست گرديد ، به سوى پدر شكايت دارم و از خداوند داد خواهم ، بار خدايا تو نيرومندتر از ديگرانى » .\r\nامير مؤمنان عليه السلام در پاسخ فاطمه زهرا فرمود :\r\n« واى بر تو نيست بلكه واى بر دشمنان توست . اى دختر برگزيده جهانيان و اى بازمانده پيامبر صلى الله عليه و آله . از اين عتاب باز ايست ، كه من در دينم ناتوان نشده‌ام ، و در توانايىام اشتباه نكرده‌ام . اگر براى روزى ( سخن ميگويى ) كه روزى تو از طرف خداوند تضمين شده است . و كفيل روزى تو ، مورد اعتماد واطمينان‌است . و آنچه خداوند برايت فراهم ساخته بهتر است از آنچه‌از تو دريغ‌داشته‌اند . پس همه‌را به‌حساب خداوند بگذار » .\r\nفاطمه عليها السلام فرمود : « خداوند براى من كافى است و او نيكو وكيلى است » « 1 » .\r\nداستان زندگى سرور زنان عالم ، داستان فضيلت و تقواست . او مجسمهء ايمان بود و بدين سبب به سرورى زنان عالم دست يافت . او الگوى تمامى\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 148 .\r\n","page_name":" 86 ","page_number":86},
  {"content":"\r\n\r\nزنان مؤمن است .\r\nداستان رحلت وى نيز داستان قهرمانى و شهادت بود ، چرا كه بارزترين نمونه‌هاى فداكارى و پايدارى را به نمايش گذاشت .\r\nاو تا زمان شهادت با هر وسيلهء ممكن از حق دفاع كرد . در اينجا ما بخشى از اين داستان غم‌انگيز را كه آتش سوزندهء غم و اندوه را در دلهاى مؤمنان بوجود آورد و همچنان شعله‌ور است ، نقل مىكنيم .\r\nدر كتاب ( العقد الفريد ج 2 ص 250 و تاريخ ابى الفداء ج 1 ص 156 و اعلام النساء ج 3 ص 1207 ) پس از ذكر رخدادهايى كه بعد از رحلت پيامبر گرامى اسلام صلى الله عليه و آله روى داده ، آمده است :\r\n« ابو بكر ، عمر را به سوى آنان ( خانهء امام على جهت گرفتن بيعت ) اعزام نمود و به او گفت : چنانچه خوددارى كردند با آنها بجنگ . . عمر با شعلهء آتشى در دست به سوى آن خانه آمد و در نظر داشت كه خانه را به آتش بكشد ، حضرت زهرا با او روبرو شد و به او فرمود كه : اى پسر خطاب ، آيا براى به آتش كشيدن خانهء ما آمده‌اى ؟ عمر گفت : آرى ، مگر آنكه برآنچه كه امت بر آن جمع شده‌اند - بيعت با ابوبكر - موافقت كنيد .\r\nشهرستانى در كتاب « الملل والنحل » صفحهء 83 از « نظّام » نقل مىكند كه : « عمر ، در روز بيعت ، ضربه‌اى به شكم فاطمه عليها السلام زد كه بر اثر آن جنين او ( محسن ) سِقط شد . عمر فرياد مىزد : خانه را با آنكه در او هست به آتش بكشيد . در حالى كه در خانه جز على و فاطمه و حسن و حسين عليهم السلام كسى نبود .\r\nمشابه اين واقعه را « بلاذرى » در « انساب الاشراف » ج 1 ، صفحهء\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n404 ذكر مىكند .\r\nعلامه سيد محمد كاظم قزوينى رحمه الله در كتاب « فاطمة الزهراء من المهد الى اللحد » صفحهء 315 - 320 اين واقعه را به تفصيل ذكر مىكند :\r\n« حضرت زهرا عليها السلام - پيش از حمله دشمنان به خانه - پشت در خانه بود در حالى كه سر مبارك خود را با دستمالى بسته بود - ولى چادر يا عبايى به سر نداشت ، به اين خاطر زمانى كه دشمنان حمله كردند به پشت در پناه برد تا خود را از چشم مردان نامحرم مخفى نگهدارد . و اينجا بود كه بين در و ديوار فشار سختى بر او وارد شد . اين در حالى بود كه حضرت شش ماهه حامله بود .\r\nحضرت ، فريادى از شدت درد كشيد ، چرا كه جنين او كشته شده بود ، و ميخ در ، به سينهء مبارك او فرو رفته و سينه آن‌حضرت را مجروح كرد .\r\nدر اين هنگام ، دشمنان ، حضرت امير المؤمنين عليه السلام را دستگير كرده بودند و مىخواستند كه او را از منزل بيرون برده و با خود ببرند . با اينكه حضرت زهرا عليها السلام از شدت درد به خود مىپيچيد و جنين كشتهء او در شكم متلاطم بود ولى براى دفاع از حريم ولايت و امام كوشيد تا در مقابل دشمنان ايستادگى نمايد و مانع از بيرون بردن حضرت على گردد . اينجا بود كه دستور زدن پارهءتن رسول خدا ، حضرت زهرا صادر شد . فرزندان فاطمه عليها السلام كه شاهد اين معركه بودند ، اينچنين داستان زدن مادر بزرگوار خود را و وفات او را روايت كرده‌اند :\r\nامام حسن مجتبى عليه السلام ، در مجلس معاويه به مغيره ابن شعبه خطاب كرد و فرمود :\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n« تو بودى كه فاطمه عليها السلام ، دختر رسول خدا را زدى تا خون از بدن او جارى شد و آنچه در شكم داشت سقط نمود ، و تو چيزى جز خار نمودن رسول اللَّه صلى الله عليه و آله ، مخالفت با دستورات وى و هتك حرمت او در نظر نداشتى . مگر رسول خدا به وى نفرموده بود كه « تو سرور زنان اهل بهشتى » به خدا سوگند كه سرنوشت تو در آتش جهنم است » .\r\nدر كتاب سُلَيم بن قيس از ابن عباس روايت شده است « قنفذ با تازيانه چنان اورا زد كه تا روز رحلت ، آثار تازيانه مانند دمل چركين بر بازوان آن حضرت بود . او ، حضرت را در چارچوب در خانه قرار داد و پهلوى او را شكست تا او جنين خود را سقط نمود » .\r\nحضرت امام صادق عليه السلام مىفرمايد : علت وفات حضرت زهرا عليها السلام اين بود كه قنفذ ، غلام عمر ، بدستور وى ، با غلاف شمشير بر پهلوى او زد تا محسن خودرا سقط كرد و بر اثر آن به شدت بيمار شد . . . .\r\nبنابراين چنين استنباط مىشود كه بيش از يك نفر دختر رسول اللَّه صلى الله عليه و آله را زده و علت سقط جنين او شدند . . حضرت پس از اين واقعه به شدت بيمار شد و در بستر بيمارى افتاد .\r\nهمين كه آن‌حضرت مرگ خود را نزديك ديد ، ام ايمن و اسماء بنت عميس را نزد خويش فرا خواند و كسى را درپى على عليه السلام فرستاد و او را نيز احضار كرد . چون اميرمؤمنان بر بالين او حاضر شد ، فاطمه به وى گفت :\r\nاى پسر عمو ! من مرگ خود را نزديك مىبينم ، و احساس مىكنم كه ساعت به ساعت در پيوستن به پدرم نزديكتر مىشوم . اينك مىخواهم آنچه را كه در دل دارم به تو وصيّت كنم . على عليه السلام فرمود : اى دختر رسول\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nخدا هرچه مىخواهى وصيّت كن . على بالاى سر زهرا نشست و هركه در خانه بود بيرون كرد ، آنگاه حضرت زهرا گفت : اى پسر عمو تو از آغاز زندگى از من دروغ و خيانتى نديدى و هيچ‌گاه در اين مدّت كه باهم بوديم با تو مخالفتى نكرده‌ام . على عليه السلام فرمود : پناه بر خدا ، تو داناتر به خداوند و نيكوكارتر و پرهيزكارتر و گرامىتر و خداترستر از آنى كه بخواهم تو را بدين خاطر توبيخ و سرزنش كنم . جدائى و فقدان تو بر من بسيار سنگين است ، امّا با اين حال از آن هيچ گريزى نيست . به خدا سوگند مصيبت رسول خدا را بر من تازه كردى . بدان كه غم درگذشت و از دست دادن تو براى من بسيار است . و از مصيبتى كه چقدر دردناك و دردآور و گدازنده و اندوهبار است استرجاع مىكنيم . به خدا سوگند اين مصيبتىاست كه تَسليّتى براى آن نيست و كمبودى است كه جايگزين ندارد .\r\nسپس هردو ، ساعتى بگريستند و على سر اورا در آغوش گرفت وفرمود :\r\nهرچه مىخواهى به من وصيّت كن كه مرا آنچنان خواهى يافت كه بدان‌فرمانم داده‌اى و من درخواست تورا برخواست خويش‌ترجيح مىدهم .\r\nفاطمه عليها السلام فرمود : اى پسر عموى رسول خدا ، خداوند از سوى من بهترين پاداش را به تو دهد ، من به تو وصيّت مىكنم كه پس از من با امامه دختر خواهرم ازدواج كنى كه وى براى فرزندانم همچون خود من است .\r\nزيرا مردان ناگزيرند كه زن اختيار كنند .\r\nسپس فرمود : پسر عمو برايم تابوتى فراهم ساز . من ديدم كه فرشتگان تصوير آن را برايم كشيده‌اند . على فرمود : آن را برايم توصيف كن كه چگونه بود ؟ زهرا شكل تابوت را براى على بيان كرد ، - على آن را براى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nزهرا ساخت ، بنابراين نخستين تابوتى كه در اسلام ساخته شد تابوت زهرا بود كه كسى پيش از آن چنين چيزى نه ديده و نه ساخته بود . - سپس فرمود : به تو وصيّت مىكنم كه هيچ كس از اينانى كه به من ستم و حقّم را پايمال كرده‌اند بر جنازه‌ام حاضر نشوند . زيرا اينان دشمن من و دشمن رسول خدا هستند . اجازه نده كسى از آنان و پيروانشان بر من نماز بخوانند ، مرا در شب كه ديده‌ها آرام گرفته و به خواب فرو رفته‌اند ، به خاك سپار ، آن‌گاه آن‌حضرت چشم از جهان فرو بست . سلام خداوند بر او و بر پدر و شوهر و فرزندانش .\r\nمردم مدينه يكپارچه ناله و فرياد سر دادند . زنان بنىهاشم در خانه فاطمه عليها السلام گرد آمدند و همه باهم يكصدا شيون كردند . مدينه مىخواست از اين همه شيون و فرياد از جاى كنده شود . زنان داغديده فرياد مىزدند :\r\nاى بانوى ما ! اى دختر رسول خدا مردم گروه گروه به سوى على عليه السلام روانه شدند . آن‌حضرت نشسته بود . حسن و حسين عليهما السلام نيز رو به رويش بودند و هرسه مىگريستند . مردم همه از گريه آنان بگريه افتادند .\r\nام كلثوم روپوشى به صورت انداخته و دامن كشان و با ردائى آويزان بيرون آمد درحالى كه مىگفت : اى پدر اى رسول خدا ، اينك براستى ما تو را از دست داديم . اين فقدانى است كه ديگر ديدارى درپى ندارد .\r\nمردم گرد آمدند و نشستند و گريه و زارى سر دادند آنان منتظر بودند كه جنازه بيرون آيد تا بر او نماز بخوانند امّا ابوذر بيرون آمد و به آنها گفت : برويد كه بيرون آوردن جنازه دختر رسول خدا صلى الله عليه و آله در اين شامگاه به تأخير افتاد . مردم برخاستند و به راه خود رفتند .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nچون پاسىاز شب‌گذشت وديده‌ها به‌خواب آرام فرورفت ، اميرمؤمنان و حسن وحسين وعمّار و مقداد و عقيل و زبير و ابوذر وسلمان و بريده و چند نفر از بنىهاشم و ياران خاص آن‌حضرت جنازه فاطمه عليها السلام را بيرون آوردند و بر آن نماز خواندند و سپس او را در دل شب به خاك سپردند . اميرمؤمنان دركنار قبر فاطمه عليها السلام هفت قبر ديگر پديد آورد تا كسى جايگاه حقيقى قبر را نداند . برخى از ياران خاص آن‌حضرت نيز گفته‌اند . على عليه السلام قبر را با زمين هموار كرد تا مبادا محل قبر شناخته شود « 1 » .\r\nآنگاه حضرت امير به طرف قبر رسول خدا روى كرد و فرمود :\r\n« درود بر تو اى رسول خدا از من و درود بر تو از سوى دخترت ، و زيارت كننده تو و خفته در خاك در بقعه‌ات ، و كسى كه انتخاب شد تا به زودى به تو بپيوندد ، اى رسول خدا شكيبايى من در فراق برگزيده تو اندك و طاقت من با فقدان او طاق شد . امّا براى من در پيروى از سنّت تو در فراقت ، عزت و گرانمايگى است . آن هنگام كه من سرت را بر لحد آرامگاهت نهادم ، و ميان گردن و سينه‌ام ( آغوشم ) بودى كه جان از تنت بيرون شد بلى اين چيزى است كه در كتاب خدا پذيرفته است چون ما از اوييم و هم به دو باز مىگرديم .\r\nهمانا امانت تو پس گرفته شد ، زهرا را زمين در ربود ، پس از زهرا چه نازيباست آسمان و زمين اى رسول خدا !\r\nامّا اندوهم هميشگى و جاودانه خواهد شد و شبهايم به بيدارى خواهد\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 191 - 193 .\r\n","page_name":" 92 ","page_number":92},
  {"content":"\r\n\r\nگذشت و در غمى غوطه خواهم خورد كه هيچ‌گاه از دلم بيرون نرود تا آنگاه كه خداوند براى من سرائى كه تو در آن اقامت گزيده‌اى ، برگزيند .\r\nاندوه دلخراش حزن برانگيزاننده ، چه زود ميان ما جدائى انداخت . و من از اين به خداى شكوه مىبرم . و به همين زودى دخترت به تو آگاهى خواهد داد از اجتماع امّت تو براى ستم كردن به او ، تمام ماجراها را هم از او بپرس ، از وى دربارهء رفتارشان با ما بپرس . چه آتشى در سينه داشت امّا راهى براى گفتن آن نيافت . او خود به زودى تمام اين ماجراها را خواهد گفت ، و خداوند در اين باره داورى فرمايد كه او بهترين داوران است » « 1 » .\r\nزهرا عليها السلام شراره‌اى از محبّت شد و گرما و روشنايى او هيچ‌گاه در دل مؤمنان به سردى و خاموشى نخواهد گراييد . او پرچم مبارزه‌اى شد كه هرگز مكتبيان مسئول آن را از دست بر زمين نخواهند انداخت . او پرتو اخلاق نيكو و و الا و عدالت‌طلبى بود كه پهنه سپيده‌دمان را به رنگ خون به ناحق ريخته ، و حق خيانت شده‌اش نمايان مىسازد ، و بدين وسيله تاب و تپش انقلاب را در رگهاى جوانمردان به جريان مىاندازد . تا در مسير جهاد مقدّس خودش برضدّ زورمداران و فرصت‌طلبان و خشك مقدّسان از اين شرارهء پاك توشه برگيرند .\r\nامّت ما امروز پيش از هر روز ديگر به احياى ياد فاطمه عليها السلام نيازمندتر است تا او را مقتداى خود قرار دهد و در اين ميان مسئوليّت مردان بيشتر از زنان است .\r\n\r\n\r\n","description":"","footnote":"\r\n( 1 ) بحار الانوار ، ج 34 ، ص 191 - 193 .\r\n","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n . \r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n . \r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n . \r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n . \r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n . \r\n","description":"","footnote":"","page_name":" 103 ","page_number":103},
  {"content":"\r\n . \r\n\r\n","description":"","footnote":"","page_name":" 104 ","page_number":104}
  ]