[
  {"content":"\r\n\r\nانتشارات\r\nانجمن اسلامى حكمت و فلسفه ايران\r\nشماره 57\r\nاسفند 1358 هجرى شمى\r\nربيع الثانى 1400 هجرى قمرى\r\nقيمت 1200 ريال\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nكتابخانه عمومى آيت الله العظمى\r\nمرعشى نجفى - قم\r\nوارد شد\r\nتمهيد الأصول\r\nدرعلم كلام اسلامى\r\nتصنيف\r\nشيخ الطائفة محمدبن الحسن الطوسى رض\r\nشرح بخش نظرى رسالهء \" حمل العلم والعلم \"\r\nتاليف سيدمرتضى على بن الحسين الموسوي\r\nترجمه ومقدمه وتعليقات\r\nعبدالمحسن مشكوة الدينى\r\nانجمن اسلامى حكمت وفلسفه ايران\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n . \r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n\r\nبه مناسبت\r\nپانزدهمين قرن هجرت رسول اكرم ( ص )\r\nو در\r\nنخستين سالگرد پيروزى انقلاب اسلامى\r\nملّت ايران\r\n\r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\n\r\nفهرست مطالب مقدمه\r\nمقام علمى شيخ طوسى دو\r\nشرح حال و گزارشات زندگانى شيخ پنج\r\nاستادان شيخ هفت\r\nشاگردان شيخ هفت\r\nمعرفى كتاب و نسخه‌ها نه\r\nروش شيخ در تنظيم بخشهاى كتاب دوازده\r\nموضوع علام كلام بنا به روش شيخ تكاليف ذاتى و تعهدات فطرى انسان است نه وجود بما هو وجود و نه ذات الهى و مسائل علم كلام عوارض ذاتى تكاليف درونى انسان مىباشند دوازده\r\nبنا بر مطالبى كه شيخ بيان نموده انسان را بايد جاندارى مكلف و متعهد تعريف كرد نه حيوان ناطق شانزده\r\nروش شيخ در عنوان كردن مطالب و خصايص استدلالى او هفده\r\nعلم كلام و پيدايش آن بيست و سه\r\nمسائل علم كلام بيست و چهار\r\nعلل انشعاب و تفرق در عقايد اسلامى بيست و چهار\r\nعلل پيدايش انشعابات : بيست و پنج\r\nتحولات فكرى بيست و نه\r\nتحولات اقتصادى و گسترش يافتن شئون زندگانى سى\r\nتعصبات نژادى و انگيزه‌هاى سياسى سى و دو\r\n\r\n","description":"","footnote":"","page_name":" فهرست مطالب 1 ","page_number":5},
  {"content":"\r\n\r\nخواهشمند است پيش از شروع به خواندن كتاب غلطهاى زير را اصلاح فرمائيد\r\nصفحه / سطر / غلط / درست چهارم مقدمه / 16 / فترت / فطرت\r\nشصت و هفت / عنوان وسط / چهارم / پنجم\r\nشصت و نه / عنوان وسط / پنجم / ششم\r\n16 / عنوان / معال / معادل\r\n179 / 17 / ميل / مثل\r\n185 / 19 / « آلى » / « الى »\r\n193 / 9 / اداره مىكند / اراده مىكند\r\n296 / 20 / انجار / نجار\r\n296 / 26 / ابو اسحق اشعرى / ابو الحسن اشعرى\r\n308 / 15 / يا نبودن / با نبودن\r\n407 / 23 / من عام / ما من عام\r\n\r\n","description":"","footnote":"","page_name":" فهرست مطالب 2 ","page_number":6},
  {"content":"\r\n\r\n3 - كلام نفسى و ابطال آن هفتاد و يك\r\n4 - تفسير عرفا و اهل باطن در مورد كلام الهى هفتاد و چهار\r\nصفات سلبيه هفتاد و هفت\r\nنداشتن شريك در وجوب ذاتى و قدم ذات هفتاد و هشت\r\nجنبهء منطقى و فلسفى بحث وحدت و كثرت هشتاد و يك\r\nجنبهء كلامى بحث وحدت و كثرت هشتاد و يك\r\nثالوث اقدس مسيحى و تفسير اعتقاد به آن هشتاد و يك\r\nثابتات ازليه در بحثهاى كلامى و مبحث حال هشتاد و يك\r\nمشكل اعادهء معدوم در مباحث فلسفى و كلامى هشتاد و دو\r\nفهرست عقايد گروههاى مسلمان در مورد صفات الهى هشتاد و سه\r\n1 - منكران صفت به طور مطلق هشتاد و چهار\r\n2 - معتقدان به نسبى و اضافى بودن صفات هشتاد و پنج\r\n3 - معتقدان به حال هشتاد و پنج\r\n4 - معتقدان به متحد بودن وجود ذات با وجود صفات هشتاد و شش\r\n5 - معتقدان به توقف و . . . هشتاد و هفت\r\n6 - صفاتيهء قديم هشتاد و هفت\r\n7 - صفاتيهء جديد هشتاد و هشت\r\n8 - كراميه و صفات جدا از ذات هشتاد و نه\r\n9 - نحوهء وجود صفات در عقايد مشبهه هشتاد و نه\r\n10 - فرقهء مجسمه كه . . . نود و يك\r\nقدم يا حدوث صفات نود و يك\r\nنداشتن شريك در حقيقت ذات نود و سه\r\nتوحيد در عمل و نداشتن شريك در كار نود و پنج\r\nنبودن اجزاء مفهومى و . . . نود و هفت\r\nجسم نبودن نود و هشت\r\nپاره‌اى از گروههاى . . . نود و هشت\r\nعقايد پاره‌اى از گروههاى به ظاهر مسلمان و غيرمسلمان كه خداوند را جسم مىدانند نود و هشت\r\n\r\n","description":"","footnote":"","page_name":" فهرست مطالب 3 ","page_number":7},
  {"content":"\r\n\r\nمسائل مورد اختلاف به طور كلى سى و چهار\r\nاول - آرا و عقايد مربوط به امامت سى و چهار\r\nدوم - مسائل مربوط به اختلافات در اصول ديگر اعتقادى سى و شش\r\nالف - اختلاف در كفر و ايمان سى و هفت\r\nمسائل مورد بحث مربوط به كفر و ايمان سى و هشت\r\nاول - روش اعتقاد به كافر شدن شخص گنهكار سى و نه\r\nدوم - اعتقاد به منافق بودن شخص گنهكار چهل\r\nسوم - روش اعتقاد به منزلت بين المنزلتين چهل\r\nچهارم - روش اعتقاد به فاسق بودن شخص گنهكار چهل و يك\r\nپنجم - روش اعتقاد به ارجاء چهل و يك\r\nب - اختلاف در توحيد چهل و سه\r\nمبحث صفات چهل و چهار\r\nپيدا شدن مفهوم هر يك از صفات چهل و پنج\r\nاقسام صفات چهل و هشت\r\nاول - صفت قدرت چهل و نه\r\nدوم - صفت علم پنجاه و نه\r\nاختلاف آراء در اينكه خداوند . . . شصت و يك\r\nسوم - صفت حيات شصت و سه\r\nچهارم - صفت اراده شصت و چهار\r\nپنجم - صفت ادراك شصت و هفت\r\nششم - صفت كلام شصت و نه\r\nجنبه‌هاى مورد بحث در كلام الهى شصت و نه\r\n1 - دليل اثبات هفتاد\r\n2 - ماهيت كلام و تعريف آن هفتاد\r\n\r\n","description":"","footnote":"","page_name":" فهرست مطالب 4 ","page_number":8},
  {"content":"\r\n\r\n\r\nفهرست مطالب كتاب\r\nبخش اول\r\nسبب تأليف كتاب 1\r\nفصل : « فى حقيقة الواجب و اول ما يجب على المكلف » در حقيقت « بايد انجام دادن » و نخستين چيزى است كه بايد انجام داده شود و . . . 6\r\nفصل : « فى حدوث الاجسام » در نوپديد بودن جسمها است 14\r\nفصل : « الكلام فى اثبات المعانى » گفتگو در ثابت كردن صفات نوعيه است 19\r\nفصل : « فى حدوث هذه المعانى » در اين كه صفتهاى نوعيه نوپديد هستند 26\r\n« ابطال مثل افلاطونى و قدم انواع »\r\nفصل : « فى ان الجسم لا يخلو من هذه المعانى » در اين كه جسم بدون صورت نوعيه يافت نمىشود « تلازم ماده و صورت » 31\r\nفصل : « فى ان ما لم يسبقه المحدث لا بد ان يكون محدثا » در اين كه هر چيزى پيشتر ازچيزهاى نوپديد نباشد ناگزير نوپديد خواهد بود . . . 35\r\nفصل : « فى ان للاجسام محدثا » در اين كه اجسام را پديدآورنده‌اى هست 40\r\nنيازمندى معلول به علت فاعلى براى حدوث شبه زمانى معلول است ، نه امكان ذاتى آن 46\r\n\r\n","description":"","footnote":"","page_name":" فهرست مطالب 5 ","page_number":9},
  {"content":"\r\n\r\nجا نداشتن خداوند و در سوئى نبودن او صد\r\nلذت نبردن و دردناك نشدن خداوند از چيزى صد و يك\r\n1 - تعريف لذت و الم صد و يك\r\n2 - اقسام لذت و الم صد و دو\r\n3 - توجيه لذت عقلى و ابتهاج ذات ازذات صد و سه\r\nسلب حلول و وابستگى وجودى با چيزى نداشتن او صد و چهار\r\nاقسام حلولى مسلكها صد و پنج\r\nسلب اتحاد و تجسم از او صد و شش\r\nاتحادى مسلكان و شمارهء آنان صد و شش\r\nتعريف اتحاد و بطلان آن صد و هفت\r\nتوجيه‌هاى گوناگون براى معنى اتحاد صد و هشت\r\nديدنى نبودن خداوند و ادراك شدنى نبودن او صد و ده\r\nعقايد گوناگون دربارهء اتحاد صد و يازده\r\nحلولى مسلكان و معتقدان به تشبيه و تجسم صد و دوازده\r\nتذكر لازم\r\nاز فهرست مطالبى كه در اول اين مقدمه در مورد مسايل عمده و ريشهء علم كلام ذكر شد ، بحث امامت و توحيد تا اينجا آورده شد و گفتگوى اصلى بزرگى از آن باقى ماند كه مسألهء اصالت عقل يا نقل ، يا تفكر و سمع است كه مورد اختلاف ميان پيروان تفكر و استدلال با اهل حديث واقع شده است تا جائى كه پاره‌اى از اهل حديث اهل استدلال و منطق را كافر و ملحد و مبدع خوانده‌اند ، و در مقابل اهل تفكر پيروان حديث را قشريون و عوام و ظاهرى مسلك گفته‌اند . اينجانب ريشه‌هاى اين اختلاف را در ماقبل اسلام و تحولاتى كه در دوران اسلامى در اين‌باره پيدا شد از منابع گوناگون دست اول جمع‌آورى كردم و مقاله‌اى در اين باب به عنوان « اختلاف روشهاى فكرى در اسلام » نوشتم كه در مجلهء دانشكدهء ادبيات علوم انسانى دانشگاه مشهد شمارهء دوم سال هشتم تابستان 1351 چاپ شده است و در آنجا دوازده روش عقلى و نقلى و عرفانى نام برده شده است و قسمتى از آن روشها را شيخ طوسى در اين كتاب ذكر كرده است .\r\n\r\n","description":"","footnote":"","page_name":" فهرست مطالب 6 ","page_number":10},
  {"content":"\r\n\r\nفصل : « فى انه تعالى لا ثانى له فى القدم » در اين كه خداوند برتر از همه چيز در ديرينگى دوم ندارد 188\r\n« الكلام فى العدل »\r\nگفتگو در درستكارى خداوند است 303\r\nفصل : « فى بيان حقيقة الفعل و شرح اقسامه » در اين كه كار انجام دادن به راستى را روشن كنيم 205\r\nفصل : « فى انه تعالى قادر على القبيح » در اين كه خداوند برتر از همه چيز ، بر انجام دادن كار بد توانا مىباشد 221\r\nفصل : « فى انه تعالى لا يفعل القبيح » در اين كه خداوند برتر از همه چيز كار بد نمىكند 229\r\nفصل : « فى انه تعالى لا يريد القبايح » در اين كه خداوند برتر از همه چيز انجام شدن كار بد را نمىخواهد 235\r\nبخش دوم\r\nفصل : « فى كونه تعالى متكلما و ما يتعلق به » در اين كه خداوند برتر از همه چيز سخنگوى است 245\r\n« الكلام فى المخلوق » در اين كه كارهاى انسان آفريدهء خود اوست 267\r\n« الكلام فى الاستطاعه » در اين كه هركسى بر كار خود دست دارد 295\r\nفصل : « فى ان القدرة قدرة على الضدين » در اين كه توانائى به انجام دادن هر يك از دو ضد وابستگى دارد 295\r\nفصل : « فى ان القدرة قبل الفعل » در اين كه توانائى پيش از شروع به انجام دادن كار برايش موجود است 312\r\nفصل : « فى قبح تكليف ما لا يطاق » در اين كه درخواست كردن كار دشوارى كه تاب آوردنى نباشد بد است 322\r\nفصل : « فى انه تعالى قد كلف كل من تكامل شرايط التكليف » در اين كه هركس شرطهاى درخواست شدن كارهاى رنج‌آورى كه بايد انجام گردد در او باشد خداوند برتر از همهء چيز آن را از او درخواست كرده است 329\r\n« سر آفرينش » 339\r\nفصل : « فى حسن تكليف من علم اللّه انه يكفر » در اين كه تكليف كردن كسانى كه خداوند مىداند كافر خواهند شد خوب است 362\r\n\r\n","description":"","footnote":"","page_name":" فهرست مطالب 7 ","page_number":11},
  {"content":"\r\n\r\nگفتار در صفات\r\nفصل : « فى انه تعالى قادر » در اين كه خداوند برتر از همه چيز توانا است 50\r\nفصل : « فى انه تعالى قديم » در اين كه خداوند برتر از همه چيز ديرينه است 57\r\nفصل : « فى انه تعالى عالم » در اين كه خداوند برتر از همه چيز دانا است 69\r\nفصل : « فى انه تعالى موجود » در اين كه خداوند برتر از همه چيز ، موجود است 75\r\n« ابديت وجود خداوند » 83\r\nفصل : « فى انه تعالى حى » در اين كه خداوند برتر از همه چيز زنده است 87\r\nفصل : « فى انه تعالى مدرك للمدركات سميع بصير » در اين كه خداوند برتر از همه چيز ادراك‌شدنىها را درك مىكند ، شنوا و بينا است 94\r\nفصل : « فى انه تعالى مريد » در اين كه خداوند برتر از همه چيز اراده‌كننده است 104\r\nاثبات اين كه ارادهء خداوند صفتى است جدا و مستقل از وجود موصوف و حادث است 118\r\nفصل : « فى نفى المائيه عنه تعالى » در اين كه خداوند برتر از همه چيز ماهيت و چه چيزى ندارد 124\r\nفصل : « فى انه تعالى قادر فيما لم يزل » در اين كه خداوند برتر از همه چيز در گذشته‌هاى بلاآغاز توانا بوده است 128\r\nفصل : « فى انه تعالى يستحق هذه الصفات لنفسه » در اين كه خداوند برتر از همه چيز اين صفتها را به خودى خود دارا مىباشد 139\r\nابطال معانى ازليه 146\r\nفصل : « فى انه تعالى لا يخرج عن صفاته » در اين كه خداوند برتر از همه چيز از صفتهائى كه در خود دارد بيرون نخواهد شد 153\r\nفصل : « فى انه تعالى لا يشبه الاشياء و لا تشبهه » در اين كه خداوند برتر از همه چيز مانند چيزها نيست و هيچ مانندى برايش نخواهد بود 157\r\nفصل : « فى نفى الحاجة عنه تعالى و اثبات كونه غنيا » در نبودن نياز براى خداوند برتر از همه چيز ، و ثابت كردن توانگرى او است 167\r\nفصل : « فى انه تعالى لا يجوز عليه الرؤيه و ساير ضروب الادراكات » در اين كه ديدن خداوند برتر از همه چيز روا نيست و ادراك‌شدنى نمىباشد 171\r\n\r\n","description":"","footnote":"","page_name":" فهرست مطالب 8 ","page_number":12},
  {"content":"\r\n\r\nفصل : « فيما يتصل بالكلام فى الوعيد » سخن در چيزهائى است كه به بيم دادن از بدىها پيوستگى دارد 624\r\nفصل : « فى الكلام ، فى الاسماء و الاحكام » سخن در نام‌ها و چيزهائى است كه به آن وابستگى دارد 635\r\nفصل : « فى الامر بالمعروف و النهى عن المنكر » سخن در فرمان دادن به كار نيك و درست و بازداشتن از كار نادرست و بد است 656\r\nفصل : « فى الكلام فى النبوة » گفتار در پيمبرى است 682\r\n« اما الكلام فى النسخ »\r\nفصل : سخن در از ميان رفتن دين پيشين با رسيدن دين پسين است 707\r\nبخش چهارم « الكلام فى الامامه »\r\nفصل : سخن در امامت است 767\r\nفصل : « فى الكلام فى وجوب الرياسه » در اين كه فرماندهى و امام بايد ميان مردم باشد 796\r\nفصل : « فى صفات الامام » در صفتهائى است كه بايد امام آنها را دارا باشد\r\nفصل : « فى الامام بعد النبى بلا فصل » در اين كه پس از پيمبر چه كسى بىدرنگ امام پيوسته به او است 824\r\nفصل : تكميل افتادگى در كتاب 896\r\nفصل : « فى احكام البغاة على امير المؤمنين عليه السلام » در اين كه دربارهء سركشان بر امير مؤمنان درود بر او بادا و دربارهء نافرمانىكنندگان او چه بايد گفت 898\r\nفصل : « فى تتبيت امامة الاثنى عشر عليهم السلام » در استوار كردن سخن بر امام بودن دوازده تن است - درود بر همهء آنان بادا - 907\r\nفصل : « فاما الكلام فى الغيبة و سببها » سخن دربارهء پنهان بودن امام و اين كه چرا پنهان زيست مىكند ؟ 910\r\nفهرست موضوعات 917\r\nفهرست اعلام 928\r\n\r\n","description":"","footnote":"","page_name":" فهرست مطالب 9 ","page_number":13},
  {"content":"\r\n\r\nفصل : « فى انقطاع التكليف » در اين كه زمان تكليف كردن بايد گسسته شود و تكليف بايد پايان يابد 383\r\nفصل : « فى الكلام فى المعارف » سخن در دانستنىها است 399\r\nاقسام علم ضرورى 401\r\nاقسام علم اكتسابى و تعريف آن 402\r\nاثبات اين كه از دقت كردن در مقدمات ، علم به نتيجه حاصل مىشود 409\r\nاثبات اين كه دليل مولد علم به نتيجه است 412\r\nاز شنيدن گفتار هيچ گوينده‌اى بدون يافتن دليل عقلى بر درستى آن ، به چيزى علم حاصل نمىشود 416\r\n« الكلام فى اللطف » سخن در مهربانى كردن است 445\r\nفصل : « فى الكلام فى وجوب اللطف » در اين كه بايد به دارندهء تكليف مهربانى شود 446\r\nفصل : « فى الكلام فى الاصلح » در اين كه چه چيز نيك‌تر است 464\r\nفصل : « فى الكلام فى الآلام » سخن در دردمندىها است 476\r\nفصل : « فى ان الآلام ما هو حسن » در اين كه كداميك از دردمندىها خوبند 476\r\n« الكلام فى الاعواض » گفتار در تاوان‌ها است 505\r\nفصل : « فى ذكر الاعواض و احكامها و من يستحق عليه » در نام بردن تاوانها و چگونگى پرداختن آنها و دربارهء كسانى است كه بايد تاوان بدهند 507\r\nبخش سوم « الكلام فى الوعد و الوعيد » گفتار در نويد دادن به خوبىها و بيم دادن از بدىهاست\r\nفصل : « فيما يستحق بالافعال و جملة من الكلام فى الوعد و الوعيد » سخن در كارهائى است كه از انجام دادنش ، سزاوارى مىيابند و پاره‌اى از سخن در نويد دادن به خوبىها و ترساندن از بديها مىباشد 535\r\n\r\n\r\n\r\n","description":"","footnote":"","page_name":" فهرست مطالب 10 ","page_number":14},
  {"content":"\r\n\r\n\r\n[ مقدمة مترجم 
  ]\r\nبسم الله الرحمن الرحيم\r\nالحمد للّه الذى هو ملهم الخير و الهادى الى الرشاد . و الصلاة و السلام على نبيه المصطفى محمد خير الورى و نور الهدى و مصباح الدجى و على إله و عترته الطيبين الطاهرين الامجاد سپاس و ستايش بىكران و بىپايان خداوندى راست كه با اين همه گرفتارىهاى زندگى از پابند شدن به زياده‌جوئىهاى ميان مردمى آزادم گردانيد ، و خاطرى فارغ از همه چيز عطايم فرمود ، تا ساليانى جز به خواندن كتب فلسفى و كلامى و فرهنگ و معارف اسلامى به كار ديگر نپرداختم ؛ و در اين ميان به خواندن متن اصلى اين كتاب هدايتم كرد و شور و شوقى در سرم افكند تا بارها آن را خواندم و دقت فراوان در آن كردم و اندكى به مزاياى آن آگاه گرديدم ، و به پاره‌اى از ارزش‌هاى فراوانى كه دارا هست پى بردم و بر خود واجب ديدم اين كتاب گران بها را كه تاكنون توجهى به آن نشده و ناشناخته مانده است ، دست‌رس همگان بگذارم ، شايد از اين راه خدمتى به نشر فرهنگ و معارف اصيل اسلامى و بالاخص شيعى كرده باشم .\r\nاكنون چگونه مىتوانم شكر اين نعمت بگزارم كه خداوند مرا كمك داد تا دست‌نويس كردن و مقابله نمودن و به جاى خود بردن بخش‌ها و غلطگيرى و ترجمه و نظارت در صحت چاپ آن را بر عهده گرفتم ، و به يارى فراوان او توانستم اين دشوارى را بر خود هموار كنم كه مدت چند سال از آمدوشدهاى لازم ، و از كارهاى\r\n\r\n","description":"","footnote":"","page_name":" مقدمهء مترجم 1 ","page_number":15},
  {"content":"\r\n\r\nضرورى و غيرضرورى ديگر ، دست كشيدم ، و جز اين كار به هيچ كار ديگر نپرداختم ، و هرگز از عهدهء اين شكر نخواهم برآمد .\r\nاين كتاب ترجمه‌اى است از متن عربى شرح جمل العلم سيد مرتضى و مشتمل بر اصول معتقدات اسلامى در روش شيعهء اماميه است .\r\nدر اين كتاب قسمت عمده‌اى از معارف دقيق و اصول كلى علمى و فلسفى گنجانده شده است ، و معتقدات شيعه با فرق ديگر مسلمانان و غيرمسلمانان مقايسه گرديده ، و آنچه بر مبناى اصول تشيع خالص درست به نظر آمده با ذكر دليل و سند محكم به اثبات رسيده است و به اعتراضات مخالفان پاسخ گفته شده است .\r\n\r\n[ مقام علمي شيخ طوسي 
  ]\r\nمصنف اين كتاب ، ابو جعفر محمد بن الحسن الطوسى است ، كه به تعبير بزرگان پس از پيمبر و امامان ، بزرگترين شخصيت جهان اسلام است « 1 » .\r\nعبارتى كه از كتاب خلاصهء علامهء حلى درباره‌اش آورده‌اند ، اين است :\r\n« شيخ الطايفه و رئيس الطايفه ، جليل القدر ، عظيم المنزله ، نقد عين ، صدوق عارف بالاخبار و الرجال و الفقه و الاصول و الكلام و الادب ؛ و جميع الفضائل تنسب اليه . و مصنف فى كل فنون الاسلام ، و هو المهذب للعقايد فى الاصول و الفروع الجامع لكمالات النفس فى العلم و العمل .\r\nو باز علامه از دستخط اجازهء مشايخ ، نقل كرده كه در آن آمده است : « كان هذا الشيخ المطلق رئيس مذهب الحق و اماما فى الفقه و الحديث .\r\nاز كتاب فوائد الرجاليهء علامه بحر العلوم طباطبائى دربارهء او آورده‌اند كه مىگويد : « محمد بن الحسن بن على الطوسى ، ابو جعفر ، شيخ الطايفه المحقه ، و رافع اعلام الشريعه الحقه ، امام الفرقه بعد الائمه المعصومين و عماد الشريعه و الاماميه فى كل ما يتعلق بالمذهب و الدين . محقق الاصول و الفروع ، و مهذب فنون المعقول و المسموع ، شيخ الطايفه على الاطلاق ، و رئيسها الذى تلوى اليه الاعيان . صنف فى جميع علوم الاسلام .\r\nو كان القدوه فى ذلك و الامام . »\r\nاز كتاب تاريخ مصر كه گردآوردهء يكى از مورخان سنى مذهب است ، آورده‌اند ، كه درباره‌اش گفته است : فقيه الاماميه و عالمهم . تا آنجا كه مىگويد :\r\nو كان رافضيا قوى التشيع .\r\nاز ابن داود آورده شده ، كه درباره‌اش مىگويد : « شيخنا ، شيخ الطايفه و عمدتها قدس اللّه روحه . لم اوضح من يوضح حاله » . از اين توصيفاتى كه درباره‌اش\r\n\r\n\r\n","description":"","footnote":"\r\n( 1 ) مطالبى كه در اين قسمت آورده شده ، خلاصهء اندكى است ، از آنچه در كتاب روضات از ص 553 تا ص 561 چاپ سنگى تهران آمده است .\r\n","page_name":" مقدمهء مترجم 2 ","page_number":16},
  {"content":"\r\n\r\nآورده‌اند ، و به شهادت آثار و كتبى كه از خود ، جا گذاشته است ، بايد گفت ، به حق او را رئيس مطلق و بزرگترين شخصيت دينى و علمى ، پس از امامان دانسته‌اند .\r\nزيرا او كسى است ، كه براى منقح كردن ، و ثابت نمودن اصول اعتقادات به بهترين صورتى ، از دقايق فلسفى ، و از قواعد عقلى و منطقى ، كه مورد قبول اهل تحقيق است ، استفاده نموده است ، و براى استخراج احكام عملى و شرعى ، بالاترين خدمت را انجام داده است ، و معارف اسلامى چه شيعه و چه سنى را در كتب گوناگون خود منظم گردانيده ، و روش تحقيق و تدقيق در مطالب را به بهترين وجهى عرضه داشته است .\r\nتوضيح بيشتر مطلب اين است ، كه پايه و سند استخراج احكام شرع چهار چيز است : كتاب و سنت و عقل و اجماع ؛ و او براى اثبات اين چهار اصل و براى توضيح چگونگى استفاده از آن ، بالاترين گام را برداشته است .\r\nخدمتى كه براى روشن كردن مقاصد كتاب الهى انجام داده ، كتاب تفسير كبير او است ، كه تبيان نام دارد ، و اين نخستين تفسير بزرگ و مشروح مستندى است ، كه نوشته شده است . بحر العلوم علامهء طباطبائى درباره‌اش مىگويد : اما التفسير فله كتاب التبيان ، الجامع لعلوم القرآن . و هو كتاب جليل كبير عديم النظير فى التفاسير . و شيخنا الطبرسى ، امام التفسير ، فى كتبه اليه يزدلف ، و من بحره يغترف ، و فى صدر كتابه الكبير ، بذلك يعترف . و الشيخ المحقق المدقق ، محمد بن ادريس العجلى ، مع كثرة وقايعه مع الشيخ فى اكثر كتبه ، يقف عند تبيانه و يعترف بعظم شأن هذا الكتاب ، و استحكام بيانه .\r\nاين جانب به ياد دارم وقتى براى تفسير آيتين كلا له ، به تفاسير بزرگ ، رجوع مىكردم ، و از آن جمله ، به كتاب تبيان شيخ و تفسير كبير فخر رازى رجوع نمودم ، وجوه و احتمالات و مطالبى را كه مربوط به اين دو آيه است ، خيلى به هم نزديك يافتم بلكه شايد قسمتى از مطالب تبيان به عين عبارت در تفسير فخر رازى آمده است ، و از اين برمىآيد كه اين كتاب مرجع استفاده براى همهء مفسران شيعه و سنى پس از شيخ بوده است .\r\nاصل ديگر اجتهاد ، سنت است ، و دو كتاب از چهار كتاب اصلى را كه مرجع فقهاء شيعه است ، و از همه مهمتر است شيخ طوسى جمع‌آورى كرده است . چهار كتاب شيعه كه كتب اربعه نام برده مىشود ، و در مقابل صحاح سته اهل سنت است ، عبارتند از :\r\n( 1 ) كتاب كافى از محمد بن يعقوب كلينى رازى متوفاى 328 و يا 329 در بغداد كه 69 سال پس از وفات حضرت عسگرى از دنيا رفته ، و او با على بن محمد سمرى نايب خاص امام متوفاى 329 آمدوشد داشته ، و به توسط او با امام رابطه\r\n\r\n","description":"","footnote":"","page_name":" مقدمهء مترجم 3 ","page_number":17},
  {"content":"\r\n\r\nپيدا كرده است .\r\n( 2 ) ديگرى كتاب من لا يحضره الفقيه است ، كه ابو جعفر محمد بن على بن - الحسين بن بابويه قمى ، ملقب به صدوق ، و متوفاى 381 و مدفون به رى آن را نوشت ؛ و او كسى بود كه پدرش على بن بابويه با حسين بن روح ارتباط داشت ، و به توسط او با امام مكاتبه مىكرد . صدوق و برادرش به دعاى امام به او بخشيده شدند .\r\n( 3 و 4 ) دو كتاب ديگر از چهار كتاب ، استبصار و تهذيب مىباشند ، كه شيخ طوسى آنها را فراهم كرده است ، و از همه مهمتر هستند ، و از كتاب بحر العلوم علامهء طباطبائى آورده‌اند كه دربارهء مرجعيت شيخ در حديث و اين دو كتاب مىگويد :\r\n« اما الحديث فاليه تشد الرحال ، و به تبلغ رجاله منتهى الامال ، و له فيه من الكتب الاربعه التى هى اعظم كتب الحديث منزلة و اكثرها منفعة ، كتاب التهذيب و كتاب الاستبصار و لها المزية الظاهره باستقصاء ما يتعلق بالفروع من الاخبار ، خصوصا التهذيب ، فانه كاف للفقيه فيما يبتغيه من روايات الاحكام عما سواه فى الغالب و لا يغنى عنه غيره .\r\nدو اصل ديگر اجتهاد را كه عقل و اجماع است ، نيز شيخ در كتب اصول فقه خود ، شرح داده و اصول عقلى را براى پيش‌آمدهائى كه حكم آنها در كتاب و سنت به صراحت ذكر نشده ، اثبات نموده و سنديت و اعتبار آنها را براى اين موارد كه در فترت عقلى حاصل است روشن كرده ، و مورد استفاده از آنها را آشكار كرده است . و اجماع فقهاء امت در جاهائى كه برايش حكم صريح و آشكار در كتاب و سنت ، نباشد نيز يكى از اصولى است كه به حكم عقل ، سند حكم شرعى مىباشد .\r\nبنابراين او از نخستين كسانى است كه راه اجتهاد در احكام شرع را به تناسب زمانها و مكانها باز كرده ، و پايه‌هاى استخراج احكام شرعى را مستحكم نموده ، و براى فقهاء بعد از خود اين راه را هموار كرده است .\r\nنسبت به اصول اعتقادى نيز بر مبناى اصالت عقل و استدلال منطقى كه هركسى بهره‌اى از خرد داشته باشد ، و چيزى از مفاهيم عمومى انسانى بداند ، برايش قابل - پذيرش است ، پيش رفته ، و در هر چيزى ابهامى ، به نظرش ، رسيده توضيح كافى داده است . پس او را به حق مىبايست ، رئيس مطلق ناميد .\r\n\r\n","description":"","footnote":"","page_name":" مقدمهء مترجم 4 ","page_number":18},
  {"content":"\r\n\r\n\r\nشرح‌حال و گزارشات زندگانى شيخ\r\nخلاصه از حداكثر تفصيلى كه صاحب كتاب روضات الجنات دربارهء شيخ آورده ، اين است ، كه او در سن 23 سالگى عراق رفته ، و وارد بغداد شده است . اما تا آن زمان چه مىكرده و كجا بوده است ، نامى از آن برده نشده و همين اندازه از علائم معلوم است ، كه پيش از ورود به بغداد ، معلومات مقدماتى خود را بدست آورده بوده ، و مانند همه‌كس ، كه در آن زمان براى تكميل معلومات به بغداد مىرفته‌اند ، او هم به شوق كسب معلومات بيشتر بدانجا عزيمت نموده است .\r\nبنابراين كسانى كه مولدش را طوس ، نوشته‌اند ، يا طابران طوس معين كرده‌اند ، ظاهرا هيچ سندى ، جز لقب طوسى داشتن او ، ندارند ؛ زيرا در آنچه قدما نوشته بوده‌اند ، تصريحى در اين باب ، به عمل نيامده است ، و حتى توضيحى دربارهء خاندانش نداده‌اند « 1 » .\r\nشيخ پس از ورود به بغداد ، در محضر شيخ اجل : محمد بن نعمان معروف به\r\n\r\n\r\n","description":"","footnote":"\r\n( 1 ) مرحوم ميرزا محمد باقر موسوى خوانسارى ، كه در شرح احوال علما و دانشمندان شيعه تتبع فراوان و اطلاعات كاملى داشته است ، در كتاب روضات الجنات خود به شيخ از همهء دانشمندان اهميت بيشتر داده ، و از هر منبعى كه گمان داشته نامى از شيخ برده شده باشد ، مراجعه كرده ، و بيشتر به عين عبارت از آنان نقل كرده است ؛ از آن جمله كتاب خلاصهء علامه حلى و لؤلؤ البحرين ، و نوشته‌هاى ميرداماد و فوائد الرجاليهء بحر العلوم طباطبائى و كتب نجاشى و وجيزهء علامهء مجلسى و تاريخ ابن جوزى و مجالس المؤمنين قاضى نور اللّه و تاريخ ابن خلكان و تاريخ سروى يا ابن شهر آشوب و فهرست خود شيخ و تاريخ مصر و منابع ديگرى را با واسطه يا بدون واسطه نام برده و از همهء آنها مطالبى آورده ، و هيچ مطلبى را فروگزار نكرده است ؛ بنابراين آنچه او نوشته از همه بيشتر مورد اعتماد است و سند است .\r\n","page_name":" مقدمهء مترجم 5 ","page_number":19},
  {"content":"\r\n\r\nمفيد ، به كسب دانش پرداخت و تا مدت پنج سال پس از ورود به بغداد كه شيخ مفيد زنده بود ، شاگردى او را داشت ، و پس از مرگ مفيد كه در سال 413 اتفاق افتاد ، شاگردى سيد مرتضى را اختيار كرد هرچند در تمام اين‌مدت ، استادان ديگرى هم داشت كه از آن‌ها فنون گوناگون مىآموخت ، اما با احتساب آن پنج سال مجموعا 28 سال از عمر خود را با سيد مرتضى گذرانده است ، و پس از مرگ سيد ، كه سال 436 روى داد ، 12 سال ديگر از عمر خود را در بغداد گذراند ، و به تصنيف كتب و تدريس و بحث مشغول بود تا سال 448 كه ميان شيعه و سنى اختلافاتى روى داد ، شيخ ناگزير ، به نجف اشرف پناه برد و 12 سال ديگر در آنجا زيست ، تا در سال 460 درگذشت و در جوار مرقد حضرت امير مؤمنان مدفون گرديد .\r\nاز مجموع اين مطالب بر مىآيد كه تولد او در سال 385 روى داده و سال « 1 » 408 وارد بغداد شده و مجموعا چهل سال از عمر خودش را در بغداد گذرانده ، و دوازده سال را هم در نجف اشرف زندگى كرده است . پس تا سال 460 كه وفات يافت مجموعا 75 سال مدت عمر پرخير و بركت او بوده است ، و بنا به روايت ابن - شهر آشوب ، كه سال وفات او را 458 نوشته ، سنين عمر او 73 سال بوده است .\r\nاز اين كه نوشته‌اند شيخ طوسى كتاب تهذيب الحديث خودش را به اشارهء شيخ مفيد و براى شرح بر كتاب مقنعه او نوشت ، و به دستور او قسمتى از آن كتاب را حذف كرد ؛ چنين بر مىآيد كه از همان آغاز ، شخصيت مبرزى داشته است ؛ و به همين لحاظ بود ، كه سيد مرتضى هر ماه براى او دوازده دينار مقررى تعيين كرد ، در صورتى كه به ديگران سالى دوازده دينار مىداد ، و باز براى شهرت علمى و بزرگوارى او بود ، كه خليفهء عباسى زمان كرسى استادى به او داد تا بر آن كرسى بنشيند و براى شاگردان درس بگويد .\r\nحكومت عباسى از به دو تأسيس ، به دست افرادى غيرعربىنژاد ، تشكيل شد .\r\nو سياست دولت عباسى از زمان هارون و بلكه پيش از او چنين اقتضا مىكرد ، كه مقر حكومت خودشان را ، محل اجتماع پيشوايان اديان گوناگون ، و جاى برخورد عقايد و آراء اسلامى و غيراسلامى قرار دهند ؛ بنابراين هركسى كه هردين و مذهبى داشت آزادانه سخن مىگفت و با يكديگر حتى در حضور خليفه به گفتگو مىنشستند ، و دستگاه خلافت مشوق دانشمندان بود ، از هر دينى و هر مذهبى باشند ؛ و بنابراين شيعه و سنى آزادانه ، سخن مىگفتند و دانشمندان ، مورد احترام بودند . و شيخ طوسى\r\n\r\n\r\n","description":"","footnote":"\r\n( 1 ) تولد شيخ چهار سال پس از مرگ شيخ صدوق بوده ، زيرا شيخ صدوق ، سال 381 وفات يافت و بنابراين شيخ طوسى خدمت او را درك نكرده است .\r\n","page_name":" مقدمهء مترجم 6 ","page_number":20},
  {"content":"\r\n\r\nنيز چون از همه بيشتر شهرت علمى داشت پيش خليفه مورد احترام بيشتر بود ؛ و گروه بسيارى از شيعه و سنى به مجلس درسش مىنشستند و از افادات علمى او بهره مىبردند ، و همين سبب شد كه علماء ديگر بر او رشك بردند ، و پيش خليفه از او سخن‌چينى كردند ، و به او گفتند شيخ به صحابه پيمبر ، دشنام مىدهد ، و كتاب مصباح او را گواه آوردند ، كه در زيارت عاشورا دارد : اللهم خص اول ظالم باللعن منى و ابدأ به اولا ثم الثانى ثم الثالث ، ثم الرابع اللهم اللعن يزيد خامسا .\r\nخليفه كسى فرستاد ، تا او را با كتابش حاضر كردند ، چون شيخ از قضيه آگاه شد ، در دلش افتاد كه به خليفه گفت ، آنچه سخن‌چينان گفته‌اند ، من در نظر نداشتم ؛ زيرا از كلمهء ( اول ) قابيل را قصد داشتم كه هابيل را كشت ، و سنت آدم‌كشى را از خود به جا گذاشت . ( دوم ) قيدار است ، كه شتر صالح پيمبر را پى كرد . ( سوم ) يكى از سركشان بنىاسرائيل است كه يحيى را كشت . ( چهارم ) عبد الرحمن بن ملجم است ، كه على را كشت .\r\nخليفه تفسير او را پذيرفت و او را احترام كرد و سخن‌چينان را گوشمال داد ؛ اما ريشهء فساد به تمامى برنيامد ، تا سال 448 كه اختلاف شيعه و سنى بالا گرفت ، و فتنه به راه افتاد ؛ دشمنان به خانهء شيخ حمله بردند و كرسى تدريس او را سوزاندند ، و كتابخانه‌اش را كه در باب كرخ بود ، به آتش كشيدند ، تا او به رفتن نجف ناچار گرديد .\r\n\r\nاستادان شيخ\r\nشيخ غير از مفيد و سيد مرتضى كه اهميت بسيارى داشتند ، استادان بسيار ديگرى هم داشته است ، و بيش از پانزده تن آنان را نام برده‌اند ، كه احمد بن عبد الدار غضايرى و حسين بن عبد اللّه غضايرى و على بن شاذان از آن جمله بوده‌اند ؛ و چندين نفر استاد سنى داشته است ، كه ابو محمد الفحام ، و ابو القسم بن الوكيل ، از آنها بوده‌اند .\r\nو همهء استادانش معروف و مشهور و شناخته شده مىباشند .\r\n\r\nشاگردان شيخ\r\nدر مجلس درس شيخ شاگردان بىشمارى از شيعه و سنى حضور مىيافتند ، كه سيصد نفرشان داراى تأليف و تصنيف ، و شناخته شده بودند ، يكى از آنان پسر خود شيخ حسين مكنى به ابو على مىباشد ، و اسماعيل بن محمد بن الحسين بن بابويه قمى و برادرش اسحق و حسن بن حسين بن بابويه قمى ، و دو نفر معروف به شيخ مفيد ، از آن جمله‌اند .\r\n\r\n","description":"","footnote":"","page_name":" مقدمهء مترجم 7 ","page_number":21},
  {"content":"\r\n\r\n\r\nكتب و تأليفات شيخ\r\nشيخ داراى كتب و تأليفات بسيارى در رشته‌هاى مختلف ادبى و علوم مختلف شرعى و عقلى بوده است ، كه حدود 70 مجلد آن در كتاب فهرست خود او نام برده شده ، و علاوه بر آن كتب بسيارى از او نام برده‌اند . از كتب بسيار مشهور او كه در فهرست نام برده شده يكى تبيان است در تفسير قرآن كريم و رساله‌هائى در تفسير بعضى از آيات نيز دارد . فهرست كتب الشيعه ، و اخبار الرجال در علم رجال حديث و مصنفان و كتب آنان نوشته شده است . تهذيب و استبصار ، مفصل‌ترين كتاب او در جمع‌آورى احاديث است . در فقه متجاوز از 42 كتاب و رساله نام برده شده كه مهمترين آنها كتاب مبسوط مشتمل بر 81 كتاب است و كتاب نهايه و كتاب ديگر فقهى مشهور و عمدهء او ، ما يعلل و ما لا يعلل با مقدمه‌اى در علم كلام است .\r\nچند كتاب در علم اصول فقه نام برده شده كه مشهور آنها كتاب العدة الاصول است . چندين كتاب در علم كلام ذكر شده ، كه مهمترين آنها ، شرح جمل العلم و شرح بر شرح جمل العلم است ، كه در فهرست به عنوان كتاب كبير فى الكلام فى التوحيد و شىء فى العدل است و ظاهرا مقصود از آن همان شرح الشرح باشد ، كه در اول شرح جمل العلم وعدهء نوشتن آن را داده است ، و صاحب روضات به نقل از يك شاگردش مىنويسد ، اين كتاب ناتمام ماند زيرا شيخ درگذشت . چندين كتاب در ادعيه روزانه و ماهانه نوشته است ، كه عمده‌ترين آنها مصباح المتهجدين و هدايت المسترشد است . دو كتاب در بخشى از تاريخ اسلام دارد كه يكى مختصر اخبار مختار بن ابى عبيده و ديگر مقل الحسين عليه السلام است علاوه بر آن چند كتاب ديگر از او در روضات به اين عنوان ذكر شده كه در فهرست نيامده است .\r\n\r\n","description":"","footnote":"","page_name":" مقدمهء مترجم 8 ","page_number":22},
  {"content":"\r\n\r\n\r\nمعرفى كتاب و نسخه‌ها\r\nشيخ نام اين كتاب را در فهرست كتب خودش شرح جمل العلم و العمل ذكر كرده و در اول همين كتاب و در كتاب الاقتصاد فيما يجب على العباد ، كه گاهى به اين كتاب ارجاع داده ، به همين اسم آن را نام برده است ، اما در پشت نسخهء قديمى اين كتاب كه به شمارهء 54 مخطوطات در كتابخانهء آستان قدس رضوى نگهدارى مىشود ، نامش تمهيد الاصول و يك جا تمهيد فى الاصول نوشته شده است . و پاره‌اى از نويسندگان اخير ، نيز به همين اسم آن را عنوان كرده‌اند ، و معلوم نيست از چه هنگامى اين نام بر آن نهاده شده است .\r\nدر اسفند ماه سال 1348 به همت فاضل ارجمند آقاى حاج شيخ محمد واعظزاده ، استاد دانشكدهء الهيات مشهد ، براى هزارمين سال ميلاد شيخ طوسى كنگره‌اى بزرگ در مشهد برپا شد ؛ و چون اين جانب عضويت آن كنگره را پذيرفتم ، نوشتن مقاله‌اى در روش كلامى شيخ طوسى را به عهده گرفتم ، و به راهنمائى همان استاد بزرگوار كه با كتب شيخ آشنائى داشت ، به قديم‌ترين نسخهء اين كتاب كه نام برده شد ، راه يافتم . و از آنجا كه با اصول عقلى و فلسفى بسيار دقيقى كه در جاهاى ديگر نديده بودم برخورد كردم ، مجذوب اين كتاب گرديدم ، و هماره براى نوشتن مقاله‌هائى كه مىخواستم مطلب دقيقى تازه دست‌رس بگذارم و عنوان كنم ، به اين نسخه مراجعه مىكردم ، و آرزو داشتم ، روزى اين كتاب چاپ شود و مورد استفادهء عموم قرار گيرد .\r\nاما چون بسيارى از كلمات اين نسخه خوانا نيست و گاهى بدون نقطه است يا بدون علامت در حاشيه نوشته شده است و از علايم و قرائن برمىآيد كه اين نسخه از روى اوراق پراكنده‌اى جمع‌آورى و نوشته شده است ، بعضى جاها مطالب ناتمام و نامربوط\r\n\r\n","description":"","footnote":"","page_name":" مقدمهء مترجم 9 ","page_number":23},
  {"content":"\r\n\r\nبه يكديگر است ، و صفحات زيادى از آن به علامت افتادگى و نقص ، خالى نگهدارى شده است ، و خوشبختانه در اول هر فصل به سبك پاره‌اى از نوشته‌هاى امروز كه خلاصهء مطالب فصل در اول آن عنوان مىشود ، در اين كتاب نيز عنوان مسائل مندرج در آن فصل ، در اول ذكر شده است ، بنابراين پس از چند بار مطابقهء دقيق و يادداشت برداشتن از مطالب و عبارات فصل‌ها و مطابقه كردن آنها با يكديگر ، و با كمك مراجعه كردن به كتاب ذخيرهء سيد مرتضى كه خود شيخ در اول همين كتاب براى رفع ابهام از مطالب اين كتاب به آنجا ارجاع داده است ، و با مراجعه به خود جمل العلم و العمل سيد مرتضى كه اين كتاب شرحى بر آن است ، با الهام و عنايت پروردگار ، در اثر استمداد و توسل به او ، توانستم مطالب را به جاى خود باز گردانم و جاهائى را كه خالى بود ، از خود اين كتاب پر كنم .\r\nاما چون اين كار در مشهد مقدس ميسر نبود ، و جاى خلوتى متناسب با اين كار پيدا نمىشد ، مدت يك سال ، به طور موقت مهاجرت به تهران كردم ، و از محبت آقاى ايرج افشار و دوست گرامى آقاى روشنى و ساير متصديان امور كتابخانه مركزى دانشگاه تهران ، برخوردار گرديدم ، يك اطاق انفرادى در ساختمان مطالعهء استادان كه محيطى بدون آمدوشد ، و بىسروصدا است ، در اختيارم گذاشتند ، و همه گونه كتب خطى و چاپى موجود در كتابخانه دست‌رس داشتم ، و هنوز هم همين شرايط دست‌رس اين جانب است . و از همهء كاركنان اين كتابخانه كه با آنان برخورد دارم بسيار ممنونم ، بخصوص استاد بزرگوار ، آقاى محمد تقى دانش‌پژوه كه راهنماى خوبى برايم بودند و خيلى از نسخه‌ها و كتابهائى به من نشان دادند ، و آقاى محمد شيروانى سرپرست قسمت مخطوطات كتابخانه نيز از در اختيار گذاشتن نسخه‌ها و تهيه كردن عكس از كتابها هيچ دريغ نداشتند و از همه‌شان بسيار سپاس‌گزارم .\r\nدر ضمن دو نسخهء خطى ديگر از آن در اين كتابخانه موجود است ، كه يكى به شمارهء 8878 و ديگرى به شمارهء 6627 نگهدارى مىشود ، و خلاصه مدت يك - سال و نيم تمام ساعات وقت پيش از ظهر و بعد از ظهرم صرف دست‌نويس كردن از روى نسخهء كتابخانهء آستان قدس گرديد و نسخهء عكسى از آن را كه همراه داشتم با دو نسخهء موجود در اين كتابخانه و كتب ديگرى كه نام برده شد يا نشد مقابله كردم تا توانستم كلمات غيرخوانا را معلوم كنم و به آن اندازه كه مقدورم بود رفع اشكالات نمايم و با همهء كوشش‌ها بسا باشد باز هم اشتباهات بسيارى در آن شده باشد يا اشكالاتى به جاى مانده باشد و از خوانندگان گرامى بايد از آن پوزش بخواهم .\r\nدر دى ماه 1356 كه هنوز دست‌نويس كتاب تمام نشده بود با آقاى دكتر سيد حسين نصر كه مدير عامل انجمن فلسفهء ايران در آن روز بودند برخورد كردم\r\n\r\n","description":"","footnote":"","page_name":" مقدمهء مترجم 10 ","page_number":24},
  {"content":"\r\n\r\nو به واسطهء سابقه آشنائى كه از قديم در دانشگاه تهران با ايشان داشتم از من پرسيدند چه كارى آماده به چاپ دارى و من اين كتاب را به ايشان پيشنهاد كردم و روز بعد اصل نسخه را به نظر ايشان رساندم ، ايشان گفتند اگر اين كتاب را ترجمه كنى انجمن به چاپ آن اقدام خواهد كرد ، در همان جلسه قرارداد ترجمه و چاپ آن تنظيم گرديد و به امضا رسيد ، و از همان هنگام تا به حال كه حدود يك سال و ده ماه است به ترجمه‌اش پرداختم تاكنون كه به موجب عنايات الهى به اتمام رسيد و مقدارى از آن چاپ شده است و بقيه در جريان چاپ است . و تا به حال حدود چهار سال است كه همه روزه حدود ده ساعت وقت خودم را در اين كار صرف كرده‌ام . اميد است اين خدمت ناقابل تا حدودى مورد استفادهء علاقمندان به اين گونه مطالب قرار گيرد .\r\nضمنا در ترجمهء كتاب از كتب ديگر مدد گرفته شده و چند بار در آن تجديدنظر شده و به قدر وسع دقت كافى به عمل آمده است و باز هم بدون اشتباهاتى نخواهد بود ؛ زيرا جز حضرات معصومين كسى بدون اشتباه نمىتواند كارى را پايان رساند .\r\nخصوصيات اين سه نسخه از اين قرار است : نسخهء آستان قدس در 227 ورق دو رويه است و تاريخ كتابت معلوم نيست اما رسم الخطش حكايت از اين مىكند كه خيلى قديم است و از جمله اين كه كلمهء زكات و صلوة و امثال آن با الف و تاى گرد ، به شكل زكات و صلاة نوشته شده است . و در آخر ، چند صفحه ناتمام دارد ، و از مطابقه كردن آن با اصل رسالهء جمل العلم و العمل سيد مرتضى معلوم مىشود چند صفحه بيشتر كم ندارد . در يادداشتهاى پشت كتاب از نقل و انتقالاتى كه بر اين نسخه شده ياد گرديده و تاريخ‌هائى نوشته شده است ، و قديم‌ترين تاريخى كه يادداشت گرديده 1035 هجرى است و در تاريخ 1067 به وقف كتابخانهء آستان قدس درآمده است .\r\nنسخهء ديگر از اين كتاب در مخزن نسخه‌هاى كتابخانهء مركزى دانشگاه تهران به شمارهء 6627 مضبوط است و از خصوصيات اين نسخه آن است كه با كتاب ذخيرهء سيد مرتضى مقابله و علامت‌گذارى به اين شكل شده است « ذخ كذا » تاريخ كتابت آن 1276 قيد شده و كاتب ابو القاسم حسينى مىباشد معروف به ذاكر ابى عبد اللّه و در حاشيه نوشته است اين را از روى نسخه‌هاى موجود نوشته‌ام و براى غلطگيرى آن خيلى سعى كردم و اكنون همين روزها قصد رفتن و زيارت اجدادم را دارم .\r\nاصل رسالهء جمل العلم و العمل سيد مرتضى را نيز در تاريخ 1281 بر آن افزوده است و قيد كرده كه در دومين سفر زيارت مشهد مقدس آن را از روى نسخهء مضبوط در كتابخانهء آستان قدس رضوى نوشته‌ام و از اين عبارت بعضى حدس زده‌اند كه شرح جمل العلم هم از روى نسخهء آستانه نوشته شده باشد . اما چون ضمن مقابلهء دو\r\n\r\n","description":"","footnote":"","page_name":" مقدمهء مترجم 11 ","page_number":25},
  {"content":"\r\n\r\nنسخه ديده شد كه اختلافات زيادى بين آنها هست در اين كه از روى نسخهء آستانه نوشته شده باشد ، ترديد حاصل مىشود .\r\nنسخهء ديگرى از اين كتاب در كتابخانهء مركزى دانشگاه تهران به شماره 8878 مخطوطات مضبوط است . پشت نسخه نوشته شده : « ظاهرا خط شريف آخوند ملا محمد باقر سبزوارى عليه الرحمه بوده باشد » و اين احتمال از آنجا داده شده است كه زير همين قسمت نوشته شده است : « مالكه الفقير محمد باقر السبزوارى » در صورتى كه اين قطعه با خط خود كتاب هيچ شباهت ندارد . و از طرف كتابخانه نوشته شده است : « در حال حاضر دومين نسخه در دنيا است » .\r\n\r\nروش شيخ در تنظيم بخش‌هاى كتاب\r\nعلم كلام در آغاز به توسط گروه معتزله بوجود آمد ؛ و مسائل اصلى آن را در پنج اصل تنظيم كردند : اصل اول توحيد و بحث صفات است . اصل دوم عدل است . اصل سوم وعد و وعيد . اصل چهارم منزلت بين المنزلتين است . و اصل پنجم امر به معروف و نهى از منكر است . و همهء آنان متعهد بر اين شدند كه همگى متفق بر اين پنج اصل باشند و به ديگران هم آن را بقبولانند .\r\nهدف اصلى آنان از اين كار جلوگيرى از برخوردهاى قولى و عملى و زدوخورد ما بين فرقه‌هاى مسلمان بود . و پس از اين توضيحى درباره‌اش خواهد آمد . به همين ملاحظه در هر موضوعى حد متوسطى از عقايد گوناگون گرفتند ، تا همه را بر آن متفق و متحد گردانند و به اين وسيله آشتى و صلح صلاح برقرار نمايند .\r\nاما شيخ طوسى كه هدفى دقيق‌تر از اين داشت به اين مسأله توجه نمود ، كه انسان موجودى متعهد و ملتزم به اداء تكليف است و بايد او را به آنچه پيش خود ، تعهد ذاتى و فطرى دارد ، متوجه گردانيد تا همهء مردم به رفتار كردن آنچه برحسب فطرت بر آن متعهد و ملزم هستند ، متفق و متحد باشند .\r\nبه همين ملاحظه موضوع علم كلام را تكليف قرار داد . و مسائل مربوط به آن را در اين علم مورد بحث نهاد . و مسائل مهمى كه علل يا معاليل و آثار و نتايج عمل كردن به تكليف يا سرپيچى از آن است ، در چهار بخش آورد ، و پنج اصل معتزله را كه مسائل مهم علم كلام است ، در اين چهار بخش كتاب گنجانيد :\r\nبخش اول ، در توحيد و اثبات صفات خداوند است . و ثابت كردن صفت عدل نتيجهء آن است .\r\nبخش دوم ، در ماهيت كلام خداوند ، و تشريع است ، كه راهنماى به تكليف\r\n\r\n","description":"","footnote":"","page_name":" مقدمهء مترجم 12 ","page_number":26},
  {"content":"\r\n\r\nاست ، و از صفت عدل حاصل مىشود .\r\nبخش سوم ، وعد و وعيد است ، كه دنبالهء برانگيختن پيمبران حاصل مىشود ؛ و نتيجهء عمل كردن به تكليف يا دست باز داشتن از آن است .\r\nبخش چهارم ، در به پا داشتن حكومت دينى و عدل اسلامى براى اجراى شرع و نتايج حاصل از آن است كه در بحث امامت ذكر مىشود .\r\nبنابراين تنظيم كتاب ، در اين چهار بخش منطبق بر چهار ركن اساسى تكليف است كه عوارض ذاتيه ، و علل و معاليل آن مىباشند ، و بنابر آنچه ذكر شد ، موضوع علم كلام در نظر شيخ تكليف است ، و اين كه موضوع علم كلام را وجود ، به ما هو وجود ، يا وجود واجب مىدانند ، بر خلاف روش شيخ در اين كتاب است ؛ زيرا شناختن وجود خداوند و صفات كماليه او بنابر آنچه شيخ تصريح كرده است ، همگى مقدمه براى شناختن تكليف و عمل كردن به آن است .\r\nتوضيح مطلب ، اين است ، كه شيخ در بيشتر جاهاى كتاب ، ريشه و پايهء استدلال‌ها را حسن و قبح عقلى ، و تعهد ذاتى و درونى انسان را به عمل كردن شايسته‌ها و دست بازداشتن از ناشايسته‌ها قرار مىدهد .\r\nعلاوه بر آن گفتگو از تكليف ذاتى را چند جا مستقلا عنوان كرده است ، يكى در اول كتاب كه كسب معارف را براى پى بردن به تكاليف ذاتى بيان مىكند . و ديگرى در فصل معارف لازمه است ، و در جاى ديگر مستقلا ، و به تفصيل همين گفتگو را عنوان مىنمايد و باز در فصل نبوت و امامت مطالبى را كه نام برده شد ، با شرح زياد روشن مىگرداند . و در چند جاى كتاب ثابت مىكند ، كه اگر كسى در مناطق غيرمسكون پرورش يابد ، و از هيچ كس چيزى نياموزد ، و متدين به هيچ دينى و فرمانبر هيچ قانونى نباشد ، خود را ترسان مىبيند كه مبادا كارى ناشايست از او سر بزند ؛ پس خود را متعهد و پيش خود مسؤول مىيابد ، كه بايد كارهائى را انجام بدهد ، و از انجام دادن كارهائى دست باز دارد ، هر چند خود آن كارها ، برايش مبهم است ، و از يكديگر مشخص نيست ، و فطرتا درصدد جستجو است ، كه به شناسائى خوب و بد پى ببرد ، و خوب و بد همان شايسته و ناشايسته است .\r\nكار شايسته برابر با عدل است ، و ناشايسته ستم است . عدل اين است كه با هر موجودى ، آنچه در خور آن است ، رفتار كنند حتى مصرف‌شدنىها را به جا مصرف نمايند ؛ و ستم اين است كه به آنچه در خور هرچيزى است ، رفتار ننمايند .\r\nپس اين تعهد ذاتى و فطرى و تكليف عقلى ، مشترك ميان خالق و مخلوق است ؛ زيرا صفت عدل ، ذاتى خداوند است و با ديگران بايد به عدل رفتار نمايد ، آنچنان كه صفت ذاتى او در مورد آفرينش حكمت است ، و بايد مطابق اين صفت\r\n\r\n","description":"","footnote":"","page_name":" مقدمهء مترجم 13 ","page_number":27},
  {"content":"\r\n\r\nكار كند .\r\nو چون خداوند خودش را مسؤول و متعهد مىنگرد ، و ملتزم به آن است ، كه در محدودهء خاصى كار انجام بدهد ، و از آن محدوده بيرون نرود ، پس موجودى به مانند خود ، مسؤول و متعهد آفريد ، كه او هم بدون دريافت امر و نهى از كسى ، خود را مسؤول و متعهد بيابد ، و رفتار و كردار خود را ، از محدودهء خاصى بيرون نبرد ، و آن موجود مخلوق متعهد همين انسان است .\r\nپس آنچه مسلم است ، اينست كه انسان در ذات و درون خويش ، خودش را مجاز به خودكامگى و دلخواه كار كردن نمىبيند ، بلكه خود را متعهد و ملتزم مىداند ، كه كارهائى را بكند و از كارهائى دست باز دارد ، و خوددارى كند ؛ هر چند نياز شديد به آن داشته باشد و لذت ببرد .\r\nتعهدات ذاتى و فطرى انسان بر دو گونه است : تعهدات نظرى و دانستنى ، و تعهدات عملى و انجام دادنى ؛ زيرا به قول شيخ طوسى هركسى اگرچه به هيچ دينى پابند نباشد ، پيش خود به عقل آگاه است ، كه بايد كارهائى را انجام بدهد ، و از كارهاى ديگرى بايد دست باز دارد ، اما راه انجام دادن آن تعهدات ذاتى و تكاليف فطرى را نمىداند ، پس انسان از اين تعهد عملى به تعهد نظرى خود پى مىبرد .\r\nزيرا پى مىبرد كه بايد راهى براى از عهده برآمدن آن تكاليف عملى پيدا كند ؛ و راهى كه با تفكر بسيار ، و بيم از آينده بدان پى مىبرد ، اين است ، كه آموزنده‌اى را بجويد ، تا كسى را بشناسد ، كه او را در انجام دادن آن تكاليف كمك علمى كند .\r\nپس بنا به گفتهء شيخ طوسى در اول كتاب ، نخستين وظيفهء انسان انديشيدن است ، براى شناختن كسى كه شايستگى آموزندگى و راهنمائى او را داشته باشد ، و براى شناختن او در آغاز بايد از دقت كردن در طبيعت و علوم طبيعى كمك بگيرد .\r\nشيخ علاوه بر صفحات اول كتاب در صفحات 438 تا 442 متذكر مىشود ، كه آنچه را انسان پيش خود ، متذكر مىشود ، كه بايد آنها را بداند تا آموزندهء اصلى را بشناسد ، سه بخش است ، كه در سه مرحله بايد آموخته شود ، و در هريك از دوره‌هاى اول و دوم كوتاهى كند ، براى رسيدن به مرحلهء سوم كه شناختن آموزنده است ، فرصتى را از دست داده است ، و خود را به بيچارگى كشانده است ؛ زيرا با از دست دادن وقت كافى ، در مدت كوتاه ، نمىتواند همهء دانستنىهاى لازم را بدست آورد تا آموزندهء اصلى را كه جز او كسى درد اين گونه نادانى را دوا نمىكند بشناسد ، و چيزهائى كه مورد نياز اصلى او است فرا گيرد .\r\nشيخ در صفحهء 437 متذكر گرديده ، كه اگر كسى زمان‌هائى را كه بايد در\r\n\r\n","description":"","footnote":"","page_name":" مقدمهء مترجم 14 ","page_number":28},
  {"content":"\r\n\r\nآن دانستنىهاى مقدماتى همگانى و متوسط را كه رشد فكرى از آن حاصل مىشود ، و به دانش نهائى كه شناختن آموزندهء اصلى است مىكشاند ، بيهوده از دست داده باشد ، و اكنون كه بايد از عهدهء تكاليف عملى خود برآيد ، آموزندهء اصلى را نشناخته باشد ، تا راه از عهده بر آمدن تكاليف را از او بگيرد در اين وقت كم آيا چه بايد بكند ؟\r\nدر صفحهء 684 مىگويد پيمبران كه تعاليم خدائى را از راه مهربانى كردن به مردم برايشان مىآورند ، و از سوى خداوند به آنان مىآموزند ، همان چيزهائى را براى مردم توضيح مىدهند ، كه خود مردم از آن آگاه هستند ، و در صفحهء 686 خواهد آمد كه پيمبران آنچه را خود مردم مىدانسته‌اند كه بايد انجام بدهند ، به آنها يادآورى مىكنند .\r\nپس خلاصه اين كه در علم كلام جز تعهدات ذاتى و تكليف عقلى هيچ گفتگوى ديگرى در ميان نيست چيزى كه هست هركسى پيش خود ، چيزى را شايسته مىداند ، كه ديگرى آن را ناشايسته مىشمارد . بسيارى از مردم بدون هيچ مرجح و سببى ، براى خود ، بر ديگران اولويت و برترى مىنگرند ؛ و پاره‌اى زير بار برترىهاى اجتماعى و قبيله و نژادى نمىروند ، يكى شايستگى و عدالت را در اين مىبيند كه لقمهء فراهم شده از دسترنج ديگرى را از گلويش بكشد و خود ببلعد ؛ و ديگرى شايستگى را در اين مىنگرد كه لقمهء گلوى خودش را ، به ديگران بخوراند ، و هر دو كار خودشان را منطبق بر عدالت و شايسته مىدانند . پس آنچه درخور انسان است ، آموختن دانشهائى است كه شايستگى و ناشايستگىها را برايش از هم مجزا كند .\r\nسقراط از جمله فلاسفه‌اى بود ، كه علوم نظرى را مردود مىشمرد ، و كسانى را كه براى شناخت عالم ، و ريشه‌هاى تحولات جسمانى كوشش مىكردند و خود را دانشمند مىدانستند ، به باد مسخره مىگرفت و مىگفت دانشى بايد آموخت كه كار خوب و بد را به ما نشان بدهد ، و تكاليف ذاتى و انسانى را برايمان آشكار سازد . پس جويا شدن دانشى ، خصيصه و مقتضاى غريزهء انسان است ، كه متعهد بودنش را به او يادآورى كند ، و شايسته و ناشايسته‌ها را به او بنماياند ، و راه و روش انجام دادن تكاليف ذاتى را به او نشان بدهد .\r\nو هر دانشى درى از خودكامگى ، و دست‌رسى يافتن ، به آن را بر روى او بگشايد ، و راه خودكامگى را پيش پا بگذارد ، روش چهارپايان و درندگان زورمند و حيله‌گر را ، به او آموخته است .\r\nمولانا جلال الدين رومى در اين باره مىگويد :\r\n خرده‌كارىهاى علم هندسه * يا نجوم و علم طب و فلسفه \r\n\r\n","description":"","footnote":"","page_name":" مقدمهء مترجم 15 ","page_number":29},
  {"content":"\r\n\r\n اين همه علم بناى آخر است * كه عماد بود گاو و اشتر است\r\nنام كالانعام كرد آن قوم را * زان كه نسبت گو به يقظه نو مرا \r\nبنابراين آنچه تاكنون ، انسان را حيوان ناطق تعريف مىكردند ، و قدرت بر تفكر و انديشيدن صرف را مميز ذاتى برايش مىپنداشتند ، تعريفى به خطا بوده است .\r\nو بنابر آنچه گفته شد ، بايد انسان را جاندارى متعهد بالذات ، و ملتزم به انجام‌دادن تكاليف ذاتى ، و محدود در عمل غير خودكامگى معرفى كنند ، زيرا خاصيت و مميز ذاتى او ترك خودكامگى و محدود كردن عمل ، در دايرهء قانون عدل الهى است ، همچنان كه خالق انسان به عدل ترك خودكامگى گفته است و عملش را در محدودهء قانون عدالت ، كه خودش واضع آن است ، و بلكه ماهيت اين قانون غيرقابل وضع و بىنياز از آن است ، منحصر گردانيده است . و محدوديت عمل و ترك لجام‌گسيختگى ، سنت خداوندى است .\r\nو چون ، چنان كه گفته شد تشخيص انسان‌ها نسبت به شايستگى ، و ناشايستگى كارها ، گوناگون و متفاوت است ، و هركسى كارى را شايسته مىداند كه ديگرى به چشم ناشايستگى بدان مىنگرد ، پيروان وحى و نبوت ، به اين پى بردند ، كه انسان بالذات ، در اين تشخيص خطاكار است ؛ و بنابراين بايد آموزنده‌اى را يافت ، كه از نوع انسان نباشد ، و در شناخت تكليف ، و آموزندگى آن ، خطا نكند .\r\nاينجا است ، كه درصدد جستجو از وجود خداوند دانا و بينا و درستكار مهربان برآمد ، تا براى راه بردن به تكاليف ذاتى ، و به منزل رساندن بار سنگين تكليف ، از او يارى بگيرد و راهنمائى حاصل كند .\r\nبنابراين هيچ‌گاه ، انسان مترقى ، براى رفاه زندگى ، به جستجو از خداوند نپرداخته است ؛ زيرا راه رسيدن به رفاه زندگى را از تجربه‌هاى همنوعان خود ، مىتواند بياموزد ، و آن چيزى كه همنوعانش را مانند خودش ، در آن نابينا و از پى بردن به آن ، ناتوان مىبيند ، راه از عهده برآمدن تكليف و گريختن از ناشايستگىهاى ذاتى است ، و اين بزرگترين نيازمندىهاى انسان مترقى و متعالى است . زيرا رفاه زندگى حقيقى انسانى ، و آسودگى خاطرش ، به از عهده برآمدن تكليف ، حاصل مىشود .\r\nهمين هدف اصلى است كه انسان را نيازمند به وجود پيمبران گردانيد ؛ زيرا آنانند كه حامل پيام خداوند ، براى اين راهنمائى بزرگ هستند ؛ و يگانه وسيله براى روشن كردن چراغ عقل ، و ديدن راه از عهده برآمدن تكاليف ذاتى ، و شناختن شايستگى و ناشايستگىها ، همان پيام خداوندى است ، كه پيمبران ، آن را به مردم مىرسانند .\r\n\r\n","description":"","footnote":"","page_name":" مقدمهء مترجم 16 ","page_number":30},
  {"content":"\r\n\r\nامامان نيز در همين راه مردم را رهبرى مىكنند ، زيرا آنانند كه عهده‌دار اجراى قانون عدل الهى هستند ؛ و كارگردان دستگاه تكاليف ذاتى و سنن فطرى انسانيت مىباشند .\r\nشيخ در مبحث امامت ، كه بخش چهارم اين كتاب است ، مىگويد ، تشكيل حكومت و نظام سياست ، كه به دست امام و نايبان او ، برپا مىشود ، براى رفاه زندگى مردم نيست ، بلكه وظيفهء اين حكومت‌ها آن است ، كه مردم را در انجام دادن كار شايسته و پرهيز كردن از ناشايستگىها يارى دهند ؛ و كسانى را كه زير بار شايستگى و ناشايستگىها ، نمىروند ، و بىبندوبارى مىكنند ، به رفتار شايسته و دست باز داشتن از ناشايستگىها مجبور كنند . و رفاه زندگى و امنيت جانى و مالى ، از توابع اين هدف اصلى مىباشد . و تفصيل اين گونه مسائل را بايد در طى فصلهاى اين كتاب ، بدست آورد .\r\nبا در نظر گرفتن كليهء اين مطالب ، به اين نتيجه مىرسيم ، كه در آغاز ذكر شد ، و آن اين است ، كه به حق ، شيخ اين كتاب را در چهار بخش تنظيم كرده و چهار مسألهء اصلى ، كه اهم همه است ، موضوع اين چهار بخش گردانيده است ، كه يكى مبحث توحيد و صفات ذاتى خداوند است و منتهى به صفت عدل مىشود . ديگرى مبحث كلام خداوند و تشريع است ، كه در عمل كردن به آن دست باز داشتن از آن شايستگى بردن ، سود و زيان‌هائى براى نوع انسان به بار مىآيد . سوم وعد و وعيد است كه سود و زيان حاصل از عمل كردن به تكاليف ذاتى ، و دست بازداشتن از آن به مرحلهء تحقق مىرسد و پيمبران نمايان‌گر اين سود و زيانها مىباشند . چهارم امام است كه بپادارندهء قانون عدل ، و مجرى شايستگىها و ناشايستگىهاى ذاتى انسانى مىباشد . و بقيهء مسائل كلامى را شيخ ، مقدمات و پيرو اين چهار اصل شمرده است . در اينجا مىتوان به اين نكتهء دقيق پى برد ، كه ركن امامت ، اهم از همه است ؛ زيرا هدف نهائى از همهء مسائل قبل ، به پا داشتن قانون عدالت خدائى ، و اجراى شايستگىها و ناشايستگىها است ، كه به دست امام انجام مىگيرد . و اين لب و لباب ، و عصارهء عقايد شيعهء اماميه است ، كه اختصاص به روش ايشان دارد .\r\n\r\nروش شيخ در عنوان كردن مطالب و خصايص استدلالى\r\nاو در اين كتاب مطلب ديگرى كه تذكرش لازم است ، روش استدلال شيخ و اصولى است كه به كار مىبرد و خصوصيات قابل ملاحظه‌اش چند چيز است :\r\n1 - چنانچه گفته شد ، شيخ در آغاز هر فصل خلاصهء مطالبى را كه در آن عنوان\r\n\r\n","description":"","footnote":"","page_name":" مقدمهء مترجم 17 ","page_number":31},
  {"content":"\r\n\r\nمىكند فهرست مانند مىآورد و مشخص مىنمايد كه چه چيزهائى ذكر خواهد كرد . و يادآورى شد كه اين كار به تنظيم و تكميل نسخه چه اندازه كمك بود .\r\n2 - هنگام شروع به مطلب ، نخست قضيهء مورد بحث را عنوان مىكند ، و پس از تعريف موضوع و كليات مربوط به آن دليل اثبات قضيه را مىآورد ، پس از آن نظر ديگران ، و قضاياى فرعى و ابهاماتى كه شايد پيش بيايد ، يا پيش آمده باشد ، به طورى كه در مصاحبه‌هاى حضورى مطرح مىشود ، در قالب سؤال و جواب مىآورد ؛ و چنان مجسم مىكند كه گوئى دو نفر روبرو نشسته‌اند ، يكى چيزى مىپرسد و ديگرى به او پاسخ مىدهد . و اين روش تا آن زمان كمتر به كار مىرفت و شيخ از اول تا آخر اين كتاب همين روش را پيشه كرده است .\r\n3 - در اين كتاب ، و شايد در كتب ديگرش همان گونه كه در مقدمه‌اش ، خود شيخ اجمالا اشاره كرده است ، براى تحقيق در اثبات مسائل دو راه پيش گرفته ، و در بيشتر جاها از هر دو روش استفاده مىكند ؛ يكى استخراج تعريف براى موضوع قضايا از تتبع موارد ، و از مشاهدات و تجربه‌هاى درونى . و ديگرى روش تحليل مفهوم موضوع ، به اجزاى ذهنى و جستجو از لوازم عينى آن است ؛ زيرا نخست برحسب روش تجربى خود ، به تتبع موارد استعمال نام موضوع پرداخته و مفهوم معينى را برايش قطعى مىكند ، و سپس تعريف منطقى آن مفهوم را بدست مىآورد و اجزاء مفهومى و حدى ، يا رسمى آن را ، با شاهد گرفتن موارد عرفى و اصطلاحى ، استخراج مىكند ؛ و پس از تعيين اجزا و لوازم عقلى و عرفى آن ، به توضيح رابطه ما بين موضوع با لوازم كه محمولات بر آن موضوع مىباشند مىپردازد ، تا آنهائى كه رابطهء على و معلولى ميانشان موجود است ، و در حال وجود و عدم همراه با يكديگرند ، از محمولات ديگر مشخص كند . و از اين راه قضاياى مطلوب را اثبات يا نفى مىكند .\r\nگاهى براى ثابت كردن رابطهء على و معلولى يا رابطهء تضاد و نفى كردن آن ، موضوع را از راه نفى و اثبات تقسيم مىكند تا شمارهء اقسام و اصناف را قطعى نمايد ؛ و پس از آن به بررسى يكايك آن اصناف مىپردازد تا ثابت كند كه در همهء اصناف آيا رابطهء عليت يا تضاد ميان آنها موجود هست يا نيست ، تا نفى و يا اثبات قضيهء مورد نظر را مسلم نمايد .\r\n4 - در هر جا از اين روش منطقى نتواند قضيه‌اى را ثابت كند ، نظر عمومى اهل تحقيق را سند مىگيرد ، و هر قضيه‌اى را همهء فرق اسلامى بدون شك و ترديد ، پذيرفته باشند ، زيرا عنوان اجماع ، سند قرار مىدهد .\r\n5 - شيخ چون در پىجوئى از صفات روحى و معنوى كه محسوس نيستند ، براى نوع انسان هيچ راهى جز اين نمىيابد كه آنچه را در خود مىبيند ، مقياس ، و\r\n\r\n","description":"","footnote":"","page_name":" مقدمهء مترجم 18 ","page_number":32},
  {"content":"\r\n\r\nملاك تعريف و شناخت آن صفت قرار دهد و تعاريف مربوط به اين گونه صفت‌ها را نخست از مشاهداتى كه در شخص خودش دارد ، استخراج مىنمايد ، سپس جنبه‌هاى اختلاف و مغايرت وجودى خود را كه موضوع آن صفات است ، با موجود برتر از خود بدست مىآورد و آنچه را لوازم موجوديت جسمانى و حدوث موضوع مىبيند ، از آن صفت حذف مىكند ، تا مفهوم كلىترى كه عارى از آن خصوصيات جسمانى و حدوث باشد ، و منافاتى با اثبات هميشگى و بلا آغاز بودن وجود موضوع نداشته باشد ، بدست آورد ، و پس از آن به ثابت كردن ملازمه ما بين آن صفت تجريدى با موجود غيرجسمانى مىپردازد ، و در مورد اثبات هريك از صفات ثبوتى و سلبى خداوند اين روش را چنين اعمال مىكند ، كه نخست ، مفاهيم جزئى مربوط به افراد انسان را بدست مىآورد ، و سپس به تجريد و تعميم آن مفاهيم مىپردازد تا قسم برترى از آن را استخراج مىكند ، كه منافاتى با وجوب ذاتى خداوند ، نداشته باشد . پس هرصفتى را برايش ثابت مىكند ، به اين دليل است كه از تجزيه و تحليل مفهوم وجوب ذاتى و تماميت وجود ، بدست مىآيد . و هرچه از او سلب مىشود ، براى اينست كه با وجوب ذاتى و تماميت وجود ، تناقض دارد . و اين همان راهى است كه ملا صدرا ششصد سال پس از او پيش گرفته است .\r\n6 - بنابر آنچه گفته شد ، چون ادراكات انسان از محسوسات آغاز مىشود ، و از مشاهدهء امور مشابه ، و غيرمشابه ، موفق به تجريد مفاهيم كلى ، و جدا كردن عوارض صنفى و مشخصات فردى مىگردد ، تا به خود ماهيات و عناوين ذاتى اشياء برسد . شيخ با رعايت همين سير تكاملى ذهنى و ادراكات انسانى ، بر خلاف ديگران نخست به ثابت كردن وجود ذات الهى نمىپردازد ، بلكه در آغاز ، به اثبات نحوه‌هاى كمال ذاتى كه استقلال ، و غناء ذاتى ، چيزى جز آنها نيست مىپردازد ، و پس از ثابت كردن برترين مصداق براى هريك از مفاهيم صفات ، نتيجه آن مىشود ، كه برترين ذات يا موجودى هست كه مصداق موجود بالذات ، يا قديم بالذات ، يا واجب بالذات است ؛ زيرا موجود غنى بالذات ، كه از هيچ جهتى وابستگى به ديگرى ندارد ، هيچ تصورى از او نمىتوان كرد ، جز آن كه ، وجود ذاتش عين موجوديت برترين مصداق ، براى اين صفات باشد . و شيخ اين قسمت اخير را ، در فصل جداگانه‌اى عنوان كرده است .\r\nبنابر آنچه گفته شد ، روشى كه شيخ در مورد شناختن خداوند ، انتخاب كرده است بر طبق امكان پيشروى ذهن ، و سير تكاملى ادراكات انسان است ، كه هميشه از يك مفهوم ناقص به سوى مفهوم كامل‌ترى پيش مىرود ، و كامل‌ترين مفهومى كه پس از پيش رفتن گامهاى بسيار ، شايد براى افراد انگشت‌شمارى تصور كردنش ميسر شود ، همان مفهوم غناء همه جانبهء مطلق ، و استقلال همه‌جانبه است ، كه از آن به وجوب ، يا\r\n\r\n","description":"","footnote":"","page_name":" مقدمهء مترجم 19 ","page_number":33},
  {"content":"\r\n\r\nقدم ذاتى تعبير مىشود .\r\nشيخ طوسى مطالب خود را بر طبق اين سير تكاملى ذهن در چندين فصل تنظيم نموده ، و خلاصه‌اش از اين قرار است كه مىگويد :\r\nالف ) در مرحله اول ، نخستين چيزى كه ادراك مىشود ، دگرگونىهاى محسوس است ، كه در جهان كلى بزرگ ديده مىشود . و شيخ ثابت مىكند كه اين دگرگونىها حقيقى است نه آن كه تخيلى و موهوم باشد .\r\nب ) مرحله دوم ، به اثبات اين قضيه مىپردازد ، كه هيچ دگرگونى ، خود به خود در چيزى پديد نمىآيد ، و هيچ جسمى ، تغيير حالت نمىدهد ، مگر آن كه نيروئى از خارج بر آن وارد شده باشد و كارى روى آن انجام گرديده باشد و اين همان اصلى است ، كه ارسطو از آن وجود محرك اولى را ثابت مىكند .\r\nج ) نتيجه از آن دو مقدمه اين است كه سرزدن كار ، و تأثير ، به نيروى مؤثر نياز دارد ، كه صفت قدرت و قوت نام دارد ، و شيخ از اين‌جا ثابت مىكند ، كه نيروى انجام دادن كار ، يا قدرت ، در عالم موجود است ، هرچند وجود ذات و چيزى كه اين نيرو ، متعلق به آن باشد ، هنوز مسلم نيست .\r\nد ) ذهن انسان ، پس از رسيدن به اين مرحله ، به جدا كردن وقايع متناسب و مرتبط با يكديگر ، و يا متضاد با يكديگر ، مىپردازد ، و آنها را از هم جدا مىبيند ، و ملاحظه مىكند كه با تغيير دادن شرايط ، گاهى كارى با كار ديگر متناسب ، يا غير متناسب مىشود ، و اين را ، دليل بر وجود نيروى تطبيق و مقايسه ، و ادراك و محاسبه ، ما بين كارها مىبيند ، و آن نيرو از صفت دانائى حكايت مىكند بدون توجه به اين كه ذاتى موجود باشد ، و اين صفت ، به او وابستگى داشته باشد .\r\nه ) سپس ، از اين كه مىبينيم ، صفت توانائى و دانائى ، بدون صفت زندگى پيدا نمىشود ، به وجود اين صفت پى مىبريم ، بدون توجه به وجود ذاتى كه داراى اين صفت‌ها باشد .\r\nو ) پس از آن پى مىبريم كه چون با صفت دانائى ، كارها را با يكديگر متضاد يا متناسب درك كرديم ، پس انجام شدن يكى از آن كارها در هرموردى ، نياز به نيروى انتخاب و برگزيدنش دارد ؛ پس كارهاى جبرى و طبيعى را از ارادى ، جدا مىكنيم و به وجود صفت اختيار ، از آن پى مىبريم .\r\nز ) پس از پيمودن اين مراحل ، چون كسانى به وجود ارباب انواع ، اعتقاد داشتند ، و براى هريك از صفات ، وجود جداگانه‌اى مستقل ، و غير متعلق به هيچ ذاتى مىپنداشتند ، شيخ براى از بين بردن اين عقيده ، از راه تضايف ، پيش رفته ، و مىگويد ، ميان هرقضيهء دانسته شده ، و توانسته شده ، و برگزيده شده ، با ذاتى كه\r\n\r\n","description":"","footnote":"","page_name":" مقدمهء مترجم 20 ","page_number":34},
  {"content":"\r\n\r\nدانا و توانا ، و برگزيننده باشد ، تضايف حاصل است ، و اين دو ، در تصور ، و در وجود ، از يكديگر ، جدا شدنى نمىباشند ؛ از اين راه استقلال صفات را باطل مىكند و به صفت هستى ذات پى مىبرد ؛ و موجودى را مىنگرد كه او موصوف به اين صفات است ، و انجام‌دهندهء كارها است و كارهاى انجام‌شدهء كلى عالم ، از او سر مىزند .\r\nچنين روشى كه شيخ انتخاب كرده و اختصاص به خود او دارد ، چون منطبق با سير تكاملى ذهن انسان است ، بسيار منطقى و محكم به نظر مىرسد . بر خلاف روش امكان و وجوب كه نخست فلاسفه از آن به اثبات ذات واجب مىپردازند ، و صفات را از آن استخراج مىكنند با روش تكاملى ذهن منطبق نيست ، و به ذهن‌هاى پيش از اين تكامل يافته ، اختصاص دارد .\r\nديگر از خصايص عمدهء كار شيخ ، اختلاف روشى است ، كه او با متكلمان ديگر دارد ؛ زيرا همهء آنان تغييرات ظاهرى اجسام را كه بدل شدن حركت به سكون يا اتصال ذرات جسم به يكديگر و يا انفصال ذرات جسم از يكديگر است و اكوان اربعه نام دارد ، دليل بر وجود خالق اكوان مىگيرند ، آنچنان كه ارسطو ، وجود حركت را دليل بر وجود محرك اولى مىدانست ، بدون اين كه هيچ يك از آنها ، هست و نيست شدن خود جسم‌ها را نام ببرند .\r\nبر خلاف شيخ كه علت تغييرات ظاهرى جسم را هست و نيست شدن خود ذرات جسم مىداند ، و مىگويد ، تا به خود جسم ، هست يا نيست تازه‌اى برخورد نكند .\r\nصفت ظاهرى آن قابل تغيير نيست ؛ زيرا هيچ موجود خارجى نمىشود صفت ظاهرى جسم را دگرگون كند ، و براى اثبات اين نتيجه ، نخست به اين مىپردازد ، كه ماده و جسم ، هيچ‌گاه از وجود معانى جدا نمىشود . و اين همان اصل تلازم ما بين هيولى و صورت است ، كه فلاسفه آن را ثابت مىكنند . شيخ پس از ثابت كردن اين اصل ، مىگويد ، تا معنى كه مقصود از آن همان صورت نوعيه و ماهيت مخصوص است ، به صورت ديگر بدل نشود ، صفات ظاهرى آن دگرگون نخواهد شد ؛ زيرا هيچ موجودى در دگرگون شدن صفات جسم ديگر اثر نمىكند . پس دگرگون شدن اتصال و انفصال ، و حركت و سكون جسم را دليل بر پيدا شدن تغييرى در وجود خود جسم مىگيرد ، و اين همان راهى است كه ملاصدرا براى ثابت كردن حركت جوهريه و وجود تدريجى جسم پيموده است .\r\nمطلب ديگر ، گذشت كه شيخ مىگويد ، بازگشت مفاهيم صفات كماليه يا حقيقيهء ذات الهى به صفت تأكد وجود و وجوب ذاتى او است ، و همهء اين مفاهيم ، برانگيخته از همين مفهوم مىباشند و ملاصدرا نيز همين مطلب را ثابت مىكند .\r\n\r\n","description":"","footnote":"","page_name":" مقدمهء مترجم 21 ","page_number":35},
  {"content":"\r\n\r\nو باز مطلب ديگر از خصايص عقلى شيخ اين است ، كه ميان قدرت ذاتى با قدرت عرضى تفاوت گذاشته است و مىگويد : قدرت عرضى كه متعلق به موجودات ممكن و حادث است ، به معنى امكان سرزدن كار از او است ؛ و نياز به مرجح خارجى و انگيزهء برونى دارد ؛ اما قدرت ذاتى چنين نيست ؛ زيرا سرزدن كار از آن احتمالى و مشكوك نيست و كارى كه از آن سر مىزند ، ضرورى و حتمى است ، و نياز به مخصص و مرجح خارجى ندارد ؛ و اين نيز يكى از مطالبى است كه ملاصدرا بر آن پافشارى دارد . و از اين گونه مطالب بسيارى هست ، كه به خود شيخ اختصاص دارد . و در زيرنويس صفحات هرجا به آن رسيديم اشاره خواهيم كرد .\r\nاشتراك در اين‌گونه مسائل مىرساند ، كه شايد ، اين كتاب مورد استفادهء ملاصدرا قرار گرفته باشد هرچند نامى از آن نبرده است .\r\nشيخ فقط در يك مورد با پاره‌اى از متكلمان اسلامى هم‌گامى نموده ، و آن مسألهء اراده است ، كه آن را حادث و غير صفت وابسته به ذات الهى مىداند ؛ اگرچه آن هم ، قابل تأويل است « 1 » .\r\nمسألهء اعادهء معدوم كه آن را جايز مىداند ، نيز قابل تفسير است « 2 » .\r\nاكنون كه به اينجا رسيديم ، لازم است مختصرى از عقايد گوناگون كلامى فرق اسلامى ذكر شود ، تا براى روشن شدن مقاصد شيخ كمك باشد ، و هرجا ابهامى در متن پيش آيد ، مىتوان به اين مختصر مراجعه كرد ، تا به مقاصد شيخ ، آشنا گرديد .\r\n\r\n\r\n","description":"","footnote":"\r\n( 1 ) در همين مقدمه جائى كه آراء و عقايد گوناگون مربوط به صفت اراده ذكر مىشود دنبالهء عقيدهء ابو الهذيل علاف تفسيرى در اين باره ذكر خواهد شد .\r\n( 2 ) از آنچه در صفحهء 390 و 395 متن خواهد رسيد از گفتار شيخ بر مىآيد كه او مشخصات زمانى و مكانى را مغاير با وجود مستمر جسم دانسته پس با اعادهء جسم تخلل عدم لازم نخواهد آمد .\r\n","page_name":" مقدمهء مترجم 22 ","page_number":36},
  {"content":"\r\n\r\n\r\nعلم كلام و پيدايش آن\r\nبراى شناساندن ماهيت و مفهوم حقيقى علم كلام و توضيح اين كه چرا به اين كلمه ناميده شد ، گفتگو فراوان است ؛ و خلاصهء آنچه متناسب با اين مقدمه است ، آن است كه گفته شود : علم كلام گفتگو از عقايد دينى و اثبات آن از مفاهيم اوليهء مورد قبول خردمندان ، بر طبق اصول منطقى و بر پايهء افكار درست و گاهى جدلى مىباشد .\r\nاين علم براى جلوگيرى از پوشيده‌كارىها و خرده‌گيرى مخالفان دين اسلام به وجود آمد ، و پيدا شدن اين علم از زمانى بود ، كه مسلمانان با ملل يهود و نصارى ، زردشتى و مانوى و بودائى و صابئى و جز آنان برخورد پيدا كردند ، و مبلغين و دانشمندان آنان با مسلمانان به گفتگو و جدل پرداختند ، و گروهى از مسلمانان را به پاره‌اى از عقايد خودشان متمايل گردانيدند ، و از اصول اسلامى منحرف كردند .\r\nعوامل سياسى داخلى و خارجى نيز در آن اثر داشت ؛ چنان كه حكومت‌هاى جنايت‌كار و مستبد بنىاميه ، اصل ارجاء و جبر را از مشاوران مسيحى خودشان فرا گرفتند ، و پايگاه ستمگرى و خودكامگى قرار دادند ، تا گناهان و جنايت‌كارىهاى خودشان را به خواست خداوند نسبت دهند ، و خودشان را از آن گناهان مبرا نشان بدهند .\r\nحكومت عباسى نيز در پاره‌اى از دوران خود ؛ مسألهء خلق قرآن و اصالت عقل در مقابل نقل را پايگاه سياست خود گرفت ، و بهانه براى سركوبى دشمنان خود و اهل حديث قرار داد .\r\nشايد پاره‌اى از مسائل كلامى به وسيلهء محمد حنفيه پسر امير مؤمنان على عليه السلام\r\n\r\n","description":"","footnote":"","page_name":" مقدمهء مترجم 23 ","page_number":37},
  {"content":"\r\n\r\nرسميت يافته باشد زيرا او در مسجد مدينه مىنشست و گروهى دورش جمع مىشدند و به بحث كفر و ايمان و به مسايل ديگر مىپرداخت . حسن بصرى نيز در شهر بصره شاگردانى داشت و به گفتگو دربارهء همين‌گونه از مسائل وقت مىگذراند . او مكاتبات بسيارى با حجاج بن يوسف ثقفى داشت و او را بر اين سرزنش مىكرد ، كه چرا جنايات خودش را به خداوند نسبت مىدهد ؟ « 1 »\r\nو اصل بن عطا و عمرو بن عبيد از شاگردان حسن بصرى بودند كه گروه جداگانه‌اى براى خود تشكيل دادند ، و به نام معتزله شهرت پيدا كردند ، و نام متكلم و علم كلام از اين هنگام بر سر زبان‌ها افتاد .\r\n\r\nمسائل علم كلام\r\nاز قديم مسائل بسيارى دربارهء چگونگى پيدايش جهان و نيروهاى خلاقهء آن كه مؤثر در تحولات كلى اجسام است ، و در مورد حدود امكان علم و معرفت و تكاليف انسان و خير و شر ، و جبر و اختيار و مسايل ديگر ، مورد گفتگو و تبادل نظر ميان فلاسفه و دانشمندان دينى بوده است ، كه گاهى بر مبناى خرافات اساطيرى و جمعى بر پايهء استدلال و مجادلات منطقى اظهارنظر مىكردند ؛ بنابراين براى پاره‌اى از فرق ، جنبهء اعتقادى و دينى داشت ، و گروهى كه جز آگاهى و اطلاع از اين مسائل چيزى در نظر نداشتند ، فلاسفه ناميده مىشدند .\r\nدر اين ميان مليون كسانى بودند ، كه راه پى بردن به اين مسائل را وحى الهى و گفتار پيغمبران مىشمردند و راههاى ديگر را نادرست مىدانستند .\r\n\r\nعلل انشعاب و تفرق در عقايد اسلامى\r\nآنچه مسلم به نظر مىرسد ، اين است كه تشكل هريك از دين‌هاى ملى بر مبناى پيروى كردن از همان دعوت الهى و گفتار پيمبران است ، كه وحدت عقيده و مسلك نظرى و عملى پيرو آن است ، و آيهء شريفه  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  « 2 »\r\n\r\n\r\n","description":"","footnote":"\r\n( 1 ) تفصيل اين مطالب در كتاب طبقات المعتزلهء ابن المرتضى ص 21 و 16 و صفحات ديگر آمده است .\r\n( 2 ) سورهء احزاب آيهء 21 .\r\n","page_name":" مقدمهء مترجم 24 ","page_number":38},
  {"content":"\r\n\r\nو آيهء  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 1 » و آيات بسيار ديگرى كه در اين زمينه رسيده است ، تشكل اسلام را بر مبناى وحدت ايمانى و وحدت اجتماعى و تنظيم شؤون مختلف زندگانى ، به روش مستفاد از كتاب و سنت را مىرساند .\r\nبنابراين معلوم و مسلم است ، كه عوامل ديگرى ، كثرت و تعدد آرا و انشعابات گروهها و فرق اسلامى را فراهم كرده است ، و در اين مورد حديثى از پيغمبر روايت كرده‌اند كه فرمود : ستفرق امتى على ثلاث و سبعين فرقه ، الناجية منها واحده و الباقون هلكى . قيل : و من الناجيه ؟ قال اهل السنة و الجماعة . قيل : و ما السنة و الجماعة ؟ قال :\r\nما انا عليه اليوم و اصحابى .\r\nيعنى زود است كه امت من به هفتاد و سه گروه پراكنده شوند ؛ يكى از آنها رهائى يابنده از مفاسده است ، و ديگران نابود شونده‌اند . پرسيدند رهائى يابندگان كيانند ؟ فرمود مردم سنت و جماعت . پرسيدند سنت و جماعت چيست ؟ فرمود : چيزهائى است كه امروز خودم و يارانم بر آنيم . « 2 »\r\nاكنون رئوس مطالبى كه مورد نياز است ، نام مىبريم و مختصرى از مسائل مربوط به آن را يادآورى مىكنيم :\r\nالف ) علل پيدايش انشعابات و اختلاف‌نظرها .\r\nب ) مسائل مورد اختلاف كه علم كلام را تشكيل مىدهد .\r\nج ) فرق منشعبه .\r\n\r\nالف - علل پيدايش انشعابات\r\nعلل تفرق آراء دو قسم است ؛ علل ابتدائى و علل بعدى . و علل ابتدائى را كه مىتوان سياسى خالص دانست چيزهاى بسيارى است . و چند پيش‌آمد از آنها عمده‌تر است .\r\n\r\n[ علل ابتدائى 
  ]\r\n1 - مشاجرهء صحابه پيغمبر در مورد قرطاس بدين‌گونه كه عبد اللّه بن عباس مىگويد : هنگامى كه پيغمبر در آخرين بيمارى خود بود و به مرگ او پايان يافت فرمود : ايتونى بدواة و قرطاس اكتب لكم كتابا لا تضلوا « 3 » بعدى فقال عمر : ان رسول اللّه قد غلبه الوجع حسبنا كتاب اللّه و كثر الغيظ فقال النبى ( ص ) قوموا عنى لا ينبغى عندى التنازع .\r\n\r\n\r\n","description":"","footnote":"\r\n( 1 ) سورهء حشر آيهء 7 .\r\n( 2 ) اين قسمت از جلد اول ملل و نحل شهرستانى چاپ 1948 قاهره ص 3 گرفته شده است .\r\n( 3 ) لن تضلوا نيز رسيده است .\r\n","page_name":" مقدمهء مترجم 25 ","page_number":39},
  {"content":"\r\n\r\nپيغمبر فرمود : دوات و كاغذى بياوريد نوشته‌اى برايتان بجا گذارم تا پس از من گمراه نشويد . عمر گفت : بيمارى بر پيغمبر چيره شده است كتاب خداوند ، ما را بس است .\r\nدر اين هنگام تندى و خشونت زياد شد و پيغمبر فرمود : برخيزيد از پيش من . ستيزه كردن پيش من روا نيست .\r\n2 - پيش‌آمد ديگر بعث اسامه بود ؛ و اجمال قضيه اين است ، كه باز پيغمبر در همان بيمارى آخرش اسامة بن زيد را مأمور جهاد كرد ؛ و فرمود جهزوا جيش اسامه لعن اللّه من تخلف عنها . فرمود لشكر اسامه را آماده و ساز كنيد خدا لعنت كند كسى را كه از سپاه او بازماند . در اين مورد نيز گروهى گفتند فرمان پيغمبر را بايد بجاى آورد ؛ و گروهى بهانه آوردند ، كه بيمارى پيمبر شدت پيدا كرده است و دل ما يارائى جدا شدن از او را ندارد . ما مىمانيم ، تا ببينيم كارش چه مىشود .\r\n3 - پس از وفات پيمبر ، عمر بن الخطاب گفت هركس بگويد پيمبر مرده است ، با شمشير او را مىكشم ، و او به مانند عيسى بن مريم آسان بالا رفت . ابو بكر گفت هركس محمد را پرستش مىكرده است ، بداند محمد مرد . و اگر كسى خداى محمد را مىپرستيده است او زنده است ، و نمىميرد . و اين آيه را خواند :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  « 1 » محمد جز فرستاده‌اى نيست و پيش از او پيمبرانى درگذشتند . آيا اگر او بميرد يا كشته شود به روش درگذشتگان خودتان بر مىگرديد ؟ مردم گفتارش را پذيرفتند . و عمر گفت‌گوئى اين آيه را نشنيده بودم .\r\n4 - اختلاف ديگرى در اين پيدا شد كه پيغمبر را كجا به خاك بسپارند ، مهاجران كه از مكه بودند گفتند ، چون مكه زادگاه پيغمبر است آنجا گام نهاد و بدان خو گرفت و خاندانش آنجا بودند ، و جايگاهش آنجا بود ، پس بايد جسدش را به مكه برگردانند ؛ و مردم مدينه كه انصار بودند گفتند بايد در مدينه دفن شود ؛ زيرا پيغمبر مكه را ترك كرده و در مدينه يارى شده است . گروه سوم مىخواستند او را بيت المقدس ببرند و سندشان اين بود كه پيغمبران ، آنجا دفن شده‌اند ، و پيغمبر ، از آنجا معراج رفت و پس از گفتگوهاى بسيار ، نتيجه اين شد كه او را در مدينه دفن كنند ؛ زيرا روايتى آوردند كه پيغمبر فرمود ، انبيا هرجا بميرند ، بايد آنجا دفن شوند .\r\n5 - مشكل پنجم كه از همه بيشتر در آن مشاجره شد . و پراكندگى آراء فراهم گرديد مسألهء امامت بود ؛ زيرا نخست ميان مهاجر و انصار گفتگو درگرفت ، مردم مدينه گفتند ما از خودمان رئيسى انتخاب مىكنيم ، و شما هم براى خودتان\r\n\r\n\r\n","description":"","footnote":"\r\n( 1 ) آل عمران آية 144 .\r\n","page_name":" مقدمهء مترجم 26 ","page_number":40},
  {"content":"\r\n\r\nرئيسى برگزينيد . و سعد بن عباده را براى اين كار نامزد كردند .\r\nابو بكر و عمر براى انجام كار ، به سقيفهء بنى ساعده رفتند ، عمر خواست سخنانى بگويد و ابو بكر به او گفت ساكت باش ، و خودش سخنانى گفت ، و پيش از آن كه مردم مدينه لب بگشايند ، عمر دستش را دراز كرد ، و با ابو بكر بيعت كرد ، مردم هم از او پيروى كردند ، و دست به دست ابو بكر دادند ، عمر گفت دست به دست ابو بكر دادن پيش‌آمدى ناگهانى بود ؛ و خداوند از شرش نگهدارى كند . و چنانچه كسى به پيش‌آمد ديگرى ، به چنين كارى بازگردد او را بكشيد . و اگر مردى بدون مشورت با مسلمانان دست به دست ديگرى بدهد ، هيچ يك از كشته شدن آسوده نخواهند بود . و ابو بكر حديثى از پيغمبر آورد ، كه فرمود امامان از قريش هستند و با اين گفتار انصار جاى خود نشستند ، و از ادعاى خلافت چشم‌پوشى كردند .\r\n6 - پيش‌آمد ديگر ، گفتگو در ميراث گذاشتن پيغمبر بود ؛ زيرا فاطمه در مورد فدك گفت : اولا پيغمبر اين مزرعه را به من بخشيده است . و ثانيا از او ارث مىبرم ، در اينجا حديثى از پيمبر آوردند كه فرمود ما گروه پيمبران ارث نمىدهيم و هرچه از ما بماند صدقه است .\r\n7 - اختلاف ديگر ميان مسلمانان بر سر جنگ كردن با مانع الزكوة بود ؛ زيرا پاره‌اى از عشاير مسلمان ، زكات خودشان را به ابو بكر نپرداختند ، و گروهى از مسلمانان گفتند ، ما با آنها جنگ نمىكنيم ، و پاره‌اى گفتند جنگ مىكنيم ، ابو بكر گفت اگر زانوبند شترى را هم از آنچه به پيغمبر مىپرداختند ، به من كمتر بدهند ، با آنان جنگ مىكنم ؛ و به جنگشان رفت ، دارائىهايشان را ضبط كرد ، جمعى را اسير گرفت تا زمان عمر كه اسيران را آزاد كرد ، و دارائىهايشان را پس داد .\r\n8 - اختلاف ديگر اين بود كه ابو بكر عمر را جانشين خود گردانيد ، و چون او شخصى درشت‌خوى بود ، مردم از خلافتش راضى نبودند ، تا آن كه ابو بكر ايشان را راضى كرد .\r\nدر زمان خلافت عمر اختلافات بسيارى در پاره‌اى از مسائل مانند ارث و ديه و حدود جرايم ، ميان مسلمانان روى داد .\r\n9 - مسألهء ديگر كه موجب انشعاب و تفرقهء آراء گرديد ، شورا براى خليفه شدن عثمان بود ، و پس از آن كه او به خلافت نشست ، خويشاوندانش كه از بنىاميه بودند كارهاى زشتى انجام دادند و ميان مسلمانان از اين كارها اختلافات فراوانى روى داد ، از جمله كارهائى كه اختلاف رأى و عقيده به وجود آورد ، يكى موضوع بازگردانيدن حكم بن اميه بود ؛ زيرا پيغمبر او را در زمان حيات خود از مدينه تبعيد كرد و او « طريد رسول اللّه » لقب يافته بود يعنى راندهء پيمبر . و عمر نيز او را چهل\r\n\r\n","description":"","footnote":"","page_name":" مقدمهء مترجم 27 ","page_number":41},
  {"content":"\r\n\r\nفرسنگ از آن دور تر فرستاد ، اما عثمان او را به مدينه برگردانيد و خشم مردم از اين كار برانگيخته شد . كار ناشايست ديگرى كه از عثمان سر زد ، ابوذر را از مدينه بيرون كرد ، و به جاى دورى تبعيدش نمود و حال آن كه پيمبر درباره‌اش فرموده بود : « ما اظلت الخضراء و لا اقلت الغبراء اصدق لهجة من ابى ذر » آسمان سايه بر هيچ‌كس نيفكند و زمين سنگينى كسى را برنداشت ، كه از ابوذر راست‌گوتر باشد .\r\nديگر ، آن كه عثمان دخترش را به مروان بن الحكم داد ، و خمس غنايمى را كه از افريقا رسيده بود ، و به دويست هزار دينار مىرسيد ، به او بخشيد ، و كارهاى بىشمارى مانند اينها انجام داد ، تا آن كه كار به كشتنش پايان يافت ؛ و اين همه رويدادها اختلاف رأى و عقيده ميان مسلمانان پديد آورد .\r\n10 - حادثهء بزرگ ديگر كه از همه بيشتر اختلاف رأى و عقيده ميان مسلمين پديد آورد ، ياغى شدن طلحه و زبير ، بر على بود ، پس از آن كه با پافشارى زياد ، خلافت را به او قبولانده بودند ؛ آنان عايشه را با خود همدست كردند ، و جنگ جمل را با على به راه انداختند .\r\nحادثهء ديگر ناسازگارى كردن معاويه با على بود ، تا آنجا كه كار به جنگ صفين كشيد ، و در روزهاى آخر جنگ ، على را به تحكيم وادار كردند ، و با پافشارى زياد مردم ابو موسى اشعرى را حكم قرار دادند ، و عمرو بن العاص از جانب لشگر شام ، حكم گرديد و او ابو موسى را گول زد ، و از اين زمان انشعابات و تفرقهء آراء گوناگون بيشترى دربارهء همهء اين حوادث ، ميان مسلمانان پديد گرديد .\r\nاز جمله آراء و عقايد نوظهورى كه دنبال حكميت به وجود آمد انديشه‌هاى نادرستى بود كه براى پاره‌اى از مردم روى داد ، و آنان فرقهء خوارج را تشكيل دادند ، و خودشان را « شراة » ناميدند ، به معنى خودفروخته در راه خداوند و آنان جنگ نهروان را با على به راه انداختند ، و گفتند ، على و معاويه و جز او همگى كافر شدند ؛ زيرا گناه كردند . اما معاويه و لشگر شام براى اين كافر شدند كه با على جنگ كردند . و على نيز از روزى كه كار خلافت را به داورى سپرد ، كافر شد ؛ زيرا داورى كردن از آن خداوند است ، و كسى نمىتواند آن را به ديگرى واگذارد . در صورتى كه خود آنان على را وادار به تعيين حكم كرده بودند . و همهء اين حوادث موجب پيدا شدن بسيارى از عقايد گوناگون كلامى گرديد . و يكى از اين اختلافات گفتگو دربارهء ماهيت كفر و ايمان بود ، كه از سوى خوارج آشكار گرديد . « 1 »\r\nاينها علل ابتدائى پيدا شدن آراء و عقايد گوناگون اسلامى است ؛ و اكنون\r\n\r\n\r\n","description":"","footnote":"\r\n( 1 ) ملل و نحل شهرستانى جلد اول از صفحهء 13 تا صفحهء 24 و تعليقه‌ها بر آن كتاب .\r\n","page_name":" مقدمهء مترجم 28 ","page_number":42},
  {"content":"\r\n\r\nسخن كوتاهى دربارهء علل بعدى داريم .\r\n\r\nعلل ثانوى براى پيدايش آراء و عقايد گوناگون ميان مسلمانان\r\nعلل ثانوى را مىتوان در چند طبقه فهرست كرد :\r\nالف : تحولات فكرى به واسطهء آميزش مسلمانان با ملل ديگر و پيدا شدن حس كنجكاوى در چگونگى و در علل عقلى مسائل گوناگون دينى و ايمانى .\r\nب : تحولات اقتصادى و گسترش يافتن شؤون زندگانى ، و پيدا شدن نيازمندىهاى فردى و اجتماعى جديد .\r\nج : تعصبات نژادى و انگيزه‌هاى گوناگون سياسى .\r\n\r\nالف - تحولات فكرى\r\nتا زمانى كه اسلام از محيط عربستان بيرون نرفته بود ، اختلاف و پراكندگى ميان آنان كمتر بود ؛ زيرا عرب صحراگرد ، و دور از تمدن ، ساده‌لوح و زودباور بودند ؛ و پس از آنكه با ديدن معجزات گوناگون و پىبردن به معجز قرآنى و با شواهد ديگر ، به پيغمبرى حضرت محمد ( ص ) ، ايمان آوردند ، فرمانبردار صرف و سر تا پا گوش بودند ، و هر چه از آيات قرآنى و گفتار پيغمبر به آنان مىرسيد ، بدون چون و چرا آن را مىپذيرفتند ، و توجهى ، به وجوه احتمالى گوناگون لفظ ، و دقت در معانى آنها نداشتند ؛ و مضمون آيات قرآن را با يكديگر تطبيق و مقايسه نمىكردند ، تا به تعارض ظاهرى پاره‌اى از آيات با يكديگر متوجه شوند ، و همه را دربست ، مىپذيرفتند ، و اگر هم اشكالات كوچكى براى آنان پيش مىآمد از خود پيغمبر و پس از او از على مىپرسيدند ، و به شنيدن احاديث اكتفا مىكردند .\r\nعلاوه بر آن در زمان خلفاى راشدين بيشتر مردم ، سرگرم جنگ بودند ، و فرصتى براى كاوش كردن در افكار و عقايد و گفت و شنيد كردن در مسائل ايمانى نبود .\r\nپس از آن كه فتوحات بسيارى فراهم شد ، و نواحى بىشمارى ، از قبيل شامات و فلسطين و مصر و عراق و ايران به قلمرو اسلامى درآمد ، و پيروان اديان و مذاهب گوناگون مانند يهود و نصارى ، مانوى و صابئى و زردشتى و بودائى و جز آنان كه بيشترشان فلسفه خوانده بودند ، و با استدلالات عقلى و منطقى و گفت و شنيدهاى علمى آشنائى داشتند ، وارد جامعهء اسلامى شدند ، و يا مسلمان گرديدند . مسلمانان اصلى در اثر برخورد و همنشينى كردن با آنان ، كم‌كم به مشكلاتى توجه يافتند ، كه از فهم\r\n\r\n","description":"","footnote":"","page_name":" مقدمهء مترجم 29 ","page_number":43},
  {"content":"\r\n\r\nو درك آنها ناتوان بودند ، و كم‌كم براى پى بردن به آنها به اين و آن توسل جستند ، و هركسى چيزى به ايشان آموخت .\r\nاين يكى از عواملى بود ، كه اختلاف رأى و عقيده براى مسلمانان پديد آورد ؛ و بعدا توضيح داده خواهد شد ، كه بحث كفر و ايمان ، و ثواب و عقاب ، و جبر و اختيار ، و گفتگو در صفات ، و بسيارى از اختلافات ديگر ، از دانشمندان مسيحى ، و پيروان اديان ديگر ، به جامعهء اسلامى راه يافت ، و از جمله كسانى كه بسيارى از اين مسائل را تلقين مىكردند ، و ايجاد اشكال مىنمودند ، مريانوس راهب و يوحنا دمشقى ، و يحيى دمشقى بودند ، و مخصوصا ، يحيى دمشقى با بيان رسائى كه داشت ، كتابى در مسائل كلامى نوشت و روى گفت و شنيد ، با مسلمانان داشت ، و از اينجا توجه به مشكلات يا تعارض ميان ظواهر آيات ، حاصل شد ، و حس كنجكاوى را در جامعهء عرب برانگيخت تا اين كه نياز به ترجمه كردن كتاب از زبان‌هاى گوناگون شديد گرديد به ترتيبى كه به آن اشاره خواهد شد .\r\n\r\nب - تحولات اقتصادى و گسترش يافتن شؤون زندگانى\r\nيكى از عواملى كه سبب دگرگون شدن فرهنگ اسلامى و پيدايش آراء و عقايد نوظهور گرديد ، نيازمندىهاى اقتصادى و اجتماعى و سياسى بود ، كه مسلمانان را ناگزير به كمك گرفتن از افكار و علوم ملل ديگر نمود ؛ و خواه ناخواه در اثر معاشرت با ديگران افكار و عقايدى از آنان ، در ميان مسلمانان رخنه كرد ، كه به اختلاف آراء و عقايد ايمانى كشيد .\r\nنيازمندىهاى مالى و اقتصادى عبارت از اين بود ، كه در اثر گسترش يافتن قلمرو اسلامى درآمدها زياد شد ، و براى جمع‌آورى عوايد ، و صرف هزينه‌ها ، به دفاتر حساب ، و حسابدارى نياز حاصل شد ، و ناگزير گروهى از ايرانيان به كار گماشته شدند ، و با مسلمانان معاشرت كامل پيدا كردند .\r\nدر زمان خلفاى اموى مشاورين سياسى از گماشتگان رم شرقى ، به كار گرفتند ؛ و آنان مسيحيانى بودند كه در بحث و جدل منطقى و ترويج افكار دينى خود سخت كوشش داشتند . و خلفاء بنى سفيان و بنى مروان آنان را در اين كار آزاد گذاشتند .\r\nاز سوى ديگر به بستن پل‌ها ، و سدها ، و توسعهء راهها ، نياز حاصل شد ، و ترجمهء كتب هندسى ، براى آموختن علم هندسه آغاز شد ، و اين هم يكى از عوامل آميخته شدن مسلمانان و آشنا شدن با افكار و عقايد ديگران بود .\r\n\r\n","description":"","footnote":"","page_name":" مقدمهء مترجم 30 ","page_number":44},
  {"content":"\r\n\r\nنيازمندى ديگر مسلمانان كه تازه برايشان پيدا شد ، احتياج به علم طب در اثر پيدا شدن امراض گوناگون بود ، و ناگزير طبيبان مسيحى را به خود راه دادند ، و همين طبيبان ، فيلسوف و مبلغان دين مسيحى بسيار زبردست بودند .\r\nپيدا شدن امراض گوناگون از اينجا بود كه مردم صحراگرد ، يا شهرنشين عرب در اثر تنگدستى ، با غذاهاى سادهء محلى كه بيشتر نان جوين و شير شتر و خرما بود عادت داشتند ، و صحراگردى و راه‌پيمائى و كم‌خوراكى بنيه‌هاى آنان را قوى مىكرد و ساختمان بدنيشان در مقابل بيمارىها ، مقاومت داشت و به همين سبب بيشترشان تندرست بودند . گروهى از آنان پس از آنكه با تمدن‌هاى بزرگ و زندگىهاى تجملى برخورد كردند ، و غذاهاى چرب و لذيذى را كه ايرانيان و روميان مىساختند ، ديدند ، و از سوى ديگر ناگهان به مال و ثروت دست يافتند ، و زندگى چادرنشينى و زيستن در خانه‌هاى گلى را به قصرنشينى بدل كردند و در عيش و نوش و خوردن غذاهاى ديرهضم ، زياده‌روى كردند ، و بنيهء قوى را از دست دادند ، و به همين سبب بيمارىهاى شهرنشينى دست به گريبانشان شد ، و ناچار به پزشكان دوردست توسل جستند .\r\nمعاويه از طبيبى به نام اسال استفاده مىكرد . و عبد الملك بن مروان و عمرو بن عبد العزيز ، ابجر كنانى كه از مدرسين اسكندريه بود ، پيش خود خواندند .\r\nمنصور خليفهء عباسى بيمارى معده گرفت ، و پس از معالجات بسيار كه بىفايده بود ، گورگياس بن بختيشوع نسطورى مذهب را ، از بيمارستان جندىشاپور ، پيش خود خواند ، و از معالجاتش بهبود يافت ، و همهء اينان عقايد گوناگون خود را ميان مسلمانان مىپراكندند . « 1 »\r\nمردى هندى دو رساله پيش منصور آورد كه يكى در علم رياضى و ديگرى در نجوم بود . منصور به او فرمان داد تا هردو را به عربى ترجمه كرد ، و از آن هنگام او به سعد و نحس كواكب و تأثير اوضاع فلكى در حوادث اجتماعى معتقد گرديد ، و اين هم يكى از عقايد نوظهور ميان مسلمانان بود ، كه حس كنجكاوى را در اين زمينه‌ها تحريك كرد .\r\nاحتياجاتى كه ذكر شد سبب گرديد ، كه مأمون در مقر خلافت بغداد ، جائى به نام بيت الحكمة تأسيس كرد ، و كتابهاى گوناگون بسيارى از رم و قبرس و جاهاى ديگر روى زمين درخواست كرد و مترجمين بىشمارى از ملل گوناگون ، براى ترجمهء اين كتب فرا خواند .\r\n\r\n\r\n","description":"","footnote":"\r\n( 1 ) دراسات فى تاريخ الفلسفة العربية ، عبده الشمالى بيروت 1965 از صفحهء 154 تا 158 نقل به خلاصه و از چند كتاب ديگر .\r\n","page_name":" مقدمهء مترجم 31 ","page_number":45},
  {"content":"\r\n\r\nكتابهاى گردآورى شده به زبان يونانى ، و عبرى ، و سوريانى و هندى و ايرانى و ديگر زبان‌ها بودند ، و به دعوت او از هرزبانى مترجمينى گرد آمدند ، و به ترجمه كردن اين كتابها پرداختند ، و گروه ديگر كتابهائى در طب و فلسفه و علوم ديگر تنظيم كردند ، و در ضمن به نشر عقايد و بحث و مناظره سرگرم بودند ، و در حضور خليفه با يكديگر به گفتگو مىپرداختند ، و از همين‌جا عقايد گوناگون مانوى ، و برهمنى و بودائى و صابئى و يهودى و نصرانى و زردشتى و غيره در ميان مسلمانان راه يافت و موجب انشعاب عقايد و تشكل گروههاى دينى و سياسى گوناگون گرديد .\r\nنام چند تن از مترجمان از اين قرار است : اصطفن قديم اسكندرانى .\r\nگورگياس . خاندان بختيشوع . خاندان حنين بن اسحق . قسطا بن لوقا . خاندان ماسرجويهء يهودى سريانى زبان . خاندان ثابت بن قره حرانى صابئى مذهب . خاندان ماسويه و يوحنا بن ماسويه كه طبيب رشيد بود . يحيى بن عدى . موسى بن شاكر منجم . يوحنا بن بطريق . عبد المسيح بن عبد اللّه ناعمهء حمصى ؛ و مترجمانى از ايران و هند نيز وجود داشتند .\r\nبيشتر مترجمان عمده از شش ناحيه ، و شش مدرسه علمى دعوت شدند ، كه نام اين نواحى از اين قرار است :\r\n1 - مدرسهء رها ( ادسا ) يا ارفا در شمال عراق كه اكنون تابع تركيه است .\r\n2 - مدرسهء نصيبين كه براى انتقال و رواج دادن علم الهى يونانى در مسيحيت تأسيس يافته بود .\r\n3 - مدرسهء جندىشاپور كه چند تن از مترجمان مشهور از آنجا خوانده شدند .\r\n4 - مدرسهء قنسرين در كرانهء چپ فرات ، كه يعقوب رهاوى از آنجا بود .\r\n5 - مدرسهء انطاكيه ، ناحيه‌اى در آسياى صغير .\r\n6 - مدرسهء حران در قسمت علياى عراق ما بين دجله و فرات و ثابت بن قره از آنجا بود . « 1 »\r\n\r\nج - تعصبات نژادى و انگيزه‌هاى سياسى\r\nدر آغاز گفته شد سومين علتى كه تفرقه و انشعابات مذهبى را ميان مسلمانان\r\n\r\n\r\n","description":"","footnote":"\r\n( 1 ) تاريخ الفلسفة الاسلاميه عبده الشمالى از صفحهء 149 تا 152 و صفحهء 159 با استفاده از منابع ديگر .\r\n","page_name":" مقدمهء مترجم 32 ","page_number":46},
  {"content":"\r\n\r\nبه وجود آورد انگيزه‌هاى سياسى و تعصبات نژادى بود . اين انگيزه در آغاز براى خلافت و تصدى امور مملكتى ميان مهاجر و انصار و قبايل ساكن در ميان مكه و مدينه روى داد . اما با وارد شدن ملل ديگر در جامعهء اسلامى به صورت‌هاى ديگرى تجلى نمود ، و در مسايل ديگر اعتقادى نيز سرايت كرد .\r\nزيرا گروههائى از ملل مغلوبه كه خواه‌ناخواه زير لواى اسلام درآمدند ، از جهت تعصبى كه در افكار و عقايد خود داشتند ، و براى تخريب اصول دين اسلام ، علاوه بر تبليغات سوئى كه بر عليه اصول اسلام مىكردند ، و حملات سختى كه بر آن وارد مىآوردند ، عقايد جديدى نيز ابداع مىكردند و به ترويج و نشر آن مىپرداختند .\r\nاز جمله منابعى كه مىتوان به تفصيل حملات و اعتراضات آنان بر عليه اصول مسلمانى پى برد ، يكى كتاب الانتصار خياط معتزلى است كه از منابع عمدهء بسيار قديم است . ديگرى كتاب طبقات المعتزله ابن المرتضى است كه نويسنده‌اش زيدى مذهب است و در كتب آثار ، مناظرات پيروان امام صادق با مخالفان دين را مىتوان جويا گرديد .\r\n\r\n","description":"","footnote":"","page_name":" مقدمهء مترجم 33 ","page_number":47},
  {"content":"\r\n\r\n\r\n[ ب ) 
  ] مسائل مورد اختلاف به طور كلى\r\nمسائل عمده‌اى كه محور انديشه و عقايد گوناگون اسلامى است ، و در كتب كلامى از آنها گفتگو مىشود ، در تقسيم اول ، دو دسته است :\r\nاول : آنچه مربوط به بحث امامت است .\r\nدوم : آنچه مربوط به اصول اعتقادى ديگر است .\r\n\r\nاول : آراء و عقايد مربوط به امامت\r\nنخستين مسألهء مورد اختلاف در باب امامت اين است كه آيا خلافت كارى انتخابى است ، و يا انتصابى است ؟\r\nطرفداران انتخابى بودن امام كه اكثريت هستند ، مىگويند معين كردن شخص امام به خود مردم مسلمان واگذار شده است ، و امت بايد يكى را از ميان خود كه واجد شرايطى باشد براى پيشوائى مسلمانان انتخاب كنند .\r\nانتصابىها كه قسمتى از شيعه‌اند ، و مخصوصا فرقهء اماميه برآنند كه مىگويند :\r\nامام بايد در آفرينش خود از تمايل به گناه و كار نادرست ، پاك باشد ، و يك عامل خدائى درونى و روحانى او را از اشتباه و گمراه شدن در هرچيزى نگهدار باشد ، و چون به اين رمز معنوى جز خداوند ، كسى نمىتواند پى ببرد ، و كسى را كه داراى اين خصوصيت است بشناسد ، بنابراين خداوند ، بايد او را به توسط پيغمبر خود ، به مردم معرفى كند و بشناساند و هرامامى امام پس از خود را به مردم بايد بشناساند .\r\n\r\n","description":"","footnote":"","page_name":" مقدمهء مترجم 34 ","page_number":48},
  {"content":"\r\n\r\nانتخابىها كه عصمت را در امام شرط نمىدانند ، شرايط ديگرى براى امام قائلند ، كه مردم بتوانند به آن پى ببرند ؛ و به همين ملاحظه مىگويند انتخاب امام به مردم واگذار شده است ، و خود آنان نيز ، در تعيين شرايط لازم براى امام ، با يكديگر اختلاف دارند .\r\nبنابر آنچه از ابن خلدون حكايت شده و شهرستانى نيز قسمتى از آن را تذكر داده است ، اكثر اهل سنت و جماعت خلافت را دو قسم مىدانند :\r\n1 - خلافت نبوى .\r\n2 - خلافت سياسى .\r\nخلافت نبوى اين است كه مردم كسى را براى حفظ مصالح دين و دنياى خود و براى برقرار كردن عدالت حقيقى كه درخور جانشين واقعى پيغمبر است انتخاب كنند و براى خلافت نبوى چهار شرط لازم مىدانند :\r\n( اول ) به مضمون حديثى كه در اول گذشت از پيغمبر آورده‌اند ، كه فرمود :\r\n« الائمة من قريش » پيشوايان بايد از قريش باشند . بنابراين شرط اول اين است كه نسبش به قبيلهء قريش برسد .\r\n( دوم ) شرط ديگرش توافق اهل حل و عقد ، از صحابهء پيغمبر است ، و آنان بايد بر امام بودن شخصى توافق كنند .\r\n( سوم ) شرط ديگرش اين است كه اهل حل و عقد بيعت كردن و فرمانبردارى نمودن از كسى را بپذيرند ، چه بدون وصيت قبلى باشد ، مانند ابو بكر ، يا با وصيت كردن خليفهء پيش از او تعيين شده باشد ، به شرط اين كه با او خويشاوندى نداشته باشد ، مانند عمر ؛ و يا اين كه در ضمن وصيت ميان چند نفر مردد باشد ، مانند عثمان كه برحسب وصيت ، خلافت ، مردد ما بين شش نفر بود : عبد اللّه بن عمر ، عبد اللّه بن عباس .\r\nطلحه و زبير ، و على بن ابى طالب . و عثمان از ميان اين شش انتخاب گرديد .\r\n( چهارم ) شرط ديگرش عدالت است ، كه بايد به دلخواه خودكار نكند ، و يكى را بر ديگران بىجهت برترى ندهد ، و با كسى حب و بغض شخصى نورزد .\r\nو چون مجموع اين شرايط فقط در مورد چهار نفر تحقق يافت ، بنابراين خلافت نبوى انحصار به اين چهار نفر دارد .\r\nخلافت سياسى آن است ، كه كسى صرفا به مصلحت دنيوى مسلمانان كار كند ؛ و بنابراين هركسى زمام حكومت آنان را به دست گرفت مصون از تعرض است ، و لازم الاطاعة مىباشد .\r\nگروه دوم از انتخابىها جز قريشى بودن چيز ديگرى را شرط نمىدانند ، و بر اين مبنى معاويه و بنى اميه را خلفاء حقيقى مىشمارند .\r\n\r\n","description":"","footnote":"","page_name":" مقدمهء مترجم 35 ","page_number":49},
  {"content":"\r\n\r\nگروه سوم ، كسانى هستند كه عدالت را يگانه شرط براى خلافت قرار مىدهند ، و آنان گروه خوارج مىباشند .\r\nگروه چهارم ، هاشمى بودن را شرط مىشمارند ، و بعضى از فرق شيعه ، اين عقيده را دارند ، و تفصيل هريك در بحث عدل در اين مقدمه خواهد رسيد .\r\n\r\nدوم : مسائل مربوط به اختلافات در اصول ديگر اعتقادى\r\nمسائل مربوط به اصول اعتقادى كه انشعاب ، و پراكندگى عقيده از آنها پديد آمد عبارتند از :\r\nالف ) كفر و ايمان و آراء گوناگونى كه در زمينهء ماهيت كفر و ايمان و اين كه شخص گنهكار آيا مؤمن است ، يا كافر ، پيدا شد ؛ و از اين گفتگو چهار عقيده پديد آمد كه عبارتند از : كفر - ارجاء - فسق - پايگاه متوسط ميان كفر و ايمان .\r\nب ) مسألهء اصلى ديگر بحث در توحيد و صفات است ، و انشعابات حاصل از اين گفتگو عبارتند از : عقايد مربوط به صفاتيهء قديم - منكران صفات - صفاتيهء جديد ، كه اشاعره مىباشند .\r\nج ) بحث ديگر اصلى گفتگو در اصالت سمع يا عقل است . از اين گفتگوى اصلى مسائل ديگرى منشعب گرديد ، كه فروع اين اصل به شمار مىآيند ، و آنها عبارتند از :\r\nالف ) وعد و وعيد و از اين اصل كلى چهار عقيده حاصل گرديد ، كه عبارتند از : 1 - اعتقاد به خلود شخص گنهكار در عذاب و پذيرفته نشدن توبهء او .\r\n2 - آمرزيده بودن گناهانش اگرچه توبه نكرده باشد . 3 - هميشگى بودن عذابش بدون توبه ، و پذيرفته بودن توبه‌اش . 4 - آمرزش قطعى پس از ديرى عذاب شدنش در جهنم .\r\nب ) يكى ديگر از فروع اصالت سمع يا عقل ، گفتگو در جبر و اختيار است و عقايدى كه در اين زمينه پيدا شد ، عبارتند از 1 - جبر مطلق . 2 - قدرت مطلق .\r\n3 - كسب ، با انشعابات و اختلافاتى كه در مورد كسب حاصل است .\r\nج ) و باز از فروع ديگر اصالت سمع يا عقل حسن و قبح عقلى و يا انكار آن است ، و مسائل مربوط به اصالت عقل عبارتند از : 1 - قاعدهء صلاح و اصلح .\r\n2 - قانون لطف . 3 - عصمت . و مسائل ديگرى نيز هست كه به اصل كلى حسن و قبح عقلى ارتباط دارند .\r\n\r\n","description":"","footnote":"","page_name":" مقدمهء مترجم 36 ","page_number":50},
  {"content":"\r\n\r\nاينك به شرح مختصرى از موضوعات چهارگانه‌اى كه نام برده شد ، به ترتيب پرداخته مىشود .\r\n\r\nالف - كفر و ايمان\r\nچنانچه گذشت شايد گفتگوى كفر و ايمان ، از زمان حكومت ابو بكر و جنگ كردن او با مانع الزكوة و كشتن و اسير كردن و غارت بردن اموال قبايلى از عرب كه از دادن زكات خوددارى كردند پيدا شده باشد ؛ و شايد هم پيش از آن آغاز گرديده باشد .\r\nكشته شدن عثمان راه ديگرى براى اين بحث گشود ؛ و به همين‌گونه سركشى و پيمان‌شكنى كردن طلحه و زبير به همراهى عايشه با على ، و به راه انداختن جنگ جمل ، و پس از اين واقعه ، بر پا شدن جنگ صفين كه جنگ ميان دو گروه ظاهر مسلمان و مردم كوفه و شام بودند ، هريك از اين حوادث زمينهء تازه‌اى براى اين گفتگو را پديد آورد .\r\nتكفير كردن على و معاويه و عثمان از طرف فرقهء خوارج اين بحث را رسميت داد و كشته شدن امام حسين عليه السلام ، و قتل عام كردن لشكر شام مردم مدينه را پس از كشته شدن امام حسين ، و غارت بردن اموال مردم مدينه ، و وقايع ديگرى كه در اين زمينه روى داد ، اين بحث را گسترش بيشتر داد .\r\nلعن و سب كردن و تكفير على و خاندانش از جانب بنى اميه و وارد كردن لعن او در مراسم و سنن دينى و از سوى ديگر لعن و سب شدن بنى اميه از طرف شيعيان كه متقابلا ، انجام مىيافت و كافر شمردن آنان ، همهء اين وقايع چنين مشكلى را پيش آورد ، كه آيا گناهى كه از هركدام اين دسته‌ها سر مىزند ، سبب كافر شدن آنان مىشود يا نمىشود ؟ زيرا اگر كافر نشوند ، بايد جان و مالشان محفوظ باشد ، و اگر كافر باشند ريختن خونشان مباح خواهد بود .\r\nدر اين مورد عقايدى بسيار افراطى ، و يا تفريطى پديد آمد و كسانى هم پيدا شدند ، كه بينابين را پذيرفتند .\r\nعامل ديگرى كه توجه مردم را به ماهيت كفر و ايمان جلب كرد ، گسترش تبليغات مسيحى در نواحى شام بود ؛ زيرا سياست بنى اميه تأييد كردن تبليغات آنان را اقتضا مىكرد .\r\nيكى از مسائلى كه مسيحيان در آن حدود ، رواج مىدادند ، اين بود كه مىگفتند : مسيحيت جز عشق و محبت ، چيزى ديگر نيست ، و هركس عشق به خدا\r\n\r\n","description":"","footnote":"","page_name":" مقدمهء مترجم 37 ","page_number":51},
  {"content":"\r\n\r\nداشته باشد ، و مسيح را دوست بدارد ، و خيرخواه مردم باشد ، مسيحى حقيقى است ، و رستگار است ؛ و اين عقيده را مسيحيان به تعليمات لفظى و عملى مسيح نسبت مىدهند .\r\nدر اثر رواج يافتن اين مطالب ، بىاعتنائى به واجبات و محرمات دينى در ميان مسلمانان گسترده گرديد ، و مسألهء « ارجاء » كه بنابراين اصل مرتكب شدن گناه را به كلى در ايمان مؤثر نمىدانند ، و گنه‌كار را به واسطهء ايمانى كه دارد سزاوار توبيخ و كيفر دنيوى و اخروى نمىشمارند ، مذهب رسمى گرديد ، و بىبندوبارى ، آشكار و علنى شد .\r\nاختلاف در ماهيت كفر و ايمان از ديرزمانى ميان مسيحيان وجود داشت ، و شايد از آغاز ظهور دعوت مسيح كه گروهى از يهوديان او را به واسطهء آميزش داشتن با تبهكاران براى هدايت آنان ، عيب‌جوئى و سرزنش مىكردند ، آغاز شده باشد ؛ زيرا يهوديان او را كافر شمردند .\r\nپس از مسيح نيز اختلافى دربارهء پولس روى داد ؛ زيرا او با مسيحيان غير اسرائيلى به طور مماشات رفتار مىكرد ، مخصوصا ، در باب ختنه كردن ، كه از فرايض يهود بود ، پولس ، آنان را معاف مىداشت ، و اين مسأله زمينه‌اى را براى گفتگو از كفر و ايمان پديد آورد .\r\nو همين سبب شد كه گروهى از مسيحيان در احكام و ظواهر دينى سخت‌گيرى كنند ، و پارهء ديگر از فرق و مذاهب ايشان چندان توجهى به عمل ظاهر نداشته باشند .\r\n\r\nمسائل مورد بحث مربوط به كفر و ايمان\r\nدر باب كفر و ايمان سه چيز مورد گفتگو است :\r\nاول - اين كه آيا حقيقت ايمان چيزى باطنى است يا اعمال ظاهرى و باطنى هر دو اجزاء ايمان هستند ؟\r\nدوم - اين كه اعتقاد به خدا و اصول دين آيا كسب‌شدنى است ، يا كسب‌شدنى نيست ؟ و آيا عمل ظاهرى در محكم شدن ايمان مؤثر است يا نيست ؟ آيا با انجام دادن كار بد ، يا خوب ايمان كم و زياد مىشود ، و يا آن كه اعتقاد به خدا ذاتى است ، و موهبتى است و هركس اين موهبت را دارا شده باشد كم و زياد نخواهد شد .\r\nسوم - در باب كفر و ايمان نيز مورد گفتگو است ، كه در برابر انجام دادن كار نيك يا كار بد ، آيا دادن پاداش و كيفر حتمى است ، يا هيچ يك آنها قطعى نيست ؟\r\n\r\n","description":"","footnote":"","page_name":" مقدمهء مترجم 38 ","page_number":52},
  {"content":"\r\n\r\nو اين بحث خارج از گفتگو در كفر و ايمان است ، و خودش بحث مستقلى است ، كه اصل « وعد و وعيد » را به وجود آورده است ، و پيرو اصل استقلال عقل يا شرع است و خواهد آمد .\r\nخلاصهء بحث\r\nنتيجه از دو بحث اول اين است ، كه آيا ايمان فقط يك حالت درونى بسيط و بدون جزء است يا علاوه‌برآن مشتمل بر اجزاء ديگرى نيز هست ؟ زيرا در دين سه چيز ديده مىشود :\r\nيكى اعتقاد است كه درونى و در دل است ، و كارى باطنى و غيرمحسوس است .\r\nديگر اعتراف و اقرار كردن به زبان است ، كه شهادت قولى نسبت به اصول اعتقادى مىباشد .\r\nديگرى انجام دادن تكاليف بدنى و اعمال ظاهرى است ، كه از شرع رسيده است .\r\nپس اين گفتگو پيش آمد كه آيا ايمان جز اعتقاد كه كارى درونى است ، چيزى ديگر نيست ، و يا شهادت دادن به زبان هم ، بايد با آن همراه باشد ، و يا هرسه چيز بايد با هم باشند ؟ و پيش كسانى كه ايمان را مشتمل بر هرسه مىدانند ، از اعمال ظاهرى ، چيزى كه بيشتر پيش ايشان مورد اهميت است ، قتل عمد است ؛ زيرا در قرآن كيفر كسى كه مرتكب قتل عمد شده باشد ، خلود در جهنم ، وعده داده شده است ، و به همين سبب ، پاره‌اى از فرق اسلامى مرتكب نشدن آن را جزء ايمان دانسته‌اند و سرزدنش را از ميان برندهء ايمان شمرده‌اند .\r\nاز اختلاف در اين سه كه ذكر شد ، چهار روش پديد آمد كه در آغاز بحث يادآورى شد و آنها عبارتند از :\r\n\r\nاول - روش اعتقاد به كافر شدن شخص گنهكار\r\nفرقهء خوارج نخستين گروهى بودند ، كه ايمان را مشتمل بر آن سه جزء بيان كردند و گفتند : شخص گنهكار از دين برگشته و مرتد است ، به همين سبب توبه‌اش را هم غيرقابل قبول دانستند ؛ و چون در نظر ايشان ايمان داراى سه جزء گذشته است ، بنابراين هركسى يكى از آن سه جزء را دارا نباشد ، كافرش شمردند و گفتند مرتكب گناه كبيره كافر است و مانند كافر حربى مىباشد ، كه كشتنش و بردن مال و زن و\r\n\r\n","description":"","footnote":"","page_name":" مقدمهء مترجم 39 ","page_number":53},
  {"content":"\r\n\r\nفرزندانش ، بر مسلمانان روا مىباشد .\r\n\r\nدوم - اعتقاد به منافق بودن گنهكار\r\nحسن بصرى از كسانى بود ، كه او هم ايمان را مشتمل بر سه جزء مىدانست ، و ظاهر و باطن هردو را جزء ايمان مىشمرد ، و اختلافى كه با خوارج داشت اين بود ، كه مىگفت كسى كه گناه كبيره مىكند ، مؤمن حقيقى نيست ، اما به ظاهر مؤمن است ، و كسى كه ظاهر و باطنش يكى نباشد ، منافق است و او در ظاهر مؤمن است ، هرچند در باطن كافر است .\r\n\r\nسوم - روش اعتقاد به منزلت بين المنزلتين\r\nو اصل بن عطا ، كه شاگرد حسن بصرى بود ، در اين عقيده كه شخص گنهكار به ظاهر مؤمن باشد و ايمان ، به ظاهرى و باطنى تقسيم شود ، با استادش مخالفت كرد ، و از او كناره‌گيرى نمود ، و گروهى را تشكيل داد كه فرقهء معتزله نام يافتند .\r\nاو گفت پايگاه شخص گنهكار متوسط ميان كفر و ايمان است ، و اصل منزلت بين المنزلتين را به وجود آورد .\r\nعقيدهء فرقهء معتزله در باب كفر و ايمان اين است كه ايمان داراى همان سه جزء است و هركس يك جزء از آن را نداشته باشد ، هيچ مؤمن نيست ، نه مؤمن ظاهرى است ، و نه مؤمن باطنى است ؛ اما حالت سومى براى ايشان هست ، كه بينابين كفر و ايمان است ، پس كسى كه مرتكب گناه كبيره شود ، نه مؤمن است ، و نه كافر است ، بلكه داراى حالتى متوسط ميان كفر و ايمان است ؛ و چون مؤمن نيست هيچ‌گاه از عذاب جهنم ، خلاصى نخواهد يافت ، و بهشت نخواهد رفت ؛ زيرا بهشت جاى مؤمنان است ، و او مؤمن نيست ، اما توبه‌اش پذيرفتنى است ؛ و چنانچه توبه كند بهشت خواهد رفت ؛ زيرا به پايگاه ايمان بازگشت كرده است .\r\nشخص گنهكارى كه توبه نكرده باشد ، كافر هم نيست ؛ زيرا در دلش معتقد به اصول دين است ، و به زبان هم اعتراف به آن دارد . و بنابراين جان و مالش محفوظ است . « 1 »\r\n\r\n\r\n","description":"","footnote":"\r\n( 1 ) ملل و نحل شهرستانى جلد اول ص 64 .\r\n","page_name":" مقدمهء مترجم 40 ","page_number":54},
  {"content":"\r\n\r\n\r\nچهارم - روش اعتقاد به فاسق بودن گنهكار\r\nبيشتر اهل سنت ايمان را مشتمل بر دو جزء مىدانند : يكى در دل اعتقاد داشتن و ديگرى اقرار كردن به زبان ؛ بنابراين مىگويند ، كسى كه گناه كبيره انجام مىدهد ، مؤمن حقيقى مىباشد ، اما مؤمنى است بدكار و گنهكار .\r\nتاكنون معتقدان به سه جزئى بودن و دو جزء داشتن ايمان ذكر شد ، و اكنون نوبت به يك جزئىها مىرسد ، و يك جزئىها نيز با يكديگر اختلافات بسيار در اين دارند كه آيا آن يك جزء ظاهرى است ، و يا باطنى است و براى نمونه از هركدام يك عقيده ذكر مىشود :\r\n\r\nپنجم - روش اعتقاد به ارجاء\r\nفرقهء مرجئه از كسانى هستند ، كه ايمان را يك جزء كه آن هم اعتقاد باطنى باشد دانستند ، و كسى را كه مرتكب هرگناهى شود ، بدون توبه رستگار شمردند .\r\nارجاء در لغت به دو معنى آمده است : يكى انجام دادن كارى پس از كار ديگر ؛ و معنى ديگرش اميد به آينده داشتن است .\r\nبراى نام دادن اين فرقه به مرجئه چهار وجه ذكر شده است :\r\nاول ) آن كه اين فرقه نيت و عقيده را اصل شمردند ، و گفتار و كردار را بدون اهميت دانستند .\r\nدوم ) آن كه گفتند به همان‌گونه كه عبادت كردن با كفر سودى ندارد ، گناه كردن هم چيزى از ايمان نمىكاهد .\r\nسوم ) پاره‌اى از دانشمندان كلمهء « ارجاء » در مورد اين گروه را به معنى اميدوارى گرفتند ؛ زيرا به عقيدهء آنان ، پايان كار شخص گنهكار معلوم نيست ، چه خواهد بود ، آيا جهنمى خواهد شد ، يا بهشتى خواهد بود ؟ و به اين معنى بازگشت به انكار كردن وعيد دارد ؛ زيرا وعيديه مىگويند شخص گنهكار بدون شك جهنمى خواهد بود .\r\nمعنى ديگرى براى ارجاء ذكر شده ، كه مربوط به امامت است ، و كسانى را مرجئه مىگويند ، كه خلافت على را پس از سه خليفهء ديگر انداختند ، در مقابل كسانى كه او را خليفهء بلا فصل شمردند .\r\nامتياز اصلى مرجئه به معنى اول نسبت به ديگران اين است ، كه اولا ايمان\r\n\r\n","description":"","footnote":"","page_name":" مقدمهء مترجم 41 ","page_number":55},
  {"content":"\r\n\r\nرا باطنى مىدانند . و ثانيا كم و زياد شدن ايمان را منكر هستند ، و مىگويند كسى كه ايمان داشته باشد ، با هركارى كه انجام بدهد ، ايمانش نه كم خواهد شد و نه زياد .\r\nو ابو حنيفه را چون به همين قسمت اخير اعتقاد داشت ، او را از مرجئه مىدانند ، هرچند او ، عمل ظاهرى را خارج از ايمان نمىدانست . « 1 »\r\nكسانى كه مرجئه لقب دارند از جهت اختلافاتى كه ميانشان هست ، به گروههاى بسيارى تقسيم مىشوند ، و هريك آنان به نام پيشوائى كه داشتند عنوان مىشوند ، و از همهء آنان شديدتر گروه صالحيه‌اند .\r\nصالح بن عمرو صالحى كه پيشواى اين گروه است جز معرفت خداوند ، آن هم به اين گونه كه كسى بداند جهان سازنده‌اى دارد ، چيز ديگرى را جزء ايمان نمىداند ، آن هم مىگويد لازم نيست كسى بداند سازندهء جهان چيست و چه صفاتى دارد و همين اندازه در دل بايد به آن سازنده‌اى كه هيچ عنوانى برايش مشخص نيست ، در دل عشق بورزد ، و اعتقاد به پيغمبران را هم لازم نمىداند ، و مىگويد ، معرفت به خدا هيچ ربطى به شناختن پيغمبر ندارد ، و نماز را هم عبادت نمىداند ؛ زيرا مىگويد عبادت درونى است نه كار ظاهرى و آنچه درونى باشد زياد و كم نمىشود .\r\nفرقهء اشعرى گرچه مرجئه ناميده نمىشوند ، اما تا حدودى عقيدهء آنان به مرجئه نزديك است ؛ زيرا پيشواى آنان كه على بن اسماعيل اشعرى است ، مىگويد :\r\nايمان فقط يك جزء باطنى است و در قلب است ، و اگر كسى به توحيد و پيمبران و به آنچه پيمبر ما آورده است ، اعتقاد داشته باشد ، و بر اين حال بميرد ، رستگار است و به همين ملاحظه با عقايد مرجئه نزديك شده است .\r\nتا اين‌جا كسانى ذكر شدند ، كه ايمان را يك جزء و آن هم باطنى مىدانستند ، اما فرقهء ديگرى هست ، كه ايمان را يك جزء و آن را هم ظاهرى مىدانند ، و آن‌ها گروه كراميه هستند .\r\nفرقهء كراميه مىگويند ايمان بر دو قسم است : دنيوى و اخروى . ايمان دنيوى كه به رابطه با مردم بستگى دارد ، همين اقرار به زبان است ، كه شهادتين بر زبان جارى شود ، و اعتقاد به قلب و عمل كردن به شرع ، جزء ايمان نيست . و ايمان اخروى كه اعتقاد به قلب است ، براى رابطه با خداوند است ، و كسى كه شهادتين بر زبان آورد ، و متظاهر به ايمان باشد ، هرچند به هيچ چيز عقيده نداشته باشد ، مؤمن حقيقى است ،\r\n\r\n\r\n","description":"","footnote":"\r\n( 1 ) ملل و نحل جلد يكم ص 226 .\r\n","page_name":" مقدمهء مترجم 42 ","page_number":56},
  {"content":"\r\n\r\nو در آخرت كيفر هميشگى خواهد يافت .\r\n\r\nب - از مسائل اعتقادى كه اختلاف در آن است ، توحيد است\r\nپيش از شروع به اختلاف عقايد اسلامى در باب توحيد ، ناگفته نماند ، كه همهء پيروان اديان و مذاهب ، يا كسانى كه هيچ معتقد به دين نيستند ، همگى در يك عقيده با هم شريكند ، و مورد اعتراف همه است ، كه چيزى پيش از همه چيز بوده است ، و همه چيز از آن يك چيز به وجود آمده است ، و هيچ كس منكر آن يك حقيقت هميشگى نيست ، به جز افراد انگشت‌شمارى كه ظاهرا بودا ، يكى از آنان است ؛ زيرا او به هيچ چيز واقعى اعتقاد نداشت ، و جهان را ظواهرى زودگذر مىپنداشت ، بدون آن كه بر يك حقيقت پايدارى تكيه داشته باشد ، و فلسفهء وجودى جديد شايد تا حدودى با همين عقيده مشابه باشد .\r\nاما از اين عقيده كه بگذريم همهء فلاسفه و پيروان دين‌ها به موجود ثابت و پايدارى معتقد هستند كه همه تغييرات وجودى از آن سرمىزند .\r\nاختلافى كه در مورد آن موجود هميشگى هست ، در صفات و نحوهء موجوديت او است و مجموع عقايدى را كه در اين زمينه پيدا شده است ، مىتوان در چند طبقه كوتاه كرد .\r\nالف ) معتقدين به اصالت ماده و جرم : ماده‌گراها موجود ثابت هميشگى را كه همه‌چيز از آن به وجود مىآيد ، ماده و جرم مىدانند ، و تغييرات عينى را به تحرك ذاتى و نيروى خلاقهء خود ماده نسبت مىدهند ، ذيمقراطيس و افراد ديگرى مشابه او ، در قديم همين عقيده را داشته‌اند .\r\nب ) معتقدين به اصالت نيرو : گروه ديگرى از فلاسفهء قديم آن موجود هميشگى را كه همه‌چيز از آن به وجود مىآيد ، چيزى مىدانستند كه خودش محسوس و ملموس نيست ، اما با تغييرات ذاتى و دائمى خود به شكل اجسام محسوس و دائم التغير خودنمائى مىكند ، و ميان طبيعت‌گرايان قديم ، هراكليتوس و رواقيان را ، شايد بتوان گفت ، همين عقيده را داشتند ؛ زيرا هراكليتوس آتش نامرئى دائم التحول را اصل ثابت وجود مىپنداشت .\r\nج ) معتقدين به اصالت روح : روح‌گرايان كه معتقد ، به توحيد روح مىباشند ، دو دسته‌اند : گروهى از ايشان از اصل منكر وجود ماده‌اند تا آنجا كه وجود همه‌چيز را در عالم خيالى مىدانند ، و برآنند كه در عالم يك موجود مرموز هست و آن هستى لا يزال هميشگى نه ماده است و نه نيروى وابسته به ماده است و اوست\r\n\r\n","description":"","footnote":"","page_name":" مقدمهء مترجم 43 ","page_number":57},
  {"content":"\r\n\r\nكه خودش را در شكل همه‌چيز مىنماياند در صورتى كه وجود اشياء تخيلى هستند .\r\nصابئيان قديم حران در بين النهرين قديم از كسانى بودند ، كه شايد چنين اعتقادى داشتند و تناسخى مذهب بودند . « 1 »\r\nگروه ديگر از روحى مسلكان جسم و روح هر دو را موجود واقعى مىپنداشتند و بر اين بودند كه تحرك ماده از روح است ، و روح با جرم عالم به هم آميخته است ، و ماده را به تحرك مىآورد . مجموع عالم جسد و قالب يك موجود مرموز است ، كه روح نام دارد . و كرات عالم اندامهاى آن جسد بزرگ و افزار كار و فعاليت خداوند مىباشند ، پيروان اين اديان را معتقد به جهان خدائى ، و يا جهان پيكر خدائى مىنامند و آنان حلولى مسلك هستند و ستاره‌پرستان همين عقيده را داشتند . و توحيد آنان را توحيد فلسفى مىنامند در مقابل اديان ملى كه توحيد ديگرى دارند .\r\nد ) معتقدان به توحيد ملى : مليون كسانى هستند كه به وحى و نبوت ايمان دارند ، و توحيد خود را چنين بيان مىكنند ، كه آن موجود اصيل كه پيش از همه‌چيز بوده است و پس از همه باقى خواهد ماند ، جرم و ماده نيست . نيروى وابسته به جرم و ماده نيست ، در جرم و آميخته به آن هم نيست بلكه موجودى است كه با هيچ‌چيز مشابهت ندارد و به همين سبب قابل درك و تصور هم نيست ، و فقط آثار و علائم وجودش در ماده و جرم ديده مىشود ، و او آفرينندهء ماده و جرم از هيچ است ، و اوست كه به همه‌چيز دانا است ، و دليل دانا بودن او وابستگى صحيح و نظام كامل ما بين اجزاء عالم و همسازى ميان اجزاء هرموجود زنده يا غيرزنده است . شيخ طوسى در اين كتاب مسائل مربوط به آن را به تفصيل آورده است .\r\nبنابر آنچه گفته شد ، توحيد بر دو قسم است : توحيد ملى و توحيد فلسفى ، و هريك از اين دو ، راه و روش خاصى دارند كه يكتا و يگانه بودن آن موجود پايدار هميشگى را به روش خود ثابت مىكنند ، و او را يگانه و يكتائى مىدانند كه دوم ندارد .\r\n\r\nمبحث صفات\r\nبنابر آنچه گفته شد چيزى كه در باب توحيد از آن گفتگو مىشود ، دربارهء صفات آن موجود نخستين اصيل است ، كه او از هيچ جهتى به چيزى ديگر ، وابستگى\r\n\r\n\r\n","description":"","footnote":"\r\n( 1 ) رجوع شود به فهرست ابن النديم تحت عنوان الروحيون و الحرنائيون و كتب ديگر مانند ما للهند بيرونى .\r\n","page_name":" مقدمهء مترجم 44 ","page_number":58},
  {"content":"\r\n\r\nندارد ، و چيزهاى ديگر هرچه باشند همه به او وابستگى دارند .\r\nدر مورد صفات چند چيز مورد گفتگو مىباشد ، و آنها از اين قرارند :\r\nالف ) پيدا شدن مفهوم هريك از صفات در ذهن .\r\nب ) اقسام و شمارهء صفات .\r\nج ) عقايد گوناگون دربارهء وجود صفات و دليل اثبات هريك از آنها .\r\nد ) نحوهء وجود صفات و رابطهء آن با ذات ، كه زير عنوان صفات سلبيه از آن گفتگو مىشود .\r\n\r\nالف - پيدا شدن مفهوم هريك از صفات\r\nنخستين مفهوم و صفتى كه پيش از هرمفهومى در ذهن نقش مىبندد ، مفهوم هستى است ، و مفهوم نيستى به دنبال اين مفهوم پديد مىآيد . و چيزى كه مفهوم هستى را در ذهن پديد مىآورد تحريكى است كه از چيزى در خارج ذهن بر يكى از حواس وارد مىشود ، و اثرى كه از اين تحريك خارجى بر عضو فرود مىآيد ، به مراكز عصبى مغز منتقل مىگردد ، و به يك مفهوم يا تصور ذهنى تبديل مىشود و آن تصور وجود يا هستى مىباشد ؛ و هنگامى كه در انتظار احساس كردن چيزى باشيم و آن تحريك احساسى بر حاسه فرود نيايد ، تصور نيستى به جاى هستى در ذهن پديد مىگردد ، به همين سبب گفته‌اند ، تصور نيستى سايه‌اى از تصور هستى است .\r\nپس هرچه اثرى از آن ظاهر شود ، و از آن اثر تحريكى بر يكى از حواس وارد آيد ، مىگوئيم درك شدنى است و هرچه درك شدنى باشد از آن تصور هستى مىشود ؛ و چنانچه اثرى پديد نيايد تا در حاسه تأثير كند ، پيش ما محكوم به نيستى مىباشد ؛ زيرا جز هستى چيزى پيدا نمىشود كه تأثير و تأثر از آن پديد آيد .\r\nچيزى كه هست هرگاه از چيزى تأثير حاصل شود ، اما اثر حاصل از آن ، بىواسطه و مستقيم حاسه را متأثر نكند ، بايد آن اثر غيرمحسوس ، به چيز ديگرى كه نتيجهء آن تأثير است منتقل شود ، و به صورت تحرك و كار محسوسى ظاهر گردد ، تا حاسه با يك واسطه يا وسايطى از آن متأثر شود ، و بتوانيم ، حكم به وجود آن مؤثر اصلى كنيم .\r\nبه طور مثال اگر شخص بنائى در حضور ما حركاتى از او سر بزند ، و با حركت دست آجرها را روى هم بنهد ، و در اثر حركات پىدرپى او شكل ساختمانى درست شود ، از اين تأثرات پىدرپى كه بر حاسهء ما پديد مىآيد ، درك مىكنيم كه شخص بنائى موجود است و كار بنائى از او سر مىزند ؛ اما اگر در غياب ما اين كار از او سر زده\r\n\r\n","description":"","footnote":"","page_name":" مقدمهء مترجم 45 ","page_number":59},
  {"content":"\r\n\r\nباشد ، از حركات او هيچ تحريكى بر حاسهء ما فرود نيامده است ، تا بدون واسطه تصور هستى او را بكنيم ؛ اما اثر باقى مانده از حركات پىدرپى دست او و آجرهائى كه روى هم چيده است ، و شكل ساختمانى كه از حركات او باقى مانده است ، حاسه ما را متأثر مىكند و ما با واسطه براى شخصى كه آن بنا را ساخته است ، تصور هستى مىكنيم .\r\nبه همين‌گونه موج مغناطيسى يا كهربائى بدون واسطه ، حاسهء ما را متأثر نمىكند ، و آن را درك نمىكنيم ، و نمىتوانيم بدون واسطه تصور هستى برايش بكنيم .\r\nاما هنگامى كه صوت يا روشنائى از آن آشكار شد ، و اين اثر با واسطهء حاسه ما را متأثر كرد ، تصور هستى برايش مىكنيم ، و حكم به وجودش صادر مىنمائيم .\r\nذات الهى نيز چون تأثير مستقيم در حاسه ما ندارد ، و تحريك مستقيمى از او بر حواس فرود نمىآيد ، تا كارى از او سر نزده باشد ، و اثر باقى مانده از كارى كه انجام داده است ، در حاسه ما تأثير مستقيم فرود نياورد ، و با كمك ادراكات قبلى كه ما داريم ، درك نكنيم ، كه هيچ اثرى بدون مؤثر حاصل نمىشود ، به وجود اين مؤثر اصلى نمىتوانيم پى ببريم .\r\nبنابراين تصور وجود براى اثر باقىمانده از كار و تصور وجود كار و سرزدن آن پيش از تصور وجود براى انجام دهندهء كار است .\r\nو براى همين است كه در چيزهاى محسوس ، اول وجود انجام‌دهندهء كار را تصور مىكنيم ، و پس از آن سرزدن كار ، و صفات مخصوصى را كه نوع معينى از كار را آشكار مىكند ، به تصور مىآوريم و حكم به وجود آنها مىكنيم ؛ و خلاصه آن كه در چيزهاى محسوس ، تصور موصوف پيش از تصور صفت است .\r\nاما در نمونه‌هائى كه ذكر شد ، چون تأثير مستقيم از وجود موصوف ، بر حاسه وارد نمىشود بلكه نتيجهء كارى كه از وجود موصوف باقىمانده است ، حاسهء ما را تحريك مىكند ، بنابراين كار پيش از انجام‌دهنده‌اش تصور مىشود ، و تصور صفت پيش از وجود موصوف است ؛ زيرا از وجود صفت پى به وجود موصوف مىبريم ، گرچه بايد گفت حتى در موجودات محسوس هم ، نخست صفات محسوس آنها را درك مىكنيم ، و پس از تصور صفت ، به وجود ذاتى ، كه حامل آن صفت و موصوف به آن است ، پى مىبريم .\r\nاكنون كه دانسته شد ، جز وجود ، هيچ چيز منشأ اثر نيست و كمترين اثرى كه از وجود چيزى ، آشكار مىشود ، تحريك حاسه‌اى از حواس انسان است ؛ و فرستادن نيروى تحريك حاسه خودش انجام دادن كارى است ، و از فرستادن نيروى تحريك بر حاسه و تأثر حاسه از آن تصور وجود براى مبدأ آن تحريك حاصل مىشود ، هرچند شخص درك كننده ، توجهى به اين تأثير و تأثر نداشته باشد .\r\n\r\n","description":"","footnote":"","page_name":" مقدمهء مترجم 46 ","page_number":60},
  {"content":"\r\n\r\nبنابر آنچه گفته شد ، در اجسام محسوس ، از صدور كمترين كار و كوچكترين تأثير كه فرستادن نيروى تحريك ، بر حاسه است ، صفت وجود براى چيزى تصور مىشود ، و از هر خصوصيتى كه در نوعى از كار هست تصور صفت ديگرى ، به ذهن مىآيد ، پس وجود ، كه مبدأ تأثير است و كلىتر و عمومىترين صفتها و تصورها است ، موضوع براى صفتهاى ديگر مىشود ، و در تصور ما صفتهاى ديگرى عارض بر صفت وجود مىباشند .\r\nنخستين خصوصيتى كه در كار سرزدنى از اجسام درك مىشود ، كار جذب غذا و دفع زيادىهاى جذب نشده است ، پس در هر موجودى اين نوع كار ديده شود ، حكم به وجود صفت رويندگى برايش مىكنيم .\r\nپس از آن هنگامى كه صدور نوع ديگرى از كار در جسم روينده پديد آمد و آن از جائىبه جاى ديگر رفتن و جنبيدن اندام است ، حكم به وجود صفت جان داشتن مىكنيم ، و وجود قوت يا نيروى تكان خوردن پيرو جا نداشتن است ، و صفت درك كردن و احساس نمودن نيز پيرو آن است .\r\nسپس هرگاه نظم و تناسب ميان حركات صادر از موجود جاندار ديده شد ، حكم به توانا بودن بر اراده كردن مىشود ، و از دقت و نظم بيشتر در آن به صفت دانا بودنش پى برده مىشود . در اين جا ملاحظه شد كه زور و قوت ، خاصيت جا نداشتن است ، و توانستن به اراده كردن وابستگى دارد ، و جانداران پايين‌تر از انسان اين صفت را ندارند .\r\nو از اين كه انسان از ميان شرطهاى زمانى و مكانى و خصوصيات گوناگون انجام دادن كار ، با يكى از آن‌ها كار مىكند ، وجود صفت اختيار و بر گزينش ، ثابت مىشود ، پس از هر قيد زايد ، و هر خصوصيتى كه بر مطلق كار كردن افزوده مىشود ، به وجود صفتى پى مىبريم كه غير از صفت‌هاى نامحسوس ديگر است .\r\nاما ترتيب پى بردن به صفت‌هاى ذات الهى بر عكس آن است ؛ زيرا چنان كه تذكر داده شد ، شيخ طوسى نخست صفت قدرت و علم را ثابت مىكند ، و صفت وجود را پس از همه ثابت مىنمايد ؛ زيرا گفته شد ، از ديدن كار و نظم در كار به وجود صفت توانائى و دانائى پى مىبريم ، و صفت وجود را از آن دو صفت برايش ثابت مىكنيم و شيخ طوسى در اين كتاب چنين كرده است ، و تفصيل آن در آنجا كه روش شيخ در اين كتاب يادآورى شد گذشت .\r\nو همچنين در همهء كتب كلامى صفت حيات را پس از صفت علم و قدرت ثابت مىكنند و دليلش اين است ، كه حيات خداوند از سنخ صفت حيات رويندگان و جانداران نيست ، و اثر خاصى جز اثر علم و قدرت ندارد ، و حيات او برترين زندگىهاى ذاتى است ؛ و جان داشتن عاريتى جسمانى نيست .\r\n\r\n","description":"","footnote":"","page_name":" مقدمهء مترجم 47 ","page_number":61},
  {"content":"\r\n\r\n\r\nب - اقسام صفت‌ها\r\n\r\n[ صفات ثبوتيه 
  ]\r\nهر مفهومى كه صفت قرار مىگيرد از دو قسم خارج نيست ؛ زيرا : يا عدمى است و يا وجودى است . به تعبير ديگر يا ايجابى و يا سلبى است . صفت وجودى و ايجابى مانند دانائى و بينائى و صفت سلبى مثل نادانى و نابينائى است .\r\nدر مورد ذات الهى نيز سلبى و ايجابى هر دو يافت مىشود ؛ زيرا غنى سلب نيازمندى است ، و قدوس سلب حد و ماهيت و فقر امكانى و سلب همانند چيزى بودن ، و سلب نقايص مادى و جسمانى است .\r\nصفات وجودى نيز چند قسم است :\r\n1 - ايجابى حقيقى بدون اضافه به غير ؛ مانند حيات ، و وجوب وجود ، يا ضرورت بود .\r\n2 - ايجابى حقيقى با اضافه به غير ، مانند علم و قدرت .\r\n3 - ايجابى غيرحقيقى و مضاف صرف ، مانند اوليت و آخريت .\r\n4 - ايجابى غير حقيقى و مضاف از نوع صفت فعل ؛ مانند ربوبيت ، رازقيت ، و خالقيت .\r\nگذشته از صفت هستى كه موضوع براى صفت‌هاى ديگر است ، در شمارهء صفت‌هاى ايجابى حقيقى گفتگو بسيار است ؛ پاره‌اى از متكلمان صفات اصلى را منحصر به علم و قدرت دانسته‌اند ، و صفت‌هاى ديگر را به اين دو بازگشت داده‌اند ؛ زيرا چيزى كه موجود نخستين و خالق را از ماده و طبيعت جدا مىكند ، همين دو صفت است .\r\nگروه ديگر صفت‌هاى اصلى را چهار شمرده‌اند ، كه عبارت از وجوب و حيات و علم و قدرت است .\r\nابو هاشم جبائى معتزلى صفت پنجمى بر اين چهار افزوده و آن صفت را اصل و ريشهء همه گرفته است ، كه صفت الوهيت به معنى سرپرستى و كارگردانى عالم وجود مىباشد .\r\nبيشتر متكلمان ، شمارهء صفات اصلى خداوند را بنابرآنچه از متون شرعى استفاده مىشود ، هفت گفته‌اند ، و صوفيان آنها را ائمهء سبع نام داده‌اند و عبارتند از :\r\n1 - قدرت 2 - علم 3 - اراده 4 - حيات 5 - سمع 6 - بصر 7 - كلام .\r\nپاره‌اى ، دو صفت ديگر بر اين هفت افزوده‌اند . كه صفت « قدم » به معنى پيشينگى و ديرينگى ، و ديگر « صدق » به معنى راست‌گفتارى است .\r\n\r\n","description":"","footnote":"","page_name":" مقدمهء مترجم 48 ","page_number":62},
  {"content":"\r\n\r\nو اينك يكايك اين صفت‌ها ، به اختصار بيان مىشود .\r\n\r\nاول - قدرت\r\nاثبات صفت قدرت براى بيان اين قضيه است كه مبدأ وجود عالم جبر و كورى طبيعت نيست و توضيح اين قضيه در چند فصل مربوط به اين صفت ، خواهد آمد .\r\n\r\nتعريف قدرت\r\nمتكلمان اسلامى صفت قدرت را چنين تعريف كرده‌اند ، كه گفته‌اند : قدرت ، صحت فعل و صحت ترك عمل است . و با اين بيان كار صادر از قدرت را از قانون عليت و جبر يعنى حتمى بودن وقوع خارج كردند ؛ زيرا آنچه از علت صادر مىشود مشمول صحت صدور هست ، اما صحت عدم وقوع ، بر آن صادق نيست ؛ زيرا صدور معلول از علت قطعى و حتمى است و سر نزدن معلول از علت ، آن را از علت بودن بيرون مىبرد ؛ و علت و معلول از يكديگر جداشدنى نمىباشند . و براى روشن شدن كامل اين سخن بايد ، به گفتار شيخ طوسى در اين كتاب رجوع كرد .\r\nفلاسفه بر خلاف متكلمان در عين اين كه تعريف قدرت را به آنچه گذشت پذيرفته‌اند ؛ با اين همه ، آن را طورى تفسير مىكنند كه منافى با قطعى بودن وقوع عمل نباشد ، و در نظر ايشان كار ارادى نيز مانند كار طبيعى مشمول قانون عليت است .\r\nزيرا ايشان صحت صدور عمل را به معنى امكان عام و شدنى بودن سرزدن كار از كننده‌اش مىدانند ، و مىگويند ، صحت ترك صرفا فرض محال است .\r\nتوضيح نظر ايشان اين است : عمل ارادى به كارى گفته مىشود ، كه اگر شخص انجام‌دهنده بخواهد ، بكند ؛ و اگر بخواهد ، نكند . اين جمله يك قضيهء شرطيه است ، و در قضيهء شرطيه به تلازم وقوع ما بين مقدم و تالى كه دو جزء قضيه است ، و يا به لزوم يك جانبه حكم شده است .\r\nبنابراين سرزدن كار و سر نزدن آن ، به خواستن و نخواستن آن موكول گرديده است ، اما موكول بودن مشروط بر شرط نمىرساند كه وقوع قضيه بايد احتمالى باشد .\r\nزيرا قضيهء شرطيه بر دو قسم است : لزوميه و اتفاقيه . در شرطيه‌هاى اتفاقيه سرزدن و سر نزدن حادثه‌اى كه مشروط است ، احتمالى مىباشد ؛ اما در شرطيه‌هاى لزوميه چنين نيست ؛ زيرا جدا شدن مشروط از شرط محال است . شرطيهء اتفاقيه مثل اين كه گفته شود اگر فلانى سفر كند من هم سفر خواهم كرد . قضيه شرطيهء لزوميه ، مثل اين كه گفته شود ، اگر آتش به جسم سوختنى بدون هيچ مانعى و با تمام شرايط برسد ، آن را خواهد سوخت ؛ و اگر با همين شرايط به آن نرسد نخواهد سوخت .\r\n\r\n","description":"","footnote":"","page_name":" مقدمهء مترجم 49 ","page_number":63},
  {"content":"\r\n\r\nدر اين قضيه حكم به ملازمه يا لزوم يك جانبه ما بين طرفين قضيه شده است به اين كه اگر قضيهء اول سر بزند دومى نيز سر خواهد زد . و در قرآن كريم آمده است :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  « 1 » در اين آيه حكم به ملازمه ما بين وقوع دو قضيه شده است ، كه هرگاه يكى از آن دو سر بزند سرزدن ديگرى نيز قطعى و حتمى است ، و چنانچه هريك آنها سر نزند سرزدن ديگرى ناشدنى است . هرچند سرزدن قضيهء نخست كه گرد آمدن خدايانى در جهان باشد ، ناشدنى است ، و تباه شدن جهان نيز ناشدنى است .\r\nفلاسفهء اشراقىروش ، مىگويند : سرزدن آفرينش جهان از آفريننده ، به طور فيضان است ، و ريزش فيض وجود لازمهء موجود كامل تام است ؛ پس سرزدن عالم از او حتمى است و سرنزدنش از او ناشدنى است ، اما قطعى بودن پيدايش جهان منافى با اين نيست كه بايد او بخواهد ، و جهان نيز بايد از او سر بزند . البته اين كه مىگوئيم اگر خدا بخواهد ، چنين خواهد شد و اگر نخواهد ، نخواهد شد درست است ؛ زيرا خواست خداوند علت است ، و وقوع حادثهء معين معلول آن است ، اما چون وقوع يا لا وقوع خواست يا ناخواست او قطعى و حتمى است ، سرزدن هر حادثه‌اى در جهان يا سرنزدن آن ، نيز حتمى و قطعى است ، و احتمالى بودن آن براى اين است كه ما از آن آگاه نيستيم .\r\nبنا به نظر اين دسته از فلاسفه عمل ارادى به طور كلى مشمول قانون عليت است ، و قانون عليت مشتمل بر سه اصل است :\r\nاصل اول : از هيچ علت بدون جزء ، و بسيطى ، جز يك معلول قابل صدور نيست .\r\nاصل دوم : هيچ علت بدون جزء و بسيطى ، از معلول خود قابل جدا شدن نيست اگرچه در يك لحظه باشد .\r\nاصل سوم : هيچ معلولى كه علتش بدون جزء يا تام الاجزا باشد ، ديرتر از وجود علت پديد نخواهد آمد .\r\nبنابراين علت و معلول حقيقى در همهء مراحل وجود و عدم هميشه با هم خواهند بود . اين دسته از فلاسفه كه نام برده شد . از اين سه اصل نتيجه گرفته‌اند ، كه عالم قديم است ؛ زيرا وجود عالم لازمهء وجود ذات خالق است . و با اين كه عمل خداوند از روى آزادى و اختيار از او سر مىزند جبرى هم هست .\r\n\r\n\r\n","description":"","footnote":"\r\n( 1 ) سورهء انبيا آيهء 22 .\r\n","page_name":" مقدمهء مترجم 50 ","page_number":64},
  {"content":"\r\n\r\n\r\nنتايج اثبات قدرت\r\nمتكلمان اسلامى با اثبات صفت قدرت عقايد متنوعى از فلاسفهء طبيعى و غيرطبيعى را رد كردند . و شيخ طوسى در اين كتاب گرچه نامى از صاحبان عقايد نبرده ، اعتقادات آنان را باطل كرده است . و مىتوان آرائشان را چند دسته شمرد :\r\n1 - گروهى از فلاسفهء قديم گرچه به وجود يك اصل پايدار هميشگى معتقد بودند اما وجود عالم را از اصل انكار مىكردند ، تا چه رسد به اينكه آفريننده‌اى برايش بدانند ؛ زيرا آنان همهء تغييرات طبيعى و حوادث مشهود و كثرت و تنوع موجودات را وهمى و خيالى مىپنداشتند ، و در نتيجه لزومى نمىديدند ، كه معتقد به وجود خالق و سرپرستى بصير و فعال مطلق باشند ، كه نظم تحولات و تنوع موجودات را سرپرستى كند ، و فلاسفه اليائى قديم ايونى كه بارمنيدس و زنون كبير و جز آنان باشند ، نمونه‌اى از اين عقايد را داشتند ، پس آنان منكر تحقق قانون عليت و يا حريت ارادى حقيقى شدند .\r\n2 - دستهء ديگر از فلاسفهء طبيعى از اين راه منكر وجود خالق شدند كه گفتند عالم برخوردى وجود پيدا كرد ، و هميشه به پيش‌آمد ذرات ماده يك جا به هم مىپيوندند و كره‌اى را تشكيل مىدهند ، و جهان به اين‌گونه پديد آمده است .\r\nذيمقراطيس و اپيكور و پيروانش از دارندگان اين عقيده بودند و مىگفتند ، پيدايش كرات بزرگ ، به پيش‌آمد بوده است ، هرچند وقايع كوچك از راه تسلسل حوادث سر مىزند ، پس اينان نيز منكر وجود خالق بودند .\r\n3 - گروه ديگر منكر تصادف بودند ، و هيچ حادثهء كوچك يا بزرگى را بدون علت نمىدانستند ، اما وجود يك علت ثابت هميشگى را هم انكار كردند ، و گفتند هر حادثه‌اى كه پيش از حادثه ديگر سر مىزند علت سرزدن حادثهء پس از خود مىشود پس اجزاء عالم يكديگر را به وجود مىآورند ، و آنان به تسلسل وقايع اعتقاد كردند ، و وجود يك علت هميشگى بيرون ازين جهان را انكار نمودند .\r\nشيخ طوسى و متكلمان ديگر پس از او عقايد آنان را به اين دليل باطل كردند ، كه بنابر اصل تسلسل وقايع و انكار علت ثابت ، بايد همهء موجودات از يك نوع باشند و همهء وقايع هميشه متشابه سر بزنند ؛ زيرا از علتهاى متشابه جز نتايج متشابه پديد نخواهد گرديد ؛ و تنوع حوادث و كثرت موجودات ، دليل بر جبرى نبودن پديد آوردن موجودات است و به فرض اين كه وقايع جبرى ، متنوع به وجود آيند ، با بىنظمى و تضاد ، همراه خواهند بود .\r\n\r\n","description":"","footnote":"","page_name":" مقدمهء مترجم 51 ","page_number":65},
  {"content":"\r\n\r\nنتيجه آن كه تنوع حوادث ، هرگاه همراه با نظم علمى و عملى باشد ، دليل بر اين است ، كه مبدأ حوادث ، آن‌ها را از روى بصيرت ، و دانائى و اختيار ، به وجود مىآورد .\r\n4 - عقيدهء ديگرى كه شيخ طوسى و متكلمان ديگر آن را نيز باطل كردند ، اعتقاد كسانى بود ، كه گرچه براى كليات ، و جزئيات عالم ، يك علت ثابت دانا كه علة العلل و خارج از عالم است ، پذيرفتند ، اما خلاقيت او را جبرى و قطعى پنداشتند و آن را منطبق بر قانون فيض و فيضان نمودند ، و گفتند ، چون ريزش نور وجود از او است و فيضش قديم است ، پس وجود عالم كه اثر فيض او است نيز قديم است .\r\nمتكلمان اسلامى ، در برابر اين عقيده گفتند : وجود علت جبرى هميشه با وجود معلول همزمان است ، و بنابراين وقايع تدريجى ممكن نيست از يك علت قديم هميشگى سر بزند ؛ زيرا بنابراين فرض ، بايد ، هر يك از حوادث نوظهور قديم باشد ، و يا موجود قديم تازه موجود شده باشد . « 1 »\r\nمتكلمان دليل ديگرى هم ، براى باطل كردن جبرى بودن آفرينش عالم آورده‌اند ، و آن از طريق غايت و هدف است ؛ مىگويند عمل ارادى بدون آهنگ كردن هدف معين و مشخصى قابل تحقق نيست ؛ و موجود شدن چيزى كه آهنگ مىشود ، پيش از اقدام كردن به كار و همزمان با آن ، بايد وقوعش مسلم و قطعى نباشد ؛ زيرا اگر وقوع حادثه‌اى از پيش يقينى باشد ، متعلق قصد و عمد ، واقع نخواهد شد ؛ براى اين كه كوشش كردن ، براى سرزدن كارى كه خود به خود ، انجام خواهد شد ، بيهوده است .\r\nبنابراين پيدايش عالم قطعى و جبرى نيست ، بلكه احتمالى است ، و ارادهء خالق وقوعش را مسلم و قطعى مىكند ، آن‌هم در حين وقوع نه پيش از آن .\r\n\r\nقاعدهء عموم قدرت\r\nپس از ثابت شدن صفت قدرت ، اختلاف ديگرى پيش مىآيد ، كه آيا به طور كلى ، با صفت قدرت چه نوع ، از كارها انجام‌شدنى مىباشد ، و چه كارهائى را خداوند ، مىتواند انجام بدهد ، و چه چيزهائى از توانائى او بيرون است .\r\n\r\n\r\n","description":"","footnote":"\r\n( 1 ) عبارت خواجه نصير طوسى اين است : وجود العالم بعد عدمه ينفى الايجاب ( كشف المراد ص 172 چاپ محمدى قم ) و در جاى ديگر مىگويد ، فيلزم من ذلك اما قدم العالم ، او حدوث اللّه و هما باطلان ( باب حادى عشر ص 11 ) و براى توضيح بيشتر مطلب به شرح مواقف قاضى عضد ايجى چاپ هند ص 583 رجوع شود .\r\n","page_name":" مقدمهء مترجم 52 ","page_number":66},
  {"content":"\r\n\r\nتوضيح مسأله اين است : وقايعى كه در عالم سر مىزند يا تصور وقوعش را مىتوان كرد ، چندگونه است :\r\n1 ) وقايع كلى هميشگى كه دست نوع انسان از دگرگون كردن آن كوتاه است مانند گردش ستارگان و در پى يكديگر آمدن فصل‌ها در سال ، اندازه‌هاى شب و روز ، گرم بودن آتش ، سرد بودن يخ ، و مانند اينها .\r\n2 ) وقايع جزئى طبيعت كه باز دست انسان از جلوگيرى آن كوتاه است مانند خشكسالىها ، بارندگىهاى بيش از حد ، يا خارج از فصل ، زلزله‌ها ، آتش - فشانىها ، بيمارىهاى دسته جمعى و كارهاى ديگرى به مانند اينها كه شر عمومى تعبير مىشوند .\r\n3 ) اتفاقات فردى كه گاهى به سود و دلخواه است ، و بسا غير دلخواه ، و بر زيان كسانى سر مىزنند ؛ مانند تنگدستى و نادارى يا دارائى و تصادفاتى كه خير ، يا شر فردى گفته مىشوند .\r\n4 ) پيش‌آمدهاى اجتماعى ، مانند امنيت و ناامنى ، ضعف يا قدرت حكومت‌ها ، كه مربوط به عزت و ذلت‌هاى اجتماعى است و خير و شر اختيارى مىباشند .\r\n5 ) خواب و خوراك و آمدورفت عادى جانداران با چشم‌پوشى از خير و شر بودن آنها .\r\n6 ) سر زدن كارهاى غيرعادى از كسانى كه بندرت انجام مىگردد ؛ مانند معجزات و كشف و كرامات .\r\n7 ) كارهائى كه به عقل انجام نشدنى مىباشند ، و جز به فرض و خيال ، تحقق نمىپذيرند ؛ مثل برگشتن گذشته‌ها ، كه از آن به اعادهء معدوم تعبير مىشود ، جاى دادن حجم بزرگ ، در فضاى كوچك ، بدون تغيير يافتن حجم . گرفتن سوزندگى از آتش و مانند آن .\r\nاختلاف ما بين پاره‌اى از فرق اسلامى و غيراسلامى ، در اين است ، كه كدام يك اينها را خداوند مىتواند انجام بدهد ، و كدام يك كار طبيعت يا انسان‌ها مىباشد .\r\nآنچه از گفتار شيخ طوسى در ضمن مطالب گوناگونش بر مىآيد ، و كسان ديگرى كه مانند او موشكاف و باريك‌بين هستند ، مىگويند ، اين است كه آنچه انجام شدنش را عقل محال مىبيند ، از تعلق قدرت به طور كلى بيرون است ، چه قدرت خداوند ، يا جز او باشد . مانند جاىگير كردن ، حجم بزرگ ، در فضاى كوچك ، بر طبق آنچه پاره‌اى\r\n\r\n","description":"","footnote":"","page_name":" مقدمهء مترجم 53 ","page_number":67},
  {"content":"\r\n\r\nمىپرسند آيا خداوند ، مىتواند ، جهان هستى را با اين بزرگى ، در پوست تخم‌مرغى جاى دهد ، بدون اين كه از حجم آن چيزى كاسته شود ، يا بر اندازهء فضاى درون پوست تخم مرغ چيزى بيفزايد ؛ و گروهى ، مىپندارند ، اگر گفته شود ، چنين چيزى انجام نيافتنى است ، كم‌وكاست و محدوديتى در توانائى خداوند لازم خواهد آمد .\r\nاما عقل سر زدن اين‌گونه كارهاى فرضى را محال و انجام نشدنى مىبيند ؛ زيرا اگر چنين چيزى انجام شدنى باشد ، آنچه را بزرگتر تصور كرده‌ايم بايد هم بزرگتر باشد ، و هم نباشد . و چيزى را كه كوچك‌تر تصور نموده‌ايم بايد هم كوچك‌تر باشد و هم نباشد ؛ پس آن اندازه از حجم كه بيشتر از فضاى كوچك است ، بايد هم موجود و هم معدوم باشد ، و چون هست و نيست ، براى يك چيز ، در يك زمان و يك مكان و يك شرايط با هم فراهم نمىشوند ، پس از تصور وقوع چنين كارى محال لازم مىآيد ، و قدرت به كارى تعلق مىگيرد ، كه انجام شدنى باشد ، و كلمهء عجز و ناتوانى را جائى مىتوان به كار برد ، كه يكى بر كارى توانا باشد و ديگرى نباشد . هرچند شايد كسانى باشند كه بگويند ، خداوند ، حتى بر چنين كارهاى فرضى هم توانا مىباشد اما چنين كسانى جز ساده‌لوحان عوام نيستند ، پس فرض اخير را از مسائل مورد اختلاف از اصل بايد بيرون گذاشت ، و به كارهاى محقق و انجام شدنى بايد پرداخت .\r\n1 ) در مورد وقايع كلى عالم از قبيل گردش ستارگان ، شب و روز و گذشتن فصل‌ها ، گرم بودن آتش و سرد بودن آب و امثال اين كارها ، آنچه از سخنان شيخ طوسى و محققان ديگر بر مىآيد اين است ، كه هر چيزى داراى حد معين وجودى ، و صفت‌هاى ذاتى مخصوصى است ، كه همان ماهيت و ذات آن است . و براى همين حد وجودى معين و صفات ذاتى موجوديت آن از چيزهاى ديگر جدا مىباشد . و عالم وجود به واسطهء همين ماهيت‌هاى موجود گرديده ، نوع نوع مىباشند ، و خاصيت‌هاى هريك از ديگرى جدا مىباشد .\r\nبنابراين در هريك از انواع و ماهيت‌هاى موجود ، اثرى نهفته است ، كه تا هرگاه موجود باشد ، آن اثر از آنها جداشدنى نمىباشد . زيرا جزء موجوديت آن است ، و اگر آن اثر از آن گرفته شود ، موجودبودن آن از ميان مىرود ، و مانند سقفى است كه اگر برداشته شود وجود خانه از بين رفته است ، و سايه‌اى كه از سقف ، بر درون خانه مىافتد لازمهء لا ينفك وجود سقف است .\r\nبنابراين دانسته مىشود ، كه آن اثر را بايد به خود آن جسم ، نسبت داد ، و نمىتوان گفت ، خداوند سوزنده است ، يا آفتاب را از سوئى به سوئى مىبرد .\r\nآرى از اين نظر مىتوان گفت كه خداوند آتش را آفريده است و جهان\r\n\r\n","description":"","footnote":"","page_name":" مقدمهء مترجم 54 ","page_number":68},
  {"content":"\r\n\r\nرا با اين نظم آفريده است و چون او آفرينندهء اين نظم و اين طبيعت است ، اثر آن هم با واسطهء ، آفريدهء خداوند است ، و چنانچه گفته شد ، و شيخ طوسى هم طى سخنانش به اين نكته اشاره مىكند . خود ماهيت و لوازم وجودى آن آفريده نمىشود ، و از دايرهء قدرت بيرون است ، و چيزى كه به آن قدرت پيوستگى مىيابد وجود هر چيزى است با همان حد و خصوصيتى كه دارد . اين عبارت از آخوند ملا كاظم خراسانى معروف است ، كه مىگويد « ما جعل اللّه المشمش مشمشا بل اوجده » .\r\nپس اگر خداوند بخواهد مسير حركت ستارگان را تغيير بدهد ، مثل اين است كه سقف يك سوى خانه را خراب كنند و جاى ديگر بسازند ، و تغيير مسير گردش ستارگان به منزلهء اعدام اين نظام ، و ايجاد نظام ديگرى خواهد بود ، و البته تغيير نظم دادن آن در توانائى خداوند است . اما تا هنگامى كه اين نظام در آن مستقر است ، بايد همين مسير را داشته باشد ، و به همين‌گونه تا آتشى وجود دارد ، بايد سوزندگى در آن نهفته باشد ، و اگر خدا بخواهد سوزندگى را از آن بزدايد ، بايد خود آتش را معدوم گرداند ، پس سوزندگى آتش را از اين جهت به قدرت خداوند مىتوان نسبت داد ، كه او خود آتش را به توانائى خودش آفريده است ، و اگر بخواهد مىتواند آن را اعدام كند تا به تبع نيست شدن آتش گرمى هم ، از ميان برود ، همچنان كه انسان هم مىتواند با نزديك كردن ضد آتش و هرچيزى ، آن را نابود گرداند . و اين كار را كه به انسان نسبت مىدهند عمل توليدى و تسبيبى او است . و در مورد خداوند ايجاد و اعدام مىشود ، تسبيبى و توليدى يا بالمباشره و مستقيم باشد .\r\n2 ) در مورد وقايع گوناگون و پيش‌آمدهاى گاهگاهى كه دست انسان از تغيير دادن آن كوتاه است ، مانند خشكسالى و بارندگىهاى غيرفصلى يا بيش از حد و كارهاى ديگر ، بايد گفت ، چون در هر واقعهء طبيعى ، چه جزئى و چه كلى ، هيچ علت بسيطى وجود ندارد . بلكه هرعلتى ، از مؤثرات گوناگون ، تركيب مىشود ، و مانند معجونى است كه از اجسام بسيار و خاصيت‌هاى گوناگون ، و با درجات حرارت و شرايط متفاوت ، ساخته مىشود ، و با تغيير دادن هريك از شرايط و كم و زياد شدن هريك از اجزا ، تحقق اثر دگرگون مىشود ؛ و هر اثرى را با ضدش مىتوان متوقف كرد ، و يا مىتوان هر طبيعتى را با طبيعت ديگر تقويت نمود ، و چنانچه همهء آن شرايط فراهم نباشد ، اثر هيچ تحقق وجودى نخواهد يافت .\r\nمثلا طبيعت آتش هيچ‌گاه از خاصيت سوزندگى جدا نمىشود ، اما اگر بخواهيم جسم سوزانى جسم ديگرى را بسوزاند ، ظاهر شدن اثر سوزندگى به وجود هوا نياز دارد ، و همچنين رطوبت در بيشتر اجسام ضد سوزندگى است ، و بايد آن را از جسم سوزنده دور كرد . پس سوزندگى اگرچه اثر آتش است و هيچ قدرتى\r\n\r\n","description":"","footnote":"","page_name":" مقدمهء مترجم 55 ","page_number":69},
  {"content":"\r\n\r\nنمىتواند اين اثر را از آن بگيرد ، اما انتقال اين اثر به جسم ديگر در اختيار كسى است ، كه شرايط ظاهر شدن اثر سوزندگى را فراهم كند ، و از اين جهت هركس اين شرايط را فراهم كند مىگويند او سوزانده است ، و يا او بيمار را بهبودى داده است ، هرچند بهبودى دادن و تأثير از طبيعت است ، و مىتوان تحقق اثر را از يك جهت به طبيعت نسبت داد و از جهت ديگر مىتوان آن را به كسى نسبت داد كه شرايط را فراهم كرده است ، و از سوى ديگر مىتوان به خداوند نسبت داد كه آن را همراه با اين اثر آفريده است .\r\nاما در جاهائى كه دست بشر از انجام دادن كارى كوتاه است ، براى اين است كه شرايط مرموزى در طبيعت هست ، و جز خداوند از آن آگاه نيست ، و شايد پاره‌اى از آن شرايط با تجربه‌ها و جستجوهاى علمى براى پاره‌اى از مردم آشكار شود ، و پاره‌اى از آن شرايط هست ، كه هيچ‌گاه دانش انسان بدان نخواهد رسيد .\r\nاز اين جهت ، در وقايع كلى يا فردى كه به پاره‌اى از شرايط هيچ كس جز خداوند آگاه نيست و جز او كسى نمىتواند ، آن شرايط را فراهم كند و با دانش و توانائى او آن شرايط فراهم مىشوند ، و آن اثر از طبيعت آشكار مىشود . پس از يك‌سو مىتوان همهء اتفاقات كلى يا فردى را به طبيعت نسبت داد ؛ زيرا خاصيت ذاتى آن علت مركب است و تا هنگامى كه اين تركيب باقى است ، اين اثر از آن جدا نمىشود . و از سوى ديگر مىتوان سر زدن آن كارها را به خداوند نسبت داد ؛ زيرا اوست كه به اسرار پوشيده از همه كس ، و آگهى مختص به خود ، شرايط را در طبيعت تغيير داده است . و اثر طبيعتى را با طبيعت ديگر متوقف كرده است ، و يا كمك داده است ، و در اين صورت ، كار از توانائى خداوند سر زده است .\r\nكارهاى بيرون از جريان هميشگى طبيعت ، با كرامات و معجزات نيز از همين‌گونه‌اند ؛ زيرا مىشود به الهام يا وحى الهى ، به خاطر پيمبرى يا بزرگى بيفتد و يا آوازى بشنود و بدون آگاه بودن از شرايط مرموزكارى ، آن را انجام بدهد ، و نتيجه‌اى كه مورد نظر است از آن كار ، بدست آيد .\r\nپس آن كار از جهت اين كه از طبيعت صادر شده است ، كار طبيعت است ، و از جهت اين كه به ذهن افتادنش از جانب خداوند بوده است ؛ زيرا كسى از آن شرايط مرموز آگاه نبوده است ، كار خداوند است ؛ و از جهت اين كه از دست آن فرد انسان سر زده است كار خود او مىباشد .\r\nپس سرد شدن آتش براى ابراهيم خليل ، و زنده كردن مردگان ، و بينا كردن كوران ، و روى آب ايستادن اگر چه با روش هميشگى طبيعت ناسازگار است ، اما هيچ يك كار ناشدنى نيستند ، و خداوند كه به شرايط تحقق آنها آگاه است ، مىشود ،\r\n\r\n","description":"","footnote":"","page_name":" مقدمهء مترجم 56 ","page_number":70},
  {"content":"\r\n\r\nدر خاطر يكى از بندگان پاك از هوا و هوس ، كه خدائى صرف باشد ، بيفكند ، كه با انجام دادن كارى شرايط مرموز تحقق يافتن آن كار ، و آشكار شدن آن اثر از طبيعت را فراهم كند و آن اثر را به تحقق رساند .\r\nاما حوادثى كه زيانى از آن به گروه بسيارى و يا به فردى مىرسد ، و شر محسوب مىشود ، بنا به خلاصهء آنچه شيخ طوسى و محققان ديگر مىگويند ، شر نيست ؛ زيرا هر حادثه‌اى كه براى مردم بسيارى ، و يا براى يك فرد يا افرادى پيش مىآيد ، كه از آن رنج مىبرند چنين نيست كه به زيان همهء مردم آن دوران باشد ، بلكه گروهى از آن سود مىبرند ، و پاره‌اى از آن زيان مىبينند و آنچه به سود اكثريت ، و زيان اقليت باشد ، خير محض است .\r\nيا گاهى اگر وقوع حادثه‌اى براى نسل حاضر رنج‌آور باشد ، براى نسل‌هاى آينده سودرسان خواهد بود ، و بنابراين باز براى اكثريت خير است .\r\nنسبت به همين مردم حاضر نيز هميشه چنين است كه اگر از يك جهت به آنان زيان مىرساند از روى ديگر در آن كار سودى برايشان هست ، و چون سود بيشتر در نظر گرفته مىشود ، باز خير است . و با در نظر گرفتن اين جنبه‌ها ، هيچ كار شرى در طبيعت تحقق‌پذير نيست ، و خداوند موجود شرور نمىآفريند مگر آن كه شر از موجود فكر و انديشناكى سر بزند كه با بدانديشى ، و نادانى حاصل از كوتاهى كردن در كار خودش ، به فكر زيان رساندن به ديگران باشد و شرى بر پا كند ، و از آن شر پاگير خودش هم بشود ، پس شرور از جانب بندگان است ، نه از سوى خداوند .\r\nزيرا خداوند ، بر هركار انجام شدنى توانا هست ، و كار شر هم كه هيچ‌گونه سودى در آن نباشد ، نيز در توانائى اوست ، اما چون خداوند چنان كه گذشت متعهد و ملتزم به رفتار كردن با هركسى در خور سزاوارى و شايستگى اوست ، و بر خود واجب گردانيده است ، كه كار عادلانه انجام بدهد ، پس كار شر در توانائى او هست ، اما چون با تعهد ذاتى و صفت عدالت او ناسازگار است ، هيچ‌گاه آن را انجام نخواهد داد .\r\nدر مورد كارهاى ارادى كه جانداران انجام مىدهند ، با چشم‌پوشى از جهت نيك يا بد بودن آن باز همان را بايد گفت ، كه در حال حاضر اين كارها از اراده و به خواست آنان انجام داده مىشود ، و از توانائى خودشان سر مىزند ، و از اين جهت نمىتوان آن را به خداوند نسبت داد ، اما از جهت اين كه خداوند آن را موجودى نيازمند آفريده و لازمهء نيازمند بودنش تكاپو كردن براى از بين بردن نيازمندىها است ، پس چون آفرينش آنان با اين خصوصيات مادى و طبيعى از كار خداوند است ،\r\n\r\n","description":"","footnote":"","page_name":" مقدمهء مترجم 57 ","page_number":71},
  {"content":"\r\n\r\nو بسا باشد در مشكلات ، راه‌حلى به الهام خداوندى در خاطرشان بيفتد ، با اين مناسبت دور ، مىتوان سر زدن اين كارها را ، به خداوند نسبت داد .\r\nاين‌ها عقايد معتدلى است ، كه در باب عموم قدرت از طرف شيخ طوسى و ديگران ، گاهى بالصراحه گفته شده است ، و يا نتايج بدست آمده از اصول گفتار و روش آنان مىباشد ، اما متكلمان ديگر دربارهء هريك از اين موارد ، چيزها گفته‌اند ؛ از جمله :\r\n1 - گروهى برآنند ، كه اگر طبيعت ، داراى اثر در سرزدن كارى باشد ، و يا كارى به توانائى كسى ، انجام يابد ، در توانائى خداوند ، كم‌وكاست حاصل شده است . پس بايد گفت چيزى جز توانائى خداوند ، در سر زدن هيچ كارى مؤثر نيست ، و همه را خداوند شخصا انجام مىدهد ، هرچند در ظاهر ، اثر طبيعت يا از ارادهء كسى به نظر مىرسد و آنان جريان مطلق هستند .\r\n2 - پاره‌اى مىگويند ، همهء كارها را خداوند مىتواند انجام بدهد اما با رعايت روابط ذاتى كه ميان كارها موجود است ، و با شرايط مربوط به هريك از آن‌ها .\r\nپس هرگاه كارى را بخواهد انجام بدهد نخست ، روابط و نظم و شرايط را فراهم مىكند ، و پس از آن كارى را انجام مىدهد ؛ و چنانچه بخواهد كارى انجام نشود ، شرايط موجود را تغيير مىدهد ، پس همه كار در قدرت او مىباشد .\r\n3 - عقيدهء ديگر كه از سوى پاره‌اى از فلاسفهء اسلامى اظهار شده ، اين است كه او بر بيش از يك كار توانا نمىباشد ؛ زيرا او واحد حقيقى است ، و از واحد حقيقى ، بيش از يك كار سرزدنى نمىباشد ، و كارى كه ازو سر مىزند ، آفريدن عقل اول است ، و بقيه به ترتيب تسلسل علل و معاليل با وسايط از او سر مىزنند ، و هرچه كارها بيشتر شوند به شمارهء وسايط افزوده مىشود ؛ تفاوت ما بين اين دو عقيده آن است كه بنابر اعتقاد اول ، وقوع هيچ حادثه‌اى پيش از وقوع قطعى نيست ؛ زيرا شرايط قابل تغيير است ؛ اما بنا به عقيدهء دوم ، وقوع همهء حوادث قطعى است و هيچ چيز از آنچه خواهد شد تغييرپذير نيست ؛ زيرا شرايط تغييرناپذير است ، و در اين عقيده ، ميان علت ارادى و علت جبرى طبيعى تفاوت گذاشته نشده است ، و پيروان اين عقيده بر طبق قانون عليت قدم افلاك را نتيجه گرفتند ، و اختلاف نسبت‌هائى كه از حركت دورانى افلاك حاصل مىشود ، واسطه ما بين علت پايدار ثابت و حوادث تدريجى دانستند .\r\n4 - در مورد كارهائى كه مردم انجام مىدهند فرقهء جبائيه مىگويند ، اين‌گونه كارها مقدور خداوند نيست ؛ زيرا هيچ حادثه‌اى بيشتر از يك علت ندارد\r\n\r\n","description":"","footnote":"","page_name":" مقدمهء مترجم 58 ","page_number":72},
  {"content":"\r\n\r\nپس دو قدرت بر يك مقدور محال است وارد آيند .\r\n5 - ابو القاسم بلخى مىگويد خداوند بر كارى كه از بنده سر مىزند توانا نيست ؛ زيرا كارى كه از بنده سر مىزند ، يا طاعت است و براى او سود دارد ، و يا معصيت است و از آن زيان مىبرد ، و يا هيچ سود و زيانى در آن نيست و بيهوده است ، و هيچ يك اينها بر خداوند روا نمىباشد .\r\n6 - در مورد خير و شر ، به نظام نسبت داده شده است ، كه او خداوند را بر كار شر توانا نمىداند .\r\nفرقهء ديصانيه نيز چون خدا را خير مىدانند ، مىگويند از وجود خير ، جز خير سر نمىزند ؛ پس او بر كار شر توانا نمىباشد . پس همهء آنان در قدرت خداوند محدوديتى قائل شدند .\r\nگروه ديگر براى اين كه محدوديتى در قدرت خداوند حاصل نشود ، بد و خوب را منكر شدند و گفتند : اگر شريعت و دينى نبود ، هيچ كارى بد نمىشد ؛ و بد و خوب هيچ مفهومى نداشت و آنان گروه اشاعره مىباشند .\r\nگروه ديگر ، براى اين كه محدوديتى در قدرت خداوند پيدا نشود ، گفتند ستم كردن بر خدا روا مىباشد ؛ زيرا اگر ستم كردن را بر او روا ندانيم ، توانائى مطلق از او سلب شده است « 1 » و بنابراين بايد ستم كردن را بر او روا شمرد « 2 » و پاسخ اين سخنان چنان است كه به اجمال داده شد ، و شيخ طوسى در اين كتاب به يكايك آنها پاسخ مفصل داده است .\r\n\r\nدوم - صفت علم\r\nپس از صفت قدرت نوبت به صفت علم مىرسد ؛ و اين صفت را از آن روى ، براى خداوند ثابت كرده‌اند ، كه به كار بردن قدرت بدون علم ميسر نيست ؛ زيرا تا كارى تصور نشود ، و گمان به سر زدن سودى از آن حاصل نگردد به كار بردن قدرت ، براى انجام دادن كار ، قابل تحقق نيست ، و به همين ملاحظه علم را پس از قدرت ثابت مىكنند .\r\n\r\n\r\n","description":"","footnote":"\r\n( 1 ) اين عقيده به نظام معتزلى نسبت داده شده است . ملل و نحل شهرستانى جلد اول ص 93 .\r\n( 2 ) شرح مواقف ص 588 و 589 ، باب حادى عشر ص 13 و كشف المراد ص 174 با استفاده از كتب ديگر .\r\n","page_name":" مقدمهء مترجم 59 ","page_number":73},
  {"content":"\r\n\r\nاما از آنچه گفته شد ؛ علم لازم قدرت است ، چنين گمان برده نشود ، كه ديگر از دليلى براى اثبات علم بىنياز مىباشيم ؛ زيرا بسيارى از علوم مبهم هستند و يا تصور رابطه‌اى كه ميان كار انجام دادنى با نتيجهء آن مىشود شايد نادرست باشد ، و گمان بردن نادرست علم به نظر آيد ؛ پس دليلى لازم است كه وجود علم حقيقى و كامل را ، برايش ثابت كنيم ؛ زيرا نتيجهء مطلوب از علم حقيقى به توهم كاذب حاصل نمىشود .\r\nفلاسفه براى اثبات دانا بودن خداوند ، دليل تجرد را آورده‌اند و متكلمان دليل استوار بودن كارها را سند گرفته‌اند .\r\n1 - توضيح دليل تجرد اين است ، كه ثابت خواهد شد ، خداوند ، داراى ماده و جرم نيست ، و صفت و احوال وابسته به ماده يا نيروى وابسته به جرم و ماده نيست ، و هر موجودى در جرم و صفت وابسته به جرم يا به هر موضوعى نباشد ، از هستى خودش آگاه است ؛ پس خداوند چون موجودى مستقل و غير وابسته به ماده است ، از هستى خودآگاه است . و از اين دليل علم به ذات ، ثابت مىگردد .\r\nپس از آن دانا بودن خداوند به چيزهاى ديگر را از آگاهى داشتن او ، به هستى خودش ثابت مىكنند . و دليلشان را چنين توضيح مىدهند ، كه چون به هستى خود ، و صفات ذاتى خود و كارهاى خود و نتايج حاصل از كارهاى خود ، آگاه است ، و از سوى ديگر هيچ موجودى يافت نمىشود ، مگر آن كه از كار خلاقيت او ، پديد آمده است ، پس او از وجود هرچيزى و هرحالت و صفتى ، در هرچيزى باشد آگاه است .\r\n2 - توضيح دليل ثابت كردن علم خداوند ، از استوار بودن كارش چنين است ، كه مىگويند ، ما بسيارى از كارها را مىبينيم كه اجزاى آن وابسته به هم نيست ، و يا نتيجه‌اى كه از آن در نظر گرفته شده از كار حاصل نمىشود . و پاره‌اى از كارها چنين نيستند ، و چيزى كه از انجام يافتن كارها ، به جاى مىماند داراى بخشهائى وابسته به هم و استوار است ، و هدفى كه از آن در نظر گرفته شده كاملا منطبق با آن است : و از اين دانسته مىشود ، چنين كارى كه استوار است ، با دانش كامل انجام گرديده است ، و چون مىبينيم ربط منطقى ميان حركت كرات عالم و تأثير و تأثر آنها نسبت به يكديگر حاصل است ، و همچنين مىيابيم اندامهاى درونى و برونى در هريك از موجودات زندهء گياهى و جانداران ، وابسته به هم است ، و همهء آنها متناسب با نيازهاى زنده ماندن آنها آفريده شده است ، از ملاحظهء اين امور پى مىبريم ، كه چنين موجودات استوار و سودبخش و متناسب با هم ، به پيش‌آمد و برخورد ، پيدا نشده است ، و اين ارتباط درست و حساب شده ، هميشه ميان آنها پايدار نمىماند ، مگر\r\n\r\n","description":"","footnote":"","page_name":" مقدمهء مترجم 60 ","page_number":74},
  {"content":"\r\n\r\nآن كه آفريننده و نگهدارنده‌اى توانا و دانا و بينا سازنده و نگهبان آنها باشد ؛ و با اين دليل نيز صفت علم را براى خداوند ثابت مىكنند « 1 » .\r\n\r\nاختلاف آرا در اين كه خداوند چه چيزهائى را مىداند\r\nهمچنان كه در صفت قدرت اين اختلاف ميان متكلمان اسلامى روى داد كه خداوند بر چه كارهائى توانا مىباشد و گذشت . در مورد صفت علم نيز با آن كه در چندين جاى قرآن آمده است :  « وَ اللَّهُ بِكُلِّ شَيْءٍ عَلِيمٌ » *  و از آن بر مىآيد كه هيچ چيز از احاطهء علم خداوند بيرون نيست ، با اين همه گروهى در آن گفتگو كرده‌اند ، و پاره‌اى از اختلافات آنان چنين است :\r\n1 - به معمر بن عباد سلمى نسبت داده شده است كه او گفت : خداوند از هستى خود آگاه نيست ؛ زيرا علم نوعى رابطه ميان چيزى با چيز ديگر است ؛ براى اين كه علم نسبت است ، و نسبت ميان دو چيز تحقق‌پذير است ، پس علم به ذات ، يا خودآگاهى هيچ مفهومى ندارد « 2 » ، و شايد او به علم حضورى در برابر حصولى توجهى نداشته است .\r\n2 - و نيز به معمر نسبت داده شده كه گفت : موجود بلا اول كه پيش از همه است ، از چيزهاى ديگر هم آگاه نيست ، زيرا غير آگاهى فرع بر خودآگاهى مىباشد ، و تا چيزى از هستى خود آگاه نباشد ، چگونه از هستى چيز ديگرى آگاه خواهد بود .\r\n3 - قول ديگر اين است ، كه او از هستى خود آگاه است ، اما از چيزهاى ديگر ناآگاه است ؛ زيرا اگر او از همه چيز آگاه باشد ، بايد اجزاء بىپايان در او باشد تا در هر يك از آن جزءها ، صورت علمى يكى از دانسته‌هايش نقش بندد . « 3 »\r\n4 - قول ديگرى هست ، كه خداوند ، به كارهائى كه پس ازين ، سر خواهد زد آگاه نيست ، دليلش اين است ، كه تا كارهائى سر نزده باشد ، و چيزهائى موجود نشده باشند ، از يكديگر جدا و مشخص نيستند ، و علم هميشه به چيزى كه موجود باشد ، تعلق مىيابد ، نه به چيزهاى معدوم بنابراين علم به وقايع آينده هيچ تحقق‌پذير نيست .\r\n\r\n\r\n","description":"","footnote":"\r\n( 1 ) اين قسمت از كشف المراد علامه ص 174 و باب حادى عشر ص 15 و شرح مواقف ايجى ص 592 اقتباس شده است .\r\n( 2 ) اين عقيده به نظام معتزلى هم نسبت داده شده است جلد اول ملل و نحل شهرستانى ص 92 .\r\n( 3 ) و به اصطلاح امروز بايد داراى سلول‌هاى مغزى بىپايان باشد .\r\n","page_name":" مقدمهء مترجم 61 ","page_number":75},
  {"content":"\r\n\r\n5 - عقيدهء ديگر انكار علم به چيزهائى است ، كه پاره به پاره پديد مىآيند و نو به نو مىشوند ، اعتقاد آنان بر اين پايه است ، كه علم بايد با معلوم برابر و يكسان باشد ، پس با هر دگرگونى پاره‌اى از علم نيز بايد دگرگون گردد ؛ و چون لحظه به لحظه معلوم حالت ديگرى پيدا مىكند ، پس علمى كه در لحظهء پيش حاصل مىشود ، لحظهء پس از آن دروغ و باطل است .\r\nبنابر آنچه گفته شد رأى ابن سينا بر اين است كه موجودات جزئى مشخص از جهت جزئى بودنشان متعلق علم خداوند نيستند ؛ زيرا هميشه در معرض تحولات زمانى و مكانى و كمى و كيفى و وضعى و غيره مىباشند و از اين جهت كه زير عنوانهاى كلى مىباشند ، خداوند به آنها دانا است ، و او دليل خود را چنين توضيح مىدهد ، كه هر گاه ما به چيزى با خصوصيت اين كه در جاى معينى است ، و چگونگىهاى مخصوصى دارد علم داشتيم ، پس از لحظهء ديگر كه اين چگونگى و آن مكان تغيير يافت ، اگر باز به همان‌گونه به آن دانا باشيم ، دانائى ما به آن نادرست است ؛ زيرا اكنون آن خصوصيتى را كه مىدانستيم از دست داده است ، پس هميشه علم به پيروى از معلوم نو و كهنه مىشود ، و چون صفت علم در ما تغيير مىكند ، خودمان هم دگرگون مىشويم ، اما ذات الهى چون نو و كهنه شدن و دگرگونى ندارد ، پس دانائى او هم نو و كهنه نمىشود و دگرگونىپذير نيست .\r\nپاسخ اين است كه نو و كهنه شدن انحصار به علوم انفعالى دارد ، و علم انفعالى آن است ، كه از درك كردن معلوم تصوير نوى در ذهن پديد آيد ، پس با دگرگون شدن معلوم آن تصوير ، كاذب خواهد شد ، زيرا با دگرگونى تازهء معلوم ، برابرى ندارد ، اما علم فعلى ، چون از وجود معلوم گرفته نمىشود ، بلكه معلوم برابر با آن علم به وجود مىآيد ، پس با تغيير يافتن معلوم ، علم باطل نمىشود ؛ زيرا همهء جزئيات و دگرگونىها پيش از آن كه به وجود آيند ، دانسته شده بودند ؛ نه آن كه پس از به وجود آمدن دانسته شده باشند . و چون خداوند ، پيش از سر زدن حوادث ، به همه آگاه بوده است ، با پيدا شدن حادثهء نوى چيزى بر علم او افزوده نمىگردد ، تا پس از معدوم شدن آن حادثه ، علم او هم باطل و نابود گردد .\r\n6 - عقيدهء ديگر انكار علم مركب است : گفته‌اند خداوند ، از همه چيز آگاه است اما از دانا بودن خود ، آگاه نيست ؛ زيرا اگر از دانائى خود آگاه باشد ، از آگاهى داشتن به آگاهى خود ، نيز بايد آگاه باشد ، و در اين صورت بايد علم خداوند مركب باشد از علم و علم به علم ؛ و حال آن كه علمش بسيط است و جزء ندارد . و علاوه بر آن تسلسل علمى لازم مىآيد ، و براى هر چيزى باشد دانائىهاى بىپايان داشته باشد .\r\n\r\n","description":"","footnote":"","page_name":" مقدمهء مترجم 62 ","page_number":76},
  {"content":"\r\n\r\nپاسخ اين است كه علم به علم همان غافل نبودن از دانا بودن است ، و توجه به دانا بودن يكى بيش نيست . « 1 »\r\n\r\nسوم - صفت حيات\r\nو اين صفت ديگرى است ، كه براى خداوند هست و در قرآن كريم آمده است :\r\n « وَ تَوَكَّلْ عَلَى الْحَيِّ الَّذِي لا يَمُوتُ »  « 2 » او زنده‌اى است كه مرگ ندارد . چيزى كه هست از زندگى تصورات گوناگونى مىشود ، كه هيچ يك اينها قابل انطباق بر موجود فناناپذير نيست و آنچه از زندگى ما مىفهميم ، سه گونه است :\r\n1 - زندگى گياهى كه اثرش جذب غذا و روئيدن و سوختن غذا و دفع مواد زايد است .\r\n2 - زندگى حيوانى كه اثرش توانائى داشتن بر حس و حركت ، و شناختن چيزهاى سودمند و غير سودمند است .\r\n3 - زندگى انسانى كه اثرش دورانديشى و داشتن عواطف مرموز پايدار است .\r\nو چون همهء اين زندگىها همراه با نيازمندىهاى گوناگون است ، و تمام كوشش موجود زنده براى از بين برداشتن يكى از نيازمندىهاى وابسته به قسمى از اين زندگىها مىباشد ، و نيز چون خداوند ، از همه‌گونه نيازمندى دور است ، پس هيچ يك اين زندگىها بر او روا نمىباشد ؛ به همين ملاحظه مفهوم زندگى را در مورد او به نوع ديگرى تفسير كرده‌اند ، و در توجيه ، در صفت زندگى خداوند آورده شده است .\r\nاول آن كه گفته‌اند صفت زندگى در او ، به همان علم و قدرت بازگشت مىكند .\r\nدوم آن كه حيات در مورد خداوند ، تصور شدنى و شناختنى نيست ، و صفتى است كه علم و قدرت با آن همراه است .\r\nنتيجهء اثبات اين صفت آن است ، كه هر چه زنده نباشد ، مرده است و مردگى همراه با ناهشيارى و ناكارگى است ، و صفت حيات را براى خداوند ، از اين جهت ثابت كرده‌اند ، كه دانسته شود ، پديدآورندهء دگرگونىها در عالم هستى ، طبيعت ناهشيار و ناكاره و مادهء غيرمتحرك بدون محرك نيست ، بلكه همهء پيش‌آمدها ، به پيش‌بينى موجودى آگاه و فعال بالذات است . « 3 »\r\n\r\n\r\n","description":"","footnote":"\r\n( 1 ) اين قسمت از ملل و نحل شهرستانى جلد اول ص 92 و شرح مواقف ايجى ص 593 و كشف المراد علامه ص 176 و 177 و باب حادى عشر ص 15 اقتباس شده است .\r\n( 2 ) سورهء فرقان آيهء 58 .\r\n( 3 ) شرح مواقف ص 597 و باب حادى عشر ص 16 .\r\n","page_name":" مقدمهء مترجم 63 ","page_number":77},
  {"content":"\r\n\r\n\r\nچهارم - صفت اراده\r\nدر قرآن كريم آمده است :  « إِنَّ رَبَّكَ فَعَّالٌ لِما يُرِيدُ »  « 1 » پس اثبات اراده در اصل مستند به چندين آيه از قرآن است ؛ اما همان مشكلى كه در مورد صفت حيات پيش آمده بود ، براى صفت اراده نيز پيش آمده است .\r\nزيرا آنچه از كلمهء اراده فهميده مىشود ، خواستن انجام شدن كارى است ، كه نيازى از آن برآورده شود ، و اين صفت با داشتن توانائى بر انجام دادن آن كار ، و آگاه بودن از مؤثر بودنش ، در بر طرف شدن آن نيازمندى ، به كار مىرود .\r\nنس توانائى و دانائى و اراده همگى ، براى از ميان بردن نيازمندى مىباشد ؛ و چون خداوند پاينده و موجود هميشگى و بدون آغاز و انجام است ، هيچ‌گونه نيازمندى برايش تصور شدنى نيست ، بنابراين براى اين صفت بايد معنى ديگرى جويا شد ، كه شايسته به هميشه پايندگى او باشد ، و از اين جهت گفتگوهاى بسيارى در مورد اين صفت پيدا شده است ، و چند چيز مورد گفتگو مىباشد ، كه در نتيجه چندين عقيده به بار آمده است :\r\n1 - گفتگوى اول در اين است كه آيا صفت اراده وجودى است يا عدمى است ؟\r\n2 - دوم اين كه آيا اراده همان علم است يا صفت ديگرى است ؟\r\n3 - ديگر آن كه اگر صفت وجودى باشد آيا همراه با هدف است ، يا بدون هدف است ؟\r\n4 - اختلاف ديگر اين است : با پذيرفتن اين كه صفت ديگرى به جز علم و با هدف هم باشد ، آيا خداوند ، در اراده كردن خود ، هدفى را مىخواهد كه سودش ، به ديگران برسد ، و يا هدفش چيز ديگرى ، به جز سود است ، نه سود رساندن به خود ، و نه سود رساندن به ديگران ؟\r\n5 - به فرض آن كه صفت ارادهء خداوند وجودى باشد ، و نيز صفت ديگرى به جز علم باشد ، آيا اين صفت براى او تدريجى حاصل مىشود ، و در هر كارى يك ارادهء تازه برايش پديد مىآيد ، يا يك ارادهء بسيط هميشه برايش بوده است ، و همان يك اراده به همه كار وابستگى مىيابد ؟\r\n\r\n\r\n","description":"","footnote":"\r\n( 1 ) سورهء هود آيهء 107 .\r\n","page_name":" مقدمهء مترجم 64 ","page_number":78},
  {"content":"\r\n\r\n6 - به فرض آن كه صفتى وجودى ، و غير از علم و تدريجى هم باشد ، اين اختلاف پيش آمده است ، كه آن صفت وجودى جز علم ، كه تدريجى هم مىباشد ؛ آيا جدا از ذات او است ، و استقلال وجودى دارد ، يا حالت وابسته به ذات او است ؟\r\nپس برابر با اين اختلافات ، هشت عقيده پيدا شده است .\r\nاول ) حسين نجار مىگويد : اراده صفتى است سلبى ؛ و به معنى اجبار نشدن خداوند بر كارى است ؛ زيرا ديگرى برتر از او نيست ، تا او را اجبار كند ، و با نخواستن ، او را به انجام دادن كار وادار نمايد .\r\nدوم ) ابن سينا ارادهء خداوند را صفت وجودى مىداند ، و آن را به دانا بودن او بازگشت مىدهد ، و مىگويد : ارادهء او همان دانا بودنش به شايسته‌ترين وابستگىها ميان چيزهائى است ، كه سبب و مسبب يكديگر هستند ؛ و آن را علم به نظام اكمل ، و عنايت ذاتيه ازليه ، ناميده است ، كه به خودى خود ، و به نحو ترتب معلول بر علت ، همه چيز را پديد مىآورد .\r\nسوم ) و باز ابن سينا ، ارادهء خداوند را صفت وجودى و همان كه گفته شد ، دانست ، اما هدف را انكار كرد ؛ زيرا گفت چون علم خداوند ، به وابستگى وجود چيزها به يكديگر ، آنها را موجود مىگرداند ، پس موجودات ، خود به خود از علم او پديد مىآيند ، و نيازى به آهنگ كردن هدفى نيست .\r\nاين عقيده بر مبناى قاعدهء فيض است ؛ زيرا بر اين مبنى هر علتى براى پرى و سرشارى وجودش ، وجود معلولى متناسب با او ، از آن ريزش مىكند ؛ و چون وجود خداوند از هر وجودى كامل‌تر و سرشارتر است ، خود به خود ، سرچشمهء وجود همه چيز است و با ترتيب سلسله مراتب ريزش فيض ، وجود همه چيز به ريزش فيض موجود اول صادر از او ، بازگشت مىكند . اما ريزش وجود از او با علم و آگاهى او مىباشد .\r\nچهارم ) كعبى ( ابو القاسم بلخى ) مىگويد صفت ارادهء خداوند وجودى است و همان علم او است ، و بدون داشتن هدف هم نيست ، بلكه هدفش مصلحتى است كه در آن كار است « 1 » و در كتاب مواقف از آن تعبير به سود در عقل شده است ، پس از اين مجموع بر مىآيد كه هدف در ارادهء خداوند به نظر او سود بردن و سود رساندن هم نيست بلكه معنى مصلحت و يا سود عقلى همان شايستگى كار است ، و اين برابر با قانون عدل الهى است . و بنابراين ، هدف خداوند جز شايسته بودن خود كار چيز ديگرى نيست . و اگر سودى از آن به ديگران برسد به تبع شايسته بودن آن است ،\r\n\r\n\r\n","description":"","footnote":"\r\n( 1 ) صاحب مواقف از قول كعبى مىگويد ، هدفش يا سودى است كه از كار حاصل مىشود ، و يا سود عقلى مىباشد ( شرح مواقف ص 597 ) .\r\n","page_name":" مقدمهء مترجم 65 ","page_number":79},
  {"content":"\r\n\r\nنه آن كه سود داشتن ، علت شايستگى آن باشد و توضيح اين قضيه در ترجمهء متن خواهد آمد ، كه شايستگى خود كار ، به اين معنى است كه آثار و نتايج آن هيچ در نظر نباشد بلكه با چشم‌پوشى از آثار و نتايج ، گاهى خود كار شايسته و نيك است ، و يا ناشايسته و بد است ، و صحت اين قضيه بر مبناى قاعدهء حسن و قبح عقلى و ذاتى است .\r\nپنجم ) ابو الحسين بصرى و پاره‌اى از گروه معتزله نيز اراده را به علم ، باز گرداندند ؛ و گفتند هدف مصلحتى است كه از كار سر مىزند . شايد از اين تعبير چنين بر آيد ، كه مصلحت حاصل از كار سودى است كه از آن به مردم مىرسد ، و همين مصلحت ناشى از عمل را ، داعى خوانده است .\r\nمولانا جلال الدين رومى مىگويد :\r\n من نكردم خلق تا سودى كنم * بلكه تا بر بندگان جودى كنم \r\nاز اين شعر بر مىآيد ، كه او هم سود رساندن به ديگران را هدف خداوند از كارهايش مىداند ، اما شايد او هم مانند ابن سينا از كلمهء جود ، همان فيضان ذاتى و عنايت ازليه را كه بدون قصد و عمد و هدف است ، خواسته باشد ، به طورى كه گذشت .\r\nششم ) عقيدهء ديگر از ابو الحسن اشعرى است ، كه ارادهء خداوند را صفتى مستقل و جدا از علم و قدرت مىداند ، و دليلش اين است ، كه آثار و خواص اراده به جز آثار و خواص علم و قدرت است ؛ زيرا اثر اراده برگزيدن يك كار از ميان چندين كار است ، پس از آن كه ( اولا ) شخص انجام‌دهنده ، به همهء آن كارها توانا ، و به همه دانا باشد . ( ثانيا ) بداند آن كار با شرايط گوناگون انجام دادنى مىباشد .\r\nو ( ثالثا ) همهء آن شرايط و راههاى گوناگون دست‌رس او باشد .\r\nدر اين صورت يكى از آن كارها را با راه معين و شرايط مخصوص ، بر كارها ، و راهها و شرايط ديگر ، برترى مىدهد ، و خواهان آن يكى از ميان همه مىشود ، و حال آن كه دانائى و توانائى او نسبت به همه يكسان است ، و برگزيدن يكى از ميان چندين كار ، از علم و قدرت بر نمىآيد ؛ زيرا دانائى شخص انجام دهنده و توانائى او نسبت به همهء آن كارها يكسان است ؛ پس صفت اراده به جز علم و قدرت است .\r\nاما از داشتن هدف ، چيزى از اين سخنان بر نمىآيد ، و بنابراين كه او صفت اراده را زايد بر علم و بدون هدف دانسته باشد ، شايد نحوهء ديگرى از آن را قصد كرده باشد ، كه به قاعدهء فيضان نزديك است .\r\nهفتم ) گفته شد ، آنان كه صفت اراده را ، جدا از علم مىدانند ، در اين\r\n\r\n","description":"","footnote":"","page_name":" مقدمهء مترجم 66 ","page_number":80},
  {"content":"\r\n\r\nاختلاف دارند ، كه آيا ارادهء خداوند ، تدريجى به وجود مىآيد ، يا اراده‌هايش بلا آغاز برايش بوده‌اند ؛ زيرا صفت تازه‌اى ممكن نيست ، براى موجود بلا آغاز پديد آيد .\r\nبر خلاف آنان گروهى ارادهء خداوند را بسيار و تدريجى دانسته‌اند ، از جمله ابو الهذيل علاف پيشواى علمى گروه معتزله است ، كه خدا را داراى اراده‌هاى بسيار مىداند ، و مىگويد ، كم‌كم به وجود مىآيند ؛ اما اين اراده‌ها را موجودى مستقل و جدا از ذات مىداند ، و مىگويد حالت و صفت او نيستند . « 1 »\r\nديگران نظر او را چنين توجيه كرده‌اند ، كه اراده‌هاى غيروابسته به ذات ، زمينه‌ها و اوضاع و احوال مخصوصى است ، كه كم‌كم در طبيعت پيش مىآيد ، و هر يك از آنها متناسب ، با انجام يافتن كار مخصوصى است ؛ و همين زمينه‌هاى متمايز از يكديگر سبب مىشود ، كه يك كار از ميان همه كار ، بر ديگرها برترى يابد ، و خداوند همان را برگزيند .\r\nاين توجيه ، متناسب با عقيدهء شيخ طوسى نيز هست ؛ زيرا او هم اراده‌هاى خداوند را مانند كلام او آفريدهء خود او و جدا از ذات مىداند .\r\nهشتم ) عقيدهء ديگرى از فرقهء كراميه است ، كه مىگويند ، ارادهء خداوند بسيار و تدريجى است ، و در عين حال صفت وابسته و قائم به وجود ذات ، و صفت او مىباشند « 2 » .\r\n\r\nپنجم - صفت ادراك\r\nو آن به معنى آگاه بودن از وجود محسوسات است ، و محسوسات پنج گونه‌اند : ديدنىها ، شنيدنىها ، بوئيدنىها ، چشيدنىها ، بساوائى شدنىها . و آنچه مسلم است ، اين است كه خداوند همهء اين‌ها را ادراك مىكند ، اما آنچه در قرآن آمده فقط ادراك سمعى و بصرى مىباشد ؛ زيرا فرموده است :   « إِنَّهُ هُوَ السَّمِيعُ الْبَصِيرُ » *   همانا او شنوا و بينا است .\r\nچيزى كه هست چون ادراك حسى ، بدون تأثر عضو از موجودات عينى حاصل نمىشود ، و خداوند جسم نيست و عضو و اندام درك محسوسات ندارد ، و منزه و مبرا از جسم بودن است ، به مانند صفات گذشته بايد معنى ديگرى ، براى ادراك محسوسات\r\n\r\n\r\n","description":"","footnote":"\r\n( 1 ) ملل و نحل اول ص 67 .\r\n( 2 ) شرح مواقف ايجى ص 597 و 599 شرح باب حادى عشر ص 16 و كشف المراد ص 177 .\r\n","page_name":" مقدمهء مترجم 67 ","page_number":81},
  {"content":"\r\n\r\nپيدا كرد .\r\nاينك ، پيش از ورود به مطلب بايد ، به اين نكته توجه نمود ، كه ادراك حسى در حين حضور محسوس ، و تأثر عضو حاصل مىشود ، و نتيجهء ادراك حسى ، كه پس از احساس در ذهن ثابت مىماند ، علم به محسوسات مىباشد .\r\nعلم به محسوس و ادراك حسى تفاوت ديگرى نيز با هم دارند ؛ زيرا ادراك حسى كه در حين حضور محسوس است ، بسيار صريح و آشكار و اطمينان‌بخش مىباشد ، اما اثرى كه پس از احساس از آن در ذهن مىماند و تبديل به علم مىشود از صراحتش مىكاهد ، و هراندازه زمان بر آن بگذرد ، كمتر آشكار مىماند و به جائى مىرسد ، كه بسيار تاريك و مبهم و مشكوك باشد .\r\nبا توجه به مطالبى كه ذكر شد ، در مورد ادراك كردن خداوند چند مسأله مورد گفتگو واقع شده است .\r\nاول ) اين كه ادراك محسوسات در مورد خداوند ، آيا همان علم به محسوسات است ، يا صفت ديگرى به جز علم است ؟\r\nدوم ) آن كه چنانچه همان علم باشد ، آيا بدون صورت ادراكى است و همان حضور خود محسوس است ، يا به توسط صورت حسى كه نمونه و سايه‌اى از وجود خود محسوس است حاصل مىشود ؟\r\nسوم ) اگر بپذيريم ، ادراك با پيدا شدن صورت حسى حاصل مىشود ، آيا شرطش اين است ، كه از راه تأثر عضو و اندام احساس حاصل شود ، يا بدون آن هم ممكن است ؟\r\nبا توجه به اين مسائل چندين عقيده در مورد صفت ادراك براى خداوند حاصل شده است :\r\n1 - اشاعره مىگويند : صفت ادراك ، به موجب آيات قرآنى بر ما ثابت شده است ، و بايد صفت ديگرى به جز علم باشد ، و ما نمىتوانيم ، از حقيقت اين صفت آگاه شويم .\r\n2 - شيخ اشراق شهاب الدين سهروردى ، در مورد همه كس منكر صورت است و علم به محسوسات را با ادراك حسى براى همه كس يكى مىداند ، و خواجه نصير طوسى با شيخ اشراق در مورد خداوند با يكديگر هم عقيده‌اند ، و علم به محسوسات را با ادراك محسوسات ، يكى مىدانند ، و هر دوى آنها ، علم را به ادراك بازگشت مىدهند ؛ زيرا ادراك را همان حضور محسوس خارجى پيش ادراك‌كننده مىشمارند ، و علم را نيز به همان معنى گرفته و منكر وجود صورت علمى و حسى هر دو هستند ؛ و هر دو را حاصل از مشرف بودن ذات الهى بر اشياء خارجى ، و اضافهء اشراقى و ايجادى\r\n\r\n","description":"","footnote":"","page_name":" مقدمهء مترجم 68 ","page_number":82},
  {"content":"\r\n\r\nنسبت به اشياء مىدانند ، اما خواجه نصير در مورد ادراك انسان معتقد به صورت ذهنى مىباشد .\r\n3 - گروه ديگر به عكس آن دو نفر ، ادراك حسى را به علم بازگشت مىدهند ، و مىگويند ، چون محسوسات جزئى مندرج در مفاهيم و صور ادراكى كلى محسوسات مىباشند ، پس جزئيات محسوس ، به توسط محسوسات كلى درك مىشوند .\r\n4 - پارهء ديگر از دانشمندان برآنند ، كه ادراك به توسط صور ادراكى جزئى از محسوسات خارجى ، براى خداوند مىباشد ، بدون اين كه اين صور حسى ، از راه تأثر عضو ، و تحريك خارجى پديد آمده باشند ، اما در صراحت و وضوح به مانند حضور خود محسوس خارجى مىباشند .\r\n5 - عقيدهء ديگر از آن گروه مشبهه و مجسمه است ، كه خداوند را داراى عضو و آلت ادراكى مىدانند ، و بر آنند كه مانند جانداران با تأثر عضو ادراك‌كننده برايش پديد مىآيد « 1 » .\r\n\r\nششم - صفت كلام\r\nيكى از صفاتى كه در قرآن از آن ياد شده ، سخن‌گو بودن خداوند است ؛ از جمله در سورهء توبه آمده است :  « وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ »  و مقصود از آن قرآن است . در بسيارى از جاهاى ديگر قرآن سخن گفتن به خداوند نسبت داده شده است ، از جمله آيهء 254 سورهء بقره است كه مىفرمايد :\r\n « تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ »  پاره‌اى از پيمبران كسانى هستند ، كه خداوند با آنان سخن گفته است و در جاى ديگر آمده است :  « وَ كَلَّمَ اللَّهُ مُوسى تَكْلِيماً »  خداوند با موسى نوعى سخن گفت .\r\nكلم در لغت به معنى زخم زدن و وارد كردن آفت است ، و تكليم از تفعيل ادا كردن الفاظى است ، كه مؤثر در فهم و درك چيزى يا تغيير دادن پاره‌اى از حالات روحى شنونده باشد . و در مورد خداوند به روش شيخ طوسى و ديگر هم‌مسلكانش ، پديد آوردن لفظهائى است كه معانى و مفاهيم تازه‌اى با آن بر پيمبران القا گردد .\r\n\r\nجنبه‌هاى مورد بحث [ در كلام الهي 
  ] :\r\nدر مورد سخن گفتن خداوند ، ميان گروههاى مسلمان در چند چيز گفتگو شده است :\r\n\r\n\r\n","description":"","footnote":"\r\n( 1 ) شرح باب عشر ص 18 و كشف المراد ص 178 و شرح مواقف ص 600 .\r\n","page_name":" مقدمهء مترجم 69 ","page_number":83},
  {"content":"\r\n\r\nاول : آن كه سخن گفتن خداوند از چه راهى ثابت مىشود ؟\r\nدوم : اين كه ماهيت و حقيقت كلام آيا لفظ است ، يا چيز ديگرى جز لفظ است ؟\r\nسوم : آيا كلام حالت و صفتى در وجود گوينده است و به خود او بر پا است يا نه ؟\r\nچهارم : آيا كلام تدريجى به وجود مىآيد يا همه‌اش يك جا بوده است ، و كم‌كم آشكار مىشود ؟\r\nپنجم : آيا كلام خداوند حادث است ، يا قديم است ؟\r\n\r\nاول - دليل اثبات :\r\nدربارهء اين كه سخن گفتن خداوند از چه راهى ثابت مىشود ، ميان اشاعره و معتزله ناسازگارى مىباشد زيرا :\r\nمعتزله برآنند كه دليل بر سخن گفتن خداوند ، جز قرآن چيز ديگرى نيست ، براى اين كه پايه و اساس پيمبرى اين است كه پيمبران با خداوند گفتگو دارند .\r\nاما گروه اشاعره مىگويند ، كلام صفتى است كه عقل آن را براى خداوند ثابت مىكند ؛ زيرا آنچه بر پيمبران وحى فرستاده مىشود ، بايد چيزى بدون آغاز و قديم باشد .\r\n\r\nدوم - ماهيت كلام :\r\nپيش از گفتگو در اين كه حقيقت سخن گفتن چيست ، بايد مطالبى يادآورى گردد ، و پس از آن به اختلاف عقايد پرداخته شود ؛ براى توضيح بايد گفت كه سخن گفتن با چند چيز انجام مىگيرد :\r\n1 - تمركز تصورات و معانى و يا عواطف نهفته در شخص گوينده ، كه او را وادار مىكند آنها را به ديگران بنماياند .\r\n2 - هواى بيرون‌شونده از ريه ، به وسيلهء تنفس ، كه مادهء سخن گفتن است .\r\n3 - تسلط و قدرت بر ايجاد ارتعاش در هوا و تقطيع آن ، در قالب حروف صوتى كه رمز معانى و حالات روحى هستند .\r\n4 - تسلط و قدرت بر ريختن حروف و مقطعات صوتى در شكل كلمات و جملات مركب از آن كلمات .\r\n\r\n","description":"","footnote":"","page_name":" مقدمهء مترجم 70 ","page_number":84},
  {"content":"\r\n\r\n5 - تسلط بر منطبق آوردن كلمات و جملات با تصورات ، و رسا گردانيدن آنها بر مقاصد و درست نشان دادن عواطف و حالات درونى با آن جملات .\r\n6 - انتقال يافتن آن عواطف و تصورات به وسيلهء كلمات و جملات از شخص گوينده ، به شنونده ، و تأثير كردن آنها در او .\r\nپس از آن كه به اين وقايع كه مراحل سخن گفتن و شنيدن هستند ، يادآور شديم ، به اين نكته نيز بايد بنگريم ، كه آنچه پيوسته ، به خود شخص گوينده است ، و صفت حقيقى او مىباشد همان تصورات و حالات هيجانى درونى او است ، و تسلط بر به وجود آوردن كلمات و جملات به طورى است ، كه مقاصد درونى را درست نشان بدهد ، و به شنوندگان بفهماند و بنماياند ، و اين صفت عمده ، و بزرگى است ، كه هنر اصلى انسان است .\r\nاما خود صوت و كلمات و جملات صوتى كه وسيلهء انتقال مفاهيم و مرموزات درونى به ديگران است ، صفت شخص گوينده نيست ؛ زيرا ارتعاشات ، و تموجاتى است كه بر هوا روى مىدهد ، و صفت عارض بر آن مىباشد ، و همان ارتعاشات است كه پردهء شنوائى و اعصاب مربوط به آن را تحريك مىكند ، و وسيله براى تحرك مفاهيم و حالات نهفته در شنونده مىگردد .\r\nپس از يادآورى اين مطالب كه به عنوان مقدمه آورده شد ، اكنون بايد دانسته شود كه اختلاف ميان فرقه‌هاى كلامى در اين است كه كداميك از اين‌ها كلام الهى مىباشند ، و در نتيجه چهار عقيده ، در اين‌باره پيدا شده است ، كه بنا به هر يك از آنها ماهيت كلام را چيزى دانسته‌اند :\r\nالف ) پيروان احمد بن حنبل و فرقهء كراميه و معتزله كلام را حروف و اصوات دانسته‌اند .\r\nب ) اشاعره مىگويند كلام ، حقيقتى پوشيده و نهانى است ، و الفاظ و كلمات رمز آن حقايق غيبى و غيرمحسوس مىباشند و آنها را مىنمايانند .\r\nعلى بن اسماعيل اشعرى كه پيشواى اين فرقه است ، به كلام نفسى اعتقاد دارد .\r\nوى مىگويد : كلام نفسى حقيقتى است كه لفظ و صوت نيست و اقسام سخن گفتن كه آگهى دادن ، و انشا نمودن امر و نهى ، و تمنى ، و ندا ، و استفهام باشند ، هيچ يك از اين‌ها كلام خداوند نيستند ؛ بلكه حقيقت كلام او معنوى و غيرمحسوس است ، و الفاظ بر طبق آن معانى غيبى ايجاد مىگردند . اين الفاظ پاره به پاره پيدا مىشوند اما آن حقايق نهفته و مرموز مىباشند « 1 » .\r\nكلام نفسى لفظ و محسوس نيست ؛ زيرا صفت حقيقى خداوند است و صفت\r\n\r\n\r\n","description":"","footnote":"\r\n( 1 ) باب حادى عشر ص 19 .\r\n","page_name":" مقدمهء مترجم 71 ","page_number":85},
  {"content":"\r\n\r\nحقيقى خداوند ، نشدنى است كه حادث باشد ، و بايد قديم باشد .\r\nاشاعره گفتند كلام نفسى مركب از اجزا نيست بلكه واحد است و بسيط است ، دگرگونىپذير نيست ، و آن امر است « 1 » .\r\nج ) سه گروه نخست كه ماهيت كلام را حروف و اصوات مىدانند به جز اختلاف در اصل ماهيت كلام ، اختلاف ديگرى نيز بالتبع ميان آنان پيدا مىشود كه آيا كلام صفتى پيوسته به ذات و قائم به وجود خداوند مىباشد ، يا جدا از ذات و مستقل خواهد بود ، و عقايدى به اين ترتيب از آنان سر زده است :\r\n1 - پيروان ابو عبد اللّه كرام ؛ و پيروان احمد بن حنبل ، با اين كه بر خلاف اشاعره ماهيت كلام خدا را مركب از حروف و اصوات مىدانند ، با اين همه در اين جزء از عقيده با اشاعره شريك مىباشند ، كه كلام خدا را صفتى پيوسته به ذات ، و حالت براى وجود او مىشناسند .\r\n2 - گروه ديگر از آنان ، كه ماهيت كلام را حروف و اصوات مىدانند ، كلام را صفت خداوند نمىشمارند ، و مىگويند كلام حالت و كيفيتى ، براى هوا مىباشد ؛ زيرا حروف مقطعه تموجاتى ، صوتى است ، كه در هوا پيدا مىشود ، و صفت پيوسته و قائم به وجود هوا است ، و كلماتى كه از اين تموجات صوتى پيدا مىشود ، رمز و نشانه‌هائى است ، كه خداوند آنها را در هوا مىآفريند . و حقايق غيبى را كه در لوح محفوظ يا در ذهن و خاطر جبرئيل ، وجود دارد ، با اين كلمات به پيغمبران مىشنواند ، تا مقاصد خداوند را بفهمند .\r\nد ) اختلاف ديگرى كه نخست در شمار آمد ، اين است كه آيا كلام خداوند همه‌اش يك‌جا وجود داشته است ، يا كم‌كم به وجود مىآيد .\r\nچيزى كه براى همه كس معلوم است ، اين است كه اگر ماهيت كلام كلمات و جمله‌ها باشند ، تدريجى به وجود مىآيند ؛ زيرا حروف تموجات بريدهء هوايند ، و تموج جنبش است و كم‌كم به وجود مىآيد ، و تا يك حرف سر نزند ، حرف ديگر پديد نمىآيد ؛ بنابراين اگر كلام الفاظ و كلمات باشند ، تدريجى خواهند بود .\r\nبا اين همه در تدريجى بودن ، يا نبودن كلام خداوند ، اختلاف پيدا شده است :\r\n1 - فرقهء حنابله با آن كه كلام خداوند را حروف و اصوات مىدانند در عين حال ، اعتقاد دارند ، كه همهء كلمات و پاره‌هايش ، با هم وجود داشته است ، و سخن\r\n\r\n\r\n","description":"","footnote":"\r\n( 1 ) شرح مواقف چاپ هند ص 601 .\r\n","page_name":" مقدمهء مترجم 72 ","page_number":86},
  {"content":"\r\n\r\nآنان بسيار نسنجيده است ، بر خلاف اشاعره كه چون كلام خدا را حقيقتى غيرمحسوس مىشناسند ، بجا است كه آن را يك‌جا بدانند .\r\n2 - گروه كراميه و معتزله ، كه هر دو فرقه ماهيت كلام را حروف و الفاظ مىدانند ، وجود آن را تدريجى مىگويند .\r\nه ) اختلاف ديگرى است كه در آغاز شمرده شد ، و آن گفتگو در قدم يا حدوث كلام خداوند است ، و در آغاز مقدمه گفته شد كه مسألهء حدوث كلام الهى براى خلفاى عباسى بهانه‌اى سياسى بود ، و از اين راه معتقدان به حديث ، و از جمله احمد بن حنبل و ديگران را كه با سياست او مخالف بودند شكنجه و آزار بدهند .\r\nاختلاف عقيده در اين كه كلام خداوند كه قرآن است ، آيا حادث و يا قديم مىباشد ، بر اين پايه است ، كه پيروان هريك از اين دو عقيده ، اصلى را پذيرفتند ، و قدم يا حدوث قرآن را بر يكى از آن دو اصل پايه نهادند :\r\nاصل اول اين است كه هر چه تدريجى است ، ممكن نيست قديم باشد .\r\nاصل دوم اين است ، كه ذات و موجود قديم نمىشود صفت حادث داشته باشد . و بنابر پذيرفتن هر دو اصل دو عقيده پيدا شد :\r\n1 - گروه معتزله بنا به اصل اول كه شيئى تدريجى ممكن نيست قديم باشد ، و بنابر اصل دوم ، كه موجود لا يزال نمىشود ، صفت تدريجى داشته باشد ، با پذيرفتن هر دو اصل دو حكم را اظهار داشتند : اول آن كه قرآن كه كلام خداوند است حادث است . دوم اين كه كلام صفت قائم به ذات الهى نيست بلكه قائم به جرم هوا و عارض بر آن است .\r\n2 - گروه اشاعره كه نيز هر دو اصل را پذيرفتند به عكس ، نتيجه گرفتند كه كلام خداوند تدريجى نيست ، و صفت نفسى است و قائم به ذات الهى است ، و قديم است .\r\nدو گروه ديگر هر يك از آنان يكى از آن دو اصل را پذيرفتند ، و ديگرى را رد كردند اين‌هايند :\r\n1 - احمد بن حنبل و پيروانش اصل اول را رد كردند ، و روا دانستند ، كه موجود تدريجى قديم باشد ، و اصل دوم را پذيرفتند ، كه نمىشود موجود لا يزال و موجود ديرينه صفت حادث داشته باشد ؛ و بنابراين نتيجه گرفتند ، كه كل خداوند اصوات و حروف است اما صفت پيوسته و عارض بر ذات خداوند است ، و قديم است ، و حتى نوشته و اوراق و جلد قرآن را هم صفت خداوند و قديم دانستند .\r\n2 - پيروان ابو عبد اللّه كرام ، به عكس فرقهء حنبليه ، اصل اول را پذيرفتند ، و اصل دوم را رد كردند ؛ بنابر اصل اول گفتند چيزى كه تدريجى به وجود آيد ، نمىشود قديم باشد ، پس كلام خداوند حادث است ؛ اما اصل دوم را كه موجود قديم نمىشود\r\n\r\n","description":"","footnote":"","page_name":" مقدمهء مترجم 73 ","page_number":87},
  {"content":"\r\n\r\nصفت حادث داشته باشد ، رد كردند ، و گفتند ، قرآن با اين كه حادث است ، صفت خداوند است ، و عارض بر ذات و قائم به او است . « 1 »\r\nخصوصيات هر يك از اين چهار عقيده ، زير صفحه 247 و 248 اصل كتاب ، در فهرستى جمع‌آورى شده است ، به آنجا مراجعه شود .\r\nاكنون كه عقايد فرقه‌هاى كلامى دربارهء كلام خداوند ذكر شد ، بدون مناسبت نيست كه روش عرفا و اهل باطن نيز به طور اجمال و اختصار آورده شود ، زيرا شايد كلام نفسى اشاعره بدون ارتباط با روش آنان نباشد .\r\nتفسير عرفا و اهل باطن دربارهء كلام الهى براى توضيح نظر آنان نخست مىتوان به ذكر تمثيلى پرداخت ، و يادآور شد كه كلام وسيله‌اى براى آشكار كردن نهفته‌هاى درونى شخص گوينده است ، و كسى كه چيزى مىداند ، يا هنرى و صنعتى دارد ، به دانش و هنر خودش عشق مىورزد ؛ زيرا آنها كمالات و دارائىهاى ذاتى او است . و چون آنها را از همه چيز بيشتر دوست دارد ، و بدان عشق مىورزد ، مىخواهد آنها را در گفتار و كردار و در ساختن مصنوعاتى آنها را از درون خود آشكار كند و بنماياند .\r\nبنابراين همان عشق به ذات و عشق به كمالات نهفته در ذاتش او را وادار مىكند كه دانش و هنر و صنعت خود را از سه راه بنماياند و آشكار كند : از راه نوشتن ، و گفتن ، و كار انجام دادن .\r\nبرابر با همين اصل ، اهل باطن مىگويند ، خداوند از انجام دادن هرگونه كار ، و از چيزهائى كه بر طبق اين دانائى ، آفريده مىشوند ، آگاه است . و داراى حكمت و بالاترين صنعت و هنر آفرينش است .\r\nاز سوى ديگر هردانش و علمى در ساختن جهان بايد به كار برده شود ، در ساختن وجود انسان نيز به كار رفته است ؛ زيرا انسان جهان كوچكى است ، و نمونهء كامل جهان بزرگ است .\r\nپس وجود انسان بهترين و بالاترين نمايشگر علم و هنر و صنعت نهفته در ذات خداوند است . پس چون خداوند به كمالات نهفته در ذات خود عشق مىورزد ، به چيزى كه آن كمالات را در وجودش از همه بيشتر آشكار گردانيده است بيشتر عشق مىورزد ، و چون عشق به ذات و كمالات ذاتى خود دارد ، به همهء عالم كه مظهر كمالات او هستند ،\r\n\r\n\r\n","description":"","footnote":"\r\n( 1 ) شرح مواقف ايجى چاپ هند ص 601 .\r\n","page_name":" مقدمهء مترجم 74 ","page_number":88},
  {"content":"\r\n\r\nعشق مىورزد ، و به وجود انسان كه همهء اسرار نهفته در عالم نهفته در او است ، از همه بيشتر عشق مىورزد .\r\nبنابر آنچه گفته شد ، همهء عالم ، آيات وجود خداوند هستند ، و روى هم كتاب عينى و نمونه‌هائى براى صنعت عملى و كاردانى او مىباشند ، و هر گوشه از جهان سطرى است ، مشتمل بر كلماتى از كتاب هستى ، كه رموز علمى و صنعتى او در ساختن آنها به كار رفته است ؛ پس هر يك از موجودات عالم نمايانگر باريك‌بينىهاى علمى و صنعتى او است .\r\nو چون از هر چه در هر كجاى عالم هست ، نمونه‌اى در وجود انسان نهاده شده است ، هم از معدنىها . هم از روئيدنىها . هم از جانداران و جنبندگان . هم از فرشتگان . پس او نمونهء اجمالى از همه چيز است . و خلاصهء كتاب هستى است .\r\nاز آنچه گفته شد ، برمىآيد كه خداوند داراى چهار كتاب است : كتاب علمى .\r\nكتاب عينى . كتاب لفظى و گفتنى . كتاب نوشتنى و خواندنى ؛ زيرا هر چيزى در عالم داراى اين چهار وجود است .\r\nاين چهار گونه از وجود ، كه چهار كتاب خداوند مىباشند و نشانىهاى كمال و بىكم‌وكاستى وجود اويند ، از نيروى محبت و عشق پديد آمده‌اند ، و آن نيروى عشقى است كه خداوند به كمال و بىكم‌وكاستى و خوبى وجود خود مىورزد .\r\nتوضيح مطلب به روش اهل باطن اين است ، كه در مرتبهء ذات هيچ يك از صفات و اسما كه نشانىهاى صفاتند ، با وجود خداوند نيستند ؛ زيرا همگى نهفته در ذات و بىنام و نشان مىباشند ، به همين ملاحظه آن را مرتبهء « عمى » يعنى بىنام و نشانى مىگويند .\r\nو چون خداوند در اين مرتبه كه هيچ چيز با او نيست ، از هستى خود آگاه است ، و هستى خودش را ، بدون هيچ كم‌وكاست و خوبى نياميخته به بدى مىنگرد ، پس دوست‌دار ، و عاشق ذات خود مىگردد ، و براى همين عشقى كه به بى كم‌و كاستى خود دارد ، درصدد بر مىآيد ، صفات كماليه را كه جنبه‌هاى بىكم‌وكاستى او هستند از خود آشكار نمايد .\r\nنخستين چيزى كه پرتو تحريكى آن ، همه چيز را از نيستى به هستى مىكشاند ، روح اعظم است ، كه در تمام مراتب وجود سارى است و به قالبهاى نيستى جان هستى مىبخشد ، و هر چهار كتاب علمى و عينى و گفتنى و نوشتنى خداوند در اثر فعاليت اين روح گرد آورده مىشوند و اين روح ، پرتو گستردهء ايجادى ، خداوند است كه تجلى ذات براى خود مىباشد و از عشق او به خود ، فراهم مىشود ، و آن را نفس\r\n\r\n","description":"","footnote":"","page_name":" مقدمهء مترجم 75 ","page_number":89},
  {"content":"\r\n\r\nالرحمن مىگويند ؛ زيرا به جاى هواى بيرون‌شونده از شش انسان است ، و چنانچه در اول گذشت ، ماده براى سر زدن كلمات و حروف سخن گفتن انسان است . و يا به مانند مركب براى نوشتن است « 1 » .\r\n1 - نخستين پرتوافكنى ايجادى يا صدور نفس الرحمن را « فيض اقدس » مىگويند ، و اثر حاصل از آن ، نقشهء اجمالى جهانى است كه صور علمى خداوند مىباشد و « اعيان ثابته » نام دارد ، و هيچ اثر وجودى از آن آشكار نمىگردد .\r\n2 - دومين مرتبهء تجلى ايجادى خداوند براى ذات خود را ، « فيض مقدس » مىگويند ؛ و اثرش گسترش يافتن نقشهء اجمالى ، و پديد آمدن علم تفصيلى به اجزاء تشكيل‌دهندهء جهان ، و روابط استوار ميان اجزاء آن است ، و اين صور علمى و تفصيلى را عقل اول مىگويند ، و چون جنبهء اجرائى پيدا كرده ، و آماده براى عمل شدن به آن است « عالم امر » يا قضا نام دارد .\r\n3 - پس از آن مرتبهء اجرائى و سازندگى نقشهء علمى و تفصيلى جهان است ، كه براى ساختن آن و براى ريختن نقشهء وجود اشيا در قالبهاى عملى به « عقل عاشر » سپرده مىشود و « عالم مثال يا قدر علمى » نام دارد و از جهت اين كه عقل عاشر جان هستى را در قالبهاى نيستى مىريزد ، آن را « نفس كلى » نام داده‌اند .\r\n4 - مرتبهء پس از آن ، ساخته و پرداخته شدن جهان هستى و آشكار شدن نقشهء علمى و صنعتى خداوند بر صفحهء جرم و ماده است ، كه « قدر عينى » ناميده مىشود .\r\n5 - پس از آماده شدن جهان هستى كه براى نشان دادن علم و صنعت خداوند ، به مردم ساخته شده است ، شغل معلمى مردم ، به همان عقل عاشر واگذار مىشود ، و به همين ملاحظه او را روح الامين مىگويند .\r\nپس او از سه جنبه داراى سه عنوان و لقب شده است ؛ ( يكى ) از جهت اين كه نخست نقشهء تفصيلى و علمى جهان را از خداى خود آموخته است ، عقل نام دارد .\r\n( دوم ) براى اين كه آن نقشه را به اجرا مىگذارد ، نفس كلى ناميده مىشود . ( سوم ) چون شغل معلمى به او واگذار شده و آورندهء علوم به سوى مردم است ؛ او را روح الامين مىگويند .\r\nروح الامين ، يا نفس كلى مأموريت معلمى خودش را از دو راه اجرا مىكند :\r\nيكى كار خصوصى او است كه با پيمبران سخن مىگويد و سخنان خداوند را به آنان\r\n\r\n\r\n","description":"","footnote":"\r\n( 1 ) مصباح الهدايه و مفتاح الكفايه عز الدين كاشانى ص 95 و 96 و مقدمهء شرح فصوص قيصرى در صفحات متعدد .\r\n","page_name":" مقدمهء مترجم 76 ","page_number":90},
  {"content":"\r\n\r\nمىرساند « و اين تعليم سمعى » او است .\r\nديگرى كار تعليم عمومى و همگانى مردم است ، كه رموز علمى و صنعتى خداوند را كه در آفريدگان ، نهفته است ، از راه هدايت درونى و الهام باطنى به آنان نشان مىدهد ، و مىفهماند « و اين تعليم بصرى » او است .\r\nبنابراين پيمبران ، و روح الامين به كمك يكديگر مردم را آموزش مىدهند ؛ زيرا آنچه را انبيا از روح الامين شنيده‌اند ، براى مردم مىخوانند ، و روح مرموزات گفتار آنان را از راه نشان دادن ريزه‌كارىهاى علمى جهان مرئى ، به آنان مىفهماند و الهام مىكند .\r\nپيمبران الفاظ و جملاتى را كه آيات كتاب الهى هستند ، و آن را از روح الامين شنيده‌اند بر مردم مىخوانند ، و از اين راه آنچه روح الامين ، از راه هدايت درونى به آنان آموخته است ، به يادشان مىآورند ، و به مردم فرمان مىدهند كه آن آيات را بنويسند ، و نگهدارى كنند و بخوانند تا هميشه آنچه را آموخته‌اند ، يادشان بياورد ، و از آن فراموش نكنند .\r\nو اين ترتيب پديد آمدن كتاب علمى ، و عينى ، و خواندنى ، و نوشتنى خداوند است . اينها مطالبى بود كه از مقدمهء قيصرى بر كتاب شرح فصوص الحكم محيى الدين عربى و از كتب متصوفه ديگر و بيشتر آن از كتاب جامع الحكمتين و زاد المسافرين ناصر خسرو اسماعيلى مذهب قباديانى و كتب ديگر او جمع‌آورى شده است ، و اين روش مشترك ، ميان تعليمات نظرى صوفيه ، و فرقهء باطنيه اسماعيلى مذهب است ، كه از جهت اشتراك در روش ، به اهل باطن نسبت داده شد ، تا شامل هر دو گروه گردد .\r\nناصر خسرو در كتب خود درجات و مراتب اين تجلى را به مراحل عقل و نفس و نه فلك و چهار عنصر ، و سه مولود ، و عالم مثال و نه مقولهء عرضى تقسيم كرده ، و جلوات گوناگون روحانى و معنوى و محسوس مادى را ، بر اقسام كلام خداوند كه اخبار و انشاء ، امر و نهى و تمنى و ندا و استفهام است ، منطبق كرده ، و در بعضى از كتب متصوفه نيز قطعاتى از اين تفاصيل آمده است .\r\n\r\nصفات سلبيه\r\nصفات سلبيه جنبه‌هاى گوناگون توحيد را بيان مىكنند و به كمال و بىكم‌وكاستى وجود خداوند وابستگى دارند صفات سلبيه كه در برابر صفات ثبوتيه هستند ، به مانند آنها هفت صفت‌اند .\r\n\r\n","description":"","footnote":"","page_name":" مقدمهء مترجم 77 ","page_number":91},
  {"content":"\r\n\r\nصفات ثبوتيه را « اكراميه » و سلبيه را « جلاليه » مىنامند ، صفات جلاليه را براى اين ثابت مىكنند ، كه نبودن آغاز و انجام براى وجود خداوند ، در صورت سلب اين مفاهيم از او حاصل مىشود ؛ و با اين همه فرقه‌هائى از مسلمانان و جز مسلمانان كوته فكر اساطيرى ، يا فلسفى تناقض ما بين سلب نكردن صفاتى را كه موجب نقص در وجودش مىشود ، با ازليت و ابديت وجود ، درك نكرده‌اند ، و صفاتى را كه بايد از او سلب شود ، برايش ثابت مىكرده‌اند ، به طورى كه عقايد خرافى آنان زير عنوان مجسمه و مشبهه در آخر ذكر خواهد شد . و سلب‌هائى كه مؤكد توحيد همه جانبه و بىنيازى مطلق و ازليت و ابديت وجودش مىباشند ، از اين قرارند :\r\n1 - نداشتن شريك در وجوب ذاتى وجود ، و ديرينگى مطلق .\r\n2 - نداشتن ماهيت ، و سلب شريك در حقيقت ذات ، و نداشتن همتا و مانند .\r\n3 - نداشتن شريك ، در آفريدن ، و در كارگردانى عالم وجود .\r\n4 - نداشتن هيچ‌گونه اجزاء مفهومى ، يا وجودى ، و سلب همه‌گونه تركيب از او .\r\n5 - جسم نبودن او .\r\n6 - جا نداشتن ، و در سوئى نبودن او .\r\n7 - سلب لذت بردن و تألم از او .\r\n8 - حلول نكردن او در چيزى و وابستگى وجودى به چيزى نداشتن او .\r\n9 - متحد نشدن او با چيزى .\r\n10 - ديدنى نبودن او ، و ادراك شدنى نبودن او .\r\n\r\nاول - نداشتن شريك و مانند در وجوب ذات و بلا آغاز بودن وجود\r\nگفتگو در اين كه يك چيز ، اصل است ، كه هميشه بوده و خواهد بود ، و جز او هرچه باشد ، از آن حقيقت يكتا و يگانه به هستى رسيده است ، در مطالب پيش از اين گذشت ، و در زيرنويس فصل قدرت ، پس از اين خواهد آمد ؛ كه از قديم اين اصل مورد اتفاق بيشتر فلاسفهء مادى مسلك ، يا روح‌گرا بوده است ، و اكنون از جنبه‌هاى ديگر از آن اصل گفتگو مىشود .\r\nچيزى كه هست و اشاره به آن گذشت ، هر يك از مطالب مورد بحث گاهى صرفا جنبهء نظرى دارد و جز اطلاع و آگاهى هيچ نتيجهء عملى از آن در نظر نيست ، و آن جنبهء فلسفى مطالب است ، و يك بار ، از جنبهء دينى و اعتقادى از آن گفتگو مىشود ، و آن جهت كلامى قضيه است ، و در اين مسألهء بخصوص كه اكنون مورد گفتگو است\r\n\r\n","description":"","footnote":"","page_name":" مقدمهء مترجم 78 ","page_number":92},
  {"content":"\r\n\r\nجهت ديگرى هم در نظر گرفته شده ، و آن جنبهء مفهومى و منطقى مسأله است .\r\nالف - جنبهء فلسفى بحث : گفتگوى فلسفى در اين‌باره ، مربوط به اصل كثرت و وحدت ، و هست و نيست شدن مىباشد ، و در اين كه چگونه مىشود ، چيزى هم يك و هم بسيار باشد ، گفتگو مىشود ، و اين مشكلى بود ، كه هميشه گشايش يافتنى به نظر نمىرسيده است .\r\nزيرا فلسفه از همين يك مسأله آغاز گرديد ، و نخستين مشكلى بود كه نظر فلاسفه را به خود جلب كرد ، و در نتيجه گروهى طرفدار وحدت و جمعى معتقد به كثرت وجود ، بودند .\r\nطرفداران وحدت ، كه فلاسفهء اليائى نام داشتند ؛ زيرا از آن ديار به پا خاستند ، مىگفتند در برابر هر نام ، يك مفهوم بيشتر نيست ، و در برابر هر يك مفهوم ، بيشتر از يك مصداق در خارج ذهن نمىشود وجود داشته باشد ، و از سوى ديگر چون هست و نيست محور اصلى و اساس فكر و انديشه است ، پس هرچه گفته و شنيده شود جز دربارهء هست و نيست نخواهد بود .\r\nاز جهت ديگر ، لفظ وجود ، نيز يك مفهوم دارد ، و در برابر اين يك مفهوم ، يك فرد مشخص بيشتر در خارج ذهن پيدا نمىشود ، و آن جز حقيقت هست ، چيز ديگر نيست ، و تصورات ديگرى كه داريم ، و چيزهاى ديگرى جز هستى تصور مىكنيم ، در خارج ذهن حقيقى ندارند ، و موهوم صرف مىباشند .\r\nآنان از اين يك اصل كه توحيد مطلق است ، چند اصل ديگر نتيجه‌گيرى كردند : 1 ) بساطت مطلق و نبودن جزء براى وجود . 2 ) نبودن صفت و حالتى براى وجود . 3 ) فناناپذيرى وجود . 4 ) بود نشدن چيزى تازه و نابود نشدن چيز موجود ، و دگرگونى نيافتن موجود .\r\nاصل اول : بساطت مطلق و يافت نشدن پاره‌ها ، و اجزا براى وجود را چنين ثابت مىكردند ، كه اگر هستى در خارج ذهن بخش‌ها ، داشته باشد ، بسيار خواهد بود ، و بايد چيز ديگر جز خود هستى آنها را از يكديگر جدا نگهداشته باشد ، و گرنه همه يك چيز مىباشند .\r\nو چون غير از هستى تصور ديگرى جز نيستى نداريم ، و از سوى ديگر نيستى هيچ است ، و از هيچ كارى برنمىآيد ، پس چيزى يافت نمىشود ، كه پاره‌هائى از هستى را جدا كند ، و آنها را از هم جدا نگهدارد ، پس وجود بيش از يك فرد مشخص حقيقى ندارد ، و يگانه‌اى است كه دوم برايش نمىتوان تصور كرد .\r\nاصل دوم : انكار كردن حقيقت براى هر صفتى ، و يافت شدنى نبودن هيچ حالتى است كه غير از خود موصوف باشد . و اين مدعا را از اين راه ثابت مىكردند ،\r\n\r\n","description":"","footnote":"","page_name":" مقدمهء مترجم 79 ","page_number":93},
  {"content":"\r\n\r\nكه اگر حالت و صفتى براى وجود باشد ، غير از خود وجود خواهد بود ؛ زيرا صفت ، چگونگى و عارض بر موصوف است پس هرچه جز هستى باشد نيستى است : و اگر صفتى تصور شود ، بايد نيستى عارض بر هستى شده باشد ، و نيستى هيچ و ناچيز است ، پس چگونه مىشود هيچ و ناچيز ، عارض بر هستى شود و با هم باشند ؛ زيرا هست و نيست ، از ميان برندهء يكديگرند . و هستى از ميان برداشتنى نمىباشد .\r\nاصل سوم : فناناپذيرى وجود است ، و اين مشكل براى فلاسفهء قديم از اين‌جا پيدا شده بود كه بنابر آنچه در دو اصل پيش گذشت ، هست و نيست نقيض يكديگرند ، و با هم در يك چيز جمع نمىشوند .\r\nپس اگر چيزى باشد ، و نيست شود ، بود ، به نابود ، موصوف شده است ، و صفت و موصوف هر دو بايد داراى حقيقتى باشند ، تا يكى به ديگرى موصوف گردد ، و نبود هيچ است و چيزى نيست ، تا بود ، به آن موصوف گردد ، و چون نقيض يكديگر مىباشند با هم پيدا نمىشوند تا موصوف به يكديگر باشند .\r\nاصل چهارم : به عكس صورت پيش ، بود شدن نبوده است ، و اگر نبوده‌اى بود گردد ، بايد نبود موصوف به بود گردد ، و نيستى صفت هستى پيدا كند . و حال آن كه نبود هيچ است ، و ناچيز است ، و نشدنى است ، كه ناچيز به صفت وجود موصوف گردد .\r\nو نيز چنان كه گفته شد ، صفت و حالت ديگر هم در بيرون ذهن حقيقت ندارد ، تا چيزى از حالتى به حالت ديگر برگردد ، و دگرگون شود ، پس مرگ و حيات و دگرگون شدن چيزها جز خطاهاى فكرى و حواس چيزى ديگر نيست .\r\nاين گروه از اين چهار اصل ، نتيجه گرفتند ، كه جز يك حقيقت يكتا بيرون از فكر و انديشهء ما ، وجود ندارد ، و آن حقيقت يكتا بدون آغاز و انجام است ، و دگرگونىپذير نيست اما كوته‌نظرى آنان در اين بود ، كه آن حقيقت فناناپذير و قديم را داراى شكل و جرم و ماده مىپنداشتند ، و براى همين است ، كه فلسفهء آنان قسمى از فلسفه‌هاى عقلى طبيعى شمرده شده است .\r\nارسطو در كتاب علم الطبيعه مىگويد ، طرح قضيهء وحدت و كثرت چنان به نظر فلاسفه مشكل مىرسيد ، كه تمام انشعابات فلسفى ، و مذاهب گوناگون مادى و روحى همگى براى جستن راه حل اين مشكل پديد آمد ؛ زيرا اصل استدلال چنان محكم است ، كه هيچ قابل انكار نيست ؛ اعتقاد به كمون و بروز كه پاره‌اى از متكلمان اسلامى آن را از قدما آموخته بودند ، و يا بحث اصالت وجود ، يا ماهيت ، كه شايد ميان افلاطون و ارسطو در آن اختلاف بوده است ، و اين اختلاف به فلاسفهء اسلامى نيز كشيده شده است ، همگى براى حل مشكل هست و نيست شدن وجود ، و مشكل وحدت\r\n\r\n","description":"","footnote":"","page_name":" مقدمهء مترجم 80 ","page_number":94},
  {"content":"\r\n\r\nو كثرت پيش آمده است . تا اين‌جا به جنبهء فلسفى بحث پرداختيم ، و اكنون جنبهء منطقى آن را پيش مىكشيم .\r\n\r\nجنبه منطقى بحث وحدت و كثرت :\r\nجنبهء منطقى اين مسأله دنبالهء جهت فلسفى آن مىباشد ؛ زيرا گفت و شنيد ، يا اخبارى است و يا انشائى است . گفتار اخبارى اين است كه كسى با سخن گفتن خود ، از وقوع حادثه‌اى آگهى دهد ، كه در خارج ذهن روى داده است ، و آن حادثه يا موجود شدن چيزى تازه است ، يا تغيير صفت دادن آن است ، و جملهء انشائى يا براى بيان هيجان و تغيير حالتى از حالات درونى است ، و يا براى ايجاد حالت نوى در ديگران است ، و در هر صورت با وجود داشتن صفت و حالت و دگرگون شدن آن ، برخورد مىكند ، و گروهى كه نام برده شدند ، چون منكر وجود صفت بودند و هست و نيست شدن ذات يا حالتى را انكار مىكردند ، پس سخن گفتن به اين بازگشت مىكند ، كه گوينده ، از توهمات و انديشه‌هاى پوچ و دروغ خودش آگهى مىدهد ؛ زيرا موضوع و محمول قضيه در خارج ذهن وجود ندارد ، و فقط مفاهيم كاذبى در ذهن مىباشند . و براى همين بود ، كه گروهى از سوفسطائيان و شاگردان آن فلاسفه ، تا حدى گمراه شدند ، كه سخن گفتن را بر خود تحريم كردند . و حوائج ضرورى حياتى خود را با اشاره مىفهماندند . پس از آن كه از جنبهء فلسفى و منطقى بحث ، بيرون شديم ، به جهت كلامى آن مىپردازيم .\r\n\r\nجنبهء كلامى بحث كثرت و وحدت :\r\nپيروان اديان اساطيرى قديم ، در هند و يونان و بابل و مصر ، براى حل مشكل وحدت ، به وجود ارباب انواع گرائيدند ، و به جاى يك حقيقت اصيل به خود پايدار ، پاى رب النوع‌ها را به ميان كشيدند ، و سواى حقيقت وجود كه يك اصل ثابتى است براى صفات ديگر هم حقيقت‌هاى گوناگونى به جز آن حقيقت پنداشتند و گفتند صفات و حالات انواع زمينى به آنها بازگشت مىكند ، و شايد اصالت ماهيات و انواع افلاطونى هم نحوهء خاصى از اين عقيده باشد . اما آنچه از ظاهر گفتارش بر مىآيد ، او براى اين انواع سلسله مراتبى قائل است ، و همه را مندرج در يك اصل حقيقى و پايدار به او مىداند كه بالاتر از همه است .\r\nبنابراين از شرك و كثرت رسته است ، و راهى براى اعتقاد به توحيد ، و قبول وحدت در عين كثرت يافته است .\r\nثالوث اقدس مسيحى نيز از همين عقايد ريشه گرفته است ، و بيرونى در كتاب تحقيق ماللهند آن را تأثرى از عقايد هندى دانسته است ، و به هرحال اعتقاد مسيحيان در اين باب آن است ، كه صفت وجود ، و صفت علم با صفت حيات به هم آميخته‌اند ، و مجموعا جوهر ذات الهى را تشكيل داده‌اند .\r\nصفت وجود پدر است ، و اصل است . علم يا كلمه فرزند است و صفت\r\n\r\n","description":"","footnote":"","page_name":" مقدمهء مترجم 81 ","page_number":95},
  {"content":"\r\n\r\nحيات ، روح القدس است . مسيح با كلمه متحد شد ، و نخستين مولود ، از حقيقت ذات وجود است .\r\nاين سه صفت هم يك‌اند ، و هم بسيارند . يك‌اند در عين اين كه سه‌اند ، و سه‌اند ، در عين اين كه يك هستند . « 1 »\r\n\r\nگفتگو از وحدت و كثرت و هست و نيست شدن چيزها در مذاهب كلامى اسلامى .\r\nاعتقاد به ثابتات ازليه ، و احوال كه پاره‌اى از متكلمان اسلامى به آن عقيده داشتند براى حل مشكل هست و نيست شدن اشيا ، و كثرت و وحدت بود ؛ زيرا گروهى از آنان ماهيات ثابته ، يا ثابتات ازليه را حقيقت‌هائى ، هميشگى دانستند ، و هستى و نيستى را حال گرفتند ، و گفتند خود حال نه موجود است و نه معدوم ، اما چيزها به آن موصوف مىشوند .\r\nصفت بقا و فنا را نيز مستقلا چيزى دانستند كه ضد يكديگر مىباشند و عارض بر چيزها مىشوند و يكديگر را از ميان مىبرند « 2 » و اين هم راه‌حلى براى گشودن گره هست و نيست شدن چيزها بود .\r\nمشكل اعادهء معدوم ، كه مربوط به حشر و بازگشت مردگان از نيستى به هستى است ، و متكلمان آن را مىپذيرند . در صورتى كه فلاسفه منكر آنند و معاد جسمانى را به نحو ديگرى تفسير مىكنند ، و يا از اصل منكر مىشوند از همين مشكل سرچشمه مىگيرد .\r\nملا صدرا مشكل كثرت ، با پذيرفتن وحدت را ، از راه تشكيك حقيقى و عينى وجود ، و ذى مراتب بودن آن ، گشوده است ، و ابن سينا وجودها را حقايق متباينه دانسته است ، و در هر صورت همهء اين عقايد ، به مشكل وحدت و كثرت بازگشت مىكند .\r\n\r\nگفتگو در رابطهء صفات با ذات الهى در ميان مسلمانان\r\nآنچه تاكنون دربارهء صفات گفته شد در آغاز جنبهء فلسفه داشت و در آخر گفتگوها به اديان ديگر رسيد ، و اكنون عقيدهء گروههاى مسلمان ، در اين‌باره پيش مىآيد ، كه اصل مقصود و هدف اصلى ما است .\r\nاز كتب كلامى بر مىآيد كه وجود صفات را از سه راه براى خداوند ثابت كرده‌اند :\r\nيكى از كتاب الهى و متون ديگر شرعى . ديگرى از راه انجام شدن كارهاى\r\n\r\n\r\n","description":"","footnote":"\r\n( 1 ) شرح مواقف ص 179 .\r\n( 2 ) رجوع شود به صفحه 391 ترجمه و اصل كتاب .\r\n","page_name":" مقدمهء مترجم 82 ","page_number":96},
  {"content":"\r\n\r\nگوناگون و پديد آمدن انواع موجودات ، و متناسب بودن اجزا و اوضاع و احوالشان با نيازمندى بقا و رابطهء درستى كه با يكديگر دارند . سوم از اين راه كه مردم صفات غيرمحسوسى را در خودشان مىيابند و نداشتن اين صفت‌ها را ، كم‌وكاست در هستى خود مىبينند ، مانند دانائى و توانائى و جز آن .\r\nپس از آن كه با اين‌گونه دليل‌ها وجود صفاتى ، براى ذات الهى پذيرفته شد ، بحث‌هاى ديگرى پيش مىآيد ، كه از اين قرارند :\r\nالف ) صفاتى كه دربارهء خداوند گفته مىشود ، مانند عليم و قدير ، و سميع و بصير ، و مانند آنها آيا الفاظى تشريفاتى هستند و هيچ مفهومى ندارند ، يا داراى مفاهيم مىباشند .\r\nب ) چنانچه مفاهيمى داشته باشند ، آيا صفات حقيقى هستند ، يا از نسبتى كه ميان او با موجودات هست ، اين مفاهيم برخاسته است ، و صفات اضافى مىباشند .\r\nج ) در صورتى كه صفات حقيقى باشند ، آيا مصداق ذاتى و وجودى آنها ، با وجود خود ذات يكى است ، يا وجود ديگرى غير از وجود خود ذات دارا هستند .\r\nد ) هرگاه داراى وجود ديگرى غير از وجود خود ذات باشند ، آيا وجودشان عارض بر ذات و پيوسته و قائم به وجود خود او است ، يا داراى وجودهائى جدا از ذات و مستقل هستند و به او نسبت داده مىشوند . و از اين گفتگوها ، چندين عقيده ميان مسلمانان پديد آمد .\r\n\r\nفهرست عقايد گروههاى مسلمان در مورد صفات الهى\r\nدر اول صفات سلبيه گذشت كه گفتگو كردن از رابطهء صفات با ذات مربوط به بحث توحيد در قدم ذات است ، زيرا از يك‌سو ، دليل ثابت مىكند ، كه خداوند ، بايد صفت‌هائى متناسب با كمال وجود ، و خوب و درست انجام دادن كارها ، داشته باشد ، و از سوى ديگر اگر صفاتى براى او باشد ، از دو حال بيرون نيست : يا وجود اين صفات قديم است ، و يا حادث است ؛ اگر وجود اين صفات قديم باشد ، تعدد قدما لازم خواهد آمد ، و توحيد در ديرينه بودن ذات باطل خواهد شد ؛ و چنانچه وجود اين صفات حادث باشد ، جنبهء پذيرشى و تأثر و نقص قبلى و دگرگون شدنى بودن موجوديت ذات ، حاصل خواهد شد ، كه باز آن هم ، با بلا آغاز بودن وجود ذات ناسازگار است ؛ به همين ملاحظه ، متكلمان اسلامى ، درصدد برآمدند ، راه‌حلى براى چنين مشكلى پيدا كنند ؛ و هرگروهى از آنان در اين‌باره به چيزى اعتقاد كردند :\r\n1 - پاره‌اى از گروه معتزله آنها را الفاظى بدون مفهوم تصور كردند .\r\n\r\n","description":"","footnote":"","page_name":" مقدمهء مترجم 83 ","page_number":97},
  {"content":"\r\n\r\n2 - گروهى از آنان گفتند مفاهيم اضافى هستند .\r\n3 - پاره‌اى از متكلمان گفتند ، صفات خداوند ، حال است ، و حال متوسط ميان هست و نيست مىباشد ، و صفات خداوند ، نه موجودند و نه معدوم‌اند .\r\n4 - گروهى از محققان و دانشمندان باريك‌انديش گفتند ، خداوند داراى صفاتى حقيقى و ذاتى مىباشد ، اما اين صفات داراى وجود ديگرى جز وجود خود ذات نيستند ، و مصداق ذاتى صفت و موصوف در مورد ذات الهى يك چيز است .\r\n5 - گروهى از سنييان قديم ، قائل به توقف شدند ، و گفتند ، ما مىدانيم خداوند داراى اين صفات هست ، اما از چگونگى وجود اين صفات آگاه نيستيم .\r\n6 - صفاتيهء قديم علاوه بر صفات غيرمحسوس ، صفات ظاهرى را هم با گونه‌اى از تفسير براى خداوند پذيرفتند ، و تا حدودى به گروه مشبهه نزديك گرديدند .\r\n7 - صفاتيهء جديد علاوه بر صفات غيرمحسوس ، صفات محسوس جسمانى را هم به نحو ديگرى ، كه از جسم بودن دور باشد ، برايش پذيرفتند .\r\n8 - فرقهء كراميه وجود صفات حقيقى و ذاتى خداوند را جدا از وجود ذات و مستقل گفتند .\r\n9 - فرقهء مشبهه علاوه بر صفات معنوى ، صفات جسمانى و ظاهرى را به همين گونه كه اجسام ديگر دارند براى خداوند قائل شدند ، و او را فردى به مانند انسانها دانستند .\r\n10 - فرقهء مجسمهء حلولى مسلك او را عارى از صفات جسمانى دانستند و گفتند او خود را به شكل اجسام و متظاهر به صفات محسوس براى مردم آشكار مىكند .\r\nو اينك يكايك اين عقايد توضيح داده مىشود .\r\n\r\nاول - منكران صفت به طور مطلق\r\nدر نظر گروهى از فرقهء معتزله ، قضايائى كه در مورد ذات الهى شكل مىگيرد لفظى صرف است ، و بر هيچ مفهومى يا مصداقى دلالت نمىكند ، به همين سبب آنان را معطله گفتند ؛ زيرا هيچ راهى براى تصور كردن خداوند از هيچ عنوانى قائل نبودند ، و بر ايشان خورده مىگرفتند ، كه بنابراين عقيده ، هر سخنى از خداوند به ميان آورند ، ردوبدل كردن لفظ است و هيچ مفهومى نخواهد داشت .\r\nزيرا آنان گفتند ، الفاظى كه براى مفاهيم كلى نام گذارده شده و افراد بسيارى\r\n\r\n","description":"","footnote":"","page_name":" مقدمهء مترجم 84 ","page_number":98},
  {"content":"\r\n\r\nرا فرا مىگيرد ، هنگامى كه اين الفاظ بر خداوند ، گفته شوند شركت داشتن او را در آن مفاهيم نمىرسانند ، و چنين نيست كه خداوند ، با پاره‌اى از چيزها در اين گونه مفاهيم انباز باشد ، و با پاره‌اى ديگر انبار نباشد ، و شركت او با چيزهاى ديگر فقط در لفظ است . « 1 »\r\n\r\nدوم - معتقدان به اين كه همهء صفات مفاهيم نسبى و اضافى هستند .\r\nگروهى گفتند اين صفات مفاهيمى است ، كه از مقايسه كردن او با چيزهاى ديگر برمىخيزد ، و نسبت‌هائى است كه از پاره‌اى ملاحظات ذهنى حاصل مىشود ، و گرنه حالت يا صفتى نيست كه با پاره‌اى از چيزها ، در آن حالت و صفت شريك باشد ، و با پارهء ديگرى در آن شريك نباشد .\r\nدليل آنان اين بود ، كه اگر صفت‌هاى خداوند ، مفهوم حقيقى داشته باشد و صفت واقعى باشد ، بايد وجود آن صفت بلاآغاز همراه با وجود ذات او باشد ، و بنابراين هركس وجود صفت را براى خداوند بپذيرد وجود خدايانى ازلى را ثابت كرده است ، كه در بلاآغاز بودن وجود ، با خود او انباز مىباشند . « 2 »\r\n\r\nسوم - معتقدان به حال\r\nگروه ديگر مبدأ اشتقاق ، و معنى مصدرى صفات خداوند را « حال » ناميدند ، و گفتند حال چيزى است كه متوسط ميان هست و نيست است ، خود اينها نه موجودند و نه معدومند ، اما صفت چيزى هستند ، كه موجود است ، مانند عالميت و قادريت ، مريديت ، و اين احوال وابسته و پاينده به خود مبدأ قديم مىباشند .\r\nابو هاشم جبائى كه معتقد به حال بود ، مىگويد ، خداوند به همان موجوديت خود دانا است ، نه اين معنى كه داراى حالتى است ، و آن حالت صفتى است ، و جز صفت هستى مىباشد . احوال صفت‌هائى هستند كه خودشان نه معلوم و نه مجهول مىباشند ، اما هنگامى كه آنها را همراه با ذات ملاحظه كنيم شناسائىپذير مىباشند .\r\nابو هاشم مىگويد ، ميان اين تفاوت آشكارى هست ، كه چيزى را بدون تقيد به صفت بشناسيم ، يا آن را به صفتش مورد ملاحظه قرار دهيم ؛ زيرا اگر خود كسى را بشناسيم به جز آن است كه با دانا بودن او را بشناسيم ، و به همين گونه\r\n\r\n\r\n","description":"","footnote":"\r\n( 1 ) ملل و نحل شهرستانى ص 107 .\r\n( 2 ) ملل و نحل شهرستانى ص 61 .\r\n","page_name":" مقدمهء مترجم 85 ","page_number":99},
  {"content":"\r\n\r\nخود جوهر را كه مىشناسيم ، به جز آن است ، كه آن را جايگير و پذيرندهء عرض‌ها بدانيم .\r\nزيرا هيچ شكى نيست ، كه انسان چيزهائى را در قضايائى با هم شريك مىبيند ، و چيزهاى ديگرى را در آن قضايا از آن جدا مىنگرد ، ( مثلا پاره‌اى از مردم را مىنگريم در اين كه دانايند با هم شريك مىباشند و پارهء ديگر از مردم با آنها در اين قضيه شريك نمىباشند ؛ زيرا نادانند ؛ پاره‌اى در توانائى با هم شريكند ، و با پارهء ديگر در آن شريك نيستند ، و آشكار مىدانيم ، آنچه در آن شريك مىباشند ، به جز آن است ، كه در آن شريك نيستند ) و هيچ‌كس آن را نمىتواند انكار كند . اين تفاوت از جهت خود ذات و براى داشتن عرض‌هائى نيست كه وجودشان به جز وجود خود ذات باشد ، پس ناگزير ، بايد اين تفاوت براى داشتن حال‌ها مىباشد . و بنابراين دانا بودن خداوند حال است ، نه صفتى باشد كه وجودش به جز وجود موصوف باشد .\r\nاين حال‌ها صفتى هستند كه آنچه از آن‌ها به ذهن مىآيد ، غير از آن چيزى است ، كه از خود ذات تصور مىشود ، و توانا بودن و زنده بودن خداوند ، به همين گونه‌اند . « 1 »\r\n\r\nچهارم - متحد بودن وجود ذات با وجود صفات\r\nپيروان ابو الهذيل علاف گفتند ، خداوند عالم است به صفت علم اما وجود علم همان وجود خود او است . او توانا به صفت توانائى است ؛ و وجود توانائى با او يكى است . زنده است ، به زندگى و زندگى خود او است ، و اين را او از فلاسفه آموخته بود ، كه گفتند ، خداوند يك است و كثرت صفاتى ندارد ، و صفت چيزى جز وجود خود او نيست ، و چنين نيست كه صفت معنى قديم ، و قائم به ذات خداوند باشد ، بلكه عين وجود خود او مىباشد .\r\nتفاوت ميان آن كس كه مىگويد ، خداوند به خودى خود دانا است با ديگران كه مىگويند ، او به واسطهء داشتن علم دانا است ، اما او خود علم است در اين است ، كه اولى انكار صفت كرده است ، و دومى صفت را انكار نكرده ، بلكه وجود ذات او را با صفت يكى دانسته است .\r\nابو الهذيل گرچه وجود صفت‌ها را ثابت كرد ، اما وجود صفت را همان خود ذات دانست . « 2 » ابو على جبائى پدر ابو هاشم نيز مىگويد صفت علم و قدرت\r\n\r\n\r\n","description":"","footnote":"\r\n( 1 ) ملل و نحل ص 106 و شرح مواقف ص 179 .\r\n( 2 ) ملل و نحل ص 67 .\r\n","page_name":" مقدمهء مترجم 86 ","page_number":100},
  {"content":"\r\n\r\nدو ملاحظه و اعتبار هستند كه وسيله براى توجه يافتن ذهن به خود ذات مىباشند . « 1 »\r\nشيخ طوسى چنان كه خواهد آمد ، و پاره‌اى از محققان ديگر به طورى كه پيش از اين اشاره شد همين عقيده را دارند . زيرا مغايرت صفت را با ذات الهى مغايرت مفهومى دانستند و مفاهيم صفات را برانگيخته از تأكد و وجوب وجود و تماميت و كمال ذات ، شناختند .\r\n\r\nپنجم - معتقدان به توقف و ممتنعان از توجيه صفت\r\nاهل توقف ، گروهى از سنييان اهل حديث بودند ، كه وجود صفت‌هاى غير محسوس ، و صفت‌هاى ديگرى را كه تجسم از آنها فهميده مىشود ، و در قرآن آمده است ، مانند مستقر شدن بر عرش ، و مانند آن را پذيرفتند ، اما از هر گونه ، تفسير و توجيه ، درباره‌اش خوددارى كردند ، و از گفتگو كردن در آن ، دست باز داشتند و گفتند :\r\nما مىدانيم اين صفت‌ها براى خداوند هست اما معنى اين گونه لفظها را نمىفهميم « 2 » مالك بن انس مىگويد ؛ « الاستواء معلوم و الكيفية مجهولة و الايمان به واجب و السئوال عنه بدعة » و احمد بن حنبل ، سفيان ثورى با او هم‌عقيده بودند . « 3 »\r\n\r\nششم - صفاتيهء قديم\r\nصفاتيهء قديم ، علاوه بر صفات حقيقى خداوند كه علم و قدرت و حيات و اراده و سمع و بصر و غيره است ، صفات ديگرى را كه صفت افعالى او هستند و از ظاهر لفظ تجسم استفاده مىشود ، صفت حقيقى او مىدانستند ، و آنها را « صفات جبريه » نام مىدادند ؛ مانند دو دست و دو پا و روى داشتن . اين صفات را بدين سبب جبريه ناميدند ، كه گفتند از پذيرفتن اين صفت‌ها ناچار هستيم ، و اين الفاظ را كه در قرآن آمده است ، تأويل نمىكردند . و علاوه بر آن وجود صفت‌ها را غير از وجود ذات موصوف مىدانستند ، به همين ملاحظه آنان را صفاتيه ناميدند . « 4 »\r\nتفاوت اين گروه با مشبهه ، كه در آخر خواهد آمد ، اين است كه صفاتيه ،\r\n\r\n\r\n","description":"","footnote":"\r\n( 1 ) ملل و نحل ص 61 .\r\n( 2 ) ملل و نحل ص 123 و 124 .\r\n( 3 ) ملل و نحل ص 125 و 126 .\r\n( 4 ) ملل و نحل ص 123 و 124 .\r\n","page_name":" مقدمهء مترجم 87 ","page_number":101},
  {"content":"\r\n\r\nخدا را جسم نمىدانستند ، و با اين خصوصيت او را از موجودات جسمانى نمىشمردند ، و داراى صفاتى مىدانستند كه به مانند صفات اجسام است . اما گروه مشبهه ، آشكارا او را فردى از موجودات جسمانى و از نوع انسان مىپنداشتند .\r\n\r\nهفتم - صفاتيهء جديد\r\nپيروان ابو الحسن اشعرى را صفاتيهء جديد نام دادند ؛ زيرا اشعرى صفات را اسم گرفت ، و براى هريك از صفات خداوند ، وجودى به جز موجوديت ذات قائل شد ، و آنها را معانى نام داد . و از اين جهت آن‌ها را معانى ناميد ، كه هريك از الفاظ آنها را نام براى چيزى دانست ، كه داراى وجودى به جز وجود خداوند مىباشند ؛ و خداوند به وسيلهء هريك از آنها نوعى كار انجام مىدهد ، و براى اين او را موصوف به اين صفات دانست كه اين صفات در تصرف او هستند ، مثلا خداوند براى اين موصوف به دانائى است كه داراى چيزى است و آن علم ناميده مىشود . و از اين جهت موصوف به توانائى است ، كه داراى چيزى است ، و آن قدرت نام دارد . هر چند اين معانى اسمى ، كه از اين الفاظ فهميده مىشوند ، مستقل و جدا از خود او نيستند ، بلكه قائم به ذات اويند ، و پيوسته و همراه با او مىباشند . « 1 »\r\nاشعرى مىگويد : هنگامى كه ما در تطور وجود خودمان مىنگريم و خود را داراى استعدادات گوناگون مىيابيم ، به اين نتيجه مىرسيم ، كه آفرينش استوار و كامل ، بدون اين كه از روى صفت‌هاى ويژه‌اى انجام شده باشد ، ميسر نيست ، و پى مىبريم كه آفرينندهء ما داراى صفت‌هائى است مانند علم و قدرت و اراده ، آن‌چنان كه مردم را مىنگريم تا چنين صفت‌هائى نداشته باشند ، كار استوار ، و كامل نمىتوانند انجام بدهند .\r\nاز سوى ديگر مىنگريم : دانا هيچ معنائى ندارد به جز دارندهء علم و توانا يعنى ، دارندهء توانائى و مريد يعنى دارندهء اراده . پس اين‌ها چيزهائى هستند ، كه با داشتن آنها كار درست مىتوان انجام داد ، و نمىتوانيم كسى را به اين صفت‌ها توصيف كنيم مگر خود اين صفت‌ها موجود باشند ، مثلا زنده ، براى داشتن معنايى كه زندگى است ، زنده توصيف مىشود . و اگر زندگى و دانائى با خود ذات كه به آنها وصف مىشود ، يك وجود داشته باشند ، بايد هنگامى كه دانستيم ، او موجود است ، دانسته باشيم كه زنده و توانا و دانا هم مىباشد ، و حال آن كه مىشود خود او را\r\n\r\n\r\n","description":"","footnote":"\r\n( 1 ) شرح مواقف ص 179 و 581 .\r\n","page_name":" مقدمهء مترجم 88 ","page_number":102},
  {"content":"\r\n\r\nموجود بدانيم ، و از توانا و دانا بودنش آگاه نباشيم ؛ بنابراين بايد صفت‌هائى مستقل وجود داشته باشند ، هر چند ، وجود اين معانى ، به وجود خود ذات پاينده و برپا باشد . « 1 »\r\n\r\nهشتم - گراميه و صفات جدا از ذات\r\nفرقهء كراميه بر آن بودند كه وجود اين معانى جدا از وجود ذات است ؛ آنان به جوهريت و استقلال وجود اين معانى عقيده داشتند و گمان مىكردند ، خداوند داراى صفتى نيست ، بلكه وجود مبداء اشتقاق اين معانى ، جدا از ذات و مستقل است . « 2 »\r\nبنابراين خواستن حادثه‌اى است كه در او پديد مىآيد . ديدن و شنيدن ، به همين گونه‌اند اما خود او موصوف به اين‌ها نيست ، بلكه قائليت ، مريديت ، خالقيت ، قادريت جدا از خودش وجود دارند ، و خداوند به توسط آنها كارهائى را انجام مىدهد .\r\nبه همين ملاحظه اسم خالق و رازق و منعم ، بدون آغاز با خداوند وجود داشته‌اند ، در صورتى كه آفرينش و روزىرسانى و بخشش ، هنوز از او سر نزده بود « 3 » .\r\n\r\nنهم - نحوهء وجود صفات در عقايد مشبهه\r\nمشبهه كسانى بودند ، كه خداوند را جسم و مانند انسان‌ها تصور مىكردند و بنابراين هر صفتى كه براى نوع انسان وجود دارد همان را براى خداوند نيز معتقد بودند ، چه صفت ظاهرى و يا باطنى باشد .\r\n\r\n\r\n","description":"","footnote":"\r\n( 1 ) ملل و نحل شهرستانى ص 127 و 128 جلد اول .\r\n( 2 ) ظاهرا اين گروه وجود مبدأ اشتقاق صفت‌ها را چيزهاى مستقلى مىدانستند كه آلت و افزار انجام دادن كارها مىباشند ، و خدا را از آن جهت ، كه اين‌ها در اختيار او هستند ، و به او نسبت داده مىشوند ، موصوف به آنها مىپنداشتند ، مانند تامر و لابن و طحان و تبان خباز كه افرادى از جهت انتساب داشتن به تمر و لبن و طاحونه و تبن و خبز ، به اين مبدأ اشتقاق‌ها ، موصوف به آنها مىشوند ؛ زيرا فروشنده و يا دست‌گردان كنندهء آنها هستند . ابو عبد اللّه كرام نيز ، عالميت و قادريت و مبدأ اشتقاق صفت‌هاى ديگر را ، نيز گويا چنين چيزهائى مىپنداشته است .\r\n( 3 ) ملل و نحل شهرستانى ص 164 و زيرنويس آن نقل از التبصير ص 67 .\r\n","page_name":" مقدمهء مترجم 89 ","page_number":103},
  {"content":"\r\n\r\nگروهى از يهوديان قديم ، بنام ( قرائين ) از فرزندان مقرا كه به معنى دعوت و دعا خواندن است نيز همين عقيده را داشتند ، آنان نيز به مفاهيم عرفى و ظاهرى نصوص دينى عقيده داشتند . « 1 » مثلا در قرآن استقرار بر عرش ، و دو دست و پهلو ، و آمدورفت ، و در سوى بالا بودن به خداوند نسبت داده شده است ، و در حديث آمده كه آدم به شكل خداوند آفريده شده است . يا در حديث انس بن مالك است كه از قول پيغمبر آورد ، و او فرمود : جهنم پىدرپى مىگويد خداوندا باز هم كسى هست ، كه نصيب من بشود تا آن كه خداوند پا در آتش مىنهد و جهنم مىگويد ديگر بس است ، در اين حديث پا گذاشتن و پا داشتن به خداوند نسبت داده شده است .\r\nيا آن كه پيغمبر فرمود : دل مؤمن ميان دو انگشت از انگشتان خداوند است .\r\nيا آن كه خداوند ، با دو دست خودش گل آدم را چهل بامداد بسرشت ، و احاديث ديگرى نيز هست كه در آنها حركات جسمانى به خداوند نسبت داده شده است . « 2 »\r\nمثل اين كه در حديث آمده است : روز قيامت خداوند بانگى بر مىآورد ، كه مردم اول و آخر همگى مىشنوند ، يا آن كه موسى عليه السلام آواز خداوند را مانند صداى كشيده شدن زنجيرها شنيد .\r\nفرقهء مشبهه ، همهء اين الفاظ و عبارات را به همين مفاهيم ابتدائى ظاهرى كه ميان مردم عادى متداول است ، مىفهميدند و سخن گفتن خداوند را مانند مردم تلقى كردند . « 3 » و بنابراين خدا را به مانند مردم ، داراى سر و دست و پا و اندامها ، مىدانستند .\r\nاز داود جواربى حكايت شده است ، كه گفت مرا از اين معاف داريد ، كه بگويم خداوند آلت تناسلى يا ريش دارد ، و هر عضو ديگرى را مىخواهيد از من بپرسيد .\r\nو باز گفت ، كسى را كه مردم مىپرستند از جسم و از خون و گوشت است ، و اندام‌ها دارد ، مانند دست و پا و زبان و دو چشم و دو گوش ، و با اين همه جسمش مانند جسم‌هاى ديگر نيست ، و گوشت و خونش ، نه به مانند گوشت و خون مردم ديگر است ؛ و صفات ديگرش مانند آفريدگان نيست . « 4 »\r\n\r\n\r\n","description":"","footnote":"\r\n( 1 ) ملل و نحل شهرستانى ص 124 و زيرنويس آن نقل از خطط مقريزى ص 369 .\r\n( 2 ) ملل و نحل ص 149 و 150 و 151 با زيرنويس آن .\r\n( 3 ) ملل و نحل شهرستانى ص 154 .\r\n( 4 ) ملل و نحل ص 149 .\r\n","page_name":" مقدمهء مترجم 90 ","page_number":104},
  {"content":"\r\n\r\n\r\nدهم - فرقهء مجسمه‌اند كه دربارهء صفت‌ها نوع ديگرى عقيده دارند .\r\nفرقهء مجسمه ، كه يكى از دو گروه حلوليه‌اند ، وجود خداوند را جسم نمىدانند ، و برآنند كه او ذاتا روح است و نامرئى است ، اما خودش را براى مردم در شكل اجسام آشكار مىكند ، تا مردم او را بينند ، و تفصيل اين عقيده در مورد اتحاد بيان خواهد شد .\r\n\r\nقدم يا حدوث صفات\r\nهمهء آراء و عقايدى كه تاكنون در نحوهء وجود صفات و رابطهء آن با ذات الهى گفته شد ، براى اثبات يك نتيجهء نهائى است ، و آن مسألهء حدوث يا قدم صفات است ؛ و پس از آن كه از روش اهل تحقيق ، برآمد كه صفات ، از جهت مفهوم ، مغايرت با وجود ذات دارند ، اما وجود عينى آنها با وجود ذات يكى است ، و براى همهء صفات با خود ذات يك فرد مشخص در خارج ذهن ، و يك مصداق عينى ، بيشتر نيست ، خود صفات وجود جداگانه‌اى ندارند و از ذات بسيط كامل و بىكم‌وكاست ، همهء آثار عينى صفات گوناگون آشكار مىشود و از ملاحظهء همين آثار گوناگونى كه پيرو كمال و وجوب ذات است ، مفاهيم گوناگون صفات در ذهن پيدا مىشود .\r\nپس آنچه مورد نظر از صفات سلبيه است ، و آن نداشتن شريك در قدم ذاتى يا در وجوب ذات است ، ثابت مىگردد ، و ديگر جائى باقى نمىماند ، كه از قدم يا حدوث صفات گفتگو كنيم .\r\nاما كسانى كه براى هريك از صفات وجودى به جز وجود خود ذات ، قائل هستند ، چه آن كه عارض بر ذات و صفت حقيقى او باشند ، يا وجودشان مستقل و جدا از ذات باشد ، گرفتار اشكال بزرگى مىشوند ؛ زيرا اين گفتگو براى آنان پيش مىآيد كه اگر بگويند وجود صفات بلاآغاز بوده است ، توحيد در قدم ذات ثابت نمىشود ، و تعدد و كثرت وجود قدما لازم مىآيد .\r\nو چنانچه جانب توحيد را بگيرند ، و بگويند ، وجود قديم ، و بلاآغاز يكى بيشتر نيست ، اشكال ديگرى پيش مىآيد ؛ زيرا بايد بپذيرند ، كه ذات الهى محل حدوث احوال است . و دگرگونى صفات برايش حاصل مىشود ، و دگرگونى صفات منافى با قدم ذات مىباشد . از اين روى اختلافات بسيارى برايشان پيش آمده است : گروهى تغيير يافتن صفات را پذيرفتند و آن را منافى با قدم ذات ندانستند ، و جمعى وجود آنها را جدا از ذات گرفتند ، تا تغييرى در ذات پيدا نشود و ديگران راههاى ديگرى\r\n\r\n","description":"","footnote":"","page_name":" مقدمهء مترجم 91 ","page_number":105},
  {"content":"\r\n\r\nبراى گريز از اين اشكال پيش كشيدند ، به تفصيلى كه گذشت .\r\nمشكل ديگرى كه در ميان بود ، مسألهء انجام يافتن كارهاى تازه يا تغيير روش‌هاى نوى در طبيعت است ، كه در پاره‌اى از آيات قرآن بدان اشارت رفته است .\r\nتوضيح اشكال اين است ، كه اگر صفات خداوند ، قديم باشند ، و دگرگونى در آن‌ها راه نيابد ، چگونه مىشود كارهائى را كه تاكنون انجام نمىداده است ، از او سر بزند ، يا روش كار خود را دگرگون كند ، و مسألهء « بدا » كه شيخ طوسى آن را در اين كتاب عنوان كرده است ، تا حدودى وابسته به همين مسأله است .\r\nزيرا گفتگو در اين است ، كه آيا مىشود صفت و حالت نوى ، براى خداوند پيش آيد ؟ آيا مىشود دانش نوى پيدا كند ؟ يا حالت خشم و مهربانى و احوال ديگر در او پديد آيد ؟ و از اين بابت عقايد گوناگونى آشكار شده است .\r\n1 - در اديان پيش از اسلام ، به گروهى از مجوس نسبت داده‌اند كه موجودات عالم را صفات كماليهء خداوند مىدانستند ، و مىگفتند هنگامى كه چيزى كم يا زياد شود ، در صفت خداوند دگرگونى روى مىدهد .\r\n2 - گروه كراميه از فرق مسلمان كه وجود صفات خداوند را جدا از ذاتش مىدانستند ، گفتند كارهاى تازه به تازه‌اى كه خداوند انجام مىدهد ، به توسط صفت‌هاى نوى است ، كه برايش پيدا مىشود ، و صفت نو همان ارادهء تازه‌اى است ، كه در او يافت مىشود .\r\nپاره‌اى گفتند ، صفت نو كلمهء « كن ، وجودى » « فرمان باش » مىباشد ، و به هرحال چه اراده ، يا فرمان « كن » باشد ، آن را حادثهء نوى مىدانستند ، كه در ذات خداوند پديد مىآيد . « 1 »\r\nگذشت كه به عقيدهء كراميه ، گفتن و ديدن و گوش دادن ، و خواستن حادثه‌هائى است كه در ذات خداوند روى مىدهد ، و پديد آمدن اين حادثه‌ها را از معانى مستقلى مىدانند كه جدا از ذاتند و عبارتند از مريديت ، قائليت ، سامعيت ، مريديت . « 2 »\r\nبنابراين رويدادهائى را كه در ذات ، پديد مىآيد « حوادث » خواندند ، و چيزهائى را كه از اين حوادث در خارج ذات موجود مىشود « محدث » گفتند . « 3 »\r\n\r\n\r\n","description":"","footnote":"\r\n( 1 ) شرح مواقف ص 576 و 577 و شرح باب حادى عشر ص 24 و 25 .\r\n( 2 ) ملل و نحل ص 164 .\r\n( 3 ) مىتوان نظرشان را چنين تفسير كرد ، كه اين‌ها را صفات افعالى و اضافى گرفته باشند كه تجدد در آنها روا مىباشد .\r\n","page_name":" مقدمهء مترجم 92 ","page_number":106},
  {"content":"\r\n\r\n3 - ابو الحسين بصرى معتزلى كه گذشت ، او منكر صفت بود ، و صفات خداوند را حال مىدانست و مىگفت عالميت يكى از احوال است ، و هرگاه موجود تازه‌اى در عالم پديد مىآيد ، عالميت نوى براى خداوند پيدا مىشود و عالميت حال است . « 1 »\r\n4 - بر خلاف اين چند عقيده ، فرقه‌هائى از مسلمانان كه دقت نظر داشتند گفتند پيدا شدن صفت جديد ، و دگرگونى حالت ، نشدنى است ؛ زيرا دگرگونى ذات كه همراه با حادث بودن است ، لازم مىآيد ؛ و چند دليل براى باطل بودن اعتقاد به تجدد صفات آوردند :\r\nدليل اول ) اين كه اگر داشتن صفتى بر خداوند روا باشد ، بايد هميشه بر او روا باشد ؛ و بايد از هميشهء بلاآغاز كه او موجود بوده است ، اين صفت را داشته باشد ؛ و اگر نه دليلى يافت نمىشود ، كه بگوئيم در گذشته‌ها چنين صفتى را نداشته است ، و اكنون برايش يافت شده است .\r\nدليل دوم ) نداشتن صفتى كه متناسب با كمال ذاتش باشد ، كم‌وكاست در وجود او خواهد بود ، و همهء مسلمانان بر اين اتفاق دارند ، كه در هيچ هنگام ، نمىشود در ذاتش كم‌وكاستى باشد .\r\nدليل سوم ) اگر صفت تازه‌اى ، برايش پيدا شود ، جنبهء استعداد پذيرشى ، و انفعال لازم مىآيد ، و حال آن كه استعداد پذيرش حالت ، و انفعال ، كمبودى در وجود ذات مىباشد ، و نمىشود كمبودى در وجودش باشد تا جبران پذيرد .\r\n\r\n[ دوم 
  ] نداشتن شريك در حقيقت ذات\r\nديگر از صفات سلبيه ، نداشتن شريك در حقيقت ذات است ، كه « توحيد ذاتى » عنوان مىشود . شيخ طوسى ، در اين كتاب يك فصل را به نبودن ماهيت براى خداوند ، اختصاص داده است ، و نبودن ماهيت براى خداوند ، مستلزم نداشتن شريك و مانند در ذات و حقيقت است ؛ زيرا دو چيز هنگامى همانند و همتاى يكديگر مىشوند ، كه در يك ماهيت نوعيه با هم شريك باشند ؛ مانند دو فرد از انسان كه در ماهيت نوعيهء انسانيت با هم شريك مىباشند .\r\nبراى اثبات توحيد ذاتى از دو راه دليل آورده‌اند :\r\nدليل اول ) اگر خداوند در حقيقت و ذات خود مانند داشته باشد ، بايد ماهيتى\r\n\r\n\r\n","description":"","footnote":"\r\n( 1 ) شرح مواقف ص 576 و 577 .\r\n","page_name":" مقدمهء مترجم 93 ","page_number":107},
  {"content":"\r\n\r\nبراى او باشد . ماهيت هر چيزى عنوان ذات آن است ، و افراد بسيارى را كه در يك حقيقت با هم شريك مىباشند ، از افرادى كه داراى ذات و حقيقت ديگر هستند جدا مىكند .\r\nمثلا ماهيت زيد و عمرو ، انسانيت است ، و مفهومى از انسانيت كه در ذهن ما موجود است ، زيد و عمرو و افراد ديگر مانند آنها را ، از چيزهاى ديگر براى ما مشخص و ممتاز مىگرداند و از آنها جدا مىكند . پس ماهيت هر گروهى از موجودات ، به همان ردهء مخصوص ، ويژگى دارد .\r\nدر صورتى كه وجود ، مشترك ميان همه است ، و ديدنىها و ناديدنىها همگى در داشتن صفت وجود ، مانند يكديگر مىباشند ؛ و بنابراين ، آنچه مميز گروه و دسته‌اى است ، غير از آن چيزى است ، كه مشترك ميان همه است .\r\nاز سوى ديگر ماهيت و عنوان ذاتى هر چيزى از خود اوست ، و تصورات مربوط به آن از ملاحظهء خودش براى ذهن حاصل مىشود ، در صورتى كه وجودش اكتسابى است ، و عامل ديگرى وجودش را پديد مىآورد .\r\nو چون هر چيزى كه داراى ماهيت نوعى و ذاتى باشد ، بايد وجودش را چيز ديگرى ، پديد آورد ، پس وجودش نتيجهء كار و اثر باقىمانده از كار ديگرى است ، و نيازمند به آن ديگرى خواهد بود .\r\nو هرچه وجودش ، نيازمند به وجود ديگرى باشد ، معلول است ، و نوپديد است ، و حادث است ، و وجودش بلاآغاز نخواهد بود ؛ در صورتى كه او را بىنياز مطلق از ديگرى و بدون آغاز پذيرفته‌ايم .\r\nو از اين نتيجه گرفته مىشود ، كه وجود خداوند با ذاتش يكى است و داراى ماهيتى ، كه جز وجودش باشد نيست ، پس با هيچ يك از موجودات ، در ذات و حقيقت انباز نيست .\r\nدليل دوم ) اگر خداوند در ذات و حقيقتش مانند و انباز داشته باشد ، از اين بيرون نيست ، كه يا از يكديگر متمايزند ، و جدا از هم شناخته مىشوند و يا از هيچ روى ، از يكديگر شناخته نمىشوند ، و از هر جهت يكى مىباشند .\r\nبه فرض اول ، كه از يكديگر ، جدا شناخته شوند ، مركب از دو جزء خواهند بود كه پاره‌اى از آن اجزا مشترك ميان هر دو است ، و پاره‌اى از آن‌ها ، به هريك از آن دو ، اختصاص دارد ، و مميز آنها مىباشد ، و براى داشتن همان جزء كه ويژه به هريك آنها مىباشد ، از هم جدا شناخته مىشوند .\r\nو به فرض دوم ، كه هيچ ، از هم شناخته نشوند ، و هرچه در اين يكى باشد ، بدون كم و زياد ، در ديگرى هم باشد ، پس دو نخواهند بود ، تا شريك در ذات ، و\r\n\r\n","description":"","footnote":"","page_name":" مقدمهء مترجم 94 ","page_number":108},
  {"content":"\r\n\r\nمانند يكديگر باشند .\r\nعلاوه بر آن ، هر يك از آن جزءها كه مشترك ميان آن دو است ، بايد مشتمل بر اجزائى باشد ؛ زيرا جهت اشتراك ، با جدا بودن و اختصاص داشتن به هريك از آن دو ذات ، غير از يكديگر است ؛ و بنابراين مشتمل بر جزءهاى بسيار ، خواهند بود .\r\nو هرچه جزء داشته باشد نيازمند به وجود اجزاء داخلى خود ، و نيز نيازمند ، به تركيب‌كنندهء آن اجزا مىباشد ، پس هيچ يك موجود بىنياز و مستقل ، و بلاآغاز نخواهند بود .\r\n\r\n[ سوم 
  ] توحيد در عمل و نداشتن شريك در كار\r\nچنان كه در آغاز صفات سلبيه گفته شد ، يكى از جنبه‌هاى توحيد ، نداشتن شريك در كار و عمل است و در كتب فلسفى و كلامى ، زير عنوان « توحيد إله عالم » ذكر مىشود ، و آنچه از آن در نظر است ، اين است ، كه اداره‌كننده ، و نظم‌دهندهء عالم وجود ، بيش از يكى نيست ، و آن خداوند جهان و جهانيان است .\r\nنفى شريك در كار ، براى از بين بردن چند عقيدهء كهن است ، كه ميان گروههائى رواج داشته است :\r\nاول ) معتقدان به ارباب انواع بودند ، كه هرحالت و صفتى را براى انسان است ، به يك مبدأ روحانى نسبت مىدادند ، و هر نوع از حادثه‌هاى دسته جمعى را از مبدأ خاصى مىپنداشتند .\r\nدوم ) معتقدان به يزدان و اهريمن بودند ، كه آنها را دو مبدأ مستقل و هم‌سنگ يكديگر مىشمردند ، يكى را مبدأ خير ، و ديگرى را مبدأ شرور و آفات مىشناختند .\r\nسوم ) ثنويون اصطلاحى جديد ، يا معتقدان به نور و ظلمت و مانويان بودند ، كه يكى مبدأ روشنى ، و دانائى و زيبائى و تندرستى است و ديگرى را مبدأ تاريكى و نادانى و زشتى و بيمارىها و آفت‌ها مىشمردند ، و شيخ طوسى يكايك اين‌ها را نام برده و عقايد آنها را در اين كتاب باطل كرده است .\r\nمتكلمان اسلامى براى باطل كردن همهء اين عقايد دليل جامعى آوردند ، و آن را ( دليل تمانع ) خواندند كه از آيهء قرآن گرفته شده است :\r\n « لَوْ كانَ فِيهِما آلِهَةٌ إِلَّا اللَّهُ لَفَسَدَتا » .  « 1 »\r\n\r\n\r\n","description":"","footnote":"\r\n( 1 ) سورهء انبيا آيهء 22 .\r\n","page_name":" مقدمهء مترجم 95 ","page_number":109},
  {"content":"\r\n\r\nتوضيح استدلال اين است ، كه اگر ما به دو اصل وجودى متقابل ، و به دو حكم‌فرماى مستقل ، يا بيشتر از آن معتقد باشيم و همهء آنها را مشتركا و يا مستقلا حكم‌فرما بر عالم بدانيم ، از چند صورت بيرون نيست :\r\nالف ) يا چنين مىپنداريم ، كه دو كرهء وجودى يا بيشتر از آن هست كه هر يك از آنها مستقلا و بدون دخالت ديگرى ، در قلمرو وجود حكم‌فرما هستند .\r\nب ) و يا اين كه هر دو در يك كرهء وجودى و در يك جهان مىباشند ، و هريك از آنان قسمتى ازين كرهء وجود ، و اين جهان را زير فرمان خود گرفته ، و دو همسايهء مستقل از يكديگر ، مىباشند .\r\nج ) و يا چنين است كه قلمرو حكومت آنها از هم جدا نيست ، اما كارها را ميان خودشان قسمت كرده‌اند ، و هر كارى را يكى به خودش اختصاص داده است . و در كار يكديگر دخالتى ندارند .\r\nد ) و يا چنين مىپنداريم ، كه هردو در همه كار با هم شريك و سازوارند ، و به كمك يكديگر كار مىكنند .\r\nو هيچ يك از اين‌ها كه گفته شد ، با كمال و تماميت وجود آنان سازگار نيست ، و بدون تزاحم با يكديگر و يا بدون كم‌وكاست در هستى آنها فراهم نخواهد شد ؛ زيرا :\r\nالف - ( به فرض اول ) چنانچه هريك كره ، يا جهانى جدا از ديگرى داشته باشند و بر آن حكم‌فرمائى كنند ، بايد هر يك وابستگى خاصى ، و يا شناسائى ويژه‌اى به آن جهان داشته باشند ، و ديگرى فاقد آن شناسائى و خصوصيت باشد ، تا كه در كارگردانى همان جهان ، بر ديگرى برترى يافته باشد ، و نداشتن شناسائى و كاردانى ، به آن جهان ديگر ، كم‌وكاستى در وجود او است ، كه با وجوب وجود ، و قدم ذاتش منافى مىباشد .\r\nب - ( به فرض دوم ) نيز همين كم‌وكاست وجودى پيش مىآيد ؛ زيرا هريك از آن دو بايد نسبت به آن بخش ويژه از كره‌اى كه برترى به حكمرانى كردن در آن يافته ، كاردانى و شناسائى ويژه‌اى داشته باشد ، و آن ديگرى آن شناسائى را نداشته باشد .\r\nج - ( به فرض سوم ) كه كارهاى يك كرهء وجودى را ميان خودشان تقسيم كرده باشند ، نيز بايد هريك از آنان ، شناسائى و كارگردانى مخصوصى به نوع آن كار داشته باشد ، و ديگرى آن را نداشته باشد تا نسبت به كارى كه عهده گرفته‌اند ، بر ديگرى برترى داشته باشند ، و ديگرى اين برترى را دارا نباشد ، و نداشتن اين برترى ، براى هريك از آن‌ها ، كم‌وكاست وجودى است ، كه با وجوب وجودشان\r\n\r\n","description":"","footnote":"","page_name":" مقدمهء مترجم 96 ","page_number":110},
  {"content":"\r\n\r\nناسازگار است .\r\nد ) در صورت چهارم ، كه همه كار را با كمك يكديگر ، انجام بدهند ، يكى از دو اشكال پيش مىآيد ؛ زيرا از اين دو بيرون نيست ، كه يا هريك از آن دو ، در كمترين زمان مىتواند ، به تنهائى آن كار را انجام بدهد ، و نيازى به كمك ديگرى ندارد ، و باز هم از دو صورت خارج نيست ، يا يكى از آن دو ، همهء كارها را به دست مىگيرد و كارى براى ديگرى نمىگذارد كه انجام بدهد ، و او بىكار مىنشيند ، و بيش از يكى دخالتى در كارگردانى آن جهان ندارد ، پس آن يكى كه كارگردان است ، شريك در كار ندارد ، و آن ديگرى فرد كارآمدى است كه بدون كار مانده است ، وجودش زايد است و تحقق يافتن چنين فرضى محال است .\r\nو چنانچه با فرض تساوى ، در نيرومندى و كاردانى كه از هر جهت با هم برابر باشند ، و هر يك مستقلا درصدد تصدى همهء كارها برآيد ، ستيزه‌گرى و ( تمانع ) پيش مىآيد ، و چنين خواهد شد ، كه هيچ كارى در عالم انجام داده نشود ؛ زيرا هريك از آن دو از كار انجام دادن آن ديگرى جلوگيرى مىكند ؛ و يا كارها درهم و برهم و بىفايده خواهد بود ، و اين همان صورتى است ، كه در آيهء شريفه به آن اشاره شده است ، و آيه گذشت .\r\n\r\nچهارم - نبودن هيچ گونه اجزاء مفهومى و وجودى براى خداوند و اثبات بساطت مطلق او .\r\nيكى از صفات سلبيهء خداوند بساطت وجود ، و مركب نبودن از اجزاء شمرده شد ؛ و نداشتن جزء از اين ثابت مىشود ، كه اجزاء به چند گونه‌اند :\r\nالف ) اجزاء ماهوى كه عبارت از اجناس و فصول منطقى يا ماده و صورت ذهنى باشد ، و پس از آن كه سلب ماهيت از او شد به تفصيلى كه گذشت ، جائى براى داشتن اجزاء ذهنى برايش باقى نمىماند .\r\nب ) اجزاء خارجى كه عبارت از اجزاء مقدارى و پاره‌هاى مساحت ، و اجزاء مادى و صورى ، و اجزاء عنصرى ، قطعات و اندامهاى طبيعى ، و يا اجزاء صنعتى باشند .\r\nو هيچ يك از اين گونه اجزاء ، كه نام برده شد ، براى موجودى كه بىنياز از همه است و پيش از همه‌چيز بوده است ، روا نمىباشد ؛ زيرا وجود هرگونه جزئى بايد ، پيش از وجود چيزى باشد ، كه از آن اجزاء تركيب مىيابد ، و علاوه بر آن ، وجود كل ، پاينده به وجود اجزاء است ، و مركب نيازمند به وجود اجزاء خود و به\r\n\r\n","description":"","footnote":"","page_name":" مقدمهء مترجم 97 ","page_number":111},
  {"content":"\r\n\r\nتركيب‌كننده‌اى مىباشد ؛ پس تصور كردن هرگونه تركيبى ، متناقض با وجوب وجود ، و بىنيازى از به وجود آورنده است .\r\n\r\nپنجم - جسم نبودن است\r\nاز اين كه ثابت شد ، خداوند جزء ندارد ، و از هرجهت بسيط است ، جسم نبودن او نيز ثابت مىشود .\r\nزيرا جسم اگرچه داراى اجزاى عنصرى نباشد ، و از اين جهت بسيط باشد ، اما بدون مساحت و اندازه نخواهد بود ، و هرچه داراى بعد و مساحت باشد ، قابل تجزيه به اجزاء مقدارى خواهد بود ، و وجود چنين چيزى باز هم پاينده به اجزاء است و وجود جزء پيش از وجود كل است .\r\nعلاوه بر آن هيچ جسمى بدون ماهيت نوعيه يافت نخواهد شد ؛ زيرا تا زير عنوان نوع معينى نباشد ، از اجسام ديگر تمايز نخواهد داشت ، و بايد مركب از اجزاء جنسى و فصلى و مادى و صورى باشد ، و فصل و وصل در آن راه يابد ، و جنبش‌پذير به سوىها باشد ، و هريك از اين‌ها ، منافى با وجوب وجود ، و اصالت و تقدم بر وجود هرموجودى است . به علاوه ، ثابت شد كه او بدون ماهيت است ، و زير هيچ عنوان جنسى و فصل در نمىآيد .\r\nپاره‌اى از گروههاى به ظاهر مسلمان و غيرمسلمان كه خدا را جسم دانستند\r\nدر برابر آنچه ثابت شد ، كه خداوند ممكن نيست داراى ماهيت باشد ، و يا اجزاى مقدارى و مساحت داشته باشد ، گروهى از مسلمانان او را جسم مىدانستند :\r\n1 - پاره‌اى از گروه كراميه ، خدا را جسم مىدانستند ، و شايد از آن روى اين عقيده را داشتند ، كه مىپنداشتند ، جز جسم چيزى وجود ندارد ، و اگر چيزى موجود است بايد جسم باشد . پس در نظر آنان جسم با موجود ، يك چيز بود .\r\n2 - پاره‌اى ديگر از گروه كراميه گفتند ، خداوند به اين معنى جسم است ، كه به خود پايدار است ، يعنى جوهر است ، و صفت عارض براى چيزى نيست .\r\n3 - مقاتل بن سنان كه از گروه مجسمه است ، خدا را مانند آدميان جسم مىدانست ، و مىگفت داراى پوست و خون است .\r\n4 - گروه ديگر بر آن بودند ، كه خداوند نورى تابان و درخشنده است .\r\n\r\n","description":"","footnote":"","page_name":" مقدمهء مترجم 98 ","page_number":112},
  {"content":"\r\n\r\nبه مانند شمش سفيد . و قامتش هفت شبر ( يعنى هفت وجب ) ، از وجب‌هاى خود او است .\r\n5 - افراطيان از گروه مجسمه او را به شكل مرد جوانى شمردند ، كه هنوز صورتش موى بيرون نياورده است ، و مغيرة بن سعيد عجلى او را به شكل مردى عقيده داشت ، كه تاجى از نور بر سر دارد ، و دلش چشمهء حكمت است ، و اندامهايش در شكل حروف هجائى است .\r\n6 - گروه ديگر گفتند موى سرش كوتاه است ، و سياه و سفيد و پيچيده است و عقايد ديگرى هست ، كه در مورد نفى رؤيت ، و نفى مكان ذكر خواهد شد ، و پاره‌اى از گروه حنبليه از آن جمله‌اند .\r\nبيشتر اين گروهها داراى افكار اساطيرى و حشوى مسلكى بودند ، و از اين جهت خداوند را به شكل انسان مىپنداشتند ، كه در ظاهر كلمات و پاره‌اى آيات قرآنى و روايات بدين گونه وصف شده است و چون چيزى جز مفاهيم حسى برايشان قابل درك نبود ، به اين گونه آيات و روايات ، استناد مىجستند .\r\nو از جمله به اين روايت است : خلق آدم على صورة الرحمن . يعنى آدم به شكل خداوند آفريده شد ، و در حديث ديگر است : لا يزال جهنم يقول هل من مزيد ، حتى يضع رب العرش ، قدمه ، فتقول قط قط و عزتك « 1 » يعنى جهنم هميشه فرياد مىزند ، آيا كسانى بيشتر هستند . تا آن كه پروردگار عرش پا در آن گذارد ، آنگاه جهنم خواهد گفت ، به بزرگى تو سوگند ، هرگز ، هرگز .\r\nگرچه ياوه بودن همهء اين عقايد ، نياز به استدلال ندارد ، و آشكارتر از هرچيزى است و از هر جهت خرافى بودن آنها براى همه‌كس روشن است ، اما براى تذكر بايد گفت ، همهء اين عقايد ، به اين دليل باطل است ، كه ( اولا ) هرجسمى مشتمل بر جزءهائى مىباشد . ( ثانيا ) نيازمند به مكان خواهد بود . ( ثالثا ) دستخوش حوادث و دگرگونىها بايد باشد . ( رابعا ) نيازمند به وجود نيروئى شكل‌دهنده ، و سازنده‌اش خواهد بود . ( خامسا ) نيروهايى مؤثر در گرم شدن و سرد شدن دائما حجم او را تغيير خواهند داد ، تندرستى و بيمارى بر او روى خواهد آورد ، و همهء اين‌ها با وجوب و استقلال و بىنيازى وجود ، منافى مىباشند .\r\n\r\n\r\n","description":"","footnote":"\r\n( 1 ) شرح مواقف ايجى ص 573 . المقالات و الفرق سعد بن عبد اللّه قمى ص 62 . شرح باب حادى عشر ص 22 .\r\n","page_name":" مقدمهء مترجم 99 ","page_number":113},
  {"content":"\r\n\r\n\r\nششم - جا نداشتن و در سوئى نبودن خداوند است\r\nگفته شد ، متكلمان اسلامى ، از پافشارى كردن بر صفات سلبيه ، نظر داشتند ثابت كنند ، كه نيروى فعال و تنظيم‌كنندهء عالم طبيعت ، نيروى وابسته به ماده و جرم نيست ، و از محدودهء جرم و طبيعت ، بيرون است ، و از آنچه هرگونه وابستگى به جرم داشته باشد ، دور است ؛ و هيچ گونه سنخيت و مشابهتى با نيروهاى برانگيخته از طبيعت ندارد .\r\nو چون در سوى بودن ، و جائى را پر كردن ، از ويژه‌ترين لوازم ماده و جرم است و انقسام و تجزيه‌پذيرى ، از آن حاصل مىشود ، پس جا نداشتن و در سوى نبودن مهمترين صفت سلبى خداوند است ، و همين يكى كه برايش ثابت شد ، بقيه نيز ثابت شده است .\r\nاما گروههاى بسيارى هستند ، كه ذات خداوند را جسم نمىدانند و با اين همه او را در سوئى تصور كردند ، و يا او را در مكان دانستند :\r\nالف ) از جمله در ميان فلاسفهء قديم ، ارسطو با اين كه خداوند را محرك اول ، و غيرمتحرك وصف كرد ، اما تصورش دربارهء او اين بود ، كه محرك اول جايش در سر حد جرم و در آن سوى طبيعت ، بر سطح بالاى كرهء جرم است .\r\nب ) ابو عبد اللّه كرام گفت ، خداوند بالاى عرش است ، و مانند جسم‌هاى ديگر در سوئى از سوىها مىباشد .\r\nج ) ابو عاصم مىگفت اگر خداوند ، در آسمان نباشد ، بايد از زمين بر آسمان ببارد . و در آثارى كه به ما رسيده ، از پيمبر آمده است ، كه خداوند بر آسمان است . و يهود نيز همين عقيده را دارند ، و مىگويند عرش مانند فرش است ، و در زير خداوند گسترده شده است . « 1 »\r\nدليلى كه براى جاى داشتن خداوند آورده‌اند ، اين است كه او موجود مستقل و به خود پايدار است و عارض بر چيز ديگر و موجودى تبعى نيست ، پس بايد خودش جائى را گرفته باشد ، و از اين استدلال پاسخ گفته شده است ، كه لازمهء استقلال وجود ، بىنياز بودن از جاى است ، نه در جا و مكان بودن .\r\nدليل ديگرشان ، آيات و احاديثى است ، كه گذشت ؛ و مشبههء آنها را سند گرفتند . و از جمله اين آيه است :  « ثُمَّ اسْتَوى عَلَى الْعَرْشِ » *   . « الرَّحْمنُ عَلَى الْعَرْشِ اسْتَوى » \r\n\r\n\r\n","description":"","footnote":"\r\n( 1 ) شرح مواقف ص 571 و كتب ديگر .\r\n","page_name":" مقدمهء مترجم 100 ","page_number":114},
  {"content":"\r\n\r\nو آيه‌هاى ديگر .\r\nاحمد بن حنبل ، در اين باب مىگويد ، ما مىدانيم ، خداوند ، بر فراز عرش است ، اما چگونگى آن را نمىدانيم ، و به خود او واگذار مىكنيم . « 1 » و پيش از اين قسمتى ازين گونه مطالب گذشت .\r\nدليل اجمالى ، كه براى در سوى نبودن و جا نداشتن خداوند آورده شده ، اين است ، كه هر چيزى در جاى باشد ، و فضائى را پر كند ، بايد در آن بيارامد و بجنبد ، و پاره‌هايش فراز هم آيند و از هم دور شوند ، و از اين روىدادها ، دور نخواهد ماند ؛ و اين تغيير حالات ، براى تأثراتى است ، كه از سوى مؤثر ديگرى بر جسم ، فرود مىآيد و دگرگونىهائى است ، كه موجوديت آن را متزلزل و ناپايدار مىگرداند . « 2 »\r\n\r\nهفتم - از صفات سلبيه سلب لذت و الم است\r\nبه دنبال جسم نبودن خداوند ، صفت ديگر از صفات سلبيه‌اش اين است ، كه لذت بردن و دردناك شدن ، برايش يافت‌نشدنى است ؛ پس هيچ‌چيز خوش‌آيند يا ناخوش‌آيند او نمىباشد .\r\nبراى ثابت كردن اين مدعا ، به توضيح دادن چند چيز نياز حاصل است :\r\n( الف ) تعريف لذت و الم ( ب ) اقسام لذت و الم ( ج ) دليل نفى و انكار آن ( د ) تفسيرى كه در اين باره شده است .\r\nالف - تعريف لذت : يكى از حالت‌ها و كيفياتى است ، كه به موجود زنده دست مىدهد ، و اين حالت از پيدا شدن كيفيت نوى سازوار با بدن ، يا وضع تازه‌اى متناسب با آن است ؛ و از ادراك كردن پيدا شدن چنين وضع و حالت متناسب و سازوارى پديد مىآيد .\r\nالم به عكس لذت است ؛ زيرا كيفيتى است كه از ادراك كردن برخورد نمودن تغييرى در وضع كه نامتناسب با بدن باشد ، يا كيفيتى ناسازوار ، با آن است ، سر مىزند .\r\nتوضيح مطلب اين است ، كه هرموجود زنده‌اى به مقتضاى تركيب و ساختمان حياتى و بدنى ، كه مخصوص به نوع معين ، يا فردى از آن نوع است ، و يا به\r\n\r\n\r\n","description":"","footnote":"\r\n( 1 ) شرح مواقف ص 573 .\r\n( 2 ) كشف المراد ص 180 .\r\n","page_name":" مقدمهء مترجم 101 ","page_number":115},
  {"content":"\r\n\r\nاقتضاى خوى و خصلت حياتى آن ، داراى درجه‌اى از اعتدال در كيفيت‌هاى گوناگون محسوس يا غيرمحسوس است ؛ مانند گرمى و سردى و فشارها ، يا چيزهاى ديگر .\r\nپس هرگاه از آن درجه بكاهد ، يا بر آن بيفزايد ، خودبه‌خود و ناآگاهانه نفرت و گريزى از اين تغيير ، حاصل خواهد شد . و درك كردن و آگاه شدن از اين تغيير نامطلوب ، يا مطلوب ، كيفيت لذت و الم را پديد مىآورد .\r\nچيزى كه هست ، به طورى كه شيخ طوسى متذكر گرديده است بسيار پيش مىآيد ، يكى از مؤثرات خارجى آن وضع يا كيفيت معتدل را بر هم بزند ، اما نوع ديگرى بىاعتدالى در بدن پيدا شده باشد ، و دو حالت نامطلوب ضد يكديگر باشند ، و يكى كه شدت بيشتر دارد سبب مىشود ، ديگرى مطلوب ، و غيرمنفور گردد ، و تألمى از آن حاصل نشود ، و بلكه از آن لذت ببرد .\r\nگاهى هم ممكن است ، آن وضع و كيفيت نامطلوب با گذشت زمان و عادت كردن به آن ، مطلوب گردد ، و تألمى از آن حاصل نشود .\r\nمثل اين كه تغيير ناگهانى درجهء حرارت و برودت ، يا فشار ، در آغاز موجب تألم و منفور است ، و كم‌كم با عادت كردن به آن مطلوب مىگردد .\r\nخلاصه از اين مطالب ، به طورى كه در صفحهء 477 متن خواهد آمد لذت بردن و تألم با سه ركن يا سه عامل ، حاصل مىشود :\r\nاول - پيدا شدن تغيير در وضع و حالت بدنى يا كيفيت روحى .\r\nدوم - منفور بودن آن حالت يا وضع .\r\nسوم - ادراك كردن پيدا شدن آن وضع و كيفيت منفور ، و يا بيم و اميد از بهبودى ، يا نابهبودى زندگى .\r\nب - اقسام لذت و الم : از آنچه گفته شد به اين نتيجه مىرسيم ، كه لذت ، يا الم بر سه گونه است :\r\nاول - لذت و الم حسى يا بدنى .\r\nدوم - لذت و الم فكرى ، يا وهمى .\r\nسوم - لذت و الم عقلانى و معنوى .\r\nاول ) لذت و الم حسى ، چنان كه دانسته شد ، از اين حاصل مىشود ، كه يكى از اندامهاى حسى با يك مؤثر خارجى برخورد كند ، و با ايجاد ضد حالت مطلوب ، درجهء اعتدالى را ، كه مطلوب است ، كم و زياد كند ، و يا از بين ببرد ؛ بنابراين لذت و الم‌هاى حسى به شمارهء حواس پنج‌گانه تقسيم مىشوند ، و لذت و الم‌هاى لمسى .\r\nبصرى . سمعى . ذوقى . و شمى . پديد مىآيند . و اين نيروها را خداوند ، براى جلب چيزهائى كه مفيد به اعتدال حياتى است ، و گريز از چيزهائى كه مضر به اعتدال حياتى\r\n\r\n","description":"","footnote":"","page_name":" مقدمهء مترجم 102 ","page_number":116},
  {"content":"\r\n\r\nاست ، به حكمت خود در بدن جانداران نهاده است .\r\nدوم ) لذت و الم فكرى ، يا وهمى : از بيم و اميدى حاصل مىشود ، كه شخص دربارهء برخورد كردن با مؤثرات خارجى مىانديشد ؛ زيرا اگر با مؤثراتى برخورد كند ، كه درجهء اعتدال حياتى را نگهدارند ، از آنها سود مىبرد ، و چنانچه با مؤثراتى برخورد كند ، كه از آن وضع و كيفيت مطلوب ، بكاهد ، يا بر آن بيفزايد ، زيان‌بخش به اعتدال زندگى خواهد بود .\r\nپس اميد به سود يا بيم از رسيدن زيان ، لذت يا الم فكرى را در او به وجود مىآورد .\r\nسوم - لذت و الم عقلانى است : و آن از تفكراتى حاصل مىشود كه حادثه‌هائى را خير ، يا شر بدانيم .\r\nتوضيح دربارهء لذت و الم عقلانى چنين است ، كه برحسب آنچه در فصل مخصوص به حسن و قبح عقلى خواهد آمد ، خوى و خصلت انسان ، از جهت انسان بودنش ، رغبت به خير ، و نفرت داشتن از شر است ، و خير و شر عقلى ، عبارت از عدل يا ستم است . عدل كه رساندن هرچيزى به آنچه درخور آن ، و سزاى آن است ، خير عقلى است . ستم‌گرى كه بازداشتن چيزى از آنچه درخور اوست و يا رساندن به چيزى ناسزا با آن است ، شر عقلى محسوب مىشود .\r\nبنابراين كسانى كه باريك‌انديشند ، و مىتوانند ، خير و شر را از هم جدا بينديشند ، هنگامى كه ببينند ، كارى به جا و به سزا ، از خودشان يا از ديگرى سر زده است ، از آن لذت مىبرند ، اگرچه هيچ كس سود بدنى از آن نبرد ؛ و هنگامى كه ملاحظه كنند ، كار ناسزائى از خودشان ، يا از ديگرى سر مىزند ، متألم ، و دردناك مىشوند ، و اين مطالب را شيخ به تفصيل در فصول آينده ذكر خواهد كرد .\r\nج ) دليل اثبات لذت نبردن و دردناك نشدن خداوند : از آنچه در مورد تعريف لذت و الم حسى و وهمى ذكر شد ، بر مىآيد كه اين دو گونه لذت بردن و تألم ، بر خداوند محال و ممتنع است ؛ زيرا هردو قسم از انفعالات و تأثرات حسى و نفسانى پديد مىآيد .\r\nلذت و الم حسى از اين جهت بر خداوند محال است ، كه او زندگى مادى و بدنى ندارد ، تا از درجهء اعتدال حياتى او بكاهد ، يا بر آن بيفزايد ، و علاوه بر آن اندامهاى ادراكات حسى را ندارد ، تا چنين حالات مطلوب يا نامطلوبى را ، احساس كند .\r\nلذت و الم وهمى نيز ، پيرو لذت حسى مىباشد ؛ زيرا بزرگترين لذت وهمى كه لذت حاصل از غلبه‌جوئى و فرماندهى است ، براى استفاده از قدرت در راه بدست\r\n\r\n","description":"","footnote":"","page_name":" مقدمهء مترجم 103 ","page_number":117},
  {"content":"\r\n\r\nآوردن مؤثرات مطلوب در رفاه بدنى مىباشد ، و چون لذت و الم حسى ، بر خداوند محال است ، لذت و الم وهمى كه برانگيخته از انفعالات نفسانى است ، نيز بر او محال مىباشد .\r\nد ) تفسيرى كه در اين باره شده است » : مىماند قسم سوم از لذت و الم كه عبارت از لذت و الم عقلانى است ؛ و چون كلمهء لذت و الم در عرف مردم به همان دو قسم حسى و وهمى گفته مىشود ، بدون شك به كار بردن اين دو كلمه ، در مورد خداوند ، جايز نيست ، چنانچه در متون شرعى هم به كار برده نشده است .\r\nاما دربارهء قسم سوم ، كه عقلانى است ، ميان متفكران اسلامى اختلاف است ؛ زيرا ابن سينا در كتاب الاشارات و التنبيهات خودش ، اين گونه لذت و الم را ابتهاج نام نهاده و آن را بر خداوند روا دانسته است و در شرح باب حادى عشر « 1 » به اختصار آمده است .\r\nو چنانچه كسى آن را روا نداند ، از اين روى است ، كه شايد آن را نوعى از انفعالات به شمار آورد ، و هر صفتى استعداد هرگونه تأثر و انفعالى از آن برآيد ، بدون شك بر خداوند ، روا نخواهد بود .\r\nدر هرصورت كسانى كه لذت عقلانى يا ابتهاج را براى خداوند پذيرفته‌اند ، مىگويند ، ابتهاج ذاتى ، از صفات كماليهء خداوند است ، و آن را چنين تفسير مىكنند كه چون خداوند ، مجمع كمالات است ، و هرگونه كمال و تماميت وجودى در هر موجودى پيدا شود ، از كمالات ذاتيهء خداوند سرچشمه مىگيرد ، پس وجود او از هرگونه آفت و كم‌وكاستى دور است .\r\nاز سوى ديگر چون از هستى خودش و از صفات جمال و جلال خود آگاه است ، پس به تماميت و به جمال و جلال خود ، عشق مىورزد : « اجل مبتهج لشىء هو الاول بذاته لانه اشد الاشيا ادراكا لاشد الاشياء كمالا » زيرا عشق به كمال دارد ، و همين عشق به خود ، عين لذت و ابتهاج او است ، براى اين كه ، چيزى از خود برتر و فزونتر نمىيابد ، كه در هستى او اثر كند ، و از تماميت وجودش بكاهد ، و همين نوعى از لذت است . « 2 »\r\n\r\nهشتم - سلب حلول ، و وابستگى وجودى نيافتن به چيز ديگر است\r\nمعنى حلول اين است ، كه وجود چيزى در ضمن وجود چيز ديگر و وابسته\r\n\r\n\r\n","description":"","footnote":"\r\n( 1 ) شرح باب حادى عشر ص 24 .\r\n( 2 ) الاشارات و التنبيهات ج 3 ص 359 و شرح باب حادى عشر ص 23 .\r\n","page_name":" مقدمهء مترجم 104 ","page_number":118},
  {"content":"\r\n\r\nبه آن باشد ، تا حالت و صفت آن چيزى گردد كه داراى استقلال وجودى مىباشد .\r\nآنچه در مورد خداوند گفته مىشود ، كه او در جسم حلول نمىكند ، به اين معنى است ، كه او نيروئى وابسته و متعلق به جرم عالم ، يا هيچ فردى از اجسام نيست ، و ناشدنى است كه به هيچ چيزى وابستگى وجودى داشته باشد .\r\nبر خلاف اين كه ، گروهى از فلاسفهء قديم از جمله رواقيان خدا را با طبيعت يكى مىدانستند ، و پاره‌اى از فرق اسلامى ، و غيراسلامى ، وجود او را نيروئى مىشناختند ، كه به فردى از افراد انسان وابستگى يافته است . زيرا :\r\n1 - گروهى بر آن بودند كه او روح است ، و در جسم‌ها جا دارد .\r\n2 - گروهى از نصارا مىگويند ، خداوند ، در مسيح حلول كرد .\r\n3 - پاره‌اى از فرقهء نصيريه ، از غلات شيعه ، گفتند ، صفت علم و صفت قدرت او ، در امامان حلول كرده است ؛ و پاره‌اى از صوفيان گفتند ، در مردم كامل حلول مىكند .\r\nگروه ديگر از صوفيان برآنند ، كه خداوند خودش در مردم كامل حلول مىكند . « 1 » كسانى كه مىگويند خداوند در هربخشى از زمان خودش را به شكل موجودى آشكار مىكند ، دو دسته‌اند : گروهى حلوليه‌اند و جمعى مجسمه‌اند .\r\nحلوليه كه تناسخى مذهب مىباشند ، مىگويند ، خداوند نورى است كه بر بدن‌ها و بر اجسام مىتابد ، و گمان دارند كه روح آنان از خداوند ، زاده شده است ، جسم مانند پوشاك است ، و جان ندارد . انسان اگر كار نيك انجام بدهد ، و بميرد ، روحش به تن جان‌دارى مىرود ، كه خوش‌گذران باشد ، مانند اسب و پرنده و گاو . « 2 »\r\nو از اين برمىآيد كه آنان خداوند را روح مىدانند و روح در نظر آنان جسم روان كم‌جرم و نامرئى بوده است ، كه از رخنه‌هاى بدن يكى بيرون مىآيد ، و از رخنه‌هاى جسد ديگرى درون مىرود ؛ بنابراين حلول در اصطلاح آنان به معنى نفوذ كردن جسمى در جسم ديگر است نه به معنى حلول كردن عرض بر جوهر ، كه به معنى پايدار بودن حالتى و صفتى به وجود موضوع باشد و آن جوهر است .\r\nگروه ديگر كه مجسمه‌اند ، برآنند كه خداوند جسم نيست ، و از صفات اجسام دور است ، اما متجسم مىشود ، و خودش را ، در شكل اجسام ، نمايان مىكند ؛ و چنان كه پيش از اين گذشت ، آنان منكر وجود جسم و ماده‌اند ، و مىگويند جسم و ماده وجود خارجى ندارد ، تا خداوند در آن نفوذ و حلول كند ، بلكه وجود اجسام دروغين است ، و خود خداوند كه ذاتا جسم نيست ، خودش را در شكل اجسام مىنماياند ، و عالم سرابى است ، آب‌نما و تخيل صرف و موهوم است .\r\nتفاوت ميان اين دو عقيده را كه حلوليه و مجسمه‌اند ، به تفصيل در كتاب\r\n\r\n\r\n","description":"","footnote":"\r\n( 1 ) كشف المراد ص 180 و شرح باب حادى عشر ص 22 .\r\n( 2 ) التنبيه و الرد على اهل الاهواء و البدع از محمد بن عبد الرحمن ملطى متوفى 377 ص 22 .\r\n","page_name":" مقدمهء مترجم 105 ","page_number":119},
  {"content":"\r\n\r\nكشف المحجوب هجويرى و كتب ديگر مىتوان ديد .\r\nمجسمه كسانى هستند كه خدا را متحد با اجسام مىدانند ، و در مورد سلب اتحاد خواهد آمد دليل بر بطلان هر دو عقيده اين است ، كه گذشت ، خداوند نه جسم است ، و نه حالت جسم است ؛ زيرا هرچيزى دستخوش دگرگونىها باشد ، وجودش ، بلاآغاز و واجب بالذات نخواهد بود .\r\nعقيدهء دوم نيز از اين رو باطل است ، كه اندازه و شكل گرفتن و محدوديت وجودى يافتن نيز ، با وجوب وجود منافات دارد ، و همهء اين افكار از ريشه‌هاى اساطيرى و خرافات كودكانهء دوران ابتدائى بشر به جاى مانده است .\r\n\r\nنهم - سلب اتحاد و تجسم از خداوند\r\nعقيدهء ديگرى كه مشابه با حلول است ، و گفته شد معتقلان به اتحاد ، همان مجسمه‌اند ، كه خداوند را جسم نمىدانند ، و بر آنند كه او خودش را در شكل اجسام ، نمايان مىكند و با پاره‌اى از بندگانش ، متحد مىشود .\r\nآنان مىگويند ، خداوند براى هر كه بخواهد ، و به هر گونه بخواهد ، و در عدالت او باشد ، خودش را مىنماياند ؛ زيرا خودش را به گونه‌اى مىبيند كه آفريدگانش او را بدان گونه نمىشناسند .\r\nبنابراين روا نيست خودش را جز براى كسانى كه او را مىشناسند ، بنماياند ، تا آنان به او خو گيرند . « 1 »\r\nبنابر همين عقيده ، گروهى از مسيحيان خدا را با مسيح متحد مىدانستند ، و پاره‌اى از شيعه كه مرتبهء امامان را از آنچه هستند بالاتر بردند ، گفتند وجود لاهوتى خداوند ، با جنبهء ناسوتى على يكى شد ، و پاره‌اى از گروه نصيريه ، گفتند خداوند با على يكى شد .\r\nابو الخطاب از غلاة شيعه ، مىگويد خداوند ديدنى نيست ، اما در هر زمانى خودش را در شكلى مجسم مىكند ، و در دوران امام صادق خداوند خودش را در شكل او مجسم گردانيد ، و جانشين ابو الخطاب نيز همين عقيده را داشت . « 2 »\r\nنصيريه نيز مىگويند ، آشكار شدن موجود روحانى در شكل موجود جسمانى قابل انكار نيست ، آنچنان كه جبرئيل به راه خير ، در شكل انسانهائى مجسم گرديد ، و شيطان از راه شر مجسم شد و به همين ملاحظه ما مىگوئيم خداوند ، در شكل يكايك امامان مجسم گرديد ، و به زبان آنان سخن گفت و از همين روى ما آنان را خدا\r\n\r\n\r\n","description":"","footnote":"\r\n( 1 ) المقالات و الفرق سعد بن عبد اللّه اشعرى قمى ص 62 .\r\n( 2 ) ملل و نحل شهرستانى ص 300 و 301 .\r\n","page_name":" مقدمهء مترجم 106 ","page_number":120},
  {"content":"\r\n\r\nمىگوئيم . « 1 »\r\nتحليلى كه از يكى شدن دو چيز با هم هست ، اين است ، كه يكى شدن دو چيز با هم دو معنى دارد ، يكى معنى حقيقى آن است ، و ديگرى معنى مجازى آن .\r\nمعنى مجازيش ، اين است ، كه يك چيز نيست گردد ، و ديگرى به جايش هست شود ، مانند دانه كه نيست مىشود ، و گياه به جايش مىماند ، و غذا كه بدل به خون و اجزاء بدن مىگردد ، و اين را در اصطلاح فلسفى كون و فساد مىنامند .\r\nمعنى كون و فساد اين است كه تركيب عنصرى جسمى از هم مىريزد ، و تركيب ديگرى از آن اجزا فراهم مىشود ، و در نتيجه جسمى نيست مىگردد ، و جسم ديگرى در جايش ديده مىشود ، پس در معنى مجازى متحد شدن دو چيز با هم ، گفتگوئى نيست .\r\nاما يكى شدن دو چيز با هم ، به معنى حقيقى آن ، هرچند قابل تحقق نيست ، اما در تحليلات ذهنى به چندگونه ، قابل تصور است :\r\nاول - اين كه دو چيز باشند ، پس از آن با هم يكى شوند ، و پس از يكى شدن باز هم دو موجود متمايز از يكديگر باشند .\r\nدوم - آن كه دو چيز باشند ، و هر دو نابود گردند ، و در جاى آنها چيز ديگرى بماند .\r\nسوم - آن كه يكى از آن دو چيز ، نيست گردد و ديگرى موجود بماند .\r\nفرض اول محال است ؛ زيرا اگر پس از يكى شدن ، باز هم از يكديگر ، جدا شناخته شوند ، يك نشده‌اند ، هرچند ، داراى يك وضع يا يك گونه صفت شده باشند .\r\nصورت دوم ، كه هردو نابود گردند ، باز با هم يك نشده‌اند ؛ زيرا دو چيز هردو با هم نيست شده‌اند و چيز ديگرى ، به جاى هردو مانده است . پس اولى هيچ تحقق‌پذير نيست ، و دوم و سوم كه يافت‌شدنى هستند اتحاد نمىباشند .\r\nگذشته از اين استدلال ، كه براى اتحاد به طور كلى ذكر شد ، در مورد متحد شدن چيزى با خداوند ، يا به عكس ، استدلال ديگرى هست كه دانسته شد ، موجود اصيل به هيچ چيز ، وابستگى وجودى ندارد ، و بلاآغاز بوده است ، و يكى بيش نيست .\r\nپس هرچيزى جز او باشد ، امكان نيستى برايش هست ، و اگر خداوند ، با چيزى كه نيست‌شدنى است ، يكى شود خداوند هم نيست‌شدنى خواهد گرديد ، و واجب الوجود ، ممكن الوجود ، خواهد بود ؛ و حال آن كه امكان ، و وجوب دو خاصيت ذاتى براى چيزهايند ، و از موضوع خود ، جدائىپذير نمىباشند ؛ و تصور كردن\r\n\r\n\r\n","description":"","footnote":"\r\n( 1 ) همان كتاب ص 317 .\r\n","page_name":" مقدمهء مترجم 107 ","page_number":121},
  {"content":"\r\n\r\nاين كه چيزى در آغاز نيستىپذير نباشد ، و پس از آن نابودىپذير گردد ، دو تصورى است كه وقوعش همراه با تناقض است . « 1 »\r\nبا اين همه گروهى از فلاسفه و عرفان مسلكان ، اتحاد را به معانى ديگر تفسير كرده‌اند ، و راههاى حلى برايش يافته‌اند .\r\nاول - يكى از آن راهها ، اين است ، كه بنا به روش تشكيك عينى وجود ، گذشته از تصورات ذهنى و مفهومى ، حقيقت وجود ، در خارج داراى مراتب بالا و مادونى هست ، وجود خداوند مرتبهء كمال و از جهت تمام بودن ، و كمال ما فوق همه است . از سوى ديگر هر مرتبهء مافوقى از وجود ، مشتمل بر مراتب مادون خود است ، و مراتب مادون بدون تعدد و كثرت و تمايز از يكديگر ، مندرج در مرتبهء بالاتر هستند ؛ پس همهء مراتب وجود كه داراى محدوديت‌هاى ويژه‌اى مىباشند در مرتبهء نامحدود آن ، هستند ؛ هرچند در آن مرتبه از يكديگر متمايز و متعدد نباشند ؛ پس با حذف نقايص و حدود ، همه با ذات الهى كه مرتبهء نامحدود وجود است ، متحد مىباشند و هر فردى از انسان‌ها كه كمال وجودى بيشترى پيدا كند ، حدود فردى و ماهيتى خود را از دست مىدهد و در مرتبهء بالاتر تحقق پيدا مىكند ، و تا جائى مىرسد كه همهء تعينات ، و خصايص فردى و نوعى را از دست بدهد و به مرتبهء فناء ذاتى برسد ، در آنجا از هستى خود تهى گرديده ، و در هستى بىپايان خالق خود فانى شده است ، همچون قطره‌اى كه اندازه و حد وجودى خود را از دست مىدهد و با دريا يكى مىشود . و اين قضيه را ملا صدرا از راه قاعدهء : ( بسيط الحقيقه كل الاشياء ) ثابت كرده است .\r\nدوم - توجيه فلسفى ديگر قضيه اين است كه بر مبناى اصالت ماهيات گفته‌اند ، ماهيت كه نام به آن وابستگى دارد ، هيچ‌گاه هست نمىشود ، و حقيقت هستى يكى است ، و دو شدنى نمىباشد ، پس آنچه را ما هست مىپنداريم ، قالب‌ها و ماهياتى مىباشند ، كه نور خورشيد هستى حقيقى ، بر آن مىتابد ، و اثر وجودى از آن ظاهر مىشود و هستىنما مىشوند ، مانند قرص ماه كه نور خورشيد ، بر آن مىتابد و جرم تاريك ماه روشن به نظر مىرسد . پس وجود يكى بيش نيست ، و وجود همگى ، همان وجود خداوند است ، آنچنان كه نور ماه ، و اجسام ديگرى كه خورشيد بر آنها مىتابد ، روشنى آنها همان روشنائى خورشيد است .\r\nسوم - توجيه ديگرى ، بر مبناى فلسفى ديگر شده و آن اين است ، كه هيچ چيز وجود عينى ندارد ، بلكه همه‌چيز صورت علمى خداوند است ، و صورت‌هاى علمى صفت دانائى خداوند مىباشند و وجود صفت با وجود موصوف يك چيز است ، پس وجود جهان با وجود خداوند يكى است و دو نيستند تفاوت اين توجيه با پيش از آن چنين\r\n\r\n\r\n","description":"","footnote":"\r\n( 1 ) شرح باب حادى عشر ص 24 .\r\n","page_name":" مقدمهء مترجم 108 ","page_number":122},
  {"content":"\r\n\r\nاست ، كه فرض ماقبل بر مبناى اصالت ماهيات در خارج است . و در اين توجيه اصالت ماهيات در علم مورد نظر است .\r\nچهارم - توجيه فلسفى ديگر طريق امكان و وجوب است ، و تا حدودى ، اين روش مشابه با روش تشكيك است ، هرچند با روش مباينت وجودى ، ميان علت و معلول ، كه روش ابن سينا است ، نيز سازگار مىباشد ؛ زيرا او نيز مىگويد ممكن چون در مرتبهء ذات خود فاقد وجود است ، وجودش بالغير و عاريتى است پيش از موجود شدن و در حين موجود بودن ، و پس از آن هميشه فاقد وجود است .\r\nبيان اين استدلال آن است ، كه وجود واجب عين هستى او است ، و موجودات ديگر كه صفت امكان ذاتى دارند ، صادر از وجود او مىباشند .\r\nوجود واجب با خود او يكى است ؛ زيرا گذشت كه ماهيت و حقيقتى جز هستى خود ندارد . اما وجود چيزهاى ديگر مستعار است ؛ زيرا از سوى علت هستىها ، به ماهيت پيوسته است . بنابراين همهء هستىها از آن مبدأ هستى است ، اگرچه به طور عاريتى ، مدتى محدود ، به عاريت داده شده است . و خلاصه آن كه وجود معلول عين ربط به علت است ، و جز نسبت و اضافهء يك‌جانبه چيزى ديگر نيست .\r\nپنجم - توجيه ديگرى براى اتحاد خداوند ، با مخلوق هست ، و آن روشى صوفيانه است ، زيرا پاره‌اى از صوفيان مىگويند ، ذات الهى وجود لا به شرط مطلق است ، و موجودات ديگر قيود و حدودى هستند كه بر هستى مطلق فرود آمده‌اند و آن را مقيد كرده‌اند . و براى تفسير سخن خودشان دريا و موج را مثل آورده‌اند ؛ زيرا وجود موج جز برآمدگىهائى بر روى آب دريا نيست ؛ وجود اشيا نيز تعيناتى هستند ، كه بر هستى مطلق فرود آمده‌اند . دريا تا جوش و خروش ندارد ، همه‌جايش هموار است و بدون شكل است و اجزايش از هم متمايز نيست ؛ و چون خروشى از آن برآمد به پست و بلند تقسيم مىشود ، و شكل‌هاى مخصوصى به خود مىگيرد .\r\nمثال آب و دريا را از اين جهت آورده‌اند ، كه آب‌وهوا ، خود به خود ، هيچ شكلى ندارند ، و هرگاه در ظرف معينى قرار گيرند ، به شكل آن قالب ، در مىآيند ؛ و بنابراين خود آب يا هوا ، داراى حد و شكل نيستند ، و چنانچه تصور كنيم بدون اندازه و بىپايان باشند بدون شكل ، و بدون حدود جوانبى خواهند بود ؛ بنابراين اندازه و شكل نقصى است كه به توسط قالب و ظروف برايش حاصل مىشود وجود نيز به خودى خود بدون هيچ گونه تعيين و صفتى است و نامحدود است .\r\nبه توضيح ديگر پاره‌اى از متصوفه كه معتقد به همه چيز خدائى هستند ، مىگويند ذات الهى مرتبهء لابشرطى مطلق وجود است . وجود لابشرطى مطلق نه داراى شرط اطلاق است و نه شرط تقيد ؛ بنابراين با هر دو قابل اجتماع است زيرا به خودى خود هيچ صفتى و اسم و رسمى ندارد . و نامحدود و بسيط است ، زيرا هيچ‌گونه\r\n\r\n","description":"","footnote":"","page_name":" مقدمهء مترجم 109 ","page_number":123},
  {"content":"\r\n\r\nتعينى نيافته است ، و همان وجود مطلق است ، كه در قالب ماهيات عدميه آشكار مىشود ، و چون قيود صفات امكانى و امور عدمى مىباشند ، حقيقت مطلقهء وجود را از اطلاق ذاتى بيرون نمىبرند ، پس مطلق با مقيد يك چيز است ، و همان ذات واجب است كه با ملاحظهء حدود عدميه ، در لباس ممكنات ، آشكار مىشود . « 1 »\r\nبراى نزديك كردن مطلب به ذهن‌ها گاهى ظهور جوهر آتش در درجات حرارت را مثل آورده‌اند ، و هنگامى از حقيقت واجب و ممكنات جوهر و عرض ، تعبير كرده‌اند ؛ زيرا جوهر حقيقتى است به خود پايدار ، و لا يتغير ، و ماهيات امكانيه عارض بر وجود مطلق و پايدار به او هستند .\r\nصدر الدين شيرازى در كتب خود ، اين عقيده را نادرست ، و گمراه دانسته است ؛ زيرا وجود لابشرط مطلق كه متحد با همه چيز است ، اولين مخلوق خداوند است ، و از آن به وجود منبسط ، يا نفس الرحمن تعبير مىكنند ؛ و ذات الهى مرتبهء كمال وجود است ، و مقيد به آميخته نشدن با حدود امكانيه مىباشد . پس او برتر از اين است ، كه با موجودات پست يا غيرپست متحد و همنشين باشد .\r\n\r\nدهم - ديدنى نبودن و ادراك شدنى نبودن خداوند است .\r\nصفت ديگر از صفات سلبيه درك شدنى نبودن خداوند است . و با داشتن اين صفت كليهء محدوديت‌هاى وجودى از او برداشته مىشود .\r\nگرچه هرچيزى در سوئى نباشد ، ديدنى و ادراك‌شدنى نخواهد بود ، زيرا چيزى ادراك‌شدنى مىباشد ، كه در فاصلهء معينى از اندام حاسه قرار گرفته ، و يا مماس با آن باشد تا حاسه را تحريك كند ، و گرنه درك‌شدنى نخواهد بود .\r\nبا اين همه پاره‌اى از مسلمانان ، در اين كه خداوند ، ديدنى هست ، يا نيست ، گفتگو دارند ؛ و گروه‌هائى از مسلمانان هريك ، او را به گونه‌اى ديدنى مىدانند ، و عبارتند از : پاره‌اى عارف و فيلسوف‌نماها و حلولىمسلكهاى قشرى و اساطيرىانديش‌ها ، و آنان كه از الفاظ حديث و قرآن جز مفاهيم عرفى و مردمى ، چيزى برايشان درك شدنى نيست . و در نتيجه چندين عقيده در اين‌باره پيدا شده است :\r\nاول - گروه معتزله برآنند ، كه خداوند ، هيچ‌گاه ، و به هيچ روى ديدنى ، و درك‌شدنى نيست .\r\nدوم - گروهى از سنييان پيشين ، به اصل رؤيت خداوند ، اعتقاد داشتند . اما از چگونگى آن هيچ دم نمىزدند ، و از گفتگو كردن در اين‌باره خوددارى مىكردند .\r\nسوم - مشبهه كه حشويه نام برده مىشوند ، مانند پيروان مذاهب اساطيرى قديم كه خداوند را به شكل انسان ، و در همان شكل ديدنى مىدانستند .\r\n\r\n\r\n","description":"","footnote":"\r\n( 1 ) گوهر مراد ص 205 و 206 و 207 و كتب عرفانى ديگر .\r\n","page_name":" مقدمهء مترجم 110 ","page_number":124},
  {"content":"\r\n\r\nچهارم - مجسمه ، كه چنانچه گذشت ، گروهى طرفدار فلسفهء روحى بودند و حقيقت خداوند را غير جسم و روح مىدانستند ، و مىگفتند ، او خودش را در شكل اجسام براى مردم ديدنى مىكند .\r\nپنجم - حلولىمسلكها كه پيش از اين نام برده شدند ، و آنان خداوند را روح ، يا نيروئى نفوذ يابنده ، در جسم يا در افراد مخصوصى از انسان‌ها مىدانند ، و او را در ضمن رؤيت جسم ديدنى مىشمردند .\r\nششم - گروه اشاعره‌اند ، كه مىگويند خداوند جسم نيست ، و پيش چشم بيننده نمىآيد ، و تحريكى از او بر چشم وارد نمىشود ، اما به ادراك بصرى رؤيت شدنى مىباشد .\r\nاول ) دليل گروه معتزله ، بر ديده شدنى نبودن خداوند ، اين است كه ، تا چيزى جسم نباشد ، و در سوئى قرار نگرفته باشد ، و روبرو با چشم بيننده نشود ، و نورى از آن بر چشم منعكس نشود ، ديدنى نخواهد بود ؛ و پس از آن كه ثابت شد ، خداوند جسم نيست و در سوئى قرار نمىگيرد ، و جاى ندارد ، پس ديدنى نخواهد بود .\r\nدوم ) سنييان پيشين كه اهل توقف ، و ممتنع از اظهارنظر بودند مشتبهات از آيات قرآنى را به همان معنى عرفى مىپذيرفتند ، و از توضيح جزئيات و چگونگى آن ، خوددارى مىكردند ، و رأى ممتنع مىدادند . و از جمله آياتى كه مورد توجه آنان بود ، و از اين حكايت مىكند كه مردم محشر او را مىبينند ، اين آيه است :   « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ   « 1 »   »   در آن روز روىهاى تر و تازه‌اى و پرشگفتى ، هستند ، كه به سوى خداوند خودشان مىنگرند .\r\nسوم ) مشبهه كه حشويه نام داشتند مىگفتند ، آيات و احاديثى هست ، كه شكل و حركات جسمانى براى خداوند ، از آن‌ها ثابت مىشود ، و چون مرتبهء فكر و انديشهء آنان در سطح اديان اساطيرى قديم بود ، كه خدا را داراى قوم و قبيله و زن و فرزند ، مىدانستند ، اينان نيز براى الفاظ و آياتى كه مشكلات قرآنى هستند بيش از اين مفاهيم حسى ، چيزى تصور نمىكردند .\r\nآيات و احاديثى كه مستمسك آنان بود ، پيش از اين گذشت ، و از آن جمله اين حديث است : ( خلق ادم على صورة الرحمن ) از مفهوم حسى اين روايت بر - مىآيد ، كه خداوند شكل انسان‌ها را دارد ، و از روى شكل خودش انسان را هم ساخته است ، پس مانند انسان‌هاى ديگر ، او هم ديدنى مىباشد . و پاره‌اى از گروه كراميه ، نيز همين اعتقاد را داشتند .\r\nچهارم ) مجسمه‌اند و گذشت كه اين گروه ، فيلسوف‌مسلكانى بودند ، كه برابر\r\n\r\n\r\n","description":"","footnote":"\r\n( 1 ) سورهء 75 آيهء 22\r\n","page_name":" مقدمهء مترجم 111 ","page_number":125},
  {"content":"\r\n\r\nبا اصول فلسفى خود ، وجود جسم و ماده را انكار مىكردند ، و مىگفتند ، خداوند جسم نيست ، و ديدنى هم نيست . اما در شكل و قالب اجسام موهوم و كاذبى خودش را براى مردم نمايان مىكند . و به هركسى در شكل چيزى كه آن را دوست دارد ، و متناسب با ذوق و سليقهء اوست ، خودش را به او نشان مىدهد .\r\nآن چنان كه جبرئيل خودش را به شكل دحيهء كلبى نشان مىداد ؛ زيرا مىشود ، كه موجود روحانى خودش را مجسم كند ، و در شكل اجسام خودش را به مردم بنماياند ، و شايد منصور حلاج چنين فكرى داشته باشد .\r\nدليل بر بطلان اين عقيده پيش از اين ذكر شد .\r\nپنجم ) حلولى مسلك‌هايند ، كه گوئى خداوند را نيروئى يا جسم ناديدنى و كم جرم و سيال و متحرك مىپنداشتند ، كه در رخنه‌هاى اجسام جاندار يا بىجان مىرود ، و آنها را به حركت مىآورد ، و زندگى و فعاليت اجسام را از اين راه تفسير مىكردند ، و معتقد به تناسخ بودند ؛ و دليل بطلان عقيدهء آنان گذشت .\r\nششم ) اشعريانند ، كه تفصيل عقيدهء آنان در اين‌باره ذكر شد ، و بر رد اين اعتقاد گفته شده است . كه آنچه را ادراك بصرى مىنامند ، به دو گونه مىتوان تصور كرد .\r\nيا رؤيت به چشم ، و مفهوم حسى آن را آهنگ دارند ، كه گفته شد ، تا چيزى جسم نباشد ، و در سوئى قرار نگرفته باشد ، و نورى بر آن نتابد ، و از آن در جسم منعكس نشود ، تا باصره را تحريك كند ، ديده‌شدنى نخواهد بود ، و خود اشعريان چنين چيزى را نمىپذيرند .\r\nو چنانچه تجسم آشكار در ذهن را از ديدنى بودن خداوند در نظر گرفته باشند ، به شكل در آمدن خداوند ، همچنان كه در خارج محال است ، براى ذهن هم ناشدنى است ؛ زيرا خداوند اندازه و شكل ندارد .\r\nمگر آن كه رؤيت به معنى اعتقاد روشن و آشكار ، و بدون شك و ابهام در نظر گرفته شود ، كه از آن به لفظ كشف و شهود ، تعبير مىكنند ، و اين معنى صحيح رؤيت در مورد خداوند است . « 1 »\r\nاين‌ها مختصرى از عقايد اصلى و افكار گوناگون كلامى بود ، كه چون شيخ طوسى در موارد بسيارى از اين كتاب به آن‌ها اشاره كرده است ، و بطلان پاره‌اى از آن‌ها را ثابت كرده و اختلاف‌نظر خود را بيان نموده است ، ذكر شد ، تا كمك به فهم و درك مقاصد شيخ باشد .\r\nبه تاريخ اول محرم الحرام 1400 و در آستانهء قرن پانزدهم هجرت پيمبر گرامى اسلام و تحرك شديد مسلمين عليه شرك و ستمكارى جهانى\r\nعبد المحسن مشكوة الدينى\r\n\r\n\r\n\r\n\r\n","description":"","footnote":"\r\n( 1 ) المقالات و الفرق سعد بن عبد اللّه قمى ص 62 و شرح باب حادى عشر ص 25 و شرح مواقف ص 610 و 624 و 576 و كشف المحجوب هجودى در صفحات مكرر و كتب متصوفهء ديگر .\r\n","page_name":" مقدمهء مترجم 112 ","page_number":126},
  {"content":"\r\n\r\n\r\nبخش اول\r\n\r\n","description":"","footnote":"","page_name":" 1 ","page_number":127},
  {"content":"\r\n . \r\n","description":"","footnote":"","page_name":" 2 ","page_number":128},
  {"content":"\r\n\r\n\r\n[ سبب تاليف 
  ]\r\nبسم الله الرحمن الرحيم\r\nاللهم يسر على\r\nستايش خداى راست ، چنانى كه او را سزاوار و شايسته است ؛ درود بر بهترين آفريدگانش : محمد پسين پيمبران و برگزيدگانش ، و بر پاكيزگان و پاكان از خاندانش ، « خدايا » بر ايشان درود فرست درود شايسته‌اى را .\r\nدوستان ، خدا شما را يارى دهاد ، از من خواستيد تا برايتان شرح چيزى را املا كنم كه وابسته به اصولى از كتاب « جمل العلم و العمل » است ، و آشكار كردن دليل‌ها ، و روشن كردن نشانىها ، و پرده‌بردارى از پوشيده‌هايش را خواستار شديد ، و گفتيد : اين گفتار كوتاه همانا فراگير همهء اصول دين است جز آن كه تا اندازه‌اى نارسا است كه جز دانشمندان برجسته از آن بهره‌ور نمىگردند ، و نوآموزان سود زيادى از آن نمىبرند ، مگر بعد از آن كه موضوعاتش آشكار گردد ، و پرده از هدفهايش برداشته شود ؛ زيرا گردآورنده و فراهم‌كنندهء اين كتاب كه خدا روانش را پاك گرداناد ، و ضريحش را تابناك كناد ، همانا از كار خودش اين را خواسته بود كه يادآورى باشد براى پايان رسانندگان دانش ؛ و به همين سبب « جمل العلم » را بران لقب نهاد ؛ و در هدفهايش به بازگشت كردن به كتاب‌هاى ذخيره و ملخص تكيه\r\n\r\n","description":"","footnote":"","page_name":" 3 ","page_number":129},
  {"content":"\r\n\r\nكرد ؛ زيرا آن دو كتاب در اين باب درمان‌كننده‌اند ، و من خواهش شما را پذيرنده‌ام ، در حالى كه از خدا يارى مىجويم ، و بر او تكيه مىكنم ، و هر فصلى از آن را به خود استوار مىگردانم ، و دليلى را كه درست مىدانم ياد مىكنم ، سپس آن را گسترش مىدهم گسترش دادنى كه هدفش دانسته شود ؛ و در روشن كردنش سخن درازى نمىكنم ، كه نوآموزان را به ستوه آورد ؛ و از پرسشهائى كه از هر دليلى است چيزى را ياد مىكنم كه ناگزير از آن باشد ، و درست‌ترين چيزى باشد كه در اين باب يادآور مىشود . پس همانا اگر خدا بخواهد بعدها دوباره شرحى رسا بر اين شرح يا بر ذخيره مىنويسم ، زيرا ذخيره نيز نياز به شرح دارد ؛ و به ويژه نيمهء اولش .\r\nو در آنجا دليل‌هاى مورد اعتماد و چيزهائى را كه عرضه گرديده است مىآورم ، و استوارترين شبهه‌هاى مخالفين را در هر فصلى ذكر مىكنم ، و از خداى بزرگ كمك و يارى مىجويم ، او مرا بس است و نيكو ياورى است .\r\nبدان كه « نگارنده كتاب جمل العلم » سخن را از حدوث اجسام آغاز كرده است ؛ بدون آن‌كه كارى را كه هركسى بايد پيش از همه كار انجام دهد يادآور شود ، و آن عبارت از لزوم انديشيدن است ، برابر آنچه در ذخيره و ملخص با توجه داشتن به درستىاش ، انجام داده است . « و اين‌كه لزوم انديشيدن بايد پيش از همه چيز ذكر شود ، از آن روى است « 1 » » كه گفتگو از اين‌كه بايد انديشيد ، و خداى بزرگ شناسائى خودش را از انسان خواسته است ، پس از آن است كه بداند كارهائى را بايد انجام بدهد ، و نمىتواند بداند مكلف است . مگر بعد از آن‌كه خداى بزرگ را يگانه و درستكار شناخته باشد ، زيرا هرگاه او را داراى صفاتى « شايسته » و ويژه بداند خواهد دانست كه ناگريز او را به آنچه بايد انجام بدهد وادار خواهد كرد ،\r\n\r\n\r\n","description":"","footnote":"\r\n( 1 ) مطلبى كه مىخواهد بيان كند اين است كه التزام به تكليف و لزوم انديشيدن دربارهء خدا در سرشت انسان است ، و فطرى او است ، نه اين‌كه شرع آن را واجب گردانيده باشد و اگر چنين نباشد دور لازم خواهد آمد ، زيرا بنابراين كه لزوم شناسائى خدا واجب شرعى باشد لزوم تفكر بعد از شناختن خدا و شريعت است و شناختن خدا هم بعد از پىبردن به لزوم تفكر خواهد بود .\r\n","page_name":" 4 ","page_number":130},
  {"content":"\r\n\r\nزيرا اگر او را بدانچه بايد وادار نكند ، زشت‌كار خواهد بود ؛ و همانا هرگاه خداى انسان را بدانچه بايد انجام دهد وادار كرده باشد . انديشيدن در راه شناسائى خودش را هم ناگزير بر او واجب گردانيده است تا بداند كه اين نخست چيزى است كه انجامش را ازو خواسته و بدان ناگزيرش كرده است ؛ و حال آن‌كه دانستن لزوم انديشيدن براى شناختن خدا ، آنچنان كه مىبينى ، بعد از شناختن خداوند است ؛ و همانا دانشمندان بزرگ آن را در آغاز نوشته‌هاى كوتاه خودشان آورده‌اند ، تا كه نوآموز را بدان آشنا گردانند ، و او را به كار انديشيدن برانگيزانند ، تا هرگاه خوب بينديشد و سپس درستيش را بداند برايش آشكار شود كه كار درست آنچنان است كه گفته شد ؛ و من به عادت جارى و بنابر آنچه در ذخيره و ملخص انجام گرديده ، در آغاز كتاب ، فصل كوتاهى مىآورم و پيش از شروع به گفتگو در اين كه انديشيدن بايد پيش از همهء كارها انجام گردد ؛ « نخست » حقيقت بايد انجام دادن و تفاوت آن را با كارهاى ديگر مىآورم ؛ سپس روشن مىكنم كه بايد انديشيد ، و بعد از آن آشكار مىگردانم : درستى اين را كه انديشيدن بايد پيش از همه كار باشد ، فرع بردانستن اين است : كه بايد انديشيد ؛ و از ميان همه سخنان چيزى را مىآورم كه از آن سود برده شود و پايان دادن همه گفتنىها را يكسو مىگذارم ، تا اگر خدا بخواهد به گفتگو در معارف برسيم : و خدا در كارهائى كه نزديك‌كنندهء به او باشد به رحمت خود يارىدهنده است .\r\n\r\n","description":"","footnote":"","page_name":" 5 ","page_number":131},
  {"content":"\r\n\r\n\r\nفصل در حقيقت « بايد » انجام دادن « 1 » و نخستين چيزى كه بايد پيش از همه كار انجام داده شود\r\nآنچه بايد انجام گيرد بر دو گونه است : كار انجام دادنى و كار انجام ندادنى ؛ آنچه بايد انجام داده شود كارى است كه هرگاه كسى آن را بشناسد و توانا بر آن باشد و نكند ، بر پاره‌اى از روىها ، سزاوار نكوهش گردد ؛ و اين‌كه گفتيم بر پاره‌اى از روىها ، براى اين است كه در ميان كارهائى كه بايد انجام داده شود ، گاهى يك نفر مىتواند جانشين ديگران گردد ، و كارهائى هستند كه كسى جانشين ديگرى نخواهد شد ، بدان‌گونه كه در باب « عدل » روشن خواهيم كرد .\r\nپس اگر اين سخن را مطلق بگوئيم « در مورد اول » نقض خواهد شد و چنين نگفتيم ، زيرا پاره‌اى از كارهائى كه بايد انجام گيرد ، كوچكند و به فروگذارى كردن در آنها سزاوارى نكوهش فراهم نمىگردد ؛ زيرا ما « احباط » و « تكفير « 2 » » را باور نداريم ، و بنابراين « اگر خدا بخواهد » درباره‌اش سخن خواهيم گفت .\r\nو اما آنچه بايد انجام داده نشود ؛ پس آن كار زشت است ، زيرا كسى كه در\r\n\r\n\r\n","description":"","footnote":"\r\n( 1 ) الواجب\r\n( 2 ) معنى احباط و تكفير در فصل مخصوص به خود خواهد آمد .\r\n","page_name":" 6 ","page_number":132},
  {"content":"\r\n\r\nبند بايد انجام دادن است « 1 » هيچيك از كارهاى بد را بايد انجام ندهد .\r\nحد كار زشت : هركارى است كه هرگاه كسى به زشتيش دانا باشد يا بتواند بدان دانا گردد و آن را بكند ، بنا به پاره‌اى از روىها ، سزاوار نكوهش گردد ؛ و همانا به « افزودن » اين سخن « 2 » ، از كسى كه ناگزير به انجام كارى زشت شده باشد دورى جستيم ؛ زيرا كسى كه بر انجام كار زشت ناگزير شده باشد « اگر چه به زشتيش دانا باشد » سزاوار نكوهش نخواهد گرديد ؛ و بدين گفتار از گناهان كوچك از اين روى دورى نجستيم ، كه از آنها چشم‌پوشى خواهد شد . زيرا « احباط » و « تكفير » بنابر آنچه گذشت پيش ما بيهوده‌اند ؛ و اكنون كه اين سخنان استوار گرديد پس بايد در راه شناسائى خدا انديشيد ، زيرا راهى به سوى شناختن خدائى كه « برتر از هرچيز است » جز انديشيدن نيست . و همانا اين سخن استوار گرديد كه بايد خداى تعالى را شناخت ؛ و اين‌كه گفتيم : راهى جز انديشيدن نيست براى اين است كه از دو حال بيرون نيست : يا او آشكارا شناخته شده است و يا با دليل بايد او را شناخت ، پس اگر ( بدون دليل ) آشكارا شناخته شده باشد ، از اين دو بيرون نيست كه يا راهى براى آشكار شدنش بوده است و يا هيچ راهى برايش نبوده است ؛ نمىتوان گفت شناخت او بدون هيچ راهى آشكار بوده است ؛ زيرا چيزى كه خود به خود آشكار باشد از درست خردى است ؛ و خردمندان در آن گفتگو نخواهند داشت و حال آن‌كه دربارهء شناخت خدا گفتگو بسيار است ، و نمىتوان گفت راهى براى شناسائى خدا بوده است و از آن راه براى مردم آشكار گرديده است ؛ زيرا راه آشكار شدن چيزى از آن بيرون نيست كه : يا از دريافت كردن به احساس است ، يا از آگاهى دادن ديگرى است و خداى ديرينه برتر از همه چيز « بنابر آنچه روشن خواهيم كرد » به احساس دريافت‌شدنى نيست . پس نمىتوان از راه دريافت كردن به حس از او آگاه گرديد . آگاهى دادن ديگران نيز هنگامى چيزى را آشكار\r\n\r\n\r\n","description":"","footnote":"\r\n( 1 ) تكليف\r\n( 2 ) على بعض الوجوه\r\n","page_name":" 7 ","page_number":133},
  {"content":"\r\n\r\nمىگرداند كه از راه احساس براى آگهىدهنده آشكار شده باشد . زيرا آگاهى دادن اگر بر دريافت كردن به حس تكيه نداشته باشد ( براى شنونده ) دانش آشكار پديد نمىآورد . گوش فرادادن به گفتهء پيمبران نيز نمىتواند راهى به سوى شناخت خدا باشد زيرا پذيرفتن گفتار پيمبران بر شناسائى خداوند از همه چيز برتر ، و بر يكتاشناسى ، و درست‌كردارى او پايه‌گذارى شده است ، پس چگونه بن را از شاخ مىتوان شناخت ؟\r\nو نمىتوان از راه گردن نهادن به گفتار ديگران خدا را شناخت ، زيرا پذيرفتن سخن بىدليل ، ناپسنديده است ، براى اين‌كه پذيرهء گفتار بىدليل از اين آسوده نيست كه در راه باور كردن گفتار نادرست پا نهاده باشد ، و اين كار بدى است و نيز گردن نهادن بىدليل به گفتار راست بر پذيرفتن سخن دروغ برترى ندارد . زيرا پيش از نگريستن به دليل يكى از آن دو كه راست است از ديگرى كه دروغ است شناخته نمىشود ، و هر دوى آنها پوچ است ؛ پس هرگاه استوار گرديد كه در راه شناختن خداوند برتر از همه چيز ، بايد انديشيد ، اين نيز ثابت شده است كه نخستين كارى كه بايد انجام داده شود ، همان انديشيدن است ، و هيچ شخص درست خردى از اين بيرون نيست كه بايد بينديشد ، و اين را از آن رو نخستين گفتيم كه هيچ كارى پيش از آن يا همراه با آن نبايد انجام گردد : اما پيش از آن به اين دليل كارى نمىتوان انجام داد ، كه پيش از درست خردى انجام دادن هيچ كارى بر شخص واجب نيست ، و آنچه پس از درست خردى بايد انجام داده شود . بسا باشد كه شخص خردمند از آن بيرون است ؛ زيرا كارهائى كه بايد پس از درست خردى انجام داد ، يا سپاسگزارى كردن در برابر بخشش است ، يا وام‌گزارى ، و يا بازگرداندن سپرده است . و بسيارى از مردم هستند كه بخششى بر آنان نشده است تا از آن شكرگزارى كنند ، و هرچند هيچكس از بخشش‌هاى خدا بيرون نيست ، اما هنگامى بايد از او سپاسگزارى كنند كه نخست او را شناخته باشند ، و دانسته باشند كه او از راه نيكىرسانى بخشش كرده است ، و آگاهى داشتن از اين‌ها هنگامى روى مىدهد كه به يكتائى ، و درستكارى او پىبرده باشند . و بسا باشد\r\n\r\n","description":"","footnote":"","page_name":" 8 ","page_number":134},
  {"content":"\r\n\r\nكسانى يافت شوند كه از پدر و مادر بخششى به آنان نرسيده است ، بمانند آدم عليه السلام ، و فرشتگان .\r\nعلاوه بر آن كه به خود زاده شدن سزاوارى سپاسگزارى حاصل نمىشود ، و همانا به پروراندن فرزند كه از روى نيكىرسانى باشد شايستگى آن پديد مىآيد ؛\r\nبسيارى از مردم نيز ، از وام‌گزارى و باز گرداندن سپرده بيرونند ، و كسى كه چيزى به او سپرده شده باشد ، هنگامى بايد آن را باز پس بدهد كه ، نخست درست - خرد گردد ، دوم بار ، سپرده را از او بخواهند ، سوم بار ، بر او است كه بايد آن را باز پس بدهد ، و حال آن‌كه لزوم انديشيدن پس از درست خردى و دوم بار است .\r\nاما خوددارى كردن از كارهائى كه عقل آنها را بد مىبيند ، هرچند شخص خردمند ، بايد آن را انجام ندهد ، و ما از آن به اين دورى جستيم كه گفتيم : نخستين كار ، زيرا خوددارى كردن ، كار انجام دادن نيست ، و راه انجام يافتنش كار نكردن است .\r\nاما چيزهائى كه به حكم شرع بايد انجام داده شود ، هنگامى شخص بايد آنها را انجام بدهد كه نخست خدا را شناخته باشد . پس از آن آنچه را پيمبران آورده‌اند دانسته باشد ، و همه اين‌ها پس از نخستين بار تكليف است .\r\nسيد مرتضى ، در كتاب ذخيره از اراده كردن انديشه ، به اين دورى جسته است كه گفت : نخستين كارى كه آهنگ مىشود ، زيرا اراده كردن قصد نمىشود ، و حال آن‌كه انديشيدن مورد قصد قرار مىگيرد ، پس اعتراضى بر اين‌كه « نخست بايد انديشيد » وارد نيست .\r\nسيد مرتضى خدايش بيامرزاد ، در بسيارى از درسهايش يادآورى كرده است كه نيازى به اين سخن نمىباشد . و پيش من نيز همين درست‌تر است ؛ زيرا كسى كه بدانچه مىكند آگاه است ، هنگامى كه براى رسيدن به هدفى كه ويژهء اوست كار خودش را انجام مىدهد ، و به خواست خودش واگذار شده است ، ناگزير اراده‌كننده خواهد بود ، پس تكليف كردن ، اين اراده را فرانمىگيرد ، و اين\r\n\r\n","description":"","footnote":"","page_name":" 9 ","page_number":135},
  {"content":"\r\n\r\nچنين است كه تكليفش خوانديم . اما بيم داشتن كه وجوب انديشيدن بدان بستگى دارد آن هم بيرون از تكليف است ، زيرا بيم داشتن ناگزير براى انسان پديد مىآيد ، و بنابراين نيازى به دورى جستن از آن نيست .\r\nپس اگر بگويند : دانستن اين‌كه بايد انديشهء معينى را انجام داد از كارهاى بنده است ، زيرا روشن است هر انديشه نكردنى كه بيمى از آن پديد آيد ، و با انديشه كردنش اميد بر طرف شدن آن بيم باشد « بنا به روش درست » بايد آن انديشه را انجام داد چه در كارهاى دينى و يا دنيوى باشد . پس چرا گفتيد نخست بايد انديشيد ؟\r\nخواهم گفت : همين است ، جز آن‌كه انسان ناگزير خواهد ترسيد . پس بيم داشتن انجام دادنى نيست و نيازى به دورى جستن از آن نداريم .\r\nپس اگر بگويند : چه دليلى بر اين هست كه خدا را بايد شناخت ؟\r\nخواهيم گفت : خدا را از آنجا بايد شناخت كه هرگاه ، شخص خردمند بداند كه هركس كار بد انجام بدهد ، يا در كارهائى كه بايد انجام بدهد كوتاهى كند ، علاوه بر آن كه سزاوار نكوهش مىشود ، شايستهء كيفر ديدن نيز خواهد شد ، همين انديشه برايش انگيزه‌اى خواهد بود كه او را وادار مىكند تا آنچه را بايد ، انجام بدهد ، و از آنچه بايد نكند خوددارى كند . و همچنين هرگاه بداند در فرمانبردارى كارها سزاوارى پاداش نيك هست ، و شايستگى ستايش شدن نيز بر آن افزوده مىشود ، همين انديشه برايش انگيزه‌اى خواهد بود ، كه او را به انجام دادن فرمان‌ها وادارد ، و باور كردن پاداش و كيفر درست نخواهد شد ، مگر پس از آن‌كه خدا را شناخته باشند . پس ناگزير از شناسائى او خواهد بود ؛ زيرا چيزى كه مهربانى « 1 » جز بدان درست نگردد بايد انجام داده شود ؛ و شناسائى آشكار جاى شناسائى كسبى را ( در لطف بودن ) نمىگيرد ؛ زيرا اگر جايش را مىگرفت مىبايست همهء تكليف‌شدگان آن را دارا مىگرديدند و اين‌كه مىدانيم ما آن را\r\n\r\n\r\n","description":"","footnote":"\r\n( 1 ) اللطف و توضيح قاعده لطف بعدها خواهد آمد .\r\n","page_name":" 10 ","page_number":136},
  {"content":"\r\n\r\nدارا نشده‌ايم مىرساند كه اگر معرفت ، ضرورى مىبود مهربانى نمىگرديد ؛ و اگر مهربانى مىبود بايستى به‌ويژه در كافران پديد مىگرديد ، زيرا مىدانيم معرفت كسبى برايشان فراهم نشده است ؛ و كسى كه مىگويد : معرفت ضرورى براى آنان حاصل است بزرگى فروشى مىكند « 1 » براى اين‌كه به خوبى مىدانيم بسيارى از كافران بر كفرشان مىميرند ، پس براى اين گفتار هيچ دليلى نيست .\r\nگروهى بدان پاسخ گفتند كه معرفت كسبى مهربانى استوارترى است و مهربانى بايد بر استوارترين روىها انجام بگيرد و همانا ما اين را براى آن گفتيم كه اگر كسى به سختى خانه‌اى بسازد تا در آن جا بگيرد يا براى دانش‌آموزى سفر دورى برود ( اولى ) به جاىگزينى در آن خانه شايسته‌تر است از آن كسى كه خانه را به دو بخشيده باشند ؛ ( و ديگرى ) به فراگيرى دانش نزديكتر است از آن‌كه دانشمندان به سويش آهنگ كرده باشند ؛ و از اين دانسته مىشود كه واداشتن به كسب معرفت مهربانى استوارترى است .\r\nپس اگر بپرسند : شخص خردمند كى بايد بينديشد ؟ خواهيم گفت : هنگامى كه بترسد اگر نينديشد زيانى به او برسد و آرزو كند با انديشيدن ، ترس از او زدوده شود . پس هنگامى كه هردو فراهم شدند بايد كه بينديشد ؛ و چنانچه هردو شرط فراهم نيامدند يا يكى از آن دو پيدا نشد مىتوان نينديشيد .\r\nپس اگر بپرسند : كى ترس پيدا مىشود ؟ گفته خواهد شد : ترس با سه چيز شايد پديد آيد : يكى از آنها اين است كه شخص ميان خردمندان پديد گردد و بشنود كه آنان با هم گفتگو دارند ؛ و پاره‌اى از ايشان ديگران را مىترسانند ؛ و هرگروهى از ايشان مىگويد : ما درست مىدانيم ، و حق در سوى ما است ، و هر كه با ما نباشد بيهوده سراى و نابود شونده است ، پس هرگاه اين سخنان را بشنود ، و به خود باز گردد ، و داد بدهد و دوستى آنچه را بر آن پرورش يافته ، و بدون دليل پذيرفته ، و دوستش دارد ، همه را يكسو نهد ، پس ناگزير خواهد ترسيد ؛ و روا\r\n\r\n\r\n","description":"","footnote":"\r\n( 1 ) مكابره\r\n","page_name":" 11 ","page_number":137},
  {"content":"\r\n\r\nخواهد داشت ، كه يكى از اين گفتارها راست باشد ؛ و در اين هنگام ، سخن دروغ براى هيچكس راست نخواهد نمود ؛ و شايد كه پيش خودآگاهى يابد ؛ بدين‌گونه كه خودش را از حالى به حالى گردنده ببيند ؛ و نمودارهاى بخشش ( ديگرى ) را بر خود آشكار بيابد . پس همانا برايش روشن خواهد شد ، كه بخشندهء نعمت را بايد سپاس گزارد ؛ پس از آن در نهان خود آسوده نخواهد ماند كه شايد برايش آفريننده‌اى باشد كه او را از نيستى به هستى درآورده ؛ و بخششهاى گوناگون بر او كرده باشد ، و شناسائى خودش را از او خواسته باشد ؛ و روا خواهد دانست كه هرگاه او را نشناسد از سوى او سزاوار كيفر گردد . در اين هنگام از فروگزارى كردن در انديشيدن ، خواهد ترسيد ؛ و رواست كسانى كه تنها و جدا از همهء مردم آفريده شده‌اند ، به همين‌گونه باشند . پس هرگاه چنين پنداريم ، كسى كه دور از مردم آفريده شده باشد ، و پيش خودآگاهى نيافته باشد ، ناگزير خداى او را بدين‌گونه خواهد آگاهانيد كه در دلش سخنى خواهد افكند ، كه آن را بشنود ، و نشانيهاى ترس را دربر داشته باشد ؛ و آنچه در دل مىافتد « 1 » رواست سخنى باشد ، و يا چيزى كه جاى سخن را در اين كه ترساننده باشد بگيرد ، بر آن‌گونه كه در باب « معارف » ، اگر خدا بخواهد ، آشكارش خواهيم كرد .\r\nاكنون كه اين سخنان استوار گرديد ، بايد در كارى بنگريم كه توانائى بر آن ويژهء خداوند ديرينهء برتر از همه چيز است . زيرا كارى را كه جز او نيز بر آن توانا باشد ، نمىتوان نشان از هستى او گرفت ؛ و كارى كه توانائى بر آن ويژهء اوست ، آفريدن جسمها و چگونگىهاى « 2 » ويژه است « 3 » ؛ و همانا متكلمان ( اسلامى ) براى دو چيز از سخن گفتن در چگونگىهاى ويژه ، به گفتگو كردن در نوپديدى جسمها روى آوردند :\r\nيكى از آن دو چيز اين است ، كه ( وجود ) جسمها آشكار است و جز سخن\r\n\r\n\r\n","description":"","footnote":"\r\n( 1 ) خاطر\r\n( 2 ) اعراض مخصوصه\r\n( 3 ) در حاشيه استانه : كالقدره و الالوان و الروايح\r\n","page_name":" 12 ","page_number":138},
  {"content":"\r\n\r\nگفتن در حدوث آنها به چيزى نياز نيست . اما نسبت به چگونگىهاى ويژه نياز داريم كه نخست وجودشان را ثابت كنيم ؛ سپس به حدوثشان بپردازيم ، پس نخستين بار يك پله سود مىبريم .\r\nدوم آنكه هرگاه حدوث جسمها دانسته شد ، دانسته شده است كه خداى برتر از هرچيز ، همانند جسمها نيست زيرا اگر همسان جسمها مىبود ، يا او نو پديد بود و يا جسمها بلاآغاز بودند ؛ و اگر وجود خدا را از راه حادث بودن عرضها ثابت مىكرديم آشكار نمىشد كه او همانند جسمها نيست ، زيرا روا مىگرديد كه جسمها بلاآغاز باشند ؛ و دانسته نمىشد كه او همانند جسمها نيست ، مگر پس از آن‌كه راه نوپديد بودن جسمها از سر گرفته مىشد ، و سخن به درازا مىكشيد ، پس به همين ملاحظه ، سخن گفتن از نوپديد بودن جسمها بهتر است ؛ هرچند اگر راه ثابت كردن چگونگىهاى ويژه و نوپديد بودن آنها را مىپيمود ، و ثابت مىكرد كه جز خداى ديرينهء برتر از همه چيز ، ديگرى توانا بر آفريدن آنها نيست ، اين نيز راه درستى مىبود ؛ اما راه نخست نزديكتر است ، براى چيزى كه آن را آشكار كرديم ؛ و من به همان چيزى سخن را آغاز مىكنم كه او نيز بدان آغاز كرده است ؛ و آن نوپديد بودن جسمها مىباشد ، سپس اگر خدا بخواهد ، به فصلهاى بعد از آن ، يك به يك ، مىپردازم .\r\n\r\n","description":"","footnote":"","page_name":" 13 ","page_number":139},
  {"content":"\r\n\r\n\r\nفصل در نوپديدى « 1 » اجسام است\r\n« سيد مرتضى » خدايش بيامرازد گفت : جسمها نوپديد آورده شده‌اند ؛ زيرا بر رويدادها پيشى نگرفته‌اند ؛ پس آنچه دربارهء رويدادها گفته مىشود كه نوپيدايند ، دربارهء جسمها نيز بايد گفته شود .\r\nبدان : از اين‌كه مىگوئيم چيزى نوپديد آورده شده است ، قصد مىكنيم كه در گذشته‌هاى بلاآغاز نيست بوده ؛ و پس از آن هست گرديده است و چيزى را كه ديرينه مىناميم ، متكلمان آن را هستى بلاآغاز مىشناسند ؛ و چيزى را نوپديد نتوان دانست ، مگر براى دانستن دو چيز : يكى اين‌كه چيزى اكنون هست ، و ديگرى آن‌كه در گذشته‌هاى بلاآغاز نبوده است . هستى داشتن جسم را مىدانيم ، و آنچه نمىدانيم ، نيست بودنش در گذشته‌هاى بلاآغاز است ؛ و اين همان چيزى است كه نياز دارد برايش دليل بياوريم ؛ و ناگزير با دانستن يك چيز ، كه هستى داشتن جسم است نوپديد بودنش را نمىتوان دانست .\r\nو كسى نمىتواند بگويد : دانستن اين‌كه هستى خود چيزى تازه پديد\r\n\r\n\r\n","description":"","footnote":"\r\n( 1 ) حدوث\r\n( 2 ) تجدد\r\n","page_name":" 14 ","page_number":140},
  {"content":"\r\n\r\nآمده ، براى پىبردن به اين‌كه نوپديد است بس است ، و اين سخن را از آن رو نمىتوان گفت كه دانستن اين‌كه چيزى تازه به وجود آمده از دانستن اين‌كه پيش از آن نبوده جدا نمىشود ؛ زيرا پىبردن به نوپديد بودن چيزى ، تنها اين نيست كه بدانند آن چيز وجود دارد براى اين‌كه موجود به دو بخش مىشود : يكى آن‌كه تازه به وجود آمده ، و ديگرى آن‌كه تازه به وجود نيامده است ، پس ناگزير بايد دانست هنگامى چيزى تازه به وجود آمده كه پيش از آن موجود نبوده است . « 1 »\r\nو نيز ، اگر چنين پنداريم كه چيزى در گذشته‌هاى بلاآغاز بوده است و سپس نيست گرديده و پس از آن از نو هستىيافته است آن را هستى دوباره از نو پديد شونده دانسته‌ايم ؛ هرچند روا داشته‌ايم كه هستى ديرينه باشد ؛ پس ناگزير بايد بدانيم در گذشته‌هاى بلاآغاز نبوده و از آن پس بود شده است ، تا درست باشد كه نو پديدش بدانيم .\r\nاكنون كه معنى نوپديد بودن ، استوار گرديد ، آنچه را كه سيد مرتضى آورد به روشن شدن چهار چيز نياز دارد :\r\n\r\n\r\n","description":"","footnote":"\r\n( 1 ) در تفسير كلمه حدوث و قدم ما بين فيلسوف و متكلم اختلاف است ، زيرا متكلم براى حادث و قديم يك قسم قائل است كه حدوث و قدم زمانى باشد ، بنابراين متكلم مىگويد قديم يكى است و آن خداوند است و بقيه جز او همگى حادث مىباشند به اين معنى كه در گذشته‌هاى بلاآغاز هيچ‌چيز با خدا نبوده است و پس از گذشت اندكى هرچند ناچيز باشد ، عالم به اراده او حادث شده است ، بر خلاف فيلسوف كه قديم و حادث را دو قسم مىداند ، يكى قديم و حادث ذاتى و ديگرى قديم و حادث زمانى ، قديم ذاتى آن است كه وجودش وابسته به چيز ديگر نيست و آن منحصر به يكى است كه خداوند است ، و ماوراى او همگى حادث ذاتى مىباشند زيرا وجود همگى وابسته به غير است ، كه علت اولى است ، اما قسمى از حادث ذاتى كه كليات عالم است قديم زمانى است به اين معنى كه تا خدا بوده هميشه اين‌ها هم بوده و وابسته به وجود او بوده‌اند ، و قسم ديگر از حادث ذاتى جزئيات عالمند كه تازه به تازه موجود مىشوند ، هم حادث ذاتى و هم حادث زمانى مىباشند ( مترجم )\r\n","page_name":" 15 ","page_number":141},
  {"content":"\r\n\r\nيكى ثابت كردن صفات حقيقى ذاتى كه غير از جسم است « 1 »\r\nمعنى\r\n\r\n\r\n","description":"","footnote":"\r\n( 1 ) در اين ترجمه هرجا كلمه صفات نوعى ، صفات حقيقى ذاتى به كار رفته ترجمهء كلمهء معنى است در اين فصل و فصل‌هاى بعد از اين شيخ حدوث اجسام را از طريق حدوث معانى كه لازم وجود چسم است ثابت مىكند ، معانى جمع كلمه معنى است و در كتب كلامى و از جمله اين كتاب از اصطلاحات ديگر بيشتر به كار برده شده است ، كلمهء معنى در اين كتاب و از فرهنگ نامه كلامى شيخ طوسى چنين برمىآيد كه در سه چيز و شايد بيشتر به كار رفته است :\r\nالف - در اين فصل و فصلهاى بعد از آن كلمه معانى معادل با صورت نوعيه يا فصول حقيقى كه مميز ذاتى وجود اشياء است به كار برده شده .\r\nب - در مورد بيان صفات الهى آنچه از اشاعره معروف است كه معتقد به معانى ازليه هستند ، صفات الهى يا معانى ازليه را حقايقى جدا و مستقل از ذات بيان مىكنند كه وابسته به وجود او مىباشند و شيخ در فصل مخصوصى از اين كتاب وجود آنها را باطل كرده است .\r\nج - در فصول آينده و مخصوصا در فصل اراده ملاحظه مىشود كه كلمه معنى در صفات حقيقيه در مقابل صفات اضافيه به كار برده شده و مقصود از صفات حقيقى اعراضى كه از نوع كيف باشند و در موضوعات حلول كنند قصد شده است چه موصوف اين كيفيات جسم يا غيرجسم باشد .\r\nمعنى : معال صورت نوعيه يا فصل حقيقى\r\nشيخ در اين كتاب چند خاصيت براى معانى ذكر كرده كه معلوم است صورت نوعيه از آن قصد شده است .\r\nالف - جسم هيچگاه بدون معنى وجود پيدا نمىكند و ممكن نيست بدون معنى وجود داشته باشد ، و در آخر قول بعضى از فلاسفه را كه معتقد بوده‌اند در ابتدا هيولى بدون صورت بوده است باطل مىكند ، و مىگويد : « و يقول الفلاسفه ان الاجسام كانت موجوده و كانت هيولى خاليه من الصوره » و چنين بر مىآيد كه تلازم ما بين هيولى و صورت را در اين فصل بيان مىكند .\r\nب - شيخ همه صفات ظاهرى جسم را معلول معانى موجود در آن دانسته و مىگويد :\r\nان كل صفة يشار اليها للجسم من طول و قصر و تربيع و تدوير و لون و غير ذلك تكون على\r\n","page_name":" 16 ","page_number":142},
  {"content":"\r\n\r\nدوم : نوپديد بودن اين صفات .\r\nسوم : آن كه جسم از صفات حقيقى ذاتى جدا نمىشود .\r\nچهارم : هرچيزى پيش از چيزهاى نوپديد نباشد بمانند آن ، نوپديد آورده\r\n\r\n\r\n","description":"","footnote":"\r\n- ما كان عليه لم يتغير شيئى منه و انما قلنا انه لابد من امر تا به اخر و در اينجا ثابت مىكند كه حركت و سكون ، اتصال و انفصال كه اكوان اربعه‌اند معلول معانى موجود در خود جسم مىباشند و از اين برمىآيد كه شايد مانند ملاصدرا در وجود انواع به مراتبى معتقد بوده زيرا تغيير حالات جسم را معلول تغيير يافتن معانى موجود در جسم مىداند .\r\nج - شيخ مىگويد مؤثر خارجى ممكن نيست حالتى يا صفتى در جسم پديد آورد بلكه همهء حالات و صفات جسم معلول معانى موجود در آن هستند . عبارت شيخ اين است :\r\nو لا تجوز ان يكون ينتقل الى هذه الجهات بالفاعل تا آخر عبارت .\r\nد - شيخ مىگويد معنى قابل انتقال از جسمى به جسم ديگر نيست ، عبارت شيخ اين است :\r\nو ان كان يجب انتقاله ، ادى ذلك الى وجوب انتقال الجسم بل الاجسام ، تا آخر عبارت كه مىگويد : « قلم يبق بعد ذلك الا ان المعنى الذى كان فيه قد عدم » .\r\nه - از مجموع مطالب چنين نتيجه مىگيرد كه معنى حادث است زيرا با تغيير يافتن صفات ظاهرى جسم معنى كه موجود در جسم است تغيير مىكند و از اين برمىآيد كه نوع را متحد با جسم مىداند ؛ در مقابل كسانى كه معتقد به قدم انواع بوده‌اند و آن را حقيقتى مستقل و جدا از ماده مىدانسته‌اند شيخ مىگويد : و ما يدل على حدوث هذه المعانى ، هو انها لا يخلو ان تكون قديمه كلها او محدثه تا به آخر كه مىگويد : فلم يبق بعد ذلك الا كونها محدثه و در آخر نتيجه مىگيرد كه چون معانى قابل انتقال نيستند ، با خود جسم به وجود مىآيند و با خود جسم معدوم مىشوند پس آنها حادثند و جسم نيز به تبع انها حادث است . و در اين باب از هر جهت نظر او مطابق با رأى ملاصدرا مىباشد و مانند ملاصدرا صورت را متحد با ماده دانسته و منكر بقاء هيولى مىباشد .\r\nو خلاصه آن‌كه از مجموع اين مطالب برمىآيد كه معنى همان فصول ذاتيه با صور نوعيه است كه وجود و عدمش همراه با وجود و عدم ماده است .\r\nو اما دو معنى ديگر كه براى اصطلاح معانى در اول ذكر شد موكول به فصول آينده مىباشد .\r\nقسمتى از عبارت شيخ در فرهنگ‌نامه كلامى نيز اين است : فالمعنى على ضربين : احدهما يوجب صفته لغيره فيسمى علة ، و الاخر يوجب ذاتا آخر فيسمى سببا ، و فى الناس من يسمى السبب علة و العلة معنى .\r\n","page_name":" 17 ","page_number":143},
  {"content":"\r\n\r\nشده است ، و بايد نخستين فصلها ، در ثابت كردن صفات حقيقى ذاتى « 1 » باشد ، و سخن گفتن از اين كه هرچيزى پيش از چيزهاى نوپديد نباشد بمانند آن ، نوپديد آورده شده مىباشد ، بايد ، از پس همهء فصلها باشد ؛ و هريك از دو فصل ديگر را تو خواسته باشى پيش از ديگرها يا پس از آنها بياورى ، روا مىباشد . و اين را از آن رو گفتيم كه سخن گفتن از صفت‌هاى چيزى شاخى از بنى است كه ثابت كردن خود آن چيز است .\r\nآيا نمىنگرى كه نمىتوان دانست اين دراز يا كوتاه است ، مگر پس از آن‌كه خود او دانسته شده باشد ، و همچنين نمىتوان نوپديدى خود چيزى را دانست ، مگر پس از آن‌كه خودش را ثابت كرده باشى ، و براى همين است كه سخن گفتن از ثابت كردن صفات حقيقى ذاتى را پيش انداختيم ، و اين را كه هرچيزى پيش از چيزهاى نوپديد نباشد بمانند آن نوپديد گرديده است ، پس از همه آورديم ، زيرا اين يكى ، فصلهاى سه‌گانه را در بردارد ، پس ناگزير از اين است كه آنها را پيش از آن يكى بياوريم ؛ و هيچيك از دو فصل ديگر بر ديگرى برترى ندارد ، آيا نمىبينى كه اگر نوپديد بودن صفات ذاتى را ثابت كردى و سپس استوار گردانيدى كه جسم از آنها جدائى ندارد يا ثابت نمودى كه جسم از آن صفات ذاتى جدا نمىشود ، سپس حدوث آنها را ثابت كردى ، در معنى هر دو برابرند ، و براى همين است كه هيچيك بر ديگرى برترى ندارد كه پيشتر بياوريم .\r\n\r\n\r\n","description":"","footnote":"\r\n( 1 ) معانى\r\n","page_name":" 18 ","page_number":144},
  {"content":"\r\n\r\n\r\nفصل در گفتگو از ثابت كردن صفات نوعيه است\r\nاين فصل بر چهار چيز پايه‌گذارى مىشود .\r\nيكى : نوبنو شدن چگونگىها براى جسم است .\r\nدوم : با آن‌كه چگونگىها نوبنو مىشود رواست نوبنو نشود .\r\nسوم : حال‌ها و شرطهاى جسم بر آن‌گونه كه هست دگرگون نمىشود .\r\nچهارم : هرچيزى درباره‌اش چنين گفته شود ناگزير بايد چيزكى در ميان باشد ( كه اين دگرگونىها را پديد آورد ) . « 1 »\r\nاما نوبنو شدن چگونگىهاى جسم براى همه آشكار است ؛ زيرا مىدانيم كه جسم در سوئى است ؛ پس از آن به سوهاى ديگر جابجا مىشود ؛ پس اكنون چيزى را دانسته‌ايم كه پيش از آن نمىدانستيم ؛ و از اين بيرون نيست كه آنچه\r\n\r\n\r\n","description":"","footnote":"\r\n( 1 ) خلاصهء فصل اين است كه جسم هميشه از حركت به سكون ، و از اجتماع و اتصال ، به انفصال و افتراق مىگرايد . و اين تغيير حالتها دليل بر اين است كه ماهيت نوعى ، و صفتى از صفات ذاتى و جوهر جسم تغيير پيدا مىكند ، زيرا تا تغييرى در جوهر جسم حاصل نشود محال است در صفات ظاهرى آن تغيير پيدا شود ، و همهء اين مطالب دليل بر اين است كه جسم خالقى دارد كه هميشه صفات ذاتى و جوهر جسم را تغيير مىدهد و دائما در كار ايجاد و اعدام جسم است .\r\n","page_name":" 19 ","page_number":145},
  {"content":"\r\n\r\nاكنون دانستيم يا تنها خود جسم است ، يا به وجود معنايى در خود جسم آگاه شده‌ايم ، يا به وجود صفتى در آن پى برده‌ايم .\r\nنمىتوان گفت تنها خود جسم را دانسته‌ايم ؛ زيرا خود جسم را پيش از اين هم مىدانستيم ، و آنچه را اكنون دانستيم پيش از آن نمىدانستيم ، و نمىتوان گفت معنايى را دانسته‌ايم كه اين‌گونه بودنش را پديد آورده است ؛ زيرا اگر اين درست مىبود بايستى هركسى كه اين‌گونه بودن جسم را بشناسد ، معنييى را كه پديدآورندهء جسم است نيز شناخته باشد ؛ و چيزى كه آشكار است جز اين است ، زيرا كسانى كه اعراض را نفى مىكنند ، مىدانند ، گونهء بودن جسم نوبنو مىشود ، و نمىدانند چه‌چيز گونه بودنش را نوبنو گردانيده است ، نه به اختصار و نه به نحو تفصيل ، پس جز اين بجاى نمىماند ، كه صفتى را براى جسم دانسته است ؛ و اين همان است كه ما مىخواهيم « 1 » .\r\nاما آنچه مىرساند كه اين صفت ذاتى با روا بودن اين‌كه نوبنو نشود ، نوبنو مىشود ، اين است كه اگر ، ناگزير از آن مىبود ، هرآينه جسمها از برنده ، بىنياز مىبودند ، زيرا ، به خودى خود ، مىبايست جابجا بشوند ، همچنان كه نبودن آواز ، بىنياز ، از نيست‌كننده است ، براى اين‌كه نيستى ، به خودى خود بايد باشد ، و همچنان كه هستى ديرينهء بلاآغاز ، بىنياز از هست‌كننده است ، زيرا بايد كه باشد .\r\nاين را نيز آشكار دانسته‌ايم كه اگر روزگارى جسم باقى بماند ، به خودى خود جابجا نخواهد شد .\r\nو باز اگر جسم خودبه‌خود از جائىبه‌جائى مىرفت ، آنچه دربارهء توانايان گفته مىشود بيهوده بود ، زيرا شدنى مىبود كه تواناترين توانايان ، بخواهد پرى را از جا بردارد و نتواند . زيرا آن پر بايد همانجا كه هست بماند ، يا اگر ناتوانتر از همهء توانايان ، بخواهد كوهها را بجنباند ، اين كار از او برآيد ، زيرا كوهها بايد\r\n\r\n\r\n","description":"","footnote":"\r\n( 1 ) شيخ مىخواهد ثابت كند كه مبداء تغيير صفات ظاهرى جسم معنى يا صفات درونى و نوعيت خود جسم است و صفات ظاهرى دلالت بر وجود چيزى مىكند كه مغايرت نوعى جسم را پديد مىآورد .\r\n","page_name":" 20 ","page_number":146},
  {"content":"\r\n\r\nبه خودى خود از جايىبجائى بروند ، و همهء مردم اين سخن را بيهوده مىدانند .\r\nو اما فصل سوم كه چگونگىها و شروط جسم بر آنچه هست مىماند ، از اين دانسته مىشود ، كه هر صفتى در جسم نشان داده شود ، از درازى و كوتاهى و چهار - گوشه‌اى و گردى و رنگ و جز آنها ، هيچيك آنها دگرگون نمىشود و بر همان - گونه كه هست مىماند « 1 » و ما گفتيم ، ناگريز از چيزى است ، ( كه آن را دگرگون كند ) ، و اين مطالب مربوط به فصل چهارم است .\r\nدرستى اين قضيه از آنجا ثابت مىشود ، كه اگر چيزى نباشد كه جسم را دگرگون كند ، جابجا شدن جسم بر اين‌كه در جاى خود بماند ، برترى نمىيابد « 2 » ، و نه آن‌كه رفتن جسم به سوئى ، بر سوىهاى ديگر برترى يابد ، و از اين‌جا دانسته مىشود كه ناگزير بايد چيزى در ميان باشد .\r\nو باز اين قضيه از آنجا ثابت مىشود ، كه جسم پيش از آن‌كه از جايى به جايى رود ، روا بود كه در جاى خود بماند ، يا به سوى ديگرى جز اين سوى جابجا شود ، و پس از آن‌كه در سويى قرار گرفت ، بايست در همين حال بماند و نشدنى است كه در نخستين سوى يا سوىهاى ديگر باشد ، و چيزهايى كه پيش از اين همگى روا بودند ، نشدنى است چنين شود كه پاره‌اى از آنها بايد باشد ، و پاره‌اى بايد نباشد ، مگر كه چيزى ( اين ضرورت را پديد آورده باشد ) . زيرا اگر چيزى در ميان نبود ، همهء كارها بر همان‌گونه كه از پيش بود ، مىماند .\r\nو چون استوار گرديد ، كه ناگزير از چيزى است ، ( بايد بنگريم چه چيزى بايد باشد كه اين ضرورت را پديد مىآورد ) . پس از اين بيرون نيست ، ( كه آنچه اين ضرورت را پديد آورده است ) ، يا به خود جسم بازگشت مىكند ، و يا به چيز ديگرى .\r\n\r\n\r\n","description":"","footnote":"\r\n( 1 ) اين مطالب مفاد چيزى است كه در علم جديد اصل مسلمى وجود دارد كه هيچ متحركى به خودى خود ساكن و هيچ ساكنى متحرك نمىگردد .\r\n( 2 ) بر طبق اصل امتناع ترجيح بدون مرجح .\r\n","page_name":" 21 ","page_number":147},
  {"content":"\r\n\r\nو آنچه به خود جسم باز گردد از آن بيرون نيست ، كه يا خود جسم است « 1 » يا هستى آن ، يا نوپديد بودنش ، و يا نيستى آن است . نشدنى است كه نبودنش در سوئى باشد ، پس روا نخواهد بود ( كه نيستى جسم اين ضرورت را پديد آورده باشد ) .\r\nو نيز روا نيست خود جسم يا هستيش يا نوپديد بودنش اين را فراهم كرده باشد ، زيرا همهء اينها از پيش بودند ، و جسم در سوى نخستين بود .\r\nو نيز هنگامى كه جسم از سوى نخستين به سوى ديگر جنبيد ، همهء آنها بودند ، پس روا نخواهد بود ، كه هيچيك آنها براى اين يك سوى ويژگى فراهم كرده باشند .\r\nو آنچه به چيزهاى ديگر جز خود جسم باز مىگردد ، از آن بيرون نيست كه يا نبودن يكى از صفتهاى ذاتى ( معنى ) يا وجود داشتن جسم است ، و يا انجام - دهندهء ديگرى است . روا نيست ويژگى يافتن به اين يك سوى را نبودن صفت ذاتى جسم ( معنى ) پديد آورده باشد . زيرا نبودن صفت ذاتى ( معنى ) به اين جسم نه جسم ديگر ويژگى ندارد ؛ و نه به سويى ، نه سوى ديگر ، چه گفته شود نيستى معنايى مطلق ، باشد يا نيستى معنايى مقيد به نداشتن ويژگى « 2 » ، و روا نيست جسم به واسطهء انجام دهندهء ديگرى بدين سوى جابجا شده باشد ، زيرا اگر به واسطهء انجام‌دهندهء ديگرى مىبود بدين گونه كه در جسم كارى انجام دهد و صفتى پديد آورد تا بدان وسيله از جايى به جاى ديگر برود ، ما با اين هماهنگيم .\r\nو اگر بدين گونه باشد كه جسم را به گونه‌اى در آورد ، بدون اين كه صفتى ( معنايى ) در آن پديد آورده باشد ، اين سخن از چند روى بيهوده است .\r\nيكى اين است كه آنچه به انجام‌دهنده وابستگى دارد ، روا نيست چيزى جز نوپديد آوردن باشد يا آنچه به دنبال آن مىآيد ، باشد و آن زيبايى و زشتى ، فرمان دادن و باز داشتن از كارى مىباشد ، و بودن جسم به گونه‌اى از بودنها نوبنو\r\n\r\n\r\n","description":"","footnote":"\r\n( 1 ) يعنى ماهيت و معنى جسميت ، كه جرم و ابعاد مطلق آن باشد .\r\n( 2 ) مفهوم لابشرط مطلق و لابشرط مقيد به عدم قيد كه يكى لابشرط مقسمى و ديگرى به شرط اطلاق و عدم قيد است .\r\n","page_name":" 22 ","page_number":148},
  {"content":"\r\n\r\nمىشود « 1 » ، با آن خود جسم باقى مىماند ، پس روا نخواهد بود ، كه انجام‌دهنده ويژگى نوى در جسم پديد آورد .\r\nدوم : هركسى بر چيزهاى وابسته به جسم توانا باشد بايد بتواند خود جسم را پديد آورد . آيا نمىبينى هركسى كه بتواند سخن خودش را فرمان يا آگاهى دادن بگرداند ، بر هست كردن خود سخن هم توانا خواهد بود .\r\nو چون بر پديد آوردن سخن ديگران توانا نيست ، نمىتواند آن را فرمان دادن يا آگاهى دادن از چيزى بگرداند ؛ پس دانستيم چيزى كه توانائى بر چگونگى سخن را پديد مىآورد همان توانائى داشتن بر پديد آوردن خود سخن است .\r\nپس اگر بودن جسم به گونه‌اى ، وابسته به انجام‌دهندهء ديگرى باشد ، مىبايست انجام‌دهندهء آن بتواند خود جسم را هم پديد آورد ، و همانا ما جز آن را دانستيم .\r\nسوم : اگر انجام‌دهندهء ديگرى گونه‌اى از بودن جسم را « 2 » پديد آورد ، هر آينه هركس توانا باشد كه آن را به گونه‌اى از بودن‌ها بگرداند ، توانا بر آن نيز خواهد بود كه جسم را سياه و سفيد ، زنده و توانا بگرداندش ، زيرا كسى كه بتواند خود چيزى را بر چگونگى « 3 » ويژه‌اى بگرداند خواهد توانست آن را به همهء چگونگىهاى آن كه به انجام‌دهنده « 4 » وابستگى دارد بگرداند ، و همانا دانستيم :\r\nيكى از ما مىتواند جسم را به گونه‌اى از بودن‌ها بگرداند و اگرچه نتواند آن را به هيچ يك از چگونگىهاى ديگر جسم بگرداند ؛ و به همين دليل بيهودگى اين سخن كه گونه‌هاى بودن جسم به انجام‌دهندهء ديگر باشد ، آشكار گرديد پس اگر بگويند : شما همه اين دليلها را آورديد كه آواز ، چيزى نوپديد شونده است و\r\n\r\n\r\n","description":"","footnote":"\r\n( 1 ) مقصود اكوان چهارگانه است كه جسم دائما از حال حركت به سكون و از اجتماع به افتراق يا به عكس تغيير مىيابد .\r\n( 2 ) مقصود اكوان اربعه است : حركت ، سكون ، اجتماع ، افتراق .\r\n( 3 ) صفت\r\n( 4 ) مقصود اعراض غيرذاتيه است .\r\n","page_name":" 23 ","page_number":149},
  {"content":"\r\n\r\nكيست كه به سخن شما تن دهد ، كه آواز چيزى جز جسم است ، تا نوپديد آورده شده باشد .\r\nخواهيم گفت : آواز به طور آشكار ، دانستنى و دريافت‌شدنى است ، و كسى كه اين را نپذيرد بزرگى طلب است ، و هنگامى كه اين سخن استوار گرديد ، از آن بيرون نيست ، كه آواز يا جسم است ، و يا چگونگى جسم است « 1 » ، و اگر جسم باشد مىبايست همهء جسمها شنيدنى باشند ، زيرا همانند يكديگرند ، و باز مىبايست درست باشد ، كه آواز پايدار بماند ، همچنان كه جسم چيزى پايدار مىماند ، و همانا ، جز آن را دانستيم ، و اگر آواز چگونگى جسم باشد ، پس از آن بيرون نيست ، كه يا صفتى مربوط به تصور خود جسم است ، يا زايد بر آن است « 2 » ، اگر مربوط به تصور خود جسم باشد مىبايست همهء جسمها شنيدنى باشند زيرا چيزها به ويژه‌ترين صفت خودشان « 3 » دريافت مىگردند ، و انباز بودن جسم‌ها را در صفات همانندى آنها فراهم مىكند ، و چنانچه آواز صفتى زايد بر تصور جسم باشد ، همانا در اينجا استوار گرديده است كه صفتى زايد بر جسم است ؛ و ما همان را خواسته‌ايم ، و نيز ، ( دليل ديگر بر اين كه وقتى جسم از حركت به سكون يا از اتصال به انفصال مىگرايد تغيير ذاتى در آن پديد مىآيد ) . اين است كه اگر جسم به وسيلهء انجام‌دهندهء ديگرى ، به گونه‌هاى بودن در مىآمد ، درست نبود ، كه فزايشى در گونه‌هاى بودن درست شود ؛ زيرا چيزى كه وابسته به انجام‌دهندهء ديگرى باشد - مانند نوپديد شدن - در آن افزايش يافتن درست نمىباشد ، و حال آن كه در گونه‌هاى بودن فزايش يافتن درست است « 4 » آيا نمىبينى كه نيرومند\r\n\r\n\r\n","description":"","footnote":"\r\n( 1 ) يعنى صفت جسم است .\r\n( 2 ) صفت نفسيه و معنويه يا محمول بالصميمه ، و خارج المحمول كه محمول بالضميمه است .\r\n( 3 ) فصل قريب .\r\n( 4 ) مقصود از فزايش يافتن اشتداد ، و تشكيك است .\r\n","page_name":" 24 ","page_number":150},
  {"content":"\r\n\r\nناتوان را از جنبانيدن جسم ، از جائى كه هست ، به جاهاى ديگر پيشگيرى مىكند .\r\nو چون باطل گرديد كه جسم گونه‌هاى بودن را از انجام‌دهندهء ديگرى بگيرد چيزى بجاى نخواهد ماند . جز آن كه بودنها به واسطه صفتى ذاتى « 1 » باشد و ما همان را خواهانيم .\r\n\r\n\r\n","description":"","footnote":"\r\n( 1 ) معنى\r\n","page_name":" 25 ","page_number":151},
  {"content":"\r\n\r\n\r\nفصل در اين كه صفت‌هاى ذاتى نوعى « 1 » نوپديد شونده‌اند\r\nچيزى كه نوپديد بودن « 2 » اين صفتهاى ذاتى نوعى را مىرساند روا بودن نيستى بر آنها است ، پس اگر آنها ديرينه مىبودند ، نيستىپذير نبودند ، زيرا نيستى بر هستى ديرينه روا نمىباشد ، و چون ديرينه نيستند ، بايد نوپديد باشند ، زيرا هستى از آن بيرون نيست كه يا ديرينه است ، و يا نوپديد شونده ، و چيز ديگرى در ميان اين دو نيست ؛\r\nو آنچه روا بودن نيستى را بر صفتهاى ذاتى نوعى مىرساند اين است ، كه جسم هر گاه ، در سوئى باشد ، و پس از آن به سوهاى ديگر برده شود ، آن صفت ذاتى نوعى كه نخست در آن بود ، يا آنچنان كه بود ، اكنون هم در آن هست ، يا از آن به جاى ديگر رفته است ، و يا نيست گرديده است .\r\nروا نخواهد بود بر آن گونه كه بود باز هم در آن حال مانده باشد زيرا مىبايست جسم يك زمان در دو جا باشد ، و اين نشدنى است ، زيرا اگر صفت ذاتى\r\n\r\n\r\n","description":"","footnote":"\r\n( 1 ) « معانى » و در اين فصل ماهيات ثابته يا به تعبيرى انواع قديمه يا مثل افلاطونيه را باطل مىكند .\r\n( 2 ) حدوث .\r\n","page_name":" 26 ","page_number":152},
  {"content":"\r\n\r\nنوعى نخست ، بودن جسم را در جاى اول ، فراهم كرده باشد و صفت ذاتى نوعى دوم بودنش را در سوى دوم فراهم كند و هردو صفت ذاتى نوعى در آن گرد آمده باشند ، چنين فراهم مىكنند كه بايد جسم ، در هردو سوى با هم باشد ، و اين نشدنى است ؛ و كسى نمىتواند بگويد : صفت ذاتى نوعى نخست هم در آن هست و پنهان شده است ، و از اين رو آنچه بايد از آن سر بزند ، آشكار نشده است ، و صفت ذاتى نوعى دوم آشكار شده است ؛ پس آنچه بايد از آن پديد آيد ، آشكار گرديده است ، و اين از آنجا نشدنى است ، كه از آشكار شدن و پنهان گرديدن « 1 » ، پوشيده شدن چيزى در پس چيز ديگر ، و آشكار شدن همان چيز تصور مىشود ؛ پس اگر خواسته باشند همين را بگويند اين دربارهء جسمها گفته مىشود ، و بر عرضها روا نمىباشد ، و اگر از آن چنين خواسته باشند ، كه صفت ذاتى نوعى در جسم هست ؛ اما اثر ندارد ، اينهم روا نمىباشد ، زيرا راه ثابت كردن وجود صفات ذاتى نوعى پيدا شدن اثر از آنها است ، پس روا نخواهد بود ، كه صفت ذاتى نوعى باشد و اثرى از آن پديد نگردد ، زيرا بود و نبود آن صفات ، يكسان خواهد بود ، و از هم جدائى نخواهند داشت ، و زمانى كه از اين اصل چشم‌پوشى كنيم ، كار به پذيرفتن نادانى - هائى مىكشد ، و با آنچه گفتند ، بايد روا بدانيم ، در دل مردگان دانشها و خواستاريهائى باشد ، و اگرچه بدانها آگاه نباشند ، و چيزهائى را ناخوش‌آيند داشته باشند ، و همهء مردم بر بيهوده بودن اين سخن همآهنگ مىباشند . و چنانچه بگويند .\r\nآنچه نوپديد شده است ، بر آنچه ماندگار است ، برترى دارد كه اثرى از آن پديد آيد ، همچنان كه مىگويند : هرچه روى مىدهد بر آنچه ماندگار است ، به بودن برترى دارد .\r\nبديشان پاسخ گفته خواهد شد ، كه ما اين را از آن‌رو گفتيم ، كه نوپديد شدن آنچه روى مىدهد ، از بجاى ماندن آنچه ماندگار است ، برتر است ، زيرا آنچه روى مىدهد به شخصى توانا و خواسته‌هايش بستگى دارد ، و هرچه چنين باشد ،\r\n\r\n\r\n","description":"","footnote":"\r\n( 1 ) كمون و بروز\r\n","page_name":" 27 ","page_number":153},
  {"content":"\r\n\r\nبايد بود شود ، و آنچه بر جاى مىماند بدين گونه نيست ، زيرا نمىبايد آن بجاى بماند ، پس آنچه ما گفتيم جدا از آن است ، كه ديگران گفتند ؛ زيرا آن صفت ذاتى كه نوپديد است ، با آنچه از پيش مانده است ، همگى بودن جسم را ( در سوى جداگانه‌اى ) فراهم مىكنند و يكى از آنها به اين كه بودن جسم را در سوئى فراهم كند ، بر ديگرى برترى ندارد پس جدائى ميان آنچه ، آنان گفتند ، با آنچه ما گفتيم ، آشكار گرديد .\r\nو روا نخواهد بود كه صفت ذاتى نوعى نخست از جسم جاى ديگر برود زيرا از آن بيرون نيست كه يا با روا بودن اين كه جاى ديگر نرود ، بيرون رفته است ، و يا كه بايد از آن بيرون برود .\r\nپس اگر نخست درست باشد ، نياز به يك صفت ذاتى ديگر دارد ، كه به واسطهء آن صفت ذاتى از جائى به جائى ديگر برود ، مانند خود جسم ، و دربارهء صفت ذاتى ( دوم ) همان گفته مىشود كه در صفت ذاتى نخست گفته شد و كار به صفتهاى ذاتى نوعى بىپايان مىكشد ؛ و اين نشدنى است ، و يا به يك صفت ذاتى نوعى مىرسد كه نيست مىشود ، و اين همان است كه ما مىخواهيم ؛ و اگر چنين باشد كه بايد صفت ذاتى نوعى به جسم ديگر برود كار بدان مىكشد كه جسم بلكه همه جسمها به جسم ديگر بروند ، زيرا هرگاه چنين باشد ، كه بايد صفت ذاتى نوعى از جسمى به جسم ديگر برود ، مىبايست اين جسم هم به جسم ديگر برود ، و هنگامى كه اين صفت ذاتى نوعى به جسم ديگرى از جسمها رفت ، اين جسم هم بايد به جسم ديگر برود و موجب مىشود همه صفتهاى ذاتى نوعى كه در جسم هستند به جسم ديگر بروند ، تا برسد به رفتن همهء جسمها و آنچه آشكار جز اين است .\r\nو بعد از اين سخنان راهى جز اين نمىماند ، كه آن صفت ذاتى نوعى كه در جسم بود ، نيست شدنى باشد ؛ و آنچه مىرساند كه هستى ديرينه ، روا نيست از ميان برود ، اين است ، كه همانا به ثبوت رسيد ، كه او يا به خودى خود ، بدون آغاز بوده است ، و يا براى صفتى كه به خودى خود آن را دارا بوده است .\r\n\r\n","description":"","footnote":"","page_name":" 28 ","page_number":154},
  {"content":"\r\n\r\nپس هركدام از اين دو استوار گردد بايد او از هستى بيرون نرود ؛ و اين كه گفتيم ، هستى بلاآغاز ، به خودى خود ، ديرينه است ، براى اين است ، كه نشدنى است ، انجام‌دهنده‌اى او را ديرينه گردانيده باشد ، زيرا اگر چنين مىبود ، ناگزير از آن مىگرديد ، كه كار پيش از انجام‌دهنده‌اش پديد آيد ، و چنين چيزى ، در موجود بلاآغاز ناشدنى است ؛ و نيز نشدنى است ، كه موجود بلاآغاز براى صفت ذاتى نوعى كه نوپديد شده باشد ، ديرينه گردد ، زيرا صفتهاى ذاتى نوعى نوپديد گرديده ، در بلاآغاز بىاثر بوده‌اند ، پس اگر براى صفت ذاتى نوعى ديرينه‌اى بلاآغاز گرديده باشد آنچه ما گفتيم نيز ثابت مىشود ، زيرا اگر اين صفت ديرينه به واسطهء صفت ديرينهء ديگرى بلاآغاز گرديده باشد ، كار به ثابت كردن صفتهاى ذاتى نوعى ديرينه بىپايان مىكشد ، و اين نشدنى است .\r\nو اين را كه گفتيم اگر به خودى خود قديم باشد نمىتواند از هستى بيرون شود ، براى اين است كه صفتهاى خود هرچيزى « 1 » آن است كه ذات آن چيز به واسطهء آن صفت دانسته شود ، پس همچنان كه روا نمىباشد از دانسته‌شدگى ، بيرون برود ، از هست بودن بلا آغاز نيز نمىتواند بيرون برود « 2 » . و زيرا كه هرگاه هستيش از يك زمان بگذرد ، بايد همه گاه او موجود باشد ، زيرا چيزى نيست كه او را به يك هنگام نه هنگام ديگر ويژگى بخشد ؛ و نيز چيزى يافت نمىشود ، كه بر هستى ديرينه روى دهد و آن را نابود نمايد .\r\nو همانا گفتيم چيزى نيست كه هستى بلاآغاز را از ميان ببرد ، زيرا هردو چيزى كه يكديگر را نيست مىكنند بايد هركدام آنها از بودن ديگرى پيشگيرى كند ، پس اگر چيزى باشد كه هستى ديرينه را از ميان ببرد ، از اين دو بيرون نيست كه يا آن هم ديرينه است ، و يا نوپيدا است .\r\nروا نيست ديرينه باشد ، زيرا لازم آيد : دو چيز كه نيست‌كنندهء يكديگرند\r\n\r\n\r\n","description":"","footnote":"\r\n( 1 ) صفات النفس .\r\n( 2 ) زيرا ذات هرچيز همان است كه موجب تميز علمى از ساير چيزها مىشود و موجودى كه عنوان ذاتش وجوب وجود است اگر نيست گردد وجوب وجود بر آن صادق نخواهد بود .\r\n","page_name":" 29 ","page_number":155},
  {"content":"\r\n\r\nبا هم گرد آيند « 1 » و اين نشدنى است ، و چنانچه نوپديد شده باشد ، در گذشته‌هاى بلاآغاز از هستى بلاآغاز ديگرى پيشگيرى نمىكرده است ، زيرا خودش نوپديد آمده است ، و چيزى كه نوپديد آمده است . نمىتواند در گذشته‌هاى بلاآغاز از هستى نيست‌كنندهء همتايش پيشگيرى كند . پس درستى تضاد را درهم مىشكند و چون نشدنى است كه موجود بلاآغاز ضدى داشته باشد . از اين جا روشن مىشود كه نيستى بر موجود ديرينه روا نخواهد بود .\r\n\r\n\r\n","description":"","footnote":"\r\n( 1 ) اجتماع ضدين .\r\n","page_name":" 30 ","page_number":156},
  {"content":"\r\n\r\n\r\n[ ابطال مثل افلاطوني و قدم انواع 
  ]\r\n\r\nفصل در اين كه جسم بدون ماهيت « 1 » نوعى يافت نمىشود\r\nبه خوبى معلوم است كه همهء جسمها تا هستند ناگزير در سوئى از سويهاى جهان مىباشند ، و پذيرفتنى نيست كه جسمى باشد ، و اندازه و برآمدگى داشته باشد ، اما در سوئى از سويها نباشد ؛ و به همين ملاحظه هرگاه دو جسم را بينديشم ، ناگزير يكى به ديگرى نزديك و يا از آن دور خواهد بود ، و از همين برمىآيد كه در سوئى است ، و چون آشكار گرديد كه جسم بايد در سوئى باشد و ما روشن كرديم كه جسم در سوئى قرار نمىگيرد ، مگر براى ماهيت نوعى خودش ، همين مىرساند ، كه جسم بدون ماهيت نوعى وجود پيدا نمىكند .\r\nپس اگر بگويند : چگونه اين علم را ضرورى دانستيد و حال آن كه فلاسفه با اين گفتار همراه نيستند ، و مىگويند : جسمها هيولاى بدون صورت بودند و در سوئى از سويها جا نداشتند ، پس ادعا كردن علم ضرورى نارواست ؛ گفته خواهد شد : كسى كه در اين باره گفتگو دارد از اين روى است كه اعتقاد دارد جسم هست اما جايگير نيست ، و پس از آن جايگيرى بر آن روى مىدهد . و براى همين ،\r\n\r\n\r\n","description":"","footnote":"\r\n( 1 ) المعنى\r\n","page_name":" 31 ","page_number":157},
  {"content":"\r\n\r\nدرست است اعتقاد كند كه جسم در سوئى نبوده است .\r\nو پيش ما اين نشدنى است ، زيرا هنگامى كه جسم جايگير نباشد وجود نخواهد داشت ، پس اگر خواسته باشند همين را بگويند ، در لفظ اختلاف دارند ، و چيزى را كه نيست ، موجود خوانده‌اند و در تعبير گفتگوئى نيست .\r\nپس اگر بگويند : چرا گمان برديد ، با بودن جسم ، ناگزير در جائى خواهد بود .\r\nگفته خواهد شد : زيرا جايگيرى جسم ، از آن بيرون نيست ، كه يا به خودى خود آن است ، يا براى صفتى است كه به خودى خود آن را دارا مىباشد ، يا براى هستى داشتن آن است . يا براى نوپديد بودن آن است ، يا براى نبودن آن است ، يا براى نداشتن ماهيت نوعى مخصوصى است ، ( المعنى ) يا براى داشتن ماهيت نوعى مخصوصى است « 1 » ، يا به عمل انجام دهنده‌اى است .\r\nروا نخواهد بود ، جسم به وسيلهء انجام‌دهنده‌اى جايگير باشد ، و نه به واسطهء نوپديد بودن خودش ، و نه براى نبودنش ؛ زيرا اگر چنين مىبود ، بايستى هرموجود نوپديد شده‌اى ، جايگير باشد ، و حال آن كه ، ما جز آن را دانستيم ؛ علاوه بر آن كه در اين گفتار ، گردن نهادن به همان است ، كه ما گفتيم : جسم با بودنش ناگزير جايگير خواهد بود .\r\nو روا نيست جسم براى نبودن خودش جاىگير باشد ، زيرا نبودنش جاى گرفتنش را نشدنى مىگرداند ، و نيز جايگيرى جسم براى نبودن ماهيت نوعيه‌اى نيست « 1 » ؛ زيرا چنين نيست كه نبود ماهيت نوعيه به جسم اختصاص پيدا كند ، و به عرض اختصاص پيدا نكند ، پس مىبايست عرض نيز جايگير باشد و مىبايست جسم با بودن ماهيت نوعيه نيز جايگير باشد ، زيرا نبودن ماهيت نوعيه در هر هنگامى حاصل است . اين در صورتى است كه بگويند : جسم براى نبودن ماهيت نوعيه مطلق جايگير است ، اما اگر گفته شود : جسم براى نبودن ماهيت نوعيه\r\n\r\n\r\n","description":"","footnote":"\r\n( 1 ) معنى\r\n","page_name":" 32 ","page_number":158},
  {"content":"\r\n\r\nدر خود جسم ، جاىگير است ، پس به اين بيهوده مىشود ، كه اگر ماهيت نوعيه‌اى در آن بوده و معدوم شده باشد ، مىبايست جسم پيش از آن جايگير باشد .\r\nزيرا ماهيت نوعيه ، جز به چيزى كه جايگير باشد ، به پا نمىايستد ، و نيز مىبايست جسم ، از ماهيتهاى نوعيهء نوپديد شده تهى نگردد ، زيرا اگر ماهيت نوعيه‌اى كه در آن بوده است ديرينه باشد ، بنابر آنچه در گذشته‌ها گفتيم نيست شدنش روا نخواهد بود ، و نيز روا نمىباشد كه جسم براى وجود ماهيت نوعيه‌اى جايگير گردد . زيرا نخست آن ماهيت نوعيه بايد به جسم اختصاص يابد تا آن را جايگير گرداند ، و ويژگى يافتن به چيزى ، جز به حلول در آن يا به اين كه در كنار يكديگر باشند تحقق نمىپذيرد ؛ و حلول و مجاورت پديد نمىآيد جز آن كه نخست بايد آن دو چيز جايگير باشند .\r\nو روا نخواهد بود كه جايگيرى جسم به عمل انجام‌دهنده‌اى باشد ، زيرا اگر چنين مىبود ، بايستى هنگام پديد آمدنش ، جايگير شده باشد ، زيرا ما روشن كرديم كه آنچه به انجام‌دهنده وابستگى دارد ، يا به وجود آوردن چيزى است ، و يا چيزهائى كه پيرو وجود آوردن باشد ، و اگر چنين باشد به نوپديد بودن جسم گردن داده شده است ، و همين را ما مىخواهيم ، و نيز مىبايست جسم در همه زمانهائى كه هست ، جايگير باشد ، و اين نيز همان است كه ما مىگوئيم .\r\nو نيز گفته‌اند : اگر جسم به عمل انجام‌دهنده‌اى جايگير گردد ، روا خواهد بود ، كه آن انجام‌دهنده ، صفت جايگيرى و سفيدى را با هم گرد آورده باشد ، زيرا اين دو يكديگر را از ميان نمىبرند ، و اگر اين دو را با هم يك جا فراهم كرده باشد ، و بعد سياهى بر آن روى دهد ، مىبايست انجام‌دهنده ، از لحاظ اين كه جسم سفيد است ، سياهى را از ميان ببرد ، و از جهت آن كه جسم جايگير است ، آن را بجاى گذارد ، و كار به اين مىكشد كه سياهى ، هم باشد ، و هم نباشد ، و اين نشدنى است ؛ و دليل نخست تكيه‌گاه است ، زيرا بر اين دليل اعتراضات بسيارى هست ، و كسى مىتواند بگويد : گرد آمدن بود و نبود سياهى ، هنگامى روى مىدهد ، كه درست باشد ، چيزى هردو صفت را دارا گردد ؛ اما اگر درست نباشد هردو را دارا\r\n\r\n","description":"","footnote":"","page_name":" 33 ","page_number":159},
  {"content":"\r\n\r\nگردد ، اين اشكال پيش نخواهد آمد ، آيا نمىنگرى كه وجود يافتن سخن ، به عمل انجام‌دهنده است ، و آگاهى دادن و فرمان دادن ، نيز به عمل انجام‌دهنده است ، و لازم نمىآيد كه هركسى بر پديد آوردن فشار ( اعتماد ) توانا باشد بتواند آن را فرمان دادن و نهى كردن گرداند ، زيرا فشار ( اعتماد ) نشدنى است به صفت فرمان دادن و نهى كردن درآيد ، اما نه براى اين كه به تضاد امر و نهى بازگشت داشته باشد ؛ و همچنين گوينده‌اى مىتواند اعتراض كند ، كه هرچيزى درست باشد جايگير گردد ، نشدنى است به صفت سفيدى و سياهى با هم درآيد و به واسطهء همين ، درست نيست انجام‌دهنده ، سفيدى و سياهى را با هم يك جا گرد آورد ، و كار به آنچه گفتيد نمىانجامد .\r\nاكنون كه همه شقوق محتمله باطل شد ، به جاى نمىماند ، جز آن كه جسم به خودى خود يا به واسطهء صفتى كه آن را به خودى خود دارا مىباشد جايگير مىگردد ، و هريك از اين دو استوار گردد ، فراهم مىكند كه جسم هنگامى كه وجود داشته باشد بايد جايگير باشد ، و آنچه ما پيش از اين گفتيم كه جسم بايد در سوئى باشد ، و جا گرفتن جسم در سوى ، بايد به واسطهء ماهيت نوعيه‌اى ( معنى ) باشد ، به دليلى كه گذشت ثابت مىشود ، و به همين دليل ثابت مىشود كه جسم از ماهيت‌هاى نوعيه كه نوپديد شده‌اند خالى نمىماند .\r\n\r\n","description":"","footnote":"","page_name":" 34 ","page_number":160},
  {"content":"\r\n\r\n\r\nفصل در اين كه هرچيزى پيشتر از چيزهاى نوپديد گرديده ( محدث ) موجود نباشد ناگزير نوپديد شده خواهد بود\r\nآشكار است : هردو چيزى كه يكى از آن‌ها در هستى بر ديگرى پيشى نگرفته باشد ، هرمدتى از بودن يكى گذشته باشد ناگزير از مدت وجود ديگرى هم گذشته است .\r\nآيا نمىبينى هرگاه يكى بگويد : زيد و عمرو با هم در يك زمان زاده شده‌اند ، سپس بگويد ، يكى از آنها يك سال عمر دارد ، خواهيم دانست ديگرى هم يك سال عمر دارد ، و اگرچه آن را به زبان نياورده باشد ، و براى همين است كه اگر بگويد ، آنها در يك زمان زاده شده‌اند ، سپس بگويد ، يكى از آنان يك سال دارد ، و ديگرى صد سال ، مىدانيم دروغى آشكار گفته است ، و چون دليل آورديم كه جسمها از ماهيات نوعيه ( معانى ) اى كه حادثند جدا نمىگردند پس بايد بدانيم ، جسم نيز حادث است .\r\nپس اگر بگويند : آيا حدوث جسم به دانستن حدوث ماهيات نوعيه « 1 » دانسته مىشود يا به دانش ديگرى است كه از آن كسب شده است .\r\n\r\n\r\n","description":"","footnote":"\r\n( 1 ) معانى\r\n","page_name":" 35 ","page_number":161},
  {"content":"\r\n\r\nگفته مىشود : ميان مردم كسانى هستند كه مىگويند : به همان دانش نخست دانسته مىشود ، زيرا پيش خود گمان مىبرند كه علم اجمالى به موضوعى تعلق نمىيابد ، و هرگاه چيزى را جداگانه دانست كه از ماهيتهاى نوعيه ، كه حادثند ، تهى نمىماند ، همين علم جداگانه بدان تعلق يافته است « 1 » .\r\nمطلب درست اين است كه ، حدوث جسم به علم ديگرى ، دانسته مىشود ، كه شخص آن را مىسازد ، و به دست مىآوردش ، و دانش نخست ضرورى است ؛ پس اين دانش اخير جدا از آن است ، و برابر با دانستن همگى رويهم است .\r\n\r\n\r\n","description":"","footnote":"\r\n( 1 ) توضيح مطلب اين است كه اختلافى ميان دانشمندان هست ؛ بيشتر فلاسفه مىگويند وقتى قياس تشكيل مىدهيم قضيه‌اى را كه نتيجهء قياس مىگوئيم معلوم جداگانه‌اى است ، كه از ازدواج صغرى با كبرى متولد گرديده است ؛ اما پاره‌اى برآنند كه چون موضوع نتيجهء مندرج در موضوع كبراى قياس است ، پس علم به كبرى عينا علم به نتيجهء قياس يا قضاياى ديگرى است كه مندرج در كبرى مىباشند ، و شيخ براى اثبات اين كه جسم حادث است سه قياس به ترتيب ذكر كرد كه صورت اجمالش چنين است :\r\nقياس اول احوال جسم تغيير مىكند - اكوان اربعه هرحالتى كه تغيير كند مبدائى در خود جسم دارد كه اينهم تغيير مىكند .\r\nنتيجه : پس صورت نوعيه ( معنى ) كه مبدأ احوال است تغيير مى - كند .\r\nقياس دوم صورت نوعيه تغيير مىكند .\r\nهرچيزى كه تغيير كند حادث است .\r\nپس صورت نوعيه حادث است .\r\nقياس سوم وجود جسم همزمان با صورتى است كه حادث است .\r\nهرچيزى همزمان با حادث باشد حادث است .\r\nپس جسم حادث است\r\n.\r\n","page_name":" 36 ","page_number":162},
  {"content":"\r\n\r\nپس هرگاه بگويند : اگر دانش اخير دانش ديگرى است ، آيا روا نخواهد بود ، كه شخص آن را انجام ندهد ؛ خواهيم گفت : او ناگزير از انجام دادن آن است ، زيرا از علم به همگى رويهم ، خواسته‌هاى بسيارى هست كه شخص را وا مىدارند ، يكايك آن‌ها را ، جداجدا ، به دست آورد ، زيرا اگر آن كار را انجام ندهد در هم شكستن آن علم همگانى به دو ، روى آورده است ؛ به همين سبب ناگزير است ، آن را انجام بدهد ، و اين بمانند آن است كه مىگوئيم : هركارى داراى عنوان ستمگرى باشد به علم ضرورى مىدانيم كه بد است ، پس هرگاه دردناك كردن كسى را دانستيم عنوان ستمكارى دارد ، براى خودمان اعتقادى درست كرده‌ايم ، كه اين دردناك كردن كار بدى است ، و اين دانشى است كه برابر با آن علم همگانى است كه گفتيمش .\r\nپس اگر بگويند : چگونه علم ضرورى در اين باره ادعا مىكنيد ، و حال آن كه اين راوندى در آن مخالفت مىكند و مىگويد : من مىپذيرم كه نمىشود جسم بدون ماهيتهاى نوعى ( معانى ) نوپديد موجود باشد و با اين گفتار جسم ديرينه است ؛ زيرا من چيزهاى نوپديدى ثابت مىكنم كه پايان ندارند ، و چيزى پيش از چيز ديگرى پديد گرديده و به آغاز نمىرسند . پس از اين كه چيزهايى را دريافت مىكنيم كه تازه هستند حدوث جسم لازم نمىآيد ؛\r\nگفته خواهد شد : ابن راوندى گفتارهاى خودش را به يكديگر در هم شكسته است ، و مغالطهء لفظى و معنوى انجام داده است .\r\nاما مغالطهء لفظى از آنجا كرده است كه گفت : حادثه‌ها ، و اين سخن اقتضا دارد كه حوادث آغاز داشته باشند ، و چون كه گفت : بدون آغازند آنچه را پا برجا كرده بود ، همان را از ميان برداشت ، زيرا گفتن اين حوادث پايان ندارند ، تفاوت نمىكند چه در يك چيز باشد يا چيزهاى بسيار باشد ، آيا نمىبينى اگر كسى بگويد : من دربارهء گروه زنگيان ، مىگويم يكايك آنان سياهند ، و باز دربارهء گروهشان ، مىگويم سفيدند ، گفتار خودش را به يكديگر درهم شكسته است و همچنان است كه اگر يكى را به عينه بگويد ، سياه است و سفيد است .\r\n\r\n","description":"","footnote":"","page_name":" 37 ","page_number":163},
  {"content":"\r\n\r\nو اما تناقض‌گوئى او از جهت معنى ، اين است كه گفت : جسم ديرينه است ، و اين سخن اقتضا دارد كه جسم در گذشته‌هاى بلا آغاز ( ازل ) وجود داشته باشد ، و همانا او گردن نهاد به اين كه جسم ، از ماهيتهاى نوعيه خالى نمىماند ، پس به همين ثابت شد كه در گذشته‌هاى بلا آغاز ، ماهيتهاى نوعيه بوده است ، پس با اين محاسبه ناگزير است ، از يكى از دو دعوى باز گردد ، يا بگويد جسم در گذشته‌هاى بلا آغاز بدون صورتهاى نوعيه بوده است ، و يا بگويد : ماهيت نوعيهء ديرينه‌اى در جسم وجود داشته است ، و ما هردو را با دليل باطل كرديم ، پس آنچه گفت بيهوده گرديد .\r\nعلاوه‌بر آن كه بودن حوادث بىپايان ، به چند دليل باطل شده است ، يكى اين كه چيزهاى نوپديد ، ناگزير ، پديد آورنده‌اى مىخواهند ، و درخور پديد آورندهء آنها اين است كه پيش از آن‌ها باشد ، و حال آن كه نشدنى است چيزى بدون آغاز باشد و ديگرى پيشتر از آن موجود باشد .\r\nديگرى : اين است كه اگر كار بر آن گونه باشد ، كه ايشان گفتند ، مىبايست ، هيچيك از آن چيزهاى نوپديد ، به هستى درنيايند ، زيرا شرط پديد آمدن هريك از آنها اين است كه پيش از آن ، چيزهاى بىپايانى موجود شده باشند ، و اين بدانجا مىكشد كه هيچيك از آنها موجود نگردند .\r\nآيا نمىنگرى اگر كسى بگويد : هيچ سيبى را نمىخورم مگر پس از آن كه سيب ديگرى پيش از آن خورده باشم و اگر سيبى بخورد گفتار خود را درهم شكسته است ، و هيچ جدائى ميان آن نيست كه از آينده يا از گذشته بگويد ؛ آيا نمىنگرى اگر بگويد : هيچ سيبى نخورده‌ام مگر آن كه پيش از آن سيب ديگرى خورده باشم معلوم مىشود دروغ‌گوى است ، همچنان كه اگر نسبت به آينده بگويد نخواهم خورد ، او هم دروغ مىگويد .\r\nپس اگر بگويند : گذشتهء ما جدا از آينده است ، زيرا شما حوادث بىپايان در گذشته‌ها را نشدنى دانستيد و حال آن كه خوشىهاى مردم بهشت و شكنجه‌هاى مردم دوزخ را در آينده بىپايان شمرديد .\r\n\r\n","description":"","footnote":"","page_name":" 38 ","page_number":164},
  {"content":"\r\n\r\nگفته خواهد شد : در اين كه آنچه يافت مىشود ، بايد پايان‌پذير باشد ، ميان گذشته و آينده هيچ فرقى نيست ، و از اين كه مىگوئيم ثواب مردم بهشت و كيفر كافران بىپايان است قصد مىكنيم : آنچه برايشان مىگذرد به جائى نمىرسد كه بريده گردد ، بلكه چيزى برايشان نمىگذرد جز آن كه خداى تعالى رويدادهائى را يكى پس از ديگرى پديد مىآورد ، و نمىخواهيم بگوئيم چيزهاى بىپايان از نيستى به هستى مىآيند « 1 » .\r\nپس اگر بگويند : جسم از بودنها « 2 » تهى نمىماند ، با اين همه خود جسم ، بودن نيست ، پس چرا روا نباشد كه جسم از بودنهاى نوپديد ، تهى نماند ، اما خود جسم نوپديد نباشد .\r\nپاسخ مىدهيم : ما گفتيم : چون كه جسم از اكوان حادثه خالى نمىماند ، بايد خودش هم حادث باشد ، زيرا هرچه دربارهء هستى يكى گفته شود ، دربارهء هستى ديگرى هم بايد گفته شود ، و از اين لازم نمىآيد كه در صفتهاى ديگر هم يكسان باشند . و اين كه مىگوئيم : جسمى هست ، و كونى هست معنيش اين است كه هريك آنها يك ردهء جدا مىباشند ، و چنين نيست كه اگر يكيشان از هردسته‌اى باشد ، ديگرى هم از همان دسته باشد .\r\nآيا نمىنگرى وقتى مىگويند : زيد و عمرو با هم زاده شده‌اند بايد سالهاى عمرشان يك اندازه باشد ، پس لازم نمىآيد كه اگر يكى عربى باشد ديگرى هم به مانند او عرب باشد ، بلكه مىتواند ديگرى قبطى باشد ، و اگرچه در ساليان عمر بمانند او باشد و از اين دانسته شد كه آنچه گمان بردند ، بيهوده است .\r\n\r\n\r\n","description":"","footnote":"\r\n( 1 ) خلاصه : فرق است ميان اين كه چيزهاى بىپايان بالفعل موجود شوند يا آن كه رو به بىپايان برود اگرچه هيچ وقت بىپايان تحقق پيدا نكند زيرا به عقيده اكثر فلاسفه بىپايان قابل تحقق نيست .\r\n( 2 ) بودن جسم به حال حركت ، به حال سكون ، به حال اجتماع ، به حال تفرق ، يا اكوان اربعه .\r\n","page_name":" 39 ","page_number":165},
  {"content":"\r\n\r\n\r\nفصل در اين كه اجسام را پديدآورنده‌اى هست\r\n( گفتار ) درست اين است كه نخستين شناسائى خدا باور داشتن اين است كه جسمها پديدآورنده‌اى دارند و اين همان شناسائى اجمالى خداوند است .\r\nگروهى گفتند آغاز خداشناسى اين است كه او را به خودى خود توانا بدانيم ، زيرا كسى كه اين را بداند ، او را از ذاتهاى ديگر جدا مىكند .\r\nپاره‌اى از ايشان گفتند نخستين شناسائى اين است ، كه بدانيم جسمها پديد آورنده‌اى غيرجسم دارند ، و از اين روى گفتيم : همان گفتار نخست درست است .\r\nكه باور كردن پديدآورنده‌اى براى جسمها ، همان باور داشتن خداوند تعالى است ؛ زيرا جز او كسى توانا بر پديد آوردن جسم نيست ، لكن از اين سخن كوتاه ، او به تفصيل شناخته نمىشود ، مگر پس از اين كه او را به خودى خود توانا بدانيم بر آن روى كه آشكارش كرديم ؛ و كسانى كه به سوى آنچه گفتيم ( جز نخست ) رفتند و پشت به گفتار ما كردند ، از آن روى است كه دانش كوتاه پيش ايشان به چيزى وابستگى ندارد « 1 » و اين سخن پيش ما بيهوده است ؛ آيا نمىنگرى يكى از ما ده نفرى را\r\n\r\n\r\n","description":"","footnote":"\r\n( 1 ) تفاوت ما بين علم اجمالى در كبراى قياس با دانش تفصيلى در نتيجهء قياس در گذشته‌ها توضيح داده شده است .\r\n","page_name":" 40 ","page_number":166},
  {"content":"\r\n\r\nكه ( زيد ) در آن ميان است ، از ده تايى كه ( زيد ) در آن نيست ، جدا مىنگرد ، اگرچه زيد را جداگانه نشناسد ، و هنگامى كه او را جداگانه شناخت ، خواهد دانست ، كه دانش نخستين او را فرا مىگرفته است ؛ و شايد سخن گفتن در اين باره را جاى ديگرى ( اگر خدا بخواهد ) پايان دهيم .\r\nدانستن اين كه جسمها پديدآورنده‌اى دارند ، علمى اكتسابى است نه ضرورى ، آنچنان كه گروهى بدان رفته‌اند ، زيرا اگر ضرورى مىبود خردمندان در آن ناهماهنگى نداشتند ، و همانا دانستيم ؛ گروهى چيزهاى نوپيدائى را ثابت كردند كه پديدآورنده‌اى ندارند ، پس اگر شناسائى خدا به خودى خود ، آشكار مىبود ، روا نبود برايش جوياى دليل شوند ، زيرا ، ما دليل خواهيم آورد ، كه جسمها پديدآورنده‌اى دارند ، پس اگر آن را به خودى خود آشكار مىدانستيم ، نمىتوانستيم دليلى برايش بجوئيم ، زيرا براى چيزهاى آشكار نمىتوان دليل آورد ، و چون اين سخن استوار گرديد ، كه راه شناختن خدا جستن دليل است ، براى جويا شدن از دليل به آشكار كردن چهار چيز نياز داريم :\r\nيكى آن كه كارهاى نوپديدى وقوع مىيابد « 1 » .\r\nدوم : آن كه اين كارها از ما سر مىزند و پديد آمدن آنها به وجود ما نياز دارد « 2 » .\r\nسوم : كارهائى كه از ما سر مىزنند از آن روى به ما نياز دارند ، كه نوپديد هستند ، نه جز آن « 3 » .\r\nچهارم : هرچيزى در صفت نوپديد بودن با آن كارها انباز باشد در نيازمندى\r\n\r\n\r\n","description":"","footnote":"\r\n( 1 ) رد بر پارمنيدس و ساير فلاسفهء اليائى و بعضى از فلاسفهء هند كه منكر وقوع حوادث بودند و تغييرات محسوسه را خطاى حواس مىپنداشتند .\r\n( 2 ) رد بر كسانى كه وقوع حوادث جزئى را به حسب اتفاق مىدانند ، و ترجح بلامرجح را روا مىشمارند و يا معتقد به جبر هستند .\r\n( 3 ) رد بر فلاسفهء اشراقى مسلك كه عدميت ذاتى را براى نياز به علت كافى مىدانند و علل فاعلى را هم مانند علل طبيعى ، هم‌زمان با معلول مىشمارند .\r\n","page_name":" 41 ","page_number":167},
  {"content":"\r\n\r\nبه پديدآورنده ، با آنها شركت دارد « 1 » .\r\nتوضيح فصل نخست را در گذشته‌ها جايى كه وجود معانى نوعيه را حادث بيان كرديم ، آن را نيز آشكار نموديم .\r\nاما فصل دوم : دليل بر اين كه كارهامان ، به ما وابستگى دارد ، و تحقق آن كارها به وجود ما نياز دارد ، اين است كه دست در كار بودن ما ، و ايستادن و نشستن ، و جنبيدن ، و بر جاى ماندن ، خوردن و آشاميدن ، و كارهاى ديگرمان ، بايد برابر با نيازمندىهامان باشد ، و برحسب چيزهائى كه مىجوئيم كارهامان انجام مىگيرد ، و برابر با چيزهائى كه از آن گريز داريم ، و ما را از كار روگردان مىكند ، كارهايى از ما سر نمىزند . پس اگر كارهامان به ما وابسته نبود ، و به بودن ، نيازى نداشت نبايد چنين باشد كه كارهامان با آنچه در نظر داريم ، برابرى كند .\r\nهمچنان كه هرچه دست در كارش نباشيم ، مانند درازى و كوتاهى و رنگ‌هامان با خواسته‌هاى ما برابرى ندارد ، و به همين‌گونه كارهائى كه از ديگران سر مىزند با نيازها ، و چيزهائى كه مىخواهيم برابر نيست ، زيرا اين كارها به ما وابستگى ندارند و نه آن كه نيازمند به ما هستند .\r\nپس اگر بگويند : پيش از آن كه معنى گفتارتان را كه كارها برابر با خواسته‌ها و نيازهاتان واقع مىشود ، بيان كنيد ، جائى را كه بايد كارها به شما وابسته باشد و نياز به وجودتان دارد شرح دهيد .\r\nخواهيم گفت : آشكار مىدانيم كه هركس زياد گرسنه باشد ، و خوردنى پيشش وجود داشته و معلوم باشد به خوردنش ، از گرسنگى پيشگيرى مىشود ، و زيانى نه اكنون و نه در آينده برايش نخواهد بود ، ناگزير ، خوردن از او سر مىزند ، و كارى جز اين از او تصورشدنى نمىباشد .\r\nو همچنين كسى كه مىبيند درنده‌اى يا آتشى به دو روى آورده است ، و از\r\n\r\n\r\n","description":"","footnote":"\r\n( 1 ) رد بر ذيمقراطيس و پيروانش كه وقايع كلى و ابتدائى عالم را اتفاقى و بدون علت بيان مىكردند ، لكن حوادث جزئى را به علل طبيعى نسبت مىدادند .\r\n","page_name":" 42 ","page_number":168},
  {"content":"\r\n\r\nزيان ماندن در آنجا آگاه باشد ، و شبهه‌اى بر او در نيامده باشد كه باور كند از ماندن در آنجا ثوابى يا سودى برابر با زيان حاصل ، به دو مىرسد ، و بر گريختن از آن پيش آمد ، خود را توانا بيابد و درست خرد باشد ، تصور نمىشود كه در جاى بماند و نگريزد .\r\nو از اين كه گفتيم برابر با خواسته‌ها و نيازهايش ، اين را خواستيم كه هرگاه آنچه مىخواهد او را به ايستادن بخواند ، خوردن از او سر نخواهد زد و كسى كه خواسته‌اش او را به خوردن وادار مىكند خوابيدن از او سر نخواهد زد ، پس اگر چنين نبود كه كار وابسته به اوست ، نمىبايد اين برابرى حاصل باشد و اين كه مىبينيم برابرى كه گفتيم موجود است ، بيشتر چيزهائى را كه از اين دليل مىپرسند از اعتبار مىاندازد ؛ مانند اين كه مىگويند : كار بنده برابر با خواستهء آقا سر مىزند ، و كار رعيت برابر با خواستهء پادشاه پديد مىآيد ، زيرا اين كه گفتيم كار بايد با خواسته‌ها و نيازها برابر باشد ، همهء اين اعتراض‌ها را از كار مىاندازد ، زيرا بنده گاهى آقايش را نافرمانى مىكند ، و همچنين رعيت گاهى پادشاه را فرمان نمىگزارد ، و چنين نيست كه بايد آنچه پادشاه يا آقا خواسته است از بنده سر بزند .\r\nو اما كار كسى كه به انجام دادن كارى ناگزير گرديده ، اگرچه بايد برابر با آنچه واداركننده مىخواهد ، از او سر بزند ، اما گاهى هنگامى كه توانا بر انجام آن نباشد ، يا به چگونگى انجام دادنش دانا نباشد ، برابر با خواستهء واداركننده از او سر نخواهد زد ، آيا نمىبينى اگر او را به بردن هزار رطل بار وادار كرده باشند ، و او بر آن توانا نباشد ، اين كار از او سر نخواهد زد .\r\nو همچنين اگر او را از نوشتن ناگزير كنند ، و او به نوشتن دانا نباشد ، چنين نيست كه بايد از او سر بزند ، و جز اين نيست كه بايد برابر با آنچه مىتواند از او سر بزند ، زيرا هرگاه او به انجام دادن كارى وادار شده باشد به اراده كردن خود انجام دهنده ، كار از او خواهد سر زد ، نه به اراده كردن واداركننده .\r\nو كارى كه از روى فراموشى يا در خواب انجام مىگردد ، اگرچه برابر با\r\n\r\n","description":"","footnote":"","page_name":" 43 ","page_number":169},
  {"content":"\r\n\r\nخواسته‌ها و به اراده انجام نمىگيرد ، اما برابر با توانائى و افزار كار سر مىزند ، آيا نمىبينى : جز به اندازه بيدارى و برابر با افزارها كارى از انجام‌دهنده سر نمىزند ، پس آن هم در آنچه گفتيم : كار بايد برابر با نيازها باشد ، مندرج است .\r\nو كسى كه مىگويد : كارها به طور عادت از خداى تعالى سر مىزند ، گفتارش بدانچه گفتيم ، كه بايد كار برابر با نيازها باشد ، از اعتبار مىافتد ، و كارى كه از راه عادت سر مىزند چنين نيست كه بايد برابر با نيازها باشد ، زيرا رواست عادت در كار ، از هم بگسلد .\r\nعلاوه بر آن كه هرگاه آگاهىدهنده‌اى به ما بگويد : در شهرهاى دور مردمى تندرست هستند ، كه كارشان به خود واگذار گرديده ، و خواسته‌هاى خودشان آنان را به ايستادن ، يا نشستن ، وا مىدارد ، و با توانائى كه بر كارها دارند ، و چيزى آنان را از كار پيشگيرى نمىكند ، با اين همه هيچ كارى از آنان سر نمىزند ، مىبايست ، سخن چنين گوينده‌اى را راست پنداريم و حال آن كه آشكار دانستيم : كسى كه چنين چيزى مىگويد ، دروغ‌پرداز است .\r\nو نيز ، پيش از آن كه ما كارى را به خودمان يا به ديگرى نسبت دهيم ، بايد وابستگى آن به انجام‌دهنده معلوم باشد ، و هيچ روئى در اين تصور نمىشود ، مگر آن كه بايد كارها برابر با خواسته‌ها و نيازهاى انجام‌دهنده سر بزند ، يا چيزى كه استوارتر از آن باشد ، و چنين وابستگى با ما هست ، پس بايد بگوئيم كار خودمان است ، زيرا وابستگى كار به ديگرى جز ما دانسته نشده است ، و چيزى را كه دانسته شده ، براى چيزى كه گمان برده مىشود ، نمىتوان كنار گذاشت ، و اين كه گفتيم : كار بايد با نيازها و خواسته‌ها ، برابر باشد ، سخن كسى را كه مىگويد :\r\nكارهائى يافت مىشود ، كه با نيازها و خواسته‌هامان ، برابر هست ، اما كار خودمان نيست ، بلكه همگى ، برابر با عادت سر مىزند ، مانند چاق كردن ماكيان و پيدا شدن فرزند پس از جفت‌گيرى ، و سيرى و سيرآبى پس از خوردن و آشاميدن ، و سفيد شدن پوشيدنىها به شستشو ، و پيدايش سرخى هنگام زدن بر جاهاى سست تن موجود زنده ، و پيدايش مزهء مخصوص هنگام پخته شدن ، زيرا هيچيك اينها چنين\r\n\r\n","description":"","footnote":"","page_name":" 44 ","page_number":170},
  {"content":"\r\n\r\nنيست كه بايد وقوع يابد بلكه گوناگون است ؛ آيا نمىبينى گاهى كارهائى براى چاق كردن ماكيان ، انجام مىشود و چاق نمىگردد و هميشه يكسان نيست ، همچنين گاهى جفت‌گيرى مىشود ، و فرزند پديد نمىآيد ، گاهى هم پديد مىآيد ، و گاهى فرزندى بدون جفتگيرى پديد مىآيد ، و همچنين سيرى و سيرآبى گوناگون است ، يكى با كم خوردن سير مىشود ، و ديگرى با زياد خوردن سير مىشود ، و همچنين است سيرآبى .\r\nو اما در سفيد كردن شستشو دهنده ، پاره‌اى گفته‌اند : چيزى پديد نمىآيد ، زيرا سفيدى از جسم سفيد به سفيدى جسم چركين ، افزوده گرديده ، و خورده‌هاى سياهى به زدن كه آنها را سبك مىكند ، از ميان مىروند ، و در اين هنگام سفيدى جسم ، آشكار گرديده و جسم سفيد مىشود .\r\nو اما پيدا شدن سرخى به زدن ، براى از جا كنده شدن خون از جائى به جاى ديگر است ، پس سرخى همان رنگ خون است ، و همچنين سبزى ، زيرا هنگامى كه خون زير رگها ديده مىشود ، سبز مىنمايد ، آنچنان كه در رگهاى آشكار باز و و جز آن ديده مىشود ، و اما پيدا شدن مزهء مخصوص ، پس از پخته شدن گوناگون است .\r\nو نيز ، ما نمىدانيم مزهء ديگرى اكنون پديد آمده باشد ، و مىشود كه حويج‌ها ، هنگامى كه گرد آيند ، و آتش آنها را بپزد ، مزه‌ها به هم برآيند ؛ و گمان رود مزهء ديگرى يا بوئى ديگر پديد گرديده است .\r\nهمچنان ، هرگاه بوهاى خوش گوناگون به هم گرد آيند ، در اين هنگام بوى ديگرى بوييده مىشود كه گمان مىرود بويى تازه پديد آمده است ، به مانند مشك و عنبر و جز آنها و همانا بسيارى از پرسشها كه در اين باره مىشود بدانچه گفتيم از اعتبار مىافتند .\r\n\r\n","description":"","footnote":"","page_name":" 45 ","page_number":171},
  {"content":"\r\n\r\n\r\n[ فصل 
  ] نيازمندى معلول ، به علت فاعلى به واسطهء حدوث زمانى است نه امكان ذاتى ، صرف\r\nاما فصل سوم : نبودن كارها پيش از هستى يافتن ( - حدوث ) سبب نيازمندى آنها به ما ( كه انجام‌دهنده‌ايم ) مىگردد ، و براى ثابت كردن اين مقصود مىگوئيم :\r\nدو راه برايش موجود است ، يكى : آن كه با داشتن خواسته‌ها ( دواعى ) و نيازمندىها ( احوال ) آنچه تازه پديد مىآيد هست شدن كار پس از نيستى است ، پس سزاوار اين است ، كه همان هست شدن پس از نيستى ، آن را به انجام‌دهنده نيازمند گرداند ، همچنان كه چون با پيدا شدن حركت ، جسم بايد متحرك شود ، پس چيزى كه جسم را به حركت نيازمند مىگرداند ، همان پذيرفتن حركت است ، نه چيز ديگرى از صفتها و همچنان با داشتن خواسته‌ها و نيازها چيزى كه تازه پيدا مىشود ، هست شدن كار پس از نبودن آنست ، پس بايد همان هست شدن پس از نيستى كار را به ما نيازمند گرداند .\r\nراه دوم ، اين است كه هرگاه نيازمند بودن اين كارها به ما ، ثابت گرديد ، از اين بيرون نيست كه اين نيازمندى يا در صفت جنسشان است ( نوع بودن ) يا چيزى كه صفت جنسشان ( نوع بودن ) آن را فراهم مىكند ، و يا براى هست شدن پس از نيستى آنها ، و يا براى چيزى است كه پيرو هست شدن پس از نيستى باشد ، و آن خوبى و بدى و جز آنها است .\r\nممكن نيست ، كارهامان از لحاظ صفت جنس ( نوع بودن ) يا چيزى كه صفت جنس آن را فراهم مىكند به ما نيازمند باشند ، زيرا اين گونه صفات را بايد دارا باشند « 1 » و چيزى كه نيازمند به انجام‌دهنده باشد ، چنين نيست كه بايد آن را دارا باشند .\r\n\r\n\r\n","description":"","footnote":"\r\n( 1 ) فلاسفه نيز در اين باره مىگويند : ذات و ذاتيات را نمىتوان به علت نسبت داد زيرا ذاتيات نياز به علت ندارند .\r\n","page_name":" 46 ","page_number":172},
  {"content":"\r\n\r\nو پيش ما چيزى كه پيرو هست شدن پس از نيستى است ، نيازمند به انجام دهنده است ، و هست شدن پس از نيستى بر آن افزوده مىشود ، اكنون ثابت گرديد كه كارها از لحاظ اين كه هست شوندهء پس نيستى مىباشند نياز به انجام‌دهنده دارند « 1 » .\r\nپس اگر بگويند : شما كجا هستيد ( چه پاسخ مىدهيد ) از كسب كه مخالفانتان ادعا مىكنند ، و مىگويند : كسب براى اين‌كه كسب است به ما نياز دارد .\r\nگفته خواهد شد : كسب تصورشدنى نمىباشد و هرچه تصورشدنى نباشد نمىتوان گفت : براى كسب بودن ، به ما نياز دارد ، و بعدها در باب خلق افعال ، هنگامى كه برسيم ، دربارهء كسب سخن خواهيم گفت « 2 » .\r\n\r\n\r\n","description":"","footnote":"\r\n( 1 ) خلاصهء استدلال اول و نتيجهء بحث اين است كه هرچيزى ، هنگامى به هست‌كننده نياز دارد كه فاقد هستى باشد ، اما هستى دادن به چيزى كه اكنون داراى هستى است محال است زيرا تحصيل حاصل است ، مگر آن‌كه به ابقاء هستى نياز داشته باشد آنچنان كه ابن سينا در مورد هيولى مىگويد هيولى از جهت هستى نياز به‌صورت دارد و صورت هستى بخش به ماده است اما چنين نيست كه با نيست شدن صورت ماده منتفى گردد زيرا صورتهاى پىدرپى كه به ماده مىپيوندند آن را از نيست شدن نگهميدارند و صورت به منزلهء ستونهائى است كه پىدرپى عوض شوند و بار سنگينى سقف در همه حال روى ستونهاى متبادله است ، اما پيروان حكمت اشراق مىگويند وجود معلول كه مانند پرتو عين ربط به شعله است هميشه پايدار به وجود علت است ؛ هستى و بقا برايش نيست مگر همان ارتباط به علت و چيزى نيست غير از ربط به علت .\r\n( 2 ) الكسب ايجاد الفعل لاجتلاب منفعة او دفع مضرة ( چهار فرهنگنامه كلامى شيخ طوسى و ديگران چاپ دانشگاه مشهد ص 175 و توضيح كسب اين است كه :\r\nاشاعره مىگويند : كارها را خدا انجام مىدهد و مردم آن را كسب مىكنند اما چون كسب را صفت فعل مىدانند و توضيحى برايش نياورده‌اند شيخ آن را درك شدنى و فهميدنى نمىداند ؛ اما شايد نظر آنان را بتوان چنين توجيه كرد ، كه به عقيدهء ايشان خدا كارها را انجام مىدهد و هيئت كار و حركات را مىآفريند ، اما مردم بدست آوردن منافع از آن را در نظر مىگيرند و براى گريز از زيان به كارها متوسل مىشوند ، بنابراين از كارى كه خدا انجام مىدهد مردم به نفع خود استفاده مىكنند . ( مترجم )\r\n","page_name":" 47 ","page_number":173},
  {"content":"\r\n\r\nپس اگر بگويند : چرا روا نباشد كه كارها براى اين‌كه پس از نيستى هست مىشوند به ما نياز داشته باشند با اين‌كه روا باشد كه بيش از جواز هست شدن پس از نيستى ، چيز ديگرى نباشد ، و هست نشوند ؛ و برايتان ثابت نشده است كه جسم نيز روا باشد ، پس از نبودن ، هست گردد تا كه جسم را به كارها مانند كنيد .\r\nگفته خواهد شد : پاسخى كه مىتوان بدان تكيه كرد ، اين است كه روشن كنيم : جسم نيز رواست پس از نبودن هست گردد ، و چنين نيست كه بايد هست گردد و پس از روشن شدن اين گفتار ، جسم ، در اين‌كه هست شدن پس از نيستى ، به انجام‌دهنده‌اى نياز دارد ، با كارهاى ما شركت خواهد داشت .\r\nو ما از اين‌رو گفتيم : شايد كه جسم پس از نبودن هست گردد . زيرا اگر هست شدن پس از نيستى برايش قطعى و واجب مىبود ، از صفات ذاتى ديگرش جدا نمىگرديد ، و مىبايست جسم در گذشته‌هاى بلا آغاز ، موجود باشد ، و اين قضيه با هست شدن پس از نيستى منافات مىداشت ، و شدنى نبود كه هست شدنش مشروط باشد ، آنچنان كه در جايگيرى جسم گفتيم مشروط به بودن آنست ، زيرا در اين‌جا پذيرفتنى است ، كه صفتى را براى صفت ديگر شرط شماريم ، پس صفت هستى را براى جايگيرى شرط قرار داديم .\r\nاما هست شدن پس از نيستى اين چنين نيست زيرا هست شدن پس از نيستى ، همان بودن است ، و نمىتوان بودن را مشروط به خود گردانيد .\r\nو كسى نمىتواند بگويد : شرط هست شدن جسم رسيدن هنگام آنست و پيش از رسيدن وقت ، روا نخواهد بود از نيستى به هستى گرايد ، زيرا وقت همان گردش چرخ است و پيش از آفريده شدن چرخ وقتى نبوده است ، اما اندازه‌گيرى زمان چيزى نيست تا شرط چيزى گردد .\r\nعلاوه‌بر آن ، هستى يافتن جسم به زمان معينى اختصاص ندارد ، زيرا هيچ زمانى را نمىتوان نشان داد مگر آن‌كه درست است جسم در آن وجود داشته باشد ، تا جائى كه كار به هستى داشتن آن در گذشته‌هاى بلا آغاز بكشد ، و چيزى به وقتهاى معين اختصاص مىيابد كه ماندنى نباشد ، و آن عرضهاى مخصوصى\r\n\r\n","description":"","footnote":"","page_name":" 48 ","page_number":174},
  {"content":"\r\n\r\nاست كه ماندنى نيستند و بنابر آنچه اگر خدا بخواهد ، در آينده ، روشن خواهم كرد كه ماندن جسم درست است .\r\nاكنون كه ثابت گرديد ، كارهاى ما از آن‌رو به ما نيازمندند كه پس از نيستى هستى يافته‌اند و هستى يافتن پس از نيستى در جسم نيز موجود است ، پس جسم نيز مىبايست ، به پديدآورنده‌اى نيازمند باشد ، و گرنه نيستى پيش از هستى برايش نخواهد بود ، همچنان كه چون جنبنده بودن جسم ، به جنبش نياز دارد ، روا نخواهد بود جسمى جنبنده باشد ، اما جنبش در آن يافت نشود ، زيرا كار بدان مىكشد كه جنبش ، به وجود آورندهء جنبنده بودن ، نباشد ، و اين روا نخواهد بود .\r\n\r\n","description":"","footnote":"","page_name":" 49 ","page_number":175},
  {"content":"\r\n\r\n\r\n1 سخن در صفات است\r\n\r\nفصل در اين‌كه خداوند بر همه چيز توانا است\r\nغرض از اين‌كه دربارهء ذات خداوند مىگوئيم ، توانا است ، اين است كه او صفتى دارد و از آن صفت درست مىآيد كه آنچه را او داراى صفت توانائى بر آن است ، بر پاره‌اى از روىها ، به هستى درآورد . و اين‌كه گفتيم : بر پاره‌اى از روىها ، براى اين است كه خداى كهن برتر از هر چيز ، در گذشته‌هاى بلا آغاز توانا بوده است ، اما درست نبوده بلا آغاز كار انجام بدهد ، و همچنين هريك از ما مىتواند كارى را كه به نوبت دهم ، اختصاص دارد ، انجام بدهد ، و با اين همه درست نيست ، به نوبت دوم ، آن را انجام بدهد ، و به همين‌گونه پيش ما ، كسى كه او را از كارى جلوگيرى كرده‌اند ، توانا بر آن كار است ، و اگرچه با اين‌كه از كار پيشگيرى شده ، درست نباشد آن كار را انجام بدهد ؛ پس اگر نمىگفتيم : بر پاره‌اى از روىها ، هرآينه سخن ما به اين جاهائى ، كه گفتيم درهم مىشكست ، و همانا از آن رو گفتيم ، او در اين جاها توانا است ، كه براى صفتى كه دارد ، هنگامى ، پيشگيرىها بر طرف شود ، و آن وقتى كه درست باشد كار از او سرزند ، برسد ، از او برآيد كار را ايجاد نمايد ، بدون آن‌كه صفت ديگرى از نو برايش پديد آيد .\r\nو كسى كه توانا نيست ، نيازمند است ، كه صفت نوى برايش پيدا شود ، و براى بودن آن صفت ، از او درست بيايد ، كار انجام بدهد و به همين ، ميان آن دو كس ،\r\n\r\n","description":"","footnote":"","page_name":" 50 ","page_number":176},
  {"content":"\r\n\r\nجدائى حاصل گرديد .\r\nو پس از استوار گرديدن اين سخنان اكنون ، نمىتوانيم بر توانا بودن خداوند برتر از همه چيز دليل بياوريم ، مگر پس از آن‌كه روشن كرده باشيم كه هر يك از ما توانا است ، و پس از ثابت شدن توانائى براى خودمان با در نظر گرفتن اين‌كه همان راه ثابت كردن توانائى براى هريك ما در مورد خداى ديرينهء برتر از هرچيز نيز حاصل است ، خواهيم گفت : او نيز توانا مىباشد .\r\nو نمىتوانيم در هيچيك از صفات خداى ديرينهء برتر از همه چيز ، سخن بگوئيم ، به اين كه بگوئيم : دانا ، زنده و موجود و جز آن است ، مگر پس از اين‌كه توانا بودنش استوار گرديده باشد ، زيرا راه ثابت كردن توانائى ، كارهاى اوست ، و انجام دادن كار ، نخستين پله‌اى است كه مىرساند ، خدا توانا است ، نه چيز ديگر ، و آنچه بر صفات ديگر دلالت مىكند چيزهائى بيشتر از خود كار انجام دادن است ، و براى همين است كه سخن را از توانا بودنش ، آغاز كرديم .\r\nو چيزى كه مىرساند يكى از ما توانا است ، اين است كه اگر از يكى برآيد كارى انجام بدهد و از ديگرى برنيايد ، با آن‌كه در همهء صفات با هم انباز باشند ، و چيزهائى كه تصورشدنى باشد ، از كار كردن جلوگيرى كند از ميان برداشته شده باشد ، ما ميان آن دو نفر موجود زنده ، جدائى مىبينيم ، و ناگزير آن كسى كه كار از او برمىآيد ، به چيزى اختصاص دارد كه ديگرى آن را ندارد ، زيرا اگر او به چيزى ، اختصاص نمىداشت ، مىبايست يا انجام دادن كار ، از هردو نفر برآيد و يا از هيچيكشان برنيايد ، و همانا ما جز اين را دانستيم ، و اهل لغت را بر اين يافتيم : يكى كه بر ديگرى اين امتياز را دارد ، به او توانا مىگويند ، پس به حكم خرد ميان آن دو نفر جدائى ثابت گرديد : و به پيروى اهل زبان او را توانا گفتيم .\r\nپس اگر بگويند : كيست كه از او كار بر مىآيد و از چه كسى كار برنمىآيد ، اين را روشن كنيد ، خواهيم گفت : همانا دانسته‌ايم : كسى كه بيمار است ، و بيماريش به طول انجاميده و بر او چيره گرديده است ، كارش به جائى مىرسد كه از او برنيايد ، اندامهايش را تكان بدهد ، و از شخص تندرست بر مىآيد ، و چنين\r\n\r\n","description":"","footnote":"","page_name":" 51 ","page_number":177},
  {"content":"\r\n\r\nكسى كه از او بر نمىآيد اندامهايش را تكان بدهد زنده است ، و زنده بودنش ، از آنجا دانسته مىشود كه به همين اندامهائى كه از او بر نمىآيد آنها را تكان بدهد ، درد را ادراك مىكند .\r\nو از اين دانسته مىشود كه بايد صفت ديگرى ( بجز حيات ) برايش باشد ، كه به واسطهء آن صفت انجام دادن كار از او بر مىآيد ؛\r\nو آن صفتى كه به واسطهء بودن آن از شخص كار بر مىآيد از دو صورت بيرون نيست :\r\n1 - يا صفتى است كه به مجموع حيات و صفت ديگرى جز آن وابستگى دارد .\r\n2 - و يا به صفتى كه اثر و حكمش در محل حيات ( يعنى بدن ) است ، وابستگى دارد ، و آن صفتى كه اثر و حكمش در محل حيات ( يعنى بدن ) ظاهر مىشود ، عبارت است از : فراهم شدن مواد حياتى « 1 » ، و ساختمان مخصوص حياتى « 2 » ، و درست بودن اندامها ، و جز آن .\r\nپس اگر آن چيزى ، كه به واسطهء آن ، امكان انجام دادن كار « 3 » ، براى شخص حاصل مىشود ، صفتى باشد ، كه به همهء چيزهائى كه گفته شد ، وابستگى دارد ، ما همان را مىگوئيم .\r\nو اگر صفتى كه مبدأ امكان انجام دادن كار است « 4 » ، به محل حيات ( يعنى بدن )\r\n\r\n\r\n","description":"","footnote":"\r\n( 1 ) تأليف\r\n( 2 ) بنيه\r\n( 3 ) صحة الفعل\r\n( 4 ) به دليل امتناع دور ، زيرا امكان انجام دادن كار از گرد آمدن چند جزء حاصل مىشود :\r\nالف - گرد آمدن مواد حياتى ب - ساختمان مخصوص حياتى ج - درست بودن اندامهاى حياتى د - صفت حيات كه عارض بر بدن است . و صفت قدرت كه امكان انجام دادن كار از آن حاصل مىشود بعد از اجتماع اين چند چيز است ، حال اگر يكى از شرايط بدنى كه گفته شد براى حاصل شدن صفت قدرت كافى باشد لازم مىآيد جزء جانشين كل گردد و خاصيت كل را داشته باشد و حال آن‌كه كل بعد از فراهم شدن همه اجزا حاصل مىشود .\r\n","page_name":" 52 ","page_number":178},
  {"content":"\r\n\r\nوابستگى داشته باشد ، نادرست است ؛ زيرا اثرى كه از مجموع آنچه گفته شد ، پديد مىآيد ، نشدنى است كه معلول صفت وابسته به محل حيات ، ( يعنى بدن ) باشد .\r\nو امكان انجام دادن كار اثرى است كه به مجموع وابستگى دارد ، پس نمىتواند معلول چيزى باشد ، كه به محل وابستگى دارد ، و اثرى كه از ساختمان بدنى « 1 » و فراهم آمدن عناصر حياتى « 2 » ظاهر مىشود به جاى خودشان ( يعنى بدن ) انحصار دارد .\r\nو آنچه را مزاج ادعا مىكنند ، و آن را مبدأ امكان انجام دادن كار ، به‌شمار مىآورند ، چيزى كه از آن تصور مىشود ، همان ساختمان مخصوص حياتى است ، و اگر چيز ديگرى از آن قصد مىكنند بايد آن را روشن كنند .\r\nو اگر بگويند : امكان انجام دادن كار اثر طبع مخصوص به شخص انجام دهندهء كار است « 3 » گفته خواهد شد : طبع نامفهوم است ، و امكان انجام دادن كار ، چيزى شناخته شده و مفهوم است و نمىشود به چيزى نامفهوم وابستگى داشته باشد .\r\nو آنچه را طبع مىگويند از دو حال بيرون نيست ، يا اثرش در محل خودش ( يعنى بدن ) ظاهر مىشود و بس ، و يا آن‌كه حكم و اثرش ، در مجموع اجزاء آشكار مىگردد .\r\nاگر نخست درست باشد ( و اثرش از جاى خودش تجاوز نكند ) ما آن را به اين دليل باطل كرديم كه گفتيم : چيزى كه حكم و اثرش ، از مجموع حاصل مىشود ، نمىتواند معلول چيزى باشد كه حكم و اثرش در محل ( يعنى بدن ) ظاهر\r\n\r\n\r\n","description":"","footnote":"\r\n( 1 ) بنيه\r\n( 2 ) تأليف\r\n( 3 ) الطبع : قيل هو الخاصة التى يكون بها الحادث لا من جهته القدره ( الحدود و الحقايق سيد مرتضى ص 166 چهار فرهنگنامه )\r\nالطبع : سجية الانسان ، و الحكماء يعتبرون بذلك عن خاصة الاشياء كاحراق النار و التبريد للثلج ص 225 رساله‌اى از شيخ طوسى جزء چهار فرهنگنامهء كلامى دانشكدهء اللهيات مشهد\r\n","page_name":" 53 ","page_number":179},
  {"content":"\r\n\r\nمىشود ، زيرا حكم و اثر محل ( يعنى بدن ) ، نسبت به حكم و اثر مجموع ، به مانند نسبت حكم و اثر زيد ، با حكم و اثر عمرو است ، و همچنان كه حكم و اثر مختص به زيد نمىتواند به عمرو نسبت داده شود ، همچنين حكم و اثر مجموع نمىتواند به محل ( يعنى بدن ) نسبت داده شود ؛\r\nو اگر دوم را قصد كنند ( و بگويند : اثر طبع آشكار مىشود ) ، در لفظ و تعبير با ما اختلاف دارند ، و توانائى را طبع ناميده‌اند ، و گفتگو در الفاظ نيست .\r\nپس اگر بگويند : آيا شما نگفتيد نمىشود امكان انجام دادن كار ، براى نبودن صفتى در شخص باشد تا كسى كه اين صفت را داشته باشد ، انجام دادن كار از او برنيايد ؟\r\nخواهيم گفت : براى اين پرسش دو پاسخ هست ، يكى آن‌كه امكان انجام دادن كار ، اثرى است كه از مجموع آنچه گفته شد صادر مىشود ، و نبودن صفت در يكايك اجزاء آن مجموع نيز يافت مىشود ، زيرا همچنان كه آن صفت براى همه با هم نيست ، يكايك اجزا هم آن صفت را ندارند ، و ما آشكار كرديم كه آنچه دربارهء همه با هم گفته مىشود نمىتوان آن را اثر محل ( كه جزء است ) دانست .\r\nو نمىتوانند بگويند : ما نبودن آن صفت را مشروط به شرطى دانستيم ، كه زنده بودن است ، همچنان كه گفتيد بودن آن صفت مشروط به زنده بودن است ، ( و اين سخن از آنجا باطل است ) كه اگر شرط ، وجودى و اثباتى باشد ، مىتواند به شرط ديگرى وابسته گردد ، كه آن هم اثباتى باشد ، زيرا صفت اثباتى در يك چيز هست ، و در چيز ديگر نيست ، اما صفت منفى ، اين چنين نيست ، زيرا نداشتن آن صفت اختصاص به چيزى ندارد ، بلكه همگانى است و همه ذوات آن صفت را ندارند ، پس امر عدمى ، نياز به شرط وجودى و اثباتى ندارد .\r\nجواب دوم ، اين است كه اگر امكان انجام دادن كار براى نبودن صفتى باشد ، هرآينه گوهر معدوم از دو حال بيرون نيست : يا آن صفت را دارد ، و يا ندارد ، اگر آن صفت را نداشته باشد ، مىبايست ، براى گوهر معدوم هم ، امكان انجام دادن كارها باشد ، و ما جز آن را مىدانيم ، و اگر آن صفت را داشته باشد ، مىبايست\r\n\r\n","description":"","footnote":"","page_name":" 54 ","page_number":180},
  {"content":"\r\n\r\nآن صفت در ذات آن باشد ؛ زيرا صفت ذاتى در حال نبودن هم با ذات همراه است « 1 » .\r\nو اگر چنين تصور شود ، مىبايست هنگامى كه گوهرها وجود هم دارند امكان انجام دادن كار ، بر ايشان نباشد ، زيرا هنگام وجود هم از آن صفت تهى نيستند ، و ما جز آن را مىدانيم .\r\nاكنون كه ثابت شد هركس امكان انجام دادن كار برايش باشد ، او توانا بر كار است ، مىبايست ، آن كس كه امكان پديد آوردن جسم برايش هست ، نيز توانا باشد ؛ زيرا راه ثابت شدن توانائى در او هم هست و هردو در اين راه انباز يكديگرند .\r\nو اگر بگويند : چون كه امكان انجام دادن كار ، براى هريك از ما هست ، مىبايست صفت توانائى داشته باشد ، و امكان انجام ندادن آن هم براى او هست ، پس با انجام ندادن كار هم مىبايست ، صفت توانايان را داشته باشد ،\r\nپس از كجا مىتوانيد بگوئيد ، براى هركس امكان پديد آوردن جسم باشد ، امكان انجام دادن كار از روى توانائى خواهد بود و حال آن‌كه شما نگفتيد ، هرچيزى از روى ناگزيرى ، در انجام شدن كارى اثر داشته باشد شايد صفت توانائى نداشته باشد ؛\r\nگفته خواهد شد : دليلى كه مىرساند هرنو پديد شده‌اى از آنجا كه نو پديد شده است ، پديدآورنده‌اى مىخواهد ، همان دليل مىرساند كه هستى يافتن نوپديد شده به كسى نياز دارد ، كه صفت برگزينندگان انجام دادن كار را داشته باشد ، پس با ثابت شدن اين‌كه هر نوپديد آمده‌اى پديدآورنده مىخواهد ، روا نخواهد بود ، با داشتن چنين نيازى به كسى وابسته گردد ، كه صفت ناگزيرى در انجام دادن كار را دارا باشد ، زيرا چنين چيزى شكستن علت نيازمندى است ، و اگر روا مىگرديد ، كارى بدون بر گزينش آن انجام گردد ، هرآينه مىبايست روا گردد ، نو پديد شده‌اى\r\n\r\n\r\n","description":"","footnote":"\r\n( 1 ) مقصود اين است كه اجزا و لوازم ماهيت چه در ذهن يا خارج ملاحظه شود ، هميشه با آن همراه است ، و مشروط به هيچ شرطى نيست .\r\n","page_name":" 55 ","page_number":181},
  {"content":"\r\n\r\nپيدا شود كه پديدآورنده نداشته باشد ، زيرا همچنان‌كه نبودن صفت توانائى با انجام دادن كار ، مخالفت دارد پديد آمدن چيزى كه نوپديد شده است با نبودن پديد آورنده نيز منافات دارد ، و نيازمندى نوپديد شده به صفت توانائى به مانند نيازمندى نو پديد شده به خود شخص پديدآورند است ، و ما هستى يافتن نو پديد شدهء بدون پديد آورنده را باطل كرديم .\r\nعلاوه بر آن ، پديد آورندهء جسمها از دو حال بيرون نيست ، يا توانا بر كار است و يا كار آفرينش را از روى ناگزيرى انجام مىدهد ، پس اگر توانا باشد ، همان است كه ما مىگوئيم ، و اگر ناگزير از انجام دادن كار باشد ، از اين دو بيرون نيست كه يا قديم است ، و يا نو پديد آورده شده است ، اگر قديم باشد كار به قديم بودن جسمها مىكشد ، زيرا كسى كه به ناگزيرى كار انجام مىدهد ، آنچه را بايد پديد آورد همزمان با هستى خود و يا در مرتبهء دوم انجام خواهد داد و هردو صورت به قديم بودن جسم مىكشد « 1 » و حال آن كه حادث بودنش ثابت گرديد ، و چنانچه پديد آورندهء جسم نيز پديد آورده شده باشد ناگزير پديد آورندهء ديگرى مىخواهد و سخن دربارهء پديد آورنده‌اش به مانند گفتگو در خود آن است ، و كار به ثابت كردن پديد آورنده‌هاى بىپايان مىكشد ، و اين نادرست است ، و يا به پديدآورنده‌اى پايان مىيابد كه كارها را برگزيند ، و اين همان است كه ما مىگوئيم .\r\n\r\n\r\n","description":"","footnote":"\r\n( 1 ) مقصود شيخ اين است كه وجود علت همزمان با وجود معلول خود است و جدائى ميان علت و معلول با لذات ، حتى در كمترين زمان قابل تصور نيست ، بنابراين چون وجود قديم بلا آغاز است معلول آن هم اگر فاعل چيزى باشد آغاز وجودى نخواهد داشت . ( مترجم )\r\n","page_name":" 56 ","page_number":182},
  {"content":"\r\n\r\n\r\nفصل در اين‌كه خداوند برتر از همه چيز ديرينه است\r\nموجود ديرينه آن است كه در گذشته‌هاى بلا آغاز بوده است ، و چون كه موجود به دو بخش است : يكى آن‌كه در گذشته‌هاى بلا آغاز بوده است ، و ديگرى كه پس از نيستى هست شده است .\r\nبنابراين دليلى كه بودن او را ثابت مىكند نمىرساند كه هستيش بلا آغاز است و همهء اينها از نو به دليل نياز دارد ؛ و آنچه مىرساند كه او آغاز وجودى نداشته ، اين است كه سازندهء جهان از دو حال بيرون نيست ، يا در گذشته‌هاى بلا آغاز بوده است و يا پس از نبودنش بود شده است ، پس اگر در هستى آغاز نداشته است ، آنچه مىگوئيم درست شده است ، و چنانچه پس از نيستى هست شده باشد ، نوپديد آورده شده است ، و به پديد آورنده‌اى نياز دارد ، زيرا ما آشكار كرديم كه هر نو پديد شده‌اى ، از آنجا كه نوپديد شده است ، به پديد آورنده‌اى نياز دارد ، و سخن دربارهء پديدآورنده‌اش به مانند گفتگو در خود آن است ، و آن هم از دو روى بيرون نيست : يا قديم است ، و يا نوپديد گرديده است ، پس اگر نو پديد آمده باشد ، سخن به ثابت كردن پديدآورندگان ، و پديد آورندهء پديدآورندگان بىپايان ، مىكشد ، و اين بنابر آنچه نخست آشكار كرديم ، نادرست مىباشد .\r\nو يا بايد ، به سازنده‌اى برسد ، كه او ديرينه باشد ، و آن همان است كه ما\r\n\r\n","description":"","footnote":"","page_name":" 57 ","page_number":183},
  {"content":"\r\n\r\nمىخواهيم .\r\nجز آن‌كه اين دليل بدان مىرساند كه كار سازندگى ، به سازنده‌اى پايان مىيابد ، كه او ديرينه باشد ، و اين را نمىرساند كه سازندهء جهان ، بدون واسطه همان ، موجود ديرينهء برتر از همه‌چيز است ، پس براى باطل كردن واسطه‌ها در آفرينش جهان ، به راه ديگرى نياز پيدا مىشود ، تا نادرستى روش كسانى كه مىگويند ، ساختن جهان به آفريده‌اى واگذار گرديده « 1 » و جز ايشان « 2 » آشكار گردد .\r\nو آنچه نادرستى اين روشها را مىرساند اين است كه سازندهء جهان ناگزير بايد توانا باشد . زيرا امكان انجام دادن كار ، برايش بوده است .\r\nسپس از اين بيرون نيست كه توانا بودنش الف - يا به خودى خود بوده است ب - و يا به توسط صفت قدرت ديرينه‌اى بوده است ، ج - و يا به صفت قدرت نوپديد شده‌اى بوده است ، د - و يا آن‌كه ديگرى او را بر انجام دادن كار توانا گردانيده است .\r\nروا نخواهد بود كه به خودى خود ، بر كار توانا باشد ، زيرا اگر چنين مىبود ، بايستى با آن‌كه بايد هستى داشته باشد ، صفت زنده بودن را نيز بايد داشته باشد ، براى اين‌كه هركس صفت توانائى دارد ، بايد صفت زنده بودن را هم داشته باشد ، و چون بايد زنده باشد ، بايد به خودى خود هم زنده باشد .\r\nو چنانچه به خودى خود زنده باشد ، براى موجود ديرينه مانند خواهد بود ، و در همهء صفتها با او انباز خواهد گرديد ؛ و نيز مىبايست بر آفرينش همهء گونه‌هاى هستى و از هرگونه‌اى بر شماره‌هاى بىپايان توانا باشد ، و در ميان همهء كارهاى بىپايانى كه توانا بر آن است ، يكى هم جلوگيرى كردن موجود ديرينهء برتر از همه‌چيز ، از انجام دادن كار آفرينش است .\r\n\r\n\r\n","description":"","footnote":"\r\n( 1 ) مفوضه كه از غلات شيعه‌اند و مىگويند آفرينش جهان به امامان واگذار شده است .\r\n( 2 ) غير از مفوضه پيروان حكمت اشراق است كه مىگويند آفرينش عالم به عقل عاشر واگذار گرديده است .\r\n","page_name":" 58 ","page_number":184},
  {"content":"\r\n\r\nپس اگر بگويند : پس از همهء گفتگوها براى شما ثابت نشده است ، كه هستى ديرينهء ديگرى وجود داشته باشد ، و همهء صفات مخصوص به او را دارا باشد ، تا بگوئيد : اگر واسطه‌اى براى آفرينش موجود باشد ، مىبايست آن واسطه مانندى براى هستى ديرينه باشد تا به ناچار اين سخن بيهوده گردد .\r\nگفته خواهد شد : شما در مورد ثابت كردن قدم آفرينندهء جهان مىگوئيد كه اگر قدم او ثابت نگردد ، مىبايست همهء موجودات صفاتى را كه اختصاص به خداوند برتر از همه چيز ، دارد داشته باشند ، و چون ثابت شد كه آفرينندهء جهان بايد قديم باشد بر اين دليل ايرادى نيست ، و آنچه ما گفتيم درست خواهد بود .\r\nپس اگر بگويند : چرا روا نباشد كه سازندهء جهان ( كه واسطه در آفرينش است ) به خود استوار و به خودى خود توانا و ديرينه باشد ، هرچند ، به صفت زندگى زنده باشد ، پس براى خداوند برتر از همه چيز ، مانند نخواهد گرديد ، همچنان كه مىگويند گوهر به خودى خود ، و يا به توسط صفتى كه آن را در خود دارد جايگير است و ناگزير از آن است كه علاوه بر هستى داشتن بايد در سوئى هم باشد ، و در سوى بودن آن ، به خودش بازگشت نمىكند ، بلكه به توسط صفت در سوئى بودن مىباشد « 1 » پس همچنان كه در سوئى بودن گوهر ، به توسط صفت در سوى بودن است ، اگر زنده بودن سازندهء جهان ، نيز به توسط صفت زندگى باشد ، انكارپذير نخواهد بود گفته خواهد شد : گوهر ( براى جايگيرى ) نيازى ندارد كه در سوى مخصوصى باشد ، بلكه اضداد بودن در هريك از سوىها ، جانشين بودن در سوى ديگر مىشوند ، و زنده بودن موجود زنده از اين‌گونه نيست ، زيرا توانا بودنش به زنده بودنش نياز دارد و چيز ديگرى جانشين زنده بودن نمىشود ،\r\n\r\n\r\n","description":"","footnote":"\r\n( 1 ) اين اصل قبلا گذشت كه غير از ذات واجب هستى هرچيزى زايد بر ماهيت ذات آن است و به واسطهء حيثيت الحاقى و كسب شده از آفريننده آن را دارا مىگردد پس موصوف شدن گوهر به هستى بالذات نيست بلكه بالعرض است و همچنين توابع هستى زايد بر ذات آن است .\r\n","page_name":" 59 ","page_number":185},
  {"content":"\r\n\r\nبلكه ضد زندگى جانشين آن مىگردد ، و با از ميان رفتن زندگى بايد با ضدش توانا باشد ، پس جدائى ميان اين دو مورد آشكار گرديد .\r\nو روا نيست آفرينندهء جهان ، به توسط كار انجام دهندهء ديگرى بر آفرينش توانا گرديده باشد ، زيرا اگر به توسط كار انجام‌دهندهء ديگرى توانا گرديده بود ، مىبايست ، بر انجام دادن كارهاى بىپايانى كه از يك‌گونه ، و در يك جاى ، و در يك زمان انجام داده شود ، توانا باشد ، زيرا توانا بودن آفرينندهء جهان به توسط دارا بودن صفت نوعيه‌اى « 1 » نيست ، و بنابراين توانا بودنش به يك اندازهء معينى ، بر توانائى داشتن به اندازهء ديگرى ، اولويت ندارد .\r\nو نيز ( اگر توانائى داشتنش به توسط كار انجام‌دهندهء ديگرى باشد ) ، مىبايست ، صفت توانائى جز در همان هنگام انجام دادن كارها ، برايش حاصل نشود ، و چنانچه صفت توانائى جز در حين انجام دادن كار ، پديد نيايد ، كار به همهء آن اشكالاتى كه در مورد توانائى داشتن به خودى خود گفتيم پابه‌پا خواهد انجاميد .\r\nعلاوه براين ، اگر آفرينندهء جهان به كار انجام‌دهندهء ديگرى ، بر آفرينش جهان توانا مىگرديد ، از آن بيرون نبود ، كه آنچه در توانا شدن آفرينندهء جهان اثر دارد ، يا توانا بودن انجام دهندهء ديگر است ، و يا دانا بودن ، و يا اراده‌كننده بودن او است ، زيرا جز اين صفتها چيز ديگرى ، در چگونگى كارها ، مؤثر نيست .\r\nروا نمىباشد كه توانا بودن انجام‌دهنده ، در چگونگى كارش اثر داشته باشد ، زيرا توانا بودن انجام‌دهنده ، بنابر آنچه پس از اين آشكار خواهيم كرد ، بيش از اين‌كه چيزى را پديد آورد ، اثر ديگرى ندارد « 2 » .\r\n\r\n\r\n","description":"","footnote":"\r\n( 1 ) بمعنى\r\n( 2 ) يعنى كار هركسى فقط در موجود شدن چيزى اثر دارد كه از انجام دادن كار باقى مىماند ، اما چگونگى و صفاتى كه آن موجود دارد اثر مستقيم كار نيست بلكه از لوازم و توابع قهرى وجود آن چيز است .\r\n","page_name":" 60 ","page_number":186},
  {"content":"\r\n\r\nو باز دليل ديگر ، بر اين‌كه توانا بودن انجام‌دهنده ، در توانا شدن شخص ديگر ، اثر ندارد ، اين است : چيزى كه به انجام‌دهنده وابستگى دارد مانند پديد آمدن چيزى است ، و كم‌وبيش در آن پيدا نمىشود ، و حال آن‌كه گاهى در توانا بودن شخص توانا ، كم‌وبيش حاصل مىشود « 1 » .\r\nدانا بودن و اراده كننده بودن كار انجام‌دهندهء ديگر ، نيز در توانا شدن آفرينندهء جهان اثر ندارد ، زيرا اگر دانا بودن يا اراده‌كننده بودنش در توانا شدن او اثر مىداشت ، مىبايست ، اين اثر براى دانائى و اراده كردن ما هم باشد ، و ما هم بتوانيم ديگرى را بر آفرينش جهان توانا گردانيم ، همچنان كه هرگونه اثرى براى دانش و اراده از هرروئى باشد ، دانش و ارادهء ما نيز همان اثر را دارد ، و همانا ما مىدانيم ، كه چنين كارى نمىتوانيم انجام بدهيم .\r\nو اگر آفرينندهء جهان به واسطهء وابستگى داشتن به صفت قدرتى كه قديم باشد بر كار خود توانا گرديده باشد ، اينهم نادرست است .\r\nزيرا صفت توانائى موجب مىشود از آن هنگام كه اين صفت موجود است ، شخص توانا هم بر انجام دادن كار توانا باشد « 2 » .\r\n\r\n\r\n","description":"","footnote":"\r\n( 1 ) شايد مقصود شيخ از اين استدلال چنين باشد ، كه آنچه از عمل شخص باقى مىمانده ، وجود چيزى است و چون شايد شيخ به تشكيك وجود معتقد نبوده ، مىگويد : در نتيجهء عمل ، كم‌وبيش پيدا نمىشود ، و حال آن‌كه در قدرت كم‌وبيش پيدا مىشود پس قدرت يكى ، نتيجه عمل ديگرى نخواهد بود .\r\n( 2 ) گرچه مطلب در اينجا ناتمام به نظر مىرسد و مقدارى از صفحه در نسخهء آستانه سفيد است و نسخه‌هاى ديگر نيز چيزى اضافه بر آن ندارند ، اما از چند كلمه كه در سطر آخر صفحهء 14 موجود است و به سختى خوانده مىشود ، چنين به دست مىآيد ، كه ابطال قدرت قديمه را ، به فصل ابطال معانى قديمه ، و صفات زايد بر ذات ، ارجاع داده است ، و علاوه بر آن ، در چند جاى ديگر كتاب ، به ابطال قدرت قديمه پرداخته ، از جمله در فصل توحيد و اين‌كه خداوند در قديم بودن شريك ندارد ، چندين دليل آورده ، و يك دليل كه در\r\n","page_name":" 61 ","page_number":187},
  {"content":"\r\n\r\nو نيز نمىشود كه آفرينندهء جهان ، با قدرتى كه زايد بر ذات و حادث باشد ، بر آفريدن جسم توانا گرديده باشد « 1 » ، زيرا اگر چنين بود ، به هستى درآوردن جسم ، از او درست نمىشد ، براى اين‌كه ، به توسط صفت قدرت ، هستى دادن جسم ، انجام نمىيابد .\r\nدليل بر اين سخن آن است كه از سه راه بيرون نيست :\r\nيا كارها به طور اختراع به توسط صفت قدرت ، انجام مىشود ، و يا به مباشرت صورت مىگيرد ، و يا آن‌كه متولد مىشود .\r\n1 - كار اختراعى آن است كه در غير جاى توانائى آغاز مىگردد « 2 » .\r\n2 - كارى كه به مباشرت انجام مىگيرد ، آن است كه در جاى توانائى آغاز مىشود « 3 » .\r\n\r\n\r\n","description":"","footnote":"\r\nآخر فصل ابطال صفات زايده آورده ، و از همه دليلها انسب به اينجا است اين است كه مىگويد : با صفت قدرت ، در صورتى كه زايد بر ذات باشد ، آفريدن جسم محال است ، چه آن صفت زايد ، قديم يا حادث باشد ، و چون در چند جاى ديگر و از جمله در همين فصل كه اكنون در آنيم ثابت نموده ، كه با قدرت حادث جسم آفريده نمىشود ، و از سوى ديگر در همان فصل ابطال معانى و صفات زايد بر ذات و جاهاى ديگر ، ثابت كرده است ، كه صفت قدرت اگر زايد بر ذات باشد ، قديم و حادث آن خاصيت مشابه ، دارند ، و از جهت امكان انجام دادن كار ، يا عدم امكان آن ، هردو يكسان مىباشند ، و از مجموع اين مطالب ، چنين نتيجه گرفته است ، كه با قدرت زايد بر ذات ، چه قديم يا حادث باشد ، آفرينش جهان ممكن نيست ، و چنان‌كه ، گفته شد ، اين دليل از جهت اين‌كه به جنبهء آثار علمى آن‌كه آفرينش جهان است ، پرداخته اين دليل به اينجا انسب است .\r\n( 1 ) قدرت حادث ، در چند جاى اين كتاب ابطال گرديده ، يكى در اين فصل كه از جنبهء مخصوصى از آن بحث به عمل آمده ، و در فصل « فى انه قادر فيما لم يزل » كه خواهد آمد نيز به تفصيل در سه جاى آن باطل شده است . ( مترجم )\r\n( 2 ) عمل آفرينش كه بدون حركت عضو و در خارج از ذات انجام‌دهنده صورت مىگيرد اختراعى است و انحصار به خدا دارد .\r\n( 3 ) كار بالمباشره : آن است كه در خود عضو انجام‌دهنده ظاهر مىشود مانند حركت دست و پا و غيره كه در جاى نيروى حركت مىباشد .\r\n","page_name":" 62 ","page_number":188},
  {"content":"\r\n\r\n3 - كار متولد ، چيزى است كه برابر با كار ديگر ، يافت مىشود « 1 » .\r\nكار اختراعى به توسط صفت قدرتى كه زايد بر وجود انجام‌دهنده و حادث باشد ، انجام نمىگيرد ، زيرا اگر چنين چيزى انجام مىگرديد ، هرآينه ما مىتوانستيم ، اگرچه از راه دور باشد ، كسى را كه از ما ناتوان‌تر است ، از انجام دادن كار جلوگيرى كنيم ، همچنان كه مىتوانيم ، با گرفتن و نگهداشتن ، او را از كار باز داريم ، و آنچه مىدانيم جز اين است .\r\nهستى دادن گوهر با كار مباشرتى درست نيست ، زيرا اگر ( با حركت دادن عضو ) ، گوهر وجود مىيافت ، كار بدان مىكشيد ، كه دو جوهر ، در يك مكان ، پديد آيند ؛ يكى در عضو كه جاى قدرت است ، و دوم گوهرى است كه انجام‌دهنده ، مىخواهد آن را پديد آورد ، و اگر دو جوهر در يك‌جا پديد آيند ، جسمها با پيوستن به يكديگر بزرگ نمىشوند ، و حال آن‌كه مىدانيم بزرگ نشدن جسم با پيوستن اجزا به يكديگر دروغ است .\r\nكار متولد دو گونه است ، يكى در همان جاى قدرت يافت مىشود ، و دومى به بيرون از جاى قدرت سرايت مىكند « 2 » .\r\nآن قسم از كار متولد ، كه در جاى قدرت پديد مىآيد ، هرچيزى كه كار مباشرتى را از ميان ببرد به طور يكسان ، كار متولد را هم از ميان برمىدارد « 2 » .\r\n\r\n\r\n","description":"","footnote":"\r\n( 1 ) كار متولد : كارى است كه به توسط كار ديگر انجام مىگردد ، مانند افروختن آتش كه از ايجاد كردن حرارت و يا نزديك كردن جسم مشتعل به جسم ديگر و يا حركت دست و پا حاصل مىشود ، و از انسان صادر مىگردد ، و روئيدن گياه كه از ريزش باران و تابيدن خورشيد پديد مىآيد ، كار متولد خداوند است ، و به معنى نتيجهء سبب‌سازى مىباشد .\r\n( 2 ) مثلا حركت دادن دست متولد از حركات مغزى و فكرى است و اثرش از خود دست كه محل قدرت است تجاوز نمىكند ، اما وقتى با حركت دادن دست ، سنگى را هم به حركت آوريم ، اثر قدرت از محل خود به جسم ديگر ، تجاوز نموده است ، در آن قسم ، كه فقط دست حركت مىكند هرچيزى حركات فكرى را متوقف سازد حركت دست را هم فورى متوقف مىكند . ( مترجم )\r\n","page_name":" 63 ","page_number":189},
  {"content":"\r\n\r\nقسم ديگر از كار متولد كه اثرش بيرون از جاى قدرت ظاهر مىشود ، جز فشار چيزى آن را به وجود نمىآورد ، پديد آوردن فشار گوناگون ، و فشار همانند « 1 » و « 2 » در توانائى ماست و ما آن را انجام مىدهيم ، اما از به وجود آوردن فشار ، جوهر ، موجود نمىشود ؛ به اين دليل كه اگر ما دست خودمان را ، درون يك خيك خالى ببريم ، و سرش را محكم ببنديم ، و روزگارى دراز در آن فشار به وجود آوريم ، هيچ‌چيز در آن زياد نمىشود ، و بنا به روش كسانى كه جوهر را پديد آوردنى مىدانند ، به همان‌گونه كه اگر در خيك بدميم پر مىشود ، مىبايست ، با ايجاد كردن فشار ، نيز خيك پر شود ، و حال آن‌كه آنچه مىدانيم جز اين است .\r\nو نمىتوانند بگويند : از سوراخهاى خيك جوهرها بيرون مىروند ، زيرا اگر چنين بود ، مىبايست ، هنگامى كه در خيك مىدميم ، نيز باد بيرون برود ، و ما مىدانيم اگر در خيك بدميم و سرش را محكم ببنديم و روزگار درازى آن را يكسو بنهيم هيچ چيز از آن بيرون نمىشود ، پس آنچه گفتند نادرست است .\r\nپس اگر بگويند : ايجاد كردن فشار ، از اين روى جوهر را متولد نمىكند كه مانعى از متولد شدنش جلوگيرى مىكند .\r\nگفته خواهد شد : چيزى كه از پديد آوردن جوهر ، جلوگيرى كند ، از اين بيرون نيست كه يا نداشتن دانش است ، يا نبودن دست‌افزار است ، و يا بنابر آنچه مىگويند ، براى اين است كه جهان پر است ، و يا چيز ديگرى است .\r\nنبودن دانش يا دست‌افزار نمىتواند ، از پديد آوردن جوهر ، جلوگيرى كند ، زيرا خودكار ، نيازى به اين دو چيز ندارد ، بلكه براى اين كه كار به روى\r\n\r\n\r\n","description":"","footnote":"\r\n( 1 ) فشارهاى همانند يا متماثل آن است رو به يك سوى باشند ، و فشارهاى مختلف آن‌كه رو به دو سوى متفاوت پديد آيند ، ( مترجم ) به نقل از : المقدمة فى الكلام از شيخ طوسى ضمن چهار فرهنگنامهء كلامى ص 192\r\n( 2 ) فشار تعبيرى از كلمهء اعتماد است و اعتماد چنين تعريف شده است ؛ الاعتماد : قوة فى الجسم تدافعه الى سمت مخصوص اذا فقد المانع ، الاعتماد : معنى اوجب كون محله مدافعا لما يماسه ص 152 و 225 چهار فرهنگنامهء كلامى .\r\n","page_name":" 64 ","page_number":190},
  {"content":"\r\n\r\nمعينى نه روىهاى ديگر ، انجام گردد ، به اين دو چيز نياز حاصل مىشود ، و حال آن‌كه پديد آوردن جوهر ، اصل كار است ، و نيازى به آن دو چيز ندارد .\r\nپس اگر بگويند : آيا خود حركت ، كار نيست ؟ و با وجود اين ، نمىتوانيم بدون افزار كه اندام است حركت ايجاد كنيم .\r\nگفته خواهد شد : به اندام ، از اين‌رو نياز حاصل است كه جاى ( و موضوع ) حركت است ، نه براى اين‌كه اصل كار نيازى به وجود اندام ، داشته باشد ؛ پس اين نياز به خود كار بازگشت مىكند ، نه به انجام‌دهنده‌اش ، به اين دليل كه اگر خداوند ديرينهء برتر از همه‌چيز بخواهد ، حركت ايجاد كند ، چاره‌اى نيست ، جز اين‌كه نخست ، جاى حركت را پديد آورد ، اگرچه خود او نيازى به وجود اندام ، ندارد ، زيرا نياز به خود كار بازگشت مىكند ، نه به انجام‌دهنده‌اش ، و جوهر نيازى به جاى ( موضوع ) ندارد ، بلكه جوهر جاى ( موضوع ) حركت است ، و وجود كيف ، به جاى ( موضوع ) نياز دارد .\r\nپس اگر بگويند : چيزى كه از موجود شدن جوهر ، جلوگيرى مىكند ، اين است كه هريك از ما ، با اندام خود ، مىتواند كار انجام بدهد ، و در هر پاره‌اى از آن اندام ، توانائى موجود است ، لكن ما به پاره‌اى از توانائىهاى خود ، بدون پارهء ديگر مىتوانيم كار انجام بدهيم ، و اگر به همهء توانائى خود كار انجام بدهيم ، بدان مىكشد كه پاره‌هاى فراوانى از جوهرها ، در يك‌جا قرار گيرند ، و اين نشدنى است ، پس براى همين است كه هيچ‌يك از ما ، نمىتواند ، جوهر ايجاد نمايد ، نه براى اين‌كه با پاره‌اى از توانائى كار انجام مىدهد .\r\nگفته خواهد شد : در اين پرسش ، درست نيست كه هركس در دستش توانائىهاى بسيار باشد ، بتواند با پاره‌اى از آن توانائىها ، بدون پاره‌هاى ديگر كار انجام بدهد ، و بنابراين ، پرسش بيهوده است ، و مىبايست ، با پاره‌اى از همهء توانائىهاى خود كار انجام بدهد .\r\nو چنانچه بپذيريم ، كه برابر با آنچه مىگويند ، چون توانائىها بهم پيوسته است ، نمىتوان با پاره‌اى از همه ، كار انجام داد ، مىبايست با هريك از توانائىها\r\n\r\n","description":"","footnote":"","page_name":" 65 ","page_number":191},
  {"content":"\r\n\r\nكه در جائى از دست ما است در سوى همان توانائى ، و در سوئى كه پهلوى آن است ، جوهرى پديد آوريم ، نه در سوىهاى ديگر ، و سوىها شمارش‌پذير نيستند ، پس كار به پديد آمدن دو جوهر ، در يك‌جا نمىانجامد .\r\nو اگر پندارند كه توانائىهاى فراوان ، در يك‌جا موجود است ، خواهيم گفت : در اين هنگام با پاره‌اى از آن توانائىها كار انجام مىشود ، بدون پاره‌هاى ديگر . و يا با همهء توانائىهائى كه در سمت جاى توانائى مىباشند ، كار انجام مىگردد ، زيرا چيزى كه فشار آن را به وجود مىآورد ، مشروط به اين نيست كه در نزديكترين جاهاى پهلوى توانائى پديد آيد .\r\nآيا نمىبينى ، ما به‌وسيلهء فشارى كه بر پايين تير وارد مىكنيم ، در همان لحظه ، بدون درنگ و بدون دوباره وارد كردن فشار ، در نوك تير ، حركت پديد مىآوريم ، و بنابراين ، مىبايست ، با همهء توانائىهائى كه در سمت جاى توانائى مىباشند ، فشار پديد آورده باشيم ، و از اين روى كار به گرد آمدن دو جوهر ، در يك جا و در يك زمان ، نخواهد انجاميد .\r\nو اما اين‌كه مىگويند : جهان پر است « 1 » همانا دليل نشان مىدهد كه جاى خالى هست ، زيرا اگر هيچ سوئى يافت نمىشد كه در آن جوهر نباشد ، هيچ حركتى از ما صادر نمىگرديد ، براى اين‌كه نمىتوانستيم ، در هيچ سوئى از جائى به جائى برويم ، مگر آن‌كه پيش از جائى به جائى شدن ما مىبايست ، هرچه جوهر در آن‌جا هست ، به سوى ما جابه‌جا شوند ؛ و اگر بگوئيم : يكديگر را از جا مىرانند ، مىبايست ، همهء چيزهائى كه در جهان هست ، به جنبش درآيند ، و آنچه ما مىدانيم ، جز اين است .\r\nپس اگر بگويند : هوا جسم تنكى است ، و ما مىتوانيم آن را از خود برانيم ، و جاى آن برويم ، و هوا جاى ما بيايد ، گفته خواهد شد : از تنكى هوا كارى ساخته نيست ، زيرا چيزى كه از درست بودن آنچه مىگويند ، جلوگيرى مىكند ،\r\n\r\n\r\n","description":"","footnote":"\r\n( 1 ) و بدين سبب با پديد آوردن فشار ، جوهر تازه‌اى موجود نمىشود ، به طورى كه قبلا ذكر شد .\r\n","page_name":" 66 ","page_number":192},
  {"content":"\r\n\r\nفراهم آمدن دو جوهر ، در يك جاى است ، و اين به جا گرفتن جوهر بازگشت مىكند ، نه به كم جرمى و پرجرمى .\r\nآيا نمىبينى ، اگر يكى از ما در خانه‌اى فرود آيد ، كه پيرامونش را آرد فرا گرفته باشد ، به مانند اين‌كه اگر پيرامونش را قلع و آهن فرا گرفته باشد ، به طور يكسان نمىتواند ، راه برود ، و دربارهء آنچه در اين باب سخن‌آميزى مىكنند ، اگر خواسته باشيد در كتاب ديگرى گفتگو خواهيم كرد .\r\nو دليلى كه مىرساند ، ما در جوهر نمىتوانيم كارى انجام بدهيم ، اين است كه اگر مىتوانستيم در آن كار انجام بدهيم ، به ناچار ، مىبايست ، در آغاز هستى ، ما آن را پديد آورده باشيم ؛ زيرا كسى كه خود چيزى را داراى صفتى مىگرداند ، كه داراى آن صفت نمىشود ، مگر به اين‌كه كار ديگرى هم در آن انجام شده باشد ، مىبايست ، آن كار را هم خود او ، انجام داده باشد .\r\nمانند سخن گفتن ، كه خبر نخواهد شد ، مگر آن‌كه خواسته باشند آن خبر گردد ، پس بايستى خواستن هم كار آن كسى باشد كه سخن را خبر مىگرداند ، و ما نمىتوانيم جوهر را در آغاز هستى بدهيم ، زيرا در غير جاى توانائى ( يعنى اندام ) نمىتوانيم كارى انجام بدهيم ، مگر به اين‌كه با جاى توانائى تماس پيدا كند ، و كمترين مدت تماس يك لحظه است ، و حال آن‌كه جوهر پيش از آن‌كه كارى در آن انجام گردد ، نبوده است ، و چون نمىتوانستيم با آن تماس پيدا كنيم ، پس نمىتوانستيم آن را به هستى درآوريم ، بنابراين ، توانا بودنمان ، به خلق جوهر نادرست است .\r\nو همين اندازه از گفتار اينجا بس است ، زيرا پايان دادن چيزهائى كه به اين باب وابستگى دارد ، كتاب را به درازا مىكشاند ، و شايد اگر خداوند يارى بدهد ، آنچه را گفتيم انجام مىدهيم ، آن را به پايان برسانيم .\r\nو كسى نمىتواند بگويد : نوعى از توانائى وجود داشته ، كه اكنون معدوم است ؛ و آن توانائى با توانائىهاى كنونى ناهمسان بوده ، و مىشده است ، كه با آن توانائى جسم پديد آيد ؛ و اين سخن از آنجا نادرست است ، كه هرچند همه\r\n\r\n","description":"","footnote":"","page_name":" 67 ","page_number":193},
  {"content":"\r\n\r\nتوانائيها ، با يكديگر ناهمسانند ، و با اين همه ، در اين خصوصيت همه با هم يكسان مىباشند ، كه جنس كار را با پاره‌اى از آن ، مىتوان انجام داد ، و با توانائىهاى ديگر ، نيز كار انجام مىگردد ، و ناهمسانى پارهء نخست ، با ديگرها بيشتر از ناهمسانى پاره‌اى از توانائىهاى كنونى ، با پارهء ديگر از آن نيست ؛ پس آنچه گفتند ، باطل گرديد .\r\n\r\n","description":"","footnote":"","page_name":" 68 ","page_number":194},
  {"content":"\r\n\r\n\r\nفصل در اين كه خداوند برتر از همه چيز ، دانا است\r\nاكنون كه توانا بودن خداوند برتر از همه چيز ثابت شد ، تو مىتوانى اثبات دانا بودن و زنده بودن او را برگزينى كه پيشتر بياورى ، و يا آن‌كه موجود بودنش را جلو بيندازى .\r\nزيرا هر يك از اين دو كار ، شدنى است ، و هيچيك از ديگرى شايسته‌تر نيست كه پيش آورده شود ، و ما برابر با آنچه سيد مرتضى در اين كتاب انجام داده بود ، دانا بودنش را جلو انداختيم .\r\nبدان : دانا آن كسى است كه كارى را كه بر آن توانا است ، از او برآيد كه استوار انجام بدهد ، چه به‌راستى بر آن توانا باشد ، يا به انديشه ، توانائى داشته باشد .\r\nتوانائى داشتن به راستى را ما از آن رو گفتيم ، كه شخص دانا بر هر كارى كه توانا هست ، از او برمىآيد ، آن را استوار گرداند .\r\nتوانائى به انديشه را از آن رو آورديم ، كه هر كارى را شخص دانا بر آن توانا نباشد ، و ديگران بتوانند آن را انجام بدهند ، يا كارى كه به خودى خود ، انجام شدنى نباشد ، اگر چنين پنداريم كه شخص دانا ، بر آن توانا مىبود ، از او برمىآمد ، آن كار را استوار انجام بدهد ؛ و اگر اين را نمىگفتيم ، تعريف ما در هم مىشكست .\r\n\r\n","description":"","footnote":"","page_name":" 69 ","page_number":195},
  {"content":"\r\n\r\nاكنون كه تعريف‌مان درست گرديد ، بدان نياز داريم ، كه نخست ، توانا بودن يكى از خودمان را ، از راهى روشن كنيم ، كه همان راه ، در خدا هم باشد ، تا پس از آن‌كه اين صفت را در خود ثابت كرديم ، دانا بودن خداوند برتر از همه چيز را آشكار گردانيم .\r\nدليلى كه مىرساند ، يكى از ما دانا است ، اين است كه ما دو شخص زنده را مىيابيم كه توانا هستند ، و كارهاى استوار به مانند نوشتن زياد ، خانه ساختن ، پارچه بافتن ، رنگ كردن ، و صنعتهاى استوار ديگر ، از يكيشان ، برمىآيد ، و ديگرى با آن‌كه مىتواند كار انجام بدهد ، اما كار استوار از او برنمىآيد .\r\nبه همين ملاحظه ، مىگوئيم ناگزير آن يكى كه استوار كردن اين كارها ، از او برمىآيد ، به صفتى اختصاص دارد ، و آن ديگرى كه از او برنمىآيد كار استوار ، انجام بدهد ، آن صفت در او وجود ندارد ، و اگر چنين نمىبود ، هرآينه از هر دو نفر بر مىآمد كه كار استوار ، انجام بدهند ، و ما مردم زبان‌دان را يافتيم ، يكى را كه اين جدائى از ديگرى دارد ، دانا مىگويند ، پس جدائى ميان آن دو نفر را به عقل ثابت كرديم ، و در گفتن لفظ دانا ، از مردم لغت‌دان پيروى نموديم .\r\nپس اگر بگويند : چه اندازه از كار استوار ، مىرساند كه شخص توانا ، دانا هم هست آن را روشن كنيد .\r\nگفته خواهد شد : اندازه‌اش به چگونگى دانسته مىشود ، نه به چندى ، و آن پاره‌اى از كارها است كه از همهء توانايان ، برنيايد ، آن را انجام بدهند ، و اين اندازه‌اى است ، كه دانا بودن شخص توانا را نشان مىدهد ، و كارهائى كه از همهء توانايان ، برمىآيد ، دانا بودن شخص را نمىرساند ، مانند نوشتن يك حرف يا دو حرف ، يا سرزدن يك كلمه از كسى كه نمىداند ، به چه‌چيز مربوط است ، يا پيوست دادن چيزى به چيز ديگر ، كه از مردم نادان نيز برمىآيد ، اينها دانا بودن شخص را نمىرساند .\r\nو همچنين كارى كه برابر با كار شخص ديگرى ، انجام گردد ، دانا بودن كسى را نمىرساند ، زيرا از هركسى برمىآيد ، از روى كار ديگرى چيزى درست\r\n\r\n","description":"","footnote":"","page_name":" 70 ","page_number":196},
  {"content":"\r\n\r\nكند ، علاوه بر آن ، هركس از روى كار ديگرى ، چيزى درست مىكند ، به آن نياز دارد كه بداند ، چگونه بايد از كار ديگرى پيروى كرد ، تا بتوان آن كار را درست ، انجام داد .\r\nپس اگر بگويند : آيا نوعى از كارها يافت مىشود ، كه دانا بودن انجام دهنده‌اش را ، نشان بدهد .\r\nخواهيم گفت : تنها نوع كار ، دانا ، بودن انجام‌دهنده‌اش را نمىرساند ، و بيش از اين نشان نمىدهد كه كارى استوار انجام گرديده است ، و يا آن‌كه كار بر روئى سر زده ، كه جز از شخص دانا بر اين روى سر نخواهد زد ؛ مانند باور داشتن پاره‌اى از چيزها ، كه همان دانستن است ، زيرا نشان مىدهد كسى كه اين چيزها را باور كند ، دانا است ، زيرا باوركردن ، بر پاره‌اى از روىها همان دانستن است .\r\nو باور كردن ، بر اين روى در اين‌كه اين‌گونه باور كردن ، از كسى كه دانا نباشد ، برنمىآيد ، به رهگذر انجام دادن كار استوار ، مىگذرد ؛ پس آنچه گفتيم درهم نمىشكند .\r\nپس اگر بگويند : آيا چنين نيست كه اراده كردن ، جز از كسى كه دانا باشد ، سرنمىزند ؛ و حال آن‌كه خود اراده كردن ، كار انجام دادن است ، بدون آن‌كه از روى استوارى انجام گردد .\r\nخواهيم گفت : دو پاسخ براى اين پرسش هست ، ( يكى ) اين‌كه اراده كردن ، مىشود از كسى كه دانا نباشد سر بزند ، به اين‌كه گمان برنده ، يا باوركننده‌اى نادانان باشد ، و كار استوار چنين نيست ، و جز از كسى كه دانا باشد سر نخواهد زد . ( پاسخ دوم ) اين است كه اراده كردن نيازى به دانا بودن ، ندارد ، بلكه اراده كننده بودن به اين نيازمند است كه دانا و يا باوركننده باشد ؛ آيا نمىبينى ، اگر ديگرى در يكى از ما اراده به‌وجود آورد ، مىبايست ، آن يك از ما ، دانا و يا باور كننده باشد ، و اگرچه خود او اراده نكرده باشد ، پس دانسته شد كه حالتى نياز به حالت ديگر دارد .\r\nپس اگر بگويند : شما پذيرفتيد ، كه كار استوار ، مىشود از كسى كه صفت\r\n\r\n","description":"","footnote":"","page_name":" 71 ","page_number":197},
  {"content":"\r\n\r\nباوركنندگان يا گمان برندگان را داشته باشد ، اگر چه دانا نباشد ، سر بزند ، و از اين سخن بر نمىآيد كه خداوند برتر از همه‌چيز ، بايد دانا باشد .\r\nگفته خواهد شد : كار استوار ، وجود صفتى را نشان مىدهد ، كه بايد با ثبات عقل باشد ، و ثبات عقل جز دانا بودن نيست ، و كسى كه دانا نباشد ، شايد كه با درست خردى همراه نباشد ؛ زيرا رواست ، با درست‌خردى ، از گمان برنده بودن و باور كردن بيرون برود ، و كسى نمىتواند ، نويسنده‌اى ، با رسائى قلم ، باشد ، و با به‌جا ماندن خرد ، از آنچه مىداند و مىتواند ، به در رود ؛ پس جدائى ميان اين دو ، روشن گرديد ؛ و نيز چيزى كه از راه باور كردن و گمان بردن به‌دست مىآيد ، نمىبايست به مستى و ديوانگى خلل‌پذير باشد ؛ زيرا مستى و ديوانگى از گمان بردن و باور داشتن ، جلوگيرى نمىكنند ، و از دانا بودن ، جلوگيرى مىكنند و بس ؛ و ما مىدانيم صنعتها با مستى و ديوانگى ، خلل‌پذير مىباشند ، پس دانسته شد ، كه كار استوار انجام دادن براى دانا بودن است ، نه باور داشتن و گمان بردن .\r\nو نيز چيزى كه از راه گمان بردن و باور داشتن پديد مىگردد ، مىشود كه با نخستين ورزيدگى يافتن ، بدست آيد ، و ما مىدانيم كه صنعتها را با نخستين ورزيدگى در كار نمىتوان آموخت ، و دانسته مىشود كه آموختن كم‌به‌كم ، براى دانشى است كه به ورزيدگى يافتن ويژه‌اى ، نياز دارد . و پس از فرا گرفتن اين ورزيدگى ، خداوند برتر از همه‌چيز ، دانشى آشكار ، با آن صنعتها مىآفريند .\r\nپس اگر بگويند : چنانچه كار استوار ، دانا بودن انجام‌دهنده‌اش را مىرساند ، مىبايست ، كار آشفته و نااستوار نشان بدهد كه او دانا نيست .\r\nخواهيم گفت : چنين چيزى نمىبايست ؛ زيرا اين عكس قضيه است و عكس در استدلال عقلى لازم الصدق نيست « 1 »\r\n\r\n\r\n","description":"","footnote":"\r\n( 1 ) عكس لازم الصدق قضيهء كليهء جزئيه است ، و قضيهء جزئيه ، حكم بعضى از افراد موضوع را بيان مىكند ، و نسبت به بقيهء افراد ساكت است ، مثلا هنگامى كه مىگوئيم : هركار استوارى نشان مىدهد كه انجام‌دهنده‌اش دانا است ، عكس اين قضيه ، چنين مىشود ، كه بعضى از كسانى دانا هستند ، كار استوار مىكنند ، و بعضى ديگر را نمىرساند كه كار استوار مىكنند ، يا نمىكنند ، و يا كار آشفته ، انجام مىدهند ، يا هيچ انجام نمىدهند . ( مترجم )\r\n","page_name":" 72 ","page_number":198},
  {"content":"\r\n\r\nآيا نمىبينى ، ما به حادث بودن جسم از دليلى پى برده‌ايم كه براى حادث بودن عرضها به كار نمىآيد ، بلكه حادث بودن عرض از دليل ديگرى دانسته مىشود ؛ و همچنين مىشود با دليل ديگرى بدانيم ، كسى كه كار آشفته انجام مىدهد ، دانا است . و ما اين را از آن رو گفتيم ، كه كار آشفته را مىشود ، شخص دانا ، براى مصلحتى ، انجام بدهد ؛ اما كار استوار اين‌گونه نيست ، زيرا جز كسى كه دانا به كار استوار باشد ، از ديگرى برنمىآيد آن را انجام بدهد ، پس جدائى ميان اين دو آشكار گرديد .\r\nگاهى مىتوان دانست ، شخص آشفته كار ، دانا نيست ؛ و آن هنگامى است ، كه بدانيم انگيزهء فراوانى او را وادار مىكند كه كار استوار انجام بدهد ، اما از او برنمىآيد آن را انجام بدهد ، و چون از او برنمىآيد ، مىدانيم او دانا نيست ، چه كار آشفته از او سر بزند ، يا سر نزند ؛ زيرا اگر مىتوانستيم بدانيم كار استوار از كسى كه هيچ‌كارى انجام نمىدهد برنمىآيد ، پى مىبرديم كه اگر كسى كار نااستوار انجام بدهد ، دانا نيست ؛ پس به سر زدن كار شوريده ، توجهى نيست ؛ و در انجام دادن خود كار ، چيزى نيست كه دانا بودن يا نادان بودن انجام‌دهنده‌اش را نشان بدهد .\r\nگاهى گفته مىشود : پاره‌اى از كارها ، در پاره‌اى از وقتها ، نشان مىدهد كه انجام‌دهندهء كار ، نادان است ؛ آيا نمىبينى اگر كسى بگويد « جيد » به كسر جيم و تخفيف ( يا ) ، و بخواهد ، از خوبى چيزى خبر بدهد ، مىرساند كه او به اين لغت ، نادان است .\r\nاكنون كه پاره‌اى از مطالب آشكار گرديد ، ثابت شد كه خداوند برتر از همه چيز ، كارهاى استوارى انجام داده است كه بر هر استوار كارى ، در هركار استوارى ، فزونى دارد : از آفريدن گياهها و ميوه‌ها و جاندارها ، و آنچه در آنها از استوار كارىهاى تازه و نازك‌كارىهاى صنعتى ، و تركيبات شگفت‌آميز ، و آفرينش آسمانها و زمينها و جز آن هست ، و همه كارهاى استوار مىباشند ، پس مىبايست او دانا باشد .\r\n\r\n","description":"","footnote":"","page_name":" 73 ","page_number":199},
  {"content":"\r\n\r\nپس اگر بگويند : آيا چنين نيست كه پاره‌اى از ايشان گفته‌اند : آغاز فراهم آوردن آسمانها و همچنين چيزهاى ديگر كار اوست ، و با اين همه چگونه دليل مىآورند كه او داناست ؛ « 1 »\r\nخواهيم گفت : ما تصور مسئله را در نخستين موجود زنده‌اى كه خداوند برتر از همه چيز آفريده است ، قرار مىدهيم ، كه ناگزير به ساختمان ويژه‌اى ساخته شده است و ناچار او اين ساختمان را انجام داده است ، زيرا ما آن را نخستين زنده پنداشتيم ؛ و آنچه ما مىخواهيم بگوئيم كه او دانا است ، به‌همين ثابت مىشود .\r\nعلاوه بر آن هيچ‌گونه‌اى از گونه‌هاى ( آفرينش ) نيست مگر آن‌كه كارهاى شگفت‌انگيز تازه‌اى پديد مىآيد ، و همين دانا بودن او را مىرساند ؛ آيا نمىبينى از هرنوعى حيوان بدون اختلاف چيزى مىآفريند ، كه از نوع همان باشد ، پس از نوع مردم ، چهارپا نمىآفريند ، و از چهارپا نوع انسان نمىآفريند ، و اگر او دانا نمىبود ، اين روش بهم مىخورد .\r\nو همچنين آفريدن ميوه‌ها ، به هنگام ، و در هر درختى چيزى بمانند آن ، پس در تاك ، خرما نمىآفريند ، و از درخت خرما ، انگور نمىآفريند ، و در درختهاى ديگر چيزى كه از نوع آن نباشد نمىآفريند ، پس اگر به اينها دانا نمىبود ، نمىبايست ، اين‌گونه يك روش باشد ، و گوناگون مىشد ، و همچنين ، در ماه‌هاى كانون ، ميوه نمىآفريند و آب ، در ماه تموز و آب « 2 » يخ نمىبندد ؛ پس اگر دانا نمىبود اين كارها چنين نمىبودند .\r\n\r\n\r\n","description":"","footnote":"\r\n( 1 ) خلاصه اعتراض اين است كه شايد اصول كلى و ابتدائى عالم را خداوند ، آفريده باشد ، و وقايع بعدى به تسلسل اسباب فراهم شده باشد .\r\n( 2 ) تموز و آب دو ماه رومى قديم هستند كه تقريبا در حدود تير و مرداد مىباشند .\r\n","page_name":" 74 ","page_number":200},
  {"content":"\r\n\r\n\r\nفصل در اين‌كه خداوند برتر از همه چيز موجود است « 1 »\r\n1 - مىبايست خداوند ديرينهء برتر از همه چيز ، موجود باشد ، زيرا از آنجا\r\n\r\n\r\n","description":"","footnote":"\r\n( 1 ) در اين فصل ، شيخ ابديت و سرمديت صفت هستى را براى خداوند ثابت مىكند ؛ ابديت ، اين است كه در گذشته‌هاى بلا آغاز بوده و اكنون نيز موجود است ، سرمديت به اين معنى است كه در آينده‌هاى بىپايان هميشه موجود خواهد بود ، و گسيختگى در هستى او روى نمىدهد .\r\nاستدلالى كه براى ابديت و سرمديت او آورده مشتمل بر چند جزء است كه در آغاز به طور خلاصه آنها را ذكر مىكند ، و پس از آن تا به آخر فصل يكايك اجزا را شرح و بيان داده و دليل اثبات آنها را ذكر مىكند ، و اجزاء مندرج در اين استدلال بدين قرار مىباشند :\r\nالف - و خود ، خداوند عين علم و قدرت و ساير صفاتى است كه تعلق و ربط ذاتى او را به غير مىرسانند ، زيرا او برابر با آنچه گذشت توانا و دانا است و اينها صفات حقيقى ذات اضافه هستند .\r\nب - اضافى بودن اين صفات بالذات است ، و علت ديگرى جز موجوديت ابدى و سرمدى ، ما بين اين صفات با متعلقات آنها ارتباط حاصل نگردانيده است ، و رابطهء اين و صفات با متعلقات خود ، به مانند رابطه و نسبت ما بين الفاظ با معانى نيست ، زيرا رابطه و نسبت الفاظ با معانى ذاتى نيست ، بلكه به حسب وضع و قرارداد اهل لغت\r\n","page_name":" 75 ","page_number":201},
  {"content":"\r\n\r\nكه او توانا و دانا است ، به خودى خود ، به چيزهاى ديگر وابستگى دارد . و چيزى كه به خودى خود ، به چيزهاى ديگر ، وابستگى داشته باشد ، اگر جز همان كه بدان وابسته است ، به چيز ديگر ، وابستگى نيابد ، نيست شدنش . آن را از وابستگى داشتن به ديگرى بيرون مىبرد .\r\n2 - و ما شرط كرديم كه به خودى خود ، به ديگرى وابسته باشد ؛ زيرا او وابستگى هرچيزى ، به ديگرى ، اگر به خودى خود نباشد ، مىشود ، كه نيست شدنش ، از وابستگى داشتن به ديگرى ، جلوگيرى نكند ؛ همچنان كه خبر و امر و همهء اقسام سخن گفتن ، به چيزهاى ديگر وابسته‌اند ، و با اين همه ، نيست شدن آنها از وابسته بودنشان ، به چيزهاى ديگر جلوگيرى نمىكند ، آيا نمىبينى هنگامى كه سخنى به پايان برسد ،\r\n\r\n\r\n","description":"","footnote":"\r\nحاصل شده است ، اما اضافه و نسبت ما بين قدرت و مقدور ، و علم و معلوم اين‌گونه نيست ، بلكه اضافهء حقيقى و ذاتى ميان آنها حاصل است ؛ زيرا مفهوم و وجود اين صفات عين ربط و وابستگى يك ذات با چيزهاى ديگر است ، و قدرت او همان رابطهء ايجابى با كارهائى است كه انجام مىدهد .\r\nج - چيزهائى كه متعلق اين صفات مىباشند ، از جهت كم و كيف ، و كوچكى و بزرگى ، و كلى و جزئى بودن مبهم و نامتعين نيستند ، بلكه دانائى و توائى او نسبت به كارهاى معين و اندازهء معين ، و جاى معين ، و با شرايط معين ، كم يا زياد است . و دانائى و توانائيش نسبت به همه‌چيز به‌طور قطعى و روشن نسبت به كارهاى كلى يا جزئى مىباشد و بنابراين اگر چنين تصور شود كه دانائى و توانائيش از يك چيز قطع رابطه و تعلق كند ، به چيز ديگر تعلق نخواهد يافت و بدون متعلق خواهد ماند ، و از صفات اضافى نخواهد بود ، پس آنچه را علم و قدرت تصور كرده‌ايم ، علم و قدرت نخواهد بود .\r\nد - چنان كه گفته شد ، نبودن متعلق براى اين صفات آنها را از حقيقت خود كه صفت اضافى بودن است بيرون مىبرد ، زيرا در تصور اين‌كه صفت مضاف بدون متعلق باشد ، تناقض پيش مىآيد ، براى اين‌كه مفهوم ذهنى و وجود حقيقى اينها عين نسبت داشتن يك ذات با چيزهاى ديگر است ، و در صورت ابهام متعلق ، از صفت اضافى بودن بيرون مىروند ، پس آنچه را علم و قدرت تصور كرده‌ايم ، علم و قدرت نخواهد بود ، زيرا اين صفات ، متعلق مخصوص و معين لازم دارند و اين روش استدلال شايد مخصوص به خود شيخ باشد و نظم و ترتيب مطالب او به قرارى است كه در ترجمه ملاحظه مىشود ( مترجم )\r\n","page_name":" 76 ","page_number":202},
  {"content":"\r\n\r\nگفتارى سود بخش مىشود . و حال آن‌كه جمله ، وقتى به جزء آخر برسد . آنچه پيش از آن گذشته ، وابستگى خود را از دست داده است ، و با اين همه ، به چيزى كه از آن خبر داده شده ، يا به كارى كه به آن فرمان داده شده ، وابستگى دارد ؛ زيرا اين وابستگى ، به رابطهء ذاتى ميان الفاظ با كارهاى خارجى ، بازگشت ندارد ، بلكه به قرارداد ما بين مردمى باز مىگردد .\r\nپس اگر بگويند : اين وابستگى چيست ؟ آن را تفسر كنيد ، سپس روشن نمائيد ، چگونه نيست شدنش ، از وابستگى داشتن به چيز ديگر جلوگيرى مىكند ؟\r\nگفته خواهد شد : مىخواهيم بگوئيم ، وابستگى داشتن ، اين است كه ، توانا بودن خداوند چيزى مىخواهد كه بر آن توانا باشد ، و همچنين دانا بودن او چيزى مىخواهد ، كه آن‌را بداند « 1 » و همهء صفات ديگرى كه به غير وابستگى دارند ، چيزى مىخواهند كه به آن وابستگى يابند ، جز زنده بودن ، و هستى داشتن ، كه اين دو صفت ، به چيز ديگرى وابستگى ندارند .\r\n\r\n\r\n","description":"","footnote":"\r\n( 1 ) دنبالهء خلاصه‌اى كه در اول فصل ذكر شد . اين استدلال شايد ، مربوط به همان اشكالى باشد كه در فصل اثبات قدرت ذكر شد و جواب به آن داده شد . اشكال اين بود كه شايد كسى بگويد : از ادلهء اثبات علم و قدرت چنين برآمد كه اصول عالم در ابتدا با علم و قدرت به‌وجود آمده ، و شايد آفرينش‌هاى بعدى به عادت خداوند انجام گردد ؛ يا آن‌كه شايد كسى بگويد : در به دو آفرينش اجزاء عالم با علم و قدرت بهم ربط داده شدند ، و بعد از آن‌كه علل اوليه موجود گرديد ، و چرخ حوادث به گردش افتاد ، از كجا مىتوان ثابت كرد كه تحولات بعدى به‌دست تسلسل علل و معلولات طبيعى نيفتاده باشد ، و اكنون جز تعاقب و تسلسل حوادث چيز ديگرى در ادارهء امور عالم دخالتى نداشته باشد .\r\nجوابى كه از اين استدلال برمىآيد آن است ، كه اگر علم و قدرت ، در ادارهء امور عالم ، پيش از اين دخالت داشته ، بايد تا ابد دخالت داشته باشد ؛ زيرا علم و قدرت و اراده و اختيار صفات حقيقى هستند ، اما حقيقت مفهومى و وجودى آنها عين ربط ما بين عالم و معلوم و قادر و مقدور عليه است ، پس اگر كارى در آغاز به علم و قدرت انجام گرديده بايد هميشه در آن دخالت داشته باشد ، و گرنه جريان كار متوقف خواهد گرديد ، و سازمانى كه به علم و قدرت تشكيل يافته بايد هميشه زير تعلق علم و قدرت و اراده و اختيار باشد ، و اين مشابه با ملازمهء ما بين فاعل و غايت است كه ارسطو آن را ثابت مىكند .\r\n","page_name":" 77 ","page_number":203},
  {"content":"\r\n\r\n3 - و از اين روى شرط كرديم كه جز همان كه بدان وابسته است ، به چيز ديگر وابستگى نيابد ، زيرا با در نظر گرفتن اين شرط ، نمىشود كه با نابود شدن اين وابستگى به چيز ديگرى وابستگى يابد ؛ و اگر اين شرط را نمىآورديم ، كسى مىتوانست بگويد : توانائى داشتن ، به سبب و مسبب با هم وابسته است ، و هنگامى كه سبب به توسط قدرت ، موجود گرديد ، مىشود كه وابستگى قدرت به آن كار ، از ميان برود ، و پس از نيست شدن آن وابستگى ، مسبب پديد آيد ، زيرا اگر اين وابستگى از ميان نرود ، قدرت ، در زمانهاى گوناگون ، و نسبت به كارهاى گوناگون ، و جاهاى گوناگون ، به كارهاى بسيار و بىشمار ، وابستگى خواهد يافت ، و اگر با آوردن اين شرط ، از آنچه گفته شد ، دورى نمىجستيم سخن‌مان به اينها كه گفتيم درهم مىشكست « 1 »\r\n4 - دليل بر اين‌كه نيست شدن قدرت ، از صفت اضافى بودن آن جلوگيرى مىكند ، اين است كه اگر ؛ از تعلقى بودن آن جلوگيرى نكند ، مىبايست ، هريك از ما بر انجام دادن كارهاى بىپايان توانا باشد ، و مىبايست ، توانايان در صفت توانائى بر يكديگر فزونى نداشته باشند ، و مىبايست ، ما بتوانيم خداوند ديرينهء برتر از همه چيز را از انجام دادن كار جلوگيرى كنيم ، و همهء اينها نادرست است .\r\nو اين‌كه گفتيم : اگر تعلق نداشتن قدرت به كارها آن را از صفت اضافى بودن بيرون نبرد و نيست نكند ، مىبايست ما بر كارهاى بىنهايت توانا باشيم ، براى اين است كه قدرتهاى نبوده و بدون متعلق ، بسيار و بىپايانند ، و اگر با نداشتن متعلق\r\n\r\n\r\n","description":"","footnote":"\r\n( 1 ) از اين عبارت و قسمتهاى ديگر ، چنين برمىآيد كه متعلق قدرت خداوند ، مبهم و مردد نيست و برابر با آنچه ملاصدرا مىگويد تفاوت ما بين قدرت ذاتى كه منحصر به فاعل تام الذات است ، با قدرت ديگران اين است كه قدرت مخلوق بالقوه و مردد ميان فعل و ترك و از لحاظ متعلق مبهم است ، و نياز به مخصص و مرجح خارجى دارد ، اما قدرت ذاتى كه بالفعل است ، از لحاظ متعلق مردد و مبهم نيست بلكه متعلق آن متعين و قطعى است .\r\n","page_name":" 78 ","page_number":204},
  {"content":"\r\n\r\nباز هم صفت اضافى باشند ، مىبايست از آن ما گردند ؛ و چون اشكالات مذكور پيش مىآيد ، صفت اضافى ماندن قدرت بدون متعلق ، نادرست خواهد بود .\r\nپس اگر بگويند : نيست شدن قدرت از صفت اضافى بودنش جلوگيرى نمىكند و از اين جلوگيرى مىكند كه از آن ما باشد ، زيرا قدرت به اين ، از آن ما خواهد شد ؛ كه در ما حلول كند ، و حلول جز در هنگامى كه چيزى وجود داشته باشد ، تحقق نخواهد يافت ، و براى همين ، درست نيست كه قدرت نبوده از آن ما گردد .\r\nگفته خواهد شد : با آن‌كه قدرت نبوده در ما حلول نكند و از آن ما نگردد ، آنچه مىخواهيم بگوئيم درست مىباشد ، زيرا ، قدرت ، در حقيقت ، نسبت دادن اين صفت به كسى است ، كه او را توانا گويند ؛ و توانا بودن به اين است كه شخص نسبتى با كار انجام شدنى داشته باشد ، پس آنچه مىگوئيم كه قدرت نيست شده ، از آن ما خواهد شد ، درست است .\r\nعلاوه بر آن اگر نيست شدن قدرت از اضافى بودن آن جلوگيرى نكند نمىشود كه توانائى و ناتوانى با هم در نيستى گرد آيند و هر دو نباشند ، زيرا با هم گرد آمدن دو ضد در جائى درست نيست كه متعلق به يك كار باشند ، و اگر متعلق به يك كار باشند بدان مىكشد كه شخص توانا ، ناتوان باشد .\r\nعلاوه بر آن ، اگر بگوئيم قدرت زمانى كه نيست گرديد به چيزى تعلق ندارد ، اين سخن چيزى بيش از آن نخواهد بود كه بگوئيم هيچكس جز خداوند برتر از همه چيز توانا نيست ، زيرا بنابر آنچه ( به خواست خداوند ) روشن خواهيم كرد ، نمىشود كه موجود بلا آغاز برتر از همه چيز به قدرتى كه زايد بر وجود و جز هستى او باشد ، بر كارها توانا باشد .\r\nو دليل ديگرى كه مىرساند : نيست شدن قدرت آن را ، از صفت اضافى بودن بيرون مىبرد ، اين است كه اراده هنگام بودن به كارها تعلق دارد ، و با نيست شدن از وابستگى داشتن به كارها بيرون مىرود ، و هيچ‌روئى براى بيرون شدن ، از اين وابستگى ، برايش نيست ، جز آن كه نيست شده است ؛ پس مىبايست ، هرچيزى\r\n\r\n","description":"","footnote":"","page_name":" 79 ","page_number":205},
  {"content":"\r\n\r\nدر نيستى با آن انباز باشد از تعلق يافتن به كار بيرون برود ؛ و اين سخن به روشن كردن چهار چيز نيازمند است :\r\nالف - اين كه اراده صفتى ( اضافى ) است و به انجام دادن كار وابستگى دارد .\r\nب - ارادهء هنگام نيست شدن ، از وابستگى داشتن به كار بيرون مىشود .\r\nج - چيزى كه آن را از وابستگى داشتن به كار بيرون مىبرد همان نيست شدن آن است .\r\nد - هرچيزى در نيست بودن با آن انباز باشد مىبايست همان حكم اراده را داشته باشد .\r\nو دليلى كه مىرساند : اراده به انجام دادن كار وابستگى دارد ، اين است كه از ملاحظهء احوال خودمان ، آشكار مىيابيم : هريك از ما اراده مىكند كارهائى را انجام بدهد ، پس از آن به انجام دادن كارهاى ديگرى ، كه ضد كارهاى قبلى باشد ، يا ضد آنها نباشد ، باز مىگردد ؛ در اين هنگام از آن بيرون نيست كه ، ارادهء قبلى ، موجود است ، يا معدوم شده است ؛\r\nاگر موجود مانده باشد ، از اين بيرون نيست . يا با آن كه به كار ديگرى وابستگى يافته ، باز به همان كار پيش هم وابستگى دارد ، و ما مىدانيم چنين چيزى نيست ، و يا اين كه از وابستگى داشتن به هركارى بيرون رفته است و به اين مىكشاند كه اراده با آن كه اراده است چيز ديگرى جز اراده باشد ، و اين نادرست است .\r\nپس اگر بگويند : اراده براى اين ، از وابستگى داشتن به هركارى بيرون شده است ، كه آنچه شخص مىخواسته ، انجام يافته و گذشته است ؛\r\nخواهيم گفت : گاهى پيش مىآيد : كارى كه مىخواسته انجام نيافته باشد ، به اين كه از آن كار پشيمان شده باشد ، و به اين سبب اراده از وابستگى داشتن به هركارى بيرون شده است ؛\r\nو نيز اگر انجام شدن كارى كه مىخواسته از تعلق يافتن اراده به هركارى جلوگيرى كرده باشد ، پس صفت اراده را ، از اين كه بايد ، به كارى وابسته باشد ،\r\n\r\n","description":"","footnote":"","page_name":" 80 ","page_number":206},
  {"content":"\r\n\r\nبيرون برده است ؛ و بنابراين روش اراده چه وجود داشته يا نداشته باشد به كارى وابستگى خواهد داشت ؛ و مىبايست انجام شدن كارى كه مىخواسته ، اراده را از هستى و نيستى با هم به در برده باشد ، و اين نادرست است ؛ و پس از اين مطالب ، چيزى به جاى نمىماند ، جز آن كه اراده نيست شده باشد .\r\nو اكنون كه نيست شدن اراده ثابت گرديد ، از اين بيرون نخواهد بود كه اراده نيست شده ، يا به انجام دادن كارى وابستگى دارد و يا ندارد .\r\nپس اگر به خود آن كار يا كار ديگرى وابستگى داشته باشد ، ما اين را به صورت تعلق داشتن حين الوجود باطل كرديم ، و اگر از وابستگى داشتن به هركارى بيرون شده باشد ، همان كه ما مىخواستيم ثابت شده است .\r\nپس اگر بگويند : اراده هنگام نيستى براى نيست شدنش ، از اين كه به انجام دادن كارى وابسته باشد بيرون نمىرود ، بلكه براى اين كه شخص اراده‌كننده از داشتن اين صفت بيرون شده است ، ارادهء نيست شده ، از وابستگى داشتن به كار ، بيرون رفته است ؛ و يا براى اين بوده كه اراده نيست شده ، از صفت‌هائى است كه تا از آن صفت‌ها باشد بايد به كارى وابستگى داشته باشد و چون از آنها بيرون شده ، از وابستگى داشتن به هركارى بيرون رفته است .\r\nخواهيم گفت : در همهء اين صور ، چيزى كه اراده نيست شده را از وابستگى داشتن به كار ، بيرون مىبرد ، همان نيستى است ؛ پس سزاوار است در همه حال همان نيستى ، علت قرار داده شود ؛ زيرا همهء آنچه گفته شد ، هنگام نبودن و بودن درست مىآيند ؛ و بنابراين آنچه مىخواهيم ثابت كنيم كه سازنده جهان موجود است ، درست شد .\r\nو اين كه ما گفتيم : هنگام نبودن و بودن همه درست مىآيد ؛ براى اين است كه نيست شدن خود اراده ، با نبودن صفت اراده براى شخص اراده‌كننده ، يا بيرون شدن ارادهء نيست شده ، از صفات لازم الاضافه ، همگى در اين خصوص با هم شريك‌اند ، كه نيستى از وابستگى داشتن اراده به هركارى جلوگيرى مىكند ، و با آن كه نيستى همه جا علت است ، گفتن اين كه نيست شدن اراده ، از وابستگى داشتن به كار ،\r\n\r\n","description":"","footnote":"","page_name":" 81 ","page_number":207},
  {"content":"\r\n\r\nجلوگيرى نمىكند ، در هم شكستن قانون عليت است ، و گفتن اين سخن روا نمىباشد .\r\nو سخن كسى كه مىگويد : درستى انجام دادن كار ، نشان مىدهد ، كه از هركسى درست باشد ، كارى سر بزند ، توانا و زنده و موجود خواهد بود ، و به اين همه گفتگو نيازى نيست ، گفتارش بيهوده است .\r\nزيرا نگريستن در يك دليل از يك روى ، نمىشود بيش از يك علم پديد آورد ، براى اين كه اگر بيش از يكى پديد آورد ، مىبايست دانشهاى بىشمار از آن پديد آيد و اين علوم غير از يكديگر باشند ؛\r\nآيا نمىبينى كسانى هستند كه او را موجود مىدانند ، و زنده‌اش نمىشمارند يا ديگرى زنده و موجودش مىداند و توانايش نمىشمارد ، و از اين دانسته مىشود كه دانستن اين صفتها ، غير از يكديگر است . و هنگامى كه دربارهء موجود بلا آغاز برتر از همه چيز سخن در ميان باشد ، مىشود كسى او را توانا بداند ، اگر چه او را زنده و موجود نداند ؛\r\nاما اين سخن را در مورد ما نمىتوان گفت ، زيرا هرگاه سر زدن كار از يك نفر ما درست باشد ناگزير مىدانيم ذاتى موجود است ، و نمىتوان او را توانا دانست و موجود ندانست ، زيرا انديشيدن دربارهء درست بودن سر زدن كار از يك نفر ما ، اقتضا مىكند كه او را توانا بدانيم ، و از اين كه او را توانا مىدانيم ، بايد او را موجود بشماريم ؛\r\nاما در مورد موجود بلا آغاز برتر از همه چيز ، اين سخن درست است كه او را توانا و دانا بدانيم و موجود ندانيم ، بر آن‌گونه كه گفتيم : از نگريستن در يك دليل و از يك روى بيش از يك علم حاصل نمىشود ، لكن اگر از دو روى در يك دليل بنگرند ، رواست به حكمهاى بسيار برسند . و در اينجا روىهاى ديگرى هست ، كه اراده‌كننده بودنش را نشان مىدهد ؛ زيرا روئى كه بيشتر از ، پديد آمدن كارها از خداوند است ، در حكم دليل جداگانه‌اى است ؛ پس به همهء اين دليلها ، ثابت گرديد كه ناگزير بايد بر موجود بودنش دليل آورد ، و شايد ما در كتاب ديگرى اگر خدا بخواهد ،\r\n\r\n","description":"","footnote":"","page_name":" 82 ","page_number":208},
  {"content":"\r\n\r\nچيزهائى را كه وابسته به اين مسئله است پايان دهيم .\r\n\r\n« ابديت وجود [ خداوند 
  ] »\r\nاما دليلى كه مىرساند خداوند بايد هميشه موجود باشد اين است :\r\nما ثابت خواهيم كرد كه موجود بلا آغاز ، يا به خودى خود بلاآغاز موجود بوده است ، و يا به واسطهء ، صفتى كه بلا شرط عين خود او باشد بلا آغاز بوده است ، و نمىشود ، چيزى ، از صفتى كه بلا شرط عين خود موصوف باشد ، بيرون شود « 1 » .\r\nپس اگر بگويند : جايگير بودن جوهر يا به خودش باز مىگردد ، و يا به صفتى بازگشت مىكند ، كه بلاشرط آن را دارا باشد « 2 » و با اين همه جوهر از جايگير بودن بيرون مىرود ، پس آيا روا نخواهد بود ، كه موجود بلا آغاز بودن خداوند ، از اين‌گونه باشد ؛\r\nگفته خواهد شد : اين پرسش به كسى كه مىگويد : بلا آغاز بودن وجود براى خداوند به ذاتش بازگشت دارد روىآور نيست ، و ديگرى كه مىگويد بلا آغاز بودن وجود او به صفتى بازگشت دارد كه آن را بدون شرط دارا\r\n\r\n\r\n","description":"","footnote":"\r\n( 1 ) صفه النفس : و هى يا يجب بلاشرط على الاطلاق ( چهار فرهنگنامه اصطلاحات كلامى ص 204 و 205 ) .\r\n( 2 ) جايگير بودن جوهر ، در فلسفهء افلاطون به جوهر باز مىگردد ، زيرا به روش افلاطون ، جوهر چيزى ، جز ابعاد نيست و وجود جوهر بامكان يكى است ، اما به روش پيروان ارسطو كه ماده را چيزى غير از ابعاد مىدانند ، و ابعاد مطلق را صورت جسم ، و عارض بر جوهر ماده شمرده و جسم را مركب از ماده و صورت جسميه كه بعد مطلق است مىدانند ، آنان مىگويند : جسم از اين جهت جايگير است كه داراى ابعاد است ، و داشتن بعد صفتى است كه بدون هيچ شرطى در حال وجود براى جوهر ، حاصل است ، اما هنگامى كه جوهر در خارج وجود نداشته باشد ، بعد ندارد ، و چون بعد ندارد ، جايگير هم نيست .\r\n","page_name":" 83 ","page_number":209},
  {"content":"\r\n\r\nاست « 1 » او چنين پاسخ مىدهد : در صورتى مىتوان تصور كرد ، او از موجود بودن بلا آغاز بيرون مىرود كه صفت بلا آغازى وجود ، مانند جايگير بودن جوهر ، مشروط به وجود داشتن آن باشد ، و در اين صورت چون كه شرط جاى گرفتن جوهر ، وجود داشتن است . هرگاه اين شرط منتفى شود ، صفت جاى گرفتن نيز از جوهر ، منتفى خواهد گرديد ؛\r\nاما صفت بلا آغاز بودن وجود خداوند از اين‌گونه نيست زيرا موجود بودن او هيچ شرطى ندارد ؛ براى اين كه در گذشته‌هاى بلا آغاز موجود بوده است ، و نمىشود شرطى براى موجود بودنش تصور كرد ، كه آن شرط نيست شدنى باشد تا با نيست شدن آن شرط ، مشروط هم كه موجود بودن او باشد ، نيز منتفى گردد « 1 » .\r\n\r\n\r\n","description":"","footnote":"\r\n( 1 ) توضيح مطلب اين است كه ، رابطهء ما بين موضوع و محمول ، يا صفت و موصوف ، اگر رابطهء ضرورى باشد كه در اصطلاح منطق قضاياى مشتمل بر آن را قضاياى ضروريه مىگويند ، و قضاياى ضروريه را چند قسم مىتوان شمرد : ضروريه مطلقهء ذائيه ، ضروريهء مشروط به ضروريه مطلقه ، و ضروريهء ، مطلقهء ازليه : ضروريه مطلقهء ذاتيه ، مثل هرانسانى متفكر است ، ضروريهء مشروط به ضروريهء مطلقه ذاتيه ، مثل هر انسانى ممكن است نويسنده شود به شرط اين كه متفكر باشد و ضروريه مطلقهء ازليه از محمولاتى حاصل مىشود كه موضوع آن قضيه ، موجود اول و بلا آغاز باشد ، مثل خداوند موجود است ، يا عالم است ، و غيره .\r\nاولى را از اين جهت ، مطلقه ذاتيه مىگويند ، كه ضرورت ثبوت محمول براى موضوع داراى هيچ شرطى نيست . غير از موجود بودن آن ، در ذهن يا در خارج از ذهن ، ( دومى را ) از اين جهت مشروط به ضروريه مىتوان گفت كه استعداد نوشتن به اين شرط براى انسان ثابت است كه متفكر باشد ، و جايگير بودن جسم نيز از همين‌گونه است ، زيرا جا گرفتن جسم ، مشروط به داشتن ابعاد است و داشتن ابعاد مشروط به موجود بودن آن است ، اما موجود بودن و يا دانا بودن و توانا بودن او و صفات ذاتيهء ديگرى كه بر او حمل مىشوند ، مفاد ضروريهء ازليه مىباشند ، و تفاوتى كه با ضروريهء ذاتيه دارد ، اين است كه چون صفت وجود در همه چيز زايد بر ماهيت آن است و همچنين صفات ديگر كه زايد بر موجوديت خود آنها است ، و به همين سبب موجوديت و صفات ديگر غيرذاتى را مىتوان از هر\r\n","page_name":" 84 ","page_number":210},
  {"content":"\r\n\r\nو نيز ثابت گرديد كه بايد او بيش از يك زمان وجود داشته باشد ، و هنگامى كه چيزى بيش از بخشى از زمان موجود بماند ، مىبايست بودنش به يك زمان جز زمان ديگر منحصر نباشد ، زيرا يك زمان بر زمانهاى ديگر برترى ندارد كه بودنش منحصر به آن زمان باشد ، و ما در گذشته‌ها گفتارمان را در اين باب پايان داديم كه موجود بلا آغاز ، نيست شدنى نخواهد بود ؛ پس براى سخن‌درازى كردن ، جائى نمانده است .\r\nو اگر بگويند : چرا روا نباشد هستيش به زمانى پايان يابد ، كه بايد در آن زمان نيست گردد ، همچنان كه آواز بدون هيچ علتى در زمان دوم بايد نيست گردد ، و چرا موجود بلا آغاز برتر از همه چيز ، به همين رهگذر دومين زمان آواز ، نرود ؟\r\nگفته خواهد شد : اين سخن بر او روا نخواهد بود . زيرا پس از آن كه هستيش به زمان دوم رسيد ، روا نخواهد بود منحصر بر آن زمان بماند ، جز در جايى كه روئى تصور شدنى ، برايش يافت شود ؛ آيا نمىبينى هرگاه ، قدرت بدان رسيد كه به بيش از يك زمان و يك جاى و يك گونه كار تعلق يابد ، كارهائى كه با آن توانائى ، انجام شدنى مىباشد ، به قسم معين منحصر نخواهد بود ، اما يك دانستن و يك باور كردن چون به بيش از يك چيز وابستگى نمىيابند ، بر تعلق يافتن به يك چيز باز مىايستند .\r\nو به همين دليل مىدانيم : با نبودن چيزى كه هستى خدا را به يك زمان تخصيص دهد ، مىبايست ماندگاريش به زمانهاى بىپايان برسد .\r\nعلاوه بر آن دليل ثابت كرده است كه پاداش نيكوكاران هميشگى است\r\n\r\n\r\n","description":"","footnote":"\r\nچيزى سلب كرد ، اما ماهيت و اجزا و لوازم آن را در هيچ حالى نمىتوان از آن سلب كرد مگر در حال نيستى مطلق كه همهء محمولات منتفى به انتفاء موضوع مىباشند ، بر خلاف ذات الهى كه خواهد آمد . او ماهيت ندارد و ذات او جز موجوديت ذاتى و صفات ديگر ذاتى چيزى ديگر نيست و اگر ذهن وجود يا محمولات ذاتى ديگر را از او سلب كند در خود تناقضى ايجاد كرده است .\r\n","page_name":" 85 ","page_number":211},
  {"content":"\r\n\r\nو بريده نمىشود و كسى كه پاداش مىدهد خداوند برتر از همه چيز است ، پس اگر نيستى بر او روا باشد ، پاداش بريده خواهد شد ، و كيفر دادن كافران نيز به همين گونه است ، و همهء مسلمانان برآنند ، كه پاداش و كيفر ، پايان نمىپذيرد .\r\nو كسى نمىتواند بگويد : در اين‌گونه از مسائل ، بر چيزهايى كه از راه شنيده‌هاى شرعى ثابت گردد ، نمىتوان تكيه كرد و اين سخن از آنجا درست نيست كه در جائى بر شنيدنىهاى شرعى نمىتوان تكيه كرد ، كه شك كردن در آنها به درست دانستن شنيدنىها خدشه وارد كند ، و حال آن كه شك كردن در اين كه موجود بلا آغاز برتر از همه چيز ، نيستىپذير است يا نه ، از درست دانستن شنيدنىهاى شرعى جلوگيرى نمىكند ، زيرا چيزى كه شنيدنىهاى شرعى بدان نياز دارند ، اين است كه او به خودى خود دانا و توانگر و بىنياز باشد ، و هيچ يك اين‌ها به نيستى ناپذيرى او وابستگى ندارند ، پس تكيه كردن بر شنيدنىهاى شرعى در اين باب درست مىباشد ، و شايد ، اگر خدا بخواهد ، بعدها سخن را در اين باب به پايان رسانيم .\r\n\r\n","description":"","footnote":"","page_name":" 86 ","page_number":212},
  {"content":"\r\n\r\n\r\nفصل در اين كه خداوند برتر از همه چيز زنده است\r\nزنده ، كسى است ، كه به واسطهء صفتى كه دارد ، توانا و دانا بودنش ، محال نباشد ؛ و اين تعريف شايسته‌تر از سخن كسى است ، كه مىگويد : زنده آن است كه درست باشد كه دانا و توانا گردد ؛ زيرا سخن او چنين پندارى پيش مىآورد ، كه درست باشد تا در آينده ، توانا و دانا گردد ، و اين را نمىرساند كه هر دانا و توانائى بايد اين صفت را داشته باشد .\r\nو نيز براى اين كه موجود بلا آغاز برتر از همه چيز ، در گذشته‌هاى بلا آغاز هميشه دانا و توانا بوده است ، و نمىتوان گفت : درست است دانا و توانا گردد ، پس سخن درست‌تر همان است كه ما گفتيم .\r\nاكنون كه اين سخن استوار گرديد ، دليلى كه مىرساند زنده ، از جهت زنده بودن داراى صفتى است ، اين است كه مىدانيم ، دو چيز هستند كه يكى را مىتوان دانا و توانا گفت ، و دربارهء ديگرى نمىتوان اين سخن را گفت ؛ آيا نمىبينى : يكى از ما ، بر آن‌گونه كه هست ، درست است او را دانا و توانا گفت ، و جسم بىجان را نمىتوان دانا و توانا گفت ، و ناگزير بايد ميان آن دو چيز تفاوتى باشد ؛ و مردم زبان‌دان كسى كه اين جدائى را دارد ، زنده نام مىدهند .\r\nپس اگر بگويند : بنابراين كسى كه زنده است مىبايست صفت ديگرى\r\n\r\n","description":"","footnote":"","page_name":" 87 ","page_number":213},
  {"content":"\r\n\r\nداشته باشد ، كه بواسطهء آن صفت ، زنده مىباشد ، و چيزى كه محال است زنده باشد ، اين صفت را بايد نداشته باشد ؛ زيرا جماد بر آن‌گونه كه هست محال است زنده باشد ، و چيزى درست است زنده باشد كه ساختمان ويژه‌اى داشته باشد .\r\nگفته خواهد شد : ما هم مىگوئيم : كسى درست است زنده باشد ، كه صفتى را دارد ؛ و چيزى كه نمىشود زنده باشد آن صفت را ندارد ، و اين صفت همان ساختمان ويژه‌اى است ، كه زنده از جهت زنده بودنش ، به اين صفت ، و به اندازه‌اى از ترى و خشكى و رخنه‌هائى ، كه جان در آن است ، نياز دارد ، و كسى كه داراى اين‌ها نباشد ، زنده بودنش محال است . اما چنين نيست كه ( ساختمان حياتى و فراهم شدن اندام حياتى ) نتيجهء همه باشد .\r\nآيا نمىبينى كسى كه درست است ، زنده گردد همه نيست ، زيرا با پيدا شدن صفت زندگى همه مىشود ؛ پس نمىبايست چيزى كه زمينه براى صفت زندگى است ، به همه بازگشت كند ؛ اما كسى كه درست است دانا و توانا باشد ، بدين‌گونه نيست ؛ زيرا كسى كه درست است دانا و توانا باشد ، جمله‌اى است ، و نياز به چيزى دارد كه آن ، اثر جمله باشد ، پس جدائى ميان آن دو ، آشكار گرديد « 1 » « 2 » .\r\n\r\n\r\n","description":"","footnote":"\r\n( 1 ) مقصود از اين عبارت آن است كه مجموعه‌هاى متداخلى وجود دارند ، مجموعهء اول از عناصر متناسب به تركيبات حياتى فراهم شده است ، و زمينه را براى پيدا شدن ساختمان حياتى ، فراهم مىكند ، مجموعهء دوم تركيبات حاصل از فراهم شدن عناصر است ، كه اندامهاى حياتى از آن حاصل مىشود و فراهم شدن مجموعهء اندامها زمينه را براى وجود صفتى فراهم مىكنند كه آن را صفت حيات مىنامند ؛ حالا نمىتوان گفت ، فراهم شدن عناصر و تركيبات حياتى ، و گرد آمدن اندامهاى حياتى ، اثر صفت زندگى است ، بلكه پيدا شدن صفت حيات ، اثر فراهم شدن آن مجموعه‌ها مىباشد ، زيرا جزء مقوم كل است و كل پاينده به اجزاء است ، نه عكس آن ؛ اما دانا شدن و توانا شدن بعد از همهء مجموعه‌ها و اثر همه است .\r\n( 2 ) مقصود تفاوت ما بين صفت حيات ، با صفت علم و قدرت است ؛ زيرا حيات زيربناى علم و قدرت است .\r\n","page_name":" 88 ","page_number":214},
  {"content":"\r\n\r\nو كسى نمىتواند بگويد : همچنان كه هريك از ما دانا و توانا نمىگردد مگر آن كه زنده باشد ، و زنده نمىباشد ، مگر آن كه جسمى باشد ، ساخته شده ، به ساختمان بدنى مخصوص ؛ پس بگوئيد هر موجود زنده‌اى ناگزير از آن است ، كه ساختمان بدنى خاصى داشته باشد ؛ و اين سخن از آنجا درست نيست ، كه جسم بودن و ساختمان بدنى مخصوص داشتن ما ، از جهت زنده بودن نيست ؛ پس نمىبايد هر موجود زنده‌اى داراى ساختمان بدنى مخصوصى باشد ؛ اما دانا و توانا بودن چنين نيست ، زيرا دانا بودن و توانا بودن ، به زنده بودن نياز دارد ، و براى همين است كه هر دانا و توانائى بايد زنده باشد « 1 » .\r\nو چگونه روا خواهد بود كه جسم بودن و ساختمان بدنى مخصوص داشتن زمينه و مصحح براى دانا بودن و توانا بودن گردد ؛ و حال آن كه جسم بودن و ساختمان بدنى مخصوص داشتن به محل حيات « يعنى بدن » بازگشت مىكند ، و زنده بودن كه اثر مجموع است زمينه و مصحح براى دانا و توانا بودن مىباشد ، و ما آشكار كرديم كه هرچيزى به مجموع ساختمان بدنى و صفت زندگى بازگشت كند ، و به آن مربوط باشد ، نمىشود كه چيزهاى وابسته به محل حيات « يعنى بدن » ، در آن دخالت داشته باشد ؛ همچنان كه هر حكم و اثرى مختص به زيد باشد ، مصحح چيزهائى نخواهد بود ، كه در عمرو يافت مىگردد .\r\nپس اگر بگويند : چرا هريك از ما اگر زنده باشد نياز دارد جسم باشد و ساختمان بدنى مخصوص داشته باشد ؟\r\nگفته خواهد شد : زيرا زندگى ما جز به اين نمىشود كه صفت زندگى داشته باشيم ، و صفت زندگى بايد ، به ما ويژگى يابد ، و ويژگى يافتن صفت زندگى ، به اين است ، كه در بدن ما حلول كند ، و صفت زندگى در يك پارهء جداگانه از جسم ، حلول نمىكند ؛ و نيز در جسمى كه صفت اجسام بىجان را داشته باشد حلول\r\n\r\n\r\n","description":"","footnote":"\r\n( 1 ) سؤال اين است كه چون ساختمان بدنى زمينه براى زنده بودن است پس هر موجود زنده‌اى حتى خداوند هم بايد جسم باشد و جواب همان است كه داده شده است .\r\n","page_name":" 89 ","page_number":215},
  {"content":"\r\n\r\nنمىكند ؛ پس نياز به اين دارد كه به ساختمان بدنى مخصوص ويژگى يابد .\r\nاما آن كس كه صفت زندگى با وجودش يكى است نيازى ندارد كه جسم باشد ، و چنانچه يكى از ما هم مىشد كه به موجوديت خود زنده باشد ، و يا شدنى بود كه به صفت زندگى كه در او حلول نكرده باشد زنده باشد ، چنين نبود كه بايد جسم باشد و ساختمان بدنى مخصوص داشته باشد ، اما چنين چيزى نشدنى است .\r\nپس اگر بگويند : اين را نيز بگوئيد كه هريك از ما دانا و توانا باشد ، از آنجا كه به صفت دانائى و توانائى ، دانا و توانا مىباشد ، و چون دانائى و توانائى ، به زنده بودن نياز دارند ، به همين لحاظ هركسى ، از ما كه دانا و توانا باشد ، نياز به زنده بودن دارد .\r\nاما آن كسى كه به هستى خود ، توانا و دانا مىباشد ، نيازى به اين ندارد كه زنده باشد .\r\nگفته خواهد شد : خود دانائى و توانائى نيازى به زندگى ندارند ، اما چون ثابت خواهد گرديد ، كه دانا بودن و توانا بودن او نياز به زنده بودنش دارند ، پس اين اشتباه از ميان برداشته مىشود .\r\nو آنچه مىرساند كه دانائى و توانائى ، نيازى به زنده بودن ندارد ، بلكه دانا و توانا بودن شخص به زنده بودنش نياز دارد ، اين است كه امكان دانا و توانا شدن اثرى است ، كه به جملهء ( تركيبات بدنى و اندام‌ها و صفت حيات ) بازگشت مىكند ، پس سزاوار است چيزى كه اين امكان را فراهم مىكند به همان جمله بازگشت نمايد ، و حال آن كه دارا شدن دانائى و توانائى به محل حيات « يعنى اجزا و اندامهاى بدنى » بازگشت مىكند « 1 » .\r\nو نيز تا دست ، پيوسته به تن است ، بخشى از مجموع شخص دانا و توانا مىباشد ، به اين دليل كه مىتواند با آن چيزى درك كند ، و كارى با آن آغاز نمايد ،\r\n\r\n\r\n","description":"","footnote":"\r\n( 1 ) خلاصه اين است كه كسب كردن دانائى و توانائى نياز به اندامهاى بدنى دارد اما خود دانائى و توانائى نيازى به اندام ندارد .\r\n","page_name":" 90 ","page_number":216},
  {"content":"\r\n\r\nو با آن كار استوار انجام بدهد ، و هنگامى كه دست از تن جدا گرديد ، از مجموع شخص زنده كم مىشود ؛ زيرا به توسط آن چيزى درك نمىكند ، و چون از مجموع شخص بيرون رفته است ، از مجموع شخص دانا و توانا نيز كاسته شده است ، هر چند دانش در دلش به جاى مانده ، اما مىتوان گفت نمىتواند با آن دست كار انجام بدهد ، زيرا بخشى از توانائى كه در دست داشت با جدا شدن از تن نابود گرديد ، پس براى نيست شدن بخشى از توانائى با آن كار نمىتواند انجام بدهد ، نه از جهت اين كه دست از مجموع شخص زنده جدا گرديده از توانائى او كاسته شده باشد ، اما دانائى روشن است كه در دل به جاى مىماند .\r\nو چون اين سخن استوار گرديد ، آشكار شد كه دانا بودن و توانا بودن نياز به زنده بودن دارد ، نه خود دانائى و توانائى ، و از همين دليل دانسته شد كه هر دانا و هر توانائى بايد زنده باشد .\r\nپس اگر بگويند : شما نگفتيد : تفاوتى كه براى حاصل شدن دانائى و توانائى ذكر كرديد اختصاص به اين دو دارد و صفتهاى ديگر آن را ندارند .\r\nگفته خواهد شد : صفت توانائى و دانائى شخص را دانا و توانا مىگردانند اما ، امكان پيدا شدن چيزى ، غير از پديد آوردن آن است ، آيا نمىبينى يكى از ما چيزهائى را كه نمىداند ، مانند طب و هندسه ، امكان دارد آنها را بداند ، اما جسم بىجان و ما كه هردو ، اين چيزها را نمىدانيم ، اين تفاوت ميانمان هست كه ما مىتوانيم آنها را بدانيم و جسم بىجان ممكن نيست آنها را بداند « 1 » و به همين دانسته مىشود : چيزى كه امكان انجام شدن كارى را فراهم مىكند ، غير از چيزى است كه آن را به وجود مىآورد .\r\nو اگر بگويند : آيا چنين نيست كه موجود بلا آغاز برتر از همه چيز ، چون\r\n\r\n\r\n","description":"","footnote":"\r\n( 1 ) مقصود تفاوت ما بين حيات و علم و قدرت است ، به اين كه زنده بودن امكان دانا شدن را فراهم مىكند نه آن كه صرف زنده بودن شخص را عالم گرداند ، اما صفت علم و قدرت كه موجب دانا شدن و توانا بودن است ، بدون صفت حيات هرگز حاصل نخواهند شد و وجود صفت حيات علم و قدرت را ايجاب نمىكند .\r\n","page_name":" 91 ","page_number":217},
  {"content":"\r\n\r\nبايد توانا و دانا باشد ، پس نياز به چيزى ندارد كه اين دو صفت را برايش به وجود آورد ، و بايد از چيزى كه داشتن اين دو صفت را برايش ممكن مىسازد ، نيز بىنياز باشد ، زيرا چيزى كه پديدآورندهء صفتى است از آن كه امكان داشتن آن صفت را فراهم مىكند ، استوارتر است ، و با اين كه موجود بلا آغاز اين دو صفت را خودش دارا هست ، از پديدآورندهء اين صفتها ، بىنياز است ، پس شايسته‌تر است ، از چيزى كه امكان دارا شدن آنها را فراهم مىكند ، نيز بىنياز باشد ، و اين سئوال سخت - ترين چيزى است ، كه در اين‌جا پرسيده مىشود .\r\nپاسخ سئوال ، اين است ، كه پديدآورندهء صفت بمانند چيزى نيست ، كه زمينه و امكان وجود آن صفت را فراهم مىكند ؛ زيرا مىشود صفتى چون حاصل است از علت پديدآورنده‌اش بىنياز باشد ، و به علت ديگرى كه ذات يا صفتى است ، تكيه داشته باشد ، و روا نمىباشد ، چيزى كه امكان وجودش را فراهم مىكند ، وجود نداشته باشد و آن صفت به جاى ماند ، زيرا بودن آن صفت با نبودن چيزى كه وجودش را ممكن مىسازد ، مصحح بودن آن را ، در هم مىشكند ، براى اين كه معنى مصحح بودن ، اين است كه اگر باشد ، ممكن مىشود آن صفت ، موجود گردد ؛ و اگر نباشد ، موجود بودن آن صفت شدنى نخواهد بود ؛ اما پديد آورنده و ايجاب‌كننده اين‌گونه نيست ، زيرا اگر سبب و ايجاب‌كننده آن صفت باشد ، معلول كه آن صفت است ، نيز خواهد بود ، اما هنگامى كه چيزى جانشين آن سبب گردد ، چنين نيست كه اگر آن سبب نباشد ، بايد آن صفت هم موجود نباشد .\r\nآيا نمىبينى ، توانا بودن و دانا بودن يكى از ما هنگامى حاصل مىشود ، كه صفت دانائى و توانائى در ما باشد ، سپس در موجود بلا آغاز چنين نيست ، زيرا صفت علم و صفت قدرت در او نيست ، و با اينهمه او موصوف به اين دو صفت مىباشد ، زيرا بنا بر اختلافى كه هست ، موصوف بودن او به اين دو صفت يا به صفتى تكيه دارد كه بلاشرط خود اوست ، و يا بدون واسطه بر وجود او تكيه\r\n\r\n","description":"","footnote":"","page_name":" 92 ","page_number":218},
  {"content":"\r\n\r\nدارد « 1 » .\r\nو نيز چيزى كه در جنبش است ، هنگامى كه صفت حركت در آن باشد ، موصوف به اين صفت است ، و صفت حركت كه عارض بر جسم است سبب موصوف شدن آن به اين صفت مىگردد ، و از جنبش ديگرى كه در آن پيدا شود بىنياز مىباشد ، براى اين كه ، حركت نخستين كه در آن موجود است آن را از محرك ديگر بىنياز مىگرداند .\r\nاما از چيزى كه امكان موصوف شدن به حركت را در آن حاصل مىكند و آن صفت جايگيرى است ، بىنياز نيست ، پس اگر از صفت جايگيرى بيرون شود از متحرك بودن نيز بيرون خواهد شد ؛ و با اين همه گفتگوها ، تفاوت ما بين چيزى كه امكان وجود صفتى را فراهم مىكند ، با چيزى كه آن موضوع را موصوف به اين صفت مىگرداند ، آشكار گرديد .\r\n( و سيد مرتضى ) كه خدايش بيامرزاد ، و روانش پاك گرداناد ، و ضريحش را تابناك كناد ، در اين كه ، موجود بلا آغاز برتر از همه چيز ، زنده است ، و موجود است ، بر شنيدنىهاى شرعى ، و بر اين كه همهء گروه مسلمان آن را پذيرفته‌اند تكيه دارد ، و مسلمانان همگى برآنند كه هركس آن را نپذيرد ، كافر است .\r\nو درست دانستن آنچه از شرع شنيده مىشود ، به هيچ‌يك از صفتهاى خداوند نياز ندارد ، بجز دانا بودنش به هرچيزى كه دانستنى باشد ، و ديگرى آن كه او را توانگر و بىنياز بدانيم ، و پس از آن كه اين دو صفت ثابت گرديد ، مىتوان صفات ديگر را از شنيدنىهاى شرعى بدست آورد ، و همين اندازه در اين باب بس است .\r\n\r\n\r\n","description":"","footnote":"\r\n( 1 ) خلاصهء مطلب اين است كه بسيارى از صفات اين‌گونه است ، كه بعضى از مصاديقشان عين ذات موصوف است و مصاديق ديگرشان زايد و عارض بر موصوف مىباشند ؛ پاره‌اى از مصاديق واجب بالذات است و بقيهء مصاديق آن معلول و ممكن هستند .\r\n","page_name":" 93 ","page_number":219},
  {"content":"\r\n\r\n\r\nفصل در اين كه خداوند برتر از همه چيز ، ادراك شدنىها را درك مىكند ، شنوا و بينا است .\r\nاين فصل به روشن كردن چيزهائى نياز دارد :\r\n1 - آن كه شخص درك‌كننده از جهت اين كه درك‌كننده است ، علاوه بر زنده بودن و دانا بودن و ساير صفات شناخته شده‌اش ، صفت ديگرى جز آنها دارد .\r\n2 - بايد آشكار گردد ، كه بنا بر آنچه بسيارى از مردم به سويش رفته‌اند ، چيزى كه اين صفت را پديد مىآورد ، زنده بودن است ، نه درك كردن .\r\n3 - بايد آشكار گردد ، كه چون موجود بلا آغاز برتر از همه چيز ، زنده است بايد درك‌كننده هم باشد .\r\n4 - بايد آشكار گردد : اين كه مىگوئيم ، خداوند شنوا و بينا است يا كلمات ديگرى كه در اين باب مىآوريم ، چه چيز از آنها فهميده مىشود . و ما همهء اين‌ها را ، اگر خدا بخواهد ، آشكار خواهيم كرد .\r\nاما اين كه شخص درك‌كننده به صفت درك‌كنندگى موصوف مىباشد ، از چيزهائى است كه هر يك از ما آن را آشكار از نگريستن به خود مىيابد ، و هيچ چيز از آنچه انسان آن را بطور آشكار ، از خودش بداند رساتر نيست ؛ و همانا اين\r\n\r\n","description":"","footnote":"","page_name":" 94 ","page_number":220},
  {"content":"\r\n\r\nصفت به صفتهاى ديگرى كه اين صفت را پديد مىآورند ، و يا كه اين صفت از آنها پديد مىآيد ، همانند نمودار مىگردد ، و همان‌ها به نظر مىرسد ، و اما صفتهاى ديگرى كه از اين دوگونه نيستند ، به اين صفت مشتبه نمىگردند .\r\nنخست ، دانا بودن اوست ؛ و صفت ادراك ، در با خردان راه به وجود آمدن دانائى است .\r\nدوم ، زنده بودن اوست ، زيرا زنده بودن ادراك را پديد مىآورد ، و اين كه ما ادعا كرديم : به وجود صفت ادراك ، از راه علم ضرورى پى برده‌ايم ، براى اين است كه هر يك از ما ، ميان اين دو صورت جدائى مىبيند ، كه پيش او ، جسم پر مايه‌اى باشد ، و آن را ببيند ، و آوازهاى خوشى بشنود ، و آنها را درك كند ، يا آن كه هيچ يك آنها را نبيند و نشنود ، در اول خودش را داراى صفتى مىيابد كه اگر نيست گردد ، آن صفت را در خود نمىيابد ، پس ناگزير ، صفتى در او موجود گرديده است ، كه پيش از آن نبوده است .\r\nاكنون كه آشكار كرديم : ادراك ، صفت ديگرى به جز صفتهائى است كه نام برديم ، آنچه مىگوئيم ثابت گرديده است ؛ و دليلى كه مىرساند ، ادراك صفتى جز آنها است ، اين است كه دانا بودنش ثابت گرديده است ؛ و براى جدا كردن صفتى از صفت ديگر ، هيچ دليلى از آن رساتر نيست ، كه چه در حال بودن يا نبودن « 1 » ، يكى از ديگرى جدا گردد ؛ و اگر جدا شدن آنها از يكديگر را به هريك از دو راه ( طرد و عكس ) بپذيريم ، ما را بس است .\r\nو دليلى كه مىرساند گاهى يكى ، چيزى را مىداند ، و آن را ادراك نمىكند .\r\nاين است كه هريك از ما پس از آن كه آوازى را شنيد و به پايان رسيد به همان‌گونه كه در زمان شنيدن از آن آگاه بود و مىدانست ، اكنون هم آن را مىداند ، و با اين كه در هر دو وقت آن را مىداند ، با اين همه ، زمان درك كردن را از هنگامى كه ادراك از ميان رفته است جدا مىكند .\r\n\r\n\r\n","description":"","footnote":"\r\n( 1 ) طرد و عكس\r\n","page_name":" 95 ","page_number":221},
  {"content":"\r\n\r\nو همچنين آنچه را ديروز درك كرده بود ، اكنون آن را مىداند هرچند آن را درك نمىكند ، به همين ملاحظه خودش را بر آن گونه كه ديروز مىيافت ، اكنون نمىيابد ؛ و نيز مىدانيم ، تن ديگرى دردناك است ، و خودمان را نمىيابيم كه درد را ادراك كنيم ، و در هر دو حال از درد گريزانيم .\r\nو نمىتوانند پاسخ دهند ، كه ما نمىگوئيم ، هرجا درك كردن ، يافت شود دانستن است ؛ و مىگوئيم : هنگامى كه دانستن از راه حاسه حاصل شود ، آن را ادراك مىناميم ، و اگر از راه ديگرى جز حاسه پديد آيد ، ادراك ناميده نمىشود .\r\nاين سخن از آن‌رو نابجاست ، كه ما در نام بردن سخن نمىگوئيم ، و دربارهء چيزى كه به معنى بازگشت كند ، گفتگو داريم ، و هرگاه ، دو دانش به يك چيز ، از يك روى ، در يك زمان ، از يك راه پديد آيند . آنچه دانسته شده مانند به هم مىباشند ، و دو دانشى كه به آن دو مانند ، تعلق گرفته ، نيز ، مانند به يكديگرند ، و مىبايست ، ميان آنها جدائى نيابيم .\r\nمىشود كسى در اين‌باره بگويد : اين دو دانش در دو زمان پيدا شده‌اند . و همانند نمىباشند ، و از اين سخن استوارتر ، اين است كه بگويند هنگامى كه چيزى را مىبينيم ، علم تفصيلى بدان مىيابيم ، و هرگاه آن را نديده باشيم ، به همان‌گونه كه از كسى بشنويم ، به راه اجمال دانا مىشنويم .\r\nپاسخى كه مىتوان از آن داد ، و بر آن تكيه كرد ، اين است كه گفته شود :\r\nدانا بودن كسى كه دانا است ، از چيزهائى است كه انسان آن را هيچ از خود درك نمىكند ، اما آيا مىتوان دانست ، كسى چيزى را باور كرده است ؟ هركسى در اين‌باره چيزى مىگويد ، و سخن استوارتر اين است ، كه هيچ‌كس باور كردن ديگرى را هم نمىتواند از خود بداند ، و چون چنين است ، كه هركسى از پيش خود مىيابد كه چيزى را درك مىكند ، مىبايست ، درك كردن ، صفتى به جز دانا بودن باشد .\r\nپس اگر بگويند : آيا چنين نيست كه انسان چيزهائى را كه آشكار مىداند با چيزهائى كه آنها را از راه دليل بدست مىآورد ، از هم جدا مىبيند ؟ و حال آن كه\r\n\r\n","description":"","footnote":"","page_name":" 96 ","page_number":222},
  {"content":"\r\n\r\nهيچ‌گونه جدائى ميان آنها نيست ، به جز اين كه از دو راه حاصل شده‌اند .\r\nگفته خواهد شد : جدائى ميان آنها به تفاوت دو علم باز نمىگردد ، بلكه به اين بازگشت دارد ، كه آنچه را آشكار مىداند ، از خود نمىتواند دور كند ، و آنچه را از راه استدلال بدست آورده ، مىتواند آنها را از خود دور كند ، و براى همين از هم جدا مىباشند .\r\nپس اگر بگويند : آيا هريك از ما ، آنچه را مىبيند با چيزهائى كه از راه پىدرپى شنيدن ، آگاه مىگردد ، اگرچه هر دو ، دانش آشكار مىباشند ، آيا ميان اين دو جدائى نمىيابد ؟\r\nخواهيم گفت : بنا به روش ما كه مىگوئيم ، دانشى كه از آگاهى دادن خبرگزاران پديد آيد ، آشكار نخواهد بود ، چنين پرسشى به ما روى نخواهد آورد ؛ ليكن اگر آن را بپذيريم ، خواهيم گفت ، جدائى ميان اين دو علم به اين است كه هرچه را شخص ببيند ، آشكار و به تفصيل آن را مىداند ، و هنگامى كه از راه پىدرپى شنيدن آن را بداند به راه اجمال مىداندنش ، و دانش تفصيلى جدا از اجمالى است .\r\nاما پيدا شدن ادراك با نبودن علم ، اين است كه شخص دردى را كه از گزيدن مگس و جز آن ، در خواب ، حاصل مىشود ، درك مىكند ، و براى همين است كه از درك كردن درد بيدار مىشود ؛ و با آن كه درك مىكند آگاه نمىباشد ، زيرا اگر از آن آگاهى داشت ، آن را از دانش‌هاى ديگرش جدا مىديد ، و در اين كه از چه راهى برايش آگاهى حاصل شده ، شك نمىنمود ، و براى همين است كه بسا مىشود ، تصور كند آن را خواب ديده است .\r\nو نيز خواب ، دانش‌ها را مىپوشاند ، پس چگونه ممكن است چيزى را كه در خواب درك كرده ، به آن آگاهى داشته باشد .\r\nو از اين دليل‌ها دانسته شد كه دانستن چيزى ، جز درك كردن است .\r\nاما دليلى كه مىرساند ، درك كردن چيزى جز زنده بودن است ، اين است كه مىشود كسى زنده باشد ، و چيزى درك نكند ، پس اگر زنده بودن همان درك\r\n\r\n","description":"","footnote":"","page_name":" 97 ","page_number":223},
  {"content":"\r\n\r\nكردن بود ، چنين حالتى رو نمىداد .\r\nو نيز ، درك كردن ، جزءبه‌جزء نوبنو مىشود ، اما زنده بودن ، نوبنو شدنى نيست ، و نمىشود ، صفتى كه نوبنو مىشود ، همان صفتى باشد كه نوبنو شدنى نباشد .\r\nو نيز ، زنده بودن موجود زنده را انسان از پيش خود ، درك نمىكند ، و با دليل مىتواند بداند ، كه زنده است ؛ اما درك‌كننده بودنش را انسان از خود دريافت مىكند ، و نمىشود آنچه درك مىشود ، همان چيزى باشد كه درك نمىشود .\r\nاما صفتهاى ديگر ، جز اين دو صفت كه توانا بودن ، و اراده‌كننده بودن ، و نخواستن چيزى ، و گمان بردن ، و روگردان بودن از چيزى ، و صفتهاى ديگر ، هيچ‌يك ، به صفت درك كردن مانند نمىشوند ؛ زيرا مىشود كسى همهء اين صفتها را داشته باشد ، و نداند كه اين صفتها را دارد ، پس دانسته شد كه درك كردن ، صفتى زايد بر همهء اين صفتها مىباشد .\r\nاما دليلى كه مىرساند ، زنده‌بودن ، درك كردن را فراهم مىكند ، اين است ، كه هر گاه ، يكى از ما زنده باشد ، و اندامهايش كم‌وكاست نداشته باشد ، و حاسه - هايش درست باشد ، و چيزهاى تصورشدنى ، كه از درك كردن جلوگيرى مىكنند ، در ميان نباشد ، مىيابيم كه شخص ناگزير ، بايد درك‌كننده باشد ؛ و اين را به طور ضرورى مىدانيم .\r\nپس از اين بيرون نيست ، كه آنچه درك‌كنندگى را فراهم مىكند ، يا وجود خود ادراك است ، و يا چيزهاى درك‌شدنى است ، يا بودن شرايط براى درك كردن است ، يا نبودن چيزهائى است كه از درك كردن جلوگيرى مىكنند ، و يا زنده بودن موجود زنده است .\r\nنمىشود درك كردن را ، وجود صفتى پديد آورد ، كه ادراك باشد ، زيرا اين صفت از آن بيرون نيست ، كه يا از گشودن چشم ، و حاسه زاده مىشود ، و يا چون بايد ، پديد آيد ، از كار خداوند پاك برتر از همه چيز ، پديد مىآيد ؛ و يا كه خداوند ،\r\n\r\n","description":"","footnote":"","page_name":" 98 ","page_number":224},
  {"content":"\r\n\r\nآن را به عادتى كه دارد ، پديد مىآورد .\r\nنمىشود كه حاسهء چشم ، زائيدهء درك كردن باشد ، زيرا اگر درك كردن صفتى باشد ، مىبايست ، جايش در دل باشد ، و حاسه در دل چيزى توليد نمىكند ؛ زيرا دل و حاسه يكديگر را مالش نمىدهند ، و نمىشود كه فشار ، جز در جائى كه در آن است ، چيزى توليد كند ، مگر جسمى كه فشار از آن وارد مىشود ، با جائى كه فشار را مىپذيرد ، يكديگر را مالش دهند ، يا چيزى را كه ميان آن دو باشد ، مالش دهند ؛ در صورتى كه دل و حاسه ، يكديگر را مالش نمىدهند .\r\nگشودن چشم ، نيز جنبشى بيش نيست ؛ و نمىشود حركت در غير جاى خودش چيزى پديد آورد ؛ زيرا حركت گونه‌اى از بودن است « 1 » كه دنبال گونهء ديگرى كه ضدش باشد ، پديد مىآيد ؛ و گونه‌اى از بودن ، جز در چيزى كه پهلويش باشد ، اثرى پديد نمىآورد ؛ و هنگامى كه جاى حركت پهلوى چيزى باشد ، فراهم شدن اجزا را « 2 » پديد مىآورد .\r\nعلاوه بر آن ، گاهى چشم را نمىگشايند ، و حركتش نمىدهند ، به اين كه جسم برجسته‌اى باشد ، و در برابرش كسى پيدا شود ، و آن را درك كند ، پس اگر درك كردن صفتى مىبود ، بدون گشودن و حركت دادن چشم درست نمىشد .\r\nپس اگر بگويند : كسى كه در پيش شخص درك‌كننده مىباشد ، درك كردن را در او به وجود مىآورد .\r\nگفته خواهد شد : هيچ‌كس در ديگرى نمىتواند صفتى پديد آورد جز آن كه بر او يا بر جسمى كه او را مالش مىدهد فشارى وارد كند ، و ما مىدانيم ، گاهى كسى پيش شخص درك‌كننده مىباشد ، كه هيچ فشارى بر او وارد نمىآورد ، پس آنچه گفتند بيهوده گرديد .\r\nاما كسى كه مىگويد : ادراك از كار خداوند برتر از همه چيز حاصل مىشود ،\r\n\r\n\r\n","description":"","footnote":"\r\n( 1 ) كون ، و اكوان متضاده ، حركت و سكون ، اجتماع و افتراق مىباشند .\r\n( 2 ) تأليف\r\n","page_name":" 99 ","page_number":225},
  {"content":"\r\n\r\nو بايد خداوند آن را بيافريند ؛ زيرا هنگامى كه جاى ادراك ( و عضو ) چيزى را بپذيرد از آن تهى نمىگردد ، مگر ضدش را بپذيرد ؛ پس اگر ادراك در آن بوجود نيايد ، مىبايست ، ضد ادراك در آن پديد آيد ، و چنانچه ضد ادراك در آن يافت گردد حاسه از درستى بيرون شده است .\r\nبه او گفته خواهد شد : اين اصل پذيرفته نيست ؛ زيرا پيش ما ، روا است كه جاى ادراك از آنچه مىپذيرد تهى بماند ؛ پس آنچه گفتند نادرست است .\r\nعلاوه بر آن ، هنگامى ، از هر دو ضد كه مىپذيرد تهى نمىماند ، كه آنچه پذيرفتنى است ضدى داشته باشد ، و از كجا مىتوانند بگويند : ادراك ضد دارد ؛ و تباه شدن حاسه ضد ادراك نيست ، زيرا ، تباهى حاسه اختصاص به عضو دارد ، و ادراك از آن عضو و صفت زندگى رويهم است ؛ پس اگر درك كردن ، صفتى باشد ، ضدش نيز به زنده اختصاص خواهد داشت ، و اين نادرست است .\r\nو نمىشود كه چيزهاى درك شدنى صفت ادراك را پديد آورند ؛ زيرا وجود چيزهاى درك شدنى ، جدا از شخص درك‌كننده مىباشد ؛ پس روا نخواهد بود ، كه اشياء درك‌شدنى صفتى در شخص پديد آورند ؛ بعلاوه ، اگر دو صفت متضاد ، يافت گردد ، مىبايست ، در شخص درك‌كننده ، دو صفت متضاد گرد آمده باشد ، و چنين چيزى نشدنى است .\r\nاما چيزهائى كه شرط درك كردن هستند ، و تا نباشند درك كردن حاصل نمىشود ، اثرشان به جاى و اندام درك كردن باز مىگردد ، و روا نخواهد بود صفتى پديد آورند ، كه به جاى و صفت زندگى ، رو هم بازگشت مىكند .\r\nنبودن چيزهائى كه جلوگيرى از درك كردن مىكنند ، به نبودن ، بازگشت مىكند ، و نيستى صفتى براى موجود زنده پديد نمىآورد ؛ زيرا نيستى به چيزى اختصاص پيدا نمىكند .\r\nپس اگر بگويند : چيزهائى كه شرط ادراك كردن مىباشند كدامند ؟ و آيا بايد در همهء درك‌كنندگان باشند ، يا به پاره‌اى از ايشان اختصاص دارند ؟\r\nخواهيم گفت : شرطهاى درك كردن ، دو گونه‌اند ، قسمى از آن همگانى است ،\r\n\r\n","description":"","footnote":"","page_name":" 100 ","page_number":226},
  {"content":"\r\n\r\nو همهء درك‌كنندگان ، چه قديم يا حادث باشند ، بايد آن را داشته باشند ؛ و آن وجود درك‌شدنىها مىباشد ؛ زيرا نبودن چيز درك‌شدنى ، از درك كردن آن جلوگيرى مىكند ، و اين به رهگذر نبودن كار انجام‌شدنى ، براى شخص توانا مىرود ؛ زيرا در توانا بودن هر شخص توانائى شرط است كه بر كارى توانا باشد ، و شرطهاى ديگرى كه جز اين يك شرط مىباشند در كسانى لازم است كه به توسط اندام حاسه درك مىكنند ، نه كسى كه بدون حاسه چيزها را مىبيند .\r\nو شرطهائى كه براى ديدن به حاسه لازم است ، عبارت است از اين كه چيز ديدنى ، يا جايش ، روبرو ، يا در حكم روبرو باشد ؛ و ميان بيننده و شىء ديدنى چيزى نباشد ، كه آن را بپوشاند ، و زياد از هم دور نباشند ، و زياد نزديك به هم نباشند ، و زياد ريزه نباشد ، به مانند يك جزء ، و جسمهاى كم‌جرم و بىرنگ ؛ زيرا همهء اينها در كسى شرط است ، كه به توسط حاسه ببيند ؛ اما كسى كه بدون حاسه مىبيند ، نيازى به هيچ‌يك اينها ندارد ، و اين به رهگذر كسى مىرود ، كه به توسط صفت توانائى ، توانا بر كار است ؛ زيرا چنين كسى در بيشتر كارها به افزارهاى مخصوصى كه داراى تركيب ويژه‌اى باشند ، نيازارد ؛ و كسى كه به خودى خود توانا بر كار است ، نيازى به آنها ندارد .\r\nو روا نيست كه درك كردن را ، خداوند برتر از همه چيز ، به عادتى كه دارد پديد آورد ، زيرا اگر چنين مىبود ، روا مىگرديد ، كه آن را پديد نياورد ، و اگر درك كردن پديد نيايد ، بدان مىكشد كه روا بدانيم ، جسمهاى پرمايه‌اى مانند پيل و جز آن پيش ما باشند ، و آوازهاى خوش ، يا چيزهاى ديگر مىباشند ، و با آن كه حاسهء درست داشته باشيم ، و چيزى هم نباشد كه از درك كردن جلوگيرى كند ، و با اين حال آنها را درك نكنيم ؛ و كسى كه چنين چيزى را روا بداند ، به گفتار سوفسطائيان گرايش يافته است .\r\nو نمىتوانند بگويند : عادت خداوند هميشگى است ؛ همچنان كه كارهاى زيادى به عادت هميشگى ، انجام مىگردد .\r\nزيرا ؛ گفته خواهد شد : سزاوار است در پاره‌اى جاهاى دور روا باشد عادت\r\n\r\n","description":"","footnote":"","page_name":" 101 ","page_number":227},
  {"content":"\r\n\r\nاز راه بگردد ؛ و ما سخن كسى را كه مىگويد گروههائى هستند كه حواسشان درست است ، و جسمهاى پرمايه پيششان هست ، آوازها و بوها و چيزهاى ديگرى وجود دارد ، و آنها را درك نمىكنند ؛ و همين كه مىدانيم اگر كسى چنين بگويد ، دروغ - پرداز است ، دليل بر نادرستى گفتار آنان است .\r\nو پس از آن كه همهء اين اقسام نادرست گرديد ، به جاى نمىماند جز آن كه بگوئيم ، زنده بودن شخص زنده ، صفت درك كردن را به وجود مىآورد ؛ زيرا گاهى با نبودن هيچ صفتى كه نشان‌دادنى باشد ، به جز زنده بودن ، ادراك كردن حاصل است .\r\nاكنون كه وجود صفت ادراك ثابت گرديد ، مىبايست ، خداوند برتر از همه چيز ، درك‌كننده باشد ؛ زيرا ما آشكار كرديم كه خداوند زنده است ، و كم و كاست در او نيست ، و چيزى كه جلوگيرى از درك كردن كند ، بر او روا نمىباشد ؛ پس هنگامى كه چيزهاى درك‌شدنى ، يافت شوند ، مىبايست ، خداوند ، درك‌كنندهء آنها باشد .\r\nو اكنون كه او را به اين وصف كرديم كه درك‌كننده است ، لازم نمىشود ، كه او را به بوينده و چشنده وصف كنيم ؛ زيرا بوئيدن و چشيدن هيچ ادراك نيستند ، و اين را مىرسانند ، كه جسم بويا و چشيدنى به حاسهء بويائى و چشائى نزديك شده است ؛ و براى همين است كه مىگويند بوئيدم ، و بوئى برايش نيافتم ، و چشيدم و مزه‌اى برايش نبود ؛ پس بوئيدن و چشيدن را ثابت مىنمايند ، و درك كردن را نفى مىكنند ؛ و اگر بوئيدن و چشيدن ، ادراك پديد مىآورد ، اين دو گفتار نقيض يكديگر مىبودند ، همچنان كه اگر كسى بگويد : دركش كردم ، و دركش نكردم ، تناقض - گوئى كرده است : و چشيدن و بوئيدن ، بر موجود بلاآغاز برتر از همه چيز ، روا نمىباشد ؛ زيرا او بدون حاسه درك مىكند ؛ و اين كه مىگوئيم شنوا و بينا است ، چنين مىرساند ، كه خداوند برتر از همه چيز ، داراى صفتى است كه هر گاه شنيدنىها و ديدنىها يافت گردند ، بايد آنها را بشنود و ببيند ؛ و اين صفت به اين كه زنده است و كم‌وكاست در او نيست ، باز مىگردد ؛ و صفتى بيشتر از اين نيست ؛ براى\r\n\r\n","description":"","footnote":"","page_name":" 102 ","page_number":228},
  {"content":"\r\n\r\nاين كه اگر صفتى بيشتر از اين مىبود ، روا مىگرديد ، موجود زنده و بدون كم و كاستى پيدا شود ، و اين صفت را نداشته باشد . پس شنوا و بينا نباشد ؛ و ما جز اين را مىدانيم .\r\nو چون كه اين دو صفت آنچه را گفتيم مىرسانند ، مىبايست ، موجود بلاآغاز برتر از همه چيز ، به اين دو ، وصف گردد ، و مىبايست ، او در گذشته‌هاى بلاآغاز ، اين دو صفت را داشته باشد ، براى اين كه در گذشته‌هاى بلاآغاز زنده بوده است ، و كم‌وكاست بر او روا نبوده است .\r\nاما شنونده و بيننده ، مىرسانند ، كه شنيدنىها و ديدنىها را ، اكنون او درك مىكند ، و خدا به اين دو هنگامى وصف مىشود ، كه شنيدنىها ، و ديدنىها ، وجود يافته باشند ، و به همين گونه ، او را به درك كردن نمىتوان وصف كرد ، مگر پس از آن كه چيزهاى درك شدنى ، موجود گرديده باشند « 1 » .\r\n\r\n\r\n","description":"","footnote":"\r\n( 1 ) خلاصه آن كه سميع و بصير چون صفت مشبهه‌اند ، دوام و استمرار را مىرسانند ، و در مورد خداوند بر ازليت اين دو صفت دلالت مىكنند ، اما سامع و مبصر كه صيغهء اسم فاعل هستند ، حدوث صفتى را مىرسانند و اين دو صفت كه اضافى هستند پس از پديد آمدن مسموعات و مبصرات حاصل مىشوند . ( مترجم )\r\n","page_name":" 103 ","page_number":229},
  {"content":"\r\n\r\n\r\nفصل در اين كه خداوند برتر از همه چيز ، اراده‌كننده است .\r\nاين فصل به روشن كردن چيزهائى نياز دارد :\r\nنخست ، معنى اين كه مىگوئيم اراده‌كننده ، چيست ؟\r\nدوم ، اين كه هر يك از ما از اين‌رو كه اراده‌كننده مىباشد ، صفتى دارد كه زايد بر صفتهاى ديگر اوست .\r\nسوم ، هر يك از ما به صفت اراده ، « 1 » اراده‌كننده است .\r\nچهارم ، موجود بلاآغاز برتر از همه چيز اراده‌كننده است .\r\nپنجم ، از ميان بردن همهء گونه‌ها و راههائى كه ممكن است ، اين صفت را به خداوند نسبت داد ؛ به جز اين كه او به صفت اراده‌اى كه نوپديد گرديده و بدون محل باشد ، اراده‌كننده است .\r\n1 - اما معنى اراده‌كننده : و او كسى است كه داراى صفتى باشد ، و براى داشتن آن صفت ، درست باشد ، كارى كه بر آن توانائى دارد ، و بر روىهاى گوناگون يا بدون هيچ روئى ، انجام شدنى باشد ، او بر يكى از روىها ، يا به اين كه روئى برايش بينديشد ، آن كار از او سر بزند ، و يا چنين بينديشيم كه اگر بر آن توانا باشد ، آن كار از او\r\n\r\n\r\n","description":"","footnote":"\r\n( 1 ) صفتى كه زايد و عارض بر ذات و موجوديت اوست .\r\n","page_name":" 104 ","page_number":230},
  {"content":"\r\n\r\nسر خواهد زد « 1 »\r\nو اين كه در اين جا گفتيم ، اگر بر آن كار توانا باشد ، از او سر خواهد زد ؛ براى اين است ، كه اگر بر كارى توانا نباشد ، و ديگران بر آن توانا باشند ، سر زدن آن كار از او درست نخواهد بود ، و هر چند ارادهء انجام دادن آن كار را داشته باشد ؛ اما اگر بر آن كار توانا باشد ، سر زدن آن كار از او درست مىباشد ؛ پس فرض كردن انجام شدن كار در اين جا بس است ؛ و همين كه تصور كردن چيزى را كافى دانستيم ، از اراده‌اى كه به خود انجام شدن كار ، تعلق يافته باشد ، جدا مىشود ، به اين كه بگوئيم : اگر خود انجام شدن كار ، روى زايدى بر كار باشد ، باز هم همان اراده است ، كه به انجام دادن كار وا مىدارد ، نه صفت ديگرى از صفتها .\r\nو اراده‌كننده كسى نيست ، كه اراده كردن را پديد آورد ؛ زيرا بسا باشد پاره‌اى از كسانى كه وجود عرض‌ها را باور ندارند ، اراده را نه به اجمال و نه به تفصيل\r\n\r\n\r\n","description":"","footnote":"\r\n( 1 ) توضيح اين تعريف كه براى اراده آورده شده اين است ، كه هر كارى انسان بر آن توانائى داشته باشد ، ممكن است به شكلهاى مختلفى انجام داده شود . و نتيجه‌هاى گوناگونى ممكن است ، از آن در نظر بگيرد ، و چيزى كه انسان را وادار مىكند ، كه كار خودش را به وقت معين ، و شكل معين ، مقيد مىكند ، همان انگيزه‌اى است كه صفت اراده بدان تعلق يافته ؛ مثلا انسان تندرست ، به همه طرف و تا نقطه‌هاى بسيارى ، و در هر وقتى ، و به هر شكلى ، تند ، يا كند ، مىتواند راه برود ، و چيزى كه شكل و وقت و جهت و نقطهء منتها اليه راه رفتن را مشخص مىكند ، ارادهء اوست ؛ اما گاهى هيچ نتيجه و هدفى ، جز خود راه رفتن ، در نظر ندارد ؛ در اينجا هم همان اراده است ، كه خود راه رفتن را هدف مستقلى مشخص نموده است ؛ و صورت ديگر اين است كه هدفى براى راه رفتن انتخاب مىكند ، اما هدف تخيلى و غيرواقعى مىباشد ، باز هم همان اراده است ، كه نحوه و وجههء راه رفتن را مشخص نموده است ؛ گاهى هم ارادهء انجام دادن كارى را دارد ، اما بر آن توانائى ندارد ، و اين در جائى است كه اراده از قدرت ، جدا مىشود ، زيرا چنين كسى اراده دارد ، اما قدرت ندارد ؛ او ارادهء انجام دادن كار را مىكند ، و چون نمىتواند ، آن كار از او سر نمىزند .\r\n","page_name":" 105 ","page_number":231},
  {"content":"\r\n\r\nنشناسند ، اما شخص اراده‌كننده را بدين صفت مىشناسند ، « 1 » و كسى نمىتواند اسمهائى را كه از فعل شكافته شده‌اند ، بشناسد ؛ مگر آن كس ، كه فعل را ، به اجمال و يا به تفصيل ، شناخته باشد ، مانند : زننده و گوينده ، و سخن پردازنده ، و جز آنها ؛ پس درستى آنچه گفتيم ، به همين دليل ثابت گرديد .\r\n2 - اما دليل بر اين كه شخص اراده‌كننده ، از جهت اراده كردن ، داراى صفتى است ، اين است كه هر گاه ، انگيزه‌اى ما را به انجام دادن يك كار ، از چندين كار ، وادار كند ، و همهء آن كارها در اين برابر باشند ، كه ما را به آنچه مىخواهيم ، برسانند ؛ مانند خوردن يكى از خوراكهاى گوناگون ، و برداشتن يك سكه از سكه‌هاى بسيارى كه از هر جهت ، با هم برابر باشند ؛ هنگامى كه يكى از آن كارها را انجام مىدهيم ، خودمان را داراى صفتى مىيابيم ، كه پيش از انجام دادن آن كار ، چنين حالتى را نداشته‌ايم ؛ پس هركسى كه داشتن اين صفت را وا مىزند ، سخن گفتن با او ، در اين باب ، روا نمىباشد ؛ زيرا اين قضيه انكارشدنى نيست .\r\nو همچنين ، بسا باشد ، يكى از ما ، بداند كه ديگرى ، داراى اين صفت است ؛ براى اين كه گاهى او ناگزير مىگردد ، با يكى سخن بگويد ؛ و حال آن كه او مىخواسته با ديگرى جز او سخن گويد ؛ پس نمىشود كسى وجود اين صفت را رد كند .\r\nاكنون كه آشكار كرديم ، موصوف شدن به اراده ، جز به داشتن اين صفت ، باز نمىگردد ؛ آنچه مىخواستيم بگوئيم ، ثابت شده است .\r\n\r\n\r\n","description":"","footnote":"\r\n( 1 ) مقصود از اين عبارت آن است كه بسيارى از مشتقات ، مانند اسم فاعل و اسم مفعول بر اين دلالت دارند كه مبدأ اشتقاق از شخص موصوف به اين صفتها صادر شده ، و بر او عارض گرديده ، و قيام به او دارد ، مثلا قائم و ضارب بر اين دلالت دارند ، كه شخص موصوف به آنها قيام و ضرب را كه دو مبدأ اشتقاق و عرض مىباشند با ارادهء خود به وجود آورده ، و به آنها موصوف گرديده است ؛ اما اراده كه مريد از آن اشتقاق ، يافته ، چنين نيست ؛ زيرا ، اراده را شخص اراده‌كننده ، به ارادهء خود موجود نمىسازد ، و الا هر اراده‌اى را ، بايد ، به توسط ارادهء ديگرى پديد آورد ؛ پس در هر موردى دور يا تسلسل اراده‌ها ، لازم خواهد آمد ؛ و توضيح اين مطلب ، در دو صفحهء بعد از اين خواهد آمد .\r\n","page_name":" 106 ","page_number":232},
  {"content":"\r\n\r\nو نمىشود كه موصوف شدن به اراده ، به داشتن صفت ديگرى ، از صفتهاى موجود زنده ، مانند ، توانا بودن و اشتها و نفرت داشتن ، و نگاه كردن و گمان برنده بودن ، باز گردد ؛ زيرا گاهى همهء اين صفتها را دارد و خودش را داراى صفت اراده كه گفتيم ، نمىيابد ، پس اگر اراده‌كننده بودن ، به يكى از اين صفتها ، مىبود ، خودش را بر آن مىيافت ، كه پيش از انجام دادن يك كار ، از چندين كار ، يافته بود ؛ و ما جز اين را مىدانيم .\r\nو اما دانا بودن نيز از صفتهائى است كه كسى آن را از نگريستن در خودش نمىيابد ؛ و چون ، آن را از نگريستن در خود نمىيابد ، مىبايست ، جز آن چيزى باشد ، كه از نگريستن در خود ، مىيابد .\r\nعلاوه بر آن گاهى كسى به كارهاى بسيارى دانا مىباشد ، و اين دانائى نسبت به همهء آنها برابر است ، و انگيزه‌هايش نسبت به همهء آنها يكسان است ؛ و از آن پس مىنگريم ، كه نسبت به پاره‌اى از آن كارها ، در خودش حالتى مىيابد ، كه با ديگرها آن حالت را ندارد ؛ پس مىدانيم كه آن حالت صفتى زايد بر دانستن است .\r\nو نيز همانا روشن كرديم ، كه يكى از ما ، گاهى ناگزير مىشود ؛ اراده كند با كسى سخنى بگويد ، اما ناچار نيست كه او را دانا و نه باوركننده بداند ؛ و پاره‌اى وقتها كه ديگرى را دانا مىداند ، با دليل است ؛ و اين هنگامى است ، كه مىبيند از او كارى سر مىزند ، كه جز از شخص دانا سر نمىزند ؛ در اين هنگام ، او را دانا مىداند ؛ اما اراده‌كننده دانستن ديگرى ، بر آن گونه كه روشن كرديم ، دانشى ضرورى مىباشد .\r\nو استوارترين پرسشى ، كه از اين استدلال مىشود ، اين است كه گفته شود :\r\nاراده كردن ، از انگيزه‌ها ، پيروى مىكند ؛ پس كارى كه اراده آن را فرا مىگيرد ، بايد انگيزه‌اى بدان وادار كرده باشد ، تا آن را اراده كند ، و اين دانستن مخصوص ، همان اراده كردن است .\r\nپاسخ از اين ؛ آنست كه گفته شود : انگيزه‌اى كه براى همهء خوردن ، روى هم ، هست ، در اين جا بس است ، و آهنگ كردن پاره‌هاى خوردن ، به آهنگ كردن مجموع\r\n\r\n","description":"","footnote":"","page_name":" 107 ","page_number":233},
  {"content":"\r\n\r\nخوردن ، روى هم انجام مىگيرد ؛ و همان يك اراده است كه به پاره‌ها تخصص مىيابد ، و نيازى نيست ، كه براى هريك از پاره‌هاى خوردن ، انگيزهء مخصوصى وجود داشته باشد ؛ و اگر بگويند : برابر با هر پاره‌اى از خوردن به انگيزهء مخصوصى نياز حاصل است ، همان اراده را انگيزه خوانده‌اند ؛ و در لفظ گفتگوئى نيست .\r\nو نمىتوانند بگويند : آيا نمونه‌هائى از اين اراده در توانائى شخص اراده كننده ، نيست ، كه آنها را پديد آورد ؟ پس چرا پاره‌اى از آن اراده‌ها را برگزيده است و پارهء ديگر از آنها را رها كرده است ؟ اگر بگوئيد ، به ارادهء ديگرى آن اراده را برگزيده است ، پس سخن گفتن در آن به مانند گفتگو در ارادهء نخست مىباشد ؛ و بدان مىكشد كه اراده‌هاى بىنهايت به وجود آورد ؛ و چنين چيزى نشدنى است .\r\nو يا اگر بگويند : پاره‌اى از اراده‌ها را به واسطهء انگيزه‌اى به وجود مىآورد ، مانند همين سخن ، دربارهء خود كار ، گفته خواهد شد ، كه انگيزه پاره‌اى از خود كار را بدون پارهء ديگر به وجود مىآورد ، و نيازى به اراده نيست ؛ زيرا انگيزه به انجام دادن خود كار وادار مىكند ، و به انجام دادن اراده وادار نمىكند ؛ زيرا انگيزه از خود كار حاصل مىشود ، و اراده به پيروى از چيزى كه اراده مىشود ، حاصل مىگردد ، و بنابراين لازم نمىآيد كه اراده به ارادهء ديگرى ، پديد آيد ؛ زيرا انگيزهء شخص را ، به پديد آوردن اراده ، وا نمىدارد .\r\nو چگونه ممكن است كه انگيزه اراده را پديد آورد ؛ و حال آن كه اراده‌ها از انگيزه‌ها جدا نمىشوند ، تا كه انگيزه اراده را به موجود كردن پاره‌اى از اراده‌ها بخواند ، و به پارهء ديگرى نخواند ؛ پس آشكار شد كه آنچه پرسيدند بيهوده است .\r\nو دليل ديگرى ، نيز مىنماياند كه شخص اراده‌كننده ، از جهت اراده كردن ، داراى صفتى است ، اين است ، كه هريك از ما ، گاهى از چيزى آگاهى مىدهد ، و گاهى به چيزى فرمان مىدهد ؛ و آگاهى دادن ، آگاهى نخواهد بود ، مگر آن كه آگاهى بودنش را اراده كنند ؛ زيرا خود صيغه به وجود مىآيد ، و آگاهى دادن نمىباشد ؛ و همچنين ، صيغهء فرمان دادن ، يافت مىشود ، و فرمان نمىباشد ؛ و هنگامى فرمان دادن مىباشد ، كه فرمان‌دهنده ، انجام يافتن كارى را اراده كند ؛ پس\r\n\r\n","description":"","footnote":"","page_name":" 108 ","page_number":234},
  {"content":"\r\n\r\nاگر او اراده‌كننده نباشد ، آگاهىدهنده بودن ، يا فرمان‌دهنده بودنش ، درست نخواهد شد .\r\nپس اگر بگويند : چرا مىپنداريد : خود همان سخنى كه آگاهى دادن يا فرمان دادن است ، رواست نه خبر باشد و نه امر باشد ؟ پس بر شما است ، كه سخنتان را به پايان رسانيد ، و شما نگفتيد : آگاهى دادن سخن ديگرى به جز فرمان دادن است ؛ پس آنچه گفتيد لازم نخواهد آمد .\r\nخواهيم گفت : اگر آگاهى دادن ، سخن ديگرى به جز فرمان دادن باشد ، از اين بيرون نيست ، كه يا همانند آن است ، و يا ناهمانند آن است ، و روا نيست ناهمانند آن باشد ، زيرا اگر چنين مىبود . در ادراك خودمان آنها را از هم جدا مىيافتيم ؛ براى اين كه صيغه را درك مىكنيم و چون در شنيدن به هم مانند مىباشند ، و تفاوتى ميان آن دو نمىيابيم ، مىدانيم آنها ناهمانند نيستند .\r\nو به چند دليل ، نمىشود كه صيغهء خبر ، مانند صيغهء امر باشد ، و خودش نباشد ؛ يكى اين كه اگر خودش نمىبود ، مىبايست ، راهى براى جدا كردن آنها از يكديگر وجود داشته باشد ، و اگر نه ، آگاهى دادن ، از سوى شخص آگاهىدهنده خوب نبود ؛ زيرا هنگامى كه او بخواهد از « زيد » پسر عبد اللّه خبرى بدهد ، از اين آسوده خاطر نيست كه از زيد پسر خالد ، آگاهى داده باشد ؛ و همين كه مىدانيم ، سخن خوبى است ، دليل بر آن است كه آنچه گفتند نادرست است .\r\nو نيز اگر سخن گفتن از يكى ، به جز سخن گفتن از ديگرى مىبود ، مىبايست ، چنين توانائى كسانى كه مىتوانند ، از يكى از دو « زيد » سخن بگويند ، پايان داشته باشد ؛ براى اين كه توانائى گوينده پايان‌پذير است ؛ زيرا يك توانائى در يك زمان ، از يك جنس ، در يك جاى به بيش از يك پاره از سخن گفتن ، تعلق نمىگيرد .\r\nو اگر توانائى به بيش از يك كار تعلق مىپذيرفت ، مىبايست ، به كارهاى بى پايان ، تعلق بگيرد ؛ براى اين كه به پاره‌اى از آنها اختصاص ندارد ؛ و ما مىدانيم ، كه هيچ يك از دو « زيد » نيست مگر آن كه ، ناتوان‌ترين مردم ، ممكن است از او سخن بگويند ؛ و همين دليل بر آن است ، كه به همان سخنى كه از « زيد پسر عبد اللّه » ،\r\n\r\n","description":"","footnote":"","page_name":" 109 ","page_number":235},
  {"content":"\r\n\r\nخبر مىدهند ، مىتوان به همان سخن ، از « زيد پسر خالد » سخن گفت ، و اين كه به يكى از آن دو زيد اختصاص يافته ، براى اين است ، كه يكى از آن دو را قصد كرده است « 1 » .\r\nو كسى نمىتواند بگويد : چون زيدها به جز يكديگرند ، به مانند جاها هستند ، كه غير از يكديگرند ، و بىشمار مىباشند ؛ و اين سخن از آنجا نادرست است ، كه جاى سخن چيزى نيست ، كه فراگير سخن باشد ؛ زيرا جاى آن زبان است ، و جاى « زا » ، و « يا » و « دال » در گفتن همهء زيدها يكى است ؛ پس مىبايست ، كسى نتواند ، زيدها را بگويد ، مگر به اندازهء توانائى خود ؛ و ما جز اين را مىدانيم « 2 » .\r\nو نمىتوانند بگويند : چيزى كه زيدها را از هم جدا مىكند ، دانستن ، يا باوركردن گوينده است ؛ و اين سخن ، از آنجا نادرست است ، كه دانستن ، چيزها را ، آن چنان كه هستند فرا مىگيرد ، نه آن كه دانستن چيزها را به مانند خود گرداند ، و مىبايست ، نخست صيغه را خبر يا امر پديد آورند ، تا علم به خبر بودن ، يا امر بودنش ، تعلق بگيرد .\r\nاين در صورتى است كه علم گوينده به خبر بودن يا امر بودن صيغه تعلق بگيرد ، اما اگر بگويند : گوينده به وجود خود صيغه ، يا چيزى كه از آن خبر مىدهد ، علم دارد ؛ گفته خواهد شد : بسا مىشود ، كه گوينده همهء آنها را بداند ، اما نه خبر\r\n\r\n\r\n","description":"","footnote":"\r\n( 1 ) به عبارت ساده‌تر ، مفاد دليل اين است كه به يك جمله مىتوان يكى از وقايع بىشمار را ، قصد كرد ، و مردم بسيارى مىتوانند ، همان جمله را بگويند ، و هريك چيزى از آن قصد كنند ؛ بنابراين خصوصيت ازمنه ، و امكنه و كثرت موضوعات جزئى ، در اداء جمله تغييرى نمىدهد ؛ و اگر چنين مىبود كه براى هر قضيهء جزئى بايد ، جملهء جداگانه‌اى ساخته شود ، مىبايست ، براى وقايع بىپايانى كه در عالم هست ، جمله‌هاى بىپايان ساخته شود و چون هيچ‌كس ، بر ساختن جمله‌هاى بىپايان توانا نيست ، پس مىبايست ، هيچ‌كس نتواند از افراد جزئى و شخصى سخن بگويد . و اگر كسى جمله‌اى را ادا مىكرد ، مىبايست ، به هيچ فرد معينى اختصاص پيدا نكند تا كه مربوط به خبر دادن از حال او باشد ؛ پس مىبايست هيچكس نتواند از هيچ فرد جزئى چيزى خبر بدهد .\r\n( 2 ) يعنى جاى سخن اندامى است كه لفظ از آن صادر مىشود ، و مانند جاى اجسام نيست كه فراگير آن باشد .\r\n","page_name":" 110 ","page_number":236},
  {"content":"\r\n\r\nدهنده باشد ، و نه فرمان‌دهنده .\r\nاما صفات ديگر ، نمىشود كه در خبر بودن يا امر بودن صيغه ، اثر داشته باشند ؛ زيرا همهء صفات تصورشدنى وجود دارند ، و با بودن آنها ، يك بار از گويندهء صيغه خبر سر مىزند ، و بار ديگر ، چيز ديگر ؛ پس بيهودگى اين سخن دانسته شد .\r\n3 - پس از آن كه ثابت گرديد ، كه شخص اراده‌كننده ، از جهت اراده كردنش ، داراى صفتى است ، كه زايد بر صفات ديگر تصورشدنى او مىباشد ؛ اكنون دليلى كه موجوديت حقيقى اين صفت را مىرساند ، آن است ، كه اين صفت ، نوبنو مىشود ؛ « 1 » و در صورتى كه حالت‌هاى شخص اراده‌كننده ، به همان گونه كه بود ، بجاى بماند ، رواست ، صفت اراده نوبنو نشود ؛ بنابراين مىبايست ، موصوف شدن شخص به صفت اراده ، مانند عرضهاى ديگر ، به واسطهء وجود چيزى ، در شخص باشد .\r\nو ناگزير ، بايد ، اين صفت به موصوف خود اختصاص يافته باشد ؛ زيرا اگر به او اختصاص نيافته باشد ، موصوف شدن شخص به اين صفت ، شايسته‌تر از موصوف شدن او به صفات ديگر ، نخواهد بود .\r\nو نمىشود صفتى به موصوف خود ، اختصاص پيدا كند ، مگر به اين كه در آن حلول كرده باشد ، يا در پاره‌اى از آن حلول كرده باشد ؛ و نمىشود صفت اراده ، در همه جاى شخص حلول كند ؛ زيرا چنين چيزى نشدنى است ؛ اما مىشود در پاره‌اى از آن حلول كند ؛ پس بايد همان درست باشد ؛ و ناگزير از آن است ، كه جاى\r\n\r\n\r\n","description":"","footnote":"\r\n( 1 ) توضيح مطلب اين است كه صفات بر دو گونه‌اند : حقيقى و اضافى ؛ صفات اضافى تصورى است ، كه از مقايسهء چيزى با چيز ديگر ، در ذهن حاصل مىشود ، و وجود حقيقى ندارد ، اما صفات حقيقى وجود عينى دارند ، مانند گرمى و سردى و علم و قدرت ، و اراده نيز ، يك صفت حقيقى است ، نه اعتبارى ؛ دنبالهء مطلب به اين مىكشد ، كه در صفات حقيقى نيز اين اختلاف موجود است ، كه آيا مانند ذوات داراى وجود مستقل ، و جدا از موصوف مىباشند ، و به واسطهء رابطه و نسبتى كه ما بين ذوات با اين صفات مستقل ، حاصل مىشود ، اتصاف پديد مىآيد ؛ يا آن كه صفات عرض مىباشند ، و در موضوعات و ذوات ، حلول كرده‌اند ؛ و شيخ قسم اخير را اختيار كرده است .\r\n","page_name":" 111 ","page_number":237},
  {"content":"\r\n\r\nحلول كردن صفت اراده ، ساختمانى داشته باشد ، كه جز ساختمان اندامهاى بيرونى مانند دست و پا باشد ؛ زيرا آشكار است ، كه هيچ‌كس اراده كردن خودش را از سوى دست و پا ، نمىيابد ؛ و چون ، اراده كردن به اندامهاى بيرونى باطل است ؛ پس راه يافتن جائى كه اراده ، به عينه ، در آن حلول مىكند ، شنيدنىها مىباشد ؛ و همهء مسلمانان برآنند ، كه جاى دانستن و اراده كردن ، در دل است ؛ و ميان پيشينيان كسانى بودند ، كه مىگفتند : جاى همهء اينها مخ است ؛ و آنچه به عقل دانسته مىشود ، اين است كه انسان آن را از ناحيهء دل مىيابد ؛ اما باور كردن آن ، جز از راه شنيدنىها ، حاصل نمىشود .\r\n4 - اكنون كه دانسته شد ، هريك از ما به صفت اراده‌اى كه در او حلول مىكند ، اراده‌كننده است ؛ بدان نياز حاصل مىشود ، كه آشكار سازيم ، موجود بلاآغاز برتر از همه چيز ، اراده‌كننده است ؛ و پيش از همه چيز بايد ثابت كنيم ، كه درست است او داراى اين صفت باشد ، و داشتن اين صفت ، برايش محال نيست .\r\nو گفته‌اند ، دليلى كه صحت اراده كردن او را مىرساند ، زنده بودن او است ؛ و زندگى هم برايش موجود است ؛ پس مىبايست ، اراده كردن برايش ، درست باشد .\r\nپس اگر بگويند : اگر روا باشد ، كه خداوند داراى صفت اراده باشد ، هرآينه كسى هم مىتواند بگويد : زنده بودنش مصحح اين هم هست ، كه خواهان خوشىها ، و گريزان از ناخوشىهاى طبيعى باشد ؛ پس مىبايست ، اينها هم ، در موجود بلاآغاز برتر از همه چيز ، درست باشد ؛ و اين سخن از آنجا نادرست است ، كه ما نمىپذيريم ، زنده بودنش ، داشتن صفت خواهانى خوشىها و گريز از ناخوشىها را بر او ، روا گرداند ؛ بلكه مىگوئيم : چيزى كه درستى داشتن صفت خواهانى خوشىها ، و گريز از ناخوشىها را فراهم مىگرداند . جسم بودن است ؛ و زنده بودن شرط درستى صفت خواهانى خوشىها ، و گريز از ناخوشىها ، مىباشد ؛ اما اراده‌كننده بودن او ، اين گونه نيست ؛ زيرا ، چيزى كه درستى اراده كردن را فراهم مىكند ، زنده بودن است ، نه جز آن ،\r\nعلاوه بر آن ، داشتن صفت خواهانى خوشىها ، و گريز از ناخوشىها ، بر\r\n\r\n","description":"","footnote":"","page_name":" 112 ","page_number":238},
  {"content":"\r\n\r\nخداوند برتر از همه چيز ، محال است ؛ و ما در آينده براى اثباتش ، دليل خواهيم آورد ؛ پس چگونه خواهد شد ، كه زنده بودن او مصحح داشتن صفت خواهانى خوشى ، و گريز از ناخوشى ، باشد .\r\nو همچنين اگر بگويند : زنده بودن ، مصحح نادان بودن و ناتوان بودن اوست ؛ خواهيم گفت : ما اين را نمىپذيريم ؛ زيرا مصحح نادان و ناتوان بودن ، دانا بودن و توانا بودن اوست ، به گونه‌اى كه روا باشد وجود پيدا نكند ؛ و موجود بلاآغاز برتر از همه چيز ، مىبايست ، دانا و توانا باشد ؛ پس روا نخواهد بود زنده بودن ، مصحح ناتوان و نادان بودن او گردد .\r\nعلاوه بر آن ، اگر هم بپذيريم كه زنده بودن ، مصحح نادان و ناتوان بودن اوست ؛ چون دانا بودن و توانا بودن او را به خودى خود ، دانستيم ، و گفتيم : از اين دو صفت نمىشود كه او بيرون برود ؛ پس زيانى به گفتار ما نخواهد داشت ؛ هر چند سخن نخست ، تكيه‌گاه است .\r\nاكنون كه ثابت شد ، خداوند برتر از همه چيز ، مىشود اراده‌كننده باشد ، پس ما مىتوانيم ، در گفتار خودمان يكى را برگزينيم :\r\nيا در جاى صفتهاى وابسته به توحيد اين صفت را ثابت كنيم ؛ زيرا بنابر آنچه سيد مرتضى در اين رسالهء كوتاه انجام داده ، ما هم همين جا روشن كرديم كه شخص اراده‌كننده از جهت اراده كردن داراى صفتى مىباشد .\r\nو يا مىتوانيم در جائى كه از درستگارى خدا ، سخن مىگوئيم ، صفت اراده را ثابت كنيم ، آنچنان كه سيد مرتضى در كتاب ملخص و ذخيره چنين كرده است ؛ و همهء بزرگان نيز همين كار را كرده‌اند ؛ زيرا اراده كردن خدا جز به اين نمىباشد ، كه اراده‌اى را به وجود آورد ؛ پس هردو كار ، روا خواهد بود .\r\nو آنچه مىرساند كه خداوند اراده‌كننده است ، چند دليل است : يكى اين كه ثابت شده است ، شخص دانا ، هرگاه كارى را براى رسيدن به هدفى كه اختصاص به خود او دارد ، و در اراده كردن كارها ، به خود واگذار شده باشد ، ناگزير كارى را كه انجام مىدهد ، اراده كرده است و اين را به طور آشكار مىدانيم .\r\n\r\n","description":"","footnote":"","page_name":" 113 ","page_number":239},
  {"content":"\r\n\r\nو اين را شرط كرديم كه انجام‌دهنده بايد ، به كار خود دانا باشد براى اين است كه اگر كارى از روى اشتباه و فراموشى انجام گردد ، به اراده كردن ، انجام نگرديده است .\r\nو اين كه گفتيم ، براى رسيدن به هدفى ، كه به او اختصاص داشته باشد ، كارى را انجام بدهد ، براى اين است كه لازم نيايد ، به وجود آوردن اراده هم ، به ارادهء ديگر باشد ؛ زيرا خود اراده براى رسيدن به هدفى پديد نمىآيد ، بلكه ، پيرو هدفى مىباشد ، كه كار براى آن انجام مىگردد .\r\nو گفتيم ، در اراده كردن ، به خود واگذار شده باشد ؛ زيرا كسى كه بهشت و دوزخ را مىنگرد ، اگر نخواستن رفتن بهشت را ، در او پديد آورند ، جز به آتش نخواهد رفت ، و او ، از خواستن رفتن بهشت ، جلوگيرى شده است ، و نسبت به اراده كردن رفتن در آتش به خود واگذار نشده است .\r\nپس اگر بگويند : چه مىگوئيد ، دربارهء كسى كه از اراده كردن جلوگيرى شده است ؛ آيا مىتواند ، براى انگيزه‌اى كه دارد ، از چيزى آگاهى بدهد ، يا به چيزى فرمان بدهد ؛ همچنان كه مىتواند فقط براى انگيزه‌اى كه دارد بهشت برود .\r\nگفته خواهد شد : نمىتواند ، زيرا هركارى كه بايد با اراده كردن روئى انجام گردد ، اگر شخصى از اراده كردن آن روى جلوگيرى شود ، ممكن نيست آن كار ، بر آن روى از وى سر بزند .\r\nيكى از آن كارها ، اقسام سخن گفتن است ، ديگرى پس دادن وام ، و پرستشهاى ديگرى جز آن است ؛ زيرا اين كارها ، جز با آهنگ كردن و روى آوردن به خصوصيت كار پرستش نمىباشند ؛ و هنگامى كه شخص از آهنگ كردن آن روىها جلوگيرى شود ، نمىتواند ، كار را از روى پرستش انجام بدهد ؛ اما درون بهشت رفتن اين گونه نيست ؛ زيرا تنها انجام دادن كار است ، و انجام گرفتن نوع كار ، به آهنگ كردن روئى نياز ندارد ؛ نمىبينى نوع كار ، به بيهودگى و فراموشى و در خواب ، انجام مىگيرد .\r\n\r\n","description":"","footnote":"","page_name":" 114 ","page_number":240},
  {"content":"\r\n\r\nدليل ديگرى كه مىرساند ، خداوند برتر از همه چيز ، اراده‌كننده است ، اين است ، كه خداوند در ما خواستن و گرايش به كار بد را ، آفريده است ؛ و از آن بيرون نيست كه آفريدن آن ، يا براى رسيدن به هدفى است ، و يا بدون هدف است ؛ آفريدن بدون هدف ، كارى بيهوده است ؛ و بر او روا نمىباشد ، و هدف از آن بيرون نيست ، كه يا براى انجام دادن كار بد است ، و يا براى دورى كردن از آن است ؛ نخست كارى زشت است ؛ پس مىبايست ، آفريدن آن ، براى دورى كردن از كار زشت ، باشد .\r\nعلاوه بر آن ، اگر روا مىبود ، كه براى انجام دادن كار بد هم ، آن را آفريده باشد ، باز اراده‌كننده بودنش ، ثابت شده است ؛ جز آن كه پاسخ درست همان است ، كه ما گفتيم ؛ و نيز ثابت شده است ، كه خداوند برتر از همه چيز ، پاداش دهنده و كيفركننده است ؛ و پاداش ، پاداش نخواهد بود ، مگر آن كه ، بزرگ شمردن و گرامى داشتن پاداش‌گيرنده را آهنگ كرده باشند ؛ و كيفر ، كيفر نيست مگر به اين كه سبك شمردن و خوار كردن او را قصد كرده باشند ؛ و از همين ثابت مىشود كه خداوند اراده‌كننده است .\r\nو دليل ديگرى كه نيز مىرساند ، خداوند اراده‌كننده است ، اين است ، كه ثابت شده است ، او آگاهىدهنده و فرمان‌دهنده است ؛ و آشكار كرديم كه آگاه كردن و فرمان دادن ، جز به اراده كردن ، نمىباشد ؛ پس مىبايست خداوند اراده كننده باشد .\r\nو نمىتوانند بگويند : شما نمىتوانيد بدانيد ، كه او خبردهنده و فرمان‌دهنده است ، مگر پس از آن كه دانسته باشيد ، او اراده‌كننده است ؛ پس چگونه ، به خبر دهنده بودن و فرمان‌دهنده بودنش ، استدلال مىكنيد كه او اراده‌كننده است ، و آيا اين كار ، جز دليل آوردن چيزى براى ثابت كردن خودش نيست ؟\r\nپاسخ گفته‌اند : چون ، همهء گروه مسلمانان ، بر اين گرد آمده‌اند ، كه او خبر دهنده و فرمان‌دهنده است ، بسا باشد كه بدانيم او خبردهنده و فرمان‌دهنده است ؛ هرچند ندانسته باشيم اراده‌كننده است ، و پس از آن هنگامى كه دانستيم آگاهى\r\n\r\n","description":"","footnote":"","page_name":" 115 ","page_number":241},
  {"content":"\r\n\r\nدادن و فرمان دادن جز با اراده كردن نمىباشد ؛ خواهيم دانست او اراده‌كننده است .\r\nو مىتوان ، بر اين پاسخ ، عيب‌جوئى كرد ، كه نمىتوان دانست ، گرد آمدن گروه مسلمانان ، بر چيزى درست است ، مگر پس از اين كه دانسته باشم ، شنيدنى - هاى شرعى درست مىباشند ؛ و پى بردن به درستى شنيدنىهاى شرعى ، بر راست گوئى پيمبر عليه السلام ، بنيان‌گذارى شده است ؛ و راست‌گوئى پيمبر دانسته نمىشود ، مگر پس از آن كه بدانيم خداوند ، مىخواسته است ، كه پيمبر را راست‌گو بشماريم ؛ و راست‌گو دانستن او ، جز به اين كه خدا را اراده‌كننده بدانيم نخواهد بود ؛ و اين سخن پيش كسى ، درست است ، كه مىگويد ، درستى گرد آمدن گروه مسلمانان ، به حكم شنيدنىهاى شرعى ، دانسته مىشود ؛ اما بنا به روش كسانى كه مىگويند ، درستى گرد آمدن گروه مسلمانان بر چيزى ، شايد ، به حكم عقل دانسته شود ، بنا به گفتار آنان ، مىشود بر اين دليل تكيه كرد .\r\nو مىتوان بر اين استدلال ، اعتراض ديگر كرد و گفت ، شما نيز نمىتوانيد بدانيد ، صيغه براى امر است ، مگر پس از آن كه دانسته باشيد ، خداوند برتر از همه چيز ، چون مردم را به كارهائى وادار كرده است ، بايد از راه مهربانى ، هركارى كمك به انجام دادن آنها باشد ، آن كار را انجام بدهد « 1 » و نمىتوان دانست او مردم را به كارهائى وادار كرده است مگر پس از آن كه بدانيم آن كار را ، اراده كرده است ؛ و همان وادار كردن به كارها ، دليل بر اراده كردن اوست « 2 » .\r\nو مىتوان از آن پاسخ داد و گفت : هرگاه خداوند برتر از همه چيز ، به لفظى\r\n\r\n\r\n","description":"","footnote":"\r\n( 1 ) پس بايد با اداء صيغه ، امر را قصد كرده باشد .\r\n( 2 ) خلاصهء اعتراض : ما از پيش خود مىدانيم خداوند كارهائى را از ما خواسته و اراده كرده است . انجام دادن آن كارها موقوف بر اين است كه از صيغه قصد امر كرده باشد ؛ زيرا صدور امر و بيان تكليف باطنى ، مهربانى و لطف است پس اصل تكليف موقوف بر اراده كردن و خواستن كارهائى است ، و امر بودن صيغه نيز ، از اراده كردن بايد معلوم شود و اين دور است .\r\n","page_name":" 116 ","page_number":242},
  {"content":"\r\n\r\nسخن بگويد كه صيغهء خبر با امر باشد ، و چيزى با آن همراه نكند ، كه آشكار نمايد ، معنائى را كه لفظ برايش وضع شده ، قصد نكرده است ، در اين حال ، ناگزير ، او آگاه‌كننده يا فرمان‌دهنده خواهد بود ؛ و در اين هنگام ، دانسته مىشود ، كه او آگاه‌كننده است ، يا فرمان‌دهنده است ؛ و به همين گفتار ، آشكار شد ، كه استدلال درست است .\r\nو نيز گفته‌اند : هر گاه او به صيغهء خبر يا امر سخن بگويد دانسته مىشود ، كه ناگزير ، چيزكى را آهنگ كرده است ؛ زيرا اگر چيزى را آهنگ نكرده باشد ، بيهوده كار مىباشد ؛ و بيهوده كارى بر او روا نيست ؛ و چون كه دانستيم او از سخن گفتن خود ، گونه‌اى از سخن را قصد كرده است ، و صيغه هم بر آن حمل مىشود ، خواهيم دانست ، كه او اراده‌كننده است ، جز آن كه ، اين دليل اراده‌كننده بودنش را خواهد رساند ، نه آگاه‌كننده يا فرمان‌دهنده بودنش را ؛ و ما دليل را از اين راه آورديم ، كه اراده كردنش را از خبركننده بودن يا فرمان‌دهنده بودنش ، ثابت كنيم ، و دليل از اين راه درست نشده است .\r\nدليل ديگرى كه اراده‌كننده بودنش را مىرساند ، اين است كه « بنابر آنچه آشكار خواهيم كرد » ، ثابت شده است ، كه او مردم را به كارهائى وا مىدارد ؛ و وادار كردن به كار ، « بر آن گونه كه خواهيم گفت » ، اراده كردن كارى است كه بر انجام‌دهنده دشوار باشد ؛ و به همين ثابت مىشود ، كه او اراده‌كننده است .\r\n\r\n","description":"","footnote":"","page_name":" 117 ","page_number":243},
  {"content":"\r\n\r\n\r\n2 اثبات اين كه ارادهء خداوند ، صفتى است ، جدا و مستقل از موصوف ، و حادث است .\r\nاكنون ، كه به اين دليلها ثابت شد ، كه خداوند برتر از همه چيز ، اراده‌كننده است ؛ از اين بيرون نيست ، كه يا به خودى خود اراده‌كننده است ؛ يا به صفت اراده اراده كننده است ؛ و يا آن كه اراده‌كننده هست ، اما نه به خودى خود اراده‌كننده است ، و نه به يك صفت حقيقى .\r\nو اگر به يك صفت حقيقى اراده‌كننده باشد ، از آن بيرون نيست ، كه اين صفت ، يا صفتى معدوم است ؛ و يا صفتى موجود است .\r\nاگر صفتى موجود باشد ، از اين بيرون نيست ، كه يا در گذشته‌هاى بلاآغاز موجود بوده است ؛ و يا نوپيدا است .\r\nاگر نوپيدا باشد ، از اين بيرون نيست ، كه يا در خود او ، « كه موصوف به آن است » موجود است ؛ و يا در چيز ديگرى ، موجود است ؛ و يا جدا از هر چيز و بدون جا ، موجود است .\r\nاگر در چيز ديگرى موجود باشد ، از اين بيرون نيست ، كه آن ديگرى ، يا جسم بىجان است ؛ يا جاندار است ؛ و پس از آن كه همهء اينها ، بيهوده گرديد ، به جاى نمىماند ؛ جز آن كه خداوند به صفت اراده‌اى ، اراده‌كننده باشد ، كه آن صفت نو\r\n\r\n","description":"","footnote":"","page_name":" 118 ","page_number":244},
  {"content":"\r\n\r\nپديد ، و جدا از همه چيز ، و بدون جا است ؛ پس از همهء اينها آنچه ما مىخواهيم بگوئيم ، استوار خواهد گرديد .\r\nدليلى كه مىرساند ، روا نيست او به خودى خود اراده‌كننده باشد ، اين است ؛ كه اگر چنين مىبود ، بايستى هر كارى كه اراده‌شدنى باشد ، او آن را اراده كند ؛ زيرا صفتى كه به وجود خود موصوف ، وجود داشته باشد ، هر گاه درست باشد كه به چيزى تعلق بگيرد ، بايد به آن تعلق بگيرد ؛ و از اين بر مىآيد ، كه بايد هر كارى انجام‌شدنى باشد ، آن را اراده كند ؛ و اگر چنين باشد كه هر كار انجام‌شدنى را بايد او ارادهء انجام‌شدنش را بكند ، مىبايست ، هيچ كارى ناخواه و ناپسند او نباشد ؛ زيرا هركارى كه ناخواه و ناپسند او باشد ، بايد آن را اراده كند ؛ براى اين كه ناپسند بودن ، جز به كارهائى كه انجام‌شدنى باشد ، تعلق نمىگيرد ؛ و حال آن كه ما مىدانيم او كارهائى را ناپسند دارد ؛ براى اين كه نهى كردن ، چنين مىرساند ، كه او از كارهاى ناخواه و ناپسندش نهى مىكند ؛ همچنان كه امر كردن ، مىرساند :\r\nكارى كه به آن فرمان داده ، آن را اراده كرده است .\r\nو نيازى ندارد كه بپنداريم : او بايد ، به خودى خود ، چيزى ، را ناپسند داشته باشد ؛ و بايد هرچه را اراده مىكند آن را ناپسند داشته باشد ؛ هرچند ، اين ايراد ، به كسانى كه با ما ناهماهنگ مىباشند نيز روىآور است ؛ براى اين كه راه يكى است .\r\nو نمىتوانند بگويند : اراده كردن انجام دادن كارى ، همان ناپسند داشتن اين است ، كه آن كار ، انجام نگردد ؛ پس ايرادى كه گفتيد وارد نمىشود ؛ « 1 » و اين سخن از آنجا ، نادرست است ، كه اراده كردن ، و ناپسند داشتن ، ضد يكديگرند ، و هيچ‌يك از آنها ، جز به كارى كه انجام شدنى باشد ، تعلق نمىگيرد ؛ آيا نمىبينى ؛\r\n\r\n\r\n","description":"","footnote":"\r\n( 1 ) يعنى هر كارى در عين اين كه متعلق اراده است ، متعلق كراهت نيز مىباشد ؛ زيرا انجام شدنش متعلق اراده است ، و انجام نشدنش ، متعلق كراهت است ، و تعلق اراده و كراهت ، به يك چيز اشكالى ندارد .\r\n","page_name":" 119 ","page_number":245},
  {"content":"\r\n\r\nچيزى كه پديدآمدنى نباشد ، و كارى كه بجاى مانده ، و كارى كه بايد ، به هنگام خود ، انجام داده شود ، و توانايان بر آن توانا مىباشند ، هيچ يك آنها نمىشود ، كه براى موجود بلاآغاز برتر از همه چيز ، اراده كردنى باشد ، و نمىشود كه ناپسندداشتنى باشد .\r\nو به همين دليل دانسته شد ، كه اراده كردن و ناپسند داشتن ، جز به كارى كه پديدآوردنى باشد تعلق نمىگيرد .\r\nو نيز هرگاه كار انجام نشدنى را كسى انجام‌شدنى پندارد ، رواست آن را اراده كند ، هرچند چيزى را اراده كرده است ، كه حقيقت ندارد ؛ و هرگاه كار انجام شدنى را ، انجام‌نشدنى پندارد ، اراده كردنش درست نيست ؛ و همين قضيه آشكار مىكند كه اراده جز به چيزهائى كه پديدآمدنى باشد ، تعلق نمىگيرد .\r\nو نيز اگر ، اراده به چيزى جز پديد آوردن كارى ، تعلق مىگرفت ، مىبايست ، مانند باور كردن ، و گمان بردن ، و آرزو كردن اگر صفتى باشد ، به گذشته‌ها نيز ، تعلق بگيرد ؛ و همانا دانستيم ، كه اراده به گذشته ، تعلق نمىگيرد ؛ پس آنچه گفتند ، نادرست درآمد .\r\nو نيز به همان دليلى ، كه اراده‌كننده بودن به خودى خود او را ، از ميان برديم ، اراده‌كننده بودنش ، « نه به خودى خود ، و نه به علتى » « 1 » نيز از ميان مىرود ؛ در آنجا گفتيم ، اگر خداوند به خودى خود اراده‌كننده باشد ، مىبايست ، هركار اراده شدنى را او اراده كند ، و از اين كه همه كار ، به ارادهء او انجام گردد . نادرستىهائى كه پيش گفتيم در اينجا نيز روى مىدهد ؛ و بدان مىكشد ، كه بايد كارهاى بد را هم او ، اراده كند ؛ و صفت اراده كردن كار بد ، كم‌وكاست در هستى اوست .\r\nو نمىتوانند بگويند : اراده كردن كار بد ، هنگامى ، صفت كم‌وكاست در هستى است ، كه به صفت ارادهء نوپديدى ، اراده‌كننده باشد ؛ زيرا در اين صورت\r\n\r\n\r\n","description":"","footnote":"\r\n( 1 ) در اول قسمت پنجم از فصل اراده ، از جمله احتمالات ، اين بود ، كه اراده « نه به خودى باشد ، و نه به يك صفت حقيقى » و اكنون درصدد باطل كردن اين احتمال است .\r\n","page_name":" 120 ","page_number":246},
  {"content":"\r\n\r\nزشت خواهد بود ؛ اما اگر اراده كردن كار بد ، نه به خودى خود باشد . و يا نه به خودى خود ، و نه به علتى باشد ، صفت كم‌وكاست در هستى او نخواهد بود .\r\nاين سخن از آنجا نادرست است كه ، آنچه آشكار دانسته شده ، اين است :\r\nكسى كه كار بد را اراده مىكند ، پيش از آن‌كه دانسته شود ، آيا او كار بد را به خودى خود ، يا به صفت اراده « زايد بر هستى » آن را اراده كرده است ، صفت كم و كاست در هستى دارد .\r\nو اراده كردن كار بد ، به مانند اين است ، كه مىدانيم : نادان بودن ، صفت كم و كاست در هستى اوست « چه نادانى او به خودى خود باشد » ، يا به صفت نادانى ( زايد بر هستى ) ؛ پس آنچه گفتند ، نادرست درآمد .\r\nعلاوه بر آن ، هر صفتى نه به خودى خود ، و نه به علتى باشد ، ناگزير بايد ، يا به انجام‌دهندهء ديگرى نسبت داده شود ، و يا به زنده بودن او ؛ زيرا ، اين صفتهائى كه نه به خودى خود هستند ، و نه به علتى ، سزاوارى اين صفتها ، جز به آن دو چيز ، فراهم نخواهد شد .\r\nو نمىشود ، اراده كردن او ، به انجام‌دهندهء ديگرى باشد ؛ زيرا هر صفتى به انجام‌دهندهء ديگرى ، وابستگى داشته باشد ، پيرو زمان حادث شدن آن ، مىباشد ؛ و حال آن‌كه اين صفت ، هنگام ماندگارى ، حاصل مىشود ؛ و محال است ، چنين صفتى در موجود بلاآغاز پديد آيد .\r\nو نمىشود اراده كردن او ، براى زنده بودنش باشد ؛ زيرا اگر چنين مىبود ، بايستى اراده كردن ما هم ، همين‌گونه باشد ؛ براى اين‌كه هرچيزى ، اثرى پديد آورد ، در آنچه آشكار و در پيش است ، و در آنچه پنهان است ، يكسان است ؛ آيا نمىبينى زنده بودن موجود زنده ، چون ادراك‌كننده بودنش را ، فراهم مىكند ، در ما ، و در خداوند برتر از همه چيز ، يكسان است .\r\nو نمىشود به صفت اراده‌اى كه معدوم باشد ، كارها را اراده كند ؛ زيرا اگر چنين چيزى روا مىبود ، بايستى ، به صفت ناپسند داشتنى ، كه معدوم باشد ، كارهائى را ، ناپسند داشته باشد ؛ و از اين برمىآيد ، كه ، بايد نسبت به يك چيز ، بر يك روى ،\r\n\r\n","description":"","footnote":"","page_name":" 121 ","page_number":247},
  {"content":"\r\n\r\nدر يك زمان ، هم اراده‌كننده باشد ، و هم آن را ناپسند داشته باشد ؛ و بدان مىكشد ، كه بايد هر كار اراده‌كردنى را ، او اراده كند ؛ زيرا اراده‌هائى كه نيستند ، بىپايانند ؛ و آشكار كرديم ، كه همهء اينها نادرست است .\r\nعلاوه بر آن ، گفتيم : صفتى كه به خودى خود به چيز ديگر وابستگى داشته باشد ، نيست شدنش ، آن را از وابستگى بيرون مىبرد .\r\nو نمىشود ، كه خداوند ، به صفت اراده‌اى كه بلاآغاز بوده است ، كارها را اراده كند ؛ زيرا ما پس از اين « اگر خدا بخواهد » صفتهاى حقيقى بلاآغاز را ، باطل خواهيم كرد .\r\nو نيز ، اگر صفت اراده بلاآغاز باشد ، مىبايست ، هركار اراده‌شدنى را ، او اراده كند ؛ زيرا پيش طرفداران اين عقيده ، وابستگى يافتن اراده بر يك كار اراده‌شدنى باز نمىايستد ؛ و از اين برمىآيد ، كه اراده كردن به خودى خود ، نيز به همان‌گونه كه گذشت ، بايد ، نادرست باشد .\r\nو نمىشود كه خداوند ، به صفت اراده‌اى نوپديد ، كه در خود او ، موجود باشد ، كارها را اراده كند ؛ زيرا او جاى روىدادها ، نيست ؛ و چيزى كه روا مىگرداند ، عرضها به موضوع ، پايدار باشند ، جاگرفتن موضوع است ؛ به اين دليل كه هرچيزى ، جايگير نباشد ، درست نيست كه عرض‌ها « مانند چگونگىها ، و نيست‌شدنىها » در آن حلول كنند .\r\nو روا نيست ، خداوند ، به صفت اراده‌اى كه در جسم بىجان وجود داشته باشد ، كارها را اراده كند ؛ زيرا ، صفت اراده در هستى خود ، به ساختمان ويژه‌اى نياز دارد ، كه زندگى در آن باشد ؛ آيا نمىبينى نشدنى است ، كه صفت اراده ، در دست و پا وجود پيدا كند ؛ پس وجود پيدا كردن صفت اراده ، در جسم بىجان ، كه زنده نيست ، شايسته‌تر است نشدنى باشد ، از آن‌كه نشدنى باشد ، در دست و پا وجود پيدا كند .\r\nو نيز رواست ، جسم بىجان ، « هنگامى كه اراده در آن است » داراى ساختمان حياتى باشد ، اما اگر هم ، چنين ساخته شده باشد ، مىبايست ، اراده از آن همان\r\n\r\n","description":"","footnote":"","page_name":" 122 ","page_number":248},
  {"content":"\r\n\r\nكسى باشد ، كه زنده به همان زندگى مىباشد ؛ آيا نمىبينى ، صفت اراده‌اى كه در « زيد » است سبب نمىشود ، كه « عمرو » با همان اراده ، كارى را اراده كند ؛ زيرا صفت اراده‌اى كه در زيد است ، از آن عمرو ، نيست ؛ و علت اين‌كه با صفت ارادهء يكى ، نمىشود ، ديگرى ، اراده كند ، همان است ، كه ذكر كرديم .\r\nو به همين دليل باطل مىشود ، كه خداوند ، به صفت اراده‌اى ، كه در دل زيد ، موجود است ، كارها را اراده كند ؛ و به صفت ناپسند داشتنى ، كه ضد اراده ، و در دل عمرو است ، كارى را ناپسند داشته باشد ؛ زيرا از اين برمىآيد كه بنابر آنچه پيش ، آشكار كرديم ، بايد او كارى را كه اراده كرده است ، همان را ناپسند داشته باشد ؛ و اين نادرست است .\r\nو پس از همهء مطالب ، هيچ راهى به‌جاى نمىماند ، جز آن‌كه ، خداوند ، به ارادهء نوپيدائى ، كه بدون جا ، وجود پيدا مىكند ، بايد ، كارها را اراده نمايد .\r\n\r\n","description":"","footnote":"","page_name":" 123 ","page_number":249},
  {"content":"\r\n\r\n\r\nفصل در اين‌كه خداوند برتر از همه ، چه چيزى ، ندارد « 1 »\r\nبنابر آنچه روشن كرديم ، راه ثابت كردن وجود خداوند برتر از همه چيز ، كارهاى او مىباشد ؛ پس نمىتوان صفتى برايش ثابت كرد ، كه كارهايش به خودى خود ، يا با واسطه بر آن دلالت نداشته باشد ؛ زيرا اگر ما اين را در نظر نگيريم ، كار به نادانىهائى خواهد كشيد ؛ و براى اين‌كه هرگاه خود چيزى ، از راهى ثابت گردد ، روا نيست صفتى برايش ثابت شود ، كه راه ثابت شدن خودش به خودى خود يا با واسطه ، آن را نشان ندهد ؛ آيا نمىبينى ، چون كه ، راه ثابت كردن خود سياهى و سفيدى ، و جوهر بودن ، درك كردن است ، پس نمىتوانيم ، صفتى براى آنها ثابت كنيم ، كه درك كردن به خودى خود ، يا با واسطه آن را نشان ندهد ؛ پس چيزى را كه درك كردن به خودى خود در جوهر نشان مىدهد ، جا گرفتن است ؛ و آنچه را درك كردن به توسط جا گرفتن ، نشان مىدهد ، موجود بودن است ؛ زيرا شرط جا گرفتن وجود داشتن است ؛ براى اين‌كه ، درك كردن ، به جا گرفتن تعلق مىگيرد ؛ و گفتار در چيزهاى ديگر ، به همين‌گونه است .\r\n\r\n\r\n","description":"","footnote":"\r\n( 1 ) مفاد فصل اين است كه خداوند وجود به حق بسيط است و ماهيت ندارد و حاجى سبزوارى مىگويد : و الحق ماهيته انيته .\r\n","page_name":" 124 ","page_number":250},
  {"content":"\r\n\r\nاكنون كه اين مطالب ثابت گرديد : و راه ثابت كردن موجود بلاآغاز برتر از همه چيز ، كارهاى اوست ؛ پس انجام دادن كار ، به تنهائى ، توانا بودنش را نشان مىدهد ؛ و استوار بودن كارهايش ، دانا بودنش را نشان مىدهد ، و به اين‌كه هريك از كارها را ، بر يك گونه انجام مىدهد ، و به گونهء ديگر انجام نمىدهد ، اراده كننده بودن ، و ناپسند داشتن كارها را برايش نشان مىدهد ؛ و توانا و دانا بودنش ، زنده بودن و وجود داشتنش را نشان مىدهد ، و زنده بودن ، اين را فراهم مىكند ، كه اگر ، درك‌شدنىهائى وجود پيدا كند ، او درك‌كنندهء آنها باشد ؛ و پيش كسى كه صفت ذات را ثابت مىكند ، فراهم شدن اين صفتها ، داشتن صفت ذات را برايش نشان مىدهد ؛ و در اين ميان چيزى وجود ندارد ، كه به خودى خود ، يا با واسطه ماهيت داشتن او را ثابت كند ؛ پس مىبايست گفت : او ماهيت ندارد ؛ و اگر ماهيت داشته باشد ، داراى چون و چند خواهد بود ؛ و نادانىهاى ديگرى در مورد او پديد مىآيد ؛ و همهء اينها نادرست است .\r\nو نيز نمىتوان صفتى را برايش ثابت كرد ، كه اثرى نداشته باشد ؛ زيرا داشتن صفت بدون اثر ، اقتضا مىكند ، كه بود و نبودش ، از هم جدا نباشد .\r\nو آن ماهيتى را كه ضرار پسر عمرو ، و ابو حنيفه ، بنابر آنچه از آنان آورده‌اند ، ادعا دارند ، هيچ اثرى برايش نيست ؛ زيرا هراثرى كه نشان داده شود ، به يكى از صفتهائى كه ثابت كرديم ، نسبت داده مىشود ؛ نمىبينى ، امكان انجام دادن كار ، به توانا بودنش نسبت داده مىشود ، و سر زدن كار به طور استوار ، به دانا بودنش نسبت داده مىشود ، و انجام دادن كار ، بر يك گونه ، نه گونهء ديگر ، به اراده‌كننده بودنش نسبت داده مىشود ؛ و دانا و توانا بودنش را زنده بودن و موجود بودنش ممكن مىسازد ؛ و همهء اينها فراهم شده از صفت ذات ، مىباشند ؛ و صفت ذات ، اين صفت‌ها را فراهم كرده است ؛ اما ماهيت به هيچ روى اثرى ندارد ؛ پس مىبايست ، آن را نداشته باشد .\r\nو استوارترين ، پرسشى كه از اين مىشود ، آن است ، كه گفته شود : ادراك كننده بودنش ، اثرى ندارد ؛ و حال آن‌كه اين صفت را برايش ثابت كرده‌اند .\r\n\r\n","description":"","footnote":"","page_name":" 125 ","page_number":251},
  {"content":"\r\n\r\nو سه پاسخ از آن داده شده است :\r\nاول : اين‌كه توانگرى و نيازمندى ، در پى يكديگر مىآيند ؛ زيرا توانگر ، ادراك‌كننده‌اى است ، كه نيازمند نباشد « 1 » . و بر اين سخن عيب‌جوئى شده است كه توانگرى و نيازمندى ، بر زنده بودن پياپى دور مىزنند ، زيرا تعريف توانگر اين است : او زنده‌اى است كه نيازمند نباشد ، آيا نمىبينى ، ما خداوند را وصف مىكنيم ، كه در گذشته‌هاى بلاآغاز ، توانگر بوده است ، هرچند ، در گذشته‌هاى بلاآغاز ، ادراك‌كننده نبوده است « 2 » .\r\nدوم : اين‌كه صفت ادراك در هريك از ما ، داراى اثرى مىباشد ، و اثرش آن است كه راه آگاهى يافتن تفصيلى از چيزهاى ادراك‌شدنى است ؛ اما در موجود بلاآغاز برتر از همه چيز ، حاصل شدن علم از راه ادراك ، براى اين درست نمىباشد ، كه او ، از جهت اين‌كه بر خود دانا است ، از همهء دانستنىها آگاه مىباشد ؛ و بس است كه براى صفت ادراك ، در يكى از جاها اثرى وجود داشته باشد ؛ اما ماهيت او در هيچ جا داراى اثر نمىباشد .\r\nسوم : اين‌كه اثر زنده بودنش ، همان اثر ادراك‌كننده بودن اوست ؛ زيرا صفت زنده بودن ، مقتضى براى صفت درك كردن است ؛ پس به مانند پاره‌اى از آن مىباشد .\r\nاما شبهه كارى آنان در اين‌جا آن است ، كه همهء مسلمانان ، بر آن گرد آمده‌اند ، كه خداوند برتر از همه چيز ، از ما به خودش داناتر است ؛ پس مىبايست ، ماهيتى داشته باشد ، كه جز خود او كسى از آن آگاه نباشد ؛ زيرا ما همهء صفتهاى او را دانسته‌ايم ، و اگر ماهيت نداشته باشد ، از ما به خودش آگاه‌تر نخواهد بود .\r\nو نخستين ايرادى كه بر اين سخن هست ، اين است ، كه مىبايست ، او ماهيتى داشته باشد ، كه جز پيمبرانش از آن آگاه نباشد ؛ زيرا آنان مىگويند : پيمبران از\r\n\r\n\r\n","description":"","footnote":"\r\n( 1 ) مقصود اين است كه ادراك بدون اثر نيست ؛ زيرا موضوع براى صفت توانگرى مىباشد .\r\n( 2 ) زيرا چيزى كه درك‌شدنى باشد ، وجود نداشته است .\r\n","page_name":" 126 ","page_number":252},
  {"content":"\r\n\r\nما به خدا شناساترند .\r\nو مىبايست ، هرچيزى ماهيتى داشته باشد ؛ زيرا آنان مىگويند : خداوند برتر از همه ، به هرچيزى از ما ، آگاه‌تر است ؛ و همهء اين سخنان بيهوده است .\r\nعلاوه بر آن ، ضرار ، ادعا مىكند ، كه مىداند خداوند ، داراى ماهيت است ؛ پس او آنچه را خداوند برتر از همه مىداند ، او هم از آن آگاه است ؛ پس چگونه خواهد شد ، كه خداوند برتر از همه چيز ، داناتر باشد .\r\nو معنى اين‌كه مىگويند : خداوند از ما به خودش داناتر است ، اين است كه او ، يكايك آنچه را بر آن توانا هست ، و همهء دانستنىها را ، مىداند ؛ و ما آنها را نمىدانيم ؛ زيرا توانسته‌ها و دانسته‌هايش ، پايان ندارند ، و ما يكايك آنها را نمىدانيم ؛ و اين سخن به مانند آن است كه مىگويند : « زيد » از ديگران به خودش آگاه‌تر است ؛ و اين را مىخواهند ، كه زيد درون كارها ، و پوشيده‌هاى حالات خودش را ، مىداند ، و ديگرى آن را نمىداند ؛ پس با اين سخنان ، اعتقاد به ماهيت داشتن او ، از ميان برداشته شد .\r\n\r\n","description":"","footnote":"","page_name":" 127 ","page_number":253},
  {"content":"\r\n\r\n\r\nفصل در اين‌كه خداوند برتر از همه‌چيز ، در گذشته‌هاى بلاآغاز ، توانا بوده است .\r\nتوانا بودنش از اين بيرون نيست ، كه يا در گذشته‌هاى بلاآغاز حاصل بوده است ؛ يا تازه اين صفت را دارا شده است ؛ اگر در گذشته‌هاى بلاآغاز ، توانا بوده است ، همان است كه ما مىخواهيم ؛ و اگر تازه اين صفت را دارا شده است ، از آن بيرون نيست ، كه يا هنگام تازه پيدا شدن شرطى ، اين صفت برايش فراهم شده ؛ و يا هنگامى كه علتى برايش پديد آمده ، داراى اين صفت گرديده است .\r\nسخن نخست ، نادرست است ، زيرا توانا بودنش به جز نبودن چيزى كه بر پديد آوردنش ، توانا هست ، شرط ديگرى ندارد ؛ و اين شرط در گذشته‌هاى بلاآغاز فراهم بوده است ؛ پس مىبايست ، در گذشته‌هاى بلاآغاز ، توانا بوده باشد .\r\nو كسى نمىتواند بگويد : شرط صحت به وجود آمدن چيزى كه بر پديد آوردنش ، توانا هست ، رسيدن زمان دوم است ؛ و در گذشته‌هاى بلاآغاز به وجود آمدنش ، نشدنى بوده است ؛ و اين سخن از آنجا نادرست است ، كه شرط توانا\r\n\r\n","description":"","footnote":"","page_name":" 128 ","page_number":254},
  {"content":"\r\n\r\nبودن شخص توانا ، اين نيست « 1 » .\r\nآيا نمىبينى كه هريك از ما ، بر كارى كه در زمان دهم ، بايد انجام گردد ، اكنون بر آن توانا هست ؛ و بيشتر از آن اين‌كه ، اكنون كسى در بغداد است ، و مىتواند در چين كار بازرگانى انجام دهد ؛ هرچند اين كار در زمان دوم ، نشدنى است ، كه انجام گردد ؛ زيرا به پيمودن راه بسيار نياز دارد ؛ پس دانسته شد ، كه آنچه مىگويند نادرست است .\r\nو اگر توانائى او با تازه پيدا شدن علتش به وجود آيد ، اين هم نمىشود ، مگر آن‌كه قدرتى موجود باشد ؛ و نمىشود او ، به توانائى نوپيدائى توانا گردد ؛ زيرا مىبايست ، او خودش توانائى را به وجود آورد ؛ زيرا جز او هيچ تواناى ديگرى وجود ندارد .\r\nو اگر توانائى او در جاى باشد « 2 » ، نمىشود ، كه توانائى بدون جاى را به وجود آورد ؛ زيرا توانائى را به وجود نمىآورد ، مگر كسى كه خودش توانا باشد ، پس هرگاه چنين بينديشيم ، كه او ، جز به توانائى نوپيدائى ، توانا نگرديده است ، مىبايست ، او توانا نگرديده باشد ، مگر پس از آن‌كه توانائى را پديد آورده باشد ؛ و توانائى پديد نمىآيد ، مگر پس از آن‌كه پيش از آن ، توانا بوده باشد ، و از اين سخن برمىآيد كه هريك از دو توانائى ، كه يكى پيش و ديگرى پس از آن يكى ، مىباشد ، هريكى به ديگرى وابستگى دارد ، و اين نشدنى است « 3 » .\r\n\r\n\r\n","description":"","footnote":"\r\n( 1 ) مقصود اين است كه اگر ظرف انجام شدن كارى ، زمانهاى بعد باشد ، مانع از آن نيست ، كه شخص ، اكنون بر آن كار توانائى داشته باشد ؛ زيرا خواهد آمد ، كه قدرت پيش از شروع به كار ، وجود دارد .\r\n( 2 ) يعنى اگر صفت توانائى در او زايد بر وجود او و عارض بر ذات او باشد آفرينندهء توانائى نخواهد بود .\r\n( 3 ) زيرا هريك از دو قدرت سابق و لاحق هم علت و هم معلول ديگرى مىباشند ، و اين جز توقف وجود شىء بر نفس ، و دور صريح چيز ديگرى نيست .\r\n","page_name":" 129 ","page_number":255},
  {"content":"\r\n\r\n\r\nبلاآغاز بودن صفتهاى ديگر او\r\nاكنون كه همهء اين احتمالات بيهوده گشت ، جز اين چيزى به جاى نمىماند ، كه او در گذشته‌هاى بلاآغاز توانا بوده باشد ؛ و چون در گذشته‌هاى بلاآغاز ، توانا بوده است ، پس در گذشته‌هاى بلاآغاز زنده بوده است ؛ زيرا آشكار كرديم ، كه شخص توانا ، بايد زنده و موجود باشد .\r\n\r\nقدم علم خداوند\r\nاما دليلى كه مىرساند ، او در گذشته‌هاى بلاآغاز دانا بوده ، اين است ، كه دانا بودنش ، از آن بيرون نيست ، كه يا در گذشته‌هاى بلاآغاز دانا بوده و يا آن كه تازه دانا گرديده است ؟ اگر نخست ، درست باشد ، آنچه ما مىگوئيم درست است ؛ و چنانچه تازه دانا شده باشد ، از اين بيرون نيست ، كه يا با تازه پيدا شدن شرط ، و يا تازه پيدا شدن علت وجود دانائيش ، دانا مىگردد .\r\nنخست ، درست نيست ؛ زيرا براى دانا بودن شخص دانا ، هيچ شرطى وجود ندارد ، كه بدون آن دانا نگردد ؛ زيرا همچنان كه به چيزهاى موجود ، علم حاصل مىشود ، روا است ، به معدوم نيز ، علم حاصل شود ؛ به اين دليل كه هريك از ما ، آنچه ديروز بوده است ، هرچند امروز نباشد ، آن را مىداند ، و آنچه در آينده خواهد بود ، مانند رستاخيز ، و پاداش و كيفر ، و جز آن را مىداند . پس معلوم شد كه به معدوم علم حاصل مىشود .\r\nو نيز اگر به معدوم ، علم حاصل نشود ، هيچ كارى را استوار نمىتوان انجام داد ؛ زيرا اگر چگونگى انجام دادنش را ، پيش از به وجود آمدن ، نداند نمىتواند آن را ، آهنگ نمايد ؛ و ما جز اين را دانستيم .\r\nو نيز اگر درست نباشد كه از آنچه نيست ، آگاهى حاصل شود ، به شريعت‌ها نمىتوان آگاه گرديد ؛ زيرا از آن رو ، پابند به شريعت مىشوند ، كه مىدانند ، در\r\n\r\n","description":"","footnote":"","page_name":" 130 ","page_number":256},
  {"content":"\r\n\r\nآن نيكى و بديهائى هست ؛ پس اگر اثر كارها پيش از انجام دادن ، از چگونگىها ، دانسته نشود ، پابند به آنها نمىتوان گرديد ؛ و همهء اينها به خوبى مىنماياند ، كه به چيزهائى كه نيست ، علم تعلق مىگيرد .\r\nو اگر دانا بودنش ، هنگامى حاصل مىشود ، كه صفت دانائى نبوده و تازه به وجود آيد ، مىبايست ، صفت دانائى را او بيافريند ؛ زيرا مىبايست ، اين صفت جدا از موصوف ، و بدون جا ، موجود گردد ، تا درست باشد ، كه از آن او گردد ؛ و كسى جز او ، توانا بر آفريدنش نخواهد بود ؛ و كسى نمىتواند صفت دانائى را پديد آورد ، مگر كه او به خود دانائىها ، يا جز آن دانا باشد ؛ و چون پنداشتيم ، كه او دانا نيست ، نمىتواند ، صفت دانائى را به وجود آورد ؛ و چون اين صفت را موجود نمىگرداند ، نمىشود كه دانا گردد ؛ و از اين سخن برمىآيد كه موجود شدن هريك از اين دو به ديگرى وابستگى دارد ؛ و چنين چيزى نشدنى است .\r\nپس اگر بگويند : چگونه پنداشتيد ، كه صفت دانائى را جز كسى كه دانا باشد ، نمىتواند ، پديد آورد ؛ بر شماست كه اين سخن را به پايان رسانيد ؛ گفته خواهد شد : زيرا ، دانائى براى نوع بودنش ، دانائى نيست ؛ و باور كردن چيزى است ، از راهى كه پديد مىآيد ؛ و براى اين ، چنين گفتيم ، كه باور كردن بودن زيد ، در خانه ، به پذيرفتن گفتار يكى ، از نوع باور كردن بودن زيد ، به پذيرفتن سخن پيمبرى راستگو مىباشد ؛ به اين دليل ، كه هر يكى از ميان برود ، ديگرى نيست خواهد شد ؛ پس اگر اين دو دانش ضد يكديگر بودند ، با هم يك جا ، گرد نمىآمدند ؛ و اگر از دو نوع بودند ، به يك ضد هر دو نيست نمىشدند ؛ زيرا يك چيز ، دو نوع را كه ضد يكديگر نباشند ، از ميان نمىبرد ؛ آيا نمىبينى ، سياهى ، سفيدى و ترشى را از جهت اين كه دو نوع مىباشند ، از ميان نمىبرد ؛ پس چيزى به جاى نمىماند ، جز اين كه آن دو دانائى ، دو مثل باشند ؛ و ما همين را مىگوئيم .\r\nو چون دو مثل مىباشند ، هنگامى به وجود مىآيند ، كه از روئى پديد آيند ، و از روى ديگر پديد نيايند ؛ و دانشها به پنج روى پديد مىآيند :\r\nنخست : آن كه ، از نگريستن به دليل ، از آن رو كه چيزى را نشان مىدهد ،\r\n\r\n","description":"","footnote":"","page_name":" 131 ","page_number":257},
  {"content":"\r\n\r\nدانشى زاده گردد ؛ و كسى كه به دليل مىنگرد ، بايد به دليل ، بر آن روى كه چيزى را نشان مىدهد ، دانا باشد ، تا درست باشد كه نگريستن او ، دانشى را پديد آورد ؛ بدان گونه كه در جاى دانستنىها آن را ، روشن خواهم كرد .\r\nدوم : آن كه دانستن را كسى پديد آورد ، كه به همين دانستنىها ، دانا باشد ؛ همچنان كه موجود بلاآغاز برتر از همه چيز ، از خرد درستى كه دارد ، دانشى در ما پديد مىآورد ، و اين دانش را از آن رو در ما پديد مىآورد ، كه او به همين دانستنىها ، دانا بوده است ، نه از جهت دانائى او به دانستنىهاى ديگر .\r\nسوم : آن كه تفصيل چيزى را بداند كه به اجمال آن را مىدانسته ، و در خرد شخص پا برجا بوده است مانند اين كه دردناك كردن معينى را به صفت ستمگرى بداند ، و باور كند كه آن دردناك كردن ، بد است ؛ و اين از آن رو دانستن است ، كه برابر با اين دانش اجمالى است : كه هركارى صفت ستمگرى داشته باشد ، بد است .\r\nچهارم : دانشى است كه براى نگرنده هنگام به ياد آوردن دليل ، به وجود مىآيد ؛ مانند آنچه شخصى كه از بيهوشى خواب هشيار مىشود ، به ياد مىآورد ؛ زيرا هشيار شونده ، هنگامى كه دانا بودن خودش را به ياد مىآورد ، به دانشى كه داشته باز مىگردد ؛ و به ياد آوردن ، همان دانستن است .\r\nپنجم : آن كه به ياد آورد ، كه پيش از آن چيزى را مىدانسته است ؛ پس اكنون آن را باور كند ، و مانند آنچه را كه مىدانسته است ، بداند ؛ و همهء اين رويها چنين اقتضا مىكند ، كه نخست ، دانا باشد تا كه بتواند ، دانشى در خود پديد آورد ؛ پس كسى را كه بپنداريم ، هيچ دانا نبوده ، محال است به چيزى دانا گردد . و اكنون كه همهء اين راهها ، باطل گرديد ، به جاى نماند ، جز آن كه خداوند ، در گذشته‌هاى بلاآغاز دانا بوده است .\r\nپس اگر بگويند : چگونه مىتوانيد بگوئيد ، او در گذشته‌هاى بلاآغاز دانا بوده است ؛ و حال آن كه در گذشته‌هاى بلاآغاز نمىدانسته كه جهان وجود دارد ؛ و اكنون مىداند ، جهان موجود است ؛ و آيا دانا بودنش ، جز اين است ، كه دانائى\r\n\r\n","description":"","footnote":"","page_name":" 132 ","page_number":258},
  {"content":"\r\n\r\nوجود پيدا كرده است .\r\nگفته خواهد شد : خداوند برتر از همه چيز ، در گذشته‌هاى بلاآغاز ، به اين دانا بوده است ، كه جهان موجود خواهد گرديد ؛ و دانستن اين كه چيزى موجود خواهد شد ، هنگامى كه آن چيز موجود گردد ، همان دانا بودن به وجود آن چيز است ؛ زيرا اگر دانستن كنونى ، جز آن دانشى باشد ، كه از پيش بوده است ، روا خواهد گرديد ، كه چيزى به جاى مانده باشد ، و هنگامى كه آن وجود دارد ، مانندش هم وجود پيدا كند ، و اكنون كه چيزى وجود پيدا كرده است ، چنين بداند كه آن موجود خواهد گرديد ؛ و بدان مىكشد كه دانائى ، نادانى گرديده باشد ؛ و اين باطل است .\r\nو چيزى جز اين نيست ، كه نامهاى گوناگون بر آن روى مىدهد ؛ و به مانند اين مىباشد ، كه زمان نيامده را ، فردا مىگوئيم ؛ و چون فرا رسيد ، امروزش مىگوئيم و پس از آن كه گذشت ، ديروزش مىناميم ؛ زمان يكى است و نامهاى پىدرپى بر آن مىگذرد ؛ دربارهء جهان ، گفتار به همين گونه ، يكسان است .\r\nو اگر بخواهى از پوشيدگى برهى ، مىگوئى : موجود بلاآغاز برتر از همه چيز ، در گذشته‌هاى بلاآغاز ، دانا بوده است كه در گذشته‌ها ، جهان وجود نداشته ، و به هنگام خود ، موجود خواهد گرديد ؛ و امروز نيز به همين موصوف است ، كه مىداند جهان در گذشته‌هاى بلاآغاز ، موجود نبوده ، و اكنون موجود است ؛ پس چون آن را به زمانها نسبت بدهى ، در گفتن اختلافى پيدا نخواهد شد ؛ و پوشيدگى از ميان خواهد رفت .\r\nپس اگر بگويند : از اين دليل ، بر مىآيد ، كه روا نيست همهء دانستنىها را ، به دانش تازه‌اى بداند ؛ پس چرا روا نباشد ، كه پاره‌اى از دانستنىها را به خودى خود بداند ، و پاره‌اى را به دانشى بداند ، كه تازه پديد آمده باشد .\r\nيا همان چيزهائى را كه به خودى خود دانسته بود ، به دانش تازه‌اى كه خودش آن را پديد آورده باشد ، نيز همان‌ها را بداند ، و از دو روى به آنها دانا باشد .\r\n\r\n","description":"","footnote":"","page_name":" 133 ","page_number":259},
  {"content":"\r\n\r\nخواهيم گفت : چون ثابت شد ، كه او به پاره‌اى از دانستنىها ، به خودى خود ، دانا مىباشد ، مىبايست ، به چيزهاى ديگر هم ، به خودى خود دانا باشد ؛ زيرا كار از اين بيرون نيست ، كه يا مىشود اين دانستنىها را بداند ، و يا نمىشود آنها را بداند ؛ اگر مىشود ، بايستى آنها را به خودى خود بداند ؛ زيرا صفتى كه عين خود موصوف است ، جز شدنى بودن ، شرط ديگرى ندارد ؛ و چون مىشود به اين دانستنىها ، دانا گرديد ، بايد به آنها دانا شود .\r\nو اين سخن را از آن رو گفتيم ، كه وابستگى خداوند به دانستنىها ، همان وابستگى دانايان به دانستنىها است ؛ نه وابستگى دانش‌ها به دانستنىها ، و شخص دانا ، از آنجا كه دانا است ، مىشود كه هرچيز دانستنى را بداند .\r\nآيا نمىبينى ، هيچ چيز ، دانستنى نمىباشد ، مگر آن كه هركسى مىتواند ، آن را بداند .\r\nو كسى نمىتواند بگويد : آيا چنين نيست ، كه هيچ يك از ما نمىتواند چيزهائى را كه پايان ندارد بداند ؛ پس چگونه گفتيد : هيچ دانستنى نيست ، جز آن كه هركسى مىتواند آن را بداند ، و چيزهاى بىنهايت ، از آن رو دانستنى نمىباشند ، كه موجود شدن دانشهاى بىپايان محال است ؛ و هيچ دانستنى نمىباشد ، مگر آن كه هركسى مىتواند ، آن را بداند .\r\nو اين كه گفتيم : وابستگى داشتن خداوند به دانستنىها ، وابستگى دانايان است ، نه وابستگى دانش‌ها ؛ براى اين است كه از وابستگى داشتن دانش ، به چيزهاى دانستنى ، مىبايست ، شخص دانا زنده باشد ؛ و براى همين وابستگى داشتن دانش به دانستنىها ، شخص دانا مىتواند ، كار استوار ، انجام بدهد ؛ و براى همين وابستگى مىتواند ، بيش از يك دانستنى را بداند ؛ و همهء اين‌ها در موجود بلاآغاز محال مىباشند « 1 » .\r\n\r\n\r\n","description":"","footnote":"\r\n( 1 ) مفاد اين عبارت آن است كه چون صفت علم در غير خداوند زايد و عارض بر وجود آنها است پس هر كارى انجام مىدهند به واسطهء اين صفت علم است نه موجوديت شخصى آنها ؛ اما صفت علم در خدا عين موجوديت اوست پس وجود او منشأ همهء آثار است .\r\n","page_name":" 134 ","page_number":260},
  {"content":"\r\n\r\nو اگر درست نباشد كه خداوند دانستنىها را بداند ، پس هرچيزى برايش دانستنى نباشد نمىشود آن را بداند ، چه به دانشى كه به خودى خود باشد ، يا به دانش نوپديد ؛ پس اين قسم بيهوده گرديد .\r\nو به مانند همين گفتار ، دانسته مىشود ، كه نمىشود ، خداوند بر پاره‌اى از كارهائى كه بر آن توانائى دارد ، به توانائى به خودى خود ، بر آن توانا باشد ، و بر پاره‌اى از كارها ، به توانائى نوپديد توانا باشد ؛ زيرا بر هركارى به توانائى نوپديد ، توانا باشد ، اگر از كارهائى باشد ، كه ممكن است ، بر آن توانائى حاصل شود ، مىبايست ، از جهت اين كه توانائى به خودى خود دارد ، بر آن كار توانا باشد ؛ زيرا وابستگى داشتن او به كارها ، وابستگى توانايان است ؛ از آن رو كه چون توانا است ، بايد زنده باشد .\r\nو نيز چون اين وابستگى را دارد ، ممكن است ، از او كار سر بزند ، اما از جهت توانائى داشتن به صفت توانائى ، اين گونه وابستگى نمىشود ، وجود داشته باشد ؛ و اگر كارى كه به توانائى نوپديد ، بر آن توانا مىباشد ، از كارهائى باشد كه ممكن نباشد ، بر آن توانائى حاصل شود ، روا نخواهد بود ، بر آن توانائى حاصل شود ؛ چه به توانائى به خودى خود باشد ، يا بد صفت توانائى « 1 » .\r\nاما صفت زندگى ، چون به چيز ديگرى وابستگى پيدا نمىكند ، ممكن بودن چيزى ، در آن تصور نمىشود .\r\n\r\n\r\n","description":"","footnote":"\r\n( 1 ) مفاد استدلال اين است ، كه قدرت ذاتى محدود به حدى نيست ، بلكه نامحدود است و هركارى ممكن باشد از او سر بزند ، و محال لازم نيايد ، مقدور او خواهد بود ، اما كارهاى محال مثل راه رفتن و خوردن و خوابيدن ، چون مستلزم جسم بودن اوست ، از تعلق قدرت خارج است و قدرت به آن تعلق نمىگيرد ؛ زيرا امرى محال است .\r\n","page_name":" 135 ","page_number":261},
  {"content":"\r\n\r\nاما دومى « 1 » ، از آنجا نادرست است كه اگر صفت دانائى را خداوند تازه براى خود به وجود آورد ، بايد آن صفت جدا از موصوف و بدون جاى باشد ، تا درست باشد كه به او اختصاص پيدا كند « و موصوف به آن گردد » « 2 » .\r\nپس اگر او صفت دانائى را بدون جاى بيافريند ، مىبايست ، بر آفريدن ضد دانائى نيز توانا باشد ، زيرا كسى كه بر انجام دادن كارى توانا باشد ، اگر آن كار ضدى داشته باشد ، بايد بر انجام دادن نوع آن ضد هم ، توانا باشد ؛ و ضد دانائى ، نادانى و گمان بردن و جز آن است .\r\nو چون كه بايد بر ضد آن كار هم توانا باشد ، اگر چنين بينديشيم كه ضد دانائى را پديد بياورد ، از سه حال بيرون نيست : يا از صفت ذاتى خود بيرون مىرود ؛ و يا هر دو صفت با هم در او گرد مىشوند ؛ و يا نادان بودن از اين بيرون مىرود ، كه بايد هر شخص نادانى ، صفت نادانى در او باشد ، ( تا بدان موصوف گردد ) ؛ و همهء اينها نادرست است ؛ زيرا يا بايد نوع ذات و ماهيت چيزى ، به چيز ديگر بدل شود ، و يا چيزى كه مانند نوع باشد ، به چيز ديگر بدل شود .\r\nو كسى نمىتواند بگويد : او نادانى را پديد نمىآورد « 3 » و كار به آنچه گفتيد نمىكشد ؛ و اين سخن از آن رو نادرست است كه گفتار ما بنا بر انديشه كردن آن است ؛ و هرگاه انديشه كردن چيزى ، به كارى نشدنى بكشد ، خواهيم گفت آن\r\n\r\n\r\n","description":"","footnote":"\r\n( 1 ) ظاهرا مقصود از دوم ، اين است كه در اول اثبات ازليت علم خداوند ، گفت اگر علم تازه‌اى براى خداوند پيدا شود ، يا به واسطهء اين است ، كه شرط دانا بودنش نبوده و تازه پيدا شده ، و آن را باطل كرد .\r\nفرض دوم اين بود ، كه علت و مقتضى دانا بودنش وجود نداشته و بعد پيدا شده است ؛ و هرچند اين شق را هم باطل كرد ، و ظاهرا در اينجا ، دوباره آن را با بيان ديگرى ذكر كرده و دليل ديگرى برايش آورده است .\r\n( 2 ) زيرا اگر صفتى از ابتدا در چيزى حلول كرده باشد انتقال عرض از جائى به جاى ديگر ممكن نيست .\r\n( 3 ) يعنى هرچند ضد علم را كه صفت جهل است ، مىتواند در خود بيافريند ، اما آن را نمىآفريند تا محال لازم نيايد .\r\n","page_name":" 136 ","page_number":262},
  {"content":"\r\n\r\nكار هم به خودى خود نشدنى خواهد بود ؛ آنچنان كه در دليل تمانع مىگوئيم « 1 » .\r\nپس اگر بگويند : آيا شما نگفتيد خداوند نادانى را مىآفريند ( و اگر بيافريند ) ما را لازم نمىآيد كه هيچ يك از آنچه گفتيد ، بگوئيم ، بلكه از پاسخ دادن خوددارى مىكنيم ، همچنان كه گفتيد : او توانا بر ستمگرى است ، و گفتيد اگر چنين بينديشم كه او ستمگرى مىكند ، هيچ نمىگوئيم ، ستمگرى كردن او نادانى و نيازمنديش را نشان مىدهد ، و همچنين نمىگوئيم نادانى و نيازمندى او را نشان نمىدهد ؛ زيرا در اين هنگام ستمگرى از دلالت كردن بر چيزى بيرون رفته است ، و روا نمىباشد بر نادانى و نيازمندى او دلالت كند .\r\nخواهيم گفت : پاسخ درست از ستمگرى جز اين است ، و ما از اين پس ، آن را آشكار خواهم كرد .\r\nو كسى كه از ستمگرى ، به آنچه در اين پرسش ذكر شده ، پاسخ گفته است ، ميان آفريدن نادانى با ستمگرى ، جدائى گذاشته و گفته است : نادانى سبب مىشود كه اين صفت در شخص موصوف به آن ، موجود باشد ؛ پس روا نخواهد بود ، خداوند موصوف به آن گردد ، و نمىتوان گفت : صفت نادانى در او موجود است ؛ زيرا اگر در او موجود باشد كم‌وكاست برايش فراهم مىكند ؛ اما ستمگرى چنين نيست ؛ زيرا ستمگرى ، نادانى و نيازمندى را فراهم نمىكند ؛ پس در مورد ستمگرى مىتوان از پاسخ گفتن خوددارى كرد .\r\nعلاوه بر آن ، انديشيدن ستمگرى روا مىباشد ؛ زيرا با دليل‌هائى ثابت شده ، كه او توانا بر ستم كردن است ؛ اما چون ، او دانا و توانگر است ، و ستمگرى نادانى و نيازمندى را نشان مىدهد ؛ پس هرصفتى كه يكى از اين دو كم‌وكاست را در او\r\n\r\n\r\n","description":"","footnote":"\r\n( 1 ) دليل تمانع چيزى است كه براى اثبات توحيد خداى عالم ذكر مىشود ، و مفاد آيهء شريفهء قرآن است :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  در اين قضيه كه شرطيه متصله است وقوع تالى موقوف بر وقوع مقدم قرار داده شده است ، و هرچند وقوع مقدم و تالى هر دو محال است ، اما مفاد قضيه ، ملازمهء ما بين دو قضيه است ؛ پس صدق قضيهء شرطيه منافى با كذب هر دو جزء قضيه نيست .\r\n","page_name":" 137 ","page_number":263},
  {"content":"\r\n\r\nنشان بدهد ، مىبايست گفت ، داشتن آن صفت برايش نادرست است ؛ و براى همين ، از پاسخ دادن به آن خوددارى مىكنيم .\r\nاما انديشيدن ، در نادانى او به مانند انديشيدن ، در ستمگرى او نيست ؛ زيرا چنين چيزى ثابت نشده است ، كه او بر آفريدن صفت نادانى توانا باشد ، كه با آن صفت ، چيزى را نداند ؛ و يا آن كه بر آفريدن صفت دانائى توانا باشد ، كه به توسط آن صفت ، چيزى را بداند ؛ بلكه ما از اين گفتار ، در فراخى هستيم ؛ و روا نيست از پاسخ دادن به آن ، خوددارى كنيم ؛ و همين اندازه از سخن ، در اين جا بس است ؛ و به پايان رساندن آن را « اگر خدا بخواهد » در كتاب ديگر انجام مىدهيم .\r\nاما گفتگو ، در اين كه نمىشود ، خداوند ، بر كارهائى كه به خودى خود ، بر آن توانا هست ، با صفت توانائى نوپديدى هم ، بر آن توانا باشد ؛ پس نمىشود ، برايش راهى به نظر آورد ، كه اين قضيه از آن راه دانستنى گردد ؛ زيرا سخن درست ، اين است ، كه صفت توانائى او ، ضدى ندارد ، تا آن دليلى را كه براى صفت دانا بودنش ، آورديم ، براى توانا بودنش هم ، بياوريم ؛ ليكن مىگوئيم :\r\nهيچ نمىشود ، كه او با توانائى نوپديدى ، بر انجام دادن كارها توانا گردد ؛ زيرا شرط توانا بودن با صفت توانائى ، اين است ، كه با آن توانائى ، كارى انجام دادنى نخواهد بود ، مگر آن كه جاى توانائى ( كه اندام است ) ، به كار افتد ؛ به اين دليل كه با توانائى يكى از دو دست ، كار دست ديگر را نمىتوان انجام داد ، مگر آن كه ديگرى را هم به كار اندازند .\r\nو به كار انداختن جاى توانائى ، در موجود بلاآغاز برتر از همه چيز ، نادرست است ؛ زيرا هستى او جاى صفت توانائى نيست ؛ و همين كه توانائيش ، بدون جاى است ، گفتن اين را كه به توسط صفت توانائى ، بر انجام دادن كارها ، توانا باشد ، در هم مىشكند ؛ و اين كه با صفت توانائى نوپديد شده‌اى بر كار توانا گردد ، به هر گونه باشد باطل است .\r\n\r\n","description":"","footnote":"","page_name":" 138 ","page_number":264},
  {"content":"\r\n\r\n\r\nفصل در اين كه خداوند برتر از همه چيز ، اين صفت‌ها را به خودى خود دارا مىباشد .\r\nما ثابت كرديم ، كه خداوند برتر از همه چيز ، اين صفت‌ها را بايد در گذشته‌هاى بلاآغاز دارا باشد ؛ و صفتى كه بايد براى موصوف خود ، وجود داشته باشد ، از اين كه صفتى جدا از وجود موصوف موجود باشد ، و سبب شود كه او موصوف به آن گردد بىنياز خواهد بود ؛ به اين دليل كه هر صفتى از علتى پديد آيد ، پس از آن كه وجود پيدا كند - از علت دوم بىنياز خواهد گرديد ؛ و براى اين بىنيازى ، هيچ دليلى نيست ، جز اين كه وجود و وجوب پيدا كرده است .\r\nپس هر صفتى كه بايد براى موصوف خود وجود داشته باشد ، همين حكم را داشته ، و بايد بىنياز از علت باشد « 1 » .\r\nو كسى نمىتواند بگويد : صفتى كه از علتى پديد آيد از اين رو از علت دوم\r\n\r\n\r\n","description":"","footnote":"\r\n( 1 ) توضيح اين است كه محمولات ذاتى داراى دو خاصيت مىباشند : يكى اين كه علت وجودى ندارند و ديگر آن كه بين الثبوت مىباشند و نمىتوان آنها را از موصوف سلب كرد ، و خلاصه آن كه از واسطهء در ثبوت و واسطهء در اثبات از هردو بىنياز مىباشند و اگر دليل براى اثباتشان آورده شود از باب توضيح و تقريب به ذهن است .\r\n","page_name":" 139 ","page_number":265},
  {"content":"\r\n\r\nبىنياز نشده كه وجود يافته و بايد براى موصوف خود باشد ، بلكه بىنيازى از علت دوم براى اين است كه اگر باز هم به علت نيازمند باشد بايد آن علت بدان ويژگى بيابد ، و ويژگى يافتن جز به اين حاصل نمىشود كه يا در آن حلول كند و يا پهلويش جا بگيرد ، و نمىشود كه علت در معلول خود حلول كند يا پهلويش جا بگيرد ، و روش كسانى كه پيرو اين عقيده‌اند « 1 » به همين مىكشاند ، پس بايد از اين روش دورى كنند ، و اگر روا باشد اين روش را كنار نگذارند . مىبايست روا باشد كه هر ياوه‌گوئى به هر سخن نادرستى ، دست‌آويز گردد ، و از پذيرفتن آنچه روش او بدان كشاند خوددارى كند ، و اين كارى نادرست است .\r\nعلاوه بر آن ، از اين بيرون نيست كه يا اين صفت براى اين از علت دوم بىنياز گرديده كه به طور كلى وجوب يافته ، و يا براى اين است كه از اين علت بخصوص وجوب پيدا كرده است ، اگر سخن نخست درست باشد همان كه ما مىخواهيم ثابت شده است ، و اگر دوم را مىگويند ، بايستى هيچ يك از صفتهائى كه موصوفشان آنها را به خودى خود دارا است ، از علت بىنياز نباشند ، زيرا از علتى پديد نيامده‌اند .\r\nو آنچه گفته‌اند : كه اگر صفت‌ها به موصوف خود وابسته بوده ، و وجودشان جدا و مستقل نباشد پايدارى يك عرض به عرض ديگر لازم خواهد آمد ، و اين سخن به روش خود ايشان نادرست است ، زيرا پيش خودشان چنين است كه هرچند خداوند برتر از همه چيز جاگير نيست ، اما صفت دانائى كه بلاآغاز بوده است به وجود خداوند برتر از همه چيز پايدار است ، پس آيا روا ندانسته‌اند كه يك عرض به عرض ديگر پايدار باشد « 2 » .\r\n\r\n\r\n","description":"","footnote":"\r\n( 1 ) مقصود پيروان روش اشعرى مىباشند كه معتقد به صفات منفصل از ذات و معانى ازليه‌اند .\r\n( 2 ) توضيح اين است كه در نظر پيروان روش اشعرى هرچيزى جايگير نباشد عرض است ، و چون وجود خدا جاگير نيست ، پس تعريف عرض شامل او هم خواهد شد ، و از اين جهت اگر صفات وجود مستقل نداشته و وابسته به وجود او باشند قيام عرض به عرض لازم خواهد آمد ، و حال آن كه حق اين است كه هيچ يك از تعاريف جوهر و عرض شامل او نمىشود پس او نه از سنخ جواهر است و نه از اعراض است .\r\n","page_name":" 140 ","page_number":266},
  {"content":"\r\n\r\nو كسى نمىتواند بگويد : صفتى كه از علتى پديد آمده باشد ، براى اين از هر علتى بىنياز گرديده كه از يك علت بوجود آمده است . زيرا :\r\nما خواهيم گفت : نظر ما اين است كه از علت دوم بىنياز است ، اما نيازمندى آن نسبت به علتى كه آن را به وجود آورده ، براى اين است كه ، اگر آن علت ، وجود نمىداشت ، اين صفت به وجود نمىآمد ، پس اين صفت پيش از آن كه چيزى پيدا شود كه آن را به وجود آورد ، روا بود موجود گردد و نياز به حقيقتى داشت كه آن را به وجود آورد ، و هنگامى كه آن حقيقت يافت شد و آن را به وجود آورد ، از علت ديگرى بىنياز خواهد گرديد .\r\nپس اگر بگويند : آيا صفتهائى كه رواست به وجود آيند ، به دو بخش نمىشوند :\r\nيكى آن كه از صفت حقيقى ديگرى به وجود مىآيد ، و ديگر آن كه كسى آن را به وجود مىآورد .\r\nپس آيا روا نمىباشد ، صفتى كه بايد موصوف ، آن را به خودى خود دارا باشد ، آن هم نيز به دو بخش شود : يكى آن كه موصوف به خودى خود آن را دارا باشد ، و ديگرى آن كه يك صفت حقيقى جدا از موصوف آن را پديد آورد .\r\nخواهيم گفت : صفتى كه موصوف بايد آن را به خودى خود دارا باشد ، براى همين كه گفتيم : به خودى خود آن را دارا مىباشد ؛ از علتى به وجود نيامده است ، سپس بايد در آن بنگريم ، بسا باشد بدون واسطه ، به خود موصوف تكيه دارد ، و گاهى هم با واسطه‌اى كه آن صفت ديگرى باشد و به خود موصوف تكيه داشته باشد باز مىگردد .\r\nهمچنان صفتهائى كه ممكن است موصوف ، آن‌ها را دارا گردد ، دو بخش مىشوند : يكى را بسا باشد كه علتى پديد آورد ، و ديگرى را شايد كسى پديد آورد ، و هريك را بايد دليل معين كند ، همچنان كه اولى را هم بايد دليل معين كند .\r\nو آنچه مىرساند كه اين صفتها را خداوند بايد به خودى خود داشته باشد اين است :\r\n1 - يكى ، ناگزير از آن است كه صفتهائى كه موصوف آنها را به خودى خود دارا مىباشد ، با آن صفتهائى كه به واسطهء وجود صفتهاى حقيقى ديگرى كه وجودشان\r\n\r\n","description":"","footnote":"","page_name":" 141 ","page_number":267},
  {"content":"\r\n\r\nزايد بر وجود موصوف باشد ، بايد ميان اين دو جدائى گذاشت ، و اين جدائى از آن بيرون نيست كه يا به خود وجود صفت است ، و يا به چگونگى شايستگى موصوف شدن موضوع به اين صفتها مىباشد .\r\nنخست نادرست است ، زيرا صفت‌ها سه بخش مىشوند : يكى صفتى كه وجود خود موصوف ضرورت اتصاف به آن را فراهم مىكند ، و ديگرى آن كه به واسطهء وابستگى يافتن به يك صفت حقيقى كه زايد بر وجود خود موصوف است ، اين شايستگى حاصل مىشود ، و ديگرى آن كه اين شايستگى را كسى در او پديد آورد ، و تنها به اين كه شايستگى اتصاف حاصل است ، چگونه مىتوان دانست كه اين شايستگى ، به وجود صفتى كه زايد بر موصوف است ، حاصل گرديده ، يا كه اين شايستگى را وجود خود موصوف فراهم كرده است .\r\nدوم ، كه جدائى ميان آن دو قسم به چگونگى شايستگى موصوف شدن به اين صفت بازگشت كند ، آن هم چنين است كه چگونگى شايستگى بر دو گونه است :\r\nيكى وجوب ، و ديگرى امكان ، و ما دانستيم كه امكان راه ثابت كردن صفتهاى حقيقى زايد بر وجود موصوف مىباشند « 1 » پس مىبايست وجوب هم راه ثابت كردن صفاتى باشد كه به وجود خود موصوف حقيقت دارند « 2 » ، و اگر نه كار بدان مىكشد كه جدائى ميان اين دو نباشد و اين نادرست است .\r\nپس اگر بگويند : شما نگفتيد ، اين قضيه درست نيست كه ممكن است جدائى ميان آن دو به اين باشد كه اگر پذيرفتن اين كه شايستگى اتصاف يك صفت حقيقى زايد بر وجود موصوف « 3 » باشد ، و به يك قضيه محال بكشد ، در اين هنگام\r\n\r\n\r\n","description":"","footnote":"\r\n( 1 ) معانى\r\n( 2 ) صفات النفس\r\n( 3 ) مقصود اين است كه هرچند در نظر پيروان اشعرى عرض بايد در محل باشد اما شرط نمىدانند كه محل آن داراى ابعاد باشد و فضائى را اشغال كند ، بنابراين قيام صفات يا معانى ازليه را بر ذات الهى جايز مىدانند هرچند وجود او را جوهر نمىدانند بلكه به يك حساب جزء اعراض مىشمارند .\r\n","page_name":" 142 ","page_number":268},
  {"content":"\r\n\r\nبايد گفت شايستگى اتصاف به وجود خود موصوف تكيه دارد .\r\nاين پرسش از آنجا نادرست است كه نخست مىتوان قضيه را به عكس خود بدل كرد ، پس كسى مىتواند بگويد : همهء صفتها بايد به خود موصوف تكيه داشته باشند ، مگر هنگامى كه كار به پذيرفتن محال بكشد . در اين صورت بايد گفت شايستگى اتصاف ، به علت‌هاى ديگرى تكيه دارد ، و اين سخن نادرست است ، پس هرچه مانند آن باشد بايد گفت نادرست است .\r\nعلاوه بر آن كه جوهر بودن و جايگير بودن جوهر را اگر به علتى نسبت بدهيم ، كار به پذيرفتن محال نمىكشد ، زيرا پايدار بودن عرض به جوهر درست است ، و سخن آنان در جائى درست مىباشد كه عرض به جوهر پايدار نباشد ، تا كه پايدار بودن يك عرض به عرض ديگر لازم آيد .\r\nعلاوه بر آن ، ما آشكار كرديم كه چون آنان پايدار بودن صفت‌هاى حقيقى را به موجود بلاآغاز درست مىدانند ، پايدار بودن عرض به عرض را هم بايد بپذيرند ، زيرا در اين كه عرض بايد به جاى پايدار باشد ، شرط نمىدانند كه جاى آن جاگير هم باشد .\r\nدليل ديگرى كه نيز مىرساند : خداوند برتر از همه چيز ، شايستگى موصوف بودن به اين صفات را به خودى خود دارد ، اين است كه از آن بيرون نيست كه يا به خودى خودى شايستگى موصوف شدن به آنها را دارد ، يا به واسطهء صفت ديگرى كه آن را به خودى خود دارد ، شايستهء اتصاف به اين صفات شده است و يا نه ، به خودى خود ، و نه به واسطهء علتى اين شايستگى را يافته است « 1 » يا به واسطهء نبودن علتى اين شايستگى برايش پديد آمده است ، و يا به چيزى كه بلاآغاز با او بوده\r\n\r\n\r\n","description":"","footnote":"\r\n( 1 ) شايستگى اتصاف كه نه به‌خودى خود ، و نه به واسطهء وجود صفتى كه در موصوف باشد به اين عبارت تعريف شده است : و ما يجب عند وجود شرط منفصل ككون المدرك مدركا ، فانه لا يحصل الا عند وجود المدرك و يسمى هذه الصفة ، لا للنفس و لا للمعنى ، عند من اسندها الى كونه حيا ، و من اسندها الى معنى جعلها من صفات العلل . ( فرهنگ اصطلاحات كلامى از شيخ طوسى و سيد مرتضى ص 205 )\r\n","page_name":" 143 ","page_number":269},
  {"content":"\r\n\r\nاست ، اين شايستگى برايش پيدا شده است ، يا چيزى كه تازه وجود پيدا كرده اين شايستگى را برايش فراهم نموده است .\r\nو چون همهء اين‌ها را باطل مىكنيم ، چيزى به جاى نخواهد ماند ، جز آن كه به خودى خود ، و يا به واسطهء صفتى كه آن را به خودى خود ، دارد ، اين شايستگى برايش حاصل شده است ، پس آنچه مىخواهيم بگوئيم ثابت گرديده است ؛ روا نمىباشد ، كه شايستگى اتصاف به اين صفتها نه به خودى خود ، و نه به واسطهء موجود بودن يك صفت حقيقى كه در او باشد ، اين شايستگى برايش حاصل شده باشد « 1 » .\r\nو اگر شايستگى اتصاف به صفتى ، به كارى كه ديگرى انجام دهد ، وابستگى داشته باشد ، چنين فراهم مىكند ، كه بنابر آنچه آشكار كرديم ، بايد خود موصوف تازه به وجود آمده باشد ، و از زمانى كه پديد آمده اين شايستگى برايش حاصل شود ، و چنين چيزى در موجود بلاآغاز ، شدنى نمىباشد ، و يا اگر شايستگى اتصاف را صفتى كه در خود موصوف باشد ، برايش فراهم كند ، چنين صفتى كه نشان دادنى باشد جز زنده بودنش يافت نمىشود ، و اگر زنده بودنش شايستگى اتصاف به صفتهاى ديگر را فراهم كند ، مىبايست زنده بودن ، همين شايستگى را در ما هم فراهم كند ، و هريك از ما به واسطهء زنده بودنش از صفت دانستن و توانستن بىنياز باشد ، و چنين چيزى ، درست نيست ، زيرا بدان مىكشد كه هريك از ما بر كارهاى بىنهايت توانا باشيم ، و دانستنىهاى بىنهايت را بدانيم ، و آنچه مىدانيم جز اين است ، پس درست نخواهد بود كه شايستگى اتصاف به اين صفتها در او بر اين گونه باشد .\r\nو روا نخواهد بود ، به واسطهء صفتهاى حقيقى نبوده‌اى ، شايستگى اتصاف به اين صفتها را داشته باشد زيرا اگر چنين باشد ، بايد ، به صفت نادانى نبوده ، همان چيزهائى را كه مىداند ، به ندانستن همان‌ها موصوف باشد ، و چنين چيزى\r\n\r\n\r\n","description":"","footnote":"\r\n( 1 ) اين صفت را چنين تعريف كرده‌اند : و الصفهء التى يوجب صفة اخرى به شرط امر منفصل ، فيسمى مقتضيا ( همان رساله ص 210 )\r\n","page_name":" 144 ","page_number":270},
  {"content":"\r\n\r\nنشدنى است ، و اين سخن در صفت دانستن و ندانستن بدون هيچ گفتگوئى درست مىباشد ، اما كسى كه مىگويد : صفت توانستن و زنده بودن هيچ ضدى ندارند ، نمىتواند اين را بگويد « 1 » و مىتواند بگويد : با صفت توانائى نبوده كارى نمىتوان انجام داد ، زيرا شرط امكان با توانائى انجام دادن كارى به كار انداختن جائى است كه توانائى در آن موجود است ، به اين دليل كه هرگاه ، از دو دست يارى بجويد ، كارى انجام مىدهد كه بدون يارى جستن از آنها آن كار انجام دادنى نخواهد بود .\r\nاما صفت زندگى ، براستى ، چيزى جز اين نيست كه پاره‌هاى بسيارى يك مجموعه بشمار آيد ، و با همان پاره‌ها كه مجموعه از آن فراهم شده است چيزهائى را درك كنند ، و با نيست شدن اين مجموعه درك كردن به هيچگونه درست نباشد « 2 » .\r\nپس اين كه خداوند ، به واسطهء صفات حقيقى نبوده‌اى ، شايستگى موصوف شدن به اين صفتها را يافته باشد نادرست گرديد .\r\nعلاوه بر آن ، ما آشكار كرديم كه هر صفتى ، به خودى خود ، به چيز ديگرى جز خود موصوف ، وابستگى داشته باشد ، نبودن چنين صفتى آن‌را از اين وابستگى بيرون مىبرد « 3 » و نداشتن وابستگى به چيزهاى ديگر از موصوف شدن به توانائى و دانائى كه از توانائى و دانائى نبوده حاصل شود ، جلوگيرى مىكند .\r\nو شايستگى موصوف شدن به اين صفت‌ها را كه به واسطهء وابستگى\r\n\r\n\r\n","description":"","footnote":"\r\n( 1 ) نمىتواند بگويد : كارى كه به صفت توانايى بر آن توانا مىباشد ، با صفت ناتوانى نسبت به همان كار موصوف به ناتوانائى مىباشد .\r\n( 2 ) تعريف كردن حيات به اين گونه ، با روش دكارت كه موجود زنده را يك ماشين بسيار پيچيده مىداند خيلى نزديك است ، زيرا به نظر او هم موجود زنده مجموعهء اجزا و اندامهاى وابسته به هم است كه هريك از آنها كار مخصوص به خودش را با كمك بقيه انجام مىدهند ، پس نفس و جان زنده يك امر مادى است كه زمينه براى پيدا شدن صفات معنوى مىباشد .\r\n( 3 ) توضيح مطلب ، در فصل اثبات موجود بودن خداوند ، گذشت .\r\n","page_name":" 145 ","page_number":271},
  {"content":"\r\n\r\nبه صفات حقيقى نوپديد باشد - نيز ما باطل كرديم ، و سخن را در اين باب به پايان رسانديم .\r\n\r\nابطال معانى ازليه\r\nو اگر چنين باشد كه شايستگى موصوف شدن به اين صفتها ، به واسطهء صفات حقيقى بلاآغاز باشد ، به اين باطل مىشود . كه اگر خداوند به واسطهء صفات حقيقى بلاآغاز ، اين شايستگى را مىيافت ، بايستى اين صفتها مانند براى او باشند ، و همهء صفتهائى را كه او شايستگى دارد ، اينها نيز شايستگى همان صفت‌ها را داشته باشند ، به اين كه داراى صفتى باشند كه براى داشتن آن صفت درست باشد كه دانا و توانا و زنده باشند ، همچنان كه درست است موجود بلاآغاز برتر از همه چيز ، اين صفت را داشته باشد ، و به واسطهء داشتن آن صفت ، مىبايست دانا و توانا و زنده باشد ، زيرا همگى در اين انبازند كه بلاآغازند ، و بلاآغاز بودن صفتى است ، كه همان موجود بودن آنها است .\r\nپس اگر بگويند : آيا پيش گروهى چنين نيست كه بلاآغاز بودن خداوند همان صفت خود بودنش نيست ، و بنابراين نمىبايست با انباز بودن در صفت بلاآغازى به خودى خود مانند يكديگر باشند ؟\r\nگفته خواهد شد : اين پرسش به كسى كه مىگويد : اين صفت ، جز خود بودن چيزى نيست روى نمىآورد . و هركس صفت بلاآغاز بودن را در صفت خود بودن فراهم شده مىداند ، مىگويد : با انباز بودن در صفت بلاآغازى ، مىبايست در هرچيزى كه از اين صفت فراهم شود نيز انباز باشند ، آيا نمىبينى ، هرچيزى در صفت جا گرفتن با جوهر انباز باشد ، بايد در جوهر بودن نيز با آن انباز باشد ، پس بنا به هردو روش با هم ، اين پرسش نابجا خواهد بود .\r\nپس اگر بگويند : چرا چنين پنداشتيد كه بلاآغاز بودنش ، يا همان صفت خود بودن او است ، و يا از صفت خود بودنش فراهم گرديده است .\r\nخواهيم گفت : براى اين كه بلاآغاز بودن ، صفتى است كه همسانى و\r\n\r\n","description":"","footnote":"","page_name":" 146 ","page_number":272},
  {"content":"\r\n\r\nناهمسانى از آن فراهم مىشود ، تا جايى كه هرچه آن صفت را نداشته باشد ، با او ناهمسان ، و با هرچه آن صفت را داشته باشد ، او همسان خواهد بود .\r\nو ما دانستيم كه موجود بلاآغاز برتر از همه چيز ، با هرچيزى كه تازه به وجود آمده باشد ناگزير ، در يك صفتى با آن ناهمسان است ، و اين صفت از آن بيرون نيست كه يا دانا بودن ، و يا توانا بودن ، و يا زنده بودن ، يا بلاآغاز بودن وجود او است ، زيرا اراده‌كننده بودن ، و ناپسند داشتن ، از آن صفتهاى حقيقى است كه زايد بر وجود موصوف مىباشند ، و درست نمىباشد كه ناهمسانى ، و همسانى ذاتى از آن پديد آيد ، زيرا اين دو صفت تازه به تازه پديد مىآيند ، و ناهمسانى و همسانى ذاتى تازه به تازه نمىشوند .\r\nو روا نيست كه خداوند با چيزى كه تازه به وجود آمده ، به صفت دانا بودن ناهمسان باشد ، زيرا ما با او در مانند اين صفت انباز مىباشيم ، به اين كه چيزهائى را مىدانيم كه او هم مىداند ، هرچند در همان صفت دانائى با او ناهمسان باشيم .\r\nو روا نيست در صفت توانائى با او ناهمسان باشيم ، زيرا اگرچه در توانا بودنش ما انباز نيستيم ، پس اگرچه ما با او در اين صفت ، ناهمسانى داريم ، اما ميان پاره‌اى از خودمان با پارهء ديگر نيز در همين صفت توانائى ، ناهمسانى حاصل است ، زيرا صفت توانائى ، در همهء توانايان گوناگون است ، و صفت دو تا از آنان مانند يكديگر نيست ، و ما مىدانيم كه پاره‌اى از ما با ديگران به توانا بودن ناهمسائى ندارد .\r\nاما در زنده بودن ، ما نيز با او انبازيم ، و به اين صفت با او ناهمسانى نداريم ، زيرا صفتهاى زندگان همگى همانند مىباشند ، پس چيزى جز اين بجا نمىماند كه ناهمسانى ذاتى به صفت بلاآغاز بودن وجود او است ، و هرچيزى در صفت بلاآغازى وجود با او انباز باشد ، مىبايست همانند او باشد ، زيرا به همان صفتى كه با نبودنش ناهمانندى فراهم مىشود ، همانندى نيز ، از بودن همان صفت حاصل مىشود ، آيا نمىبينى چون كه جوهر با سياهى به جوهر بودن ناهمانند است ، به همان جوهر بودن آن را شناسا گرفته‌اند ، و از اين دانسته شد كه آنچه ما گفتيم\r\n\r\n","description":"","footnote":"","page_name":" 147 ","page_number":273},
  {"content":"\r\n\r\nدرست است .\r\nپس اگر بگويند : بلاآغاز بودنش نيز همان هستى بدون اول است و ما در داشتن هستى با او انباز مىباشيم - زيرا همهء صفتهاى هستى همانند يكديگرند ، و اول نداشتن او نفى است ، و همانند و ناهمانندى به نفى فراهم نمىشود .\r\nگفته خواهد شد : آن كسى كه مىگويد : موجود بلاآغاز به صفت خود بودنش با چيزهاى ديگر ناهمانند است ، نه به اين صفتهاى ديگر ، او از اين پرسش رهائى يافته است ، و كسى كه اين را نمىگويد ، بر آن است كه ناهمسان بودن او با چيزهاى ديگر ، به چگونگى موجود بودن اوست ، و آن چگونگى واجب بودن صفت وجود است ، ( كه بايد او صفت هستى را داشته باشد ) و ما در اين صفت با او انباز نمىباشيم .\r\nپس اگر بگويند : بنابراين همهء صفتها به يك اندازه براى او واجب مىباشند ، و بايد همهء اين صفتها را او داشته باشد ، پس بايد بگويند : به همهء اين صفتها ناهمانندى ذاتى فراهم مىشود ، و حال آن كه شما گفتيد ، به توانا بودن ، و دانا بودن ، و زنده بودن ، ناهمانندى فراهم نمىشود .\r\nخواهيم گفت : اگر چگونگى صفتها را ( كه وجوب است ) در نظر بگيريم ، مىگوئيم او به همهء اين صفتها با ديگران ناهمانند است ، و چنانچه بگوئيم به همهء اين صفتها با ديگران ناهمانند است ، چيزى گفته‌ايم كه از پذيرفتن ناهماننديش ما را ناگزير گردانيده است .\r\nپس اگر بگويند : كداميك از اين دو روشى كه ذكر كرديد درست‌تر است ؟\r\nخواهيم گفت : اكنون جاى به پايان رساندن اين سخن نيست ، و شايد اگر خدا بخواهد ، در كتاب ديگر ، آن را بياوريم و اكنون كه اين اندازه از گفتارمان استوار شد ، آنچه مىخواهيم بگوئيم ، كه بايد او اين صفتهاى حقيقى را داشته باشد ، و همه صفات او مىباشند ، درست شده است ، و اين كه به داشتن يك صفت حقيقى از همهء صفتها بىنياز مىشود ، سخنى نادرست است .\r\nدليل ديگرى كه نيز مىرساند ، او به واسطهء صفات حقيقى بلاآغاز و جدا\r\n\r\n","description":"","footnote":"","page_name":" 148 ","page_number":274},
  {"content":"\r\n\r\nاز ذات ، شايستگى موصوف شدن به اين صفتها را نيافته ، اين است كه بدون شك او شايستگى موصوف شدن به دانا بودن و توانا بودن و زنده بودن را دارد ، به همان گونه كه شايستهء موصوف شدن به صفت بلاآغازى وجود را دارد .\r\nپس اگر مىبايست شايستگى موصوف شدن به اين صفتها به واسطهء وجود صفتهاى بلاآغاز و جدا از ذات باشد ، بايستى در شايستگى موصوف شدن به صفت بلاآغازى وجود نيز به همين گونه باشد .\r\nو اگر موصوف شدن او به بلاآغازى وجود به واسطهء صفت بلاآغازى جدا از ذات باشد ، مىبايست موصوف شدن خود اين صفت ، به بلاآغازى وجود ، نيز به واسطهء صفت بلاآغازى ديگرى باشد ، و بدان مىكشد كه صفتهاى بلاآغازى وجود را ، بلاآغاز و بىنهايت پذيرفته باشيم .\r\nو كسى نمىتواند بگويد : ما اين را گفتيم كه خداوند به خودى خود بلاآغاز است ، زيرا اگر به واسطهء صفت بلاآغازى ديگرى موصوف به اين صفت مىبود ، كار به همان كه شما گفتيد مىكشيد ، پس به همين ملاحظه گفتيم : بدون صفتى جدا از ذات او بلاآغاز است .\r\n( اين سخن را از اين گوينده نمىتوان پذيرفت ) ، زيرا هرگاه پذيرفتن صفتهاى حقيقى جدا از ذات به سخن محال بكشاند ، مىبايست راهى را كه بدان مىرساند يكسو نهاد ، زيرا شايستگى موصوف شدن به همهء اين صفتها بر يك روى است ، و اگر پاره‌اى از آنها را به خودى خود شايستگى يافته باشد ، مىبايست در همهء آنها چنين باشد ، و چنانچه پاره‌اى از آنها را به واسطهء وجود صفتهاى بلاآغاز جدا از ذات شايستگى يافته باشد ، مىبايست در همهء آن صفتها چنين باشد ، و جدائى گذاشتن ميان آنها در هم شكستن سخن است .\r\nدليل ديگرى نيز مىرساند كه روا نيست ، او دانستنىها را به صفت دانستن بلاآغاز بداند ، اين است ، كه اگر چنين مىبود ، بايستى صفت دانش او از نوع دانشهاى ما باشد ، زيرا ، به همان اندازه كه دانش‌هاى ما به دانستنىها وابستگى دارد ، صفت دانش او نيز به دانستنىها وابستگى دارد ، و هرگاه دو دانش به يك چيز\r\n\r\n","description":"","footnote":"","page_name":" 149 ","page_number":275},
  {"content":"\r\n\r\nدانستنى وابستگى يابند ، مىبايست ، هر دو مانند يكديگر باشند .\r\nو نمىتوانند بگويند : ناهمانندى دانش ما با دانش او به اين است كه دانش او به دانستنىهاى بىنهايت وابستگى يافته است ، و يا از اين روى است كه دانش او بلاآغاز است ، و دانش ما نوپديد مىباشد .\r\nخواهيم گفت : اما وابستگى يافتن دانش او را به دانستنىهاى بىنهايت نمىپذيريم ، بلكه در دليل پس از اين ، آشكار خواهيم كرد كه نمىشود يك دانش بطور تفصيل جز به يك چيز دانستنى وابستگى بيابد ، و بلاآغاز بودن دانش او با نوپديد بودن دانش ما در اين كه آنها همانند ، يا ناهمانند باشند دخالتى ندارد ، زيرا هرگاه ، دو دانش از جهت وابستگى يافتن به يك دانستنى بر يك روى ، در يك زمان ، و از يك راه همانند باشند ، و از جهت تازه پيدا بودن ، يا بلاآغاز بودنشان يكسان نباشند ، اين ناهمسانى در همانند بودن ( ذاتى ) آنها دخالتى نخواهد داشت .\r\nدليل ديگرى نيز مىرساند كه روا نيست او به صفت دانش بلاآغاز دانستنىها را بداند ، اين است كه اگر چنين مىبود بدان مىكشيد كه بيش از يك دانستنى را نداند ، يا آن كه با دانش‌هاى پايان‌پذير دانستنىهاى پايان‌پذير را بداند ، زيرا دانستنىهاى پايان‌پذير جز به دانشهاى پايان‌پذير دانسته نخواهد شد ، و روا نمىباشد كه او دانشهاى بىنهايت داشته باشد ، زيرا ، موجود شدن دانش‌هاى بىپايان ، و دانستنىهاى بىپايان محال است ، و گفتن اين كه به دانستنىهاى پايان‌پذير يا به يك دانستنى دانا مىباشد بيرون شدن از دين اسلام است « 1 » .\r\n\r\n\r\n","description":"","footnote":"\r\n( 1 ) از عبارت چنين بر مىآيد كه شايد شيخ منكر صور علميهء خداوند باشد ، و علم خدا را به توسط صورت نداند بلكه مطابق نظر فلاسفهء اشراق علم او را عين حضور اشياء خارجى پيش او بداند ، و استدلال شيخ در اينجا بر اين پايه است كه اگر كسى به توسط صفت علم چيزها را بداند ، بايد برابر با هر معلومى داراى يك صفت علم باشد زيرا هر علم جز به يك معلوم تعلق نمىگيرد ، و اگر كسى به چيزهاى دانستنى بىنهايت دانا باشد بايد داراى علمهاى بىنهايت باشد و حال آن كه تحقق بىنهايت در عالم محال است ، و به همين دليل\r\n","page_name":" 150 ","page_number":276},
  {"content":"\r\n\r\nو اين كه گفتيم : اگر به توسط صفت علم ، دانستنىها را بداند ؛ بيش از يك دانستنى را نخواهد دانست ، براى اين است كه يك علم ، از راه تفصيل ، به بيش از يك معلوم وابستگى پيدا نمىكند ، زيرا اگر به بيش از يك معلوم وابستگى بيابد ، به بيش از شمار خواهد كشيد ، و به دانستنىهاى بىپايان وابستگى خواهد يافت ، و چنين چيزى نشدنى است .\r\nو نيز براى اين كه بدان خواهد كشيد كه نشود دو دانستنى باشد و كسى يكى از آنها را بداند و ديگرى را نداند ، و ما مىدانيم ، كه هيچ يك از دو دانستنىها نيست مگر آن كه ، مىشود ، هركسى يكى را بداند ، اگرچه ديگرى را نداند ، پس به همين درستى آنچه گفتيم آشكار گرديد .\r\nاما كار در زنده بودنش آشكار است ، زيرا صفت‌هاى زندگى همگى همانند مىباشند ، براى اين كه همهء زندگيها صفات همانند بوجود مىآورند ، و چنانچه او به صفت زندگى زنده باشد ، مىبايست ، زندگى او نيز ، از نوع زندگى ما باشد ، و بدان مىكشد ، كه يا زندگى او نوپديد باشد ، و يا آن كه زندگى ما بلاآغاز باشد ، و هر دوى اينها نادرست مىباشند .\r\nو از جمله چيزهائى كه توانائى او را به خصوص نشان مىدهد ، اين است كه ما ثابت كرديم ، با صفت توانائى ، از جهت توانائى بودن ، جسمها را نمىتوان بوجود آورد ، زيرا همهء توانائىها با گوناگون بودن آنها ، در اين كه با آنها كار انجام دادنى مىباشد ، همگى برابر هستند ، پس اگر ، موجود بلاآغاز برتر از همه چيز ، به صفت توانائى بر كارها توانا باشد ، پديد آوردن جسمها از او درست نخواهد شد ،\r\n\r\n\r\n","description":"","footnote":"\r\nثابت مىكند كه وجود خداوند عين علم است و نمىشود به توسط صفت علم كه جز ذات او باشد چيزها را بداند پس ذات او به خودى خود عين دانا بودن تفصيلى نسبت به همه چيز است ، اما از پاره‌اى سخنانش در جاهاى ديگر چنين برمىآيد كه علم او و معلوم بلاواسطهء او يك چيز است و فقط او به خودش دانا است و به توسط دانا بودن به خودش به همه چيز دانا مىباشد .\r\n","page_name":" 151 ","page_number":277},
  {"content":"\r\n\r\nو ما آشكار كرديم كه او پديدآورندهء همه جسمها است ، چه بگوئيم صفت توانائى او بلاآغاز است يا تازه بوجود آمده است ، زيرا از جهت توانائى بودن ، با همگى كار انجام‌شدنى مىباشد ، نه براى بلاآغاز بودن ، يا نوپديد بودن آنها ، به دليل اين كه صفت دانستن ، و همچنين صفت زندگى ، پيش ايشان بلاآغاز است ، و با اين همه ، با اين دو صفت كار نمىتوان انجام داد .\r\n\r\n","description":"","footnote":"","page_name":" 152 ","page_number":278},
  {"content":"\r\n\r\n\r\nفصل در اين كه خداوند برتر از همه چيز ، از صفتهائى كه در خود دارد بيرون نخواهد شد\r\nاكنون كه با آنچه پيش از اين گفتيم ثابت شد كه او اين صفت‌ها را در خود و براى خود داراست ، و يا به توسط صفتى كه در خود و براى خود است ، اين صفتها را داراست ، پس هرگز روا نخواهد بود از اين صفتها بيرون شود ، زيرا اگر از آنها بيرون شود ، از دانستنى بودن بيرون شده است براى اين كه ما آشكار كرديم :\r\nخود هرچيزى به دانستگى در نخواهد آمد به جز به توسط صفتى كه براى خود باشد « 1 » ؛ پس اگر بگويند : آيا پيش شما چنين نيست كه خدا اين صفتها را براى\r\n\r\n\r\n","description":"","footnote":"\r\n( 1 ) تصورى كه مميز هرچيز از چيزهاى ديگر است ، همان عنوان اختصاصى يا ماهيت نوعى آن چيز است و به واسطهء همين ماهيت نوعى است كه در ذهن مىتوانيم آن را از چيزهاى ديگر مشخص نمائيم و جدا بنگريم ؛ مثلا آن تصورى كه نوع انسان را از چيزهاى ديگر در نظر ما جدا مىگرداند و به واسطهء آن مىتوانيم انسان را از غير انسان تميز بدهيم همان ماهيت يا عنوان انسانيت اوست ، پس اين صفت و عنوان هيچ گاه از او جدا نمىشود زيرا اگر عنوان انسانيت را از او بگيريم لازم مىآيد كه آنچه را در ذهن از چيزهاى ديگر مشخص و ممتاز تصور كرده‌ايم اصلا تصور نشده باشد و سلب شىء از نفس لازم\r\n","page_name":" 153 ","page_number":279},
  {"content":"\r\n\r\nصفتى كه در خود اوست سزاوار است ، و حال آن كه رواست چيزى از صفت فراهم شده از صفتى كه در خود است بيرون شود ، به مانند جا گرفتن كه از صفت جوهر بودن فراهم گرديده است ، و رواست هنگامى كه جسم از صفت هستى داشتن بيرون مىرود ، از صفت جا گرفتن نيز بيرون شود ؛ گفته خواهد شد : بيرون شدن از صفت جا گرفتن و هر صفتى كه از آن رهگذر برود روا مىباشد ، زيرا داشتن اين صفتها مشروط به داشتن وجود است ، در صورتى كه وجود بر هيچ رويى براى جسمها واجب نيست .\r\nپس چون كه بيرون شدنشان از هستى رواست ، بيرون شدن از اين صفتهايى كه مشروط به هستى داشتن مىباشد نيز روا خواهد بود ، اما هستى ديرينهء برتر از هرچيز نه اين چنين است ، زيرا به هر رويى هستى برايش واجب است پس هرگز روا نخواهد بود از صفاتى كه درخود اوست بيرون رود ، براى اين كه شرط داشتن اين صفتها ( كه هستى داشتن است ) در خود او است ، و اين شرط در هر زمانى برايش فراهم است ، پس صفتهايى كه از هستى داشتن فراهم آمده است ، در هر حال بايد برايش فراهم باشد ، زيرا شرط ديگرى كه چشم به راه پيدا شدنش باشيم در بين نيست .\r\nاين را به روش كسى مىتوان پرسيد كه مىگويد : خداى برتر از همه چيز ،\r\n\r\n\r\n","description":"","footnote":"\r\nخواهد آمد ، از سوى ديگر در امور عامه ثابت شده است كه عنوان مختص به هرچيزى غير از موجوديت او است پس موجوديت از همه چيز قابل سلب است اما ذات و ماهيت چيزى را نمىتوان از آن سلب كرد زيرا ماهيت و ذات هرچيزى ربطى به علت خارجى ندارد ، بر خلاف موجوديت ، كه از علت خارجى و موجود ديگر كسب شده است ، پس سلب شىء از نفس عين اجتماع نقيضين است ، اما سلب موجوديت از هرچيزى جايز است زيرا موجوديت عنوان ذاتى چيزى نيست ؛ اما در مورد ذات الهى گذشت كه غير از موجوديت عنوان ذاتى ديگرى ندارد و همهء صفات و مفاهيمى كه بر او صدق مىكند به همان عنوان موجوديت ذاتى بازگشت مىكند پس اگر هريك از اين صفات را از او سلب كنيم عنوان ذاتى را از او سلب كرده‌ايم و در فكر خود ايجاد تناقض نموده‌ايم .\r\n","page_name":" 154 ","page_number":280},
  {"content":"\r\n\r\nاين صفتها را براى آنچه در خود اوست ( يعنى وجوب وجود ) شايسته گرديده و اما كسى كه مىگويد : اين صفت‌ها را براى خود شايسته شده است اين پرسش به دو روىآور نيست ، زيرا او مىگويد : بيرون شدن از صفت‌هاى خود به هيچ گونه‌اى روا نمىباشد .\r\nعلاوه بر آن ، ما روشن كرديم كه خداى ديرينهء برتر از همه چيز ، روا نيست از موجود بودن بيرون شود ، زيرا داشتن وجود برايش واجب است ، و هستىاش از يك لحظه بيشتر شده است ، و هرچيزى از يك لحظه بيشتر بماند از ميان نخواهد رفت مگر آن كه ضدش يا چيزى كه به مانند ضد باشد آن را از ميان ببرد ، و ما آشكار گردانيديم كه او ضد ندارد . پس تصور بيرون رفتن از هستى از ميان برداشته شده است ، و چون كه بيرون رفتن از صفت هستى برايش نشدنى است ثابت مىشود كه بيرون رفتن از صفات ديگر نيز برايش نشدنى است ، زيرا صفات ديگر را همان صفت ذات ( يعنى صفت هستى ) فراهم كرده است و شرط داشتن اين صفت‌ها همان صفت هستى است و اين صفت در همهء زمانها برايش حاصل است .\r\nگاهى بر اين كه روا نيست خدا از توانا بودن بيرون شود دليل آورده‌اند كه اگر بيرون شدن از صفت توانائى روا مىبود ، و اين نيز ثابت شده است كه بيرون رفتن جز او هم از توانائى رواست ، پس اگر چنين پنداريم كه او هم روا باشد از صفت توانائى بيرون شود ، كار بدانجا مىكشد كه جوهرها موجود و جاگير باشند ، اما درست نباشد در سوىها از جائى به جايى روند ، زيرا كسى توانا يافت نمىشود كه آنها را از جايى به جايى برد .\r\nو به مانند همين بر دانا بودنش در همهء زمانها دليل آورده شده است ، زيرا در همهء زمانها رواست كارهايى در مورد جوهرها انجام گردد ، پس اگر چنين بينديشيم كه خدا از دانا بودن بيرون رود ، و جز او نيز روا خواهد بود از دانا بودن بيرون شوند ، پس كار بدان خواهد كشيد كه جوهرها ، درست و درجا ، بر روئى استوار فراهم آورده نشوند و اين سخن بيهوده است .\r\nپس اگر بگويند : آيا چنين نيست كه از سخن پاره‌اى دانشمندان آورده‌اند\r\n\r\n","description":"","footnote":"","page_name":" 155 ","page_number":281},
  {"content":"\r\n\r\nكه خداى كهن با هستى يافتن چيزى كه بر آن توانا مىباشد از توانا بودن بر آن بيرون مىشود ، پس چگونه اين را روا مىداريد ؟\r\nخواهيم گفت : كسى كه اين سخن را از او آورده‌اند ، در گفتارش به گمراهى رفته است و همانا ما بر تباهى سخنش دليل آورديم ، علاوه بر آن كه او مىگويد :\r\nشخص توانا بر كارى توانا است كه انجام دادنى باشد و هنگامى كه آنچه بايد از انجام دادن كار پديد آيد يافت گرديد ، نشدنى است كه بتوان همان را دوباره پديد آورد ، پس براى همين است كه شخص از توانا بودن بر آن كار بيرون مىرود ، همچنان هنگامى كه چيزى ادراك‌شدنى نيست گرديد ، شخص ادراك‌كننده از درك كردن بيرون خواهد شد ، و بنا بر آنچه نخست روشن كرديم ، هنگامى كه چيزى از انجام دادن كارى پديد آمد كه نشدنى است دوباره پديد آورده شود ، آن كار از توانائى داشتن بر آن بيرون خواهد رفت ، و همان بودنش به مانند چيزى است كه از هستى دادنش پيشگيرى مىكند . و اگر نيست گردد ، درست خواهد بود ، كسى كه توانا بر آن كار است پديد آوردش .\r\n\r\n","description":"","footnote":"","page_name":" 156 ","page_number":282},
  {"content":"\r\n\r\n\r\nفصل در اين كه خداوند برتر از همه چيز مانند چيزى نيست ، و هيچ مانندى برايش نخواهد بود\r\nروا نخواهد بود : خداوند برتر از همه چيز مانند گوهرها باشد ، زيرا اگر مانند آنها مىبود ، مىبايست آفريدن گوهرها از او درست نيايد ، همچنان كه اين كار از هيچ يك ما برنمىآيد ، و اين از آن رو مىبايست ، كه گوهرها توانا نمىشوند ، مگر به اين كه توانائى بدانها بپيوندد ، زيرا ما آشكار كرديم پنداشتن اين كه گوهرها خودبه‌خود ، توانا باشند ، بيهوده است ، و چون آفريدن گوهرها و جسمها از خداى برتر از همه چيز ، درست مىآيد ، همين نشان مىدهد كه او نه جسم و نه گوهر است .\r\nپس اگر بگويند : چرا پنداشتيد : نشدنى است كه گوهرها به خودى خود توانا باشند ؟ خواهيم گفت : اين سخن در باب اين كه خداى برتر از همه چيز ديرينه است گذشت ، و نيز ثابت شد كه گوهرها ( از يك نوع ) و مانند يكديگرند ، پس اگر پاره‌اى از آنها به خودى خود توانا باشند ، مىبايست همهء آنها چنين باشند ، و بدان مىكشد ، كه هريك ما ، به خودى خود ، توانا باشد ، و آفريدن گوهرها از او درست بيايد ، و توانايان در توانائى بر يكديگر فزونى نداشته باشند و كارهائى كه بر آن توانا هستند به پايان نرسد و همهء اين سخن‌ها بيهوده است پس اگر بگويند : چرا\r\n\r\n","description":"","footnote":"","page_name":" 157 ","page_number":283},
  {"content":"\r\n\r\nپنداشتيد : گوهرها به سان يكديگرند ؟ ، خواهيم گفت : زيرا هريك از ما هنگامى كه دو جسم را هم‌رنگ و هم‌شكل و هم‌اندازه درك كند ، سپس از آنها رو بگرداند ، و دوباره ببيندشان ، دربارهء هريك روا مىدارد كه آن ديگرى باشد ، پس اگر همانند نمىبودند يكسان به نظر نمىرسيدند .\r\nزيرا ادراك به ويژه‌ترين صفت موضوع تعلق مىگيرد ، براى اين كه ادراك ناگزير به صفتى ( از صفتها ) تعلق مىيابد ، و از آن بيرون نيست كه يا : به صفت وابسته به پديدآورندهء موضوع ، تعلق مىگيرد ، و يا به صفت وابسته به ماهيت نوعى موضوع « 1 » و يا به صفتى كه از ماهيت نوعى خود موضوع فراهم گرديده تعلق مىگيرد .\r\nروا نيست به صفت وابسته به پديدآورنده موضوع « 2 » تعلق بگيرد ، زيرا چيزى جز نوپديد آمدن ، به پديدآورنده وابستگى ندارد ، و اين صفت در همهء چيزهاى نوپديد آورده شده « 3 » يكسان است ، پس مىبايست هريك از چيزهاى نوپديد آورده شده ، ديگرى پنداشته شود ، و همانا ما جز آن را دانستيم .\r\nو روا نيست ادراك به صفات وابسته به خود ماهيات نوعيه تعلق بگيرد ، زيرا ، رواست چيزى از همهء صفتهاى ماهيات نوعيه جز صفت هستى تهى باشد و صفت هستى ، بنابر آنچه در بيش از يك جا آشكار شده است ، ديدنى نمىباشد .\r\nو روا نيست ادراك به صفت خود ماهيت تعلق بگيرد ، زيرا صفت خود ماهيت در حال نيستى با آن همراه است ، و نيستى درك‌شدنى نمىباشد ، و پس از باطل شدن همهء راههايى كه گفته شد ، به جاى نماند ، جز آن كه ادراك به صفتى تعلق بگيرد ، كه از صفت خود موضوع « 4 » فراهم گرديده باشد ، و انباز بودن در صفتى كه از صفت خود موضوع فراهم گرديده همانندى را « 5 » پديد مىآورد .\r\n\r\n\r\n","description":"","footnote":"\r\n( 1 ) المعنى\r\n( 2 ) الفاعل\r\n( 3 ) محدثات\r\n( 4 ) يعنى ماهيت تشخص‌يافته\r\n( 5 ) تماثل\r\n","page_name":" 158 ","page_number":284},
  {"content":"\r\n\r\nپس اگر بگويند : چنانچه ناشناخته بودن دو جسم از يكديگر براى حاسه همانندى آنها را فراهم مىكند ، پس هنگامى كه يكى از آن دو سفيد ، و ديگرى سياه باشد ، مىبايست يكى ديگرى پنداشته نشود مگر آن كه همانند باشند ، و حال آن كه شما آنها را همانند مىدانيد .\r\nخواهيم گفت : اين عكس دليل است « 1 » و عكس دليل در استدلالات عقلى به كار نمىآيد ، و به همين دليل ( كه عكس دليل باطل است ) ما مىدانيم كه دو جسم هم‌رنگ در همه جا همانند مىباشند ، و به دليل ديگر دانسته‌ايم كه دو جسم ناهم‌رنگ نيز همانند هستند ، پس آنچه گفتند از اعتبار افتاد .\r\nعلاوه بر آن ، ناشناختگى از يكديگر در اينجا هم هست ، زيرا روا است هرگاه هم‌رنگ شوند هريك از آن دو جسم ديگرى پنداشته شوند ، پس آنچه گفتند به همه روى از اعتبار افتاد .\r\nو دليل ديگرى نيز مىرساند كه خدا گوهرها را مانند نيست ، و آن اين است كه اگر مانند گوهرها بود ، كار به يكى از دو قضيهء بيهوده مىكشيد : يا به اين كه خداى حادث باشد ، زيرا هرچيزى كه حدوث پاره‌اى از جسمها را برساند ، حدوث همگى را خواهد رسانيد ، و يا آن كه كار به ديرينه بودن جسمهايى مىكشد ، كه حدوثشان را رسانديم ، و هردو بيهوده است .\r\nپس اگر بگويند : آنچه مىرساند كه جسمها حادثند روا بودن از جايى به جايى شدن آنها در سوىها مىباشد ، و ديگر آن كه جسمها از صفتهاى نوپديد گرديده تهى نمىباشند ، اما چه چيز از آن پيشگيرى مىكند كه خداى برتر از همه چيز به خودى خود ويژگى به يكى از سوىها يافته باشد ، و روا نباشد از جايى به جايى\r\n\r\n\r\n","description":"","footnote":"\r\n( 1 ) عكس دليل اين است كه نقيض يا ضد نتيجهء يكى از قياسها را با يكى از دو مقدمهء همان قياس كه مسلم و مورد قبول همه است تركيب كنيم ، و در اين صورت ، ضد يا نقيض همان مقدمهء مسلم را نتيجه خواهد داد ، و چون يكى از دو مقدمه مورد قبول و مسلم است ، پس نقيض يا ضدش باطل است ( منطق نوين ص 555 با ذكر مثال )\r\n","page_name":" 159 ","page_number":285},
  {"content":"\r\n\r\nرود ، هم‌چنان كه گفتيد : چيزى كه زمينهء دانايى و نادانى را درست مىكند زنده بودن است ، و با اين همه خداى برتر از همه چيز به خودى خود ويژگى به دانا بودن يافته است ، و نشدنى است ضد اين صفت دانائى را دارا گردد ، پس آيا مانند اين سخن در هستى داشتن بر او روا نخواهد بود ؟\r\nگفته خواهد شد : دانستن اين كه جاىگيرى زمينه از جايى به جايى شدن در سوىها را درست مىكند ضرورى است ، پس نمىتوان آن را ثابت كرد و با فرض در سوى نبودن ، روا شمردن از جايى به جايى شدن ، مرتفع مىشود ، زيرا در سوى نبودن با روا شمردن از جايى به جايى شدن ، آنچه را به ضرورت دانستيم كه در سوى بودن زمينهء از جايى به جايى شدن در سوىها را درست مىكند ، در هم مىشكند ، اما زنده بودن چنين نيست ، زيرا به طور آشكار نمىدانيم كه زنده بودن ، زمينهء نادان بودن را درست مىكند ، بلكه اين را نشان مىدهد كه آنچه زمينهء نادان بودن را درست مىكند روا شمردن دانا بودن و دانا نبودن است .\r\nپس كسى كه مىگويد : بايد خدا دانا باشد پيش او زنده بودن ، زمينهء نادان بودن را درست نمىكند ، و چون كار بدين گونه است آنچه گفتند بيهوده است .\r\nپس اگر بگويند : چرا روا نباشد كه خداى در سوى باشد بدون آن كه جايى از آن را گرفته باشد ، گفته خواهد شد : اين گفتگو از شايستگى به اين جا دور است ، زيرا در اين جا مىخواهيم مانند بودن او را به جسم‌ها باطل كنيم و كسى كه مىگويد :\r\nخداوند در سوى است ، او را مانند گوهرها قرار نداده و اگرچه اين گفتگو شايستهء اين جا نيست اما سخن او بيهوده است زيرا اگر او بدون آن كه جائى را گرفته باشد در سوئى مىبود بايستى دليلى بر داشتن اين صفت در كارش يافت گرديده باشد كه به خودى خود يا با واسطه ، بودن او را در سوى نشان بدهد .\r\nزيرا ما روشن كرديم : چيزى كه راه ثابت كردنش انجام دادن كارى باشد نمىتوان آن را بر گونه‌اى ثابت كرد كه انجام دادن كارى آن را به خودى خود يا باواسطه آن را اقتضا نكند ، و هيچ رويى تصور نمىشود كه بودن او را در سويى\r\n\r\n","description":"","footnote":"","page_name":" 160 ","page_number":286},
  {"content":"\r\n\r\nچه به خودى خود يا با واسطه نشان بدهد ، پس بودن او در سوى بايستى درست نباشد .\r\nو نيز اگر خدا در سوى مىبود ، از آن بيرون نبود ، كه يا به خودى خود در سوى بود ، و يا براى يك صفت نوعى « 1 » و يا به واسطهء شخص ديگرى كه اين صفت را در او پديد آورده باشد .\r\nبودن در سوى به وسيلهء انجام‌دهندهء ديگرى درست نمىباشد ، زيرا چيزى كه به انجام‌دهندهء ديگرى وابستگى دارد نوپديد شده است و يا چيزى كه از نوپديد آمدن پيروى كند ، و در سوى بودن به نوپديد آمدن ارتباطى ندارد .\r\nو اگر به وسيلهء يك صفت نوعى « 1 » در سوى قرار گرفته باشد مىبايست آن صفت نوعى به او اختصاص يافته باشد تا در آن سوى بودن را برايش فراهم كند و اختصاص يافتن صفت ، يا به اين است كه در او حلول كرده باشد ، و يا پهلو به پهلو بودن با آن است ، و ما حلول كردن چيزى در او و پهلو به پهلو بودن چيزى با او را باطل كرديم ؛ و اگر به خودى خود در سوئى باشد ، شدنى خواهد بود كه گوهرى يافت گردد ؛ و در همانجا جايگزين باشد و اگر گوهرى در آنجا يافت گردد ، مىبايست خداوند در آن گوهر حلول كرده باشد ، زيرا معنى حلول اين است كه چيزى در جائى كه چيز ديگر جا دارد يافت گردد ، و همين معنى در اين جا حاصل گرديده است .\r\nعلاوه بر آن بيرون از اين نيست كه او يا در يك سوى است ، و يا در سوهاى بسيار ، پس اگر در يك سو باشد از آن بر مىآيد كه به كوچكترين چيز و جزء لا يتجزا وصف گردد ، و چنانچه در سوىهاى بسيار يافت شده باشد ، سپس گوهرها در آن سوها پديد آمده باشند ، مىبايست ، در همهء آنها حلول كرده باشد ، بر آن گونه كه آشكارش كرديم ، و بدان مىكشد ، كه مانند تأليف باشد ، زيرا در جاهاى زياد كه جز اويند حلول كرده است ، و اين سخن بيهوده است ، و همين اندازه براى باطل\r\n\r\n\r\n","description":"","footnote":"\r\n( 1 ) معنى\r\n","page_name":" 161 ","page_number":287},
  {"content":"\r\n\r\nكردن امكان حلول كردنش بس است ، هرچند روا بودن حلول بر او به دليلهاى ديگرى هم باطل شده است ، و بسا باشد آن دليل‌ها را در كتاب ديگرى اگر خدا بخواهد بياوريم ، و پاره‌اى از آنها را در اينجا ذكر مىكنيم :\r\nيكى از آن دليلها اين است كه اگر حلول بر او روا باشد ، از آن بيرون نخواهد بود كه يا بايد او حلول كند ، و يا رواست « 1 » .\r\nپس اگر بايد او حلول كند ، از آن بيرون نيست كه يا به هرگونه باشد ، بايد حلول كند ، و يا هنگامى كه جاهائى يافت شود بايد حلول كند .\r\nفرض نخست سبب مىشود كه جاها قديم باشند ، و همانا ما قديم بودن آن را باطل كرديم ، و فرض ديگر به اين باطل مىشود كه بيرون از آن نيست ، يا چيزى كه حلول كردنش را سبب مىشود صفت ذاتى اوست ، و يا زنده بودن اوست .\r\nپس اگر نخست درست باشد ، پديد آمدن صفتى به وسيلهء صفت ذات شرطى جدا از خود ذات ندارد ، و با شرط وجود داشتن ذات ، آن صفت پديد مىآيد ، و ذات خداوند در گذشته‌هاى بلا آغاز بوده است .\r\nو اگر زنده بودنش حلول را برايش فراهم كند ، بايد زنده بودن ، در ما هم حلول را پديد آورد ، و مىدانيم آن باطل است ؛ و چنانچه حلول كردنش روا باشد « 1 » مىبايست اين روا بودن براى يك صفت نوعى « 2 » باشد ، و آن صفت ناگزير بايد به او ويژگى بيابد ، تا حلول كردنش را سبب شود ، و ويژگى يافتن جز با حلول كردن در آن ، يا پهلوى آن بودن نمىباشد ، و پهلو بودن جز در چيزى كه جاىگير باشد درست نمىشود ، و جاى گرفتن حلول كردن را نشدنى مىگرداند .\r\nو نمىتوانند بگويند : صفت نوعى « 3 » سبب مىشود كه خداى برتر از همه چيز در جاى خودش حلول نمايد ، ( و اين سخن از آن‌رو نادرست است ) كه اگر\r\n\r\n\r\n","description":"","footnote":"\r\n( 1 ) به معنى جواز بدون وجوب و لزوم\r\n( 2 ) المعنى\r\n( 3 ) المعنى\r\n","page_name":" 162 ","page_number":288},
  {"content":"\r\n\r\nچنين مىبود ، حلول كردن او در چيزهاى ديگرى كه درست است حلول كنند شايستگى بيشتر نداشت . تا كه آن را سبب شود ، و چيزهايى كه درست است در آنجا حلول كنند بىپايانند ، و همين سبب مىشود همهء آنها حلول كنند ، و ما جز آن را دانستيم ، پس به همين دليل حلول كردن برايش نادرست خواهد بود .\r\nپس اگر بگويند : آيا پيش شما چنين نيست كه عرض بدون هيچ يك از اين سبب‌ها در جا حلول مىكند ، پس آيا مانند همين گفتار ، دربارهء خداى برتر از همه چيز ، روا نخواهد بود .\r\nگفته خواهد شد : اين در مورد عرض‌ها رواست ، زيرا حلول كردن عرضها از حادث شدن آنها پيروى مىكند ، و حادث شدنشان به وسيلهء پديدآورندهء آنها است ، و اين در خداى برتر از همه چيز درست نمىباشد ، زيرا اگر او موجودى باشد كه حلول نكرده بوده ، و سپس حلول كرده باشد ، بايستى حلول كردنش به سبب يك صفت نوعى « 1 » انجام گيرد و اين فرض را ما باطل كرديم ، و روا نخواهد بود كه خداى برتر از همه‌چيز ، به گونهء يكى از عرضها باشد ، زيرا از آن بيرون نيست كه يا به صفت يكى از عرضهاى شناخته شده ، يا به صفت يكى از عرضهاى ناشناخته است ، پس اگر به چگونگى يكى از عرضهاى شناخته شده باشد ، اين باطل است ، زيرا هيچ يك آنها نيست مگر آن كه حدوثش ثابت شده است ، و روا نيست چيزهائى كه از يك گونه‌اند ، پاره‌اى از آنها قديم و پاره‌اى نوپديد آمده باشند ؛ و چنانچه به چگونگى ، يكى از عرضهاى ناشناخته باشد ، پس دربارهء چيزهاى تصور نشده نمىتوان گفت ، كه درست يا نادرست است .\r\nو كسى كه روا مىدارد رنگهاى انديشيده شدهء ديگرى باشند به جز رنگهاى شناخته شده ، همانا آنها را هنگامى روا داشته است كه صفتى براى جا پديد آورند ، پس چيز تصور نشده‌اى را ثابت نكرده است .\r\nعلاوه بر آن اگر خدا به صفت يكى از عرضها باشد ، از آن بيرون نخواهد\r\n\r\n\r\n","description":"","footnote":"\r\n( 1 ) المعنى\r\n","page_name":" 163 ","page_number":289},
  {"content":"\r\n\r\nبود ، كه يا به چگونگى چيزهائى است كه در هستى خود به جا نيازمند مىباشند ، و يا به چگونگى چيزهائى است كه در هستى خود ، به جا نياز ندارند .\r\nپس اگر به چگونگى چيزهائى باشد كه به جا نياز ندارند ، بدان مىكشد كه جا ، قديم باشد ، و اين بيهوده است .\r\nو اگر به چگونگى چيزهائى باشد كه نيازى به جاى ندارند ، چنين چيزى پيدا نمىشود ، به جز صفت نيستى ، و خواستن ، و ناپسند داشتن خداى ديرينهء برتر از همه‌چيز .\r\nپس اگر به چگونگى نيستى باشد ، هرآينه نشدنى است كه با نيستى او گوهرها هست شوند ، و ما جز اين را مىدانيم ، و اگر به چگونگى صفت خواستن و ناپسند داشتن باشد بدان مىكشد كه او در قديم بودن يكتا نباشد ، زيرا براى صفت خواستن و نخواستن ناگزير بايد موجود زنده‌اى باشد كه بخواهد و نخواهد ، و پس از اين اگر خدا بخواهد دليل خواهيم آورد كه دوم با او نيست و اين گفتار كوتاه در اين باب بس است .\r\nو اما جسم ناميدن خداوند هيچ روا نمىباشد ، زيرا از آن بيرون نيست كه ، يا از راه نام دادن به او جسم مىگويند ، بدون اين كه آنچه را در لغت به اين كلمه ناميده‌اند بخواهند ، يا همان چيزى را كه در لغت جسم ناميده شده مىخواهند .\r\nروا نخواهد بود ، كه از جسم گفتن به او ، نام دادن بخواهند ، زيرا به كسى مىتوان نام داد كه در پيش ديگران بودن و نبودن بر او روا باشد ، تا نياز پيدا شود او را نام بدهند تا هنگامى كه در پيش ديگران نيست ، از او آگاهى بدهند و نام بردن او جايگزين نشاندادنش باشد ، در آن هنگام كه پيش ديگران است ، و خداى ديرينهء برتر از همه‌چيز در پيش ديگران بودن و نبودن برايش روا نمىباشد ، و با اين همه هيچ زمانى نيست ، مگر آن كه مىشود او را به صفتى ياد كرد كه ديگرى در آن صفت با او انباز نباشد ، مانند « إله » و قديم و تواناى به خودى خود ، و داناى به خودى خود ، و جز آنها ، پس هيچ سودى در نام دادن به او نخواهد بود .\r\nو نيز جسم گفتن ، او را از جز او جدا نمىكند و نياز دارد با كلمهء ديگرى همراه\r\n\r\n","description":"","footnote":"","page_name":" 164 ","page_number":290},
  {"content":"\r\n\r\nگردد كه او را از جز او جدا گرداند ، مانند اين كه بگوئيم : « جسم إله » و « جسم قديم » پس صفتى از صفتهايش با جسم همراه شده است ، و گفتن آن صفت به تنهائى ، بس است ، و سودى در گفتن جسم نخواهد بود ، و اين سخن كه مىگوئيم : او چيزى است كه مانند چيزها نيست ، گفتار ما را در هم نمىشكند ، زيرا گفتن چيز ، سود مىدهد ، براى اين كه مىفهماند او دانسته شده هست ، اگرچه از ديگر چيزها جدا نشده باشد ، زيرا هرچه را نام ببرند در چيز بودن با هم انباز مىباشند ، و كلمهء چيز عنوان صرف است اما لفظ جسم ، نام دادن را مىرساند ، پس نمىتوان او را جسم گفت .\r\nعلاوه بر آن كه خداى برتر از همه‌چيز خودش را چيز گفته است ، و جسم نام نداده است ، پس ما در اين باب آنچه را از خودش شنيده‌ايم . پيروى مىكنيم ، و اين گفتار خداى برتر از همه‌چيز است :  ( قُلْ أَيُّ شَيْءٍ أَكْبَرُ شَهادَةً قُلِ اللَّهُ )  .\r\nو اما جسم گفتن ، براى اين كه آنچه را در لغت نام داده شده برساند ، البته درست نخواهد بود ، زيرا آنچه از اين لفظ فهميده مىشود ، اين است كه در سه سوى : درازا ، پهنا و گود ، گسترده شده است ، و براى همين است هنگامى كه جسمى در درازا يا پهنا بيشتر باشد ، مىگوئيم : اين درازتر از آن است و اين پهن‌تر از آن است ، و هرگاه هرسه صفت در آن گرد آيند مىگوئيم : جسم اين ، بيشتر از آن است .\r\nپس اگر بگويند : لفظ « أجسم » در لغت به كار برده نشده است .\r\nگفته خواهد شد : اين سخن از خود دور كردن لغت است ، آيا به گفتار عامر بن طفيل نمىنگرى :\r\n و قد علم الحى من عامر * بان لنا ذروة الاجسم \r\nو فرزوق گفته است .\r\n و أجسم من عاد جسوم رجالهم * و اكثر ان عدوا عديدا من الرمل \r\nپس اگر بگويند : در اين لفظ ، گرامى بودن ، و بزرگ‌پايگى ، را خواسته‌اند ، نه بزرگى جسمها ، گفته خواهد شد : خوددارى از آن نمىشود كه همين معنىها\r\n\r\n","description":"","footnote":"","page_name":" 165 ","page_number":291},
  {"content":"\r\n\r\nرا خواسته باشند ، اما خواسته‌اند به بزرگى جسم مانند كنند ، و نمىشود لفظى معنى مجازى داشته باشد ، و معنى حقيقى برايش نباشد ، آنچنان كه مىگويند :\r\nفلانى بالاى كوه است ، و از آن بلندپايگى را مىخواهند ، و اين مجازگوئى جلوگيرى از آن نمىكند كه بالاى كوه ، سران و بلندترين جاى آن باشد .\r\nعلاوه بر آن كه گاهى از لفظ جسم مشتقاتى به كار برده و گفته‌اند : « جسم الشيئى فهو جسيم » و اين مشتقات را براى مبالغه به كار برده‌اند ، و هرلفظى از آن هم‌وزن فعيل ، براى مبالغه به كار برده شده باشد ، وزن افعل نيز از آن به كار رفته است ، مثل اين كه مىگويند : كريم و اكرم ، و عليهم و اعلم ، قانون رايجى كه نزد ايشان شكاف نمىپذيرد ، و چون روشن كرديم ، كه روا نيست ، خداى برتر از همه چيز داراى صفت اجسام باشد ، گفتن اين نام بر او باطل شده است .\r\n\r\n","description":"","footnote":"","page_name":" 166 ","page_number":292},
  {"content":"\r\n\r\n\r\nفصل در نبودن نياز براى خداوند برتر از همه‌چيز و ثابت كردن توانگرى او\r\nتوانگر ، زنده‌اى است كه نياز ندارد ، و ناگزير زنده بودن را در آن بايد در نظر گرفت ، زيرا اگر بگوئيم ، توانگر كسى است كه نياز ندارد ، اين گفتار به جسم بىجان ، يا به عرض ، در هم مىشكند ، پس سخن درست‌تر همانست كه ما گفتيم .\r\nاكنون كه معنى توانگرى استوار گرديد ، نمىتوان كسى را نيازمند گفت مگر آن كه ، سود بردن و زيان كردن بر او روا باشد ، و سود بردن و زيان كردن همان درد كشيدن و لذت بردن و شادمان شدن و اندوهناك گرديدن مىباشد ، و اينها را جز بر كسى كه روا باشد شهوت به چيزها داشته باشد ، يا گريز از آن‌ها داشته باشد نتوان گفت ، پس كسى كه شهوت داشتن به چيزها و گريزان بودن از آنها ، بر او روا نباشد لذت بردن ، و دردناك شدن بر او روا نخواهد بود .\r\nو كسى كه سود بردن و زيان كشيدن بر او روا نباشد او توانگر است و چون بر خداى ديرينهء برتر از همه‌چيز شهوت داشتن به چيزها و گريزان بودن از آنها روا نخواهد بود ، مىبايست او توانگر باشد .\r\nدليل بر اين كه شهوت داشتن به چيزها و گريزان بودن از آنها بر خداوند برتر\r\n\r\n","description":"","footnote":"","page_name":" 167 ","page_number":293},
  {"content":"\r\n\r\nاز همه‌چيز ، روا نمىباشد ، اين است كه ما آشكار كرديم : راه جويا شدن از صفت‌هاى او كارهائى است كه انجام مىدهد ، و هيچ صفتى براى كارهايش نيست كه خود ، آن صفت يا با واسطه نشان بدهد كه او به چيزى شهوت دارد يا گريزان از آنست ، پس شهوت داشتن و گريزان بودن از چيزها را بايد از او برداشت ، و گرنه بدان‌گونه ، كه در مورد برداشتن چه چيزى از او آشكار كرديم كار به پذيرفتن نادانيها مىكشد .\r\nو نيز اگر او نسبت به چيزى شهوت داشته باشد ، از آن بيرون نخواهد بود كه يا به خودى خود به چيزها شهوت دارد ، و يا به واسطهء صفتى كه آن را به خودى خود دارا است ، و يا به سبب نبودن صفت شهوت و يا به واسطهء بودن صفت شهوتى كه آن صفت ديرينه يا نوپديد شده باشد ، و چون همهء اين‌ها را از ميان برديم ، روا بودن شهوت داشتن به چيزها و نفرت داشتن از آنها نيز از ميان برداشته شده است ، و به مانند همين دليل گريزان بودن او از چيزى نيز از ميان برداشته مىشود و روا نيست به خودى خود به توسط صفتى كه آن را در خود دارد ، به چيزى شهوت ورزد ، زيرا اگر چنين مىبود ، هرآينه از انجام دادن كارهاى شهوت‌ناك ناگزير مىبود ، زيرا كسى كه در كارى سودى برايش باشد و زيانى برايش نباشد ، در انجام دادن آن كار ، بيچاره خواهد گرديد ، مانند گرسنه‌اى كه غذائى را دوست مىدارد و آن خوراك پيشش باشد ، و بداند نه اكنون ، و نه در آينده ، از خوردن آن غذا زيانى نخواهد ديد ، به ناچار آن غذا را خواهد خورد ، و اين بدان مىكشاند كه بايد در آن كار به بيشتر از آنچه مىكند اشتها ورزد ، و بيشتر و پيشتر از آنچه مىكند ، آن كار را انجام بدهد ، پس كار كردنش ، به هنگام مخصوصى و به اندازهء معينى بس نخواهد شد ، و اين نشدنى است ، به اين دليل كه مىدانيم هركارى را به اندازهء معينى انجام مىدهد نه بيشتر از آن ، و در هنگام خاصى كارى را انجام مىدهد ، كه پيش از آن وقت آن كار را انجام نمىداده است ، پس انجام دادن كار بدون اندازه ، و پيش از وقت نادرست گرديد .\r\nو اگر او نه به خودى خود و نه به واسطهء يك صفت ذاتى به چيزى شهوت بورزد ، كار به مانند آنچه گفته شد خواهد انجاميد .\r\n\r\n","description":"","footnote":"","page_name":" 168 ","page_number":294},
  {"content":"\r\n\r\nزيرا هيچ مخصصى براى يك اندازه از كار ، نه اندازه ديگر ، و براى وقتى نه وقت ديگر ، يافت نمىگرديد .\r\nو باز به اين دليل كه اگر جسم بودنش ، شهوت داشتنش را فراهم مىنمود ، براى شهوت ورزيدنش بر نضرت داشتنش اولويت پيدا نمىشد ، و اين نادرست است .\r\nپس اگر به واسطهء صفت شهوتى كه بلا آغاز بوده است ، به چيزى شهوت بورزد ، باز هم كار به مانند همين مىكشد .\r\nو نيز با آن‌كه نادرستى وجود صفات نوعيهء « 1 » قديم را آشكار كرديم باز هم كار به همان مىكشد كه او به توسط صفت شهوتى كه نوپديد باشد ، به چيزى شهوت بورزد ، زيرا اگر به وسيلهء صفت شهوتى كه نوپديد باشد شهوت مىورزيد مىبايست نسبت به پديد آوردن صفت شهوت و چيزهاى شهوت‌ناك ناچار باشد ، و كار به همان چيزى مىكشيد كه در مورد شهوت ورزيدن به خودى خود گفتيم ، زيرا در انجام دادن كار شهوت‌ناك زيانى برايش نبود و بلكه آن را سود بدون آميغ مىدانست ، و كارى كه به اين شكل باشد ، مىبايست به انجام دادنش ناچار باشد .\r\nو نشدنى است كه به خودى خود و يا به سبب صفتى كه آن را در خود داشته باشد ، نسبت به چيزى نفرت ورزد و بازنشدنى است نسبت به صفتى كه آن را نه به خودى خود ، و نه به توسط صفت نوعيهء قديم ، يا به علت صفت نفرت داشتنى كه قديم باشد ، نسبت به چيزى نفرت ورزد ، زيرا اگر چنين مىبود شدنى نبود ، كه هيچ‌يك از چيزهاى شهوت‌ناك موجود شوند ، و همانا ما جز اين را مىدانيم .\r\nو اگر به توسط صفت نفرت ورزيدن نوپديد شده‌اى از چيزى نفرت ورزد ، همانا بر نفرت ورزيدن توانا بوده است و درخور هركسى كه بر چيزى توانا باشد ، اين است كه بر ضد آن هم توانا باشد ، و ضد نفرت شهوت ورزيدن است ، پس كار\r\n\r\n\r\n","description":"","footnote":"\r\n( 1 ) معانى\r\n","page_name":" 169 ","page_number":295},
  {"content":"\r\n\r\nبه همان مىكشد كه پيش از اين نادرستيش را بيان كرديم « 1 » .\r\nپس به مجموع آنچه گفتيم ، امكان شهوت و نفرت ورزيدن نسبت به چيزى را بر خداى برتر از همه‌چيز ، باطل كرديم ، و ثابت شدن توانگرى و بىنيازى او ، در همين است كه شهوت و نفرت ورزيدن بر او محال باشد ، به همان‌گونه كه آن را آشكار گردانيديم .\r\n\r\n\r\n","description":"","footnote":"\r\n( 1 ) كه هيچ‌يك از دو ضد بر يكديگر اولويت ندارد و كار به اجتماع ضدين مىكشد .\r\n","page_name":" 170 ","page_number":296},
  {"content":"\r\n\r\n\r\nفصل در اين‌كه ديدن خداى برتر از همه‌چيز ، روا نيست ، و به هيچ‌گونه‌اى نمىتوان او را ادراك كرد\r\nكسى كه مىگويد : خداوند برتر از همه‌چيز جسم است يا جوهر است ، يا به يكى از عرضها موصوف است ، و به واسطهء همين مىتوان او را ديد ، در اين‌كه ديدنى است با او سخنى نداريم ، و دربارهء آنچه گذشت كه او هيچ‌گونه از اين صفتها را ندارد با او گفتگو مىكنيم ، و ما با كسى دربارهء ديدنى بودنش گفتگو داريم كه مانند بودنش را ، به هرچيزى انكار مىكند ، و با اين همه ، او را ديدنى مىشمارد .\r\nدليلى كه مىرساند : خداى برتر از همه‌چيز ، در ذات اوست كه ديدنى نباشد ، اين است : با اين‌كه ما ديد درست داريم ، و هيچ مانع تصورشدنى از ديدن ، ما را جلوگيرى نمىكند ، و با آن‌كه خداوند برتر از همه‌چيز موجود است ، اگر او ديدنى بود ، مىبايست او را ببينيم ، زيرا ما ديدنىها را با بودن اين شرطها ، بدون شرط ديگر ، مىبينيم ، و اگر او را مىديديم مىدانستيم : او را ديده‌ايم ، زيرا با نبودن پوشيدگى ، و يا مانند نكردن چيزها به يكديگر ، اثر درستى خرد اين است كه هرچه را درك كنيم و ببينيم ، بدانيم آن‌را ديده‌ايم .\r\nپس اگر بگويند : چرا گمان برديد كه هرگاه چنان‌كه بايد ما زنده باشيم ، و\r\n\r\n","description":"","footnote":"","page_name":" 171 ","page_number":297},
  {"content":"\r\n\r\nچيزى كه از ديدن جلوگيرى كند در ميان نباشد ، در اين صورت اگر مىتوانستيم ببينيم هرآينه او را مىديديم .\r\nسپس چرا پنداشتيد او داراى اين صفت است كه اگر ديده شدنى باشد ، به همان‌گونه كه هست ديده خواهد شد .\r\nخواهيم گفت : ما در گذشته‌ها آشكار كرديم ، كه آنچه بيننده بودن ما را به وجود مىآورد ، زنده بودن ما است ، در صورتى كه كم بودى در حاسه ما نباشد ، سپس نبودن چيزهائى كه از ديدن جلوگيرى مىكند شرط تحقق ادراك است ، نه آن‌كه پديدآورندهء ديد ما باشد ، و چيزى كه ديدن را براى بيننده فراهم مىكند ، زنده بودن او است . و ما اين را از آن‌رو گفتيم كه آنچه ديدن را براى بيننده فراهم مىكند ، از چندروى بيرون نيست : يا زنده بودن او است ، و يا درستى حساسه‌هاى او است يا نبودن چيزهائى كه از ديدن جلوگيرى مىكند ، و يا پديد آمدن صفت ادراك است ، بنابرآنچه شما مىگوئيد .\r\nپس اگر نخست درست باشد ، همان‌كه ما مىگوئيم ثابت شده است ، و اگر بگويند : چيزى كه صفت ديدن را پديد مىآورد ، درست بودن اندامهاى حاسه است ، سخنى بيهوده گفته‌اند ، زيرا درست بودن اندام حاسه ( صفتى است ) كه به جاى ادراك كردن ( يعنى اندام ديدن ) بازگشت مىكند ، و حال آن‌كه صفت ادراك كردن ، به مجموع ( زنده بودن و درستى اندام ) بازگشت مىكند ، و چنان‌كه گذشت ، نشدنى است ، اثرى كه از جاى احساس ( يعنى اندام حاسه ) صادر مىشود همان باشد كه از مجموع زنده بودن و درستى اندامها ، صادر مىشود .\r\nو بازگشت نبودن چيزهائى كه جلوگيرى از ادراك مىكند به نيستى است ، و نفى ، صفت‌هاى اثباتى را پديد نمىآورد ، پس ادراك كردن او را بدانچه گذشت باطل كرديم .\r\nدليل ديگرى كه ديدنى بودن خداوند را باطل مىكند . اين است كه اگر چيزى ديدنى باشد ، و آن را نبينيم ، در همهء ديدنىها به شك مىافتيم ، و كار بدان مىكشد كه فيل پيش ما باشد و آوازهاى خوش ، و جسمهاى پرمايه‌اى وجود داشته\r\n\r\n","description":"","footnote":"","page_name":" 172 ","page_number":298},
  {"content":"\r\n\r\nباشد و ما آنها را ادراك نكنيم ، و مردمى كه برايمان نمودارند غير از آن باشند كه مىبينيم ، پس شخصى كه بدون ريش نمودار است ريش داشته باشد و ما ريش او را نبينيم و شخص جوان ، سالمند باشد و ما ريشش را سياه ديده باشيم و سفيدى آن را نديده باشيم ، و هرسخنى را كه مىشنويم ، چيزهائى از آن استثنا شده باشد ، يا همراه با شرطى باشد ، و ما شرط و استثنا را درك نكرده باشيم ، و اين نادانى به خود بستن است كه هيچ خردمندى به سويش نمىرود .\r\nپس اگر بگويند : اين ايراد بر ما وارد نيست ، زيرا آشكار ، مىدانيم چيزهائى را به همان‌گونه كه هست ادراك كرده‌ايم ، و جسمهاى بزرگى كه پيش ما نيستند ، آنها را درك نمىكنيم ؛ گفته خواهد شد ، اين سخن درست نيست ، زيرا دانستن اين‌كه فيل پيش ما نيست ريشه و سندى دارد ، و دليلش اين است كه اگر مىبود آن را مىديديم .\r\nپس كسى كه روا مىدارد فيل پيشش باشد و آن را نبيند ، روا نمىداند كه بداند فيل پيشش نيست ، و ما از اين‌رو گفتيم يكى از آن دو دانش پايه براى ديگرى است ، كه هركجا نابود گردند با هم از ميان مىروند و با هم پديد مىآيند .\r\nآيا نمىنگرى كسى كه بينائيش درست است ، هنگامى كه فيلى نبيند ، مىداند فيل پيشش نيست ، و مىداند اگر فيلى مىبود ، آن را مىديد ، و كور چون روا مىدارد جسمى پيشش باشد و آن را نبيند ، نمىداند آن جسم پيشش نيست .\r\nو همچنين كسى كه بينائيش درست است ، نمىداند فرشته يا جن پيشش نيست ، زيرا باور ندارد كه اگر بود آن را مىديد .\r\nپس اگر بگويند : آيا اين دو دانش از كار خداوند برتر از همه چيز ، پديد نمىآيند ؟ پس آيا روا نخواهد بود ، يكى را بدون ديگرى پديد آورد ؟\r\nخواهيم گفت : هردو از كار خداوند برتر از همه‌چيز مىباشند و مىشود كه خداوند يكى را بدون ديگرى ، بيافريند ، و براى همين است كه بسيارى از مردم روا دانسته‌اند : خداوند تفاوت ميان رنگها را در دل كور بيفكند ، و چنين چيزى اگرچه رواست ، اما در صورتى كه بدون راه و وسيله‌اى ، دانشى را آغاز نمايد ، و ما\r\n\r\n","description":"","footnote":"","page_name":" 173 ","page_number":299},
  {"content":"\r\n\r\nدانستيم كه پى بردن به اين‌كه فيل پيش ما نيست ، از راه ادراك حاصل شده است ، اما كسى كه روا مىدارد فيل باشد و آن را نبيند ، روا نمىدارد آن را بداند .\r\nپس اگر بگويند : چگونه ادعا گرديد : دانستن اين‌كه فيل نيست از راهى پيدا شده است ، و حال آن‌كه كور مىداند فيل پيشش نيست ، و اگرچه نداند اگر پيشش بود آن را مىديد .\r\nخواهيم گفت : كور به گونه‌اى از ملاحظات و به شهادت حال اين‌را مىداند ، زيرا او مىداند فيل زيور ، و حركاتى دارد ، و در جائى كه او در آن هست اين‌گونه حركات پوشيده نخواهد ماند .\r\nو براى همين است كه اگر كور ، در شهرهائى كه فيل آنجا هست به خانه‌اى پهناور و بزرگ درآيد ، نمىداند آنجا فيل نيست ، مگر به پرسش و جستجو ؛ پس دانسته شد كه دانش او از درست خردى مىباشد .\r\nو اما چيزهائى كه از ديد جلوگيرى مىكند و نبودن آنها را شرط دانستيم ، همهء آنها در مورد خداوند برتر از همه چيز روا نمىباشند ، زيرا آن موانع عبارتند از :\r\nتيره نبودن جسم و كوچك بودن آن ، نزديكى زياد ، دورى زياد ، ميانجى شدن جسم ديگر ، و اين‌كه جسم ديده‌شدنى در سوئى قرار گرفته باشد كه ديده نشود ، و همهء اينها در مورد خداوند ديرينهء برتر از همه‌چيز ، روا نمىباشند ، زيرا اين‌گونه چيزها در مورد جسمها يا چيزهائى كه در جسم حلول كنند روا مىباشند .\r\nپس اگر بگويند : آيا چنين نيست كه گوهر تك را نمىتوان ديد ، زيرا تابش روشنائى بر آن رسا نمىباشد ، و اگر تابش روشنى نيرومند گردد ، مىشود كه آن را ببينيم . پس آيا در مورد خداوند برتر از همه‌چيز همين كه گفتيم روا نخواهد بود ؟\r\nگفته خواهد شد : يك گوهر تك را به واسطهء كوچكى نمىتوانيم ببينيم ، و خداوند ديرينهء برتر از همه ، به كوچكى وصف نمىشود .\r\nو ميان مردم كسانى هستند كه مىگويند : ما گوهر را از آن‌رو هنگام غروب نمىبينم كه روشنى را با خود از جائى به جائى مىبرد ، زيرا آميخته به روشنى است ، و اين گفتارى نادرست است ، زيرا روشنى به اين سبب كه تيرگى ندارد ، افزار ديدن\r\n\r\n","description":"","footnote":"","page_name":" 174 ","page_number":300},
  {"content":"\r\n\r\nنيست ، بلكه از آنجا كه صفت ويژه‌اى به خود دارد ، وسيله براى ديدن است ، و مىشود كه جزء همان صفت را داشته باشد ، و هنگامى كه روشنائى زياد شود ، به سبب زياد شدن آن ديده شود ، و چيزى كه از ديده شدنش جلوگيرى مىكند كوچك بودن آنست ، نه چيز ديگر .\r\nپس اگر بگويند : آيا چنين نيست كه خداوند برتر از همه‌چيز ، بدون آن‌كه هيچ يك از اين شرطها در ميان باشد همهء ديدنىها را مىبيند ، پس آيا مانندش در ما هم روا نخواهد بود ؟\r\nخواهيم گفت : ما اين‌ها را در كسى شرط مىدانيم كه با اندام حاسه چيزها را مىبيند ، اما كسى كه بدون حاسه مىبيند ، به هيچ يك از اين شرطها نيازى ندارد .\r\nاما آن دليلى كه مىرساند خداوند صفتى دارد كه اگر ديده مىشد بدان صفت ديده مىشد ، اين است كه ادراك به صفت ذات « 1 » يا چيزى كه صفت ذات آن را فراهم كند بستگى مىيابد ، و اين دو صفت را خداوند دارد ، پس اگر ديدنى مىبود ما او را مىديديم .\r\nپس اگر بگويند : شما از كجا مىدانيد ما او را نمىبينيم ؟\r\nخواهيم گفت : اگر ما او را درك مىكرديم ، مىشناختيم ، و ميان او با چيزهاى ديگر جدائى مىيافتيم ، زيرا پوشيدگى و به چيز ديگر مانند شدن ، بر او روا نمىباشد ، و به‌سان رنگ ، كه از مو ، جدا ديده نمىشود ، يا مانند چيزهاى ديگرى كه ديده مىشوند ، و از هم شناخته نمىشوند ، نيست ، پس همين كه او را نمىشناسيم بر اين دلالت دارد كه او را درك نمىكنيم .\r\nدليل ديگرى كه مىرساند خداوند ديده‌شدنى نمىباشد ، اين است كه شرط ديدن با حاسه ، يا روبرو بودن بينندهء با چيزهاى ديده شدنى است ، يا آن‌كه بايد چيزهاى ديدنى در حكم روبرو باشند ، و يا روبرو بودن جاى چيز ديدنى شرط\r\n\r\n\r\n","description":"","footnote":"\r\n( 1 ) صفت النفس\r\n","page_name":" 175 ","page_number":301},
  {"content":"\r\n\r\nاست ، روبرو بودن ، در جسم شرط است ، روبرو بودن جاى شىء ديدنى ، در رنگها شرط است ، در حكم روبرو شدن بودن ، در چيزهائى شرط است كه در آينه يا از پشت سر ديده مىشوند ، و اين شرط ، در چيزهائى است ، كه در جسم روبرو منعكس گرديده ، و از پشت سر ديده مىشوند ، اما هيچ‌يك اينها در خداوند برتر از همه‌چيز ، روا نمىباشد ؛ و آنچه مىرساند ، اينها شرط ديدن چيزهايند آن است كه هرگاه اين شروط تحقق يابند چيزها را مىبينيم ، و اگر نباشند نمىبينيم ، پس دانستيم كه اين‌ها شرط ديدن هستند .\r\nو كسى نمىتواند بگويد : چگونه اين‌ها را شرط دانستيد ، و حال آن‌كه شرط ، گوناگون نمىشود ، و در اينجا گوناگون شده است .\r\nاين سخن از آن نابجا است كه شرط بودن اينها ، با دليل ثابت شده است ، و برابر با دليل ، يكى يا دو باشد ، همان درست مىباشد .\r\nو چون چنين پرسشى در ميان بوده است ، گروهى گفتند : شرط ديدن اين است كه ما بين قاعدهء شعاع و جسم ديدنى چيزى فاصله نشود ، يا جائى نباشد كه درخور باشد جسمى بپوشاندش ، پس از اين راه شرط را يكى گفته است .\r\nاما براى اين‌كه گفتيم شرط ، برابر با دليل ثابت مىشود ، سخنش پوچ است ، و خود اين گوينده شرط را دوتا گردانيده است ، يكى ساتر را و ديگرى جائى را هم كه درخور يافت شدن ساتر در آنجا باشد ، شرط گردانيده ، و اين دو شرط است .\r\nپس اگر بگويند : آيا چنين نيست كه خداوند ديرينهء برتر از همه‌چيز ، بدون روبرو شدن با چيزى آن را مىبيند ، پس آيا در ما نيز همين روا نخواهد بود ؟\r\nگفته خواهد شد : ما روبرو شدن را در كسى شرط مىدانيم كه با حاسه ببيند پس كسى كه بدون حاسه مىبيند ، چنين شرطى برايش نيست ؛ و اگر روا باشد چنين چيزى گفته شود ، هرآينه گوينده‌اى مىتواند بگويد : هرگاه خداوند برتر از همه‌چيز ، بدون روبرو شدن با چيزى آن را مىبيند ، پس چرا شدنى نباشد چيزى را هم كه نيست ببيند ؟ و ديده شدن چيزى كه نيست سخنى بيهوده است .\r\nو چون نشدنى است چيزى را كه نيست ببيند ، پس تكيه‌گاه در اين‌كه او\r\n\r\n","description":"","footnote":"","page_name":" 176 ","page_number":302},
  {"content":"\r\n\r\nبه خودى خود ديده‌شدنى نيست ، شنيدن از شرع است « 1 » زيرا گروه مسلمان دو دسته‌اند : يكى مىگويد : درست است ديده شود ، و به گونه‌اى از ديدن بدون گونهء ديگر اختصاص نداده است ، ديگرى مىگويد : ديدنش درست نيست و ما هم در ميان همه همين را مىگوئيم ، و كسى ميان ايشان نيست كه بگويد : نشدنى است ما او را ببينيم ، اما او به خودى خود درست است ديده شود ، پس سزاوار اين است كه بگوئيم اين سخن بيهوده است .\r\nو نيز در اين باب گفته‌اند : اگر درست باشد پاره‌اى از بينندگان او را ببينند ، هرآينه براى همه درست خواهد بود او را ببينند ، همچنان كه چون درست است ، يك نفر دانا بداند او هست ، همهء دانايان درست است اين را بدانند .\r\nو گوينده‌اى مىتواند بگويد : براى درك كردن ، شرطى هست ، كه نشدنى است آن شرط تحقق پيدا كند ، و آن روبرو شدن است ، كه پيش از اين گفته شد ، و اين شرط در مورد او يافت نشدنى است ، و مىشود كه ديگرى به ديدن او اختصاص داشته باشد .\r\nپس تكيه‌گاه همان سخن نخست است ، و راهى كه از آن دانسته مىشود او به هيچ‌يك از حاسه‌ها درك‌شدنى نمىباشد ، همان است كه گفتيم اگر ديدنش درست بود ، مىبايست با حاسه‌اى او را درك كنيم ، زيرا حاسه‌هاى ما درست است ، و خداوند برتر از همه‌چيز نيز موجود است ، و چيزهائى كه از ديدن جلوگيرى مىكنند در ميان نيستند ، و چون او را درك نمىكنيم ، همين مىرساند كه او به هيچ‌يك از حاسه‌ها درك‌شدنى نمىباشد .\r\nاما كسى كه گفته است : او با حاسهء ششم درك‌شدنى است ، سخنش نادرست است « 2 » زيرا اين حاسه بيرون از آن نيست كه يا مانند همين حواس است ، يا به گونهء\r\n\r\n\r\n","description":"","footnote":"\r\n( 1 ) السمع\r\n( 2 ) از اين مطالب چنين فهميده مىشود كه مدتها پيش از غزالى مسألهء حسن ششم ميان مسلمانان مورد بحث بوده است .\r\n","page_name":" 177 ","page_number":303},
  {"content":"\r\n\r\nديگرى است ، پس اگر مانند همين‌ها باشد ، مىبايست او را به همين حاسه‌ها ببينيم ، آنچنان كه با حاسهء ششم مىبينيم ، زيرا هردو باهم يكسانند ، و اگر آن حاسه مانند اينها نيست ، دگرگونگى آن با اينها بيشتر از دگرگونگى خود اينها با يكديگر نيست ، و با اين همه او را با هيچ‌يك از اين حاسه‌ها درك نمىكنيم ، پس مىبايست با حاسهء ششم نيز درك ناشدنى باشد .\r\nدليل ديگر : و نيز گفتار خداوند برتر از همه‌چيز ، كه گفته است :  « لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ »  مىرساند كه او درك ناشدنى است ، و آيه از اين روى درك‌ناشدنى بودنش را مىرساند كه خداوند برتر از همه‌چيز خودش را به از ميان بردن درك شدنى بودن ستوده است ، و درك شدن ديده شدن است ، و هرگاه ستودن به از ميان بردن چيزى وابستگى داشته باشد كه از آن جدا نشود ، اثبات كردنش ، جز درهم شكستن ستودن ، نمىباشد ، و اين سخن به روشن شدن چيزهائى نياز دارد : يكى آن كه ادراك نامبرده شده در آيه ديدن است ، دوم : او خودش را به ديدنى نبودن ستوده است ، سوم : هرگاه ستودن به نفى كردن چيزى وابستگى داده شده باشد ، اثبات آن درهم شكستن ستودن است .\r\nو دليلى كه مىرساند مقصود از ادراك در آيه ، همان ديدن است ، اين است كه خداوند ادراك را به چشمها نسبت داده است ، و لفظ ادراك اگرچه ( در يكى از معانى خود ) با كلمهء بصر مشاركت دارد « 1 » اما هنگامى كه به بصر نسبت داده شد معنايى را مىرساند كه چشم آلت حصول آن معنى است ، و آن معنانى كه چشم آلت حصول آن است ، ديدن است ، همچنان كه اگر ادراك به ديگرى از حواس كه دو\r\n\r\n\r\n","description":"","footnote":"\r\n( 1 ) مقصود اين است كه لفظ بصر سه معنى دارد : چشم ، بينائى ، علم ، و كلمهء ادراك در معنى بينائى و علم ، با بصر مشاركت دارد و مترادف با آن است ، و در اين آيه ابصار كه جمع بصر است به معنى چشم است نه آن دو معنى ديگر ، به اين دليل كه ابصار فاعل لا تدركه مىباشد و ادراك به بصر نسبت داده شده است زيرا چشم مانند اندامهاى حاسه ديگر آلت ديدن است و نتيجهء استدلال اين است كه خدا به توسط هيچ حاسهءاى چه خواس شناخته شده يا شناخته نشده ، مانند حس ششم يا جز آن تصور شدنى نمىباشد . ( مترجم )\r\n","page_name":" 178 ","page_number":304},
  {"content":"\r\n\r\nگوش يا اندام بوئيدن و كامها « 1 » باشد نسبت داده شود ، باز لفظ ادراك معنائى را مىرساند كه هريك از حاسه‌ها آلت حصول آن معنى مىباشند .\r\nو نيز « اهل زبان » سخن گوينده‌اى را كه بگويد : شخصى را به چشم درك كردم يا دريافت كردم ، يا احساس نمودم ، تفاوتى نمىگذارند ، پس اگر ادراك جز ديدن ، معنى ديگرى داشت ، در الفاظ ديگر نيز تفاوتى حاصل مىشد « 2 » .\r\nپس اگر بگويند : ادراك در آيه به چشم نسبت داده شده است ، و ما هم مىگوئيم چشمها او را نمىبيند ، پس از كجا دانسته مىشود كه خود بينايان ( صاحب چشم ) او را نمىبينند .\r\nگفته خواهد شد : اگرچه ديدن ، به اندام نسبت داده شده است ، اما دارندهء اندام از آن ، در نظر گرفته شده است ، مانند اين‌كه اگر بگويند : دست فلانى چيزى را سخت نمىگيرد ، و پايش راه نمىرود ، زبانش سخن نمىگويد ، از همهء اين سخنان موجود زنده‌اى را كه دارندهء اين اندامها است در نظر مىگيرند ، و اگر آنچه مىگويند ( كه بدون چشم ديده مىشود ) درست باشد ، ديده نشدن به آلت ، ستايشى برايش نخواهد بود ، زيرا چشم‌ها كه اندام ديدن هستند ، همچنان كه او را نمىبيند هيچ‌يك از ديدنىها را نمىبينند ، پس چه اختصاصى براى او خواهد بود ؟\r\nپس اگر بگويند : آيا شما نمىگوئيد : گرمى ميل را با چشم ديدم ، و از اين سخن ديدن را قصد نمىكنيد ، پس چرا آيه نيز ميل آن نباشد ؟ « 3 »\r\nگفته خواهد شد : اين استعمال پيش زبان دانايان شناخته نيست و اين را كسانى مىگويند كه عرب نيستند و ميان مردم عرب‌زاده شده‌اند و گفتارشان را نمىتوان سند آورد و اگر هم پذيرفته باشد آنچه را ما گفتيم درهم نمىشكند ، زيرا در اين گفتار ، ادراك به اندامها نسبت داده شده است ، و اختصاصى به اندام ديدن ندارد ،\r\n\r\n\r\n","description":"","footnote":"\r\n( 1 ) اللهوات جمع لهات به معنى كام و دهان ( مترجم )\r\n( 2 ) زيرا هريك از اين الفاظ معنايى را مىرساند كه به توسط يكى از حاسه‌ها پديد مىآيند ، همچنان كه چشم نيز اندامى است كه آلت حصول ادراك است . ( مترجم )\r\n( 3 ) يعنى ممكن است ديدن به چشم نفى شده باشد و ديدن به غير چشم تفى نشده باشد . ( مترجم )\r\n","page_name":" 179 ","page_number":305},
  {"content":"\r\n\r\nزيرا با هرجائى از بدن كه در آن زندگى باشد ، گرمى درك مىشود ، و در آيه مطلق است « 1 » پس بايد ديدن را به معنائى دانست كه اندام چشم آلتى براى حصول آن معنى است به مانند حاسه‌هاى ديگر ، كه گفته شد همهء آنها آلت حصول نوعى از ادراكند .\r\nو كسى نمىتواند بگويد : ادراك در آيه به معنى فراگرفتن پيرامون چيزى است ، همچنان كه خداوند فرموده است :  « وَ لا يُحِيطُونَ بِهِ عِلْماً »  .\r\nگفته خواهد شد : ادراك در لغت به معنى فراگرفتن شناخته نشده است ، و اگر در اين معنى به كار رفته باشد ، بايد بگويند : ديوار شهر را ادراك كرد ، و انبان آرد را ادراك كرد ، آنچنان كه در كلمهء احاطه همين را مىگويند ، و ما مىدانيم ادراك چنين نمىباشد .\r\nو اما دليلى كه مىرساند خداوند خودش را به اين آيه ستوده است ، هماهنگ بودن گروه مسلمان است .\r\nزيرا كسى جز اين را نگفته است كه به ادراك نشدنى بودن خودش را ستوده است ، و ما گفتيم از اين روى خودش را ستوده است كه به خودى خود صفت ديده نشدنى بودن را دارد ، و ديگران گفته‌اند : از اين جهت خودش را ستوده است كه توانا بر آن بوده است از ديدن خودش جلوگيرى كند ، پس در اين‌كه خودش را ستوده است اختلافى نيست .\r\nو نيز خداوند در پيش و پس آيه همه‌جا خود را مىستايد ، پس روا نخواهد بود چيزى كه ستودن نباشد ميان آنها درآيد ، زيرا اين كار سخن را از روشن‌گوئى و خوبى ، و در جا بودن بخشها ، بيرون مىبرد ؛ آيا نمىبينى خوب نيست كسى بگويد :\r\nفلانى روشن‌گوى ، خردمند دانا و بخشش‌گر است ، نان مىخورد ، دلير است ،\r\n\r\n\r\n","description":"","footnote":"\r\n( 1 ) يعنى از عبارتى كه ذكر شد فهميده مىشود كه چشم از جهت اين‌كه مانند ساير اعضا زنده است گرمى را درك مىكند پس مقصود از آن ديدن نيست ، اما چون چنين خصوصيتى از آيه فهميده نمىشود ، پس بايد ادراك را بر خصوص ديدن حمل كرد كه چشم آلتى براى حصول آن است . ( مترجم )\r\n","page_name":" 180 ","page_number":306},
  {"content":"\r\n\r\nبينا است ، در اين‌جا نان خوردن ميان گفتارش آمده است ، و چيزى را نابجا وصف كرده است .\r\nپس اگر بگويند : چرا ديده شدنى نبودن ، ستودن باشد و حال آن‌كه چيزهائى در صفت ناديدنى بودن با او انبازند كه ستوده نمىباشند مانند نبوده‌ها و نهفته‌ها و جز آن‌ها .\r\nگفته خواهد شد : ستودگى به خود ناديدنى بودن نيست ، بلكه به ناديدنى بودن است به شرط آن‌كه خود او بيننده باشد و اين صفتى است كه ديگرى در اين صفت با او انباز نيست ، زيرا موجودات ، چهار بخشند : بخشى از آن نشدنى است كه ببينند و ديده شوند مانند نهفته‌ها ، بخش ديگر از آن نشدنى است كه ببينند اما ديده مىشوند ، مانند رنگها ، و بخش ديگرى از آن مىبينند و ديده هم مىشوند ، مانند جانداران ، و در ميان همهء آنها چيزى نيست كه ببيند و ديدنى نباشد بجز خداوند ديرينهء برتر از همه‌چيز ، پس اين مىرساند كه تنها او اين صفت را دارد و ديگرى در آن صفت انبازش نيست « 1 » .\r\nپس اگر بگويند : چرا بايد در اين‌كه ببيند و ديده نشود ، ستودگى باشد و از چه روى ستودگى در آن است .\r\nگفته خواهد شد : هرگاه دانستيم او خود را به اين آيه ستوده است ، خواهيم دانست ، ناگزير براى ستودگى روئى هست و هرچند جداگانه آن را ندانيم از چه روى است .\r\nسپس مىگوئيم : ورى ستودگى از آن بيرون نيست كه يا همان است كه گفته‌اند : چيزى هست كه جلوگيرى از ديدنش مىكند ، و يا براى اين است كه نشدنى است ديده شود ، با آن‌كه خودش بيننده است . نخست را گفتيم نادرست است ، و\r\n\r\n\r\n","description":"","footnote":"\r\n( 1 ) اين استدلال به توصيفى كه خداوند دربارهء شيطان آورده و فرموده است : « و هو يريكم من حيث لا ترونه » نقض مىشود هرچند با تعمق جوابى از آن هست .\r\n","page_name":" 181 ","page_number":307},
  {"content":"\r\n\r\nچون دليل آورديم كه ادراك يك صفت نوعى نيست « 1 » پس جز روى اخير چيزى به‌جا نمىماند ، و گرنه آيه از اين‌كه ستودن باشد بيرون مىشود .\r\nگاهى گفته‌اند : در اين آيه ستودن از آن روى است كه ديدن روبرو شدن با ديدنى يا روبرو شدن با جاى آن را فراهم مىكند ، و روبرو شدنى بودن ، از نشانىهاى نوپديد بودن است ، و بايد آن را از ميان برداشت .\r\nاما اين پاسخ آيه را از اين‌كه ستودن باشد بيرون مىبرد ، زيرا بنابر آنچه گذشت ، روبرو شدنى نبودن دليل بر ديدنى نبودن او است .\r\nو براى اين‌كه ديدنى نبودنش را از آيه استفاده كنيم ، مىتوان بر اين تكيه كرد كه گفت : ثابت شده است كه خداوند برتر از همه‌چيز ، ديدنى بودن را به همه‌گونه و در هرزمان از خود برداشته است ، و چون ديدنى نبودنش ثابت گرديد ، بايد گفت : هركس اين را بگويد نيز بر آن است كه خداوند ديده‌نشدنى است ، زيرا كسى كه او را ديدنى مىداند ، مىگويد : او ديدنى بودن را در اين جهان از خود برداشته است ، نه در جهان ديگر ، پس اگر كسى بگويد : با آن‌كه خداوند ديدنى هست هيچگاه ديده نمىشود « 2 » چنين كسى از آنچه همه گروه مسلمانان برآنند ، بيرون رفته است .\r\nپس اگر بگويند : چگونه پنداشتيد : هرچيزى از ميان بردنش ستودن باشد ثابت كردنش جز درهم شكستن ستودن نخواهد بود ؟\r\nگفته خواهد شد : براى اين‌كه ما آشكار كرديم ، كه ستودن به يك صفت ذاتى انجام گرديده ، كه با داشتن آن صفت نشدنى است ديده شود ، و نمىشود از صفت ديده‌شدنى نبودن بيرون شود ، و ديده‌نشدنى بودنش و نداشتن پدر ، و نداشتن مانند ، و خواب نرفتن ، و زن و فرزند نداشتن ، و جز آنها همگى ، به يك رهگذر مىروند .\r\n\r\n\r\n","description":"","footnote":"\r\n( 1 ) ليس بمعنى\r\n( 2 ) يعنى نه در اين جهان و نه در جهان ديگر .\r\n","page_name":" 182 ","page_number":308},
  {"content":"\r\n\r\nو ما در ستودن شرط مىدانيم كه به نفى ، و نكردن كارى بخششى نشده باشد ، زيرا اگر خداوند به اين ستوده شود ، كه نافرمانىكنندگان را كيفر نمىدهد ، اين ستودن به نفى و كيفر نكردن تعلق گرفته ، و اگر آنان را كيفر هم بكند ، ستودن نقض نمىشود ، زيرا كيفر نكردن بخشش بوده است .\r\nو گاهى ستودن به نفى ، و نكردن كارى تعلق مىگيرد كه اثبات آن كار و انجام دادنش ، شكنندهء ستودن است ، و آن در جائى است كه از ميان رفتن ستودن ، و نقض شدن آن به انجام دادن كارى بازگشت نمايد ؛ مثل اين‌كه خداوند مىفرمايد :\r\n « إِنَّ اللَّهَ لا يَظْلِمُ النَّاسَ شَيْئاً »  و بمانند آن‌كه مىفرمايد :  « وَ لا يَظْلِمُ رَبُّكَ أَحَداً »  به فرض آن‌كه خداوند برتر از همه‌چيز ، ستم كند ، ستودن نقض شده است .\r\nپس اگر بگويند : آيه اقتضا دارد كه همهء بينندگان او را درك نمىكنند ، و از كجا ، پاره‌اى از بينندگان كه مؤمنانند او را ادراك نكنند .\r\nگفته خواهد شد : ما آشكار كرديم : او به داشتن صفتى ستوده شده است ، كه اختصاص به خودش دارد ، و ديگرى در آن صفت با او انباز نيست ، و آن صفت كه ديده شدنى نبودن است ، به ديدن يكى بجز ديگرى ، اختصاص ندارد پس مىبايست ، موصوف به ديده نشدن همگانى باشد .\r\nگاهى گفته‌اند : نفى مانند اثبات است ، پس اگر مىگفت همهء چشمها او را مىبينند مىبايست همگى او را ببينند ، همچنين اگر ديدن را از همگى نفى كند با اثبات يكسان است .\r\nاما اين سخن درست نيست ، زيرا نفى با اثبات يكسان نيست آيا نمىبينى ، اگر كسى سوگند به خود كه با ده نفر سخن بگويد ، و با يكى از ده نفر سخن نگويد ، سوگندشكنى كرده است ، و اگر سوگند ياد كند كه با ده نفر سخن نگويد .\r\nاگر با يكى از ايشان سخن بگويد ، بدون گفتگو ، سوگندشكنى نكرده است « 1 »\r\n\r\n\r\n","description":"","footnote":"\r\n( 1 ) اين مثال و مثال بعد از اين با آنچه حكايت شد قابل مقايسه نيست زيرا به اصطلاح كل احادى كه يكايك افراد موضوع قضيه باشند با كل مجموعى كه همه افراد با هم يك\r\n","page_name":" 183 ","page_number":309},
  {"content":"\r\n\r\nهمچنين اگر كسى بگويد : من همهء غذا را مىخورم ، اگر پاره‌اى از آن را نخورد سوگندشكنى كرده است ، و اگر بگويد همهء اين غذا را نمىخورم و قسمتى از آن را بخورد سوگندشكنى نكرده است ، و از اين مثال تفاوت ميان نفى و اثبات دانسته شد ، و تكيه‌گاه همان است كه ما گفتيم .\r\nو اما سخن خداوند كه مىفرمايد :   « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ »   با آيه‌اى كه پيش از اين آورديم برابرى ندارد ، زيرا ، « اولا » نگريستن ، قسمى از ديدن نيست ، به دليل اين كه نگريستن را اثبات مىكنند ، و ديدن را نفى مىنمايند .\r\nآيا نمىبينى مىگويند : به سوى هلال نگريستم ، و آن را نديدم ، و اگر نگريستن به معنى ديدن بود اين دو گفتار نقيض يكديگر مىبودند ؛ و باز براى اين كه مىگويند : پيوسته به سويش مىنگريستم تا او را ديدم ، پس ديدن را پايان نگريستن مىنهند ، و هيچ چيز پايان خودش نمىباشد ، آيا نمىبينى كه نمىگويند : پيوسته او را مىديدم تا كه او را ديدم .\r\nو نيز نگرنده بودن آشكار دانسته مىشود ، و بيننده بودن هيچ دانسته نمىشود ، مگر به اين كه بگويد ديدم ، و ما اين سخن را از آنجا مىگوئيم ، كه نگريستن برگرداندن مردمك چشم درست است به سوى چيزى كه ديدنى باشد ، براى ديدن آن ، و نگريستن كسى را مىتوان ديد ، و بيننده بودنش را نمىتوان ديد .\r\nكلمهء نظر در آيه هرچند به توسط حرف « الى » متعدى گرديده و به « وجه » نسبت داده شده است ، با اين حال ، ديدن را نمىرساند .\r\nآيا به گفتار شاعر نمىنگرى ؟\r\n وجوه يوم بدر ناظرات * الى الرحمن ، تاتى بالفلاح \r\n\r\n\r\n","description":"","footnote":"\r\nواحد تشكيل دهند اشتباه شده است سخن گوينده ناظر به قضيه محصوره و كل احادى است و درست است زيرا موجبهء جزئيه تقيصض ساليه كليه است همچنان كه سالبهء جزئيهء نيز نقيص موجبة كليهء است ، اما در مثالهائى كه ذكر شده همه افراد با هم منظورند .\r\n","page_name":" 184 ","page_number":310},
  {"content":"\r\n\r\nاو « نظر » را به « وجه » نسبت داده ، و آن را به توسط حرف « الى » متعدى گردانيده است ، و با اين همه ديدن را از آن نخواسته است .\r\nاكنون كه ثابت شد « نظر » در آيه ديدن را نمىرساند ، پس شايد آنچه در آيه قصد شده چشم‌براه بودن باشد ، زيرا آن يكى از اقسام نگريستن است ، مانند سخن خداوند ( از قول بلقيس ) :  « وَ إِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ »  يعنى چشم براهم ، و در آيه نگريستن به معنى انتظار بردن براى ثواب خداوند ، و بخشش‌هاى او است و انتظار داشتن تبعيض در ديدن را نمىرساند « 1 » .\r\nزيرا كسى كه چشم به راه چيزى باشد كه مىداند به زودى به او خواهد رسيد و در عين حال نيازمند به آن نباشد ، خوشى او درهم نمىشكند ، بلكه شادمان است و خوشگذرانى مىكند .\r\nو كسى نمىتواند بگويد : اين‌گونه تفسير كردن آيه نياز به آن دارد كه كلمهء ( ثواب ) را در الفاظ آيه تصور كنيم ، و حال آن كه اين لفظ در آيه نيست .\r\nو اين سخن نادرست است ، زيرا ناگزير بايد اين لفظ در تقدير باشد ، براى اين كه چون اراده كردن ديدن نادرست است ، و انتظار آمدن خود خداوند هم نادرست است ، پس چيزى به جاى نمىماند ، جز همان كه ما گفتيم .\r\nگاهى روى ديگرى دربارهء تفسير آيه گفته مىشود ، كه با آن تفسير نيازى به تقدير گرفتن لفظ ثواب نيست ، و آن تفسير ، اين‌گونه است كه مقصود از كلمهء « الى » در آيه ، مفرد « آلاء » باشد و « آلاء » بخشش هاء است ، زيرا دربارهء مفرد « آلاء » لغتها هست : « الى » مانند « قفى » و « آلى » مانند « معى » و « آلى » مانند « رمى » و « الى » مانند « حسى » كه به خداوند برتر از همه چيز ، اضافه شده ، و تنوين براى اضافه حذف شده است ؛ و معنى چنين است : چشم به راه بخشش پروردگار خود است .\r\nو كسى نمىتواند بگويد : اين تأويل با آنچه همهء گروه مسلمانان برآنند\r\n\r\n\r\n","description":"","footnote":"\r\n( 1 ) به اين معنى كه فقط مؤمنان خدا را مىبينند و ديگران نمىبينند .\r\n","page_name":" 185 ","page_number":311},
  {"content":"\r\n\r\nمخالف است زيرا هيچ يك از مفسران پيش از گوينده‌اش چنين نگفته است ؛ و اين سخن از آنجا نادرست است كه اين اجماع ، ادعا شده است و ما آن را نمىپذيريم ، زيرا آنچه از تفسير ابن عباس و ديگران ، از صحابه و تابعين ، مانند حسن و قتاده و جز ايشان شناخته شده ، اين است كه معنى آيهء « انهم ينتظرون ثواب اللّه » است ، و از هيچ يك ايشان ذكر نشده كه « الى » حرف يا اسم باشد و شايد ايشان همين را قصد كرده باشند ، پس ادعا كردن اجماع نشدنى است .\r\nو اما اين كه خداوند برتر از همه‌چيز ، از زبان موسى عليه السلام حكايت مىكند كه گفت :  « رَبِّ أَرِنِي أَنْظُرْ إِلَيْكَ »  ، هيچ چيز را نمىرساند ، زيرا موسى براى مردم خود ، خواستار ديدن شد ، به اين دليل كه فرموده است :  « فَقَدْ سَأَلُوا مُوسى أَكْبَرَ مِنْ ذلِكَ ، فَقالُوا أَرِنَا اللَّهَ جَهْرَةً »  و موسى اين سخن را براى خود نگفت ، و نه آن كه در ديدنى نبودن خداوند شكى داشت .\r\nپس اگر بگويند : اگر روا مىبود ، موسى ( ع ) ديدن خدا را كه نشدنى است از او بخواهد ، هرآينه روا مىگرديد او براى مردم خود ، از خدا بخواهد ، كه جسم يا حالت جسم گردد ، تا در اين باره به پاسخ دادن خدا چشم داشته باشد .\r\nگفته خواهد شد : ميان مردم كسانى هستند كه اين را روا داشته و گفته‌اند :\r\nهيچ تفاوتى ميان اين دو پرسش نيست ، و كسانى از مردم هستند كه آن دو را از هم جدا كرده‌اند ، و همين درست است .\r\nآنان گفته‌اند : موسى ، چيزى را مىتوانست ، از خدا بخواهد كه شك كردن در آن ، از يقين داشتن به درستى آنچه از جانب خدا رسيده جلوگيرى نكند و آن ديدنى كه مخالفان ما ثابت مىكنند ، اقتضا نمىكند كه خدا را به اجسام مانند كرده باشند . زيرا شك كردن در ديدن خدا ، به مانند شك كردن در امكان ديدن به دل است ، و اين از يقين داشتن به درستى آنچه از گفتهء خدا ، شنيده مىشود ، جلوگيرى نمىكند ، اما شك كردن در اين كه خداوند جسم است يا نه ، از يقين داشتن به درست بودن آنچه از جانب خدا مىرسد جلوگيرى مىكند ، پس نمىشود آنچه از جانب خدا مىرسد دليل براى جسم نبودن او باشد ، و جدائى ميان اين دو مورد ، آشكار\r\n\r\n","description":"","footnote":"","page_name":" 186 ","page_number":312},
  {"content":"\r\n\r\nگرديد .\r\nگاهى گفته مىشود : آيه نشان مىدهد كه خداوند ديده‌نشدنى است ، زيرا ديده‌شدنى بودن را به گفتن « لن ترانى » از ميان برداشت و كلمه « لن » بطور هميشگى ، نفى مىكند ؛ سپس ديدن خودش را در آيه به چيزى معلق نموده است ، كه محقق شدنى نيست ، و آن بر جا ماندن كوه در حالى است كه به جنبش درآيد ، و هرچيزى به كارى نشدنى معلق گردد ، آن هم جز اين كه نشدنى باشد ، نخواهد بود .\r\nگاهى گفته مىشود : موسى ديدن خدا را ، به معنى دانشى آشكار براى گروهى از مردم ، يا بر روئى كه شك بر آن در نيايد ، از خدا خواستار شد كه در دلشان بيفتد ، و پيمبران مىتوانند چنين چيزى از خدا بخواهند ، مانند ابراهيم عليه السلام كه از خداوند ، زنده كردن مردگان را خواست ، تا دلش استوار گردد ، هنگامى كه گفت :  « رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي »  و اين نيز گفتارى جلوگيرى كننده از نادانى است .\r\n\r\n","description":"","footnote":"","page_name":" 187 ","page_number":313},
  {"content":"\r\n\r\n\r\nفصل در اين كه خداوند برتر از همه‌چيز ، در ديرينگى دوم ندارد\r\nدر گذشته‌ها ، كه داشتن صفتها را از خداوند بر مىداشتيم ، ثابت كرديم كه اگر دو چيز در بلا آغاز بودن وجود ، با هم شريك باشند ، مىبايست در صفتهاى ديگر نيز ، با هم انباز باشند ، پس اگر با خداوند برتر از همه چيز ديگرى هم بلا آغاز باشد ، مىبايست در همه صفتهايى كه او دارد با او انباز باشد ، به اين كه توانا ، دانا ، زنده ، و جز آن ، باشد ، و از اين گفتار چنين فراهم مىشود ، كه مىبايست كارهايى كه بر آن توانائى دارند ، يكى باشد ، و اگر چنين شود ، به يكى از دو كار كه نشدنى است ، خواهد انجاميد .\r\nاول ، كارى را كه بايد از يكى نفى كرد ، بايد به او نسبت داد ، و كارى را كه بايد به يكى نسبت داد ، بايد از او نفى كرد .\r\nدوم ، اين كه كار به ثابت كردن دو ذات مىكشد ، كه چيزى دربارهء آن دو نتوان گفت كه بيش از دربارهء يكى باشد .\r\nدليل نخست را چنين بايد روشن كرد كه اگر كارهائى كه مىتوانند انجام بدهند ، يكى باشد ؛ و انگيزه‌اى يكى از آنها را به انجام دادن كارى وادار كند ، و انگيزه‌اى آن ديگرى را از انجام شدن همان كار ، روگردان كند ، و با آن كه هيچ چيز نمىتواند آنها را از انجام دادن كار ، جلوگيرى كند ، پس از دو صورت بيرون\r\n\r\n","description":"","footnote":"","page_name":" 188 ","page_number":314},
  {"content":"\r\n\r\nنخواهد بود ، يا آن كار انجام خواهد شد ، و يا انجام نخواهد شد ، پس اگر انجام گردد ، كار را آن يكى انجام داده است كه انگيزه‌اش او را از انجام شدن آن كار روگردان كرده بود ، زيرا او وجود داشته ، و بر انجام دادن كار توانا بوده است ، و معنى اين كه مىگوئيم او انجام دهندهء كار است همين است ؛ با آن كه هرگاه كسى را انگيزه‌اش از كارى روگردان كرده باشد ، بايد آن كار از او سر نزده باشد .\r\nو چنانچه آن كار ، انجام نگردد ، بدانجا مىكشد ، كه به واسطهء فراوانى انگيزه‌ها براى انجام شدن كارى ، آن كار هم بايد از كسى سر بزند ، و هم بايد از او سر نزند ، و اين نشدنى است ، كه يك كار هم بايد انجام گردد ، و هم بايد انجام نگردد « 1 » .\r\nتوضيح دليل دوم اين است كه هرگاه يكى از آن دو ، كارى را انجام بدهد ، مىبايست آن كار ، از ديگرى سر زده باشد ، و اگر كار او نباشد ، بيش از يك كار انجام داده نشده است ، زيرا كار به توسط يكى از آن دو انجام مىگردد ، و اثرى براى وجود ديگرى نيست كه كار وابسته به او باشد « 2 » .\r\nو كسى نمىتواند بگويد : يكى از ديگرى ، به اين جدا مىشود ، كه انگيزهء يكى او را به انجام دادن كارها وا مىدارد ، و ديگرى را انگيزه‌اش به آن كار وا نمىدارد .\r\n\r\n\r\n","description":"","footnote":"\r\n( 1 ) خلاصهء استدلال اين است كه چه آن كار ، انجام گردد ، يا نگردد ، در هردو صورت دو علت متضاد براى وجود و عدم يك چيز پيدا شده است ، و به واسطه آن دو علت متضاد كه از هر جهت متساوى با يكديگرند ، يك كار معين ، به وجوب و امتناع هردو موصوف گرديده پس آن كار هم بايد تحقق پيدا بكند ، و هم بايد تحقق پيدا نكند ، و اجتماع نقيضين لازم مىآيد .\r\n( 2 ) خلاصه استدلال اين است كه دو فرد در حكم يك فرد مىباشند ، زيرا ، يكى از آن دو ، براى انجام دادن هركارى بس است ، و وجود ديگرى بلااثر است و بيهوده و زايد است ، و چون هردو از جهت توانائى و كاردانى و صفات ديگر برابرند ، نمىتوان يكى را از ديگرى فرق داد ، و گفت كارها را كدام يك از آنها انجام مىدهد تا ديگرى را زايد بدانيم .\r\n","page_name":" 189 ","page_number":315},
  {"content":"\r\n\r\nزيرا اين سخن هنگامى درست است ، كه كار از يكى سر بزند ، و انگيزهء آن ديگرى او را وا ندارد كه آن كار انجام نگردد ، تا كارى كه آن ديگرى مىتوانسته انجام نشده بماند ، و اين غير از چيزى است كه در اين جا از آن گفتگو داريم ، زيرا هنگامى كه كار از سوى يكى از آن دو ، انجام گرديد . همين يك كار را ، همان‌گونه كه گذشت ، ديگرى انجام داده ، و انگيزهء او هيچ تأثيرى در انجام شدن كار نداشته است .\r\nو اگر بگويند ، كه يكى از ديگرى به اين جدا مىشود كه خداوند برتر از همه چيز ، در ما دانشى آشكار مىآفريند ، كه بدانيم آنها دوتايند .\r\nگفته خواهد شد : دانستن ، هرچيزى را بر آن‌گونه كه هست فرا مىگيرد ، نه آن كه چيزها را بر آن گونه كه مىدانيم بگرداند ، پس آن دو فرد ، نخست بايد خودشان از هم جدا ، و دو تا باشند ، تا كه دانش آنها را فرا گيرد ، و ما جوياى چيزى هستيم كه به توسط آن چيز ، آنها از هم ، جدا باشند ، و اگر روا مىبود كه دانستن ، آنها را از هم جدا بگرداند ، هرآينه ، كسى مىتوانست دربارهء علت‌ها و صفات نوعى ديگر هم بگويد : چيز ديگرى با آن صفات نوعى و علت‌ها ، همراه است ، كه به واسطهء آن چيز مىبايست اثر از آنها صادر گردد ؛ و اگر به اين شخص بگويند :\r\nمىبايست اثرى براى آن چيز باشد ، خواهد گفت : خداوند در ما دانشى آشكار مىآفريند كه اثرى از آن چيز صادر مىشود ، و اين سخن نادرست است .\r\nپس اگر بگويند : در اين‌جا اثرى موجود است ، و آن اثر اين است ، كه اگر بپنداريم : يكى از آن دو فرد نيست گرديده ، ديگرى نيست نخواهد شد .\r\nخواهيم گفت : نيست شدن يكى از آن دو نشدنى است ، و نمىتوان جدا شدن يك فرد از دو فرد را به چيزى وابسته نمود ، كه هيچگاه حاصل نخواهد شد ، زيرا اگر چنين چيزى را روا بدانيم اثرى بر آن افزوده نخواهد گرديد .\r\nو پس از ثابت شدن اين مطالب دو فرد بودن آنها نادرست خواهد بود .\r\nدليل ديگر : چيزى كه در دو موجود زنده آشكار دانسته شده ، اين است كه هريك از آن دو ، مىتوانند كارى را بخواهند انجام گردد ، و آن ديگرى آن را\r\n\r\n","description":"","footnote":"","page_name":" 190 ","page_number":316},
  {"content":"\r\n\r\nنخواهد ، و هرگاه ما چنين پنداريم كه دو موجود بلاآغاز هست ، كار بدان خواهد كشيد ، كه هيچ يك از آن دو نتواند چيزى بر خلاف ديگرى بخواهد .\r\nزيرا اگر ما چنين پنداريم كه دو موجود بدون آغاز در همهء صفات با هم برابر باشند ، پس از آن يكى از آنها با صفت اراده‌اى كه جدا از اراده‌كننده و بدون محل باشد ، كارى را بخواهد انجام بدهد ، مىبايست آن ديگرى هم به همان اراده ، انجام شدن همان كار را نخواهد ، زيرا آن اراده چون در جائى حلول نكرده ، به هيچ يك از آنها اختصاص ندارد ، و ما آشكار مىدانيم چنين چيزى نشدنى است .\r\nدليل ديگر : اگر روا باشد كه موجود بلا آغاز دو تا ، باشد ، مىبايست ، چنان كه گذشت ، هردو در همهء صفتهاى خود با هم انباز باشند ، سپس بيرون از آن نيست كه كارهاى انجام دادنىشان يا يكى است ، و يا هريك از آنها ، يك كار مىتواند انجام بدهد ، و آن ديگرى كار ديگر را مىتواند .\r\nپس اگر هر دوشان يك كار مىتوانند انجام بدهند ، به همان مىكشد كه پيش از اين نادرست دانستيم ، و اگر كار هريك به جز كار ديگرى باشد ، مىشود كه يكى از آنان كارى را بخواهد انجام گردد ، كه ديگرى آن را نخواهد ، و ضدش را بخواهد ، و هرگاه آنان را بدين گونه پنداريم ، بيرون از آن نيست كه يا خواستهء هر دو انجام مىگردد ، و يا خواستهء هيچ يك انجام نمىگردد ، و يا خواستهء يكى از آنان انجام مىشود .\r\nپس اگر خواستهء هردوشان انجام گردد ، بدان مىكشد كه دو ضد با هم يك جا گرد آيند ، و اين نشدنى است ، و چنانچه خواستهء يكيشان انجام شود ، بمانند دو كس مىباشند روبرو با كوه ، و كوه به سوى يكى از آنان كشيده شود ، و بنابراين كارهائى كه مىتوانند انجام بدهند پايان‌پذير مىباشد .\r\nو اگر خواستهء هيچ يك از آنان انجام نگردد ، بدان مىكشد : بدون آن كه تصور شدنى باشد كه چيزى آنها را از كار جلوگيرى كند ، هيچ يك از آنان كارى انجام ندهند ، و اين دليل ، استوارتر از اين است كه گفته شود : كار به پايان يافتن مقدورات آنان مىكشد ، زيرا مقدورات آنان از اين روى پايان مىپذيرد ، كه هريك\r\n\r\n","description":"","footnote":"","page_name":" 191 ","page_number":317},
  {"content":"\r\n\r\nاز آنها را چنين پنداشتيم كه كارهاى بىپايان مىتوانند انجام بدهند ، و بنابراين ، چگونه ممكن خواهد بود كارهائى كه مىتوانند پايان داشته باشد .\r\nپس اگر بگويند : آنان هردو به خودى خود دانايند ، پس هرچيزى يكى از آنها را به انجام دادن كارى وادار كند ، ديگرى را هم به انجام دادن مانندش وادار خواهد كرد و با هم اختلافى نخواهند داشت .\r\nو نمىشود يكى از آنان ديگرى را با زور ، به كارى كه او نمىخواهد وادارد ؛ زيرا هيچ‌يك آنها كارى نمىخواهد ، جز آن كه خوب باشد ، و نخواستن كار خوب زشت است ، نادرستى اين سخن براى آن است كه ما دليل را بر آن پايه نياورديم ، كه جلوگيرىكردن از انجام دادن كار ، از جانب يكى نسبت به ديگرى وقوع يابد ، بلكه دليل را بر پايهء انديشيدن اين كه يكديگر را از كار جلوگيرى كنند آورديم ، زيرا با انديشيدن اين كه يكديگر را از كار جلوگيرى كنند ، درستى چيزى كه بدان خواهد رسيد دانسته مىشود و درستى آن از نادرستيش روشن مىگردد .\r\nآيا نمىبينى ؟ چنانچه بينديشم : اگر كودكى از شيرى جلوگيرى كند شير بر كودك چيره خواهد شد ، درستى اين قضيه دانسته مىشود ، هرچند شير و كودك از يكديگر جلوگيرى نكرده باشند « 1 » ، و چيزى كه در اين باب به دست مىآيد اين است كه بد آمدن از كار خوب زشت است ؛ پس اگر چنين بينديشيم كه يكى از آن دو كار زشت انجام داده است ، كار به آنچه گفتيم نادرست است ، خواهد انجاميد .\r\nعلاوه بر آن ، مىشود كه انگيزه‌اى آن دو را به انجام دادن دو كار ، كه ضد يكديگر باشند وادارد ، در صورتى كه هردو كار خوب باشند ، زيرا شدنى مىباشد كه دو ضد ، مانند سفيدى و سياهى ، و جنبش و آرامش ، در خوبى با هم انباز باشند ؛\r\n\r\n\r\n","description":"","footnote":"\r\n( 1 ) مقصود اين است كه ، مفاد قضيه شرطيه ، ملازمه ما بين مقدم و تالى است ، به اين معنى كه به فرض وقوع مقدم تالى با آن همراه خواهد بود ، بنابراين قضيه شرطيه صادق است ، و لو وقوع خارجى پيدا نكنند مثل آيه شريفه :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  ؛ اين قضيه صادق است ، هرچند كه دو خدا در عالم تحقق پيدا نخواهد كرد و فساد هم واقع نخواهد شد .\r\n","page_name":" 192 ","page_number":318},
  {"content":"\r\n\r\nو در اين هنگام آنچه مىخواهيم بگوئيم راست خواهد بود .\r\nپس اگر بگويند : هرگاه يكى از آن دو بخواهد كارى انجام بدهد ، ديگرى هم از آن‌رو خواهان انجام‌دادن آن كار خواهد گرديد ، كه جز آن دو كسى انجام دادن كارها را اراده نمىكند .\r\nخواهيم گفت : ما آشكار كرديم كه اين دليل پايدار به خود است ، و نشان مىدهد كه نمىشود دو موجود ، هردو بلا آغاز باشند ، سپس چون اراده پيرو انگيزه‌ها مىباشد ، شخص را به انجام دادن كار وادار مىكند ، و اگر پيرو انگيزه‌ها نباشد كسى را وادار به كار نمىكند ، و نيز هر دوى آنها اگرچه در اراده كردن با هم شريكند ، اما يكيشان كار ديگرى را اداره مىكند و آن ديگرى انجام دادن كار خود را اراده مىكند ، و اراده كردن تنها در كارى كه ديگرى انجام مىدهد اثرى ندارد ؛ و اگر به جاى اراده كردن انگيزه‌ها را مىگذاشتيم ، اين پرسش روى نمىداد . بلكه اگر جلوگيرى كردن از يكديگر را ، در خود اراده و كراهت مىانگاشتيم سخنى استوار مىگرديد .\r\nو كسى نمىتواند بگويد : هر دوى آنها كار انجام نمىدهند ، زيرا كار كردن يكى بر كار كردن ديگرى ، برترى ندارد ، براى اين كه كارهائى كه مىتوانند انجام بدهند بىپايان است ، و با هم در اين برابر مىباشند ، و اين سخن از آنجا نادرست است ، كه توانا بودنشان بر كارهاى بىپايان ، به انجام دادن كار شايسته‌تر از اين است كه يكديگر را از كار جلوگيرى كنند ، و شرط توانا بودن آن نيست كه كارش از كار ديگرى شايسته‌تر باشد ، آيا نمىبينى ، شخص توانا دو كار كه ضد يكديگرند ، مىتواند انجام بدهد ، و با اين همه در خواب و هنگام نادانى يكى را انجام مىدهد و ديگرى را انجام نمىدهد .\r\nپس اگر بگويند : آيا روا نمىباشد كه آنها يكديگر را از كار جلوگيرى كنند ، و معنى جلوگيرى كردن از اين گونه باشد كه مىگوئيد : اگر خدا ستمگرى مىكرد ، نمىگفتيم آيا ستمگرى نادانى و يا نيازمندى او را نشان مىدهد ؟\r\nگفته خواهد شد : تفاوت ميان اين دو تعبير ، اين است كه موجب چيزى را\r\n\r\n","description":"","footnote":"","page_name":" 193 ","page_number":319},
  {"content":"\r\n\r\nبپذيريم يا آن را نپذيريم و هريك از اين دو شكنندهء ديگرى است ، و جلوگيرى كردن آن دو موجود بلا آغاز از يكديگر ، موجب يكى از آن دو چيز است كه گفتيم ؛ پس ناگزير يكى از آن دو را بايد بپذيريم .\r\nاما ستمگرى از اين گونه نيست ، زيرا ستمگرى نشان‌دهندهء نادانى و يا نيازمندى است ، اما سبب بوجود آمدن آنها نمىباشد ، پس رواست كه ستمگرى پديد آيد ، و از آن‌گونه ستمگرى كه نادانى يا نيازمندى را نشان مىدهد جلوگيرى شود ، علاوه بر آن كه پاسخ درست از پرسش مربوط به ستمگرى ، بر آن گونه كه آشكار خواهيم كرد ، جز اين است .\r\nو اكنون كه اعتقاد به دو موجود بلا آغاز باطل گرديد ، دانسته شد كه گفتار گروه ثنويه و مردم مجوس « 1 » و نصارا بر آن گونه كه سيد مرتضى در اين كتاب آورده نادرست است ، و گفتارشان از اين روى نادرست است كه در دو جا با آنان سخن مىگوئيم ، يكى در اين كه دو موجود بلا آغاز را پذيرفتند ، و آن را باطل كرديم ، و ديگرى اعتقادشان به اين است كه دردها زشت مىباشند ، و گفتگو در رنجها كه خوب يا بد هستند ، اگر خدا بخواهد ، از اين پس ، خواهد رسيد .\r\nعلاوه بر آن كه اين دو گروه ، روشنى و تاريكى را قديم مىدانند ، و حال آن كه آنها جسم هستند ، و ما بر حدوث همهء جسمها ، دليل آورديم ، پس گفتار هردو گروه باطل است .\r\nو چيزى كه آنان را به اين كشيد كه دو كس كارها را در جهان انجام مىدهد و هردو در گذشته‌هاى بلا آغاز با هم بوده‌اند ، عقيده‌اى است ، كه دربارهء نيكى و بدى دارند ، و بر آنند كه اين دو ، ضد يكديگرند ، و نمىشود كه هردو را يكى به وجود آورد ، و اين گفتارى نادرست است ، زيرا بد و نيك از يك جنس مىباشند .\r\nعلاوه بر آن ، در جاهاى بسيار آشكار شده است ، كه اگر بد و نيك ضد يكديگر هم باشند ، مىشود يك كس آنها را به وجود آورد ، زيرا بنا بر آنچه بعدها ،\r\n\r\n\r\n","description":"","footnote":"\r\n( 1 ) مانويان و زردشتيان\r\n","page_name":" 194 ","page_number":320},
  {"content":"\r\n\r\nآشكار خواهيم كرد ، اگر كسى بر كارى توانا باشد ، ضد آن كار را هم مىتواند انجام بدهد ، و همچنان كه چهار كون « 1 » ضد يكديگرند ، و به يك انجام‌دهنده برمىگردند ، نيكى و بدى نيز همچنان است .\r\nعلاوه بر آن در ميان كارهاى نيك ، و همچنين كارهاى بد چيزهائى پيدا مىشود كه ضد يكديگر مىباشند ، و ضديتى كه با يكديگر دارند جلوگيرى از آن نمىكند كه يك كس هردو را انجام بدهد .\r\nو اين كه مىگويند : طبع روشنى ، بر اين است كه كار نيك انجام بدهد ، و طبع تاريكى آن را وادار مىكند كه كار بد بكند ، بنابراين گفتار ، بايد بپذيرند كه فرمان دادن به كار نيك ، و بازداشتن از كار بد ، و ستودن و نكوهش كردن ، زشت است ، زيرا به كارى كه طبع بر آن وادارد ، فرمان نمىتوان داد ، و نمىتوان از آن باز داشت .\r\nو فرقهء ديصانيه ، از آنجا كه مىگويند : تاريكى مرده است ، و زنده نيست ، زشتى بيشترى به گفتارشان روى مىدهد ، زيرا جسم بىجان و مرده نه ستودنى است و نه نكوهش كردنى است .\r\nو همهء اين گروهها بايد بپذيرند كه پوزش خواستن از گناهان زشت است ، زيرا اگر گناه ، كار تاريكى باشد ، خوب و ستوده است ، و تاريكى آن را نيكو مىشمارد ، و اگر گناه ، از روشنى سر مىزند بايد پوزش خواستن ، زشت باشد ، زيرا ، روشنى گناهى نكرده است تا از كار خود پوزش بخواهد .\r\nو اين كه مىگويند : پوزش خواستن كار روشنى است ، و خوب است ، و روشنى از كارهاى تاريكى پوزش مىخواهد ، و همان‌گونه كه شخص سوار ، هنگامى كه چهارپايش كسى را بيازارد ، از گناه چهارپاى خودش ، پوزش مىخواهد ، اين سخن از ايشان نادرست است ، زيرا شخص سوار ، از كار چهارپا پوزش\r\n\r\n\r\n","description":"","footnote":"\r\n( 1 ) چهاركون عبارت است از حركت و سكون و اجتماع و افتراق ( فصل و وصل ) و در يكى از نسخه‌ها به جاى اكوان ، الوان نوشته كه مقصود از آن رنگهاى متضاد است .\r\n","page_name":" 195 ","page_number":321},
  {"content":"\r\n\r\nنمىخواهد ، و از مسامحه‌كارى خودش در نگهدارى چهارپا پوزش مىخواهد ، و براى همين است ، كه اگر شخص سوار ، همراه با چهارپا نباشد ، پوزش خواستن از او پسنديده نيست ، و اگر چيزى بگويد ، با او همدردى مىكند ، نه آن كه پوزش بخواهد .\r\nو گفت و شنيد با فرقهء مجوس به سخن گفتن با ثنويه نزديك است ، و با هر دليلى ، وجود دو هستى بلا آغاز را نادرست ثابت كرديم ، به همان دليل ، بلا آغاز بودن وجود شيطان ، نيز باطل مىشود ، و نيز دليلى كه حادث بودن وجود جسمها را ثابت مىكند ، نوپديد بودن شيطان را نيز مىرساند ، زيرا فرقهء مجوس شيطان را جسم مىدانند .\r\nاين گفت و شنيد با كسى است كه مىگويد وجود شيطان بلا آغاز است اما كسى كه او را حادث مىشمارد ، بايد سخنش را به اين گونه باطل كرد ، كه گفت :\r\nاز اين سه بيرون نيست كه يا خداوند برتر از همه چيز ، او را پديد آورده است ، و يا برابر با ياوه‌سرائىهائى كه دارند ، شيطان ، از انديشهء خداوند پيدا شده است ، و يا آن كه هيچ پديدآورنده‌اى ندارد .\r\nهستى يافتن او بدون پديدآورنده‌اش ، به همان دليلى كه در گذشته‌ها آورديم باطل مىشود ، و گفتيم : هر نوپديد شده‌اى ناگزير از اين است كه پديدآورنده‌اى داشته باشد ، و چنانچه پديدآورنده‌اش خدا باشد ، و بپذيريم كه خدا ريشهء وجود همه چيز است ، پس سخن آنان از راهى مىگذرد ، كه آفريدن بدىها مىگذرد ، زيرا شيطان پيش ايشان ، بر انجام دادن كار بد سرشته شده است ، و نمىتواند كار خوب انجام بدهد .\r\nو ما كه مىگوئيم : شيطان آفريده شدهء خداوند است ، بر ما نيست كه بپذيريم خدا كار بد انجام مىدهد ، زيرا شيطان پيش ما توانا بر انجام دادن كار است ، و كارهائى كه مىكند ، به گزينش خودش ، انجام مىدهد .\r\nو نمىشود كه شيطان از انديشهء خدا پديد آمده باشد ، زيرا ، ما آشكار كرديم كه چيزهاى نوپديد شده ، براى اين كه پديد آيند ، به كسى كه توانا و برگزينندهء\r\n\r\n","description":"","footnote":"","page_name":" 196 ","page_number":322},
  {"content":"\r\n\r\nكارها باشد ، نياز دارد ، و اگر شيطان از انديشهء خداوند پديد آمده باشد ، و پديد آورندهء انديشمندش همان خداى برتر از همه چيز باشد . به همان ( قسم اول ) باز مىگردد كه پديدآورنده‌اش خداى برتر از همه چيز است ، زيرا كسى كه دست آويز چيزى را پديد آورد ، خود آن را پديد آورده است .\r\nو اين كه مىگويند : نيك و بد يكديگر را از ميان مىبرند ، برابر با دليلى كه گفتار ثنويه را باطل كرديم از ميان برداشته مىشود .\r\nاما سخن گفتن با نصارى ، در چهار فصل انجام مىشود : سه‌گانه دانستن خدا ، يكى شدن مسيح با خداوند ، و فرزندى مسيح براى خدا ، سخن دربارهء فرزندى ، اگر خدا بخواهد ، جاى خودش ، خواهد آمد .\r\nاما سه‌گانه دانستن خدا ، ظاهر گفتارشان در اين باره تصورشدنى نيست ، و هرچه تصورشدنى نباشد ، باور كردنش درست نيست ، زيرا درستى و نادرستى چيزى ، هنگامى باوركردنى خواهد بود ، كه تصور شده باشد .\r\nو اين كه گفتيم : تصورشدنى نيست ، براى اين است : چيزى كه براستى ، يك است ، براستى سه نخواهد بود ، براى اين كه در يك دانستن او . دوم و سوم و بيش از آن ، كه افزودن بر يك است ، از ميان برداشته شده است ، و با سه دانستن او همان چيزى كه از ميان برداشته شده ، عينا ثابت گرديده است ؛ اين در صورتى است كه ظاهر سخنشان را قصد كنند .\r\nو اگر از سه دانستن او چيزى را بخواهند كه ما از گفتن يك انسان ، و يك ده تا ، و يك خانه ، قصد مىكنيم ، هرچند از آجرهاى زيادى فراهم شده باشد ، اين مجازگوئى است ، و مىبايست ، بگويند مجاز است ، و حال آن كه ايشان چنين چيزى نمىگويند ، و مىبايست بگويند : سه تا يكان‌هائى جز يكديگرند ، همچنان كه پاره‌هاى انسان ، و يكانهاى ده را جدا از يكديگر مىدانند .\r\nو اگر نصارا ، آنچه را فرقهء كلابيه ، مىگويند ، قصد كنند ، كه خداوند برتر از همه‌چيز ، يك است ، و چند ذات دارد ، و ذاتها صفات وىاند ، ما ثابت كرديم كه روش كلابيه ، نادرست است ، و بنابراين كه روش ايشان با كلابيه يكى باشد ،\r\n\r\n","description":"","footnote":"","page_name":" 197 ","page_number":323},
  {"content":"\r\n\r\nمىبايست ، اقنومها « 1 » به شمارهء صفها باشد ، آنچنان كه كلابيه برآنند ، و حال كه ( نصرائيان ) آن را نمىگويند .\r\nو اگر بگويند : از سه دانستن او ، اين را مىخواهيم كه او يك است ، و سه حال دارد ، آن‌چنان كه گروهى از شما مسلمانان ، مىگويند ، خواهيم گفت : در كيش نصارا چنين چيزى شناخته نشده است ، و ژرف‌انديشى در كيش ايشان ، اين‌گونه بيرون كشيدن سه اقنوم از اشكالات را باطل مىكند ، و بنابراين توجيه ، مىبايست ، هرچيزى كه سه حال دارد ، مانند سياهى و جوهر و جز آنها به اين توصيف شود ، كه يك جوهر است و سه اقنوم است ، زيرا چيزى كه نام سه اقنوم را به وجود مىآورد ، در آن موجود است ، و سزاوار خواهد بود كه اقنوم‌ها را به شمارهء حال‌ها ثابت كنند ، در صورتى كه ايشان چنين چيزى نمىگويند ، و پس از اين گفت و شنودها ، آنچه مىگويند ، بيهوده است .\r\nو اما اين كه مىگويند ( خدا با مسيح ) يك است ، يك بار آن را به چيزى تفسير مىكنند كه فهميدنى باشد ، و گاهى چنان كه تصورشدنى نباشد .\r\nآنچه تصورشدنى نمىباشد ، اين است كه مىگويند : سه يك شده است ، و چيزى كه آغاز وجودى دارد و پدر است ، بدون آغاز گرديده و خدا شده است ، و آنچه تصورشدنى مىباشد ، اين است كه مىگويند : خدا در او حلول كرده ، يا هم‌نشين وى گرديده ، يا هم‌رأى و هم‌انديشه با وى است .\r\nحلول كردن او را در جسم در گذشته‌ها باطل كرديم ، هم‌نشينى كردن او را هم در جائى كه مانند بودنش را به چيزى از ميان برديم باطل كرديم .\r\nهم‌انديشه و هم‌رأى شدن كسى با او نيز نادرست است ، زيرا هريك از دو موجود زنده ، شايستگى دارد ، چيزى را بخواهد ، كه ديگرى آن را نخواهد ، يا از آن روىگردان باشد ، پس چگونه مىبايست هردو هم‌رأى يكديگر باشند .\r\nعلاوه بر آن ، هركس چيزى را اراده كند بايد ، آن‌را بداند و يا آن كه\r\n\r\n\r\n","description":"","footnote":"\r\n( 1 ) اقنومهاى مسيحى يا ريشه‌هاى هستى جهان .\r\n","page_name":" 198 ","page_number":324},
  {"content":"\r\n\r\nباور داشته باشدش ، پس هم‌چنان كه نمىشود مسيح با موجود بلا آغاز در دانستنىهايش انباز باشد ، هم‌چنين نمىبايست در خواسته‌هايش با او انباز باشد .\r\nعلاوه بر آن ، مسيح با خواست خود كارهاى مباح ، مانند خوردن و نوشيدن ، انجام مىداد ، و روا نيست كه موجود بلا آغاز برتر از همه چيز ، اين كارها را بخواهد انجام بدهد . و اگر يكى شدن خداوند با مسيح درست مىبوده ، بايست با پيمبران ديگر نيز يكى شده باشد ، زيرا اگر عيسى عليه السلام ، بايد با خدا هم‌رأى باشد ، از اين جهت است كه او پيمبر بوده است ، و اين اندازه از سخنان گفتارشان را در باب هم‌رأى شدن با خدا باطل مىكند ، چه بگويند هريك از آن دو ، چيزى را مىخواهد كه ديگرى هم بخواهد ، و اين خواستن به صفت اراده باشد ، يا به صفت اراده نباشد .\r\nاما فرزندى مسيح ، گفتن اين كلمه بر او نه به‌طور حقيقت رواست و نه به مجاز ، زيرا كسى را فرزند به راستى مىگويند ، كه از نطفهء او آفريده شده باشد ، يا آن كه روى فرش او زاده شده باشد ، و هيچ يك را به خداوند برتر از همه چيز نمىتوان نسبت داد .\r\nو به مجاز هم نمىتوان فرزند گفت ، مگر يكى را به كسى نسبت دهند كه درست باشد ، داراى چنين فرزندى گردد ، آيا نمىبينى ، چهارپا را به فرزندخواندگى نمىتوان به انسان نسبت داد ، زيرا انسان از جنس چهارپايان نيست ، و درست نيست كه انسان پدر چهارپا گردد ، و همچنين نمىگويند جوانى پير كهن‌سالى را به فرزندى گرفت ، زيرا نمىشود جوان ، براى چنين پيرى پدر گردد ، و موجود ديرينهء برتر از همه چيز ، درست نيست پدر چيزى باشد .\r\nو اين كه مىگويند مسيح را از روى بزرگداشت ، فرزند مىنامند ، سخنى دورافتاده از توجه بدان است ، زيرا اگر معنى فرزندخواندگى ، بزرگداشت و برترى دادن بود ، مىبايست ، درست باشد ، هركسى را كه بزرگ و برتر مىشماريم ، فرزندش بخوانيم ، و درست مىبود بگويند : كودكى پير كهن‌سالى را هنگامى كه مىخواهد بزرگش شمارد ، او را فرزند بخواند ، و مىبايست ، همهء پيمبران\r\n\r\n","description":"","footnote":"","page_name":" 199 ","page_number":325},
  {"content":"\r\n\r\nفرزندان خداوند باشند ، زيرا همه‌شان از سوى خدا شايستگى بزرگداشت يافته‌اند ، و مىبايست عيسى عليه السلام و همهء پيمبران فرزندان هركسى از آفريدگان باشند كه آنان را بزرگ و برتر مىشمارد ، و همهء اين گفتارها نادرست است .\r\nعلاوه بر آن كه هريك از ما ، همچنان كه از روى بزرگداشت ديگرى را فرزند مىخواند ، گاهى هم برادرش مىگويد ، پس مىبايست هركس را از روى بزرگداشت فرزند مىگويند ، برادرى هم برايش ثابت كنند ، و اين سخنى بيهوده است ، كه هيچ كس به سويش نمىرود .\r\nپس اگر بگويند : آيا چنين نيست كه لفظ خليل از خلت شكافته شده و به معنى نيازمندى ، يا به معنى دوستى است ، و با اين همه ابراهيم عليه السلام را خليل اللّه مىنامند ، و او بدين نام اختصاص يافته است ، پس آيا روا نخواهد بود به مانند ابراهيم ، عيسى عليه السلام هم به لقب ( ابن اللّه ) اختصاص يافته باشد .\r\nگفته خواهد شد : معنى خلت در پيمبران ديگرى كه جز ابراهيم باشند نيز موجود است ، همچنان كه معنى كليم در غير موسى عليه السلام نيز حاصل است ، اما از شرع چنين رسيده كه غير از ابراهيم را خليل نگويند ، و به جز موسى ديگرى را كليم نخوانند ، پس به مانند اين بايد بگويند : فرزندى در همه پيمبران و مؤمنان موجود است ، اما از شرع چنين رسيده كه ديگرى را فرزند نگويند ، و مسيحيان چنين چيزى نمىگويند .\r\nاما گفتگوى ما با گروه صابيه ( در سه چيز است ) :\r\n1 - نوپديد بودن ستارگان ، زيرا ايشان ادعا دارند كه وجود ستارگان ، بلا آغاز است .\r\n2 - و ديگر آن كه ، ما ستارگان را بىجان مىدانيم ، و آنان ادعا دارند كه ستارگان زنده و گويا هستند .\r\n3 - و ديگر آن كه ، آنان ستارگان را سزاوار پرستش مىدانند ، و باور دارند كه پرستيدن ستارگان خوب است .\r\nسخن گفتن ، در بلا آغاز بودن ستارگان ، جائى كه ثابت كرديم همهء جسمها\r\n\r\n","description":"","footnote":"","page_name":" 200 ","page_number":326},
  {"content":"\r\n\r\nنوپديد هستند ، گذشت .\r\nگفتگو در اين كه زنده‌اند ، و براى باطل كردن زنده بودن آنها ، تكيه‌گاه شنيدنىها از شرع است ، و همهء مسلمانان برآنند كه ستارگان بىجانند ، و به فرمان هستند ، و كسى از مسلمانان غير اين را نمىگويد .\r\nگروهى براى ثابت كردن اين كه خورشيد بىجان است ، بر اين دليل تكيه كرده‌اند كه گرمى بىاندازه‌اى كه در آن است از زنده بودنش جلوگيرى مىكند ، زيرا زندگى نياز به ترىهاى مخصوصى دارد ، اما دليل نخست تكيه‌گاه است .\r\nگفتگو در اين كه ستارگان سزاوار پرستش نيستند ، از اين قرار است كه ، شايستگى پرستش در برابر بخشش‌هاى مخصوصى حاصل مىشود ، زيرا پرستش چگونگى سپاسگزارى است ، و سپاسگزارى پيرو بخشش‌ها مىباشد ، و سزاوار است بخشش‌ها به اندازه‌اى برسند ، كه بخشش هيچ بخشش‌گرى ، برابر با آن نباشد ، و بخشش او ريشه‌هاى بخششها باشد ، و بخشش هيچ بخشش‌گرى درست نشود ، مگر آن كه بخشش او بايد پيش از همهء بخشش‌ها باشد ، مانند آفريدن زندگى ، توانائى ، آرزومندى و خواهانى و چيزهاى ديگر .\r\nو چون ما دليل آورديم كه ستارگان بىجانند ، درست نيست كه آنها كار انجام بدهند ، زيرا درخور توانا بودن بر كار اين است كه چيزى زنده باشد ، و اگر بپذيريم كه ستارگان توانايند ، مىبايست ، به صفت توانائى كه زايد بر هستى آنها باشد ، بتوانند كار انجام بدهند ، زيرا ما آشكار كرديم كه نمىشود موجود نوپديد به خودى خود توانا باشد ، و كسى كه توانائى او به صفت توانائى و غير از هستى او باشد كارى انجام نمىدهد كه شايستهء پرستش گردد ، زيرا چنين كسى نمىتواند ، آرزومندىها ، و خواهانىها ، و توانائىها را بيافريند .\r\nعلاوه بر آن ، توانائى هركس به صفت توانائى و غير از هستى او باشد ، درخور او نيست كه در ديگرى كارى انجام بدهد ، مگر اين كه او را مالش دهد ، يا چيزى را مالش دهد كه او را مالش مىدهد ، و ستارگان ما را مالش نمىدهند ، و چيزى هم در ميان ما و آنها نيست ، كه آن را مالش بدهند ، و اگر هوائى كه ميان ما و آنها هست\r\n\r\n","description":"","footnote":"","page_name":" 201 ","page_number":327},
  {"content":"\r\n\r\nافزار مالش دادن ستارگان مىبود ، بايستى ما دريافت كنيم كه ما را مىرانند و بر ما فشارى وارد مىسازند ، زيرا دست‌آويزى كه كار را از جاى توانائى و اندام ، به چيزى مىرساند ، فشار است ، و كسى كه فشارى بر چيزى فرود آورد ، به وسيلهء فشار ، آن چيز را مىراند ، و ما چنين چيزى در خود نمىيابيم ، پس بايد ، نادرست باشد .\r\nو كسى كه ستارگان را مىپرستد كار زشتى انجام مىدهد ، زيرا ما آشكار كرديم كه شايستگى پرستيدن به بخشش‌هاى مخصوصى ، حاصل مىشود ، و بتها آن شايستگى را ندارند ، زيرا آنها بىجانند ، و توانائى در آنها وجود ندارد .\r\nو اين كه مىگويند : ما بت‌ها را براى اين مىپرستيم كه ما را به پايهء بالاتر برسانند ، و به خدا نزديك كنند ، سخنى نادرست است .\r\nزيرا پرستيدن كسى كه سزاوار پرستش نيست ، كار بدى است ، و به وسيلهء كار بد ، نزديكى به خدا حاصل نمىشود ؛ و پرستيدن بت به راهى نمىرود كه روى كردن به خانه و دست ماليدن سنگ ، و سجده كردن به سوى قبله ، از آن راه مىگذرد ، زيرا همهء اين كارها ، پرستش خداى برتر از همه چيز مىباشند ، و پرستيدن خانه نيستند ، و آنان مىگويند ما بت را مىپرستيم .\r\nپس اگر بگويند : ما با بزرگداشت بت و سجده كردن به سوى آن خداوند برتر از همه چيز را مىپرستيم ، آن‌چنان كه شما با خانه انجام مىدهيد .\r\nگفته خواهد شد : كيش كسانى كه بت مىپرستند اين نيست ، سپس اگر كيش ايشان بر اين باشد ، به دستور شرع نياز دارد ، و به هيچ روى آنان داراى شرع نيستند .\r\n\r\n","description":"","footnote":"","page_name":" 202 ","page_number":328},
  {"content":"\r\n\r\n\r\n3 گفتگو در درستكارى « 1 » خداوند است\r\nگفتگو در درستكارى خداوند ، سخن گفتن از اين است كه كارهاى او همگى خوب هستند ، و هيچ يك از كارهايش بد نيست ، و به همان‌گونه كه كار زشت انجام نمىدهد ، سست‌كارى نمودن در آنچه بايد انجام دهد ، نيز بر او روا نخواهد بود ، و چون از اين دو كار او را دور دانستى ، به آنچه در خور اوست وصفش نموده‌اى ، و براى اين كه بدانى همهء كارهايش خوب است ، اگر همين اندازه از سخن را در ياد نگهدارى تو را بس است ، و اگر چه يكايك كارهايش را كه دردرسانىها ، و خوبى برانگيختن پيمبران ، و گردن نهادن به فرمانهايشان و جز آنها كه از كارهاى او باشد ، يا به فرمان او انجام گردد ، ندانسته باشى .\r\nلكن ما جداجدا ، در آنها سخن خواهيم گفت تا اگر خدا بخواهد اين‌ها روشن گردد ، و به فهم نزديكتر شود ، و كارى كه مىخواهيم انجام بدهيم درست نخواهد شد مگر پس از آن كه كار انجام دادن را ، به راستى ، روشن كنيم ، و يكايك بخش‌هايش را كه خوب يا بد هستند ، و جز آن‌ها را بيان نمائيم ، و چگونگى پى بردن به آنها را به دست دهيم ، سپس آشكار كنيم كه او بر كارهائى كه اگر از او سر بزند\r\n\r\n\r\n","description":"","footnote":"\r\n( 1 ) عدل : و آن كارى است كه دلها ، به درستى و راستى آن ، گواهى دهد .\r\n","page_name":" 203 ","page_number":329},
  {"content":"\r\n\r\nزشت باشد توانا است ، زيرا ، اگر ما اين را روشن نكنيم نمىتوانيم بدانيم او از اين زشتىها دور است ، براى اين كه هركس بر كارى توانا نباشد ، نمىتوان گفت ، كه او اين كار را مىكند يا نمىكند ، پس ناگزير بايد فصلى بياوريم كه اين را فرا گرفته باشد ، و ما اگر خدا بخواهد ، اين كار را خواهيم كرد .\r\n\r\n","description":"","footnote":"","page_name":" 204 ","page_number":330},
  {"content":"\r\n\r\n\r\nفصل در اين است كه « كار انجام دادن » را به راستى ، روشن كنيم ، و بخش‌هايش را گسترش دهيم .\r\nكار انجام دادن : اين است كه پس از توانا بودن بر آن ، يافت گردد « 1 » و اگر خواسته باشى بگو : كار چيزى است كه از شخصى توانا بر آن ، سر بزند ، و اين تعريف ، بهتر از اين است كه مىگويند : كار چيزى است كه كم‌كم وجود پيدا كند ، زيرا بسا باشد كسانى مانند ثمامه و ديگران كه وجودش را كم‌كم مىدانند اما آن را كار نمىپندارند .\r\nو كار بر دوگونه است : يكى آن كه بيش از نوبنو پديد آمدن صفت بيشترى ندارد « 1 » ، و ديگرى آن است كه ، علاوه بر نوپديد شدن ، صفت ديگرى هم دارد ، نخست سخن گفتن كسى است كه به بازى و فراموشكارى چيزى مىگويد ، و يا كسى كه در خواب است . و جنبش اندامها ، كه از آن اثرى به چيزى نرسد ، نيز از اين گونه است .\r\nزيرا سخن گوينده را با آهنگ كردن چيزى ، مىتوان گفت خوب يا بد است ، و شخص خواب رفته چيزى را آهنگ نمىكند .\r\n\r\n\r\n","description":"","footnote":"\r\n( 1 ) يعنى نمىتوان گفت خوب يا بد است .\r\n","page_name":" 205 ","page_number":331},
  {"content":"\r\n\r\nاين هنگامى است كه صفت خوبى و بدى به خود سخن بازگشت كند ، اما اگر از سخن يكى ، ديگرى آزرده شود يا از آن بترسد ، آن نيز از خوبى و بدى دور نخواهد بود .\r\nو كارى كه صفت بيشترى به جز نوپديد آمدن دارد ، بر دو گونه است : يكى آن كه بد است ، و ديگرى خوب است .\r\nكار بد : هرگونه كارى است كه اگر انجام‌دهنده‌اش به آن دانا باشد يا بتواند دانا گردد ، و ناچار به انجام دادنش نباشد ، شايستهء سرزنش گردد .\r\nو اگر خواسته باشى سخن كوتاه كنى بگو : كار بد آن است كه بر پاره‌اى از روىها ، بر انجام دادنش شايستگى نكوهش پديد آيد .\r\nو اين كه گفتيم : دانا باشد ، يا بتواند دانا گردد ، براى اين است كه كار چارپا ، و كار كردن به فراموش‌كارى ، و خواب رفته را فرا نگيرد ، زيرا پاره‌اى از كارهاى آنان بنا به روش درست ، زشت است ، آيا نمىبينى كسى كه در خواب روى ديگرى بر مىگردد و او را دردناك مىكند ، يا كالائى از او مىشكند ، كارش زشت است ، زيرا ستم كرده است ، ليكن سزاوار نكوهش نمىگردد ، براى اين كه به نادانى كارى انجام داده است .\r\nو در نظر گرفتيم ، كه بتواند دانا گردد ، زيرا ، هرگاه زشتى كار را نداند ، و بتواند بدان پى ببرد ، مانند كارهائى كه شرع بدى آنها را شناسانده است ، اگر كسى از حكم شرع آگاه نباشد ، و بتواند از آن آگاه گردد ، انجام دادن آن كار از او زشت است .\r\nو گفتيم : ناچار به انجام دادن آن كار نباشد ، زيرا كسى كه ناگزير از انجام دادن كار زشت باشد ، گرچه زشتى آن كار را بداند ، هيچ سزاوار نكوهش نخواهد گرديد .\r\nو نيازى نيست كه بگوئيم : با كامل شدن اين و صفها ، بر پاره‌اى رويها ، تا از گناهى كه ناچيز شمرده شده ، دورى جسته باشيم ، زيرا ناچيز شمردن و ناديده گرفتن كارها پيش ما ، درست نيست ، پس نيازى بدان نداريم ، و اگر اوصاف را\r\n\r\n","description":"","footnote":"","page_name":" 206 ","page_number":332},
  {"content":"\r\n\r\nنياوريم و بجايش بگوئيم بر پاره‌اى روىها ، درست گفته‌ايم .\r\nاما كار خوب : هركارى است كه هرگاه ، با نبودن ناچارى ، از شخص دانائى سر بزند ، سزاوار نكوهش نگردد .\r\nكار خوب بر دوگونه است : يكى آن كه بيش از خوبيش ، صفت ديگرى ندارد ، و ديگرى آن كه صفت بيشترى از صفت خوبى دارد .\r\nنخست ، وصف مىشود به اين كه مباح است .\r\nتعريف مباح : كارى است كه اگر انجام‌دهنده‌اش را آگاه كنند ، يا به او بنمايانند و كار او به خودش واگذار شده باشد ، و ناچار از انجام دادن آن نباشد ، به انجام دادنش سزاوار ستودن نگردد ، و بر انجام ندادنش شايستهء نكوهيدن نشود ، مانند به پايان رساندن شكنجهء گنه‌كاران ، در كارهاى خداوند برتر از همه چيز ، ليكن كار خدا را مباح نمىگويند ، براى اين كه كسى او را آگاه نگردانيده است و يا كسى به او ننمايانده است ، و در كارهاى ما ، مانند كارهاى مباح ديگر ، مثل نفس كشيدن در هوا ، و جز آن .\r\nو اما كارى كه صفت بيشترى از خوبى داشته باشد : هركارى است ، كه اگر شخص دانا ، آن را انجام بدهد ، و ناچار به انجام دادنش نباشد ، سزاوار ستودن گردد .\r\nو شرط كرديم ، از دانا سر بزند ، براى اين كه گاهى از شخص فراموشكار ، و آن كه در خواب است ، كار خوب سر مىزند ، آيا نمىبينى اگر دستش را بر تن كسى كه بيمارى جرب دارد بمالد و او از آن خوشش بيايد ، اين كار خوب است ، اما به كارش سزاوار ستودن نمىشود ، زيرا به آگاهى و قصد انجام نداده است ؛ و براى همين است كه آن را خوبى رساندن نمىگويند ، و ستودن به خوبى رساندن ، شايستگى پيدا مىكند ، نه به خوبى كردن تنها .\r\nو گفتيم : در كار به خود واگذار شده باشد ، زيرا كسى كه ناگزير از انجام دادن كار خوب باشد ، هرچند به خوبى كارش دانا باشد ، سزاوار ستودن نمىگردد ، و توانا بودن بر دانا شدن در اين باب ، براى شايستگى ستودن بس نيست ، زيرا\r\n\r\n","description":"","footnote":"","page_name":" 207 ","page_number":333},
  {"content":"\r\n\r\nبه كار خوب شايستگى ستودن ، فراهم نمىشود ، مگر هنگامى كه خوبى كار ، از آن قصد شده باشد ، و اين جز با دانا بودن به آن ، درست نمىشود ، اما كار زشت چنين نيست ، زيرا به كار بد ، هنگامى سزاوارى نكوهش ، حاصل مىشود كه دانا به آن باشد ، يا بتواند به آن دانا گردد ، و براى شايستگى نكوهش ، نيازى به اين نيست كه كار را براى زشت بودنش ، انجام بدهد .\r\nو نيازى نيست كه شرط كنيم بر پاره‌اى روىها ، تا از كارى كه ناچيز گرفته مىشود دورى جسته باشيم ، زيرا چنان كه گذشت ، ما چشم‌پوشى شدن از كارها را نمىپذيريم .\r\nكار خوب ، بر دوگونه است ، يكى آن كه شخص دانا ، بدون آن كه ناگزير باشد ، اگر آن را انجام ندهد ، سزاوار نكوهش نگردد ، و ديگرى آن كه به سست كارى كردن در آن ، سزاوارى نكوهش فراهم شود .\r\nنخست را « مندوب اليه » يا تطوع ( يعنى به رغبت انجام دادن ) مىگويند ، پس اگر سودى از آن به ديگران برساند ، نيكىرسانى و افزون دادن مىگويند ، و نام دادن آنها ، به مندوب و تطوع ، همه را فرا مىگيرد ، ليكن اين دو نام گفته نمىشوند ، مگر آن كه انجام‌دهنده را آگاه كرده باشند ، و يا آن كه توانائى بر آگاه شدن از آن داشته باشد .\r\nو ميان كارهاى خداوند برتر از همه چيز ، نمونه‌اى براى كار خوبى كه سودش به ديگران نرسد ، وجود ندارد ، زيرا نتيجهء همه كارهاى او را ديگران مىبرند ، و اين گونه كارها را به نيكىرسانى و افزون دادن وصف مىكنند ، و كارهاى خوبى را كه به سست‌كارى كردن در آن ، سزاوارى نكوهش ، حاصل مىشود ، واجب مىگويند ، و در شرع ، آن را فرض و مكتوب ( يعنى فرموده و نوشته شده ) مىنامند .\r\nكار واجب بر دوگونه است : يكى آن كه اگر خود همان كار را نكنند سزاوار نكوهش مىشوند ، و آن را واجب سخت‌گيرى شده بر آن مىگويند ، و آن مثل باز پس دادن چيزى كه به ستم گرفته شده ، و مانند بازگرداندن سپرده است .\r\n\r\n","description":"","footnote":"","page_name":" 208 ","page_number":334},
  {"content":"\r\n\r\nو دور به نظر مىرسد ميان كارهاى خداوند برتر از همه چيز ، نمونه‌اى براى اين‌گونه كار باشد ، براى اين كه ، كارهاى خداوند برتر از همه چيز را قسمى واجب مىگويند ، كه پاداش دادن و نيكى رساندن در جاى انجام دادن كارى است .\r\nپاداشى كه خداوند مىدهد از لحاظ نوع پايان ندارد ، و اندازه‌اى كه سزاوارى در آن حاصل مىشود ، معين نيست ، و اگر در باب لطف ، اندازه‌گيرى شود ، با آن كه دور به نظر مىرسد ، اندازه‌گيرىاش رواست ، و اين‌گونه واجب را ، فرموده يا نوشته شده‌اى مىگويند كه پيرو آگاه بودن ، يا توانا بودن بر آگاهى يافتن از آن است .\r\nو آن كار واجبى كه ممكن است كار ديگرى جانشينش گردد « واجب مخير » ناميده مىشود ، مانند سه كفاره براى خوردن روزهء رمضان در شرع ، و مثل اين كه وام را از هر نوع كه شخص بخواهد مىتواند باز پس دهد ، و كارهاى ديگرى كه از اين رهگذر مىرود . و بيشتر كارهاى خداوند برتر از همه چيز را كه واجب وصف مىكنند ، اين چنين است ، زيرا جنس كارهائى كه بايد انجام بدهد ، به مقدار بىپايان است ، پس خداوند در كارش مخير است كه هريك را بخواهد به جاى كار ديگر ، انجام بدهد .\r\nكار واجب به دو بخش ديگر هم مىباشد : يكى آن كه كار شخص ديگرى جانشين كار اين يكى نمىگردد ، و آن را واجب عينى مىنامند ، مانند نماز و روزه و آنچه را بدن‌ها ، مىبايست ، انجام بدهند ، و رواست در ميان كارهاى خداوند هم ، چنين كار واجبى وجود داشته باشد ، مانند ، دادن پاداش ، و چيزى كه برابر وارد شدن زيانى داده مىشود ، و كارهائى كه از راه مهربانى براى آسان شدن فرمانبردارى ، انجام مىگردد .\r\nو قسمى از كار واجب كه كسى مىتواند آن را به جاى شخص ديگرى انجام بدهد ، فرمان‌هاى كفائى ناميده مىشود ، مانند پاسخ گفتن به سلام ، و نماز بر مردگان ، و پيكار كردن با دشمنان دين ، و رواست در كارهاى خداوند برتر از همه چيز ، نمونه‌هائى برايش باشد ، زيرا شدنى است كه در كارهائى كه براى آسان شدن\r\n\r\n","description":"","footnote":"","page_name":" 209 ","page_number":335},
  {"content":"\r\n\r\nفرمانگزارى انجام مىگردد ، كار ديگرى جانشين كار او گردد ، پس واجب از روى گزينش خواهد بود .\r\nو كارهائى كه عقل آنها را بد مىبيند ، براى روىهائى است كه كار بر آن روى انجام مىگيرد ، مانند ستمگرى بودن كار ، يا دروغ بودن گفتار يا بيهوده‌كارى و يا ويران‌كارى و كار بد نيازى ندارد كه نبودن روىهاى خوبى در آن شرط گردد ، زيرا هنگامى كه در كار ، يكى از روىهاى بدى وجود داشته باشد ، آن كار زشت خواهد بود ، هرچند يكى از روىهاى خوبى نيز در آن باشد ؛ آيا نمىبينى ، هرگاه كارى از روى ستمگرى انجام گردد ، بد خواهد بود ، هرچند ، يكى از روىهاى خوبى هم در آن باشد ، مانند اين كه سودى از آن به شخص ستمگرى برسد ، يا مهربانى به ديگرى باشد ، زيرا آنچه در نظر است ، بودن روى زشتى در كار است نه چيز ديگر ، اما كار خوب به اين حاصل مىشود كه روئى از خوبى در آن باشد ، و روئى هم از بدى در آن نباشد ، و براى خوب بودن كار ، نبودن روى زشتى بس نيست ، بلكه ناگزير بايد يكى از روىهاى خوبى هم در آن باشد ، و ميان مردم كسانى هستند كه مىگويند : براى خوب بودن كار ، نبودن هيچ يك از روىهاى زشتى بس است ، و هرگاه چنين كارى يافت گردد ، خوب شمرده خواهد شد ، و سيد مرتضى گفته است : دليل صحت اين گفتار اين است كه كار زشت به واسطهء روى زشتى كه در آن است زشت مىگردد ، و اگر كار خوبى هم به مانند آن ، براى داشتن روى خوبى ، خوب گردد ، هنگامى كه روى خوب و روى بدى با هم در كارى يافت گردند ، مىبايست آن كار ، هم بد باشد ، و هم خوب باشد ، و چنين چيزى شدنى نمىباشد ، زيرا ، روا نيست علت چيزى وجود داشته باشد ، و از پديد آمدن معلول ، جلوگيرى شده باشد .\r\nاين سخن به اين دليل از اعتبار مىافتد ، كه شرط كرديم روى خوبى با اين شرط در خوب بودن كارى مؤثر مىباشد ، كه روى بدى در آن نباشد ، و با وجود اين شرط ، لازم نمىآيد چيزى خوب و هم بد باشد ، و روى خوبى و بدى ، علت به راستى نيستند ، پس شدنى مىباشد كه پديد آمدن معلول به نبودن چيزى مشروط باشد ، بلكه مىتوان گفت : اين روىها را به مجاز علت مىنامند .\r\n\r\n","description":"","footnote":"","page_name":" 210 ","page_number":336},
  {"content":"\r\n\r\nپس اگر بگويند : براى مؤثر بودن روى بدى ، آيا شرط ندانستيد كه روى خوبى در آن نباشد .\r\nخواهيم گفت : ما در مثالى كه آورديم ، كار را بر خلاف آن يافتيم ، و نيز همانا دروغ گفتن بد است ، هرچند سودى در آن موجود باشد ، و بودن سود ، در دروغ گفتن روئى از روىها خوبى است ، و اين جائى نيست كه روى بدى در كار باشد و به واسطهء بودن آن تا روى خوبى از ميان نرفته باشد ، آن كار بد نشود ، و به همين دليل خوب و بد را از هم جدا كرديم .\r\nو كارهائى كه بدى آنها را عقل نشان مىدهد ، بر دوگونه‌اند ، يكى كارى كه بدى آن به خودى خود آشكار است ، و ديگران كه بدييش پى بردنى مىباشد .\r\nو كارى كه بدييش ، پى بردنى باشد ، نيز بر دوگونه است : يكى آن كه با دليل ثابت شدنى باشد ، و ديگرى كه با دليل ثابت شدنى نباشد .\r\nبدىهائى كه به خودى خود ، آشكار مىباشند ، به محمولات كلى تعلق مىگيرند ، و به چيزهاى موجود در خارج تعلق نمىگيرند ، مثل اين كه مىدانيم هرچيزى صفت ستمگرى در آن باشد ، بد است ، و هرسخن دروغى كه نه سودى در آن باشد و نه زيانى ، آن هم بد است .\r\nو همچنين چيزى كه صفت كم‌وكاست در آن باشد ، بد است ، و اين دانشها ، تنها ، يك ستمگرى موجود در خارج ، يا يك فرد از كارهاى بيهوده را فرا نمىگيرند ، و هنگامى كه يك زيان‌رسانى عينى را به صفت ستمگرى شناختيم ، باور مىكنيم ، كار بد ، انجام شده است ، و اين مورد عينى را براى برابر بودنش با يك علم كلى ما ، بد مىدانيم ، و بد دانستن اين امور عينى براى ما دانستنىهاى پىبردنى بدون دليل مىباشند .\r\nو نمىتوانيم اين‌ها را باور نكنيم ، زيرا با داشتن علم كلى ، ناگزير از باور داشتن اين موارد جزئى هستيم ، و بايد بدانيم ، اين كار بد است ، ( زيرا ستمگرى است ) ، و اگر آن را باور نكنيم ، علم كلى ما ، در هم شكسته است .\r\nو اما كارهاى بدى كه بدى آنها با دليل پىبردنى مىباشد ، اين است كه براى\r\n\r\n","description":"","footnote":"","page_name":" 211 ","page_number":337},
  {"content":"\r\n\r\nبد بودن سخن دروغى كه نه سودى در آن است ، و نه بدان جلوگيرى از زيان مىشود ، علت‌هائى مىآوريم ، سپس علت بودن همهء آنها را ، از ميان مىبريم ، مگر دروغ آن را ، پس مىگوئيم : دروغى كه سودى هم در آن باشد ، بد است .\r\nو راه بدست‌آوردن علت اين است كه هرصفتى در سخن دروغى كه سودى ندارد و آن صفتها نشان دادنى باشد ، در سخنى كه دروغ نباشد نيز ، موجود است ، جز دروغ بودن مانند : نوپديد بودن ، وجود داشتن ، نوع بودن ، نداشتن سود ، نبودن جلوگيرى از زيان و همهء اين صفت‌ها در سخن راست ، نيز وجود دارد ، و سخن راست بد نيست ، پس دروغ بودن بد است .\r\nپس اگر بگويند : آيا چنين نيست كه سخن راست هم ، اگر سودى نداشته باشد ، و براى جلوگيرى از زيانى نباشد ، نيز بد است ، پس سخن راست هم مانند دروغ شده است .\r\nگفته خواهد شد : هنگامى كه در سخن راست سودى نباشد ، و براى جلوگيرى از زيانى هم گفته نشود ، از آن‌رو بد است كه هدفى براى گفتنش نيست ، و بيهوده است ، و اگر بينديشيم كه به جز سود و جلوگيرى از زيان ، هدف ديگرى داشته باشد ، خوب خواهد بود ، و دروغ اين‌گونه نيست ، زيرا بر هر روئى كه باشد بد است .\r\nاما كارهائى كه عقل نشان مىدهد ، و بايد انجام داده شوند ، نيز بر دوگونه‌اند :\r\nزيرا گاهى به خودى خود آشكارند ، و گاهى پىبردنى مىباشند .\r\nآنها كه به خودى خود آشكارند ، قضاياى كلى مىباشند ، مانند آنچه در شناختن كارهاى بد گفتيم ، و به مانند دانستن اين كه هركارى صفت سپاسگزارى از بخشش‌گر زندگى و آسودگى را داشته باشد ، بايد آن كار انجام داده شود ، و به هركارى پس دادن سپرده گفته شود ، يا داددهى باشد ، بايد انجام گردد ، پس هرگاه دانستيم يك كار معينى ، پس دادن سپرده است ، و يا سپاسگزارى از بخشش زندگى و آسودگى مىباشد ، باور مىكنيم كه بايد آن كار انجام داده شود ، و دانستن اين قضيهء جزئى ، برابر با يك دانش كلى است ، كه در عقل پابرجا و استوار مىباشد ، و بنا به مذهب ما ، ميان كارهائى كه به حكم عقل بايد انجام گردند كارى نيست كه به كار\r\n\r\n","description":"","footnote":"","page_name":" 212 ","page_number":338},
  {"content":"\r\n\r\nديگر مانند گردد ، و براى علتى كه هر دو را فراگير باشد ، در اين كه بايد انجام داده شوند ، يكى را بر ديگرى بار مىكنيم .\r\nگروه معتزله در اين باب با ما ناهماهنگى دارند ، و بر آنند كه توبه بايد پذيرفته گردد ، زيرا پوزش از گناهان بايد پذيرفته گردد ، و پيش ما پذيرفتن توبه واجب نيست ، و اگر كار بر آن‌گونه مىبود كه آنان گفتند ، مثال درستى براى اين مورد بود .\r\nاين در صورتى است كه به واسطهء وجود علتى كه هر دو را فراگير باشد ، واجب بودن چيزى بر واجب بودن چيز ديگرى بازگردد .\r\nاما اگر بگويند ، كارهائى هست كه به حكم عقل بايد انجام داده شوند و وجوب آنها به دليل دانسته شده است ، سخن درستى گفته‌اند ، مانند دانستنىها كه به حكم عقل و به گونه‌اى از استدلال مىدانيم بايد آنها را بدست آورد .\r\nو همچنين كسى را به سرورى پذيرفتن ، كه با دليل مىدانيم اين كار بايد انجام داده شود ، ليكن ما براى ثابت كردن وجوب آنها نخست علتى را مىجوئيم كه فراگير همه باشد ، به همان‌گونه كه براى بد بودن دروغى كه سودى در آن است ، يا دروغى كه به گفتن آن از زيانى جلوگيرى مىشود ، و يا دروغى كه نه سودى در آن است و نه به آن ، از زيانى جلوگيرى مىشود ، همين كار را كرديم ، و دانستيم اين كارها براى روىهائى كه خواهيم گفت ، بد هستند ، نه براى چيزى كه مخالفان بدان مىگرايند ، و ما سخن خودمان را از دو راه ثابت مىكنيم :\r\nنخست آشكار مىكنيم كه روىهائى كه مىآوريم پديدآورندهء بدى هستند ، نه چيز ديگر .\r\nدوم : نادرستى هرسخنى را كه جز گفتار ما باشد ، و مخالفان ما آن را ادعا دارند ، ثابت مىكنيم .\r\nآنچه از راه نخست مىگوئيم ، اين است كه هرگاه شخص خردمند ، كارى را ستمگرى بشناسد ، خواهد دانست آن كار بد است ، و كسى كه نداند آن كار از روى ستمگرى سر زده ، و روى ديگرى براى بدى آن كار نشناسد كه جانشين ستمگرى\r\n\r\n","description":"","footnote":"","page_name":" 213 ","page_number":339},
  {"content":"\r\n\r\nباشد ، آن كار را بد نمىداند ، و چون كه بد بودن و بد نبودن كارها به آنچه گفتيم دانسته مىشود ، آشكار گرديد كه ستمگرى ، يا چيزى كه جانشين آن باشد ، بدى كار را فراهم مىكند ، زيرا از همين راه مىدانيم كه پديد آمدن حركت جاى آن را پذيراى حركت مىگرداند ، يا چيزهاى ديگرى كه حادثه‌اى را پديد مىآورند .\r\nو كسى نمىتواند بگويد : چيز ديگرى كار را بد مىكند كه با ستمگرانه بودن كار همراه است ، و چيزهاى ديگرى كه سبب بد شدن كارها شناخته شده‌اند همين - گونه مىباشند .\r\nو اين سخن از آنجا نادرست است ، كه نخست گوينده نسبت به هرعلتى شك مىآورد كه آيا چيزى كه علت شناخته شده اثرى را پديد آورده ، يا چيزى كه همراه با آن است آن را پديد آورده است ، و شك كردن ، در مؤثر بودن علت از نادانى است .\r\nعلاوه بر آن ، از اين بيرون نيست كه يا آنچه همراه با ستمگرى است به ستمگرى نياز دارد و يا ستمگرى بدان نيازمند است ، و ما دانستيم كه رواست چيزى كه بدان نياز حاصل است ، وجود داشته باشد ، و آنچه نيازمند است با آن وجود نداشته باشد ، آيا نمىبينى چون دانا بودن به زنده بودن موجود زنده نياز دارد ، روا مىباشد چيزى زنده باشد و دانا نباشد ، و از اين بر مىآيد كه آنچه را گفتند ، در بد بودن مؤثر است ، وجود داشته باشد ، و ستمگرى با آن نباشد ؛ پس روا خواهد گرديد كه همراه با دادگرى باشد ، و بنابراين دادگرى بد خواهد شد ، و يا ستمگرى خوب خواهد بود ، زيرا آنچه را ادعا كردند كه بدى از آن حاصل مىشود با ستمگرى همراه نيست .\r\nپس اگر بگويند : آيا چنين نيست كه جبرى مسلكان ، كارهائى را كه شما بد مىدانيد كار خداوند برتر از همه چيز شمرده و آنها را بد نمىدانند ؟ و عباد پسر سلمان مىگويد : خداوند برتر از همه چيز ، به‌جاى بيمارىهائى كه در مردم پديد مىآورد ، چيزى به آنان نمىدهد ، و گمان دارد اين كار خوب است ، زيرا بيمارى دادن ، مهربانى است ، و چيزى به جاى آن دادن مهربانى نيست .\r\n\r\n","description":"","footnote":"","page_name":" 214 ","page_number":340},
  {"content":"\r\n\r\nگفته خواهد شد : از اين پرسش پاسخهائى هست ، و استوارترين آنها اين است : ستمگرى را كه به اجمال به طور آشكار بد مىدانيم همان است كه از آنچه مىبينيم از ما سر مىزند تصورشدنى مىباشد ، و روا نيست چيزى را كه داراى صفتى است ، به اجمال آن را بد بدانيم ، و آن صفت را تصور نكرده و نشناخته باشيم ، و ما چنين صفتى را جز ستمى كه از ماست ، و كارى است كه ما انجام مىدهيم ، چيز ديگر نشناخته و تصور نكرده‌ايم ، و همهء مردم كه جبرى مسلكان و ديگران از آن بيرون نيستند ، ستمگرى را بد مىدانند ، جز اين كه آنچه را بدى از آن حاصل مىشود ، نمىشناسند ، و گمان دارند گوناگونىهائى كه به ما روى مىدهد ، در بد شدن كارمان اثر دارد ، پس بدى را از كار كسى كه گوناگونىها در او راه نداشته باشد ، بر مىدارند ، و ما بايد آشكار كنيم كه كار زشت براى روىهائى كه تصور شدنى باشند و به چگونگىهاى انجام‌دهندهء كار بازگشت ننمايند ، زشت مىباشند ، پس ناهماهنگى جبرىمسلكان با ما ، و آنچه عباد نيز مىگويد از اعتبار افتاد ، زيرا عباد در نحوهء علت‌جوئى با ما ناهماهنگى دارد ، و روش او به از ميان رفتن جدائى ميان يك راه از راه ديگر مىكشد ، و يك راه كه بجاى مىماند ، راه قسمت كردن است .\r\nپاسخ دوم اين است كه اختصاص داشتن بدى ، به صفت ستمگرى ، از چيزهائى است ، كه همهء خردمندان به طور آشكار ، آن را مىدانند ، پس سخن كسى را كه بگويد : من خوبى را به صفت ستمگرى اختصاص مىدهم نمىپذيريم ، زيرا كسى اين سخن را مىگويد ، كه روا بداند از راه بزرگى فروشى و خودنمائى سخنى را بگويد كه خودش هم آن را باور نداشته باشد . همچنان كه اگر كسى بگويد من ديدنىهائى را كه خودم مىبينم ، با آن كه چيزى در ميان نيست كه پوشيدگى آنها را فراهم كند ، و با اين همه وجود آنها را باور ندارم ، سخن چنين كسى را ما نمىپذيريم ، زيرا اين سخن را كسانى مىگويند كه با خردمندان رودرروئى مىكنند ، و آنان يكانهاى كمى مىباشند ، كه مردم كم‌خرد و پيروان آنان از آنچه مىگويند ، به سخنشان گردن مىنهند و بسا باشد كه اگر حقيقت برايشان فاش گردد ، به پذيرفتن سخن راست ، تن بدهند .\r\n\r\n","description":"","footnote":"","page_name":" 215 ","page_number":341},
  {"content":"\r\n\r\nو از چيزهائى كه در پاسخ گفته شده ، اين است : كسانى كه بدى و خوبى كارها را باور ندارند ، تفاوت ميان چيزى را كه به صفت ستمگرى اختصاص دارد ، از هر انجام‌دهنده‌اى كه باشد ، با آنچه به صفت دادگرى اختصاص دارد ، انكار نمىكنند ، بلكه اين تفاوت را مىپذيرند ، و مىگويند اين تفاوت به خوش‌آيند و ناخوش‌آيند مردم بازگشت مىكند ، نه به خوبى و بدى .\r\nاما دليلى كه مىرساند ، اين تفاوت به آنچه گفتيم باز مىگردد ، اين است كه خوش‌آيند و ناخوش‌آيند ، به چيزهائى كه احساس شدنى باشد اختصاص دارد ، و بسا باشد كه خوبى و بدى به چيزهائى بستگى پيدا كند كه احساس شدنى نباشند ، مانند نادانى و جز آن .\r\nو نيز خوراندن عسل به شخص گرمازده ، و بيمارانى كه هذيان مىگويند ، بدى رساندن و ستم كردن به آنان است ، و خوراندن آن به شخص سرمازده نيكىرسانى ، و سود براى او مىباشد ، و حال آن كه براى هردو كس ، خوش‌آيند است .\r\nو نيز به كار بردن دارائى هركسى براى خودش خوب است ، و به كار انداختن ديگرى بدون فرمان او بد است ، و حال آن كه سود بردن در هردو جا يكسان است ، و خوش آمدن ، خودش سودى مىباشد .\r\nعلاوه بر آن ، خردمندان در چيزى كه خوش‌آيندى و ناخوش‌آيندى از آن به دست آيد ، به طور آشكار ناهماهنگى دارند ، و هريكى از چيزى خوشش مىآيد كه ديگرى را ناخوش‌آيند است ، و حال آن كه در بدى و خوبى چيزهائى كه به حكم خرد بد و خوب مىباشند ، هيچ كس اختلاف ندارد .\r\nراه دوم « 1 » اين است كه بگوئيم هنگامى كه ما بدانيم كارهائى بد هستند ، بد بودن آنها ، از اين بيرون نيست كه يا براى نوع خاصى بودن آنها است ، يا براى موجود بودن آنها است ، يا براى حادث بودن آنها است ، بر آن روى كه حادث\r\n\r\n\r\n","description":"","footnote":"\r\n( 1 ) تقسيم\r\n","page_name":" 216 ","page_number":342},
  {"content":"\r\n\r\nمىباشند ، و يا براى نيستى آنها است ، يا براى موجود بودن صفتى در آنها است ، يا براى نبودن صفتى در آنها است ، يا براى چگونگىهاى موجود در شخص انجام دهندهء آن كارها است ، مانند نوپديد آورده شدگى حالت‌هاى او يا پرورده‌شدگى آنان يا فرمان‌داده‌شدگى آنان به كارى ، و بازداشت‌شدگى آنان از كارهائى ، و يا براى روىهائى است كه آنها را نام مىبريم ، مانند ستمگرى بودن ستمكارى ، دروغ بودن سخن دروغ ، و نادانى بودن سخنى كه به نادانى گفته مىشود ، و بيهوده بودن بيهوده‌كارىها و جز آن .\r\nپس اگر بگوئيم چيزى كه كار را بد مىكند نوع آن كار يا موجود بودن ، يا حادث بودن نوع آن كار است ، سخنى نادرست گفته‌ايم ، زيرا اگر چنين باشد ، مىبايست ، هرگونه دردناكى و زيان‌ديدنى بد باشد ، و ما جز آن را مىدانيم .\r\nو اگر براى نوپديد بودن نوع كار ، بد شده باشد ، بر اين‌گونه كه آنچه نام برديم با آن نباشد ، ممكن است ، نوع كار حادث نباشد و پاره‌اى از روىهائى كه براى بدى كار نام برديم با آن باشد ، پس مىبايست ، كار بد باشد ، و حال آن كه مىدانيم بد نيست .\r\nاما نبودن كار نمىشود بدى آن‌را فراهم كند ، زيرا با نبودن ، چيزى نمىشود خوب يا بد باشد .\r\nو نمىشود ، وجودى كه آن كار دارد ، علت بدى آن باشد ، زيرا راه ثابت كردن علت‌هاى بدى در اين‌جا بسته است ، براى اين كه نوبنو شدن علت‌ها ( كه وجود تدريجى كار باشد ) صفت بدى را نوبنو مىكند ، و يا بجاى ماندن شرطها و چگونگىها ، رواست كه صفت بدى نوبنو نشود ، و مقصود از بدى همين است كه با بجاى ماندن شرطها و چگونگىها صفت بدى نوبنو نشود ، زيرا چيزى كه همراه با بدبودن كار است ، با بجاى ماندنش ، آن كار ، خوب نخواهد شد .\r\nو نيز كار بدان مىكشد كه روا باشد ، علتهاى بدى ، وجود نداشته باشند و آنچه را نام خواهيم برد كه با بودن آنها كار موصوف به بدى مىباشد ، وجود داشته باشند ، پس كار ، بد نخواهد بود ، يا آن علت‌ها وجود داشته باشند و روا باشد كه\r\n\r\n","description":"","footnote":"","page_name":" 217 ","page_number":343},
  {"content":"\r\n\r\nآنچه نام خواهيم برد كه با بودن آنها ، كار موصوف به بدى است وجود نداشته باشند ، پس كار ، بد خواهد بود ، و ما مىدانيم كه با نبودن آنها كار بد نخواهد بود .\r\nو نبودن صفتى ، اختصاص به كارى پيدا نمىكند ، تا به نبودن آن ، كارى بد شود .\r\nو جيره‌خوارى و بنده بودن و نبودن انجام‌دهنده اگر كارى را بد يا خوب مىكرد ، مىبايست همه كارهاى ما ، بد يا خوب باشد ، و روا نمىگرديد كه ما كار خوب و بد هر دو را با هم ، انجام بدهيم .\r\nاما بازداشتن كسى ، ديگرى را از انجام دادن كارى ، اگر بدى آن كار را فراهم مىكرد ، مىبايست ، اگر ما هم كسى را از كارى باز مىداشتيم ، آن كار بد مىشد ، زيرا علت موجبه ، اثرى را كه پديد مىآورد ؛ همه‌جا يكسان است ، و ناهمسانى نهىكننده اثر نهى كردن را گوناگون نمىكند ، همچنان كه حركت و سكون از هرچيزى صادر شود همه جا يك اثر را خواهد داشت ، پس مىبايست هرچه را ما از آن نهى كنيم ، بد باشد ، و هرچه را خداوند برتر از همه چيز بدان فرمان دهد و ما از آن نهى كنيم ، هم خوب ، و هم بد باشد .\r\nو ما كه مىگوئيم خداوند كه مردم را از كارى باز مىدارد ، نشان مىدهد كه آن كار بد است ، هرچند ، نهى كردن ما بدى آن كار را نشان نمىدهد ، و بنابراين گفتار ، آنچه گفته شد كه يك كار هم خوب و هم بد باشد ، لازم نخواهد آمد ، زيرا نمايان كردن چيزى آن را به وجود نمىآورد ، بلكه حالت پوشيدهء چيزى را آشكار مىسازد ، و ممكن است ، هنگامى كه نهى از جانب كسى كه داراى صفتى باشد ، بدى چيزى را نشان بدهد ، كه اگر آن صفت را نداشته باشد بدى كار را نشان ندهد ، و نهى كردن خداوند ، بدى كار را از آن‌رو نشان مىدهد ، كه نهى كردن هنگامى به وجود مىآيد كه كارى بد آيند كسى باشد ، و چون موجود بلا آغاز برتر از همه چيز ، جز از بدىها روگردان نيست ، پس نهى كردن او ، نشان مىدهد كه آن كار بد بوده است ، و هريك از ما كه معصوم نيستيم مىشود كه از كار خوب بدش بيايد ، پس نهى كردن ما بدى كارى را نشان نمىدهد .\r\n\r\n","description":"","footnote":"","page_name":" 218 ","page_number":344},
  {"content":"\r\n\r\nو نيز كسى كه علت بدى را نه به اجمال و نه به تفصيل نمىشناسد ، روا نيست كارى را بد بداند ، و اگر كار بد براى نهى شدن از آن بد باشد ، مىبايست ملحدان « 1 » و برهمنيان كه نهى كردن و نهىكننده را باور ندارند ، بدى را هم نه به اجمال و نه به تفصيل نشناسند ، و ما دانستيم كه همه مردم بد و خوب را از هم جدا مىكنند .\r\nو مىبايست همچنان كه چيزهائى كه به حكم شرع بد ، دانسته شده نمىشناسند ، آنچه را هم كه عقل بد مىداند نشناسند ، و ما جز اين را دانستيم .\r\nو كسى كه مىگويد اينان بدىهاى عقلى را نمىدانند اما آنها را ندانسته باور دارند بزرگىفروشى و ستيزه‌گرى مىكند ، و اگر اين ادعا درست مىبود ، بايستى ، ستيزه‌گران « 2 » و سوفسطائيان ، آنچه را مىبينند ، و آنچه را همهء مردم ، آشكار ، مىدانند ، بتوانند بگويند درست نمىدانيم ، و اين كه خردمندان ، اينها را باور دارند ، نشان مىدهد كه دانستنىهاى آشكار مىباشند ، زيرا چيزى كه از راه دليل دانسته مىشود همهء خردمندان برابر با عادت ، آن را نمىدانند ، هرچند مىتوانند آن را بدانند .\r\nو نمىتوانند بگويند : كسانى كه چيزهائى را بد يا خوب مىشناسند ، براى آميزش داشتن آنان ، با پيروان شرع اين را باور كرده‌اند .\r\nو اين سخن از آنجا نادرست است ، كه اگر آميزش كردن با پيروان شرع ، اعتقاد به بد بودن ستمگرى و دروغ گفتن ، و بيهوده كارى را فراهم كرده بود ، مىبايست خوردن شراب ، و زنا كردن ، و لواط را هم بد بدانند زيرا راه همه يكى است ، و مىبايست كسانى كه پيغمبرى را باور ندارند ، كارهائى را هم كه به حكم عقل بد است ، بد نشمارند ، و حال آن كه ما دانستيم بد شمردن ستمگرى آشكارتر از بد دانستن شراب‌خوارگى است ، و جدائى ميان آنها ، نيست جز اين كه يكى از آن دو ، آشكار است ، و ديگرى را بايد از راه دليل بدست آورد .\r\nعلاوه بر آن كه اگر بدى كارها به واسطهء نهى شدن از آنها مىبود ، بايستى\r\n\r\n\r\n","description":"","footnote":"\r\n( 1 ) ملاحده يا زنديقان صابئيان مىباشند .\r\n( 2 ) ستيزه‌گران يا اصحاب العنود فرقه‌اى از سوفسطائيانند كه عناديه نام دارند .\r\n","page_name":" 219 ","page_number":345},
  {"content":"\r\n\r\nخوب دانستن خوبىها نيز براى فرمان دادن به آنها باشد ، نه به حكم عقل ، و اگر اين را بپذيرند مىبايست بگويند ، كارهائى كه خداوند برتر از همه چيز انجام مىدهد خوب نيست ، و گفتن اين سخن بيرون رفتن از مسلمانى است .\r\nپس اگر بگويند : ما بر آنيم كه كار به فرمان دادن به آن و به نهى نشدن از آن خوب مىشود ، و كارهاى خداوند برتر از همه چيز ، براى اين كه از آن نهى نشده خوب مىباشد ، نه براى اين كه فرمان آن را فرا گرفته باشد .\r\nگفته خواهد شد : اين قضيه وارونه مىشود ، به اين كه بگويند : كار ، براى نهى شدن از آن ، و براى فرمان داده نشدن به آن ، بد مىشود ، و چون به كارهاى موجود بلا آغاز برتر از همه چيز ، فرمان داده نشده است ، مىبايست ، كارهايش بد باشد ، و اين سخن نادرست است ، و هرچه به آن بكشاند نيز بايد نادرست باشد .\r\n\r\n","description":"","footnote":"","page_name":" 220 ","page_number":346},
  {"content":"\r\n\r\n\r\nفصل در اين‌كه خداوند برتر از همه چيز ، بر انجام دادن كار بد توانا مىباشد\r\nموجود بلا آغاز برتر از همه‌چيز ، بر كار نيك توانا است ، زيرا او است كه انجام‌دهندهء كارهاى نيك است ، و كار بد نيز از گونهء كارهاى نيك است .\r\nبراى اين‌كه نشستن انسان در خانهء ديگرى ، با روادارى او ، از گونهء نشستن در خانهء او ، بدون روادارى او مىباشد ؛ و همچنين به كار بردن دارائى ديگران ، با روادارى آنان ، از گونهء به كار بردن آن ، بدون روادارى دارندگان آن مال است ؛ و به همين‌گونه ، سيلى زدن كودك بىپدر ، براى ادب كردن او ، از گونهء سيلى زدن به ستمكارى است ؛ و با اين همه يكى از آن دو كار خوب است ، و ديگرى بد است .\r\nو چون كار خوب و بد ، هر دو از يك گونه‌اند ؛ مىبايست ، موجود بلا آغاز برتر از همه‌چيز ، همچنان كه بر كار نيك توانا مىباشد ، بر كار بد هم بايد توانا باشد ؛ زيرا هركس بتواند كارى را بر يك روى ، انجام بدهد ، بر روىهاى ديگر نيز مىتواند آن را انجام بدهد .\r\nو چنانچه ثابت شود كه كار بد ، از گونهء كار خوب نيست ، بازهم ، مىبايست ، كه او بر كار بد ، توانا باشد ؛ زيرا ، او از ما تواناتر است و در توانا بودنش از ما استوارتر است ؛ آيا نمىبينى او بر كارهائى كه هيچ‌كس جز او بر آن توانا نيست ،\r\n\r\n","description":"","footnote":"","page_name":" 221 ","page_number":347},
  {"content":"\r\n\r\nبه مانند آفريدن جوهرها ، و رنگ‌ها ، و مزه‌ها ، و بوها كه او توانا مىباشد ؛ و ما نمىتوانيم هيچ يك از اين كارها را انجام بدهيم ؛ و او از هرگونه كارى ، در يك زمان ، و در يك جاى ، بيش از يك كار ، مىتواند انجام بدهد ؛ و هيچ‌يك از ما ، با يك توانائى ، در يك زمان ، و در يك جاى ، از يك گونه كار ، بيش از يك كار ، نمىتواند انجام بدهد ؛ و چون كه او از ما ، تواناتر است ، مىبايست ، بر كار بد هم توانا باشد .\r\nو نيز ، ثابت شده است ، كه او خرد درست را در ما مىآفريند ؛ و خرد درست ، مجموعه‌اى از دانش‌ها مىباشد ؛ و كسى كه بتواند كارى را انجام بدهد ، بايد ضد آن كار را هم ، بتواند انجام بدهد ؛ و ضد دانائى ، نادانى است .\r\nو نيز ، او مىتواند گنه‌كاران را ، پيش از توبه كردن شكنجه بدهد ، و هنگامى كه از گنه‌كارى بازگشتند ، مىبايست ، بتواند همان رفتار را نسبت به آنان ادامه دهد ؛ و حال آن‌كه شكنجه دادن بعد از توبه بنا بر عقايد گوناگون ، چه به حكم عقل ، يا به حكم شرع باشد ، كار بدى است .\r\nو اگر چنين باشد ، كه توبه كردن گنه‌كاران ، خدا را از توانا بودن بر شكنجه كردن ، بيرون ببرد ، ما را هم ، به مانند او ، از توانائى بيرون مىبرد ، و مانند اين مىباشد ، كه كار مورد توانائى ، بر جاى باشد ، يا سپرى گرديده باشد ، و يا دست‌آويزى كه كار با آن انجام داده مىشود ، از ميان رفته باشد ؛ و حال آن‌كه ما جز اين را مىدانيم .\r\nو نيز توانا بودن شخص توانا ، به پديدآوردن كار ، تعلق مىگيرد ، و خوبى و بدى كار ، به توانائى انجام‌دهنده وابستگى ندارد ، پس معنى ندارد كه از توانا بودنش ، بر كار بد ، جلوگيرى شود .\r\nپس اگر بگويند : چون كه كار بد جز از شخص نادان ، يا نيازمند سر نمىزند ، پس اگر خداوند ، بر كار بد توانا باشد ، مىبايست ، او يا نادان و يا نيازمند باشد ؛ زيرا هرچيزى كه چيز ديگرى را نشان بدهد ، پرده از موجود بودنش بر آن‌گونه كه هست ، برمىدارد ، نه آن‌كه آن را به گونه‌اى كه نشان مىدهد ، بگرداند ؛ و چون نادان بودن و يا نيازمند بودن ، بر او ، روا نمىباشد ، مىبايست ، بر كارى كه اگر از\r\n\r\n","description":"","footnote":"","page_name":" 222 ","page_number":348},
  {"content":"\r\n\r\nاو سر بزند ، نادانى و نيازمنديش را برساند ، توانا نباشد .\r\nگوينده ، سخن خودش را به اين كمك داده كه گفته است : چون چيزى كه پايدار بودن حركت را به موضوع آن روا مىگرداند ، جا گرفتن موضوع آن است ؛ و چون موجود بلا آغاز برتر از همه‌چيز ، جا نمىگيرد پس چرا نمىتوان گفت او بر جنبيدن توانا مىباشد ؛ زيرا گفتيم نشان دادن ، پرده از وجود چيزى به گونه‌اى كه هست برمىدارد ؛ و اكنون كه حركت كردن ، از مورد توانائى خدا بيرون است ، بايد انجام دادن كار بد هم ، مانند آن باشد .\r\nو نمىتوان گفت : توانا بودن بر كار بد ، نادانى و نيازمندى را نمىرساند ، زيرا اگر چنين باشد ، اين قضيه را كه انجام دادن كار بد ، نشان‌دهندهء نادانى و نيازمندى است ، در هم مىشكند ؛ و اگر روا مىبود كه بگوئيد توانا بودن بر كار بد ، نيازمندى و نادانى را نشان نمىدهد ، هرآينه ، كسى مىتوانست ، بگويد : چه چيز شما را از اين آسوده خاطر نگه مىدارد ، كه خداوند برتر از همه چيز ، كار بد انجام بدهد ؟ زيرا ما براى همين ، از آن خوددارى مىكنيم ، كه بگوئيم او كار بد انجام مىدهد ؛ زيرا مىگوئيم كسى كه به بدى كارى دانا باشد ، و از انجام دادنش بىنياز باشد ، روا نيست آن كار را انجام بدهد ؛ پس اگر كار بد از او سر بزند ، و نادانى و نيازمندى او را نرساند ؛ آنچه را گفتيم درهم مىشكند .\r\nبه اين پرسش ، از چند راه ، مىتوان پاسخ گفت :\r\nيكى كه پيش من از همه استوارتر است ، اين است كه اگر كار بد از او سر بزند ، نادانى و نيازمندى او را نمىرساند ؛ زيرا از مورد دلالت كردن بر آن بيرون است ؛ براى اين‌كه ، چون ثابت شده است ، كه كار بد ، جز از كسى كه نادان ، و يا نيازمند باشد ، سر نمىزند ؛ و هرگاه چنين پنداشتيم كه كار بد از كسى كه اين دو صفت را ندارد ، سر بزند ، از دلالت كردن بر آن دو ، بيرون شده است ؛ و به اين مىماند ، كه معجزه ، هنگامى راست‌گوئى كسى را كه بر دست او انجام گرديده ، مىرساند ، كه دانسته باشيم ، جز بر دست راست‌گويان آشكار نمىشود ؛ و هرگاه چنين پنداشتيم كه معجزه بر دست دروغ‌گويان آشكار گردد ، از دلالت كردن ، بر راست‌گوئى\r\n\r\n","description":"","footnote":"","page_name":" 223 ","page_number":349},
  {"content":"\r\n\r\nراست‌گويان بيرون مىرود ، و بنابراين ، پرسش آنان ، از توجه افتاده است .\r\nو با اين گفتار ، به سخن آنان كه گفتند : « از اين آسوده خاطر نيستيم كه خداوند كار بد انجام بدهد » ، پاسخى نمىبايد بدهيم ؛ زيرا ما دانسته‌ايم : كار بد جز از شخص نادان ، يا نيازمند ، سر نمىزند ؛ و به همين‌گونه نيز كسى نمىتواند بگويد : مىبايست معجزه‌ها ، راست‌گفتارى راست‌گويان را نشان ندهد ؛ زيرا اگر چنين بينديشيم كه معجزه‌ها بر دست دروغ‌گويان آشكار مىشود ، از اين‌كه راست‌گفتارى راست گويان را ، نشان دهد ، بيرون شده است .\r\nبه سخن اين گوينده پاسخ مىدهيم ، كه ما دانسته‌ايم ، معجزه جز بر دست راست‌گويان آشكار نمىگردد ؛ و چنين پندارى كه معجزه بر دست دروغ‌گويان ، آشكار شود ، هرگز پيش نخواهد آمد ؛ و سخن‌مان درستم كارى خداوند ، نيز به همين گونه است .\r\nو از پاسخهائى كه به اين اشكال داده شده ، آن است ، كه گفته‌اند : اگر بينديشيم : ستمكارى از او سر بزند ، كار به پنداشتن نادانى و نيازمندى او خواهد كشيد ؛ زيرا ما يك كار نشدنى را ، به كار نشدنى ديگر وابستگى داده‌ايم ؛ براى اين‌كه سر زدن كار بد از او ، نشدنى است ؛ و اگر روا گردد ، كه سر زدن يكى از دو كار نشدنى را ، بپنداريم ، روا خواهد گرديد ، كه روى دادن كار نشدنى ديگر را هم بپنداريم .\r\nپاسخ ديگرى كه داده شده اين است : چنانچه كار بد از او سر بزند ، نخواهيم گفت نادانى و نيازمندى او را نشان مىدهد ؛ زيرا ، دانسته‌ايم كه او دانا و توانگر است ؛ و ما نمىگوييم ، كار بد ، نادانى و نيازمندى را نشان نمىدهد ؛ براى اين‌كه در كارهائى كه مىبينيم ، ثابت شده كه بدى كار ، نادانى و نيازمندى انجام‌دهنده‌اش را مىرساند .\r\nاما نمىتوانيم بگوئيم او بر انجام دادن كار بد توانا نيست ؛ زيرا دليل داريم كه او بر انجام دادن كار بد توانا هست ؛ پس خوددارى مىكنيم چيزى بگوئيم كه يكى از اين اصل‌ها را از ميان ببرد .\r\nو كسانى هستند ، كه از پاسخ گفتن ، خوددارى كرده‌اند ؛ براى اين‌كه چون\r\n\r\n","description":"","footnote":"","page_name":" 224 ","page_number":350},
  {"content":"\r\n\r\nخداوند ، بر انجام دادن كار بد ، توانائى دارد ، سرزدن كار بد از او روا مىباشد ؛ پس كارى را كه ممكن است ، از او سر بزند ، به يك كار نشدنى وابستگى داده‌اند ، كه نادانى ، و يا نيازمندى او باشد .\r\nبنابراين همگى در اين هماهنگ مىباشند ، كه از پاسخ گفتن خوددارى مىكنند ؛ و در علت خوددارى كردن از پاسخ گفتن ، ناهماهنگى دارند .\r\nاشكال ديگرى كه پرسش‌كننده ، آورده اين است ، كه اگر خداوند بر انجام دادن كار بد ، توانا باشد ، بر اين نيز توانا خواهد بود كه جنبشى بيافريند ، و خودش به آن حركت ، متحرك گردد ؛ اين پرسش نيز بيهوده است ؛ زيرا ميان اين دو ، تفاوت است كه ، داشتن انگيزهء كارى بر او روا نباشد ، يا سرزدن خود كار از او نشدنى باشد ؛ پس آن كارى كه از جهت انگيزه باشد ، رواست توانائى بر آن را داشته باشد ؛ اما انگيزهء انجام دادن . آن در ميان نباشد ؛ همچنان كه ، اگر پيش كسى راست گفتن و دروغ گفتن براى رسيدن به آنچه مىخواهد ، برابر باشد ، گفتيم : او دروغ گفتن را نخواهد برگزيد ؛ زيرا انگيزه‌اى برايش ندارد ؛ هرچند بر آن توانا مىباشد ؛ و اين مانند جائى نيست كه كارى نشدنى باشد ؛ آيا نمىبينى : نشدنى است ، كسى را به اين وصف كنند و بگويند : با اين‌كه زيد در خانه نيست ، او مىتواند نشان بدهد كه زيد در خانه است ؛ زيرا ، اگر زيد در خانه نباشد ، بودن در خانه ، نشان دادنى نمىباشد ؛ پس توانا بودن خداوند ، بر آفريدن حركتى كه به آن متحرك گردد ، از باب نشدنى بودن كار است ؛ و با آن‌كه نمىشود كه او جائى را بگيرد ، چگونه مىتوان گفت : او توانا بر حركت كردن است .\r\nو توانا بودنش بر ستمگرى ، از باب اين است كه نمىشود انگيزهء ستمگرى داشته باشد ؛ پس ممكن است بر ستمگرى توانا باشد ؛ هرچند انگيزهء آن را نداشته باشد ؛ و جدائى ميان اين دو روشن است .\r\nپس اگر بگويند : در سخنانتان گذشت كه خداوند برتر از همه‌چيز بر گونه‌هاى ديگر كار توانا است ؛ چه دليلى بر اين سخن داريد ؟\r\nگفته خواهد شد : ما براى ثابت كردنش دو راه داريم : يكى اين‌كه به اجمال\r\n\r\n","description":"","footnote":"","page_name":" 225 ","page_number":351},
  {"content":"\r\n\r\nثابت مىكنيم ، بر همه‌گونه كار ، توانا است . دوم اين‌كه يك‌يك را بررسى مىكنيم ، و آشكار مىسازيم كه او بر گونه‌گونه‌هاى كار توانا است .\r\nراه نخست : اين است كه بگوئيم كارها دوگونه‌اند ، يكى آن است كه ما بر آن توانا نيستيم ، و مىبايست ، توانائى بر آن‌گونه كارها به او ويژگى داشته باشد ، و گرنه بدان مىكشد كه چيزهاى نو پديدى باشد ، و پديدآورنده نداشته باشند ؛ و آن مانند پديد آوردن جوهرها ، و رنگها و مزه‌ها و بوها مىباشد .\r\nاو بايد به قسم ديگرى از كارها هم توانا باشد ؛ زيرا او در توانائى بر آنها از ما نيرومندتر مىباشد ؛ به دليل اين‌كه او مىتواند ، از يك گونه كار ، در يك زمان ، و در يك جاى ، بيش از يك بخش از كار ، انجام بدهد ؛ و هيچ‌يك ما ، به يك توانائى ، و در يك جاى ، و يك زمان ، بيش از يك بخش از كار نمىتواند انجام بدهد ؛ و چون ، ما بر اين‌گونه كارها توانا مىباشيم و با آن‌كه او از ما تواناتر است ، مىبايست ، او بر همهء آن كارها توانا باشد .\r\nاما راه بررسى يكايك كارها اين است كه بگوئيم : هركارى كه ما بر آن توانا نباشيم و او بر آن توانائى دارد ، براى آنچه گذشت ، بايد او بر آن توانا باشد : يكى از آنها پديد آوردن بودن‌هاى جسم است ، « 1 » كه بايد او بر آن توانا باشد ، زيرا او آفرينندهء جسم است ، و ناگزير ، جسم بايد ، يكى از بودن‌ها را داشته باشد ؛ و بايد او پديدآورندهء بودن‌ها باشد ؛ زيرا اين بودن‌ها هنگامى پديد آمده ، كه هيچ شخص توانائى وجود نداشته است .\r\nو اكنون كه ثابت شد او بر پديد آوردن بودن‌هاى جسم توانا مىباشد ، بر مانندها و اضداد آن‌ها ، نيز توانا خواهد بود ؛ زيرا كسى كه بر انجام دادن كارى ، توانا باشد ، اگر آن كار مانند و ضدى داشته باشد ، در خور اين‌گونه شخص توانا به كار است ، كه بر هرگونه مانند و اضداد آن كار هم توانا باشد ؛ و بايد او بتواند\r\n\r\n\r\n","description":"","footnote":"\r\n( 1 ) اكوان اربعه : حركت ، سكون ، اجتماع و افتراق\r\n","page_name":" 226 ","page_number":352},
  {"content":"\r\n\r\nجوهرها را با هم فراهم كند و به هم بچسباند « 1 » زيرا به هم چسبيدن از اين زاده مىشود كه جوهرها پهلوى يكديگر فراهم گردند و پهلوى يكديگر بودن يكى از بودن‌هاى جسم است ؛ و توانا بودن بر سبب ، توانائى داشتن ، بر مسبب است ؛ و به مانند همين گفتار ، بايد او بر پديد آوردن دردها و خوشىها توانا باشد ، زيرا بسا باشد ، اين دو از شكافته شدن جسم زنده ، زاده گردند ، و شكافته شدن « 2 » پراكنده شدن پارهء زنده ، از مجموع جسم زنده است .\r\nو بايد او بر پديد آوردن فشار توانا باشد ؛ زيرا فشار ، بودن‌هاى جسم را « 3 » توليد مىكند ؛ و كسى كه توانا بر پديد آوردن مسبب باشد ، سببش را هم مىتواند پديد آورد ، و بايد او بر آفريدن آوازها ، توانا باشد ؛ زيرا ، آواز از فشار ، پديد مىآيد ، و بايد او بر پديد آوردن سخن توانا باشد ؛ زيرا سخن آوازى است كه بر روى خود ، پديد مىآيد .\r\nو بايد او بتواند دانش‌ها را پديد آورد ؛ زيرا او آفرينندهء درست خردى مىباشد ، و خرد ، مجموعه‌اى از دانشها مىباشد ؛ و دانستن ، باور كردن چيزى بر روى خود است ؛ و كسى كه بتواند گونه‌اى از چيزى را پديد آورد ، بر روىهاى ديگر هم مىتواند آن را پديد آورد .\r\nو بايد او بتواند همهء ضدهاى دانش را پديد آورد ؛ و اضداد دانش ، گمان و نادانى و فراموشكارى است - اگر آن هم صفتى باشد - ؛ زيرا كسى كه بتواند چيزى را پديد آورد ، اگر ضدى براى آن باشد ، بايد بتواند ضد آن را هم پديد آورد .\r\nو بايد او بتواند ، انديشيدن را پديد آورد ؛ زيرا او مىتواند دانش را پديد آورد ؛ و كسى كه بتواند مسبب را پديد آورد - اگر از سببى زاده باشد - سببش را هم مىتواند پديد آورد . و بايد او بتواند اراده را پديد آورد ؛ زيرا كسى كه به\r\n\r\n\r\n","description":"","footnote":"\r\n( 1 ) التأليف : التزاق جوهرين ( فرهنگ اصطلاحات كلامى )\r\n( 2 ) الوهى - و هى السقاء : تخرق وانشق .\r\n( 3 ) اكوان\r\n","page_name":" 227 ","page_number":353},
  {"content":"\r\n\r\nآنچه مىكند دانا باشد ، ناگزير ، آن را اراده خواهد كرد ؛ و باز براى اين‌كه او تكليف‌كننده است ، و پابرجاكنندهء تكليف است ؛ و بنابر آنچه گذشت ؛ هيچ يك اينها درست نمىشود ، مگر آن‌كه ارادهء تكليف كردن داشته باشد .\r\nو هيچ كس جز او نمىتواند ، ارادهء بدون جا را پديد آورد ؛ و بايد او بتواند صفت بد آيندى از كارها را پديد آورد ؛ زيرا بد آيندى ضد اراده است . و اگر آرزو از جنس گفتار باشد ، بايد او بر پديد آوردنش توانا باشد ؛ و اگر از جنس ديگرى هم باشد ، از آنچه از شرع شنيده شده ، دانسته مىشود ، كه او بر آن توانا مىباشد ؛ و پشيمانى بنا به روش درست ، غير از باور كردن است ، و از آنچه شنيده شده ، دانسته مىشود ، كه او بر پديد آوردنش توانا است .\r\nاما چيزهائى كه جز او كسى بر آن توانا نيست كه خوشى بردن از كيفيات جسمانى و ناخوش‌آيندى از آنها است ، و توانائى و ناتوانى ، زندگى و مزه‌ها ، بوها ، رنگ‌ها ، گرمى و سردى ، ترى و خشكى ، و جوهرها باشد ، ناگزير ، بايد بر آنها توانا باشد ؛ و اگر نه بدان مىكشد ، كه پديد آورده شده‌هائى باشند ، و پديدآورنده نداشته باشند .\r\n\r\n","description":"","footnote":"","page_name":" 228 ","page_number":354},
  {"content":"\r\n\r\n\r\nفصل در اين كه خداوند برتر همه‌چيز كار بد نمىكند\r\nروا نيست كسى كار بد بكند ، مگر آن‌كه بدى آن كار را نداند ، و يا به آن نيازى داشته باشد ؛ و چون كه خداوند برتر از همه چيز ، به بدى كارهاى بد ، دانا مىباشد ، و نيز مىداند كه او بىنياز از آنها است ، مىبايست ، آن كارها را نكند .\r\nو دليل بر آن ، اين است كه هركس بتواند راست يا دروغ را ، برگزيند ، و براى رسيدن به آنچه مىخواهد ، هردو برابر باشند ، و بداند يكى از آنها بد ، و ديگرى خوب است ، روا نخواهد بود ، دروغ را بر راست برگزيند ، و اين يكى از دانستنىهاى آشكار است ، كه خردمندان در آن گفتگوئى ندارند .\r\nو شرط كرديم ، كه به بدى آن كار دانا باشد ، و بىنياز از آن باشد ؛ زيرا اگر كارى را كه بد است خوب باور كند ، و كار خوب را بد باور كند ، و يا ، با آن‌كه به خودى خود بىنياز است ، چنين باور كرده باشد كه بدان نياز دارد ، روا خواهد بود ، كه آنچه را پيش خود خوب باور كرده ، بر آنچه آن را پيش خود ، بد باور كرده است ؛ برگزيند ؛ هرچند ، كار به جز آن باشد ، كه او باور كرده است ؛ زيرا در اين‌جا باور كردن جانشين دانستن مىشود .\r\nپس اگر بگويند : در اين‌جا كه نشان داديد كار بد را بر كار خوب\r\n\r\n","description":"","footnote":"","page_name":" 229 ","page_number":355},
  {"content":"\r\n\r\nاز اين‌رو بر نمىگزيند ؛ كه مىداند به واسطهء نكوهش كردن خردمندان ، از كار بد ، زيان مىبيند .\r\nگفته خواهد شد : بسا باشد ، كه نكوهش كردن خردمندان به خاطرش نرسد ؛ براى اين‌كه هيچ كس از كار بدش آگاه نگردد ، و وجود سازندهء جهان را هم باور نكرده باشد ، تا شايستگى زيان ديدن از سوى او را باور كرده باشد ، و با اين همه كار خوب را بر كار بد برمىگزيند ؛ و اين سخن استوارتر از چيزى است كه گفته‌اند : ما چنين مىانديشيم كه در كار بد سود بيشترى باشد ، تا با زيان نكوهش ديدن ، برابرى كند ؛ زيرا ، هرگاه سود بيشترى در كار بد ، بينديشيم ، بسا باشد كه آن را بر كار خوب ، برگزينند ؛ پس استدلال بيهوده خواهد شد .\r\nپس اگر بگويند : كار بد را در اين‌جا از اين جهت برنمىگزيند ، كه ناگزير است آن را انجام ندهد .\r\nگفته خواهد شد : اگر ناگزير به انجام دادن آن باشد ، خردمندان او را نمىستايند ؛ زيرا ، با ناگزير بودن ، هيچ‌گاه ، سزاوارى ستودن ، فراهم نمىشود .\r\nو نمىتوانند بگويند : در جائى كه نشان داديد ، كار بد را از اين جهت برنمىگزيند ، كه انگيزه‌اى به انجام دادنش ندارد .\r\nو نادرستى اين سخن از آن روى است ، كه آنچه مىخواهيم بگوئيم ، با نداشتن انگيزه ثابت نمىشود ؛ زيرا ، مىخواهيم بگوئيم ، خداوند برتر از همه‌چيز ، كار بد نمىكند ، و زيانى به ما نمىرساند ، كه او كار بد را براى اين‌كه انگيزه‌اى بر آن ندارد ، انجام ندهد .\r\nعلاوه بر آن ، نداشتن انگيزه ، درست نيست ، زيرا ؛ چنين انديشيديم كه انگيزه موجود است ؛ و آن ، همان سودى است ، كه در آن هست ، و از آن سود ، براى اين‌رو گردان شده است ، كه خوبى راست‌گوئى ، در جاى سود ايستاده است ، و همين خوبى راست‌گوئى ، از دروغ گفتن ، او را روگردان كرده است ؛ هرچند كه انگيزه پابرجا مانده است ؛ همچنان كه اگر ، انگيزه‌اى شخص را به خوردن غذائى وادار كند ، سپس او چنين باور كند كه در خوردن غذا زيانى هست ، او از\r\n\r\n","description":"","footnote":"","page_name":" 230 ","page_number":356},
  {"content":"\r\n\r\nخوردن روگردان خواهد شد ؛ و حال آن‌كه انگيزه به خوردن غذا پابرجا مانده است ؛ پس نمىتوان ادعا كرد كه انگيزه از ميان رفته است .\r\nو كسى نمىتواند بگويد : در جائى كه ذكر شد ، كار بد را براى اين ، برنمىگزيند كه سزاوارى نكوهش فراهم مىشود ؛ و اين سخن از آن رو نابجا است ، كه سزاوارى نكوهش ، اثر كار بد است ، و به آن ويژگى دارد ؛ و هيچ جدائى ميان اين نيست ، كه سزاوارى نكوهش را ، علت عدم برگزينش كار بد ، قرار دهيم ، يا بدى آن را علت بشماريم .\r\nپس اگر بگويند : چون پاره‌اى از كارها را براى اين كه به خودى خود بد هستند ، بايد از آنها خوددارى كرد . اما از كجا از همهء كارهاى بد ، بايد خوددارى كرد ؟ ؛ و آيا اين به مانند كارهاى خوب نيست كه بسا باشد پاره‌اى از آن‌ها براى اين كه خوب مىباشند ، انجام داده مىشوند ؛ هرچند كار ديگرى كه در خوبى به مانند آن است ، انجام داده نمىشود .\r\nگفته خواهد شد : جدائى ميان اين دو كار خوب و بد ، آشكار است ؛ زيرا بسا باشد ، يكى از ما ، پاره‌اى از كارها را براى خوبيش انجام بدهد ؛ مانند اين‌كه درهمى را تصدق كند ؛ هرچند همهء درهم‌هائى را كه دارد ؛ به تصدق ندهد ؛ اما نمىشود كه يك كار بد را براى بدى كه دارد ، انجام ندهد ، و كار بد ديگرى را با آن‌كه مىداند بد است ، انجام بدهد .\r\nو اگر چنين بينديشيم كه پاره‌اى از كارهاى بد را ، براى بدى آنها ، يا براى بزرگى شكنجه‌اى كه سزاوار مىشود ، انجام ندهد ؛ و اگر كار ديگرى اين اندازه از بدى را نداشته باشد ، و سزاوار اين اندازه شكنجه نگردد ، مىشود كه آن را انجام بدهد ؛ اما با اين‌كه هردو كار ، در بدى ، و در سزاوارى اندازه‌اى از شكنجه برابر باشند ، نمىشود ، آن را انجام بدهد ؛ و از همين روى است كه بنابر آنچه - اگر خدا بخواهد - پس از اين خواهد آمد ، كه مىشود يك نفر از يك كار بد ، توبه كند ، و كار ديگرى را كه بدى اولى را نداشته باشد . انجام بدهد .\r\nو براى ثابت كردن اين‌كه ، خداوند ، با فرض آن‌كه نيازمندى را هم بر او ،\r\n\r\n","description":"","footnote":"","page_name":" 231 ","page_number":357},
  {"content":"\r\n\r\nروا بدانيم ، باز هم نمىشود ، او كار بد انجام بدهد ، مىتوان چنين استدلال كرد و گفت : ثابت شده است كه خداوند ، بر كارهاى خوبى كه از جنس كار بد باشد ، به مقدار بىنهايت توانائى دارد و به فرض اين‌كه روا بدانيم ، به آن‌كار ، نيازمند باشد ، نيازمندى او به نوع سود ، يا زيانى كه از آن مىبرد بستگى دارد ؛ نه به خوبى يا بدى آن .\r\nو كسى كه بتواند با انجام دادن كار خوب به آنچه مىخواهد برسد ، به همان‌گونه كه با انجام دادن كار بد بدان مىرسد ، و با آن‌كه به بدى و خوبى كارها دانا باشد ، هرگز روا نخواهد بود ، كار بد را بر خوب برگزيند ؛ مانند كسى كه بتواند راست گفتن را با دروغ گفتن را برگزيند ، و هر دوى آنها ، براى رسيدن به آنچه مىخواهد ، برابر باشد ، و آگاهى او نسبت به هردو يك اندازه باشد ، روا نخواهد بود ، كه دروغ گفتن را بر راست گفتن برگزيند .\r\nپس اگر بگويند : همچنان كه كار بد ، جز با ندانستن بدى آن و بدون نيازمندى به آن ، انجام داده نمىشود ؛ كار خوب هم ، جز براى سود بردن ، و يا جلوگيرى از زيان ، انجام نمىگردد .\r\nگفته خواهد شد : ما آشكار كرديم ، كه به علم ضرورى مىدانيم : كار بد با آگاهى داشتن به بدى آن ، و با بىنيازى از آن ، انجام داده نمىشود ؛ و خردمندان در اين گفتگوئى ندارند ؛ و آنچه گفته‌اند كه كار خوب ، جز براى سود بردن از آن ، يا براى جلوگيرى از زيان ، انجام داده نمىشود چيزى غير معلوم است ، و در اين سخن ادعائى مىكنند كه دليل ندارد .\r\nو آنچه مىرساند كه كار خوب ، گاهى براى خوبيش انجام داده مىشود ، اين است كه ثابت شده ، خداوند برتر از همه چيز ، جهان را آفريد ، و جز خوبى هيچ روئى براى آفريدنش نبود ؛ زيرا نيازمندى و نادانى « بنابر آنچه گذشت » بر او روا نمىباشد ، و انجام دادن كارى بدون هيچ هدفى ، چون بيهوده كارى است ، بر او روا نيست ، و بد است ؛ و نيز روا نمىباشد كه جهان را براى هدف بدى آفريده باشد .\r\n\r\n","description":"","footnote":"","page_name":" 232 ","page_number":358},
  {"content":"\r\n\r\nعلاوه بر آن به فرض اين‌كه ما بپذيريم ، بدون هيچ هدفى ، يا براى هدف بدى آن را آفريده است ، باز هم پرسش اين پرسش‌كننده ، از ميان رفته است ؛ زيرا او گفت : هيچ‌كارى جز براى بردن سودى ، يا جلوگيرى از زيانى ، انجام داده نمىشود .\r\nو روانيست او جهان را براى سود خودش بيافريند ، زيرا ، سود بردن بر او روا نمىباشد ؛ اكنون چيزى به جاى نمىماند ، جز آن‌كه جهان را براى خوبى كار آفريده باشد ؛ و خوبى همان نيكىرسانى به ديگران است .\r\nو نيز ما پيش از اين گفتيم : هركس بتواند يكى از راست گفتن يا دروغ گفتن را ، براى رسيدن به آنچه مىخواهد ، بر ديگرى برگزيند ، او دروغ گفتن را ، بر راست گفتن برترى نمىدهد ، و هيچ‌روئى برايش نيست ، جز آن‌كه راست گفتن خوب است ؛ پس ثابت شد كه كار را براى خوبى آن انجام داده است .\r\nو كسى نمىتواند بگويد : او كار را براى خوبى و سود ، با هم برگزيده است ؛ اين سخن از آن‌رو نادرست است ، كه اگر كار را براى هردو برگزيده باشد ، روا خواهد بود ، همچنان كه براى هردو باهم بر مىگزيند ، براى هريك از آن دو جداگانه نيز برگزيند ؛ مانند اين‌كه چون كارهائى را براى به‌دست آوردن سود ، و جلوگيرى از زيان روهم انجام مىدهند ، رواست ؛ براى هريك آنها جداگانه نيز انجام بدهند .\r\nو نيز گاهى يكى از ما گم كرده راهى را ، بدون هيچ سود دينى يا دنيوى ، كه نشان‌دادنى باشد ، راهنمائى مىكند .\r\nو نيز بايد فراخىرسان را سپاسگزارى كرد ، و بايد سپاسگزارى به دل انجام گردد ، نه به آنچه بر زبان بگذرد ، و نمىشود كارى كه بايد انجام بدهيم از ما سرزدنى نباشد ، پس اگر چنين نباشد كه گاهى كار خوب را براى خوبى ، انجام مىدهند ، بايد اين‌گونه سپاسگزارى از ما انجام دادنى ، و بر ما واجب نباشد ، زيرا سود و زيان‌هائى كه سپاسگزارى ، بايد برايش انجام گردد ، پيچيده و پوشيده است ، و هيچ يك آنها را نمىتوان چنين گردانيد ، كه سپاسگزارى را برايش انجام داد .\r\n\r\n","description":"","footnote":"","page_name":" 233 ","page_number":359},
  {"content":"\r\n\r\nو نيز بدى كار ، شخص را از انجام دادن آن ، رو گردان مىكند ؛ پس بايد خوبى كار ، به انجام دادن آن واداركننده باشد ؛ همچنان‌كه چون زيان ، شخص را وادار مىكند كه كارى را انجام ندهد ؛ سود ، او را وادار مىكند كه كار را انجام بدهد .\r\n\r\n","description":"","footnote":"","page_name":" 234 ","page_number":360},
  {"content":"\r\n\r\n\r\nفصل در اين‌كه خداوند برتر از همه چيز انجام شدن كارهاى بد را نمىخواهد « 1 »\r\nاگر موجود بلاآغاز برتر از همه چيز ، انجام شدن كار بد را بخواهد ، از اين بيرون نيست كه يا به خودى خود آن را اراده مىكند ، و يا به واسطهء صفت ديگرى كه آن را به خودى خود دارد ، آن را اراده مىكند ، و يا نه به خودى خود و نه به واسطهء صفتى كه علت صفت اراده باشد ، آن را اراده مىكند « 2 » .\r\n\r\n\r\n","description":"","footnote":"\r\n( 1 ) در اين فصل ثابت مىشود كه كارهاى بد آفريدگان به خواست خدا از آنها سر نمىزند ، بلكه كار هركسى به خواست خود اوست .\r\n( 2 ) اين احتمالات و احتمالات ديگرى زايد بر اين‌ها در فصل مخصوص به خود اراده ، گذشت و فهرست آنچه در اين‌جا ذكر شده از اين قرار است : الف - صفت اراده به وجود خود ذات ، موجود باشد و مغايرت مفهومى داشته باشد .\r\nب - صفتى زايد بر ذات و معلول خود ذات بوده و عارض و قائم به خود ذات و معلول آن باشد .\r\nج - ، صفت عارضى كه نه خود ذات ، و نه معلول خود ذات باشد ، بلكه معلول غير باشد .\r\nد - صفت ، ارادهء مستقل و جدا از ذات و موجودى قديم باشد . ه - صفت ، ارادهء مستقل و غيرعارض بر ذات و موجودى حادث باشد ؛\r\nدر فصل مخصوص به اراده همهء اينها باطل گرديد به جز شق اخير كه شيخ آن را مىپسنديد .\r\n( مترجم )\r\n","page_name":" 235 ","page_number":361},
  {"content":"\r\n\r\nو يا به واسطهء صفت اراده‌اى كه موجود بلاآغاز ، و يا موجود نوپديد باشد آن را اراده مىكند ، و همهء اين اقسام را در گذشته‌ها باطل كرديم مگر آن‌كه به ارادهء موجود نوپديد اراده‌كننده باشد .\r\nپس اگر به صفت ارادهء نوپديد كارهاى بد را اراده كند ، بايد خود اين اراده را بيافريند ؛ و آفريدن چنين اراده‌اى خودش كار بد است ، و به همان دليل‌هائى كه گذشت ، نمىشود كار بد از او سر بزند .\r\nپس اگر بگويند : چرا مىپنداريد كه آفريدن ارادهء بد كار بدى است .\r\nخواهيم گفت : براى اين‌كه ما به علم ضرورى دانستيم كه هركس آن را اراده كردن كار بد بشناسد ، بدى آن را هم مىداند ، پس بايد علت بدى آن همين باشد كه اراده كردن كار بد است ؛ همچنان كه دربارهء ستمگرى مىگوئيم : هركس كارى را ستمگرى بشناسد ، مىداند كار بدى است ؛ و كسى كه آن را ستمگرى نشناسد ، كار بدش هم نمىشناسد ، پس دانستيم علت بدى ، ستمگرى بودن آن است ؛ و گفتار در اراده كردن كار بد هم به همين‌گونه مىباشد .\r\nو كسى نمىتواند بگويد : علت بدى ، در اراده كردن كار بد اين است كه از آن نهى شده است ؛ و يا براى اين است كه اراده‌كنندهء كار بد پروردهء ديگرى است ، و يا نوپديد گرديده ، و يا برده است ، و يا چيزهاى ديگر به مانند اينها مىباشد .\r\nو نادرستى اين سخن براى پاسخهائى است كه داده شد و همهء آنها در جائى كه گفتيم : ستمگرى براى ستم بودنش بد است ، گذشت ؛ و دوباره گفتنش دليلى ندارد پس راه ، در هر دو جا ، يكى است .\r\nو نيز ، در اين گفتگوئى نيست كه خداوند از همه كارهاى بد نهى كرده است ؛ و ما آشكار كرديم كه نهى كردن ، بدآيند بودن كارى را مىرساند كه از آن نهى شده است ؛ پس اگر خداوند كار بد را اراده كند ، از يك روى ، همان چيزى را اراده مىكند كه بد آيند و ناپسند داردش ؛ و اين نشدنى است .\r\nو نيز فرمان دادن به كار بد ، بدون هيچ گفتگوئى بد است ؛ و ما آشكار كرديم كه به هيچ كارى فرمان داده نمىشود مگر كه آن را اراده كرده باشند ؛ و چون به\r\n\r\n","description":"","footnote":"","page_name":" 236 ","page_number":362},
  {"content":"\r\n\r\nكار بد فرمان دادن ، بد است ؛ بايد چيزى كه آن را بد گردانيده همان اراده كردن كار بد باشد .\r\nو در مورد توانائى داشتن بر كار بد ، نمىبايد چنين سخنى گفته شود ؛ زيرا توانائى اثرى به جز پديد آوردن كار ندارد ؛ نه كارى را بد مىگرداند و نه علت بدى كارى را فراهم مىكند .\r\nو نيز اگر خداوند كار بد را اراده كند ، مىبايست ، دوستدار آن باشد و بدان خوشنود گردد ، زيرا خوشنودى و دوست داشتن همان اراده مىباشند كه بر پاره‌اى از روىها پديد مىآيند ؛ و ما اين را « در مقدمه‌اى بر علم كلام » آشكار كرديم ؛ و همهء مسلمانان بر اين هماهنگ مىباشند كه هركس بگويد خداوند كار بد را دوست دارد و بدان خوشنود است ، كافر شده است . و همانا خداوند برتر از همه چيز ، فرموده است :  « وَ مَا اللَّهُ يُرِيدُ ظُلْماً لِلْعِبادِ »  ،  « وَ مَا اللَّهُ يُرِيدُ ظُلْماً لِلْعالَمِينَ »  و فرموده است :\r\n « يُرِيدُ اللَّهُ بِكُمُ الْيُسْرَ ، وَ لا يُرِيدُ بِكُمُ الْعُسْرَ »  و از بزرگترين دشواريها كافر بودن ، و انجام دادن كارهاى بدى است كه شكنجه‌هاى بزرگ بدان سزاوارى حاصل شود .\r\nو خداوند برتر از همه چيز فرموده است :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  و اين لام بدون هيچ گفتگوئى براى تعيين غرض است ، زيرا اگر لام تعيين عاقبت مىبود مىبايست دروغ باشد .\r\nاما كارهائى را كه كسان غيرمكلف و بىخرد « از مردم ، و چهارپايان » انجام مىدهند ، روا نيست كه خداوند آنها را اراده كند و نه آن‌كه ناپسند داشته باشد زيرا اين‌گونه كارها به راه بيهوده كارى مىروند ، و اراده كردن كارهاى مباح در سراى تكليف به همين‌گونه است زيرا هيچ هدفى در اين گونه كارها نيست ، و اگر نيكى در اين گونه كارها روى بدهد روا خواهد بود كه خداوند آنها را اراده كند .\r\nاما دربارهء خوردن و نوشيدن در بهشت ، ميان مردم كسانى هستند كه مىگويند :\r\nبه همان دليل كه گذشت ، روا نيست خداوند اين كارها را اراده كند ؛ و پاره‌اى از آنان آن را براى بيشتر شدن خوشى فراخى يافتگان روا دانسته‌اند و گفتار خودشان را به فرمودهء خداوند :  « كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ »  وابستگى\r\n\r\n","description":"","footnote":"","page_name":" 237 ","page_number":363},
  {"content":"\r\n\r\nداده و گفته‌اند : اين فرمان دادن است .\r\nو كسانى كه گفته‌اند خداوند كارهاى آنان را اراده نمىكند برآنند كه اين آيه به مانند اين است كه خداوند فرموده است :  « فَإِذا طَعِمْتُمْ فَانْتَشِرُوا ،   وَ إِذا حَلَلْتُمْ فَاصْطادُوا »  و هيچ يك اينها به راستى امر نيست .\r\nپس اگر بگويند : چنانچه روا باشد كارهائى از آفريدگان سر بزند كه خداوند آنها را نخواسته باشد ؛ سستى ، ناتوانائى و كم‌وكاست به او روى مىدهد ؛ زيرا اگر پادشاه از مردمش كارى بخواهد ، كه انجام نگردد سستى و ناتوانى او را مىرساند .\r\nگفته خواهد شد : در آنچه مىنگريم كار جز اين است زيرا هرگاه پادشاه از مردمش كارى بخواهد كه سودش به خود آنها باز گردد ، نه به او ، و جز آنچه او مىخواهد از آنان سر بزند ، هيچ ناتوانى و كم‌وكاستى به او روى نخواهد آورد ؛ و اين را در جائى مىتوان گفت كه او از آنان يارى بجويد ، و از نابود شدن چيزهائى كه به از دست رفتن آنها زيانى به نيرومندى او مىرسد جلوگيرى بخواهد ؛ و بر هيچ خردمندى پوشيده نيست كه هرگاه يهودى فرومايه ، به كنشت درآيد و پادشاه مسلمانان را بد آيد و جز آن را اراده كند ، هيچ سستى و ناتوانى به او روى نمىدهد ؛ و اگر چنان بود كه آنان گفتند ، مىبايست ، هنگامى كه جز آنچه به آن فرمان داده است رفتار كنند ناتوانى و كم‌وكاست و سستى به او روى بدهد ؛ زيرا آنچه در پيش ماست و مىبينيم ميان اين دو جا ، جدائى فراهم نمىكند .\r\nو هيچ گفتگوئى نيست كه خداوند برتر از همه چيز ، كافران را فرمان داده است كه ايمان بياورند ، هرچند كه ايمان نمىآورند .\r\nو نيز ما آشكار مىدانيم كه پيمبر عليه السلام ، از همهء كافران مىخواست كه ايمان بياورند ، و با پيوسته كافر بودن آنان سستى و كم‌وكاستى به او روى نمىداد .\r\nو نيز شيطان ، از كافران مىخواهد كه كافر باشند ، و پيش كسانى كه با ما در اين‌باره ناهماهنگى دارند خداوند نيز از ايشان مىخواهد كه كافر باشند ، و پيمبر از آنان مىخواهد كه ايمان بياورند ، و بنابراين ارادهء شيطان با ارادهء خداوند يكسان است ،\r\n\r\n","description":"","footnote":"","page_name":" 238 ","page_number":364},
  {"content":"\r\n\r\nو ارادهء پيمبر با ارادهء خداوند برتر از همه چيز ناهماهنگى دارد ؛ و در اين سخن ، هر آنچه هست ، مىدانيد .\r\nو نيز مىبايست ، از اين‌كه خداوند برتر از همه چيز آنان را بر ايمان آوردن ، توانا گردانيده است ، توانا كرده باشدشان كه بر او چيرگى يابند و او را ناتوان گردانند ، و از اين‌كه به آنان فرمان داده است كه ايمان بياورند ، فرمان داده باشد كه بر او چيره گردند و ناتوانش كنند .\r\nو نمىتوانند بگويند : خداوند ، آنان را بر ايمان آوردن توانا نكرده است زيرا اگر بر آن توانا گردانيده بود ، ايمان مىآوردند ، براى اين‌كه توانائى هم‌زمان با انجام دادن كار است ؛ ( و اين سخن از آن‌رو نادرست است ) كه پيش ما بنابر آنچه اگر خدا بخواهد ، آشكار خواهيم كرد ، كه توانائى پيش از انجام دادن كار است و كافران هنگامى كه كافر مىباشند ، بر آن توانايند كه ايمان بياورند .\r\nپس اگر بگويند : چنانچه روا باشد خداوند كارهائى از بندگان را اراده كند كه آنان انجام نمىدهند ، مىبايست روا گردد كارهائى را كه خودش هم انجام مىدهد اراده كند .\r\nگفته خواهد شد : نبودن كارى كه بخواهد خودش انجام بدهد ، و انجام نگردد ، براى مطالب گذشته است ، كه انجام نشدن كار يا براى ناتوانى و يا نبودن دست - افزار يا چيزهاى ديگرى است ، كه بدون آنها كار انجام نمىگردد .\r\nاما انجام نشدن كارى كه او بخواهد ديگران از راه بر گزينش خودشان انجام بدهند ، چنين نيست كه يافت نشود . بلكه هرگاه خدا بخواهد كه ديگران كارى را به راه ناگزيرى انجام بدهند ، ما آن را ، با كارى كه خداوند ، خودش بخواهد انجام بدهد ، برابر مىدانيم ، براى اين‌كه با يكديگر در اين انبازند كه حتمى هستند زيرا چنين مىرساند كه شخص ، با ناگزير بودن در كار ، توانا بر ترك كردن نيست .\r\nپس اگر بگويند : چنانچه بندگان كارى را انجام بدهند و خدا نخواهد انجام گردد ، كارى را انجام داده‌اند كه خداوند از انجام شدنش سر باز مىزند و چنين چيزى نشدنى است .\r\n\r\n","description":"","footnote":"","page_name":" 239 ","page_number":365},
  {"content":"\r\n\r\nگفته خواهد شد : ابا كردن در هيچ‌چيز مانند نخواستن نيست ؛ زيرا ابا كردن ، جلوگيرى كردن يا خوددارى كردن است ، و براى همين است كه اباكننده را مىستايند و مىگويند : فلانى از ستم كشيدن ابا مىكند ، و ناپسند داشتن ستودنى نيست ؛ زيرا همه كس آن را ناپسند دارد ؛ و ستودن براى خوددارى كردن از ستم كشيدن است .\r\nپس اگر بگويند : همهء مردم مسلمان يكسره مىگويند : « ما شاء اللّه كان و ما لم يشأ لم يكن » و اين گفتار سخن شما را كه مىگوئيد : خداوند از كافر ايمان خواسته و كفر از او نخواسته ، از ميان مىبرد .\r\nگفته خواهد شد : اين سخن پذيرفته نيست ، بلكه ما و همهء مردمى كه معتقد به عدل هستند از پذيرفتن اين سخن خوددارى مىكنند ، پس از آن ، ايشان مىگويند :\r\n« لا مرد لامر اللّه و لا محيص عنه » و بنا به گفتهء آنان : كافر فرمان خدا را رد كرده است پس اگر آنان آيه را از معنى خود ، برگردانند ما هم برمىگردانيم و چنانچه از تأويل خوددارى كنند ما هم خوددارى مىكنيم . و اگر هم از ايشان بپذيريم كه همهء مردم مسلمان چنين مىگويند ، و اين را هم فرا بگيرد ؛ خواهيم گفت : آنچه را خدا بخواهد خودش انجام بدهد انجام شده خواهد بود ؛ يا آنچه را از ديگران بخواهد و آنان را بر آن ناگزير گرداند انجام شده خواهد بود .\r\nپس اگر بگويند : اگر خداوند همهء فرمان‌ها را خواسته باشد مردم انجام بدهند ، و كسى سوگند بخورد كه فردا اگر خدا بخواهد ، بدهى خودم را خواهم پرداخت و همان فردا نپردازد ، مىبايست او سوگندشكنى كرده باشد ، و همهء دانايان دين ، جز اين مىگويند « 1 » .\r\nگفته خواهد شد : ميان مردم كسانى هستند كه چنين كرده و گفته‌اند : اگر بدهى خود را نپردازد ، سوگندشكنى مىكند ، و پاره‌اى گفته‌اند سوگندشكنى نمىكند زيرا ؛ خواستن در اينجا شرط نيست ، و براى باز نگهداشتن سخن از تمام بودن كار\r\n\r\n\r\n","description":"","footnote":"\r\n( 1 ) زيرا جمله را منجز ادا نكرده و به جملهء شرطيه ادا نموده كه معلق است .\r\n","page_name":" 240 ","page_number":366},
  {"content":"\r\n\r\nبر جمله درآمده است ؛ و براى همين است كه بر ماضى هم در مىآيد ، هرچند شرط به گذشته در نمىآيد ، و اين اندازه از گفتار در اينجا بس است .\r\nاما كارى را كه خداوند برتر از همه چيز اراده مىكند و انجامش مىدهد براى هدفى است كه ويژهء آن كار ، مىباشد ، و ناگزير بايد آن را اراده كند .\r\nو اين كه گفتيم : براى هدفى كه ويژهء آن كار باشد ، براى اين است كه خود اراده را فرا نگيرد ، زيرا اراده براى هدف ويژه‌اى پديد نمىآيد و همانا اراده پيرو آن چيزى است كه اراده مىشود .\r\nاما سبب و مسبب را ناگزير بايد با هم اراده كند ، هرچند كه در ما ، نمىبايد چنين باشد ؛ زيرا خداوند مىتواند سبب را پديد آورد و از پديد آمدن مسبب جلوگيرى كند ؛ پس اگر هدفى براى پديد آمدن مسبب نباشد ، آن را پديد نمىآورد .\r\nو نمىشود كه خداوند از كارهاى خودش بدش بيايد ، زيرا بد آمدنش از كارى ، بيهوده است ، براى اين كه هريك ما از كار خودش بدش مىآيد ، تا از آن كار روگردان شود ، و خودش را به كناره‌گيرى كردن از آن وادار گرداند ، و اين در خداوند برتر از همه چيز وجود ندارد .\r\nاما كارهائى را كه او اراده مىكند ، بندگان انجام بدهند ، ناگزير ، بايد وابستگى به كار خود او داشته باشد ، و يا به چيزى بستگى داشته باشد كه سزاوارى آن از كار او حاصل شده باشد ؛ نخست مانند فرمان دادن است ؛ دوم : اراده كردن اين است كه مردم بهشت بخورند و بنوشند ، بنا به يكى از دو عقيده كه گذشت ؛ و بنابراين خداوند برتر از همه چيز ، انجام دادن همهء كارهائى را كه به آن فرمان داده است از بندگان اراده مىكند ، زيرا خود او به آنها فرمان داده و مردم را به انجام دادنش خوانده است ؛ و همانا ما آشكار كرديم كه فرمان دادن ، به اراده كردن انجام شدن كارى كه به آن فرمان داده شده است ، فرمان مىشود ، و نهى كردن ناپسند داشتن كارى را كه از آن نهى شده اقتضا مىكند ، و سخن در اين‌باره گذشت .\r\n\r\n","description":"","footnote":"","page_name":" 241 ","page_number":367},
  {"content":"\r\n\r\nو نمىشود ، براى اين كه خود فرمان دادن را اراده كند . فرمان‌دهنده باشد « 1 » همچنان كه اگر اراده كند خبردهنده باشد ، خبردهنده خواهد شد ، زيرا اگر خود فرمان دادن را اراده كرده باشد ، مىبايست روا باشد ، به كارى كه نمىخواهد انجام شود ، فرمان بدهد ، همچنان كه از آنچه نمىخواهد انجام يابد ، خبر مىدهد ، و حال آن كه ما جز اين را مىدانيم و اگر خود امر كردن را اراده كرده باشد ، مىبايست به كارى كه انجام‌شدنى نباشد و مربوط به گذشته باشد ، يا به جاى مانده باشد ، يا از گذشته‌هاى بلاآغاز در حال انجام شدن باشد ، بتواند فرمان بدهد ، همچنان كه مىتواند از اين‌ها خبر بدهد و حال آن كه اين سخن نادرست است .\r\nبخش نخست از كتاب پايان يافت ، و گفتار در گويا بودن خداوند برتر از همه چيز ، و آنچه وابسته بدان است از پى مىآيد .\r\n\r\n\r\n","description":"","footnote":"\r\n( 1 ) خلاصهء مطلب اين است كه امر كردن به اين حاصل مىشود ، كه انجام شدن كارى را اراده كند نه اين كه صرفا بخواهد آمريت و فرماندهى خودش را ثابت كند و انجام شدن كارى را قصد نداشته باشد .\r\n","page_name":" 242 ","page_number":368},
  {"content":"\r\n\r\n\r\nبخش دوم « 1 »\r\n\r\n\r\n","description":"","footnote":"\r\n( 1 ) بخش اول در اثبات ذات الهى و صفات حقيقيهء او بود و بخش دوم در صفات افعاليهء او است .\r\n","page_name":" 243 ","page_number":369},
  {"content":"\r\n\r\nاز كتاب تمهيد الاصول كه شرح رسالهء جمل العلم و العمل سيد بزرگ ، مرتضى على بن الحسين است خدايش بيامرزاد ، و شيخ پيشواى نيك‌فرجام ، ابو جعفر ، محمد بن الحسن بن على الطوسى كه خداوند از او خوشنود بادا آن را املا كرده است .\r\n\r\n","description":"","footnote":"","page_name":" 244 ","page_number":370},
  {"content":"\r\n\r\nبسم اللّه الرحمن الرحيم\r\n\r\nفصل در اين كه خداوند برتر از همه چيز سخن‌گوى است و چيزهائى كه به آن وابستگى دارد\r\nاين فصل به روشن كردن چيزهائى نياز دارد :\r\n1 ) از آن جمله روشن كردن سخن گفتن ، و آشكار كردن حقيقت سخن‌گو مىباشد .\r\n2 ) ثابت كردن سخن‌گو بودن خداوند ، و حقيقت صفت سخن‌گوئى او و ما همهء اين‌ها را به كوتاهترين اندازه‌اى كه ممكن باشد ، اگر خدا بخواهد ، آشكار خواهيم كرد .\r\nاستوارترين چيزى كه سخن گفتن به آن تعريف شده اين است كه گفته‌اند :\r\nسخن گفتن چيزى است كه از دو حرف و بالاتر ، از اين حروف تصورشدنى به رشته كشيده شده باشد و از كسى سر بزند كه از مانندهاى او سودرسانى معنائى درست باشد .\r\nگفتيم : سخن از دو حرف به رشته كشيده مىشود ، زيرا يك حرف سخن گفتن\r\n\r\n","description":"","footnote":"","page_name":" 245 ","page_number":371},
  {"content":"\r\n\r\nنيست ؛ و اين كه مىگويند « ق » و « ع » سخن گفتن است براى اين كه در اصل اوق ، و ، اوع بوده ، و براى گونه‌اى از گرداندن افتادگى يافته است « 1 » و چگونه يك حرف سخن گفتن خواهد بود ، و شخص سخن‌گو ، ناگزير بايد ، سخن خودش را به يك حرف متحرك آغاز كند ، و بر يك حرف ساكن باز ايستد ، و اين كار در يك حرف انجام شدنى نمىباشد .\r\nو گفتيم بالاتر از دو حرف ، براى اين كه بيشتر از دو حرف گوناگون است :\r\nاز سه حرفى و چهار حرفى و جز آن ، پس نمىتوان آن را به اندازه درآورد .\r\nو گفتيم : هنگامى از كسى كه سودبخشى معنى از او درست باشد سر بزند ؛ براى اين كه سخن گفتن پرنده مانند زاغ و طوطى و جز آن‌ها را فرا نگيرد ؛ زيرا اينها را سخن گفتن به راستى نمىگويند ؛ براى اين كه معنى بخشيدن را سود نمىدهند .\r\nو گفتيم : مانندهاى آن ؛ براى اين كه سخن فراموشكار و خوابيده ، و ديوانه ، از سخن گفتن بيرون نرود ، زيرا هرچند از آنان سودبخشى معنى ، درست نمىآيد ، اما از مانندهاى آنان درست مىآيد .\r\nو آنچه مىرساند كه تعريف سخن گفتن ، به راستى همين است ، اين دليل است كه اگر چيزى اين صفتها برايش درست شوند ، سخن گفتن ناميده مىشود ؛ و هرگاه اين صفتها در آن فراهم نيايند ، آن را سخن گفتن نمىنامند ؛ و به همين دليل دانسته شد كه تعريف آن همين است .\r\nو روا نيست سخن گفتن را چنين تعريف كنند و بگويند : سخن گفتن آن است كه سودبخش معنى باشد ، و صفتهائى را كه شرط كرديم نيفزايند ، براى اين كه مردم لغت‌دان سخن گفتن را دو بخش كردند و گفتند : سخن مهمل و مفيد ؛ پس آنچه معنائى را سود ندهد آن را هم سخن گفتن نام دادند ، و بيمار بيهوده‌گو ، و خوابيده را اگرچه هيچ معنائى را سود ندهند ، سخن‌گو ناميدند .\r\n\r\n\r\n","description":"","footnote":"\r\n( 1 ) ق امر است از وقى يقى و ع ، امر است از وعى يعى .\r\n","page_name":" 246 ","page_number":372},
  {"content":"\r\n\r\nعلاوه بر آن ، معنى بخشيدن از همسازى كردن مردم زبان‌دان پيروى مىكند ، و همسازى كردن مردم سخن‌دان در اين كه چيزى سخن گفتن باشد اثرى ندارد ؛ و كسى كه مىگويد : سخن گفتن چيزى است كه سودبخش معنى باشد ؛ و صفات ديگرى را كه پيش از اين گفتيم ، شرط نمىداند ؛ بايد او بپذيرد كه نشان دادن به اندام هم ، سخن گفتن باشد ، و گره زدن انگشتان و نوشتن نيز ، سخن گفتن باشد ؛ زيرا همهء اينها معنى مىبخشند ، و هيچ كس اينها را سخن گفتن نمىشمارد .\r\nو نمىشود سخن گفتن جز آواز ، چيز ديگرى باشد ، هرچند ، با آواز همراه باشد ؛ زيرا اگر چيز ديگرى به جز آواز باشد ، و ميان آن دو وابستگى هم نباشد ، مىبايست روا گردد ، يكى از آن دو بدون ديگرى موجود گردد ، و درست باشد كه سخن گفتن ، بدون آواز ، و يا بر آن روئى كه گفتيم ، آواز بدون سخن گفتن وجود پيدا كند ، همچنان كه بنابراين روش مىگويند : دوست داشتن همان اراده كردن است ، و ما جز اين را مىدانيم .\r\nاما كسى كه مىگويد : سخن گفتن صفتى درونى است « 1 » ؛ از اين دو بيرون\r\n\r\n\r\n","description":"","footnote":"\r\n( 1 ) به طورى كه از اول كتاب ملاحظه شده روش شيخ طوسى به طور كلى اين است كه هر حكمى در مورد ذات الهى صادر مىكند ، نخست از طريق مشاهده در امور محسوس ، سپس از راه ملاحظه در امور روانى ، و وضع موجود در خودمان ، مفهوم و ماهيت هريك از صفات ذاتى و عملى را مورد دقت قرار داده و پس از استخراج مفهوم و ماهيت مطلق و لوازم آنها با توجه به احكام و لوازم وجوب وجود و كمال مطلق ذات الهى طورى آنها را تفسير و اثبات مىكند كه منافى با وجوب و غناء و كمال مطلق ذات او نباشد و از جمله كلام هم كه يكى از صفات عملى خداوند است و به صفات ذاتى تكيه دارد در ابتدا به ماهيت و مفهوم مطلق آن مىپردازد ، سپس آن را در مورد ذات الهى تفسير و توجيه مىنمايد ، و فهرست آراء و عقايد مختلفى كه از طرف متكلمان اسلامى در مورد ماهيت كلام و لوازم و احكام آن به طور مطلق و در مورد ذات الهى بالاخص اظهار شده از اين قرار است :\r\nالف - پيروان احمد بن حنبل ، كلام خدا را : حروف و اصوات ، قائم به ذات الهى ، و قديم دانسته‌اند .\r\n","page_name":" 247 ","page_number":373},
  {"content":"\r\n\r\nنيست كه آنچه مىخواهد بگويد ، يا براى ما هم تصورشدنى است : كه باور كردن ، اراده كردن ، و انديشه كردن باشد ؛ و يا چيز ديگرى جز اينها در نظر دارد .\r\nپس اگر نخست را قصد كرده باشد ، در لفظ با ما ناهماهنگى دارد ، و سخت‌گيرى در آن نيست ؛ و اگر چيز ديگرى بخواهد بگويد ، مىبايست راهى براى ثابت كردن و جدا كردنش از چيزهاى ديگر داشته باشيم ، و از اين دو بيرون نيست ، كه يا از راهى ضرورى و آشكار آن را مىدانيم ، و يا بايد از راه دليل به آن پى ببريم ؛ اگر ضرورى باشد ، مىبايست در شناختنش با ايشان برابر باشيم ، زيرا دانشهاى آشكار به پاره‌اى از خردمندان ويژگى ندارد ، و اگر از راه دليل بايد به آن پى ببريم ناگزير بايد به چيزى تصورشدنى ، تكيه كنيم و ما اثرى براى آن معنائى كه ادعا دارند تصور نمىكنيم ، كه اگر آن را نگفته باشند برايمان حاصل نشده باشد ؛ و هيچ جدائى ميان آن كسى نيست كه سخن گفتن را صفتى درونى مىداند ، يا آن كسى كه آواز را صفتى درونى مىداند ، و همچنين صفتهاى ديگر را ، هرچند اثرى\r\n\r\n\r\n","description":"","footnote":"\r\nب - پيروان ابو عبد اللّه كرام ، كلام خدا را : حروف و اصوات ، قائم به ذات الهى و حادث گفته‌اند .\r\nج - فرقه معتزله ، كلام خدا را : حروف و اصوات ، قائم به هوا ، حادث عقيده دارند .\r\nد - فرقه اشاعره ، كلام خدا را : صفتى باطنى و غيرمحسوس ، قائم به ذات الهى ، قديم پنداشتند .\r\nدر ميان اين عقايد نظر فرقهء حنبليه از همه عجيب‌تر است ، زيرا در عين اين كه ماهيت كلام را صوت و حروف صوتى مىداند در عين حال مىگويد صفت حقيقى خداوند است و مانند صفات ديگر از آغاز وجود داشته و پيوسته و متصل به ذات او است و حال آن كه صورت از تموج هوا و تدريجى حاصل مىشود ، عقيدهء كراميه نيز از جهت ديگر خيلى عجيب به نظر مىرسد ، زيرا كلام را كه حروف صوتى است و تدريجى حاصل مىشود صفت حقيقى ذات الهى شمرده ، و فقط يك‌فرقه از مذاهب اسلامى كه پيروان اشعر مىباشند آن را صفتى باطنى و غيرمحسوس مىشمارند ، و عقيدهء شيخ طوسى در اين باب موافق با فرقه معتزله است كه كلام را صفت نمىداند بلكه حروف صوتى مىداند كه از تموج هوا حاصل گرديده و به فرمان خدا موجود شده است .\r\n","page_name":" 248 ","page_number":374},
  {"content":"\r\n\r\nبراى هيچ يك آنها نباشد .\r\nپس اگر بگويند : شخص سخن‌گو درون خودش صفتى مىيابد كه پيش از سخن گفتن آن را با آواز مىانديشد و آواز برابر با آن مىباشد .\r\nگفته خواهد شد : آنچه تصور مىشود ، كه گوينده پيش از سخن گفتن آن را درون خود مىيابد ، يا اين است كه يكسره دل بر سخن گفتن نهاده است ، و يا دانا بودن به چگونگى پرداختن سخن است ، و يا انديشيدن در آن‌باره است ؛ پس اگر هيچ يك آنها را قصد نكرده باشند آنچه ادعا دارند تصورشدنى نمىباشد .\r\nو بسا گفته‌اند : مىشود چنين باشد كه كسى درون سينهء خودش آوازى پديد آورد كه با نفس كشيدن آن را ببرد ، و همان سخن گفتن پوشيده باشد « 1 » هرچند ما آن را نشنويم و روا باشد فرشتگان و پريان آن را بشنوند و همان است كه با خود سخن گفتن « 2 » ناميده مىشود ، و براى همين است كه هركس نفس خودش را در جا نگهدارد ، نمىتواند با خود سخن بگويد . و اين كه مىگويند : درونم سخنى و گفتارى است ، نادرست است ؛ زيرا اينها دست‌آويز شدن به لفظپردازى براى ثابت كردن صفت سخن گفتن مىباشد « 3 » و اين روشى نادرست مىباشد ؛ و به مانند اين است كه كسى بگويد درونم اين است كه سوارى كنم و سفر انجام بدهم ، خانه بسازم ، و مانند اين‌ها ، اگرچه چنين انديشه‌اى در خود نداشته باشد .\r\nعلاوه بر آن كسى كه اين سخن را مىگويد ، از آن بيرون نيست كه يا خودش آن را دانسته است ، و يا ندانسته است ، اگر ندانسته است ، گفتارش سند نيست ، و اگر دانسته است ، از آن بيرون نيست كه يا به طور روشن آن را دانسته است ، و يا به دليل .\r\nادعا كردن دانش آشكار در اين‌باره نشدنى است ، براى اين كه مورد گفتگو\r\n\r\n\r\n","description":"","footnote":"\r\n( 1 ) كلام خفى\r\n( 2 ) حديث النفس\r\n( 3 ) مقصود اين است كه با لفظپردازى مىخواهند كلام نفسى را كه مدعاى ايشان است ثابت كنند .\r\n","page_name":" 249 ","page_number":375},
  {"content":"\r\n\r\nمىباشد ؛ و اگر با دليل آن را دانسته است ، بايد دليلش را بگويد ؛ براى اين كه دليل سند است ، نه گفتن او .\r\nو اين كه مىگويند : درونم سخنى است ، اين را مىخواهند بگويند كه برآنم سخنى بگويم ، يا دانشى دارم كه مىخواهم آن را به تو بگويم ؛ و آنچه پرده از كار برمىدارد اين است كه اگر آشكار آن را بگويند براى رساندن آنچه در نظر دارند جانشين همان خواهد شد كه مىگويند .\r\nو دليلى كه مىرساند : سخن گفتن صفتى درونى نيست ، اين است كه اگر صفتى درونى مىبود بايستى روا باشد كه گنگ و شخصى كه خاموش است داراى اين صفت باشد ، زيرا وجود يك صفت درونى با درست نبودن افزار گفتن ، و خاموش بودن منافات ندارد ، و ما مىدانيم كه گنگ را نمىتوان گوينده توصيف كرد ، و كسى را نمىتوان گفت سخن‌گوى خاموش است ، همچنان كه مىدانيم كسى را نمىتوان گفت ايستادهء نشسته است .\r\nو نمىبايد سخن گفتن همراه با حالتى باشد ، زيرا اگر مىبايست همراه با حالتى باشد بايد روا باشد ، كسى كه نه به اجمال و نه به تفصيل ، سخن گفتن را نمىشناسد ، شخص سخن‌گو را داراى اين حالت بداند ، همچنان كه اگر كسى علم و قدرت را نه به اجمال و نه تفصيل نشناسد رواست شخص دانا را دانا ، و توانا را توانا بداند ، و ما مىدانيم تا كسى آنچه را سخن گفتن مىنامند نشناخته باشد ، شخص سخن‌گو را نمىتواند ، سخن‌گو بداند .\r\nو نيز ، سخن از درهء كوه كه جسم بىجان است برمىآيد ، و چيزى كه در موجود زنده بايد همراه با حالتى باشد ، نمىشود كه در جسم بىجان وجود پيدا كند .\r\nو نيز ، سخن ، سخن نخواهد بود مگر آن كه به صورت جمله درآيد ، و چيزى كه بايد همراه با حالتى باشد ، همراه بودنش با آن حالت به اجزاء جمله باز مىگردد ؛ و اگر اجزاء جمله ، سخن‌گو بودنش را فراهم مىكردند ، بايستى هريك از ما ، با گفتن يك حرف سخن‌گو باشد ، و اين نادرست است .\r\n\r\n","description":"","footnote":"","page_name":" 250 ","page_number":376},
  {"content":"\r\n\r\nاما شخص سخن‌گو : و او كسى است كه ، برابر با انگيزه‌ها و رويدادهايش ، كه چه چيز را آهنگ كند ، يا از چه چيز خوددارى كند ، و چه افزارى داشته باشد ، و جز اينها ، آنچه را سخن ناميديم از او سر بزند .\r\nو او را از اين رو سخن‌گو مىنامند كه سخن را پديد مىآورد ، زيرا صفتى كه ياد كرديم ، جز اين نيست كه پديدآورندهء سخن باشد .\r\nو دليلى كه مىرساند ، پديدآورندهء سخن را سخن‌گو وصف مىكنند ، اين است : هرگاه كسى را يافتيم كه آنچه را پيش از اين ، سخن تعريف كرديم ، در او به حد تمامى برسد ، او را سخن‌گو نام مىبرند ، و اگر آنچه گفتيم در او فراهم نشود سخن‌گويش نمىدانند ، پس به مانند زننده هنگامى به اين وصف مىشود كه بدانند برابر با انگيزه و رويدادهايش زدن از او سر زده باشد ، و جنباننده و در جا نگهدارنده به همين گونه است و هيچ روى نشان دادنى و صفتى يافت نمىشود كه تا ندانند برايش حاصل شده است سخن‌گويش خوانند .\r\nو نيز مردم ، بيماران روانى را به اين وصف مىكنند كه پريان به زبانشان سخن مىگويند ، براى اين كه باور كرده‌اند كه سخن گفتن آنان برابر با چيزهائى است كه پريان آن را آهنگ كرده‌اند ، و براى همين است كه هرگاه از كارهاى پوشيده ، سخن بگويند ، و يا مال دزديده‌اى را نشان بدهند آن را به جن ، نسبت مىدهند ، و هنگامى كه خدا را به پاكى ياد كنند يا قرآن بخوانند آن را به جن نسبت نمىدهند ، و ما به گمراهىهاى مردم استدلال نمىجوئيم ، زيرا گمراهى آنان در اين است كه رفتار جن را در كارهاى غير عادى مىدانند ، نه در اين كه گفتن سخن را به كسى نسبت مىدهند كه برابر با انگيزه‌ها و رويدادهايش ، سخن مىگويد ، و اين به مانند نام خدايان به بتها دادن است ، زيرا در اين كه نام خدايان به آنها مىدهند گمراه نشده‌اند ، براى اين كه باور كرده‌اند كه بتها سزاوار پرستش هستند ، و گمراهى مردم در همين است كه بتها را سزاوار پرستش دانسته‌اند .\r\nپس اگر بگويند : اين از گفتار زنان و توده مردم است ، و سخن كسانى نيست كه گفتارشان را بتوان سند گرفت .\r\n\r\n","description":"","footnote":"","page_name":" 251 ","page_number":377},
  {"content":"\r\n\r\nگفته خواهد شد : اين سخن درست نيست ، زيرا مىدانيم ، هركس پىبرده باشد كه شخص درست انديشه و تندرست ، كه با آنچه به زبانش بيايد ، سخن بگويد ، سخن گفتنش برابر با چيزهائى خواهد بود ، كه آن را مىجويد ، و هنگامى كه باور كرده باشد ، سخنى برابر با حالات جنيان گفته شده است ، آن سخن را به جنيان نسبت خواهد داد ، هرچند اين عقيده از گمراهىهاى تودهء مردم باشد و در ميان گمراهىهاى ديگرى ، به مانند اين كه تودهء مردم ، دارا هستند به شمار آيد .\r\nپس اگر بگويند : سخن آنان را از اين رو به جنيان نسبت مىدهند ، كه باور كردند ، جن در همهء تن و اندامهايش روان شده است ، و از اين جهت مىشود كه سخن گفتن او را به جن نسبت بدهند ، زيرا باور كرده‌اند كه سخن در اندام جن حلول كرده است ، و براى همين كه گمان كردند ، جن در او حلول كرده است ، سخن را به جن نسبت مىدهند .\r\nگفته خواهد شد : سخنى كه از شخص بيمار شنيده مىشود ، به همان گونه از زبانش شنيده مىشود كه در زمان تندرستى از او شنيده مىشد ؛ تا آنجا كه اگر در زبانش ، بعضى از حروف ، حرف ديگر ادا مىشد ، يا در گفتن حرف ( ت ) كندى داشت ، و يا تودماغى يا جز آن ادا مىكرد « 1 » در حال بيمارى هم به مانند آن از او شنيده مىشد ، و از اين برمىآيد كه سخن از زبان بيمار سر زده ، نه زبان جن ، و اگر آنچه ما گفتيم درست نباشد ، چگونه خواهد شد كه برابر با خواسته‌هاى جن آن را بدانند .\r\nدليل ديگرى كه نيز مىرساند : گويندهء سخن كسى است كه سخن را پديد آورد ، اين است كه از سه حال بيرون نيست ؛ يا شخص ، از جهت اين كه سخن را پديد مىآورد سخن‌گو مىباشد ؛ و يا از آنجا كه الفاظ سخن در او يا در پاره‌اى از او حلول كرده سخن‌گوى است ؛ و يا از آن‌رو كه بايد صفتى در او باشد او را سخن‌گو مىدانند .\r\nنمىشود از آن‌رو كه بايد داراى صفتى باشد ، سخن‌گويش بدانند ؛ زيرا ما\r\n\r\n\r\n","description":"","footnote":"\r\n( 1 ) لثغة ، او تمتمة ، اوخنة\r\n","page_name":" 252 ","page_number":378},
  {"content":"\r\n\r\nآشكار كرديم كه شخص سخن‌گو از جهت سخن گفتن داراى صفتى نيست .\r\nو نمىشود ، براى اين كه الفاظ سخن در او حلول كرده ، او را سخن‌گو بدانند ؛ زيرا اگر چنين بود مىبايست جائى را كه سخن در آن حلول كرده سخن‌گو وصف كنند ، و زبان را سخن‌گو بشمارند ؛ و كوه را سخن‌گو بدانند .\r\nپس اگر اين را روا بدانند بايد بپذيرند ، اثرهائى كه براى سخن گفتن هست كه فرمان دادن ، و باز داشتن ، و آگهى دادن ، راست بودن و دروغ بودن ، و ستودن و نكوهش كردن است همه را به آن نسبت بدهند ، و اين سخنى نادرست است .\r\nو همچنين اگر بگويند : براى اين او را سخن‌گو مىشمارند كه سخن در پاره‌اى از او حلول كرده ، گفتارشان نادرست است ، زيرا الفاظ سخن در پاره‌اى از زبان و پاره‌اى از كوه ، حلول مىكند ، و بايد پاره‌اى از آن را سخن‌گو بدانند ، و حال آن كه خود زبان و كوه را به همهء آنچه گفتيم توصيف مىكنند ، پس اين نيز دروغ است ، و چيزى به جاى نمىماند جز آن كه چون شخص سخن را پديد مىآورد او را سخن‌گو مىنامند .\r\nپس اگر بگويند : براى اين كه سخن به او برپا مىايستد او را سخن‌گو مىخوانند .\r\nگفته خواهد شد : برپا ايستادن سخن چه معنى دارد ، آيا مىگويند راست ايستاده است و اين درست نيست ، يا مىگويند در آن حلول كرده ؛ و آن را باطل كرديم ؛ و چيز ديگرى كه جز اينها باشد تصورشدنى نمىباشد .\r\nو اگر بگويند : براى اين سخن‌گو ناميده مىشود ، كه او سخنى دارد .\r\nخواهيم گفت : سخنى دارد چه معنى مىدهد ؟ آيا مىگوئيد در او حلول كرده كه آن را باطل كرديم ؛ يا مىگوئيد : سخن ، دارائى اوست ، اين هم معنى ندارد ؛ يا كه مىگوئيد سخن گفتن ويژهء اوست ، و اين را اراده نمىكنند ، و اگر غير از اين‌ها را مىگوئيد به ما بفهمانيد ، و چون اين هم باطل شد ، همان كه ما مىخواهيم ثابت گرديد .\r\nاكنون كه معنى سخن گفتن ، و سخن‌گو ، دانسته شد ، راهى كه از آن دانسته\r\n\r\n","description":"","footnote":"","page_name":" 253 ","page_number":379},
  {"content":"\r\n\r\nمىشود كه خداوند سخن‌گوى است شنيدنىهاى شرعى مىباشد ، زيرا خرد از آن تهى مىباشد ، و نمىرساند كه او سخن‌گو باشد ؛ و حال آن كه همهء مسلمانان برآنند كه خداوند برتر از همه چيز ، سخن‌گو مىباشد ، و از دين پيمبر عليه السلام دانسته‌ايم كه خداوند برتر از همه چيز سخن‌گوى است ، و از راه خرد ، دانسته مىشود ، كه خداوند بر پديد آوردن سخن ، توانا مىباشد ؛ زيرا دانستيم ؛ او بر همه گونه كار توانا مىباشد ، و از آنجا كه دانستيم او توانا است ، فشار بيافريند ، و فشار ، پديدآورندهء سخن است .\r\nپس اگر بگويند : اكنون كه شما به گفتهء پيمبر عليه السلام دانستيد كه او سخن گوى است خود پيغمبر از كجا مىداند كه اين سخن ، از خداوند است ، آيا چيز ديگرى مىشنود كه اين سخن اوست و كار به شنيدنىهاى بىپايان مىكشد ، يا به دانشى آشكار مىداند كه اين سخن اوست ، و تكليف از اين جلوگيرى مىكند « 1 » ؛ يا كه از راه خرد فهميده مىشود و اين به جز آن است ، كه شما گفتيد .\r\nخواهيم گفت : از چند راه مىتواند آن را بداند .\r\nاول : اين كه خداوند سخنى بيافريند ، و آن سخن اين را فراگير باشد كه آنچه شنيده شده سخن خداوند برتر از همه چيز است ، و در اين هنگام دانسته مىشود كه آن سخن را خداوند پديد آورده است .\r\nدوم : اين كه خداوند در او دانشى آشكار پديد آورد كه آن سخن هيچ موجود نوپديدى نيست ، و از راه ارزش آن بداند كه سخن خداوند برتر از همه چيز است ، زيرا برايش ثابت شده است كه ناگزير ، اين سخن پديدآورنده‌اى دارد ، و هرگاه دانسته شد كه از گفتار موجودى نوپديد نيست ، ثابت شده است كه سخن خداوند است ؛ و اين غير از آن صورتى است كه خداوند دانشى در او بيافريند كه اين سخن از آن خداوند است ؛ زيرا چنين دانشى بايد پس از آن باشد كه وجود خداوند برتر از همه چيز را باور كرده باشد .\r\n\r\n\r\n","description":"","footnote":"\r\n( 1 ) زيرا تكليف از تكيه كردن بر علمى كه بدون سند باشد جلوگيرى مىكند .\r\n","page_name":" 254 ","page_number":380},
  {"content":"\r\n\r\nپس اگر بگويند : هرگاه پيغمبر ، خداوند برتر از همه چيز را شناخته باشد ، چرا روا نباشد كه خداوند دانشى در او بيافريند كه آن سخن را همان كسى پديد آورده كه او را شناخته است .\r\nخواهيم گفت : چنين چيزى روا نمىباشد ، زيرا دانستن اين كه آن سخن از خداوند است ، شاخه‌اى از دانستن اين است كه خداوند برتر از همه چيز ، موجود است ؛ بنابراين روا نخواهد بود كه شاخ ، دانشى آشكار باشد ، و بن ، به دليل ثابت شده باشد .\r\nسوم : و مىشود كه خداوند در دل پاره‌اى از فرشتگان دانشى آشكار به هستى او و سخنش بيافريند ، و به او تكليفى نداده باشد ؛ و آن فرشته آن سخن را به پيمبر بشنواند ؛ و پيمبر ناگزير گردد كه آن‌را آهنگ كند ، و از آنجا بداند كه سخن خداوند است .\r\nاما اگر پيغمبران سخن را از درختى ، يا سنگى ، يا ريگى بشنود ، نمىشود كه بداند سخن خداوند است ؛ زيرا شايد سخن پاره‌اى از جنيان باشد ؛ و جز اين نخواهد دانست كه سخن انسان نيست .\r\nاكنون كه ثابت شد ، خداوند ، سخن‌گوى است ، از اين بيرون نيست ، كه يا به خودى خود سخن‌گو مىباشد ، و يا به واسطهء صفت ديگرى كه علت آن باشد ، و يا نه به خودى خود ، و نه به واسطهء صفتى كه علت آن باشد سخن‌گوى است « 1 » و يا به واسطهء صفت كلام كه بلاآغاز ، يا نوپديد باشد ، سخن‌گو مىباشد .\r\nروا نيست به خودى خود سخن‌گو باشد ، زيرا نسبت دادن صفت به خود موصوف شاخى است بر اين كه خود صفت ثابت شده باشد ؛ و ما آشكار كرديم كه براى سخن‌گو بودن صفتى وجود ندارد ، پس نمىتوان آن‌را به صفتى نسبت داد\r\n\r\n\r\n","description":"","footnote":"\r\n( 1 ) اولا لنفسه و لا لعلة : و ما يجب عند وجود شرط منفصل ككون المدرك مدركا ، قانه لا يحصل الا عند وجود المدرك و بسمى هذه الصفه ، لا للنفس و لا للمعنى عند من اسندها الى كونه حيا ، و من اسندها الى معنى جعلها من صفات العلل ( چهار فرهنگنامهء كلامى ص 205 )\r\n","page_name":" 255 ","page_number":381},
  {"content":"\r\n\r\nكه از آن خود موصوف باشد ؛ همچنان كه روا نيست گشايش بخشنده ، و نيكى رساننده بودن را صفتى دانست كه از آن خود موصوف باشد « 1 » .\r\nو نيز اگر به خودى خود سخن‌گو مىبود بايستى به گونه‌هاى ديگر سخن هم ، گويا باشد ؛ و از اين بر مىآيد كه بايد راست‌گو ، دروغ‌گو از هر قضيهء خبر دادنى و بر هر روئى باشد ؛ و چنين چيزى نشدنى است .\r\nبا آن كه مىبايست هيچ يك از كتب الهى و نويد دادن و بيم دادن را نتوان باور كرد .\r\nپس اگر بگويند ، راست‌گو بودنش ، به خودى خود ، در آگهى دادن به چيزهائى كه مىدانيم در آنها ، راست‌گو مىباشد ، ما را آسوده‌خاطر مىكند كه دروغ گفته باشد ؛ مانند اين گفته است : انسان را از نطفه آفريديم ، آسمان‌ها و زمين را ما آفريديم ، و اين كه مىدانيم به خودى خود راست‌گو مىباشد ، از دروغ گفتنش جلوگيرى مىكند ؛ همچنان كه دانا بودن به خودى خود ، از نادان بودنش جلوگيرى مىكند .\r\nگفته خواهد شد : بنا به روش شما چه كسى برايتان راست بودن اينها را بدون شك مىگرداند ، زيرا آگهى دادن ، به اين آگهى دادن ، مىشود كه گوينده آن‌را آهنگ كرده باشد ، پس در خبر دادن به اين كه آسمان‌ها و زمين و انسان را آفريده است ، از كجا كه راست بودن اينها را آهنگ كرده باشد ؛ و هرگاه بدون آهنگ كردن باشد ، گفتارش نه راست و نه دروغ خواهد بود ؛ و اگر جز اين آسمان و زمين و اين انسان را كه آفريده شده‌اند ، آهنگ كرده باشد ، سخنش دروغ خواهد بود .\r\nپس اگر بگويند : راست‌گو بودنش به اين كه همهء مسلمانان بر آنند كه او راست‌گو مىباشد ، ثابت مىشود ، زيرا ، ميان گروه مسلمان هيچ ناهماهنگى در راست‌گو بودنش نيست .\r\n\r\n\r\n","description":"","footnote":"\r\n( 1 ) گذشت كه تكلم از صفات افعال است نه صفت ذاتى و نه صفت حقيقى .\r\n","page_name":" 256 ","page_number":382},
  {"content":"\r\n\r\nگفته خواهد شد : بنا به روش شما چنين چيزى درست نيست ، زيرا سند بودن گرد آمدن همهء مسلمانان بر يك عقيده ، شاخى از آن است كه بدانيم خداوند كار بد انجام نمىدهد ، و دروغ نمىگويد ؛ و بنابر آنچه پس از اين آشكار خواهيم كرد ، بروش شما اين درست نيست .\r\nعلاوه بر آن راست‌گو بودنش به خودى خود ، از دو صورت بيرون نيست ؛ يا در همهء چيزهاى خبر دادنى راست‌گو مىباشد ؛ و يا در پاره‌اى از آنها .\r\nآشكارا معلوم است كه نخست درست نمىباشد ؛ زيرا بدان مىكشد كه خبردادنىهاى بىپايان وجود داشته باشد .\r\nو براى اين كه اگر بايد او در همه چيز براى اين راست‌گو باشد كه راست‌گوئى صفت ذاتى اوست پس مىبايست پيش ايشان به خودى خود ، سخن‌گو باشد ؛ و مىبايست ، به دروغ هم سخن بگويد ، براى اين كه دروغ گفتنىها هم ميان همهء سخن گفتن‌هائى است كه به خودى خود بايد آنها را بگويد .\r\nو نيز براى اين كه پيش ايشان او به خودى خود فرمان‌دهنده است و چيزى از اين جلوگيرى نمىكند كه نهىكننده هم باشد ، پس چيزى از آن جلوگيرى نمىكند كه به خودى خود راست‌گو و دروغ‌گو باشد .\r\nو چنانچه قسم دوم درست باشد ، سخنشان ، روئى دارد ؛ زيرا هنگامى كه خبر دادنىهاى بسيار در ميان باشد ، و نسبت به آنها راستگو نباشد ، روا مىگردد كه دروغگو باشد .\r\nو نيز اگر سخن گفتن صفت ذاتى باشد ، مىبايست به هركسى ، سخن بشنواند زيرا روش هميشگى صفت ذاتى بر اين گونه است ، و شنواندن سخن به كسى از سخن‌گو بودن اخص است مانند اين كه سخن‌گو باشد ، هرچند روى سخن با كسى نداشته باشد « 1 » .\r\nو صفت فراگير همگانى ، هرگاه ذاتى باشد ، مىبايست هرچيزى كه زير آن\r\n\r\n\r\n","description":"","footnote":"\r\n( 1 ) تكليم شنواندن سخن و روى سخن با يكى داشتن ، و تكلم سخن گفتن است .\r\n","page_name":" 257 ","page_number":383},
  {"content":"\r\n\r\nباشد ، به همين گونه ذاتى باشد ؛ آيا نمىبينى اگر كسى به خودى خود گرونده به چيزى باشد ، مىبايست به خودى خود به آن دانا و يا نادان باشد . و اگر جسم به خودى خود ، بودن‌ها را « 1 » دارا شود ، مىبايست ، به خودى خود جنبنده گردد ، و به خودى خود در جا بماند ؛ براى اين كه صفت همگانى فراگير مصاديق خاص است ، و آن صفتى كه به توسط آن به شنواندن درآيد ، با همان صفت ، به سخن‌گو بودن خواهد درآمد ، هرچند روا باشد ، كسى سخن‌گو باشد ، و روى سخن با ديگرى نداشته باشد تا به او بشنواند . و بنابراين نمىبايد از جهت اين كه به خودى خود دانا است ، به خودى خود آموزنده هم باشد ، زيرا اين كه مىگوئيم آموزنده است ، چنين مىرساند كه دانش را درون ديگرى ، پديد مىآورد يا بارها ياد مىدهد و مىفهماند ؛ و اينها جدا از دانا بودن مىباشند ، و نه به طور همگانى و نه خصوصى زير دانا بودن در نمىآيند .\r\nاما دليلى كه نادرست بودن اين را مىرساند كه سخن‌گو بودنش نه به خودى خود : و نه به واسطهء صفتى باشد كه علت آن گردد ، همهء آن چيزهائى است كه در سخن‌گو بودن به خودى خود آورديم .\r\nو نيز ، از اين بيرون نيست كه اين صفت ، يا تازه به تازه به وجود مىآيد ، و يا تازه به تازه به وجود نمىآيد ، اگر تازه به تازه به وجود نيايد ، مىبايست صفت ذاتى باشد كه آن را باطل كرديم ، و اگر تازه به تازه به وجود مىآيد ، از اين بيرون نيست كه يا با پيدا شدن شرطى ، مانند درك كردن ، تازه به وجود مىآيد ، و يا با اين كه رواست كه تازه به تازه پديد نيايد ، پديد مىآيد .\r\nنخست را اين دليل باطل مىكند كه هيچ علت تصورشدنى ، و هيچ شرطى نيست كه اين صفت را در او تازه به تازه پديد آورد ، آن چنان كه در درك‌كننده بودنش گفتيم ؛ و اگر با اين كه روا مىباشد تازه به تازه پديد نيايد پديد مىآيد ، پس جز اين نخواهد بود كه به واسطهء به وجود آمدن چيزى مىباشد ، و همان است\r\n\r\n\r\n","description":"","footnote":"\r\n( 1 ) اكوان اربعه\r\n","page_name":" 258 ","page_number":384},
  {"content":"\r\n\r\nكه ما مىگوئيم ، و آن سخنى است كه او پديدش مىآورد .\r\nاما دليلى كه مىرساند ، روا نيست او به سخنى كه از گذشته‌هاى بلاآغاز موجود بوده است سخن‌گو باشد ، اين است كه چون ، بر آن گونه كه آشكار كرديم ثابت شد كه سخن از جنس آوازهاى ديگر است ، پس هيچ خردمندى در حادث بودنش شك نمىكند ، زيرا نشانى حادث بودن در آوازهائى كه شنيده مىشود ، از حادث بودن جسمها و عرض‌ها نيرومندتر است .\r\nو نيز سخن خداوند ، بخش بخش و پاره‌پاره ، و تازه‌به‌تازه مىشود ، و به عربى بودن نسبت داده مىشود ، و سخن عربى كم‌كم موجود مىگردد ، و همانا خداوند برتر از همه چيز ، آن را چنين وصف كرده كه فرو فرستاده شده است ، و پديد آورده شده ، و استوار ، و نوپديد گرديده است ، و هرچيزى داراى اين صفتها باشد نمىشود ، كه در آن گفتگوئى باشد ، و كسانى كه در آن گفتگو مىكنند ، مردمى بدون خردند كه به سخن اين و آن گردن مىنهند ، و از باريك‌انديشى و ژرف‌بينى ، خوددارى مىكنند .\r\nو نيز سخن خداوند برتر از همه چيز ادراك‌شدنى مىباشد ، پس اگر از گذشته‌هاى بلاآغاز موجود مىبود مىبايست پيوسته و هميشه آن را درك كنيم ؛ زيرا وجود هميشگى آن چنين اقتضا مىكرد كه هميشه درك‌شدنى باشد ، و به يك‌هنگام بدون زمانهاى ديگر نبايد ويژگى داشته باشد .\r\nو نيز سخن او از نوع گفتار ما مىباشد ؛ زيرا هردو با حس برخورد مىكنند ؛ و اين كه هردو از يك راه درك مىشوند ، چنين فراهم مىكند كه يا گفتار ما هم قديم باشد ، و يا آن كه سخن او حادث باشد ؛ زيرا چيزهائى كه از يك نوع باشند ، نمىشود پاره‌اى از آن قديم ، و بخشى حادث باشند .\r\nو نيز اگر سخن او قديم باشد ، برايش مانند خواهد بود ، و بنابر آنچه در باب صفات گذشت ، بايد هرصفتى را كه خودش دارا هست ، سخن او هم بايد شايستگى همهء آنها را داشته باشد ؛ و اين كه مىگويند : اگر در گذشته‌هاى بلاآغاز سخن‌گو نباشد ، بايد در گذشته‌ها گنگ و يا خاموش باشد ؛ زيرا موجود زنده اگر گنگ و\r\n\r\n","description":"","footnote":"","page_name":" 259 ","page_number":385},
  {"content":"\r\n\r\nخاموش نباشد ناگزير سخن‌گو خواهد بود .\r\nنخستين ايرادى كه در اين گفتار موجود است ، اين است كه به شخص دردناك فريادكننده ، و شخص فريادخواه و كسى كه تازه توانا بر سخن گفتن شده است ، در هم مىشكند « 1 » .\r\nو نيز ناگزير از اين است كه امكان سخن‌گو بودن بلاآغاز را كه ادعا كردند شرط بدانند ، زيرا اگر سخن‌گو بودن بلاآغاز برايش ممكن نباشد ، نمىبايست ، با نبودن آنچه از او نفى كردند او را سخن‌گوى بلاآغاز بدانند ؛ و چون چاره‌اى ندارند جز اين كه سخن‌گو بودن بلاآغاز را برايش ممكن بشمارند ، پس از كجا مىتوانند بگويند در گذشته‌هاى بلاآغاز سخن‌گو بوده است ، بلكه پيش ما سخن‌گو بودن بلاآغاز برايش محال است ، همچنان كه آفريننده بودن بلاآغاز برايش محال است ، و برايشان است كه امكان بلاآغازى سخن‌گو بودنش را ثابت كنند ، و حال آن كه ثابت كردن چنين چيزى از با دست تراشيدن درخت پرخار دشوارتر است « 2 » .\r\nسپس تفاوت ميان ما و خداوند برتر از همه چيز در اين است كه هريك ما ، اگر كم‌وكاست و گنگى و خاموشى نداشته باشد ، بايد سخن‌گو باشد ؛ زيرا ما با افزار زبان سخن مىگوئيم و از اين بيرون نيست كه يا زبان را براى سخن گفتن\r\n\r\n\r\n","description":"","footnote":"\r\n( 1 ) زير هيچ يك اينها نه گنگ و نه خاموش ، و نه سخن‌گو مىباشند .\r\n( 2 ) خلاصه استدلال اين است كه ثابت كردن وجود هرچيزى فرع بر آن است كه محال نباشد ، پس اول بايد امكان وقوع چيزى ثابت باشد تا پس از آن وقوعش را بتوان ثابت كرد ؛ و چون شيخ صفات حقيقى و ذاتى خداوند را موجود به عين وجود ذات مىداند صفات ذاتى او را هم كه متحد با ذات مىباشند ، قديم مىداند ، اما صفاتى را كه با ملاحظهء افعال ، به آنها موصوف مىگردد با شروع صادر شدن كار از او پيدا مىشوند ، و از طرفى فعاليت اختيارى و غيرجبرى متأخر از وجود ذات است پس شيخ براى صادر شدن كار از او آغازى قائل است ، و صفت تكلم هم كه از صفات افعالى اوست به عقيدهء شيخ آغاز دارد و چون قدم صفت تكلم برايش محال است لازم نمىآيد از اين كه گنگ و ساكت نباشد سخن‌گو باشد زيرا سخن‌گو بودن بلاآغاز برايش محال است .\r\n","page_name":" 260 ","page_number":386},
  {"content":"\r\n\r\nتكان مىدهيم و يا آن را از جنبش باز مىداريم ، و بازداشتن زبان ، از تكان ، همان خاموش بودن است ، و چنين چيزى در خداوند برتر از هرچيز نمىبايست .\r\nعلاوه بر آن ، گنگى و خاموشى كه خداوند برتر از همه چيز آنها را در گذشته‌هاى بلاآغاز نداشته است ، از اين بيرون نيست : يا همان است كه آن را ميان خودمان تصور مىكنيم و يا جز آن است كه تصور مىكنيم ؛ پس اگر همان‌ها باشند كه تصور مىشوند ، چگونه خواهد شد كه نبودن آنها وجود سخن گفتنى را برساند كه از جنس آواز نباشد . و چه همانندى ميان آن دو خواهد بود ، و حال آن كه درخور نبودن گنگى و خاموشى در آنچه مىبينيم ، آن است كه وجود سخنى از آن ثابت شود كه از جنس آواز باشد ؛ و چنانچه گنگى و خاموشى كه در خداوند نيست ، غير از چيزى باشد كه در آنچه مىبينيم مىيابيم ، پس از كجا مىتوانند ، نبودن آنها را ثابت كنند ، و شايد خداوند برتر از همه چيز ، هردو صفت را يا يكى را در گذشته‌هاى بلاآغاز داشته است .\r\nو نمىتوانند گنگى و خاموشى را چون كم‌وكاست مىباشند از او بر طرف كنند ؛ زيرا كم‌وكاست از گنگى و خاموشى كه پديد آورده شده باشند ، پيروى مىكند .\r\nپس اگر بگويند : اگر يكى يا هر دوى آنها را مىداشت بايد هيچ‌گاه از آن بيرون نرود ، و حال آن كه ثابت شده است كه او سخن‌گو مىباشد .\r\nما ايشان را مجاب مىكنيم كه گنگى و خاموشى تصورناشدنى و سخن‌گو بودن ممكن است با هم گرد آيند ، و راهى براى ايشان نيست كه از فراهم شدن آنها با هم ، جلوگيرى كنند ؛ و نيز راهى ندارند كه سخن‌گو بودن را به اين كه صوتى پديد آورد ثابت نمايند زيرا سخن‌گو بودن پيش آنان پديد آوردن صوت نيست .\r\nو اگر سخن‌گو بودن صفت ذاتى باشد ، بايد بپذيرند كه روا باشد موجود بلاآغاز از هستى و از اين صفت ذاتى بيرون شود ، زيرا همچنان كه روا مىباشد انواع از صفت ذاتى بيرون شوند ، مانند جوهر كه پيش ايشان به خودى خود جوهر است ، و سياهى به خودى خود سياهى است ، و با اين همه رواست ، از هستى بيرون شوند ،\r\n\r\n","description":"","footnote":"","page_name":" 261 ","page_number":387},
  {"content":"\r\n\r\nو با بيرون شدن از هستى از صفت ذاتى بيرون مىروند ، پس چرا روا نباشد كه موجود بلاآغاز برتر از همه چيز ، نيز از صفت ذاتى بيرون شود « 1 » .\r\nو نيز بايد بپذيرند كه سخن گفتن او از جنس آوازها باشد ؛ و نوپديد باشد ؛ و در خود او يا ديگرى حلول كرده باشد ؛ و با افزار ويژه‌اى ايجاد گرديده باشد ؛ زيرا نبودن گنگى و خاموشى در آنچه مىبينيم سخن گفتنى را فراهم مىكند كه اين صفتها را داشته باشد و حال آن كه ايشان اينها را نمىپذيرند ؛ پس بايد به گنگى و خاموشى در آنچه ديده مىشود تكيه نكنند .\r\nپس اگر بگويند : چنانچه سخن مردمان نوپديد نباشد ، بايد در محلى وجود پيدا كند ، و بايد براى آن محل نامى از صفتى كه در آن حلول مىكند بشكافند ؛ براى اين كه براى هريك از محل‌ها نامى از صفتى كه در آن حلول كند مىشكافند .\r\nگفته خواهد شد : اين ادعائى بدون دليل است ؛ و اگر چنين پنداريد كه بايد از آن صفت براى محل نامى بشكافند ، چون كه ناگزير از آنند ، اگر چنين بگوئيد سخنى نادرست گفته‌ايد ؛ براى اين كه قرار داد ، پيرو بر گزينش است ، نه ناچارى ؛ و اگر مىگوئيد : بايد اين كار را بكنند ، بدون اين كه ناگزير باشند ، سودى به شما نمىبخشد ؛ زيرا بسا باشد ايشان كارى را كه بايد بكنند ، انجام ندهند ، براى اين كه از گناه پاك نيستند ؛ سپس اين سخن به بودن‌هاى متضاد « 2 » در هم مىشكند ؛ زيرا براى محل نامى از متضادها نمىشكافند .\r\nپس اگر بگويند : متضاد بودن آنها را نشناخته‌اند زيرا مردم دانشمند ، به تضاد آنها پى مىبرند .\r\nگفته خواهد شد : بايد مردم سخن‌دان صفتى برايش قرار دهند و بايد لغت دانان نامى از آن صفت بشكافند ؛ براى اين كه مزه‌ها و بوها يكسان نيستند و هر\r\n\r\n\r\n","description":"","footnote":"\r\n( 1 ) شايد نتيجهء استدلال اين است كه اگر كلام ، صفت ذاتى باشد رواست خداوند از آن بيرون شود و با بيرون شدن از تكلم باز گنگ يا خاموش خواهد بود ، پس از آنچه گريزان بودند ، ناگزير گرديدند ، كه بپذيرند .\r\n( 2 ) مانند سكون با حركت ، اجتماع با افتراق\r\n","page_name":" 262 ","page_number":388},
  {"content":"\r\n\r\nچيزى صفتى دارد كه ويژهء آن مىباشد ؛ زيرا اين چيزها درك‌شدنى و شناخته مىباشند و نمىيابيم اين كار را كرده باشند ؛ و براى جاى توانائى و دانائى نامى نشكافته‌اند .\r\nپس اگر بگويند : براى چيزى كه جاى توانائى و دانائى بخشى از آن است ، نامى شكافته‌اند و عالم ، و قادر گفته‌اند .\r\nخواهيم گفت : اين صفتها پيش ما از علم و قدرت اشتقاق نيافته‌اند ، زيرا كسانى هستند كه عالم و قادر را به كار مىبرند و حال آن كه علم و قدرت را نه به اجمال و نه تفصيل نشناخته‌اند ؛ و آنچه اشتقاق يافته مانند « ضارب » است و اين را كسى نمىگويد ، مگر آن كه « ضرب » را به اجمال يا تفصيل شناخته باشد .\r\nسپس هرگاه روا باشد كه شكافتن نامها گوناگونى يابد ؛ يك بار براى محل ، و بار دگر ، براى همه نام بشكافند ؛ پس آيا روا نخواهد بود ؛ كه هيچ نام نشكافند ، و به اين اكتفا كنند كه صفتى براى انجام‌دهنده بياورند ، و همين كار را كرده‌اند كه متكلم گفته‌اند .\r\nعلاوه بر آن ، گاهى زبان را براى اين كه سخن در آن حلول مىكند « مقول » گفته‌اند نه براى اين كه افزارى براى سخن گفتن است ؛ زيرا اگر از جهت اين كه افزار سخن گفتن است نامى برايش بشكافند مىبايست ، براى هر افزارى در هركارى نامى از آن كار بشكافند ؛ مانند نويسندگى و بافندگى .\r\nعلاوه بر آن ، ما آشكار كرديم كه سخن‌گو ، نام براى پديدآورندهء سخن است ؛ و نمىشود خود همين كلمه براى جاى سخن گفتن هم‌نام باشد ؛ زيرا ما نيافته‌ايم ، يك لفظ را هم براى پديدآورندهء كار ، و هم براى جاى انجام شدن كار نام بگذارند ؛ براى اين كه پديدآورندهء حركت را محرك ، و پديد آورندهء سياهى را مسود گفتند ، و جاى حركت را متحرك ، و جاى سياهى را اسود نام دادند ؛ پس ميان دو اشتقاق ناهمسانى گذاشته‌اند و در سخن گفتن اين كار را نكرده‌اند .\r\nپس اگر بگويند : پديدآورندهء سخن همان جاى سخن است .\r\n\r\n","description":"","footnote":"","page_name":" 263 ","page_number":389},
  {"content":"\r\n\r\nگفته خواهد شد : اين سخن نادرست است ؛ براى اين كه پديدآورندهء سخن همهء انسان است و جايش زبان است ؛ و نيز گاهى كوه جاى سخن است ، و حال آن كه كوه را سخن‌گو وصف نمىكنند .\r\nعلاوه بر آن اگر خداوند برتر از همه‌چيز ، سخنى را در جائى پديد آورد ، او پديدآورندهء سخن است ، و جاى سخن ، پيش ايشان سخن‌گوى است ؛ و پيش ما خداوند ، سخن‌گو مىباشد ، و به هرصورت نمىشود كه جاى سخن پديدآورندهء سخن باشد .\r\nاما توصيف كردن سخن خداوند برتر از همه چيز به اين كه مخلوق است ، پيش ما روا نمىباشد ؛ براى اين كه آنچه مردم بدان شناسايند و رفتار مىكنند ، اين است ، كه سخن را به مخلوق بودن وصف نكنند ، مگر هنگامى كه سخنى دروغ باشد ، يا به ديگرى جز گوينده آن را نسبت دهند ؛ آيا نمىبينى ، مىگويند ، اين سخن مخلوق است ، اين سخن نوپرداخته ، اين سخن ساخته است ؛ و قصيده‌اى را كه به ديگرى جز گوينده ، نسبت داده شده مىگويند مخلوق است : و نيز خداوند برتر از همه چيز فرموده است :  « إِنْ هذا إِلَّا اخْتِلاقٌ »   « إِنْ هذا إِلَّا خُلُقُ الْأَوَّلِينَ »  و باز فرمود :\r\n « وَ تَخْلُقُونَ إِفْكاً »  و از امير و فرمان‌رواى مؤمنان رسيده است كه روز صفين فرمود : « و اللّه ما حكمت مخلوقا لكنى حكمت بكتاب اللّه » ، و از امام صادق عليه السلام از قرآن پرسيدند فرمود : نه خالق است و نه مخلوق . و اگر چنين نبود كه معنى كلمهء مخلوق پيش مردم اين گونه شناخته شده است ، هرآينه گفتار خدا را سخنى مخلوق وصف مىكرديم ؛ زيرا معنى خلق در لغت اندازه گرفتن است ، و هنگامى كه كسى كارى را با اندازه‌گيرى انجام داده باشد ، مىگويند : مخلوق او است ، و براى همين است ، كارى را كه از روى فراموش‌كارى يا در خواب انجام داده شده ، مخلوق نمىگويند ، و كلمهء مخلوق از اراده كردن كه همان خلق كردن است ، اشتقاق نيافته ، زيرا بسا باشد كسى كارى را مخلوق مىگويد كه اراده كردن و انديشيدن و ژرف‌نگرى به خاطرش نرسيده باشد همچنان كه هركس را كار استوار انجام دهد ، دانا مىگويند ، هرچند كلمهء « علم » به خاطرش\r\n\r\n","description":"","footnote":"","page_name":" 264 ","page_number":390},
  {"content":"\r\n\r\nنرسيده باشد .\r\nاما كسى كه مىگويد ، خلق « در مورد گفتار خداوند » همان ژرف‌نگرى است سخنش دور تر از آن است ، به دليل آنچه گفتيم ؛ و براى اين كه اگر خلق به معنى ژرف‌نگرى باشد بايد آسمان و زمين را مخلوق نگويند ، براى اين كه انديشيدن و ژرف نگريستن بر خداوند روا نمىباشد ، و حال آن كه آنچه همهء مسلمانان بر آن گرد آمده‌اند و در قرآن است جز آن است . و كسى كه عكس اين را بگويد و چنين پندارد كه كار ما را چون خلق به معنى اختراع است ، مخلوق گفته نمىشود ، سخنش بيهوده است ، براى آن كه لغت جز اين است ، و مردم لغت‌دان ، هركسى را كه اندازه‌گيرى كرده باشد خالق مىگويند ، و كار اندازه‌گيرى شده را مخلوق نام مىبرند .\r\nشاعر مىگويد :\r\n و لانت تقرى ما خلقت * و بعض القوم يخلق ثم لا يقرى \r\nديگرى مىگويد :\r\n و لا يأط بايدى الخالقات و لا * ايدى الخوالق الا جيد الادم \r\nو خداوند برتر از همه چيز فرموده است :  « فَتَبارَكَ اللَّهُ أَحْسَنُ الْخالِقِينَ »  پس خالق ديگرى ، جز خودش را ثابت كرده است .\r\nپس اگر بگويند : سخن خدا را به چه چيز وصف مىكنيد ؟\r\nخواهيم گفت : فرو فرستاده شده است ؛ زيرا خداوند فرموده است :\r\n « إِنَّا أَنْزَلْناهُ فِي لَيْلَةٍ مُبارَكَةٍ »  و نيز آن را « منزول » مىگوئيم ؛ زيرا خداوند فرموده است :  « نَزَلَ بِهِ الرُّوحُ الْأَمِينُ »  و آن را مجعول مىگوئيم ؛ زيرا خدا فرموده است :\r\n « إِنَّا جَعَلْناهُ قُرْآناً عَرَبِيًّا »  و نيز آن را « محدث » مىگوئيم : زيرا خدا فرموده است :\r\n « ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلَّا اسْتَمَعُوهُ »  و آنچه از آن اراده شده قرآن است ، به دليل اين كه فرموده است :  « إِلَّا اسْتَمَعُوهُ وَ هُمْ يَلْعَبُونَ »  ، و اين جز در خور قرآن نيست . و باز قرآن را عربى وصف مىكنيم براى اين كه خداوند فرموده است :  « بِلِسانٍ عَرَبِيٍّ مُبِينٍ »  اما لفظهائى را كه معنى ناروائى از آن به ذهن\r\n\r\n","description":"","footnote":"","page_name":" 265 ","page_number":391},
  {"content":"\r\n\r\nآيد به قرآن نمىگوئيم .\r\nپس اگر بگويند : ما قرآن را مخلوق مىگوئيم و نوپديد آورده شده قصد مىكنيم .\r\nخواهيم گفت : اگر معنى ناروائى از اين كلمه به ذهن نمىرسيد روا مىبود .\r\n\r\n","description":"","footnote":"","page_name":" 266 ","page_number":392},
  {"content":"\r\n\r\n\r\nفصل گفتار در اين كه كارهاى انسان آفريدهء خود اوست « 1 »\r\nاين فصل به روشن كردن چيزهائى نياز دارد :\r\nاول اين كه هريك از ما انجام‌دهندهء كار و پديدآورندهء چيزهائى است و با روشن شدن اين سخن روش جهم از ميان خواهد رفت .\r\nدوم اين كه هرچه را يك نفر ما پديد آورد نمىشود كه ديگرى هم آن را پديد آورد چه از يك روى يا دوروى باشد ، و با روشن شدن اين ، روش نجار ، از ميان خواهد رفت .\r\nسوم ، اين كه توانائى انسان به كارى كه انجام مىدهد از اين روى تعلق مىيابد كه آن را پديد مىآورد ، نه جز آن ، و با روشن شدن اين ، روش اشعرى از ميان مىرود .\r\nچهارم ، كارى كه به توسط كار ديگر انجام داده مىشود ، در حكم كارى است كه بىواسطه انجام مىگردد .\r\nپنجم ، از ميان بردن چيزهائى است كه دشمنان عقيدهء ما ، آنها را دست‌آويز\r\n\r\n\r\n","description":"","footnote":"\r\n( 1 ) عبارت اين است : الكلام فى المخلوق .\r\n","page_name":" 267 ","page_number":393},
  {"content":"\r\n\r\nمىگيرند و مىگويند ما كارها را انجام نمىدهيم بلكه آنها را كسب مىكنيم .\r\nششم ، چيزهائى است كه گويندگان سخنان نادرست در اين مسأله بدان مجاب مىشوند .\r\n1 - اما دليل بر اين كه هريك از ما پديدآورندهء كارى است كه انجام مىشود همان است كه در باب ثابت كردن وجود سازندهء جهان پيش از اين گذشت كه كارهائى مانند ايستادن و نشستن ، جنبيدن ، و بر جاى ماندن و جز اين‌ها ، برابر با انگيزه‌ها و چگونگىهائى بايد انجام گردد و برابر با ناخوش‌آيندى ، و چيزهائى كه ما را از كارى روگردان مىكنند كار از ما انجام نمىگردد ، پس اگر ما انجام‌دهندهء اين كارها نباشيم و آنها را ما پديد نياورديم آنها انجام نمىشوند ، همچنان كه رنگهاى ما و بلندى و كوتاهى ما با انگيزه‌ها و رويدادهاى ما بوجود نمىآيند ، براى اين كه آنها را ما پديد نمىآوريم ، و همچنين كارهائى را كه ديگرى انجام مىدهد ، برابر با انگيزه‌هائى ، انجام نمىشوند و با روگردان بودن ما از اين كارها از ميان نمىروند ، و ما در آنجا به هرچه در اين باب پرسيدنى بود ، پاسخ گفتيم و به چيزهائى هشيارى داديم كه شايد تاكنون كسى آنها را يادآور نشده بود ؛ و به سخنان كسى كه مىگويد اين‌ها كار خدايند و او به عادت اين كارها را انجام مىدهد همچنان كه چيزهاى بسيارى مانند سيرى و سير آبى پس از خوردن و آشاميدن و جز آنها به عادت پديد مىآيند ، به اينها ، دو پاسخ داديم :\r\n[ يكى 
  ] اين كه گفتيم : ( بايد انجام شدن كارها برابر با انگيزه‌ها و رويدادهاى ما باشد ، و با هرچه ما را از آن روگردان كند بايد انجام نگردد ) ؛ و با اين سخن آنچه گفتند كه نتيجه كارها به عادت پديد مىآيد از سنديت افتاد ؛ زيرا چيزى كه به عادت پديد آيد رواست پديد نيايد ؛ براى اين كه به برگزينش خداوند برتر از همه چيز بستگى دارد ، و رواست او عادت را از هم به درد ، و نمىشود كارهائى را كه يادآور شديم غير از آنچه مىشود انجام گردد .\r\nو نيز آشكار كرديم كه عادت در همهء آنچه گفتند گوناگون مىشود ؛ و در كارهائى كه نام برديم به هيچ روئى عادت دگرگونى ندارد .\r\n\r\n","description":"","footnote":"","page_name":" 268 ","page_number":394},
  {"content":"\r\n\r\nدوم ، اين كه وابستگى كار به انجام‌دهنده ، پيش از آن كه به هريك ما يا ديگرى نسبت داده شود ، بايد تصورشدنى باشد ، و چيزى جز اين كه برابر با انگيزه‌ها و رويدادها ، انجام گردد تصورشدنى نمىباشد ؛ و برابر بودن نتايج كار با انگيزه‌ها در ما هست ؛ پس بايد كارها از ما سر بزند ؛ براى اين كه وابستگى داشتن كارها به ما دانسته شدنى است ، و وابستگى داشتن كارها به ديگرى گمان بردنى مىباشد ؛ و هرچه گمان بردنى باشد با آنچه دانستنى است برابرى ندارد .\r\nعلاوه بر آن ، بايد اين را بپذيرند كه همهء كارها به عادت انجام مىگيرند ، و ميان آنچه به خودى خود بايد باشد ، با آنچه به عادت موجود مىشود ، بايد تفاوت نگذارند ، تا جائى كه بايد بگويند از ميان رفتن سياهى به سفيدى ، و نيست شدن جنبيدن به در جاى ماندن برابر با عادت است ، و نياز داشتن دانا بودن به زندگى نيز برابر با عادت است و بايد نگويند دانا بودن بايد همراه با زندگى باشد ؛ و بنابراين هيچ راهى براى ما نخواهد ماند كه آنچه بايد باشد را از آنچه به عادت فراهم مىشود از هم جدا كنيم ، و همگى بر آنند كه اين سخن نادرست است .\r\nپس اگر بگويند : همهء آنچه را مىگوئيم ، بايد چنين باشد ، آشكار دانسته شده كه چنين است و شك‌بردنى نمىباشد ، اما وابستگى داشتن كارها به هريك ما ، اين گونه نيست ، براى اين كه وابستگى آن را به خودمان آشكار نمىدانيم ، بلكه در گفتگو از آن مىباشيم ، پس آنچه گفتيد نبايد بپذيريم .\r\nگفته خواهد شد : آنچه گفتند نادرست است ؛ براى اين كه آشكار نمىدانيم سياهى بتوسط سفيدى از ميان مىرود ، براى اين كه ميان مردم كسانى هستند كه روا مىدارند سياهى و سفيدى يك جا گرد آيند ، و به گونه‌اى از دليل نياز دارد و همچنين بطور آشكار نمىدانيم كه دانا بودن به زنده بودن نياز دارد ، براى اين كه ميان متكلمان كسانى هستند كه مىگويند ، زنده از جهت زنده بودن داراى صفتى نيست ، پس چگونه ادعا مىشود كه نيازمندى توانا بودن به زنده بودن آشكار دانسته شده است .\r\nو چنانچه روا باشد كسى بگويد اينها ضرورى دانسته شده‌اند ، بايد نيز روا\r\n\r\n","description":"","footnote":"","page_name":" 269 ","page_number":395},
  {"content":"\r\n\r\nباشد در كارهاى ديگر مانند همين را بگويد كه ما آشكار مىدانيم : با پيدا شدن انگيزه‌ها و رويدادها ، و نبودن چيزى كه از انجام دادن كار جلوگيرى كند ، و با نبودن دشواريها ، بايد كارهايمان از ما سر بزند پس در اين كه بايد كارها به ما نسبت داده شود ، با نسبت داشتن كارها به علل طبيعى برابر مىباشند .\r\nپس اگر بگويند : چگونه ادعا داريد كه نسبت داشتن كار به هريك از ما ضرورى است ، و حال آن كه مىدانيم بسيارى از ما هنگامى كه چيزى مىنويسند ، و پس از آن مىخواهند مانند آن را بنويسند ، پديد آوردن مانند بر آنان دشوار است و نمىتوانند انجام بدهند ؛ و اگر آنچه گفتيد درست باشد بايد اين كار بر آنان دشوار نباشد .\r\nخواهيم گفت : دشوارى به وجود آوردن نوشته‌اى كه مانند نخست باشد ، براى كمى دانا بودن ، از به رشته درآوردن نوشته‌ها مىباشد ؛ زيرا نوشتن انجام دادن كار ساده نيست ؛ بلكه كارى استوار است ، كه نياز به دانستن آن دارد ، و اين كه نمىتوانند مانند نوشتهء اول را پديد آورند براى سستى دانش است ؛ و به واسطه همين است كه هركس دانش نوشتن را به پايان رسانده باشد ، پديد آوردن مانندهايش بر او دشوار نيست ، تا آنجا كه ميان آنچه بار نخست نوشته ، با آنچه بار دوم و سوم مىنويسد جدائى نمىتوان گذاشت .\r\nو كسى نمىتواند بگويد : چگونه مىشود كه همهء اينها كارهاى او باشند و حال آن كه يكايك خورده‌كارهاى آن را و اندازهء كارى را كه انجام مىدهد ، نمىداند ، پس اگر كار او باشند بايد همهء اينها را بداند ؛ زيرا دانا بودن به كارى ، ما را به انجام دادن آن مىكشاند و پس از آن كه كارى را دانسته باشيم ، آن را انجام مىدهيم ؛ پس اگر كارى را ما انجام داده باشيم بايد خورده‌كارىهاى آن را بدانيم .\r\nخواهيم گفت : شرط انجام دادن كار اين نيست كه بدان دانا باشيم ؛ زيرا بسا باشد كارى را كه در بيدارى و هشيارى انجام مىداده‌ايم ، در حال فراموشكارى و در خواب انجام بدهيم و آن را ندانيم و باور نداشته باشيم ؛ پس انگيزه‌اى كه شخص\r\n\r\n","description":"","footnote":"","page_name":" 270 ","page_number":396},
  {"content":"\r\n\r\nرا به كار وا مىدارد او را به انجام دادن همهء كار روهم وا مىدارد ، نه يكايك پاره‌هاى آن ؛ براى اين كه هركس را انگيزه‌اش به ايستادن بخواند او ايستادن و نشستن را شناخته است و انگيزه‌اش او را به چيزى مىخواند كه آن را مىدانسته است ؛ اما به يكايك پاره‌هاى ايستادن او را هرگز نمىخواند ؛ و بنابراين كارى از او سر نمىزند جز آنچه را مىداند و يا باورش دارد ؛ و از اين برآمد كه آنچه گفتند بيهوده است .\r\nدليل ديگرى كه نيز مىرساند ، هريك از ما انجام‌دهنده و پديدآورندهء كار خويشتن است ، اين است كه آشكار مىدانيم : كارهائى هست كه ستودن بر آن خوب است ، و كارهائى هست كه نكوهيدن بر آن خوب است ؛ و اگر اينها كار خود شخص نباشند ، ستودن و نكوهيدن بر آن خوب نخواهد بود ؛ آيا نمىبينى كسى را به اين كه دراز يا كوتاه است ، سياه يا سفيد است نمىتوان ستود يا نكوهش كرد ، و اگر چه خوب است او را بر نشستن و ايستادن يا خوردن و آشاميدنش ستود ، يا نكوهش كرد ؛ پس اگر ميان اين دو نوع از كار تفاوتى نبود ، مىبايست خوب يا بد باشد كه بر همهء اين كارها او را بستايند و يا نكوهش كنند ؛ و همانا مىدانيم كه ميان اين دو تفاوتى آشكار موجود است .\r\nپس اگر بگويند : چگونه به اين كه بر انجام دادن كار سزاوارى ستودن و نكوهيدن حاصل مىشود ، ثابت مىكنيد ، كه شخص انجام‌دهندهء كار است ، و حال آن كه ، خوبى ستودن و نكوهش كردن شاخى بر اين اصل است كه بدانيم آن شخص انجام‌دهندهء كار است ؛ زيرا نيازمند است كه نخست بدانيم او انجام‌دهندهء كار بد است تا خوب باشد او را بر آن كار نكوهش كنيم ؛ و يا بدانيم ، او انجام‌دهندهء كار خوب است تا خوب باشد او را بر آن بستائيم ، و شما كار را وارونه كرديد ، و خوبى ستودن و نكوهش كردن را دليل بر انجام‌دهنده بودنش قرار داديد ؛ و اين روا نخواهد بود .\r\nگفته خواهد شد : كار بر آن گونه كه يادآور شديد نيست ؛ بلكه براى خوبى ستودن و نكوهش كردن ، همين بس است ، كه بدانيم كار برابر با انگيزه‌ها و رويداد\r\n\r\n","description":"","footnote":"","page_name":" 271 ","page_number":397},
  {"content":"\r\n\r\nهاى شخص از او سر زده است ، و يا برابر با انگيزه‌هائى كه او را از انجام دادن كار روگردان كرده و ناخوش‌آيندش گردانيده ، از او سر نزده است ، و اين را به اجمال اكنون دانسته‌ايم ، و پس از آن كه اين را دانسته باشيم و به اين نيز پى برده باشيم كه خوب است او را بستايند يا نكوهش كنند ( با اين دو مقدمه ) به تفصيل ثابت مىكنيم كه او انجام‌دهندهء آن كار است .\r\nپس اگر بگويند : اين بازگشت به همان راه اول است ؛ زيرا ، اين كه انجام يافتن كار ، بايد برابر با انگيزه‌ها و رويدادهاى شخص باشد ، خودش دليل جداگانه‌اى ، بر اين است كه هريك ما انجام‌دهنده كار خويشتن است ؛ پس هيچ نيازى به اين نيست كه ستودن و نكوهش كردن را نام ببريم .\r\nگفته خواهد شد : يكى از دو مقدمه كه بايد انجام يافتن كار برابر با انگيزه‌ها و رويدادهاى شخص باشد ، و با انگيزه‌هاى روگردان‌كننده و ناخوش‌آيندكننده بايد كار از شخص سر نزند ، ميان هر دو دليل مشترك است ، و پس از آن كه اين مقدمه را پذيرفته باشى ، مىتوانى براى ثابت كردن از راه تفصيل ، يكى از دو راه را برگزينى كه يا خوبى ستودن و نكوهش كردن را دليل بياورى به اين كه بگوئى اگر او انجام دهندهء كار نمىبود بايد ستودن و يا نكوهش كردن او خوب نباشد ؛ و يا به اين كه بگوئى اگر او انجام‌دهندهء كار بد نبود بايد برابر با انگيزه‌ها و رويدادهاى او كار انجام نيافته باشد ؛ پس هريك از دو راه را از ديگرى جدا كرده‌اى ؛ و كسى كه مىگويد يكى از دو راه درون ديگرى است ، و راه ستودن و نكوهش كردن را دور انداخته ، و بىراهه رفته است .\r\n( مطلب دوم ) اما دليل بر اين كه نمىشود كارى كه بايد انجام يابد ، به دو انجام دهندهء توانا وابستگى داشته باشد ، اين است كه اگر چنين چيزى روا باشد ، شدنى خواهد بود ، كه انگيزه‌اى يكى از آن دو را به انجام دادن كارى وادار نمايد ، و ديگرى را انگيزه‌اش از انجام دادن آن كار روگردان نمايد « 1 » .\r\n\r\n\r\n","description":"","footnote":"\r\n( 1 ) مقصود از اين مقدمه آن است كه نمىشود دو نفر هريك بالاستقلال نسبت به يك كار فاعل بالمباشره باشند ، تا گفته شود كارى را كه انسان انجام مىدهد خدا هم انجام داده است .\r\n","page_name":" 272 ","page_number":398},
  {"content":"\r\n\r\nپس اگر آن كار انجام يابد ، بايد از ديگرى سر زده باشد ، زيرا روشن كرديم :\r\nانجام‌دهنده آن كسى است كه بر هر كارى توانا باشد ، آن كار انجام يابد ؛ و از اين بر مىآيد كه بايد كار را به آن يكى نسبت داد كه بايد آن را انجام نداده باشد و او كسى است كه انگيزه‌اش او را از آن كار روگردان كرده و ناخوش‌آيندش گردانيده است .\r\nو چنانچه آن كار انجام نيابد ، بدان مىكشد ، كه بگوئيم كسى كه بايد كار از او سر بزند او آن را انجام نداده است ، و او كسى است كه انگيزه‌هاى فراوان او را به انجام دادن آن كار وادار كرده است ؛ و هر سخنى به چنين چيزى بيانجامد بايد گفت نادرست است .\r\nو نيز در يك كار ، كه توانائى بر آن حاصل است ( دو چيز ) گرد آمده است :\r\nيكى اين كه چون انگيزه‌اى به انجام دادنش وادار كرده ، بايد آن كار انجام گردد ، و ديگرى چون كه انگيزه‌اى از انجام دادنش روگردان ، گردانيده ، بايد انجام نشود ، و چنين سخنى نادرست است .\r\nو نيز مىشود كه يكى از آن دو شخص كه بر يك كار توانا مىباشند ، از انجام دادن آن كار ناتوان گردد ، پس بايد سر زدن آن كار از او محال باشد ، و ديگرى كه توانا مانده بايد سر زدن آن كار از او ، هم درست و هم محال باشد .\r\nو نيز چيزى كه مؤثر در انجام شدن كار است ، توانا بودن شخص توانا مىباشد و هنگامى كه يكى از آن دو ، در انجام يافتن كارى اثر گذاشت ، نمىشود آن كار به مؤثر ديگرى هم وابستگى يابد ؛ مانند به حركت درآمدن كه روا نيست به چيزى جز ، حركت دادن وابستگى داشته باشد ؛ و هرگاه حركت دادن به يكى از دو شخص توانا حاصل گرديد ، نمىشود به شخص تواناى ديگر هم وابستگى يابد .\r\nاما دليلى كه مىرساند يك كار نمىشود به دو قدرت وابستگى يابد ، اين است كه اين دو قدرت از آن بيرون نيست كه يا هردو از آن يك شخص زنده‌اند ، و يا به دو شخص زنده وابستگى دارند ؛ اگر از آن دو شخص زنده باشند ، بدان مىكشد كه يك كار را دو شخص توانا ، انجام دهند ، و نادرستى اين سخن را ثابت كرديم .\r\n\r\n","description":"","footnote":"","page_name":" 273 ","page_number":399},
  {"content":"\r\n\r\nو چنانچه هردو قدرت از آن يك شخص زنده باشند ، روا خواهد بود كه از نوع اين دو توانائى در شخص زندهء ديگرى هم يافت گردد ، و به همان مىكشد كه گفتيم نادرست است .\r\nو نمىتوانند بگويند : هرچه از نوع اين دو توانائى باشد جز در يك شخص توانا يافت نخواهد شد ؛ و نادرستى اين سخن از آن روى است كه روا نيست يك نوع به پاره‌اى از محلها ويژگى يابد ، و از آن نوع ، هيچ روا نباشد در محل ديگر موجود گردد ؛ زيرا چنين چيزى سبب مىشود كه نوع سياهى يا سفيدى ، يا مزه ، يا بو در پاره‌اى از محلها يافت شوند و ممكن نباشد كه از اين نوع در محل ديگر پديد آيند ؛ و چنين چيزى نشدنى است .\r\nو نيز نمىتوانند بگويند : شما نگفتيد هيچ مانند براى اين دو توانائى موجود نيست و بيش از آن دو توانائى ديگرى يافت نمىشود ، بلكه گفتيد ، اينها دو مانند هستند كه به يك شخص زنده ويژگى يافته‌اند و سوم براى آنها نيست كه مانند اين دو باشد ؛ پس بدان نمىكشد كه گفتيد : « ممكن است در شخص ديگرى هم از نوع آن دو توانائى يافت شود » .\r\nنادرستى اين سخن از آن روى است ، كه افراد همانند در هر چيزى از يك فرد بگذرد ، مىبايست ، مانندها از شمار بيرون روند ، براى اين كه چون يك فرد از سياهى مانند دارد مانندها بر هيچ شمارى باز نمىايستند و نوعهاى ديگر كه جز سياهى هستند به همين گونه‌اند ؛ و چنانچه يك فرد از توانائى مانند نداشته باشد ، مىبايست هريك از توانائىها از نوعى باشد كه جز نوع ديگرها باشد « 1 » .\r\nپس اگر بگويند : همهء آنچه گفتيد جز اين را نمىرساند كه روا نيست دو\r\n\r\n\r\n","description":"","footnote":"\r\n( 1 ) مفاد استدلال اين است كه از هر طبيعتى فردى به وجود آيد ، دليل بر اين است كه افراد بىشمارى از آن طبيعت ممكن است به وجود آيند و اگر گفته شد ، كه فردى از طبيعت قدرت بدون مانند است ، دليل بر اين است كه طبيعت و ماهيت هريك از افراد قدرت مغاير با طبيعت و ماهيت نوعى افراد ديگر است ، تا هريك از آن طبيعتها منحصر به فرد باشند .\r\n","page_name":" 274 ","page_number":400},
  {"content":"\r\n\r\nشخص بر يك كار توانا باشند ، و نه آن كه يك شخص از يك جهت دو توانائى بر يك كار داشته باشد ؛ اما چرا روا نباشد كه دو شخص توانا از دو جهت بر يك كار ، توانا باشند .\r\nخواهيم گفت : چنانچه روا باشد يك كار از دو روى وجود پيدا كند ، چه بگويند به توسط يك شخص توانا از دو روى وجود پيدا كرده ، يا به توسط دو شخص توانا وجود پيدا كرده است ، بدان مىكشد كه آنچه هست همان را به وجود آورند ؛ و چنين چيزى نشدنى است .\r\nو اين كه گفتيم : « مىبايست آنچه هست به وجود آورده شود » ، براى اين است كه هرگاه روا باشد يك چيز از دو روى پديد آورده شود ، روا خواهد بود آن كسى كه توانا بر هردو است دو روى را از هم جدا گرداند ، همچنان كه رواست هردو را با هم انجام دهد ؛ براى اين كه چيزى وجود ندارد ، كه آن را محال گرداند ؛ و هرگاه آنها را از هم جدا گردانيد ، و كار را از يك روى پديد آورد ، روا خواهد بود همان را از روى ديگر هم پديد آورد و از اين بر مىآيد كه آنچه را هست مىشود به وجود آورد ، و چنين چيزى نشدنى است ؛ زيرا چيزى كه هست به وجود آوردنش محال است ؛ همچنان كه هرچه نباشد درك كردنش محال است ؛ و همانا دانسته‌ايم كه هيچ يك از ما نمىتواند آنچه هست همان را به وجود آورد ، پس آنچه گفتند نادرست گرديد .\r\nپس اگر بگويند : چرا روا نباشد كه آنچه هست از روئى به جز آن روئى كه ايجاد گرديده است آن را به وجود آورند ؛ و شما نمىتوانيد بگوئيد آشكار است كه نمىشود .\r\nخواهيم گفت : اگر روا مىبود كسى آنچه را هست گردانيده همان را به وجود آورد ، مىبايست يكى از ما هنگامى كه جسم سنگينى را با خود ببرد و رنج و دشوارى از آن بيابد ، سپس از روى ديگرى آن را ببرد ، مىبايست همان رنج و دشوارى را كه نخست دريافت كرده بود ببيند ؛ براى اين كه به وجود آوردن كار با خود بردن جسم ، در بار دوم ، به مانند با خود بردن جسم در بار اول است ؛ و هرگاه\r\n\r\n","description":"","footnote":"","page_name":" 275 ","page_number":401},
  {"content":"\r\n\r\nبار دوم به اول افزوده گرديد ، مىبايست ، دشوارى دو چندان گردد ، و مىدانيم كه بيشتر از آنچه دريافت كرده بود در خود نمىيابد .\r\nو نيز مىبايست ميان اين كه بخواهد جسم را از يك روى با خود ببرد ، يا آن كه جسم را از دو روى با خود ببرد ، در اين تفاوت بيند كه در يكى از دو حالت مىبايست ، رنج و دشوارى دو چندان گردد ، و ما مىدانيم كه ميان اين دو حالت جدائى نمىگذارد .\r\nعلاوه بر آن از اين دو بيرون نيست : يا روئى كه بيشتر از پديد آوردن كار است ، اثرى دارد ، و يا اثرى ندارد ؛ اگر اثرى نداشته باشد ، بايد گفت وجود ندارد ؛ زيرا موجود دانستن چيزى كه هيچ اثرى از روىها يا صفت‌ها نداشته باشد ، كار را به نادانىها مىكشاند ؛ و چنانچه داراى اثرى باشد ، مىبايست آن اثر تصور شدنى باشد ؛ و ما اثرى براى اين روى تصور نمىكنيم تا اگر آن نباشد ، اثر هم وجود پيدا نكند ؛ براى اين كه هر اثرى نشان‌دادنى باشد ، به يك روى موجود مىشود ، و ثابت كردن بيشتر از آن به همان مىكشاند كه ما گفتيم .\r\n( سوم ) اما دليلى كه مىرساند ، جهت وابستگى يافتن توانائى به كارها ، پديد آمدن كار است ، نه چيز ديگر ، اين است كه آنچه با پديد آمدن انگيزه‌ها و رويدادهامان براى كار نوبنو مىشود ، همان موجود شدن كار است نه چيز ديگر آن ؛ پس مىبايست جهت وابستگى داشتن توانائى به كار ، همان موجود شدن كار باشد ؛ همچنان كه با تكان دادن جسم چيزى كه تازه به وجود مىآيد ، به جنبش در آمدن جسم است ، پس مىبايست نيازمندى به جنبش در آمدن جسم به تكان دادن ، از همان جهت موجود شدن جنبش در جسم باشد .\r\nو از اين بر نمىآيد كه خوبى و بدى ، و خبر بودن و امر بودن سخن به شخص توانا بر انجام دادن كار وابستگى داشته باشد ؛ زيرا اينها صفتهائى زايد بر پديد آمدن كار مىباشند ؛ براى اين كه همهء چيزهائى كه نام برده شد ، به صفتهاى شخص انجام دهنده نسبت داده مىشوند ، كه غير از توانا بودنش مىباشد ؛ و سخن ما دربارهء چيزى است كه توانا بودن شخص در آن اثر داشته باشد نه چيزهاى ديگر ؛ و همهء اين\r\n\r\n","description":"","footnote":"","page_name":" 276 ","page_number":402},
  {"content":"\r\n\r\nصفتها كه خوبى و بدى كار و جز آنها هستند ، پيرو موجود شدن كار مىباشند ؛ آيا نمىبينى كه موجود شدن كار ناگزير از آهنگ كردن آن و نبودن چيزهاى جلوگيرىكننده از انجام شدن آن ، و درست بودن شرطهاى آن مىباشد ؛ و بسا هم مىشود كه انجام شدن كار از همهء اين صفتها جدا گردد ؛ پس دانسته شد كه آنچه از توانا بودن فراهم مىشود ، همان موجود شدن كار است .\r\nو نيز ، هرچيزى كه تازه به وجود آمدن كار با آن فراهم گردد ، وابستگى يافتن توانائى هم به همان چيز درست مىباشد ، و هرچيزى تازه به وجود آمدن كار با آن درست نگردد ، به اين كه اثر به جاى مانده از وجود كار باشد ، يا موجود بودن سببى باشد كه كار از آن پديد مىآيد و دوباره به وجودآوردنى نباشد در اين حال نمىشود كه توانائى به انجام يافتن اين دو چيز وابستگى يابد ؛ پس مىبايست ، همان تازه به وجود آمدن كار جهت وابستگى يافتن آن كار به شخص توانا باشد .\r\nو به مانند همين روش گفتيم كه جايگيرى جسم ، به پا بودن عرض‌ها ، را به آن روا مىگرداند به اين دليل كه اگر جسم جايگير باشد ، مىشود كه داراى عرضها گردد ؛ و هنگامى كه از جايگير بودن بيرون رود ، به اين كه نيست گردد ، يا چيزى هيچ جايگير نباشد ، مانند عرضها ، و مانند موجود بلاآغاز برتر از همه چيز كه چون جايگير نيستند ، نمىشود عرضى در آنها حلول كند ، پس دانستيم كه شرط حلول كردن عرض در چيزى ، جايگير بودن آن است ، نه چيز ديگر .\r\nپس اگر بگويند : آيا چنين نيست كه هرچيزى عرض بودنش ممكن باشد ، مىشود كه توانائى به آن وابستگى يابد ؛ و هرچه عرض بودنش ممكن نباشد ، نمىشود كه توانائى به آن وابستگى يابد ؛ و از اين ، چنين بر مىآيد كه جهت وابستگى يافتن توانائى به چيزى ، عرض بودن آن باشد ؛ پس شما مانند همين را در پديد آمدن كار ، انكار نكرده‌ايد .\r\nگفته خواهد شد : عرض بودن صفتى براى عرض نيست ، اما موجود شدن ،\r\n\r\n","description":"","footnote":"","page_name":" 277 ","page_number":403},
  {"content":"\r\n\r\nصفتى تصور « 1 » شدنى مىباشد .\r\nو نيز موجود بلاآغاز برتر از همه چيز ، هرچه را عرض بودنى نباشد ، مانند جوهرها ، مىتواند آنها را موجود گرداند ، پس توانا بودن شخص توانا از درستى عرض بودن پيروى نمىكند و وابستگى يافتن هرشخص توانائى از امكان موجود شدن چيزى پيروى مىكند ؛ پس بايد همان امكان موجود شدن چيزى جهت وابستگى يافتن توانائى بدان باشد .\r\nدليل ديگرى كه نيز مىرساند ، توانا بودن شخص توانا به موجود شدن چيزى وابستگى مىيابد ، نه چيز ديگر ، اين است كه توانائى شخص توانا ، ناگزير به صفتى وابستگى خواهد يافت ؛ و آن صفت از اين بيرون نيست ، كه يا صفت نوع و ماهيت چيزى است « 2 » ، يا موجود شدن آن است ، و يا صفتهاى ديگرى كه از موجود شدن آن پيروى مىكنند ، كه خوبى و بدى ، و امر بودن و خبر بودن و جز آنها باشد ، و يا آن ، صفت نيستى چيزى است ، و يا كسب‌شدنى بودن آن است ؛ و پس از آن كه همهء اينها را از ميان برديم ، جز موجودشدنى بودن آن ، پس ثابت خواهد گرديد ، كه همان موجودشدنى بودن ، جهت وابستگى يافتن توانائى ، به كارها مىباشد .\r\nو روا نخواهد بود كه وابستگى يافتن توانائى به كارها در صفتهاى نوع بودن « 2 » باشد ، زيرا هرچيزى بايد داراى صفت نوعى خود باشد ، و آنچه به شخص پديدآورندهء چيزى وابستگى دارد بايد روا باشد ، كه پديد بيايد ، يا آن كه پديد نيايد .\r\nو اما صفتهائى كه از موجود شدن چيزى پيروى مىكنند ، مانند اثرهاى كار ،\r\n\r\n\r\n","description":"","footnote":"\r\n( 1 ) مفاد جواب اين است كه عرض بودن در مفهوم و ماهيت عرضها هست زيرا عنوان ذات آن است اما وجود چون زايد بر ماهيت است پس صفت ذهنى و عارض بر آن مىباشد و خلاصه آن كه قدرت به موجود كردن اشياء تعلق مىگيرد نه به ذات و اجزاء ذات و ماهيتى آنها .\r\n( 2 ) فى صفه جنسه\r\n","page_name":" 278 ","page_number":404},
  {"content":"\r\n\r\nيا خوبى و بدى آن ، و يا خبر بودن و امر بودن سخن ، مىشود كه هيچ يك آنها در بسيارى از كارها نباشد ، اما هيچ كارى از وابستگى داشتن به شخص توانا ، نمىشود تهى باشد ، پس روا نخواهد بود كه وابستگى داشتن شخص توانا به كارها براى هيچ‌يك اينها باشد .\r\nعلاوه بر آن ، آنچه مؤثر در اين صفات است ، صفتهاى ديگر انجام‌دهندهء كار است ؛ مانند دانا بودن ، اراده‌كننده بودن ، يا ناپسند داشتن كارها ، و چيزى كه در موجود شدن اثر دارد ، توانا بودن شخص انجام‌دهنده است .\r\nو اما حلول كردن كار در جاى خود ، بسا مىشود پاره‌اى از كارها از آن تهى باشند مانند نيستى ، و هست كردن جوهرها ، و اراده كردن موجود بلاآغاز ، و ناخوش آيند داشتن او كارها را ، و حال آن كه هيچ يك اينها از وابستگى داشتن به شخص توانا نهى نمىماند ؛ براى اين كه پديد آمدن برايش حاصل مىشود ؛ اما نيستى به هيچ روى به شخص توانا بستگى ندارد ؛ به دليل اين كه هريك از ما كارى را كه ديگرى بر انجام دادنش توانا هست ، مانند كارهائى كه خداوند برتر از همه چيز بر آن توانا مىباشد ، يا ديگرى بر آن توانا باشد ، مىتواند آن را در نيستى واگذارد ؛ پس اگر نيست گذاردن به شخص توانائى وابستگى داشته باشد ، مىبايست ؛ موجود شدن كارى كه آن را نيست شده واگذارده ، نيز ، به او وابستگى داشته باشد ؛ براى اين كه - بنا بر آنچه در باب ثابت كردن صفتهاى حقيقى « 1 » گذشت - هركس بر آن توانا باشد كه چيزى را به صفتى بگرداند بر آن توانا خواهد بود كه آن را به همهء صفتها بگرداند ؛ و اگر چنين باشد بايد هريك از ما كارى را كه ديگرى بر آن توانا هست ، بتواند انجام بدهد ؛ و اين را به آنچه ثابت كرديم كه دو شخص توانا نمىشود ، بر انجام دادن يك كار ، توانا باشند باطل كرديم .\r\nو نيز ، چيزى كه نيست ، از جهت نيست بودن ، صفتى ندارد « 2 » ، براى اين\r\n\r\n\r\n","description":"","footnote":"\r\n( 1 ) معانى\r\n( 2 ) در فلسفه اين قضيه از بديهيات شمرده شده كه المعدوم ليس به شىء بر خلاف عده‌اى از متكلمان كه آن را صفتى مىدانند .\r\n","page_name":" 279 ","page_number":405},
  {"content":"\r\n\r\nكه هرگاه بگوئيم ، چيزى نيست ، هستى آن را از ميان برداشته‌ايم ؛ و كسى كه بر انجام دادن كارى توانا مىباشد ، صفتى را پديد مىآورد ؛ زيرا كارى كه به انجام دهنده‌اى نسبت مىدهند ، به مانند نسبت‌دادن وجود چيزى به علتى است ؛ و نيستى نبودن چيزى است ، پس نمىشود ، به شخص توانائى وابستگى داشته باشد .\r\nو نيز ما آشكار كرديم كه هرصفتى بايد داراى اثرى باشد ، و نيستى اثرى ندارد ؛ براى اين كه هر اثر نشان‌دادنى را مىتوان به نبود هستى نسبت داد ، و اگرچه صفتى را موجود ندانيم « 1 » .\r\nعلاوه بر آن ، ما آشكار مىدانيم كه خود چيزها از اين دو بيرون نمىشوند كه يا هستند و يا نيستند ؛ پس اگر نيستى صفتى باشد ما به آن پى نخواهيم برد ؛ براى اين كه به طور آشكار نمىدانيم كه خود چيزها از صفتى و ضد آن صفت تهى نمىمانند ؛ زيرا رواست از هر دوى آنها تهى باشند و جز اين چيزى دانسته نمىشود كه خود چيزها ، يا صفتى را دارند و يا آن را ندارند ، و به همين دانسته مىشود كه نيستى نبود هستى است « 2 » ، تا درست باشد كه آشكارا دانسته شود .\r\nچهارم ابطال كسب « 3 » اما وابستگى داشتن شخص توانا به كار خود از جهت اين كه كسب‌كنندهء آن باشد ، نخستين چيزى كه در آن ديده مىشود ، اين است كه آنچه را كسب مىگويند تصورشدنى نمىباشد ، و از اين كه مىگوئيم تصورشدنى نمىباشد در نظر نمىگيريم كه نادرست است ؛ زيرا روشهائى كه دربارهء بلاآغاز\r\n\r\n\r\n","description":"","footnote":"\r\n( 1 ) اثر هرچيزى بايد مخصوص به آن باشد نه به طور مطلق و نيستى چون مطلق است و چيز مخصوصى نيست پس نمىتوان اثرى را به آن نسبت داد .\r\n( 2 ) يعنى نيستى ضد هستى نيست براى اين كه ارتفاع ضدين جايز است و از اين كه وقتى بدانيم چيزى موصوف به هستى نيست بر ما روشن است كه موصوف به نيستى مىباشد ثابت مىشود كه اين دو نقيض يكديگرند و ارتفاع نقيضين بالضروره غيرممكن است .\r\n( 3 ) در فهرست اول فصل چنين ذكر شده بود : « و خامسها افساد ما تعلق به الخصم من القول بالكسب » بنابراين بايد بعد ذكر شده باشد ، اما در شرح مطالب رعايت ترتيب فهرست نشده و آن را بعد از قسمت سوم آورده است .\r\n","page_name":" 280 ","page_number":406},
  {"content":"\r\n\r\nبودن صفتها و چيزهاى نادرست ديگر داشتند تصورشدنى بودند اگرچه نادرست هم بودند ؛ و اين را در نظر داريم كه كسب هيچ فهميدنى و تصورشدنى نمىباشد ، تا چه رسد به اين كه درست باشد ؛ و اين را از آن رو گفتيم كه آنان كوشش مىكنند ، اينها را به ما بفهمانند ، و ما هم كوشش داريم سخنشان را درك كنيم ، و با همهء اينها براى ما فهميدنى نمىباشد ، پس از اين دانسته مىشود كه تصورشدنى نمىباشد .\r\nپس اگر بگويند : چه گونه مىشود كه تصورشدنى نباشد ، و چيزى كه آشكارا دانسته شده اين است كه حركت كردن كسى كه پاهايش سست و نابكار گرديده « 1 » و آن كس كه به گزينش خود راه مىرود ، و يا جنبيدن رگها با حركت كردن پىها كه شخص آن را به اختيار خود تحريك مىكند جدا از يكديگرند ؛ و اين جدائى از اين روى است كه يكى از آن دو جنبيدن كسب مىباشد و ديگرى كسب نيست .\r\nگفته خواهد شد : نخستين چيزى كه در آن هست اين است كه اين تفاوت به شخص زنده نسبت داده مىشود ، نه انجام دادن كار ، زيرا زنده چيزى است كه خردش را دريافت مىكند ، و حال آن كه ما با ايشان دربارهء چيزى گفتگو داريم كه مىگويند صفتى براى خود كار هست و زايد بر موجود شدن آن مىباشد .\r\nپس اگر بگويند : اگر يكى از دو حركت داراى صفتى نباشد كه ديگرى آن را نداشته باشد ؛ نمىگفتيم بايد ميان آنها ، آن جدائى كه دانستيم موجود باشد .\r\nخواهيم گفت : مىشود تفاوت ميان آن دو به اين باشد كه حركت اختيارى پيرو انگيزه‌هاى انجام‌دهنده مىباشد ، و به ارادهء او بازگشت مىكند ، و حركتى كه به ناچارى انجام مىشود ، اختيار و انجام دادن ، همراه ندارد .\r\nپس اگر بگويند : اگر چنين بود بايستى به فرض اين كه خداوند برتر از همه چيز به روش هميشگى خود ، رنگها و درازى و كوتاهى شخص را پيرو بر گزينش و دلخواه ما مىگردانيد بايد اين جدائى را مىيافتيم .\r\n\r\n\r\n","description":"","footnote":"\r\n( 1 ) مفلوج\r\n","page_name":" 281 ","page_number":407},
  {"content":"\r\n\r\nگفته خواهد شد : همين گونه است و شما گريزى از آن نداريد ؛ علاوه بر آن مىشود كه تفاوت ميان آن دو گونه جنبيدن به اين باشد كه حركت اختيارى به ما وابستگى دارد و از ما سر مىزند ، و حركت به ناچارى كار خداوند برتر از همه چيز و پاك از هر آلايش است ، و هيچ به ما وابستگى ندارد ؛ پس از كجا مىتوانند صفتى كه بيشتر از موجود شدن كار باشد ثابت كنند ، و بنابراين بايد بپذيرند ، كارهائى كه با حركت اندامها در چيزهاى ديگر انجام مىشود « 1 » براى ما كسب كردن باشد براى اين كه تفاوتى را كه ذكر كردند در آن موجود است ؛ آيا نمىبينى ، آشكار مىدانيم ميان اين كه هريك از ما قلم را به دست گيرد و به اختيار خود چيزى بنويسد ، يا ديگرى دستش را با قلم بگيرد و چيزى بنويسد تفاوت است و با اين همه ، نمىگويند اين گونه كارى كه با حركت دست و اندام ما در چيز ديگرى انجام گرديده كسب كردن ما مىباشد ؛ و كسانى كه اعتقاد به كسب دارند ، بايد بپذيرند كه خداوند ، توانا بر كسب كردن است ؛ براى اين كه جهت فراگرفتن توانائى بر كار انجام دادنى به گوناگون بودن انجام‌دهندگان گوناگون نمىشود ؛ همچنان كه جهت دانا بودن و درك كردن و اراده كردن چيزها با تفاوت داشتن چيزهاى درك كردنى و كارهائى كه مىخواهيم انجام گردد ، و انواع خواسته‌ها گوناگون نمىشود ، و هرچند كه از سوى اشخاص توانا نوعى ويژگى بر آنها وارد شده است اما از جهت وابستگى يافتن اشخاص توانا به كارهائى كه بر آن توانا هستند ويژگى پيدا نمىشود .\r\nپس اگر بگويند : معنى كسب كردن اين است كه كارى با توانائى نوپديد شده‌اى انجام گردد ، يا كارى است كه توانائى نوپديد شده‌اى آن را فرا بگيرد .\r\nگفته خواهد شد : اگر از اين سخن چنين در نظر مىگيريد كه توانائى نوپديد شده ، موجود شدن كار را فرا مىگيرد ، يا كار به توسط آن توانائى انجام مىگردد ، تصورشدنى مىباشد و اگر چيز ديگرى را در نظر داريد ، بايد آن را روشن كنيد .\r\n\r\n\r\n","description":"","footnote":"\r\n( 1 ) متولدات\r\n","page_name":" 282 ","page_number":408},
  {"content":"\r\n\r\nعلاوه بر آن اگر كسب كردن تصورشدنى هم باشد سودى براى آنان ندارد ، براى اين كه پيش ايشان هرگاه موجود بلاآغاز برتر از همه چيز ، توانائى و كار را در كسى پديد آورد ، مىبايست خود او كسب‌كننده باشد ، و چنانچه او كسب‌كننده نباشد محال خواهد بود كارى انجام بدهد ، پس هريك از ما در حكم اين است كه كارى را بر او بار كرده باشند ، و بايد سزاوار ستودن و نكوهش ديدن و پاداش گرفتن و كيفر شدن نگردد .\r\nو اكنون كه همهء راهها باطل گرديد چيزى به جاى نماند ، جز اين كه توانائى به موجود كردن كار وابستگى مىيابد ، براى اين كه اگر اين هم درست نباشد وابستگى يافتن شخص توانا به كارى كه مىتواند هيچ درست نخواهد شد ، و اين سخنى بيهوده است .\r\n( پنجم كار متولد ، مانند مباشر از ما سر مىزند ) اما دليلى كه مىرساند ، كارى كه در چيزهاى ديگر به توسط حركت اندامهاى ما انجام مىگيرد كار خودمان مىباشد ، همان دليلهائى است كه ثابت كرديم حركت اندامهاى ما از خودمان سر مىزند و گفتيم اين كارها با نبودن چيزى كه از انجام شدن كار جلوگيرى كند ، برابر با انگيزه‌ها و رويدادهايمان بايد از ما سر بزند ؛ زيرا هريك از ما هرگاه چاقوى تيزى به دست گيرد و با آن بر جسم سستى فشار وارد كند ؛ ناگزير آن را خواهد بريد ، و اگر اين برش از فشار دست او پيدا نشده باشد ، نمىبايست حاصل گردد .\r\nو همين دليل سزاوارى ستودن و نكوهش كردن در اين گونه كار نيز هست آيا نمىبينى كسى كه به ديگرى ستمى مىكند به اين كه از روى ستمگرى او را مىكشد يا مىزند سزاوار نكوهش مىشود ، و حال آن كه هيچ يك اين كارها جز از حركت اندامها زاده نمىشوند براى اين كه اين گونه كارها بيرون از جاى توانائى انجام مىگيرد .\r\nو همچنين كسى كه به ديگرى نيكى كند سزاوار ستودن و سپاس‌يابى مىشود ، و اين كار جز به اين كه از حركت اندامها زاده شود حاصل نمىگردد .\r\nو نيز اين گونه كارها برابر با توانائى ما از حركت اندامهاى ما در چيزهاى\r\n\r\n","description":"","footnote":"","page_name":" 283 ","page_number":409},
  {"content":"\r\n\r\nديگر پديد مىآيند ؛ آيا نمىبينى كسى كه مىتواند ده رطل بار با خود ببرد ، بردن هزار رطل از او سر نخواهد زد ؛ و اگر بردن از كار خداوند برتر از همه چيز باشد ، نمىبايد برابر با توانائى آن كس انجام گردد .\r\nو نيز هركسى برابر با وسيله‌ها ، و افزارها كار از او سر مىزند ؛ آيا نمىبينى كسى كه فشارهاى بسيار وارد مىآورد جنبشهائى برابر با همان فشار به وجود مىآيد .\r\nو همچنين كسى كه با قلم ستبر چيز مىنويسد ريز نوشتن از او سر نمىزند ؛ و به كسى كه با قلم باريك چيزى مىنويسد ، درشت نوشتن از او انجام نمىگيرد .\r\nو همچنين آواز ، برابر با كوفتن جسمى بر جسم ديگر از ما سر مىزند ؛ پس اگر از حركت كردن اندامها زاده نمىشد نمىبايست با آن برابرى داشته باشد .\r\nو نيز هنگامى كه دوباره از جسم را پهلوى يكديگر بنهيم ناگزير به هم مىچسبند ، پس اگر چسبيدن از كار ما زاده نمىگرديد نبايد به وجود آيد .\r\nو نمىتوانند بگويند : هنگامى كه آنها را پهلوى هم بنهيم صفت چسبناكى در آنها پديد مىشود و جاى ، هنگامى كه صفتى را به خود بپذيرد ، از آن تهى نمىگردد مگر كه ضد آن صفت در آن پديد گردد .\r\nو اين سخن از آنجا درست نيست كه اين قاعدهء نادرست را ما نمىپذيريم ؛ و اگر هم اين اصل ، درست باشد ، بايد صفتهاى حقيقى بىنهايتى در آن پديد آيند ؛ زيرا محل پذيراى صفتهاى بىنهايت است ؛ و اين سخن نادرست مىباشد .\r\nپس اگر بگويند : چگونه مىشود كارى كه از حركت اندامهاى ما در چيز ديگر انجام مىگردد ، كار خود ما باشد ؛ با اين كه ناگزير بايد انجام گردد ؛ و حال آن كه درخور شخص توانا بر كارى ، اين است كه بتواند آن را انجام ندهد ، و در اين گونه كارهاى توليدى ، درست نمىآيد ؛ زيرا پس از آن كه سبب را پديد آورد ، نمىتواند مسبب را انجام نداده باشد .\r\nگفته خواهد شد : شرط توانا بودن بر كارى اين نيست كه بتواند آن را\r\n\r\n","description":"","footnote":"","page_name":" 284 ","page_number":410},
  {"content":"\r\n\r\nانجام ندهد ، براى اين كه پاره‌اى از كارها هستند كه انجام ندادن برايشان نيست همچنان كه ميان كارها يافت مىشود كه ضدى برايش نباشد ، مانند به وجود آوردن فشار و چسبيدن ذره‌ها به يكديگر و كارهاى ديگر ؛ و همانا شخص توانا بايد بر انجام دادن كار ، يا بر انجام ندادنش توانا باشد ؛ و اين در كسى كه مىتواند با حركت اندامها كارى در جاى ديگر پديد آورد حاصل است ؛ و چگونه مىشود ، اين درست باشد ، و حال آن كه موجود بلاآغاز برتر از همه چيز ، مىتواند كارها را انجام بدهد ؛ هرچند روا نمىباشد آن را انجام ندهد ، زيرا انجام ندادن بر كسى رواست كه به صفت توانائى ( زايد بر هستى خود ) بر كار توانا باشد « 1 » و به زودى اگر خدا بخواهد ، پس از اين حقيقت انجام ندادن را آشكار خواهيم كرد .\r\nپس اگر بگويند : اين كه گفتيد كارى كه در چيزهاى ديگر به توسط حركت اندامهاى شخص انجام مىگردد ، كار خود او مىباشد ، بدان مىكشاند ، كه ممكن باشد با يك توانائى ، از يك نوع كار ، در يك زمان بيش از يك پاره از كار را انجام بدهد ، به اين كه يك پاره را ميان شش پاره بنهد ؛ پس او ناگزير شش‌پاره از چسبندگى جسمها به يكديگر را پديد مىآورد ؛ و اين ، قاعدهء شما را كه مىگوئيد از يك توانائى در يك جاى از يك نوع كار بيش از يك‌پاره از كار انجام نخواهد گرديد ، در هم مىشكند ، و هر سخنى كه بدان كشيده شود ، بايد گفت نادرست است .\r\nخواهيم گفت : از اين دو پاسخ هست ، يكى اين كه در اين مورد جاهائى جز يكديگر وجود دارند و آنها شش‌پاره از جسم هستند كه پيرامون يكى را فرا گرفته‌اند ؛ پس روا مىباشد در آنها شش كار انجام گردد ، و در همين يك‌پاره هر شش كار موجود گرديده است ؛ براى اين كه چسبيدن ، براى وجود يافتن به دو جا نياز دارد ؛ و اين برابر با قاعده‌اى است كه آن را مقرر داشتيم .\r\n\r\n\r\n","description":"","footnote":"\r\n( 1 ) و اين مطابق با همان اصلى است كه ملاصدرا قدرت را چنين تفسير مىكند كه قدرت در مورد خداوند خالى از امكان و احتمال و مردد بودن بين فعل و ترك است اما در مورد ديگران قرين با امكان و احتمال وقوع و لاقوع مىباشد .\r\n","page_name":" 285 ","page_number":411},
  {"content":"\r\n\r\nپاسخ دوم ، اين است كه ما گفتيم : نمىشود با يك توانائى بيش از يك پاره از كار را پراكنده و جدا ، آن گونه كه گذشت انجام داد ؛ براى اين كه اگر يك توانائى از يك‌پاره كار در گذرد ، در هيچ شمارى باز نخواهد ايستاد ، و بدان مىكشد كه درست باشد ، كارهائى بىنهايت با آن انجام داده شود ؛ زيرا چيزى وجود ندارد كه انجام شدن كار را در شمار معينى نگهدارد ، و چنين چيزى در اين جا يافت نمىشود ، براى اين كه كارهائى كه ما انجام مىدهيم شماره دارد ، و برابر با پاره‌هائى مىباشد كه اين بخش از كار آن را فراگير است ؛ پس به همه حال اين پرسش بيهوده گرديد .\r\nپس اگر بگويند : چگونه خواهد بود كه كارهاى زاده از حركت اندامهاى ما كار خودمان باشد با آن كه بايد انجام گردد ، و با آن كه در خور كارى كه به شخص توانا وابستگى دارد ، اين است كه درست باشد انجام گردد ، و يا انجام داده نشود .\r\nگفته خواهد شد : كارى كه در خارج از اندامها از حركت آنها انجام مىگردد به اين گونه مىشود انجام نگردد ، كه مانند كار بدون واسطه سببش به وجود نيايد ، اما با موجود شدن سبب ، بسا باشد ، بر پاره‌اى از روىها نيز از آن جلوگيرى شود ؛ و اگر هم‌چنين باشد كه بر هر حال بايد انجام گردد ، قاعده‌اى كه مقرر داشتيم ، در هم نخواهد شكست ، همچنان كه در كار بدون واسطه گفتيم ؛ بلكه مىگوئيم :\r\nرواست انگيزه‌ها فراوان نشود ، و يا انگيزهء ديگرى با انگيزهء انجام دادنش برابرى كرده و انجام‌دهنده را از كار روگردان كند و برابر همان ، در كار با واسطه نيز موجود است .\r\nعلاوه بر آن ، ما مىدانيم ، كسى كه به انجام دادن كارى وادار و ناچار گرديده باشد ، و چيزى او را از انجام دادنش جلوگيرى نكند و بر آن كار توانا هم باشد ناگزير كارى كه بدان وادار گرديده انجام داده خواهد شد ؛ و با اين همه ، ناچار بودن شخص را از اين بيرون نمىبرد كه كار را خودش انجام داده باشد ؛ و كارى\r\n\r\n","description":"","footnote":"","page_name":" 286 ","page_number":412},
  {"content":"\r\n\r\nكه به توسط كار ديگر انجام مىگردد « 1 » نيز به همين گونه است ؛ و اين كه ما گفتيم اين دليل سخن كسى را كه در كار با واسطه « 2 » با ما ناهماهنگى دارد از ميان مىبرد ، براى اين است كه ميان ايشان :\r\n1 - كسانى هستند كه مىگويند : ما هيچ كارى انجام نمىدهيم جز اين كه انديشه و اراده مىكنيم و اين سخن از جاحظ رسيده است .\r\n2 - و ميان ايشان كسانى هستند كه مىگويند ، كارى كه از جاى خود به چيز ديگر مىرسد « 1 » ، كار خود شخص نيست ؛ و گفته است : كارى به وجود مىآيد اما به وجودآورنده ندارد و اين از ثمامه به ما رسيده است .\r\n3 - و ميانشان كسانى هستند كه مىگويند : كار با واسطه را « 1 » خداوند برتر از همه چيز انجام مىدهد ؛ و آنان جبرى مسلكانند .\r\n4 - و كسانى ميانشان هستند كه مىگويند اين گونه كارها به طبيعتى كه در آنجا موجود است انجام مىگردد ، و اين سخنى است كه از معمر به ما رسيده است .\r\nو آنچه را طبع گفتند « 2 » بنابر آنچه بارها روشن شده است تصورشدنى نمىباشد ؛ براى اين كه در گذشته‌ها ، آشكار كرديم كه كار بايد به انجام‌دهنده‌اى وابستگى داشته باشد كه با برگزينش « 3 » خود كار را انجام بدهد ؛ و هيچ تفاوتى ميان اين نيست كه بگوئيم كار را كسى انجام داده كه بدون برگزينش بوده است .\r\nيا آن كه بگوئيم هيچ‌كس آن را انجام نداده است و اين سخنى نادرست است ؛ و اگر پذيرفتن طبع درست باشد نمىشود جسم در سوىها با هم برابر از جائى به جائى بگردد ؛ براى اين كه طبع چيزى را با ضدش هردو را فراهم نمىكند ؛\r\n\r\n\r\n","description":"","footnote":"\r\n( 1 ) متولد\r\n( 2 ) طبع : قيل هو الخاصه التى يكون بها الحادث لا من جهة القدره ص 166 . الطبع : سجية - الانسان ، و الحكماء يعتبرون بذلك عن خاصة الاشياء ، كاحراق النار ، و التبريد للثلج ص 225 چهار فرهنگنامهء كلامى از شيخ طوسى و غيره .\r\n( 3 ) اختيار\r\n","page_name":" 287 ","page_number":413},
  {"content":"\r\n\r\nآيا نمىبينى ، آتش ، سوزاندن و سرد كردن هردو را فراهم نمىكند ، و برف سردى و داغى هردو را به وجود نمىآورد ؛ براى اين كه هريك از اين دو به يك طبيعت ويژگى دارد كه ضد طبيعت آن ديگرى مىباشد ؛ و طبيعت جز يك كار به وجود نمىآورد .\r\nو چون ثابت شد كه هريك از ما به توسط حركت دادن اندامهاى خودش كارى در چيز ديگرى به وجود مىآورد ، اكنون بايد دانست كه هركارى به توسط حركت دادن اندامها در جاى ديگر انجام گردد ، نمىشود همان را بدون واسطه « 1 » انجام داد ، اما مىشود كه مانند آن را انجام داد .\r\nو اين را از آن رو گفتيم كه اگر روا باشد همان كار ، بالمباشره هم انجام گردد بدان مىكشد كه يك كار به دو روى انجام گردد ، هم آن كه با توانائى آغاز گردد ، و هم با پديد آوردن سببى به وجود آيد . و با همان دليلى كه موجود شدن كار با دو توانائى و دو شخص توانا باطل گرديد اين هم نيز باطل مىشود .\r\nو نيز به آنچه گذشت ، ثابت گرديد كه هستى فزايش‌پذير نمىباشد « 2 » پس اگر درست باشد ، همان كارى كه به توسط كار ديگر انجام گرديده بدون واسطه هم آغاز گردد بايد درست باشد كارى كه به توسط كار ديگر انجام گرديده دوباره هم با پديد آوردن سبب انجام گردد ؛ براى اين كه از پيش به وجود آمدن سبب فراگيرى توانائى و حال شخص توانا را نسبت به كار دگرگون نمىكند ، و از اين سخن بر مىآيد كه بايد روا باشد يك كار از دو روى موجود گردد ، و اين نشدنى است ؛ زيرا در حالتى كه از دو روى پديد آمده باشد ، در همهء اثرها عينا به مانند حالتى است كه از يكى از دو روى موجود شده باشد ، و بايد چنين باشد كه روى دوم هيچ تأثيرى نداشته باشد ، و هرچيزى هيچ اثر تصورشدنى در كار نداشته باشد نمىتوان وجودش را ثابت كرد .\r\n\r\n\r\n","description":"","footnote":"\r\n( 1 ) مباشرا\r\n( 2 ) از آنچه گذشت ، چنين بر مىآيد كه شيخ منكر تشكيك وجود بوده است .\r\n","page_name":" 288 ","page_number":414},
  {"content":"\r\n\r\nو نيز كارى كه با توانائى آغاز گرديده باشد درخور آن است كه انجام داده بشود يا انجام داده نشود ، و كارى كه به توسط كار ديگر به وجود مىآيد ، درخور آن است كه با نبودن چيزى كه از آن جلوگيرى كند با پيدا شدن سببش بايد آن هم به وجود آيد ؛ و بايد شدن و شايد شدن با هم در يك كار گرد نمىآيند ؛ پس اين دليلها همگى مىرسانند كه هركارى به توسط كار ديگرى انجام گرديد ، نمىشود كه بدون واسطه نيز انجام داده شود ، چه كارى باشد كه از خودمان سر بزند ، يا كار خداوند برتر از همه چيز باشد .\r\nزيرا ميان مردم كسانى هستند كه مىگويند همان كارى را كه خداوند برتر از همه چيز ، به توسط كار ديگر انجام داده است ، مىشود بدون واسطه هم همان را آغاز نمايد ؛ اما كسى كه مىگويد خداوند برتر از همه چيز ، هيچ كارى را به توسط كار ديگر انجام نمىدهد سخنش از اين پرسش بيرون است .\r\nدليل ديگرى كه نيز مىرساند ، كارى را كه يكى از ما به توسط كار ديگر انجام مىدهد نمىشود همان كار بدون توسط كار ديگر هم انجام دادنى باشد ، اين است كه همانا ثابت شده است ، با يك توانائى در يك زمان از يك نوع كار در يك جاى بيش از يك جزء از كار نمىشود انجام داد ؛ پس اگر ممكن باشد كارى را كه به توسط سببش به وجود آورده‌اند ، بدون واسطه هم همان را دوباره از سر به وجود آورند ، بايد ممكن شود آن كار را انجام بدهند ، و حركت ديگرى را هم كه گفتيم : وابستگى توانائى به آن در همين زمان با وابستگى داشتن همان توانائى به پديد آوردن سبب حركت ديگر همراه است ، آن را هم انجام بدهد ؛ براى اين‌كه دو حركت با گرد آمدن در يك‌جا يكديگر را نيست نمىكنند ، و ضد يكديگر هم نيستند ، و توانائى هم به هردو وابستگى دارد ؛ و اين بدان مىكشد كه بايد با يك توانائى كارهاى بىشمارى از يك نوع در يك‌جا و يك‌زمان انجام‌شدنى باشد .\r\nو مىتوان بر اين استدلال عيب‌جوئى كرد به اين‌كه گفت : هريك از اين دو حركت را جدا از ديگرى و به جاى آن ، مىتوان انجام داد ؛ براى اين‌كه گرد آوردن هردو با هم كار را به آنچه گفتند مىكشاند ، اما نمىرساند كه توانائى به آن وابستگى\r\n\r\n","description":"","footnote":"","page_name":" 289 ","page_number":415},
  {"content":"\r\n\r\nنداشته باشد ، آنچنان كه پيش شما توانائى به همانندهاى بىنهايت وابستگى دارد ؛ و همانا براى آنچه گفتند ، نمىشود بيش از يك جزء از كار انجام دادنى باشد ؛ و چنانچه گفته مىشد كه توانائى جز به يك پاره از كارهاى همانند وابستگى نمىيابد ، و به چيزى كه همانند آن باشد وابستگى ندارد ، اين پرسش روى نمىآورد .\r\nدر اينجا نكته‌اى هست كه بايد در آن انديشيد ، و بسا شود كه جاى ديگر اگر خدا بخواهد آنچه را در آن است بياوريم .\r\n( ششم : اعتراضات وارد بر قائلين به جبر ) اما آنچه را با اعتقاد كردن به اين‌كه كارهاى انسان آفريدهء خداوند است ، بايد آنها را هم بپذيرند و چيزهاى شرم‌آور نادرستى مىباشند ، بيش از شمار است :\r\nيكى ، اين‌كه هيچ راهى ندارند تا وجود سازندهء جهان را ثابت كنند ؛ براى اين‌كه ثابت كردنش بر اين پايه است كه هريك از ما ، انجام‌دهندهء كارهائى باشيم و اين كه كار ما ، به ما نياز داشته باشد ، براى اين‌كه كار نوپديد شده است ، و چون جهان هم در نوپديد بودن با كارى كه ما انجام مىدهيم انباز است ، بايد به وجودآورنده‌اى داشته باشد ، و حال آن‌كه آنان گفتند ، ما كارى انجام نمىدهيم ، پس نمىتوانند وجود پديدآورنده‌اى را براى جهان ثابت كنند .\r\nو نيز راهى ندارند كه بدانند جهان نوپديد آورده شده است ؛ زيرا حادث بودن جهان بر اين پايه است كه جسمها از صفات نوعى حقيقى جدا نمىشوند ، و هيچ راهى ندارند كه صفات نوعى را ثابت كنند تا چه رسد كه حادث بودن صفات نوعى را ثابت نمايند « 1 »\r\nو بايد بپذيرند كه خداوند برتر از همه چيز به كافران هيچ آسودگى و گشايش زندگى نبخشيده است : براى اين‌كه در آنان كافر شدن را آفريده است ، و گونه‌اى از توانائى در آنان آفريده است كه كافر شدن آنها را فراهم مىكند ، و اراده كردن كافر شدن را در ايشان آفريده است . و توانائى بر اراده كردن كافرى را در ايشان آفريده است\r\n\r\n\r\n","description":"","footnote":"\r\n( 1 ) زيرا چيزى كه وجود صور نوعيه را ثابت مىكند اثرى است كه از آنها صادر مىشود ، و وقتى ما همهء آثار را بدون واسطه به خدا نسبت داديم هيچ دليلى بر اثبات وجود انواع نخواهيم داشت .\r\n","page_name":" 290 ","page_number":416},
  {"content":"\r\n\r\nو كافر شدن آنان را به سزاوارى كيفر هميشگى مىكشاند ، و چنين چيزى گشايش زندگى و آسودگى نخواهد بود .\r\nو چون خداوند به آنان گشايش زندگى و آسودگى نداده است ، نبايد او را سپاس بگزارند ؛ براى اين‌كه سپاس‌گزارى اظهار شناسائى بخششهاى بىمانند است با گونه‌اى از بزرگداشت و حال آن‌كه نعمت بخشى در اين‌جا وجود ندارد ، تا كه اعتراف بدان كنند ؛ و چون كه او را سپاسگزارى نبايد كرد ، پرستش او را هم نبايد انجام داد ، زيرا پرستش كردن - بنابر آنچه آشكار خواهيم كرد - گونه‌اى از سپاسگزارى است .\r\nپس اگر بگويند : سپاسگزارى از بخششهاى اين جهانى بر او هست ، و اگرچه بخشش دينى بر او نشده باشد ؛ پس براى همان بخشش‌ها بايد او را سپاسگزارى كند ، و آن بخششها همان زندگى ، و شنوائى و توانائى و سودهاى گوناگون و خوشيهاى كنونى است .\r\nگفته خواهد شد : همهء آنچه گفتيد هنگامى كه به شكنجهء هميشگى بكشاند ، بخشش براستى نيست ، بلكه اگر همان سود كنونى باشد ، زيان بدون آميغ است ؛ همچنان كه اگر كسى بزى را چاق كند و چيزهاى خوب ، از خوردنى و آشاميدنىها به آن بخوراند ، براى اين‌كه خودش آن را بخورد ، چنين كسى بخشش‌گر و سود - رسان به‌شمار نمىآيد .\r\nعلاوه بر آن به فرض اين‌كه بخشش هم باشد ، با پيوستن به كافر شدن ، كه به شكنجهء هميشگى مىرساند ، از بخشش بودن بيرون رفته است ، و سزاوارى سپاسگزارى بر آن نابود گرديده است ؛ همچنان كه اگر كسى ديگرى را به گونه‌هاى بسيارى بزند سپس گرد از صورتش بزدايد ، اين كار را بخششى بشمار نمىآورند كه سزاوارى سپاسگزارى بر آن پديد آيد .\r\nو نيز بايد بپذيرند كه خداوند برتر از همه‌چيز بر مؤمنان هم بخششى نكرده است ، زيرا آفريدن ايمان هنگامى بخشش خواهد بود كه نيكىرسانى از آن قصد شده باشد ، اما اگر هيچ‌چيز از آن در نظر گرفته نشده باشد . يا روى بدى كه\r\n\r\n","description":"","footnote":"","page_name":" 291 ","page_number":417},
  {"content":"\r\n\r\nفسادجوئى و جز آن باشد از آن در نظر گرفته شده باشد . بخشش نخواهد بود ؛ و بنا به روش نادرستى كه آنان دارند ، راهى ندارند كه بدانند نيكىرسانى از آن در - نظر گرفته شده است .\r\nو اگر هم بپذيريم كه نيكىرسانى از اين سود در نظر گرفته شده است ، روا خواهد بود بدخواهى هم از آن در نظر گرفته شده باشد . و در چنين صورتى بخشش‌گرى ، كار بدى خواهد بود و به هيچ‌گونه سزاوارى سپاسگزارى بر آن حاصل نخواهد شد .\r\nو نيز بايد بپذيرند كه روا باشد خداوند معجزه‌ها را به دست دروغگويانى كه در ادعا كردن پيك خداوند بودن راست‌گو مىباشند آشكار گرداند ، جز آن‌كه آنان ما را به گمراهى از دين ، و ناراستى كه پرستش بتها باشد بخوانند ، و بگويند خداوند با خود يار گرفته و فرزند آورده و او جسمى به مانند جسمهاى ديگر است ، و به همهء روشهائى كه آنان آن را دروغ مىدانند ما را بخوانند .\r\nو ما اين‌را از آن‌رو گفتيم كه اين گروه باور دارند كه هركارى از كارها را خداوند انجام بدهد ، از او ناشايسته نيست ، و از نو پديدشدگان ناشايسته است و بس ؛ و راست‌گو شمردن كسى كه راست‌گو نباشد ، از ما ناشايسته است . اما بايد از خداوند برتر از همه‌چيز ناشايسته نباشد ؛ براى اين‌كه محال است كارى كه از او سر مىزند ، بد باشد .\r\nعلاوه بر آن پيش ايشان خداوند برتر از همه‌چيز ، خود دروغ را مىآفريند ، و راست‌گو شمردن دروغ‌گويان كمتر از آفريدن خود دروغ است ، و آفريدن خود كفر بدتر و شرم‌آورتر از فرستادن كسى است كه به كافر شدن بخواند .\r\nپس اگر بگويند : اين بدان مىكشاند كه خداوند برتر از همه‌چيز را ناتوان بدانيم و بگوئيم او نمىتواند به ما بنماياند كه ميان راست‌گو ، با دروغ‌گو جدائى بگذاريم .\r\nگفته خواهد شد : ناتوان شمردن ، در كارهاى توانستنى مىآيد ، و هيچ‌كار توانستنى يافت نمىشود مگر آن‌كه خداوند برتر از همه‌چيز بىاندازه و بىپايان\r\n\r\n","description":"","footnote":"","page_name":" 292 ","page_number":418},
  {"content":"\r\n\r\nبر آن توانا مىباشد ، پس لزوم نشان‌دهنده بودن معجزه به توانستنى بودن كارها برنمىگردد ، و جز اين نيست كه اگر ادعاكنندهء پيغمبرى راست‌گو نباشد ، ظاهر كردن معجزه به دست او كار بدى خواهد بود . و آنان بد شمردن اين كار را از خودشان برداشتند ، و اين به مانند آن است كه بگويند خداوند مىتواند ، دانشى بيافريند كه به توسط آن دانا گردد ، و شهوتى بيافريند ، كه به توسط آن شهوت براند ، و حركتى بيافريند كه به توسط آن خودش بجنبد و انجام‌نشدنى بودن هيچ يك از اين‌ها ، ناتوان شمردن خداوند برتر از همه‌چيز نمىباشد ، و چيزى جز اين نيست كه چگونگى امكان انجام شدن كارى كه بر او محال است از ميان برداشته شده ؛ پس چرا معجزه به مانند آن نباشد ؟ « 1 »\r\nعلاوه بر آن خداوند برتر از همه‌چيز ، مىتواند در ما دانشى آشكار بيافريند ، كه راست‌گو را از دروغ‌گو جدا كنيم ، پس به ناتوان شمردن او نخواهد انجاميد .\r\nو نمىتوانند بگويند : از اين‌كه مىگوئيم ، نبايد بكند ، چنين در نظر داريم كه نبايد دليلى براى ما بياورد تا بدان دروغ‌گو را از راست‌گو جدا كنيم ، اما دانش ضرورى دليل نمىباشد .\r\nو اين سخن از آن رو نادرست است ، كه بنابر آنچه گذشت اين درى است كه به روى ما باز است و ايشان اين در را بر روى خودشان بسته‌اند .\r\nعلاوه بر آن مىتوان گفت : اگر اين راست باشد كه خداوند در ما دانشى بيافريند تا بدانيم آن پيمبر دروغ‌گو نيست ، پس از راه بخش كردن دانسته شده است كه او راست‌گو مىباشد « 2 » و اين آشكار بودن دانش نيست ، پس بايد آنچه\r\n\r\n\r\n","description":"","footnote":"\r\n( 1 ) خلاصه اين است كه فرق است ما بين كارى كه چون انجام‌شدنى نيست از دايرهء قدرت بيرون است و كارى كه انجام‌شدنى هست و مقدور است اما چون ناشايسته است و در خور انجام‌دهنده نيست محال است آن را انجام بدهد ، بنابراين ضرورت وجودى و عدمى جدا از ضرورت و امتناع اخلاقى است .\r\n( 2 ) توضيح دليل تقسيم براى اثبات معصوم بودن پيغمبران را بايد در باب نبوت جويا گرديد ، و خواهد رسيد .\r\n","page_name":" 293 ","page_number":419},
  {"content":"\r\n\r\nرا گفتيم ايشان بپذيرند .\r\nو نيز دليل ديگرى كه آنان را مجاب مىكند ، اين است كه خداوند برتر از همه‌چيز را به اين وصف مىكنند كه او ستمگر و روگردان از درستكارى است ، براى اين‌كه مىگويند او ستمگرى و يكسو شدن از درستكارى را به وجود مىآورد ، و ستمگر و روگردان از درستكارى كسى است كه ستمگرى و يكسو شدن از درستكارى را به وجود آورد ، و كسى كه چنين چيزى بگويد ، با آنچه همهء مسلمانان بر آن گرد آمده‌اند ناهماهنگى كرده است ، و شماره كردن ياوه‌گوئىهائى كه لازمهء روش نادرست ايشان است ، به دراز شدن كتاب مىكشاند ؛ و شايد اگر خدا بخواهد ما در كتاب ديگرى آنها را بياوريم .\r\n\r\n","description":"","footnote":"","page_name":" 294 ","page_number":420},
  {"content":"\r\n\r\n\r\n1 سخن در اين كه با فراهم بودن چيزهاى « 1 » لازم كار هركسى با توانائى خودش و از خود او سر مىزند\r\n\r\nفصل در اين‌كه توانائى انسان به انجام دادن هريك از دو ضد وابستگى دارد « 2 »\r\nاين فصل به روشن كردن چيزهائى نياز دارد :\r\n1 - يكى اين‌كه از هركس كارى برآيد بر آن توانا مىباشد .\r\n\r\n\r\n","description":"","footnote":"\r\n( 1 ) عبارت متن اين است : الكلام فى الاسطاعة ؛ و استطاعت چنين تعريف شده است :\r\nهو التمكن من الفعل بوجود جميع ما يحتاج اليه الفعل و الفاعل ، ان كان مما يحتاج اليه ( اصطلاحات كلامى از شيخ طوسى و ديگران ص 153 ) .\r\n( 2 ) از آنچه در فصل پيش گذشت و از مطالب اين فصل چنين برمىآيد كه فصل پيش برود كسانى بود كه قدرت را در خداوند منحصر دانسته و منكر وجود قدرت براى نوع انسان بودند و نيز هيچ‌يك از موجودات طبيعى و غيرطبيعى را داراى اثر ندانسته ، هر حادثه‌اى را بدون واسطه به خدا نسبت مىدادند و مىگفتند هر اثرى به هرچيزى نسبت داده شود و هركارى كه در ظاهر انسان آن را انجام مىدهد ، همگى از خداوند سر مىزند و مطالب اين فصل بر رد پيروان اشعرى و همفكران او مىباشد ، زيرا آنان مىگفتند انسان قدرت دارد ، اما قدرت او در كارش مؤثر نيست براى اين‌كه قدرت بر هركارى\r\n","page_name":" 295 ","page_number":421},
  {"content":"\r\n\r\n2 - ديگر آن‌كه توانا بودنش به واسطهء صفتى است كه آن را دارا است ؛ و اين صفت ناگزير بايد موجود باشد و به او ويژگى يافته باشد .\r\n3 - ديگر آن‌كه توانائى به هريك از دو ضد ، و دو همانند ، و دو كار ناهمانند ، از كارهائى كه انجام شدنى و توانستنى باشد ، وابستگى دارد ؛ و ما همهء اينها را اگر خدا بخواهد ، روشن مىكنيم .\r\n\r\n\r\n","description":"","footnote":"\r\n- ( اولا ) مخصوص به خود آن كار است و ( ثانيا ) با خود آن كار و همزمان با آن به وجود مىآيد و هردو را خداوند با هم به وجود مىآورد ( ثالثا ) صادر شدن كار و انجام يافتن آن حتمى و اضطرارى است و بنابراين منكر صفت اختيار براى انسان بودند و اكنون عقايد گوناگونى كه فرقه‌هاى مسلمان در اين مورد اظهار داشته‌اند و شيخ طوسى تا آخر اين فصل و فصل‌هاى پس از آن به باطل كردن يكايك آنها پرداخته است ذكر مىشود ، تا در فهم و درك استدلالات شيخ كمك باشد :\r\nعقايد گوناگونى كه در باب اثبات قدرت براى انسان يا انكار آن از فرق اسلامى بدست آمده از اين قرار است :\r\nالف - جهم بن صفوان وجود قدرت را به خداوند انحصار داده و منكر وجود قدرت براى انسان شده است . به همين ملاحظه شيخ طوسى در فصل گذشته مطابق با اعتقاد عموم معتزله به اثبات وجود آن پرداخت ، زيرا ، جهم بن صفوان مىگويد كار بندگان را هم خداوند انجام مىدهد و نسبت دادن آن به مردم مجاز است و هيچ فرقى نيست كه بگوئيم فلانى دراز قامت شد ، و چيزدار گرديد يا بگوئيم نماز خواند و روزه گرفت .\r\nب - ضرار بن عمرو ، انجار و حفص الفرد و ابو الحسن اشعرى برآنند كه انسان قدرت دارد اما قدرت او در انجام دادن كارى هيچ اثرى ندارد ، زيرا كار و قدرت هردو را خداوند با هم مىآفريند و هيچ‌يك در ديگرى مؤثر نيستند و فقط انسان از آن كسب مىكند ( و شايد مقصود از كسب اين باشد كه انسان از كارى كه خدا به توسط اندام او انجام داده به هدفى مىرسد ) اما قاضى كسب را چنين تفسير مىكند كه انسان از حركت دست و پا كه خدا انجام داده نيت طاعت يا معصيت مىكند .\r\nج - ابو اسحق اشعرى مىگويد قدرت انسان به تنهائى اثر ندارد بلكه قدرت خدا و خلق با هم در انجام شدن كار اثر دارند .\r\n","page_name":" 296 ","page_number":422},
  {"content":"\r\n\r\nاول : اما دليل بر اين‌كه هريك از ما توانائى دارد - بر آن‌گونه است كه در باب صفتهاى خداوند آشكار كرديم و گفتيم : يكى از دو كس كه انجام دادن كارى از او برآيد با ديگرى كه از عهدهء آن كار برنمىآيد مىبينيم كه آنها جدا از يكديگرند ، و آشكار كرديم كه اين جدائى ناگزير به همهء شخص رو هم نسبت داده مىشود نه\r\n\r\n\r\n","description":"","footnote":"\r\n- بر خلاف همهء اين عقايد معتزله برآنند كه انسان داراى قدرت است و همهء كارهاى ارادى مستقلا به قدرت خود او انجام مىگردد ، سپس در اين اختلاف دارند كه اين قضيه آيا با دليل ثابت شده است و يا خودبه‌خود آشكار است و نيازى به دليل ندارد ابو الحسين خواجه نصير طوسى عقيدهء دوم را پذيرفته‌اند . ( ص 189 كشف المراد ) ( از خواجهء طوسى و علامهء حلى )\r\nاعمال توليدى تا اينجا عقايدى بود كه دربارهء حركت دست و پا و اندامها اظهار شده است و سپس اختلاف ديگرى دربارهء نتايج حركت دست و پا و اندامها حاصل شده است ، و حركت اندامها را كار بالمباشره و نتايج آن را كار متولد مىگويند و عقايدى كه در اين باب به ما رسيده از اين قرار است :\r\nالف - بيشتر معتزله برآنند كه كار متولد از خود انسان سر مىزند مثلا نوشته كه بر صفحهء كاغذ نقش شده و نتيجه حركت دست است عمل انسان است .\r\nب - معمر مىگويد حركت و اراده كردن كار خود انسان است اما نقش روى كاغذ كار طبيعت است .\r\nج - ابو اسحق نظام مىگويد اراده از قلب و حركت از روح كه در همهء بدن است ، سر مىزند ، اما نوشته را خداوند متناسب با طبيعت محل كار به وجود مىآورد .\r\nد - ثمامه بن اشرس مىگويد حركت اندامها كار خود انسان است اما نوشته كه در خارج از بدن پديد مىآيد كار هيچ‌كس نيست و خودبه‌خود پيدا مىشود .\r\nه - اشاعره كار نوشتن را كه متولد است و حركت كردن دست را كه كار بالمباشره است هردو را كار خداوند مىدانند ( كشف المراد ص 192 ) چاپ محمدى قم\r\n.\r\n","page_name":" 297 ","page_number":423},
  {"content":"\r\n\r\nبه پاره‌هايش ؛ زيرا اثر از همه رو هم پديد مىآيد « 1 » .\r\nدوم : و پس از ثابت شدن آن‌كه اين اثر به يكى از آن دو شخص اختصاص دارد و از همهء او روى هم سرمىزند اكنون راه ثابت كردن وجود اين صفت آن است كه اين كارآمدى براى وجود يك صفت حقيقى مىباشد كه اين كارآمدى را تازه به تازه به وجود مىآورد ، با آن‌كه رواست با يكى بودن چگونگىها و شرطها تازه به تازه به‌وجود نيايد ، پس بايد صفتى موجود باشد تا آن را تازه به تازه به وجود آورد ، زيرا از همين راه صفتهاى حقيقى را ثابت مىكنيم « 2 » .\r\nو نيز كسى كه از عهدهء كارى برمىآيد ، از اين بيرون نيست كه يا به خودى خود بر آن توانا است ، و يا به واسطهء وجود صفتى است « 3 » و يا نه به خودى خود و نه به واسطهء وجود صفتى است ، و يا ديگرى او را به كار وا مىدارد ؛ و نادرستى همهء اينها را در گذشته‌ها ثابت كرديم ؛ به اين‌كه گفتيم : اگر يكى از ما به خودى خود توانا باشد ، مىبايست همهء جسمها ، به خودى خود توانا باشند ، براى اين‌كه همگى در خود ، بودن انبازند « 4 » ، و گفتيم همگى ، در خود ، بودن همانند مىباشند .\r\nو نيز مىبايست توانايان در توانائى بر يكديگر فزونى نداشته باشند .\r\nو نيز مىبايست هريك از آنها بر كارهاى بىنهايت توانا باشند .\r\nو نيز مىبايست از هريك برآيد كه موجود بلا آغاز را از انجام دادن كار\r\n\r\n\r\n","description":"","footnote":"\r\n( 1 ) گذشت كه همه‌رو هم عبارت بود از عناصر حياتى و نحوهء تركيب آنها و ساختمان حياتى كه چگونگى ارتباط ما بين اندامها مىباشد و صفت حيات كه مجموعا يك شخص را تشكيل مىدهند .\r\n( 2 ) گفته شد كه مىبينيم جسميت و عناصر حياتى و ساختمان حياتى و صفت حيات در دو نفر موجود است با اين همه يكى از عهدهء كارى برمىآيد و از ديگرى برنمىآيد پس اين دليل بر وجود صفتى در او مىباشد كه اين امتياز را برايش پديد آورده است و همهء صفتها را از آثار مخصوص به آنها ثابت مىكنند .\r\n( 3 ) صفتى كه غير از ذات و ماهيت نوعى يا صفت هستى و يا اجناس و فصول ماهيت نوعى انسان است .\r\n( 4 ) خود بودن به معنى ذات است .\r\n","page_name":" 298 ","page_number":424},
  {"content":"\r\n\r\nجلوگيرى كند .\r\nو نيز مىبايد از هريك برآيد انواع چيزها را كه جسمها و رنگ‌ها باشند ، موجود گرداند و همهء اين‌ها سخنان نادرستى است .\r\nو نيز مىبايد هرپاره از او بتواند كار انجام بدهد ؛ براى اين‌كه صفت خود ، بودن به هريك از پاره‌ها برمىگردد ؛ و اين قضيه با آنچه ثابت كرديم كه همهء اين پاره‌ها رو هم كار انجام مىدهند ، نه يكايك آنها ، درست نمىآيد .\r\nو نيز مىبايست ، هركس كه بر كارى توانا باشد ، بيرون شدنش از آن توانائى محال باشد ؛ زيرا نمىشود ، چيزى ، از صفتهاى وابسته به خود ، بودن بيرون شود .\r\nو نمىشود از عهدهء كارى برآمدن ، از صفت خود ، بودن ، نباشد ، و به واسطهء صفت ديگرى كه علت آن گردد هم نباشد ؛ براى اين‌كه هرچيزى چنين باشد ، بايد علتى داشته باشد ، و هيچ‌چيز ممكن نيست آن را فراهم كند به جز زنده بودنش ؛ و اگر زنده بودن ، توانائى داشتنش را فراهم كند مىبايست همهء زنده‌ها بر همه كار توانا باشند ؛ و بايد هر موجود زنده‌اى بر كارهاى بينهايت توانا باشد ؛ زيرا شماره داشتن كارهاى توانستنى ، جز به واسطهء اندازه داشتن توانائى نيست .\r\nو بايد از هرزنده‌اى برآيد كارى در غير خود بىواسطه آغاز كند « 1 » ، براى اين كه با صفت توانائى نمىتوان در غير خود بدون واسطه كارى آغاز كرد .\r\nو نيز بايد بتواند همه نوع چيزها را به وجود آورد ؛ براى اين‌كه صفت توانائى پاره‌اى از كارها را به انجام دادن ويژگى مىدهد .\r\nو به همهء اين دليلها نمىتوان گفت : توانا بودنش به واسطهء انجام‌دهندهء ديگرى است .\r\nو نيز هيچ‌چيز جز به وجود آمدن يا صفتى كه پيرو آن باشد به انجام‌دهندهء\r\n\r\n\r\n","description":"","footnote":"\r\n( 1 ) ان يصح منه الاختراع ، و الاختراع ابتداء القادر الفعل لا فى نفسه ( اصطلاحات كلامى از شيخ طوسى ص 150 )\r\n","page_name":" 299 ","page_number":425},
  {"content":"\r\n\r\nديگر وابستگى نمىيابد ، و توانا بودن شخص توانا تا هنگامى كه ماندگار باشد نوبنو مىشود .\r\nو نيز هرچه به انجام‌دهندهء ديگر وابستگى داشته باشد فزايش‌يافتنى نمىباشد و حال آن‌كه توانا بودن شخص توانا فزايش يافتنى مىباشد .\r\nو اكنون كه توانا بودن به خودى خود ، و اين‌كه به خودى خود نباشد ، و به واسطهء صفتى هم نباشد و اين‌كه به شخص ديگرى باشد ، همگى باطل گرديد ، چيزى به‌جاى نماند جز آن‌كه به واسطهء وجود صفتى در شخص توانا باشد .\r\nو آن دليلى كه مىرساند ، چنين صفتى بايد موجود باشد « 1 » همان است كه پيش از اين گذشت ، و گفته شد ، هرصفتى به خودى خود به چيز ديگرى وابستگى داشته باشد ، نيست شدن آن صفت ، از وابسته بودن ، آن را بيرون مىبرد .\r\nو چنانچه از وابستگى داشتن بيرون نشود ، مىبايست هريك از ما بر كارهاى بينهايت توانا باشد ، براى اين‌كه توانائيهاى نبوده بىنهايتند .\r\nو نيز مىبايد هريك از ما درگذشته‌هاى بلا آغاز توانا باشد ؛ و چون همهء اين سخنان نادرست است ، مىبايد اين صفت موجود باشد ؛ و ناگزير بايد به آن كسى كه كار انجام مىدهد ويژگى يابد ، براى اين‌كه اگر ويژهء او نباشد ، او شايسته‌تر از ديگرى نخواهد بود كه با آن توانا باشد ؛ و هيچ صفتى به چيزى ويژگى نمىيابد ، جز آن‌كه يا در همهء آن حلول كند و يا در پاره‌اى از آن حلول كرده باشد ؛ براى اين كه نمىشود پهلويش باشد ؛ زيرا چيزى مىشود پهلوى چيز ديگر باشد كه جائى را بگيرد .\r\nو نمىشود در همهء شخص حلول كند ، براى اين‌كه يك صفت نمىشود در جاهاى بسيار يافت شود ؛ زيرا اگر در جاهاى بسيار يافت گردد ، از نوع بهم چسبيدن چيزهاى بسيار به يكديگر است از جهت اين‌كه در دو جا حلول كرده است ، و چنين\r\n\r\n\r\n","description":"","footnote":"\r\n( 1 ) يعنى صفت حقيقى باشد نه صفت اضافى محض ، زيرا علم و قدرت از صفات حقيقيهء ذات اضافه هستند .\r\n","page_name":" 300 ","page_number":426},
  {"content":"\r\n\r\nسخنى بيهوده است .\r\nپس ناگزير بايد اين صفت در پاره‌اى از او حلول كند .\r\nو نيز ، هريك از ما هنگامى كه چيزى را با يكدست بخواهد بردارد ، يا از او برنمىآيد و يا بر او دشوار است ، و اگر از دست ديگر كمك بگيرد از او برمىآيد و يا بر او آسان مىشود و هيچ علتى برايش نيست به جز اين‌كه توانائى در هردو دست با هم حلول كرده است و هرگاه جاهائى را كه توانائى در آن حلول كرده به كار مىاندازد ، مىتواند با توانائى آن جاها ، كار انجام بدهد ، و چنين چيزى جز با حلول كردن توانائى در اندامها درست نمىباشد .\r\nو اما چيزى كه مىرساند صفت توانائى ، تندرستى نيست همان سخنانى است كه باطل كردنش گذشت . . . و گفته شد : آنچه از تندرستى تصور مىشود ، اين است كه اندامها به چيزهائى كه ترى و خشكى و موجود بودن ساختمان مخصوص ، و چسبيدن مواد به يكديگر به روى مخصوص باشد ، ويژگى يابند .\r\nو به همين‌گونه اثر ميانه بودن بهم آميختگى مواد « 1 » ، و همهء اينها ، به جاى توانائى « 2 » بازگشت مىكند ، و حال آن‌كه توانا بودن شخص توانا ، به همه روهم بازگشت دارد « 3 » .\r\nپس نمىشود چيزى كه شخص را بر انجام دادن كار توانا مىگرداند به جاى آن بازگشت نمايد .\r\nو كسى نمىتواند بگويد : اين صفت اثرى را در جاى خود و نيز در همه ، هردو باهم اين اثر را به وجود مىآورد ؛ و نادرستى اين سخن براى اين است كه اگر توانائى همين‌ها باشد بايد در همه‌جا با آن همراه باشد ؛ زيرا هيچ معلولى از علت خود جداشدنى نمىباشد ، و حال آن‌كه ما مىدانيم همهء آن چيزهايى كه نشان\r\n\r\n\r\n","description":"","footnote":"\r\n( 1 ) اعتدال مزاج\r\n( 2 ) يعنى بدن\r\n( 3 ) معنى جمله يا همه رو هم در گذشته‌ها بارها توضيح داده شده است .\r\n","page_name":" 301 ","page_number":427},
  {"content":"\r\n\r\nمىدهند كه تندرستى و ساختمان مخصوص ، و چسبندگى مواد به يكديگر ، و ترى و خشكى ، همگى در اجسام بىجان و در كسانى كه بر انجام دادن كار ، توانا نيستند وجود دارند .\r\nو مىبايد اين صفت دو گونه صفت باشد ، يكى از جهت اين‌كه صفتى را در محل به وجود آورده ، و ديگر آن‌كه براى همه با هم اين حالت را فراهم آورده است ؛ زيرا خود هرچيزى اثرى را كه فراهم مىكند به خودش بازگشت دارد ، و نمىشود در خود چيزى كه نوپديد شده است ، دو صفت گوناگون وجود داشته باشد كه هردو به خودى خود باشند ؛ براى اين‌كه وجود دو صفت ناهماهنگ بدان مىكشاند كه چيزى با خودش ناسازگارى داشته باشد و بدان مىكشاند كه هرگاه چيزى بر آن روى دهد كه ضد يكى از آن دو صفت باشد هست و نيست هردو با هم بر آن روا باشد ، و همهء اينها نادرست مىباشند .\r\nپس اگر بگويند : چنانچه توانائى ، چيز ديگرى جز تندرستى باشد ، روا خواهد بود كه تندرستى موجود باشد ، هرچند توانائى با آن يافت نشود ، پس شخص ، توانا نباشد و يا توانائى موجود باشد ، هرچند كه تندرستى با آن نباشد ، پس او توانا باشد .\r\nگفته خواهد شد : ما اين را روا مىداريم : اما موجود بودن تندرستى با نبودن توانائى درست است ، و شكى در آن نيست ، و ما آن را آشكار گردانيديم ؛ و اما موجود بودن توانائى بدون تندرستى ، اگر نبودن تندرستى كه نشانش مىدهند ، ساختمان حياتى را از ميان نبرد ، نيز روا مىباشد ؛ و اگر نبود تندرستى ساختمان حياتى را از ميان ببرد نبود تندرستى با بودن توانائى ، درست نمىباشد ، براى اين كه زندگى به ساختمان بدنى نياز دارد ، اما با موجود بودن ساختمان حياتى سخن درست ، اين است كه صفت توانائى به چيزى بيشتر از ساختمان حياتى نياز ندارد .\r\nو ميان مردم كسانى هستند كه مىگويند ، توانائى به گونه‌اى از سختى نياز دارد .\r\n\r\n","description":"","footnote":"","page_name":" 302 ","page_number":428},
  {"content":"\r\n\r\nو پاره‌اى از مردم مىگويند افزايش توانائى به سختى نيازمند است ؛ اما يك توانائى به بيش از ساختمان حياتى نياز ندارد ؛ پس آن كسى كه اين را گفته است ، بر آن است كه بايد ساختمانى كه توانائى بدان نياز دارد موجود باشد ، و مىشود كه توانائى با نبودن چيزهاى ديگر ، جز اين يافت گردد .\r\nو آن كسى كه مىگويد : هنگامى كه تندرستى باشد ، بايد توانائى هم موجود باشد ، زيرا هرگاه چيزى داراى صفتى باشد از آن تهى نمىگردد جز كه ضد آن صفت در آن موجود گردد ؛ چنين پرسشى به او روى نخواهد آورد ؛ براى اين‌كه او مىگويد ، تندرستى بدون توانائى براى اين پيدا نمىشود كه جاى تندرستى توانائى را در خود مىپذيرد ، نه براى اين است كه تندرستى با توانائى يكى باشد .\r\nسوم : اما دليلى كه مىرساند ، توانائى به هركارى وابستگى داشته باشد ، به همانند آن و چيزهائى كه از نوع آن نباشند نيز وابستگى مىيابد ، اين است كه هرگاه هريك از ما بشود كه پاره‌اى از كارهاى توانستنى را انجام بدهد ؛ همه‌گونه كار از او خواهد برآمد ؛ و براى همين است كه اگر بتواند براست برود ، به چپ هم خواهد توانست راه برود ، و هرگاه بتواند به يك‌سو فشار وارد كند ، اگر چيزى نباشد كه از او جلوگيرى كند ، در همه سو مىتواند فشار وارد كند ؛ و هرگاه بتواند نوعى از آوازها پديد آورد ، نوعهاى ديگر آن را هم خواهد توانست ، و هرگاه بتواند چيزهائى را باور كند ، مىتواند اراده‌ها و ناپسند داشتن‌ها و انديشيدن و گمان بردن‌ها و جز آن را نيز انجام بدهد .\r\nپس اگر توانائى به همهء اينها وابستگى نداشته باشد نمىبايست از عهدهء انجام دادن اين كارها برآيد .\r\nپس اگر بگويند : شما نگفتيد نمىشود اينها برابر با عادت باشد ، و خداوند برتر از همه‌چيز ، اينها را بدين‌گونه به راه اندازد كه در ما توانائيهائى كه جز يكديگر باشند و به همهء اينها ، وابستگى يابند پديد آورد .\r\nگفته خواهد شد : اگر چنين باشد بايد توانائيهاى بىپايان در ما موجود باشد\r\n\r\n","description":"","footnote":"","page_name":" 303 ","page_number":429},
  {"content":"\r\n\r\nبراى اين‌كه سوىهائى كه مىشود در آنها رفت بىپايانند .\r\nعلاوه‌برآن دانستن اين‌كه بايد با يك توانائى كارهاى گوناگون انجام گردد ، دانشى ضرورى است ، و اگر در آن شك بياوريم بدان مىكشد كه در همهء چيزهائى كه به حكم خرد بايد چنان باشد ، شك كنيم ، و به شك كردن در همهء دانستنىهاى آشكار خواهد انجاميد ، و اين نشدنى است .\r\nعلاوه‌برآن هرچيزى از راه عادت پديد آيد ، مىشود كه در زمانها و شهرها و بر پاره‌اى از روىها گوناگون شود ، و مىبايست روا باشد كسى در پاره‌اى از ديار فرسنگها به راست برود ، و نتواند يك وجب با نبودن چيزى كه از او جلوگيرى كند به چپ برود ؛ و ميان مردم كسى باشد كه هزار رطل با خود ببرد و نتواند يك رطل را با خود ببرد ، و همهء اينها بيهوده‌اند .\r\nو دليلى كه از نادرستى اين سخن پرده برمىدارد ، اين است كه دانشها و اراده‌ها و باور كردن‌ها چون رواست به همه‌چيز وابستگى پيدا نكند ، مىشود ميان مردم كسانى باشند كه چيزى را بدانند و چيزهاى بسيارى را ندانند ، يا كارهاى بسيارى را اراده كنند ، و چيزى كمتر از آن را اراده نكنند ؛ زيرا دانستن و باور كردن و اراده كردن ، به يك چيز وابستگى مىيابد و به چيزى كه به مانند آن باشد وابستگى نمىيابد ، و شهوت در اين‌كه به همه چيز وابستگى پيدا مىكند و پراكندگى دارد به مانند توانائى است ؛ زيرا روا نيست يكى از ما به چيزى اشتها داشته باشد و به مانند آن يا چيزى از آن‌كه صفتهاى ديگر دارد اشتها نكند .\r\nدليل ديگرى كه نيز مىرساند قدرت به دو ضد يا چيزهاى ناهمانند اگرچه متضاد نباشند وابستگى پيدا مىكند ، اين است كه آشكار مىدانيم ، كارهائى كه به دست مىگيريم پيرو انگيزه‌ها و آهنگ‌هاى ما مىباشند ، و برابر با آنها انجام مىگردند .\r\nو اگر توانائى به كارى ويژگى داشته باشد ، و به آنچه همانند يا ضد آن است وابستگى پيدا نكند ، كارهامان بر انگيزه‌ها و گزينش ما باز نمىايستد ، بلكه مىبايست از توانائى و چيزهاى وابسته به آن پيروى كنند ، و بايد شدنى باشد كه انگيزهء كسى\r\n\r\n","description":"","footnote":"","page_name":" 304 ","page_number":430},
  {"content":"\r\n\r\nرا بر رفتن به سوئى وادار كند و او به سوى ديگر برود ، يا اراده كند كه بايستد و نشستن از او سر بزند ، يا بخواهد فشار وارد كند و حركت از او سر بزند ، و همهء آنها سخنانى بيهوده‌اند .\r\nاما كسى كه مىگويد ، توانائى ما بر هريك از دو ضد ، ضد يكديگرند ، بايد بپذيرد كه حتى در ميان همهء توانائىها هيچ دو توانائى كه بر دو كار ضد يكديگر باشند ، مانند حركت به راست و به چپ در دو دست هم يافت نشود ؛ زيرا دو صفتى كه در موجود زنده ضد يكديگر باشند ، مانند دانستن و ندانستن ، اراده كردن و ناپسند داشتن ، در اين‌كه نمىشود يك جا گرد آيند ، تفاوتى در اين ندارند كه آنچه آنها را پديد مىآورد در يك‌جا باشد يا در دو جا باشد و همانا ما دانستيم كه مىشود دو حركت در دو سوى متضاد از يك شخص توانا سر بزند .\r\nو نيز اگر توانائى شخص توانا بر دو ضد ، ضد يكديگر باشند ، در توانا بودن موجود بلا آغاز برتر از همه‌چيز ، نيز تضاد حاصل مىشود ؛ زيرا او بر انجام دادن دو كار ضد يكديگر توانا مىباشد ؛ براى اين‌كه هردو صفتى كه در پاره‌اى از دارندگان آن دو صفت ضد يكديگر باشند ، در همهء دارندگان آن دو صفت ضد يكديگر خواهند بود . بدون توجه به اين‌كه در جهت سزاوارى اتصاف به آن صفتها ناهمانندى هست ؛ و همانا ثابت شده است كه خداوند برتر از همه‌چيز ، بر پديد آوردن دو ضد توانا مىباشد .\r\nاما موجود شدن قدرتى كه به هيچ كارى وابستگى نداشته باشد روا نمىباشد ؛ زيرا وابستگى نداشتن بر هيچ كارى ، قدرت بودن را براستى درهم مىشكند ، و بدان مىكشاند كه از شخص توانا انجام دادن كارى برنيايد ، و اين حقيقت توانا بودن را از ميان مىبرد .\r\nو براى اين‌كه به واسطهء اثر توانائى كه كار انجام دادن است ، بودنش از نبودنش جدا مىگردد ؛ اما در كسى كه از انجام دادن كار جلوگيرى شده است لازم نمىآيد كه توانائى در او نباشد ؛ زيرا هنگامى كه جلوگيرى از كار انجام دادنش برداشته شود ، براى صفت توانائى كه در او هست كار از او سرزدنى مىباشد و بمانند\r\n\r\n","description":"","footnote":"","page_name":" 305 ","page_number":431},
  {"content":"\r\n\r\nشخص ناتوان نمىباشد ؛ اما اگر توانائى وجود داشته باشد ، و به كارى وابستگى نداشته باشد بر اين‌گونه نيست ؛ زيرا با اين كه هيچ مانع تصورشدنى در ميان نباشد به هيچ روئى كار از او سرزدنى نمىباشد .\r\nو دربارهء نشدنى بودن سرزدن كار از موجود ديرينه ، در گذشته‌هاى بلا آغاز همين را مىگوئيم ؛ براى اين‌كه كار در گذشته‌هاى بلا آغاز از او سرزدنى نبوده است ؛ و هنگامى كه از او سرزدنى گرديد به واسطهء صفت توانائى كه از بلا آغاز ، آن را دارا بوده است ، كار از او سر مىزند ؛ و وابستگى داشتن قدرت به دو ضد پيش ما هرچند به همين‌گونه است ؛ زيرا به دو ضد چنين وابستگى دارد كه يكى از آن دو را به جاى ديگرى مىتوان انجام داد ، و بدين‌گونه به آنها وابستگى نمىيابد كه هردو را با هم انجام بدهند .\r\nو همچنين توانائىهاى ما به كارى كه بار دهم بايد انجام گردد از آغاز وابستگى دارد هرچند بار دوم انجام‌شدنى نباشد ؛ براى اين‌كه كارى كه بار دهم بايد انجام گردد در دوم انجام شدنى نمىباشد ، و چون هنگامى فرا رسد كه كار انجام شدنى گردد ، به همان قدرتى كه از آغاز وجود داشت ، انجام مىگردد ، و بار دوم همان كارى كه دوم است با همين توانائى انجام دادنى مىباشد ، پس بدين نمىكشد كه قدرت بودنش ، از ميان برود .\r\nاما اگر توانائى وجود داشته و به هيچ چيز وابستگى نداشته باشد ، اين چنين نمىباشد و بدان مىكشد ، كه بر آن‌گونه كه آشكارش كرديم ، قدرت بودنش درهم شكند ؛ و در گذشته‌ها ، در آنجا كه روشن كرديم ، شخص توانا به كار وابستگى پيدا نمىكند ، مگر به اين‌كه آن را موجود گرداند ، گفتيم قدرت به كارى وابستگى نمىيابد مگر بر اين روى كه آن را پديد آورد .\r\n\r\n( اثبات صفت اختيار كه زايد بر قدرت است )\r\nاكنون كه وابستگى يافتن يك قدرت بر همه كار ثابت شد ، اين هم بايد دانسته شود كه قدرت واداركننده به كار و به ناچار پديدآورندهء آن نيست بلكه شخص توانا\r\n\r\n","description":"","footnote":"","page_name":" 306 ","page_number":432},
  {"content":"\r\n\r\nبه توانائى خود انجام دادن كارى را برمىگزيند .\r\nو دليلى كه اين را مىرساند آن است كه اگر توانائى واداركننده به كارى باشد ، از اين بيرون نخواهد بود كه يا به مانند علتها بايد كار را به وجود آورد ، و يا به مانند دست‌آويزها مىباشد . به مانند علتها نمىتوان باشد ؛ زيرا درخور علت اين است كه صفتى را در چيز ديگر به وجود آورد ، و علت و معلول به هم وابستگى نمىيابند مگر هنگامى كه هردو با هم موجود باشند ، و در وابستگى يافتن قدرت به كارى كه بر آن توانائى هست محال است كه هردو با هم موجود باشند ؛ براى اين‌كه قدرت ، به كار وابستگى نمىيابد ، مگر هنگامى كه آن كار معدوم باشد ، و هنگامى كه كار به وجود آيد وابستگى قدرت به آن از ميان مىرود .\r\nو نيز با پيدا شدن علت از وجود معلول جلوگيرى نتوان كرد ، اما با وجود توانائى از انجام شدن كار مىشود جلوگيرى كرد .\r\nاما دليلى كه دست‌آويز بودن قدرت را از ميان مىبرد ، اين است كه اگر چنين باشد ، مىبايست كارى كه بر آن توانائى حاصل است : كار خداوند برتر از همه چيز باشد زيرا اوست كه به وجودآورندهء سبب و مسبب هردو است .\r\nو نيز ما آشكار كرديم كه قدرت به دو ضد وابستگى دارد ، پس اگر به وجود آورندهء آنها باشد ، پديد آوردن يكى بر ديگرى برترى نمىيابد ؛ زيرا هركارى بر آن توانائى باشد ، به انگيزه‌ها و بر گزينش انجام مىگردد ، و حال آن‌كه پس از موجود شدن سبب ، مسبب از اختيار انجام‌دهنده خارج مىشود .\r\nعلاوه‌برآن درخور مسبب اين است كه از وجودش جلوگيرى شود ، پس سبب باشد ، و مسبب وجود پيدا نكند ، و اين با روش مخالفان ناسازگار است ؛ زيرا آنان برآنند كه قدرت همزمان با انجام دادن كار است و از هم جدا نمىگردند .\r\nپس اگر بگويند : قدرت سبب است و نمىشود از انجام دادن كار ، جدا گردد ، و اين دو باهم يافت مىشوند .\r\nگفته خواهد شد : چه زيان دارد كه كار براى قدرت سبب باشد نه آن‌كه قدرت سبب براى پيدايش كار باشد ؛ زيرا سبب و مسبب به اين از هم شناخته\r\n\r\n","description":"","footnote":"","page_name":" 307 ","page_number":433},
  {"content":"\r\n\r\nمىشوند كه سبب باشد ، و از وجود مسبب به پاره‌اى از روىها جلوگيرى شود ؛ و اين سخن با به هم چسبيدن ذره‌ها و پهلوى هم بودنشان « 1 » كه اين دو باهم پديد مىآيند نقض نمىشود ؛ براى اين‌كه پهلوى هم بودن بسا باشد خودش تنها يافت گردد ، و به هم چسبيدن از آن به وجود نيايد .\r\nو كسى نمىتواند بگويد : توانائى به وجود كار نياز دارد ؛ زيرا اگر چنين باشد بايد روا باشد كار با نبودن توانائى وجود پيدا كند ؛ زيرا مىشود چيزى كه به آن نيازمندى حاصل است باشد ، و آنچه به آن ديگرى نياز دارد موجود نباشد پس بايد درست باشد كه توانائى با يكى از كارهاى همانند وجود پيدا كند ؛ براى اين‌كه توانائى به يك فرد مخصوص از كار نياز ندارد ؛ بلكه همانندهائى كه از يك نوع باشند مىشود جانشين يكديگر گردند .\r\nو نيز چيزى كه به ضد ديگرى نيازمند است نمىشود با ضد آن به وجود آيد ، مانند اين‌كه دانائى با ضد حيات فراهم‌شدنى نمىباشند ؛ و بنابراين مىبايست نوع قدرت با ضد حركت ، موجود شدنى نباشد ، و همانا مىدانيم اين نادرست است .\r\nو يا نبودن چيزى كه از انجام دادن كار جلوگيرى كند ، در همه‌جا مىتوان با قدرت كار انجام داد ، و از اين روى كار انجام شدنى ، به چيزهاى معين شماره شدنى نمىباشد ، مگر آن‌كه جاها از شماره‌هاى معين بيرون نباشند .\r\nو براى همين است كه هرشخص توانائى ، با نبودن چيزى كه از كار جلوگيرى كند ، روا مىباشد كه در هرجائى كار انجام بدهد و اين‌كه نمىشود با قدرت موجود در اندامها ، كار دلها را بجا آورند ، براى اين است كه ساختمان لازم براى انجام شدن كار دلها ، در آنها وجود ندارد ، پس اگر جاى توانائى دست را ، ميان دلها ببرند ، مىشود با آن كار دلها را انجام بدهند ، و مىشود با توانائىهائى كه در دل است ، كارى را كه به اندامها ويژگى دارد انجام بدهند .\r\n\r\n\r\n","description":"","footnote":"\r\n( 1 ) مجاورت و تأليف .\r\n","page_name":" 308 ","page_number":434},
  {"content":"\r\n\r\nو پيش كسى كه مىگويد توانائى ماندگار است ، تا زمانى كه ماندگار باشد ، در همه وقت به كارهائى كه بر آن توانائى هست وابستگى دارد ؛ اما كسى كه مىگويد ، توانائى نمىشود ماندگار باشد ، او بر آن است كه نمىشود به كارها وابستگى داشته باشد ؛ براى اين‌كه لحظهء دوم نيست مىشود ، و به فرض اين‌كه بماند ، همه وقت مىشود با آن كار انجام داد ؛ و براى همين است كه شخص توانا ، تا آن توانائى بر جاى باشد ، مىشود با آن كار انجام بدهد ؛ پس از اين جهت نيز كارهائى كه با توانائى انجام شدنى مىباشد بدون شمار است .\r\nو نيز توانائى به اندازهء بىپايان از انواع گوناگون كارها وابستگى دارد ، چه كارهاى دلها باشد ، مانند گرويدن‌ها و اراده كردنها ، و يا كار اندامها باشد .\r\nپس انواع كارهاى توانستنى ، شماره دارد ، و توانائى به همهء آنها وابستگى مىيابد ، و اين در صورتى است كه نوع كارها گوناگون باشد ، اما اگر كارهاى اندامها ضد يكديگر باشند ، توانائى به بينهايت از آن وابستگى مىيابد ، از اين راه كه يكى را به جاى ديگرها برگزينند ، براى اين‌كه گرد آوردن آنها با هم نشدنى است .\r\nاما كارهاى همانند اندامها ، نيز پايان ندارند ، چيزى كه هست هرگاه جاى و هنگام و نوع كار ، يكى باشد ، به بيش از يك پاره از آنها وابستگى پيدا نمىكند .\r\nو اين‌كه گفتيم به بيش از يك پاره از كار وابستگى پيدا نمىكند ، براى آن است كه اگر به بيش از يك پاره از كار درگذرد ، كارهاى انجام‌شدنى با آن توانائى از شمار بيرون خواهد شد ؛ همچنان كه چون به كارها در زمانها و مكانها و به چيزهاى ناهمانند وابستگى مىيابد ، از اين روىها ، به بيش از شمار وابستگى دارد براى اين كه هرچيزى به يكايك چيزهاى ديگر وابستگى يابد ، هرگاه به بيش از يك پاره از كار وابستگى يابد ، مىشود به چيزهاى بىپايان ، وابستگى داشته باشد ، مانند توانائى و شهوت ، و اگر با شمار باشد ، مانند دانستن‌ها و اراده كردن‌ها از يكى در نخواهد گذشت .\r\n\r\n","description":"","footnote":"","page_name":" 309 ","page_number":435},
  {"content":"\r\n\r\nو اگر از يك نوع كار در يك‌جا و يك زمان به كارهاى بىپايان وابستگى مىيافت بدان مىكشيد كه از هريك ما برآيد كوهها ، بلكه آسمان‌ها و زمينها را از جا بردارد و با خود ببرد و مىبايست ، توانايان بر يكديگر فزونى نداشته باشند ؛ و بايد بشود كه يكى از توانايان موجود بلا آغاز را كه به خودى خود توانا مىباشد ، از كار جلوگيرى كند .\r\nو مىبايست هنگامى كه يكى از ما ديگرى را در بردن جسمى يارى مىدهد ، يا از دست ديگر خود كمك مىگيرد ، بر او سبك نيايد ؛ و نيز مىبايست ، هيچ‌يك از ما از كارهاى دلها مانند دانستن‌ها و اراده كردن‌ها و به كارهائى كه از اندامها سر مىزند ناگزير نگردد ، براى اين‌كه ضد هريك را تا اندازهء بىپايان مىتواند انجام بدهد و همه اينها نادرست است .\r\nو كارى كه از انجام دادن كار ديگر پديد مىآيد « 1 » در اين باب به مانند كار بدون واسطه است « 2 » و چنين است كه با يك توانائى از يك نوع كار ، در يك جا و يك زمان ، نمىشود ، بيش از يك پاره از كار را انجام داد .\r\nو اگر بپرسند هرگاه كسى پاره‌اى از جسم را ميان شش پاره از جسم بنهد ، و شش چسبندگى پديد آيد شش پاره از كار انجام شده است .\r\nپاسخ از آن همان است كه پيش‌ها گذشت ، و همچنين توانائى دلها در همهء اينها كه گفته شد ، برابر با توانائى اندامها مىباشد .\r\nو اين كه گفتيم همهء انواع توانائى را فرا مىگيرد ، چه موجود باشند ، يا نباشند براى اين است كه چون توانائى مىباشند ، اين اثر با آنها همراه است . و گوناگون بودن نوعهاى توانائى در اين اثرى ندارد ؛ زيرا همهء توانائىها ، گوناگون مىباشند ، و با اين همه در اين يكسانند كه هرچه را با پاره‌اى از آنها بتوان انجام\r\n\r\n\r\n","description":"","footnote":"\r\n( 1 ) كار متولد\r\n( 2 ) عمل بالمباشره\r\n","page_name":" 310 ","page_number":436},
  {"content":"\r\n\r\nداد ، با ديگرها نيز انجام شدنى مىباشد ، و هركارى با پاره‌اى از آنها انجام دادنى نباشد ، با ديگرها هم انجام شدنى نخواهد بود ، پس در اين اثر ميان آنها تفاوتى نيست .\r\n\r\n","description":"","footnote":"","page_name":" 311 ","page_number":437},
  {"content":"\r\n\r\n\r\nفصل در اين‌كه توانائى پيش از شروع به انجام دادن كار موجود است\r\nما در گذشته‌ها دليل آورديم كه توانستن ، داشتن توانائى بر انجام دادن دو ضد است ، پس اگر چنين باشد كه بايد توانائى همراه با انجام دادن كار به وجود آيد ، بدان مىكشد كه دو كار ضد يكديگر ، با هم انجام گردند ، و چنين چيزى نشدنى است .\r\nپس اگر بگويند : ما مىپذيريم كه توانائى توانستن انجام دادن هردو ضد است اما چرا روا نباشد كه همراه با يكى از دو كار ضد ، به وجود آيد و يكى از دو ضد را بدون ديگرى به وجود آورد ، پس كار به گرد آمدن دو ضد نخواهد انجاميد ، و چون كه توانائى همزمان با آن ديگرى به وجود نيامده است ، به هيچ روى نمىشود كه در پديد آوردنش تأثير داشته باشد ، بلكه پيش از آن دو كار و بدون هردو بوده است ، و هنگامى كه در پديد آوردن يكى از آن دو ضد ، اثر مىكند ، چنين اثر مىكند ، كه همراه با آن به وجود مىآيد .\r\nخواهيم گفت : اگر توانائى به هردو ضد وابستگى داشته باشد و در يكى از آن دو اثر كند ، در آن زمانى كه يكى از آن دو كار با آن به وجود مىآيد از اين بيرون نيست كه يا از وابستگى داشتن به ضد ديگر ، يا ضدهاى ديگر بيرون مىرود ، و\r\n\r\n","description":"","footnote":"","page_name":" 312 ","page_number":438},
  {"content":"\r\n\r\nيا وابستگى آن به آن كارها به جاى مىماند ؛ پس اگر از وابستگى داشتن به ضدها بيرون رفته باشد مىبايست ، در اين هنگام از وابستگى داشتن به همين يك كار هم نيز بيرون برود ؛ براى اين‌كه وابستگى داشتن به پاره‌اى از آنها اين را فراهم مىكند ، كه به همه وابستگى داشته باشد .\r\nآيا نمىبينى هنگامى كه توانائى يافت مىشود به همه كار وابستگى دارد ، و هرگاه نيست گردد از وابستگى داشتن به همگى بيرون مىرود ؛ پس اگر از وابستگى داشتن به همه بيرون رفته باشد ، در همين يكى هم كه به وجود آمده بايد اثر نكند ؛ زيرا براى اين در آن اثر مىكند ، كه بدان وابستگى دارد .\r\nپس اگر بگويند : در اين هنگام از وابستگى داشتن به ضدهاى اين يك كار بيرون رفته است .\r\nخواهيم گفت : اگر وابستگى وجود داشته باشد ، بايد آن كارها به روئى از رويها انجام دادنى باشند ، و همانا دانستيم كه ضدهاى آن كار اكنون به هيچ‌گونه نمىشود پديد آيند پس چگونه ممكن است كه وابستگى داشتن به آنها پابرجا مانده باشد ، با آن‌كه اثرش از ميان رفته باشد .\r\nو نيز براستى وابستگى داشتن توانائى به همهء كارها ، بايد در همهء آنها يكسان باشد ، و از اين بيرون نيست كه معنى وابستگى داشتن ، يا امكان اثر كردن در كار است ، و يا سرزدن اثر و موجود شدن كار است ؛ اگر نخست درست باشد ، مىبايست ، با موجود شدن كار ، ديگر توانائى به آن وابستگى نداشته باشد ؛ براى اين‌كه هر چيزى موجود گرديد ، از امكان موجود شدن دوباره بيرون مىرود .\r\nو چنانچه دوم راست باشد ، مىبايست پيش از آن‌كه توانائى در موجود شدن كارها اثر كند ، هيچ به آنها وابستگى نداشته باشد ، و با آن‌كه وابستگى دارد ، بدون كارهائى كه بدانها وابستگى دارد يافت نشود ؛ براى اين‌كه كارها پيش از انجام يافتن وجود ندارند .\r\nو نمىشود معنى وابستگى را دو بهره كنند ، تا در جائى كه كار موجود شده باشد معنى آن وابستگى داشتن به وجود كار باشد ؛ و در جايى كه كار موجود نشده\r\n\r\n","description":"","footnote":"","page_name":" 313 ","page_number":439},
  {"content":"\r\n\r\nباشد به معنى ديگرى باشد كه وابستگى داشتن به امكان موجود گردانيدن كار است ؛ براى اين‌كه دو بهره كردن معنى وابستگى ، شكستن قوانين عقلى است .\r\nدليل ديگر بر اين‌كه توانائى ، پيش از سرزدن كارها موجود است ، اين است كه نيازمندى به توانائى براى اين است كه كار را از نيستى به هستى درآورد ، و چيزى را كه هست ، به هستى رساندن نشدنى مىباشد ؛ پس مىبايست توانائى به كارى كه هست نشده ، وابستگى داشته باشد و با موجود شدن كار از وابستگى داشتن به آن بيرون برود .\r\nو نبايد آنچه در اراده كردن گفتيم ، اينجا هم بگوئيم ؛ زيرا نيازمندى به اراده كردن از اين جهت نيست كه آنچه اراده مىشود ، آن را از نيستى به هستى درآورد ؛ زيرا اراده كردن براى در نظر گرفتن نتيجهء كار است ؛ و مؤثر در اين است كه كار به يك روى سر بزند ، و به روى ديگر سر نزند و براى همين است كه بايد با كارى كه اراده مىشود همزمان باشد ، و سخن‌مان دربارهء دانائى به همين‌گونه است زيرا دانستن ، اثر كار را دگرگون مىكند ، و از اين‌رو مىبايد دانستن با خودكار همزمان باشد كه در موجود شدنش اثر ندارد بلكه به مانند آنچه در اراده كردن گفتيم ، دانستن هم در روئى كه استوار بودن كار است اثر مىكند .\r\nپس اگر بگويند : آيا چنين نيست كه گاهى سبب همزمان با مسبب است ؛ مثل اين‌كه دريدگى همزمان با دردناكى است ؛ و پهلوى يكديگر بودن ذره‌ها همزمان با به هم چسبيدن ذرات عناصر است .\r\nگفته خواهد شد : سبب ، در بيرون بردن مسبب ، از نيستى به هستى اثر ندارد بلكه توانا بودن انجام‌دهنده ، در موجود شدن كار اثر مىكند ؛ و سبب به مانند افزارى در كار انجام دادن است ، و دست‌آويز براى پيوستگى يافتن انجام‌دهنده به مورد كار است .\r\nپس اگر بپرسند : چگونه مىگوئيد ، چون اراده كردن و دانستن در چگونگى كارها اثر دارند نه در موجود شدن آنها ، پس اراده كردن با انجام شدن كارى كه اراده شده است بايد همراه باشد ، و دانستن نيز بايد همزمان ، با كار استوار باشد ،\r\n\r\n","description":"","footnote":"","page_name":" 314 ","page_number":440},
  {"content":"\r\n\r\nو حال آن‌كه انديشيدن پديدآورندهء دانستن است ، و در اين اثر مىكند كه باور كردن از روى دانستن باشد ، و با اين همه انديشيدن پيش از دانستن است و همزمان با آن نمىباشد .\r\nخواهيم گفت : اراده كردن از اين لحاظ بايد همزمان با كار باشد كه در آن اثر مىكند ، و اگر با تمام كار همزمان نباشد ، بايد با نخستين جزء ، از آن همزمان باشد ، مانند آگاه گردانيدن ، و فرمان دادن ؛ زيرا سخن گفتن بر روىهاى گوناگون مىشود سر بزند ، و چون به پاره‌ى از آن روىها ويژگى مىيابد ، بايد اين ويژگى يافتن به روى معين ، به واسطهء اراده كردن باشد ، و اراده كردن بايد همزمان با سخن گفتن باشد ؛ اما دانستن كه از انديشيدن پديد مىآيد اين‌گونه نيست ؛ زيرا با از پيش انديشيدن نمىشود كه باور كردن چيزى جز دانستن باشد ، و با يكسان بودن چگونگىها نمىشود كه باور كردن به جاى دانستن چيز ديگرى سر بزند ؛ و دانستن در اين‌كه براى استوار بودنش به چيزى نياز ندارد كه همزمان با آن باشد به مانند كارهاى استوار ديگرى است كه از سببى به وجود مىآيند ؛ زيرا آنچه در پديد آمدن آن كارها مؤثر است با آنها همزمان مىباشد ؛ براى اين‌كه با موجود شدن سبب ، مسبب نيز در حكم موجود بودن است .\r\nو چون دانستن با كارهاى استوار ديگرى كه از سببى پديد مىآيند يكسان است ، بايد انجام يافتن كار استوارى كه بدون سبب آغاز مىشود همزمان با چيزى باشد كه در استوار بودنش اثر دارد ، و آن دانا بودن است ؛ اما همزمان بودن دانائى ، با انجام يافتن كارى كه به توسط كار ديگر سرمىزند ، لازم نيست ، هرچند كه آن كار استوار باشد .\r\nو نيز شدنى مىباشد ، آنچه در اين اثر مىكند كه باور كردن از روى دانستن باشد ، اين است كه شخص انديشه‌كننده بر آن روئى از دليل كه درست بودن چيزى را مىرساند دانا باشد ، با اين شرط كه انديشيدن پيش از دانستن ، وجود پيدا كرده باشد ، و مىشود كه شرط در پاره‌اى از حكمها پيش از حكم موجود شده باشد .\r\nآيا نمىبينى كسى كه كار بد انجام مىدهد به آن سزاوار نكوهش يافتن نمىشود ، مگر كه پيش از انجام دادنش به بدى آن دانا باشد ، يا انديشمند باشد و\r\n\r\n","description":"","footnote":"","page_name":" 315 ","page_number":441},
  {"content":"\r\n\r\nيا بتواند به آن دانا گردد .\r\nو اين‌كه گفتيم ، چيزى كه مؤثر در اين است كه باور كردن از روى دانائى باشد ، دانا بودن به دليل است به شرط اين‌كه از پيش در آن انديشيده باشد ، و نگفتيم انديشيدن مؤثر است ، براى اين بود كه اگر شبهه‌اى بر شخص دانا در آمده باشد و از دانا بودن به دليل بيرون شود ، لحظهء دوم ، باور كردنش از روى دانائى نخواهد بود .\r\nپس اگر بگويند : آيا چنين نيست كه انجام دادن كار به موجود بودن جائى نيازمند است ، و گاهى در پاره‌اى از كارها به ساختمان بدنى مخصوصى نيازمند است ، به مانند دانستن و توانستن و زنده بودن . و دانستن به زنده بودن نيازمند است ، و همهء اينها هنگامى كه به وجود آيند ، به‌جا نياز دارند ، پس نيازمند بودن به توانائى به مانند همين است .\r\nخواهيم گفت : چيزى كه مورد نظر است جهت نيازمندى است ، نه خود آن ، زيرا كارى كه به‌جا نياز دارد ، آغاز يافتن وجودش ، به جا نياز ندارد بلكه ماندگارى و هنگام موجود بودنش ، بدان نياز دارد ؛ و به همين‌گونه عكس آن هرچيزى به صفاتى كه در محل پيدا مىشود نياز داشته باشد ، براى موجود بودن بدان نياز دارد ، نه براى پيدايش وجودش در آن ، و همچنان كه در آغاز پيدايش وجودش بدان نياز داشت ، در زمان ماندگارى و پيوستگى وجودش هم به اين چيزها نياز دارد .\r\nاما به توانائى از اين روى نياز حاصل است ، كه كار بدان موجود مىشود ؛ و ماندگارى كار ، بدان نيازى ندارد ، و براى همين است كه از همهء آنها جدا مىباشد .\r\nو مىتوان همين را براى خود چيزى كه مورد گفتگو است ، دليل آورد و گفت : اگر چنين باشد كه انجام يافتن كار ، در آغاز شدن وجودش ، به توانائى نياز داشته باشد ، بايد با ماندگارى و پيوستگى وجودش هم بدان نيازمند باشد ، به مانند اين‌كه كار به‌جا نياز دارد ، و به مانند صفت‌هاى ديگرى كه درجا هستند ، و انجام يافتن كار به آنها نياز دارد .\r\n\r\n","description":"","footnote":"","page_name":" 316 ","page_number":442},
  {"content":"\r\n\r\nاما افزار كار نيازى بدان نيست كه همزمان با كار موجود باشند ، مگر آنچه جاى انجام يافتن كار باشد ، و يا به مانند جا باشد ، مثل كارد براى بريدن ، و بال براى پريدن ، و آتش در سوزاندن ، و هرچه به مانند اينها باشد ؛ براى اين‌كه آتش درون جسم سوزنده جا وا مىكند ، پس بايد در زمان سوختن وجود داشته باشد ، اما هرچه جا براى انجام دادن كار نباشد ، نبايد با انجام يافتن آن همزمان باشد ، مانند كمان در تير انداختن ، بلكه بايد پيش از آن موجود باشد ، و روا مىباشد كه تير به هدف برخورد كند و كمان از ميان رفته باشد و يا شكسته باشد .\r\nاما توانائى بر اين‌گونه نيست ؛ زيرا بنابر آنچه گذشت جهت نيازمندى به آن ، اين را فراهم مىكند كه بايد پيش از كار موجود باشد ، نه همزمان با آن .\r\nو براى همين است كه ما روا داشتيم كار با توانائى نيست شده انجام بگيرد و هرچند با اندام نيست شده كارى انجام داده نمىشود .\r\nدليل ديگر ، از آنچه مىرساند كه توانائى پيش از انجام دادن كار موجود است ، اين است كه وابستگى توانا بودن شخص توانا به كار ، به گوناگون بودن توانايان گوناگون نمىشود ، هرچند پاره‌اى از ايشان به خودى خود توانا باشند و پاره‌اى به صفت توانائى توانا باشند ، همچنان كه دانايان و درك‌كنندگان ناهمسان نيستند ، هرچند جهت سزاوارى موصوف شدن آنان به اين صفت‌ها يكسان نباشد ؛ و با ثابت شدن اين مقدمه ، اگر يكى از ما سرزدن كار از او با توانا بودنش با هم به وجود آيند ، مىبايست در خداوند برتر از همه چيز نيز به همين‌گونه باشد و چون دانستيم توانا بودنش پيش از كار انجام دادنش بوده است ، بايد در ما هم به مانند او باشد ؛ براى اين‌كه توانايان و دانايان و ادراك‌كنندگان در چگونگى وابستگى داشتن به چيزها بايد با هم برابر باشند .\r\nپس اگر بگويند : موجود بلا آغاز برتر از همه چيز كارهائى مىتواند انجام بدهد كه ما نمىتوانيم ، و او مىتواند بدون به كار بردن اندام كارهائى در خارج پديد آورد و ما بر آن توانا نيستيم ، و او كه برتر از همه‌چيز است مىتواند يك نوع كار را در يك جا و يك زمان به اندازه‌هاى بىپايان انجام بدهد و هيچ يك از ما با اين شرطها\r\n\r\n","description":"","footnote":"","page_name":" 317 ","page_number":443},
  {"content":"\r\n\r\nجز يك پاره از كار نمىتواند انجام بدهد .\r\nگفته خواهد شد : اين از آنچه ما در نظر داريم بيرون است ؛ زيرا ناهمسانى در اينها به چگونگى وابستگى توانائى به كار ، و براستى فراگرفتن آن ، كارها را باز نمىگردد ، بلكه به چيزهاى ديگرى بازگشت دارد ، كه جز اينها است ؛ و موجود بلا آغاز برتر از همه چيز ، هرچند به اين كارها ويژگى دارد و ما بر آنها توانا نيستيم ، اما چگونگى توانا بودن او بر همهء اين كارها ، به مانند چگونگى توانا بودن ما مىباشد ، و آن جهت موجود كردن كار است ، و ما گفتيم بايد در اين جهت برابرى باشد .\r\nدليل ديگر بر اين‌كه توانا بودن شخص توانا پيش از كار انجام دادن است ، اين است كه هرگاه كار بجاى بماند از توانائى داشتن بر آن بيرون مىرود و براى همين كه موجود است در زمان ماندن از توانائى بيرون است ، و هستى برايش هنگام پديد آمدن حاصل شده است . پس بايد با پديد آمدن ، از وابستگى داشتن توانائى به آن بيرون برود .\r\nپس اگر بگويند : چرا چنين پنداشتيد كه هرچه به جاى بماند از وابستگى داشتن توانائى بر آن بيرون مىرود ؟\r\nگفته خواهد شد : ما دانستيم كه جسم تا موجود است آنچنان كه در حال نيستى در توانائى خداوند برتر از همه چيز بود ، اكنون نمىباشد ؛ براى اين‌كه اگر در توانائى او باشد بايد با اين‌كه هست ، هرزمان خداوند برتر از همه‌چيز از نو به وجودش آورد و اگر چنين باشد درست خواهد بود . هنگامى كه در بغداد موجود است در همان زمان موجودش كند و بار دوم در چين به وجودش آورد و ما مىدانيم چنين چيزى نشدنى است .\r\nپس اگر بگويند : دليل شما بر اين پايه‌گذارى شده كه كار انجام شده بر جا بماند ، و اين درست نيست .\r\nخواهيم گفت : كسى كه مىگويد كارهائى كه به توانائى انجام شده باقى مىمانند ، بر آن است كه پيش من باقى ماندن كارهاى بسيارى ثابت شده است ، و من\r\n\r\n","description":"","footnote":"","page_name":" 318 ","page_number":444},
  {"content":"\r\n\r\nبر همين پايه سخن مىگويم ، و اما آن كسى كه به يقين مىداند كه كار انجام شده به جاى نمىماند يا در آن شك دارد ، بر آن است كه اگر پنداشته شود كه به جاى مىماند ، از وجود توانائى بىنياز خواهد بود ، و اين بىنيازى جز براى موجود بودنش نيست و در اين جا به پندار گرفتن بس است .\r\nعلاوه‌برآن ما آشكار كرديم كه جسم به جاى مىماند و با موجود شدنش از وابستگى توانائى به آن بيرون مىرود ؛ پس بايد هرچيزى وجود داشته باشد ، به مانند آن باشد ، هرچند ماندگارى بر آن روا نباشد .\r\nپس اگر بگويند : آيا پيش شما چنين نيست كه فشار آوردن به پائين براى ماندنش به ترى نياز دارد ، اما خود فشار براى موجود بودنش به ترى نياز ندارد ؛ پس آيا توانائى نيز به مانند آن نيست ؟\r\nگفته خواهد شد : ما نمىگوئيم فشار براى ماندن به ترى نياز دارد ، بلكه مىگوئيم در خور فشار اين است كه لحظهء دوم باقى نماند مگر چيزى به وجود آيد كه از نيست شدنش جلوگيرى كند ، و آن ترى است كه با موجود شدنش فشار موجود مىشود ؛ و هر گاه نيست نشده باشد به جاى مانده است .\r\nپس اگر بگويند : آيا چنين نيست كه كار هنگامى كه پديد مىآيد ، خوب يابد است ؟\r\nو پس از آن‌كه ماندگار گرديد چنين نمىباشد ، پس آيا چنين نيست كه در زمان پديد آمدن ، توانائى به آن وابستگى دارد ، نه در زمان ماندگاريش ؟\r\nگفته خواهد شد : آنچه در خوبى و بدى كار اثر دارد ، روىهائى است كه كار برايش انجام داده مىشود ، و آن روىها در زمان ماندگارى كار ، از نوپديد نمىآيند ؛ و براى همين است كه خوبى و بدى به زمان پديد آمدن كار ويژگى دارد ، و هنگامى كه از اراده كردن بپرسند ، به مانند همين پاسخ مىگوئيم ؛ زيرا اراده كردن هنگام پديد آمدن كار در آن اثر دارد ، و در زمان ماندگارى اثرى در آن ندارد ، و به همين گونه دانا بودن شخص دانا در استوارى كارش هنگام پديد آمدن آن اثر دارد نه در زمان ماندگاريش ؛ براى اين‌كه روئى كه اراده كردن و دانائى در آن اثر دارد به\r\n\r\n","description":"","footnote":"","page_name":" 319 ","page_number":445},
  {"content":"\r\n\r\nزمان پيدا شدن كار اختصاص دارد نه زمان ماندگارى آن و ما در دليل پيش آشكار كرديم ، كه ما نمىگوئيم ميان آنچه تازه به وجود مىآيد با آنچه ماندگار است هيچ جدائى نيست ، و نمىگوئيم زمانى كه كار از جهت دانسته شده‌اى انجام گردد ، پاره‌اى از اثرها به يكى از دو حالت به جز ديگرى وابستگى ندارد ، اما توانائى به جز دانستن است ؛ زيرا جهت نيازمندى به توانائى ، در آمدن كار از نيستى به هستى است ، پس هنگامى كه موجود گرديد بايد از توانائى بىنياز شود و آنچه هست با چيزى كه تازه به وجود مىآيد و آنچه نيست و آنچه ماندگار است همه در اين ، برابر مىباشند .\r\nاما اين‌كه مىگويند : كار هنگام موجود شدنش به انجام‌دهنده وابستگى دارد ، و زمان ماندگارى به او وابستگى ندارد ، سخنى بيهوده است ؛ براى اين‌كه ما نمىگوئيم كار زمان پيدايش و براى نگهداريش به انجام‌دهنده نياز دارد ، بلكه مىگوئيم با موجود شدنش از انجام‌دهنده بىنياز گرديده است .\r\nو كسى كه مىگويد ، كار زمان پيدا شدنش ، به انجام‌دهنده وابستگى دارد ، چنين در نظر دارد كه اگر توانا بودنش بدون گسستن پيش از زمانى باشد كه كار پيدا مىشود ، هرآينه كار موجود نخواهد گرديد « 1 » ، و اين اثر براى كارى كه ماندگار باشد يافت نمىشود .\r\nو بسا باشد اين سخن را چنين تفسير كنند كه صفات شخص انجام‌دهنده مانند دانا بودن و اراده‌كننده بودن در روىهائى كه كار بر آنها پديد مىآيد مؤثر است اما در زمان ماندگار بودن كار ، اين اثر از آنها پديد نمىآيد .\r\nپس اگر بگويند : آيا چنين نيست كه موجود بودن كار ، از نو به وجود آمدنش جلوگيرى مىكند ، اما بودنش از ماندگارى آن جلوگيرى نمىكند .\r\n\r\n\r\n","description":"","footnote":"\r\n( 1 ) از اين عبارت چنين بر مىآيد كه اگر تصور كنيم كه قدرت پيش از شروع به كار موجود باشد و در همان لحظهء شروع به كار نيست گردد به طورى كه پايان زمان وجود قدرت با لحظهء آغاز شدن كار به هم پيوسته باشد اما زمان وجود يكديگر را حتى در يك لحظه درك نكنند چنين كارى انجام نخواهد گرديد اما اگر زمان وجود قدرت تا انجام يافتن كار باقى بماند ، دوام اثر آن به قدرت حاجتى ندارد .\r\n","page_name":" 320 ","page_number":446},
  {"content":"\r\n\r\nخواهيم گفت : جلوگيرى كردن موجود بودن كار ، از دوباره به وجود آمدنش به همان زمان تازه به وجود آمدن آن اختصاص دارد ؛ زيرا بنابر آنچه پيش از اين گفتيم جلوگيرى به انجام‌دهنده كار وابستگى پيدا مىكند ، اما چيزى كه ماندگار است ، برابر با آنچه پيش از اين گفتيم به انجام‌دهندهء وابستگى ندارد ؛ و براى همين است كه جلوگيرى موجود بودن از دوباره به وجود آمدن به زمان تازه به وجود آمدن اختصاص پيدا مىكند .\r\n\r\n","description":"","footnote":"","page_name":" 321 ","page_number":447},
  {"content":"\r\n\r\n\r\nفصل در اين كه درخواست كردن كار دشوارى كه « 1 » تاب‌آوردنى نباشد ، بد است\r\nهمانا ، با كسى خوب است ، در اين‌باره گفتگو شود ، كه از وادار كردن ناتوان به دويدن و كور به نقطه‌گذارى كتابها ، خوددارى كند ، و روا نداند ، به كار نشدنى كسى را فرمان بدهد ، و با اين همه روا بدارد كه به كار سخت تاب نياوردنى كسى را وادار كند ، به اين كه ما روشن كنيم كه فرمان دادن به كار سخت تاب نياوردنى از تباهى كارهائى كه در آن است ، به مانند فرمان دادن ناتوان به راه رفتن و جز آن است .\r\nاما كسى كه مىگويد ، از خداوند برتر از همه چيز شايسته است كه كسى را با ناتوانى فرمان بدهد ، و از اين سخن هم تا آنجا درگذرد ، كه بگويد رواست ، خداوند به كار ناشدنى فرمان بدهد ، و بر انجام ندادنش شكنجه كند ، هيچ سخنى با او نيست\r\n\r\n\r\n","description":"","footnote":"\r\n( 1 ) تكليف ما لا يطاق ، و التكليف : هو البعث على جهة الاستعلاء على ما يشق من فعل او اخلال بفعل ( 155 فرهنگنامهء كلامى ) ، التكليف : ارادة الفعل الشاق من الغير او كراهة ان لا يفعل به شرط الاعلام ( فرهنگنامهء كلامى 221 ) درخواست كردن كارى كه در آن رنج باشد ( المصادر زوزنى )\r\n","page_name":" 322 ","page_number":448},
  {"content":"\r\n\r\nزيرا كسى كه بدين گونه باشد با آنچه در آغاز پيدايش خرد در انسان درك مىشود به ستيزه برمىخيزد ، و كسى كه در اين گونه چيزها ستيزه كند ، نمىشود نادرستى سخنش را برايش روشن كرد ؛ بلكه بايد برابرش خاموش بود ؛ و اگر كسى دشوارى را بر خود هموار كند و با او ستيزه نمايد از روى رسوا كردن و هشيار نمودن او به اين است كه او دارد با خردها ستيزه‌گرى مىكند ، و از پذيرفتن چيزى سرپيچى مىكند ، كه پيش همه كس آشكار است . نه آن كه سخن گفتن با او از روى دليل آوردن باشد ، و گفتگو كردن با اين گونه كسان به مانند سخن گفتن با سوفسطائيان و دشمنان خرد است ، در اين كه هردو از روى هشيار كردن مىباشد ، نه دليل آوردن .\r\nبدان از اين كه مىگوئيم فرمان دادن به كار دشوار تاب‌نياوردنى ، اين را در نظر داريم كه كارى به اين دشوارى انجام‌دادنى نباشد . چه به واسطهء نبودن توانائى ، يا به واسطهء نبودن دانائى ، يا نبودن افزار كار ، يا نبودن راهنما بر كار باشد ؛ براى اين كه همه در اين برابرند كه فرمان دادن به اينها بد است ، هرچند انجام دادنى نبودنش از جهات گوناگون باشد .\r\nو دليلى كه مىرساند فرمان دادن به اين گونه كارها بد است ، اين است كه ما آشكار مىدانيم ، فرمان دادن به جسم بىجان ، يا ناتوان ، و يا مرده ، و كسى كه بيمار زمين‌گير است ، كار بدى است ، و همگى به مانند آن است كه كور را به نقطه‌گذارى كتاب فرمان دهند ، و درس نخوانده را به نوشتن وادارند ، و همهء اينها در بدى يكسانند ، و بدى فرمان دادن به اينها جز براى اين نيست كه وادار كردن به كار سخت تاب‌نياوردنى هستند ، به اين دليل كه اگر اين كارها انجام‌شدنى باشند فرمان دادن به آنها بد نيست و چون انجام‌شدنى نيستند بد است ، پس دانسته شد كه جهت بدى فرمان دادن به آنها ، انجام‌نشدنى بودن كار است .\r\nو كسى نمىتواند بگويد ، بدى فرمان دادن به اينها براى اين است كه سودى يا جلوگيرى از زيانى در فرمان دادن به اينها نيست ، و نادرستى اين سخن از آنجا است كه فرمان دادن به كار دشوار تاب‌نياوردنى ، با كار تاب‌آوردنى در صورتى كه هردو در سود و زيان برابر باشند بايد هريك از اين دو را خردمندان بتوانند برگزينند با\r\n\r\n","description":"","footnote":"","page_name":" 323 ","page_number":449},
  {"content":"\r\n\r\nاين كه هردو با هم يكسان باشند ، و ما مىدانيم سخن درست جز اين است .\r\nپس اگر بگويند : فرمان دادن به كار تاب‌نياوردنى از ما بد است ، و از خداوند برتر از همه چيز ، بد نيست ، پاسخ سخنشان را در باب عدل داده‌ايم و روشن كرده‌ايم كه هركارى بر هر روئى از ما سر زند ، بد باشد ، چنانچه از خداوند برتر از همه چيز بر همان رو سر زند بايد از او هم بد باشد و در اين‌باره كه مىگويند : بدى نهى كردن ، و از كارى بازداشتن در جاهائى كه گفتند براى اين بد است ، كه ما تازه به وجود آمده ، و پرورش يافتگانيم ، گفتگو كرديم و براى دوباره آوردن آن سخنان ، روئى نيست ؛ زيرا راه يكى است .\r\nو اكنون كه اين را ثابت كرديم ، بايد دانست كه پيش ايشان كافر بر ايمان آوردن توانا نيست ، پس بايد فرمان دادن آنان به ايمان آوردن كار بدى باشد .\r\nو اگر بگويند : كافر از پيش خودش ايمان آوردن را انجام‌نشدنى گردانيده است ، براى اين كه خودش به كافر شدن پرداخته است .\r\nگفته خواهد شد : اين سخن نادرست است ؛ زيرا او از اين جهت به كفر پرداخته ، كه كافر شدن در وجودش آفريده شده است ، و توانائى بر كافر شدن كه به وجود آورندهء كفر است ، در او آفريده شده ، پس بنا به گفتهء آنان او كارى انجام نداده ، مگر اين كه از سوى خداوند برتر از همه چيز بوده است .\r\nعلاوه بر آن ، آنچه گفتند دليل بر اين است كه ايمان آوردن برايش انجام دادنى نمىباشد ، و پذيرفته‌اند كه او تاب آن را نمىآورد ، و همين علت بدى فرمان دادن به ايمان آوردن است .\r\nعلاوه بر آن ناچارند ، بپذيرند كه چون كافر با پرداختن به كفر ، پيش خود دستش را از ايمان كوتاه كرده است بايد خوب باشد به ايمان آوردن وادار گردد ، يا كسى كه پاى خودش را بريده است ، خوب باشد او را به راه رفتن وادار كنند زيرا هر دو از پيش خود ناكارآمدى را ، براى خودشان ، ايجاد كرده‌اند .\r\nپس اگر بگويند : جدائى ميان ناتوان و كافر به اين است كه كافر از ايمان دست بازداشته است ، اما ناتوان از كار دست بر نداشته است .\r\n\r\n","description":"","footnote":"","page_name":" 324 ","page_number":450},
  {"content":"\r\n\r\nگفته خواهد شد : كافر پيش شما حالش از ناتوان بدتر است ، براى اين كه در كافر چيزهائى گرد آمده است كه او را از ايمان جلوگيرى مىكنند ؛ يكى آفريده شدن كافرى در او است ، ديگرى آفريدن توانائى بر كافر شدن است كه كافر بودن را به وجود مىآورد ، و آفريدن اراده كردن كافر شدن ، و حال آن كه در ناتوان يك چيز هست كه از انجام دادن كار جلوگيرى مىكند ؛ و آن ناتوانى از ايمان آوردن است ؛ پس بايد حال كافر بدتر از ناتوان باشد .\r\nعلاوه بر آن ، ما نمىپذيريم كه كافر از ايمان دست باز داشته ، براى اين كه ترك كردن ، جائى گفته مىشود كه بر اين كار و كار ديگر با هم توانا باشد ، و يكى را به جاى ديگرى برگزيند ، و اگر روا باشد ، به كافر گفته شود ، كه او با آن كه بر ايمان توانا نبوده از آن دست باز داشته ، بايد روا باشد دربارهء ناتوان هم گفته شود كه او از كار دست باز داشته است .\r\nو نمىتوانند بگويند : دربارهء كافر مىتوان انديشيد ، و يا روا دانست كه ايمان بياورد ؛ و يا گفت : او آزاد است و از ايمان آوردن جلوگيرى نشده است ، اما ناتوان بر اين گونه نيست ، براى اين كه درباره‌اش چنين انديشيده نمىشود .\r\nاين سخن از آن رو نادرست است كه آنچه گفتند از تصور كردنش جلوگيرى نمىكند براى اين كه انديشيدن گمان بردن است و چون بنا به روش آنان كافر توانا بر ايمان آوردن نيست و چيزهائى در او موجود است كه از ايمان آوردن جلوگيرى مىكنند ، پس از اين دانسته مىشود كه ايمان از او سر زدنى نخواهد بود ؛ پس چگونه جز آنچه درباره‌اش باور دارند مىتوانند گمان برند .\r\nو ما يقين داريم كافر در همان زمانى كه كافر است نمىشود با كافر بودن ايمان داشته باشد ، و پيش ايشان در همان زمان با وجود كافر بودن فرمان داده شده است كه ايمان داشته باشد ، و چگونه مىتوان انديشيد يا گمان برد كه در همان زمان ايمان داشته باشد .\r\nاما روا دانستن ايمان آوردن پس آنچه از گفتن اين كلمه پابرجا شده اين است كه هرجا جز از راه كليات و قواعد عقلى چيزى ثابت نگردد ، بايد در آن شك\r\n\r\n","description":"","footnote":"","page_name":" 325 ","page_number":451},
  {"content":"\r\n\r\nكرد ، و چون دانستيم تا زمانى كه شخص كافر است ، نمىشود از او ايمان سر بزند ، چگونه مىتواند در آن شك كند ، تا گفته شود ممكن است ايمان بياورد .\r\nو اگر از لفظ امكان و فرض كردن محال ، نبودن آن را در نظر گرفته باشند ، مسلم است با كافر بودن ، و توانا بودن بر آن ، ايمان آوردن چيزى نشدنى است .\r\nاما آزاد بودن و در كار به خود واگذار بودن ، و نبودن چيزى كه از ايمان آوردن جلوگيرى كند اين هم پذيرفته نيست ، براى اين كه آزادى و به كار خود واگذار شدن ، جائى گفته مىشود كه كسى بر كارى توانا باشد و چيزى هم از او جلوگيرى نكند ، و كسى كه هيچ توانا نيست به اينها توصيف نمىشود .\r\nو ما آشكار كرديم : به روش آنان چيزهائى كه از ايمان آوردن كافر جلوگيرى مىكند ، بيشتر از آن است كه ناتوان را از كار جلوگيرى مىكند ، و همهء اين تفاوتها اگر درست باشند از اين كه كافر بر ايمان آوردن آزاد نباشد جلوگيرى نمىكند ، و همين آزاد نبودن علت بدى فرمان دادن او به ايمان آوردن است .\r\nاما كسانى كه از پذيرفتن صحت فرمان دادن به كار دشوار تاب‌نياوردنى به سوى اين مىگريزند كه مىگويند : كافر مىتوانست ايمان را به جاى كفر پذيرفته باشد و در همان زمانى كه كافر است در جاى كافر شدن ايمان آورده باشد ، به اين كه هيچ كافر نشده باشد .\r\nپس نخستين پاسخى كه به ايشان داده مىشود ، اين است كه شما روا مىداريد كافر ايمان داشته باشد ، به شرط اين كه هيچ كافر نشده باشد ، و اين شرط انجام نگرديده است ، پس بايد روا بودن ايمان ، كه به شرط انجام‌نشده‌اى وابستگى دارد ، حاصل نگردد .\r\nآيا نمىبينى هنگامى كه مىگوئيم : اگر خدا ما را از اين آگاه نكرده بود كه پيمبرى با پيمبر ما ، كه درود بر او بادا ، پايان يافته است ، روا مىبود كه خداوند پيمبرى را برانگيزاند ، پس ما چيزى را شرط گرفته‌ايم كه مىدانيم اكنون وجود ندارد ، پس بايد با نبودن شرط روا دارى ، روا بودن برانگيخته شدن هيچ پيمبرى\r\n\r\n","description":"","footnote":"","page_name":" 326 ","page_number":452},
  {"content":"\r\n\r\nدر ميان نباشد .\r\nو همچنين است هنگامى كه روا بدانيم زيد به خانه در آيد ، به شرط اين كه پيمبرى به ما خبر نداده باشد كه او خانه نخواهد آمد ؛ پس هرگاه پيمبرى خبر داده باشد كه او نخواهد آمد ، روا بودن خانه آمدنش از ميان رفته است .\r\nو بنابراين بايد بپذيرند كه ايمان آوردن كسى كه از آن ناتوان است به اين شرط روا خواهد بود كه از آن ناتوان نباشد ، به اين كه توانائى به جاى ناتوانى كنونى برايش موجود باشد و بر آن گونه كه گفتند : « به شرط اين كه يكى جاى ديگرى باشد » بايد بپذيرند كه موجود بلاآغاز ، نوپديد شده باشد ، و موجود نوپديد شده ، بلاآغاز باشد ؛ به اين شرط كه موجود بلاآغاز در گذشته‌هاى بلاآغاز موجود نبوده ، و تازه به وجود آمده باشد ؛ و موجود تازه به وجود آمده با اين شرط بلاآغاز باشد ، كه در گذشته‌هاى بلاآغاز موجود بوده ، و تازه به وجود نيامده باشد ؛ و بدان مىكشد كه روا باشد براى هريك از صفتهاى خداوند برتر از همه چيز در گذشته‌هاى بلاآغاز و اكنون كه پايدار هميشگى است ، صفت ديگرى به جاى اين صفت بپذيريم ؛ به اين كه در همهء آنها جز آنچه هست صفت ديگرى را به جايش بينديشيم و نادرستى اين سخن آشكار است .\r\nپس اگر بگويند : شما روا دانستيد كسى كه به او فرمان داده شده ايمان بياورد ، كافر باشد و لحظهء دوم ايمان بياورد ، به اين كه يكى را جاى ديگرى برگزيند ؛ پس آيا از ما هم مانندش روا نمىباشد ؟\r\nگفته خواهد شد : ميان ما با شما تفاوتى آشكار هست ؛ زيرا چيزى را جاى ديگرى پنداشتن به مانند شرط است كه سزاوار است جز در كارهاى آينده كه چشم به راهش مىباشيم در نيايد ، و چون چيزى كه هست نشده ، چشم به راهش هستيم ، هرگاه گرد آمدن دو چيز با هم نشدنى باشد درست خواهد بود كه يكى به جاى ديگرى بيايد ، اما چيزى كه هست شده ، انجام گرديده است ، و چشم به راهش نيستيم ، پس درست نيست ديگرى را به جاى آنچه هست بينديشيم براى اين كه اگر چنين چيزى درست باشد ، بايد در گذشته‌ها و چيزى كه اكنون هست نيز روا باشد .\r\n\r\n","description":"","footnote":"","page_name":" 327 ","page_number":453},
  {"content":"\r\n\r\nپس اگر بگويند : كافر از ايمان دست بازداشته ، و نمىشود از چيزى كه محال است به وجود آيد ، دست بازداشت ، آنچنان كه نمىشود از گرد آوردن دو ضد با هم دست باز داشت .\r\nگفته خواهد شد : كافر هنگامى كه كافر است ، هرچند از ايمان دست بازداشته ، اما از چيزى دست بازداشته كه او بر آن توانائى داشته است و آن كار از او سر زدنى بوده است ؛ اگرچه اكنون ايمان آوردن از توانائى او و از امكان انجام يافتن و روا بودن خود بيرون رفته است .\r\nو تفاوت ميان اين ، با گرد آوردن ميان دو ضد اين است كه گرد آوردن دو ضد با هم در هر زمانى نشدنى است ، اما ايمان آوردن در زمان كافر بودن ، اين گونه نيست ؛ پس براى همين است كه رواست گفته شود ، او با كافر شدنش از ايمان آوردن دست باز داشته ، و اين سخن دربارهء گرد آوردن دو ضد با هم گفته نمىشود .\r\n\r\n","description":"","footnote":"","page_name":" 328 ","page_number":454},
  {"content":"\r\n\r\n\r\nفصل در اين كه هركس شرطهاى درخواست شدن كارهاى رنج‌آورى كه بايد انجام گردد ، در او درست باشد ، خداوند برتر از همه چيز آن كارها را از او ، درخواست كرده است « 1 »\r\nاين فصل به روشن شدن چيزهائى نياز دارد :\r\nاول : اين كه درخواست كردن كارى كه در آن رنج باشد چيست ؟\r\nدوم : چه صفتهائى در شخص درخواست‌كنندهء كارهاى رنج‌آور ، بايد موجود باشد ؟\r\nسوم : شخصى كه از او كارهاى رنج‌آور درخواست مىشود ، چه صفتهائى بايد داشته باشد ؟\r\n\r\n\r\n","description":"","footnote":"\r\n( 1 ) عنوان فصل تكليف است و تكليف چنين تعريف شده است : هو البعث على جهة الاستعلاء على ما يشق من فعل او اخلال بفعل . ( فرهنگنامهء اصطلاحات كلامى ص 155 ) تعريف ديگر :\r\nارادة الفعل الشاق من الغير او كراهة ان لا يفعل به شرط الاعلام ( همان كتاب ص 221 . )\r\nكلفه تكليفا : امره بما يشق عليه ( المختار من الصحاح ) .\r\nتكليف : درخواست كردن كارى كه در آن رنج باشد ( المصادر زوزنى ) با اندك تغيير و اصلاح .\r\n","page_name":" 329 ","page_number":455},
  {"content":"\r\n\r\nچهارم : كارهاى رنج‌آورى كه از مردم درخواست مىشود ، چه چيزهائى را فرا مىگيرد ؟\r\nپنجم : درخواست كردن كارهاى رنج‌آور براى چيست ؟\r\nو ما همهء اينها را اگر خدا بخواهد ، آشكار خواهيم كرد .\r\nاما درخواست كردن كار رنج‌آور را سيد مرتضى ، كه خدايش بيامرزاد ، در كتاب ذخيره چنين آورده است ، كه آن درخواست كردن شخص اراده‌كننده از ديگرى ، كارى راست كه در آن سختى و دشوارى باشد .\r\nاو گفته است : فرمان دادن به كارى كه در آن سختى و دشوارى باشد ، تكليف كردن است ؛ پس بازگشت درخواست كردن كار رنج‌آور ، به اراده كردن است براى اين كه فرمان دادن ، فرمان دادن نمىباشد جز آن كه شخص فرمان‌دهنده انجام دادن كارى را كه به آن فرمان داده از كسى خواسته باشد .\r\nو براى همين است كه بسا باشد صيغهء امر در جائى يافت شود ؛ و درخواست كردن كار رنج‌آور نباشد ، و آن هنگامى است كه دانسته نشود انجام شدن آن كار را خواسته باشند .\r\nپايه را نيز براى درخواست كردن كار رنج‌آور ، به نظر آورده‌اند ، آنچنان كه در فرمان دادن به نظر آورده شده است .\r\nو گروهى گفته‌اند : درخواست كردن كار رنج‌آور ، آگاهى دادن به كسى است كه او كارى را بايد انجام بدهد .\r\nيا آگاهى دادن به اين است ، كه آن كار داراى صفتى بيشتر از صفت خوبى آن است ، و يا آگاهى دادن به بدى كار است .\r\nآنچه در آگاهى دادن به نظر آمده ، درست بودن خرد است ، و نشانه‌هائى است كه خداوند برتر از همه چيز بر چگونگى انجام دادن كارها به پا داشته است .\r\nاين گوينده اراده كردن را در خوبى درخواست كردن كار رنج‌آور شرط گردانيده ، و در تعريف آن نياورده است .\r\nگروهى از آنان گفته‌اند : درخواست كردن كار رنج‌آور ، وادار كردن به\r\n\r\n","description":"","footnote":"","page_name":" 330 ","page_number":456},
  {"content":"\r\n\r\nكارى است كه در آن دشوارى باشد ، و اين تعريف به كارهاى مستحب در هم مىشكند ؛ زيرا آن كارها نيز درخواست شده است ، هرچند به انجام دادن آنها الزام نگرديده است ؛ و استوارتر از اين دو گفتار ، همان است كه سيد مرتضى آن را در كتاب ذخيره آورده ، به دليل اين كه هرگاه يكى از ما از ديگرى انجام دادن كارى را بخواهد كه در انجام دادن آن دشوارى براى شخص روى آورد ، مىگويند او به كار رنج‌آور وادار كرده ، هرچند او را از چيزى آگاه نكرده باشد ، و انجام دادن كارى را هم به او نشان نداده باشد ؛ و براى همين است كه مىگويند : او مرا به كار بد وادار كرد ، و مرا به كارى وادار كرد كه نبايد آن را بكنم ؛ و گروه ما به جبرى مسلكان مىگويند وادار كردن به كارى كه تاب آوردنى نباشد بد است ، پس لفظ تكليف ، و تكليف‌كننده با بدى و خوبى و با ، بايد كرد و نبايد كرد ، همراه است و اگر آگاه كردن ، تكليف كردن باشد ، هيچ يك اينها درست نخواهد بود .\r\nو نيز اگر كسى به خود آگاه كردن ، تكليف‌كننده مىبود بايد روا باشد كه صفت آگاه‌كنندگى با نبودن اراده كردن ، و بلكه با ناپسند داشتن كارها وجود پيدا كند ؛ و همانا ما نادرستى اين سخن را آشكار مىدانيم .\r\nپس اگر بگويند : شما هم بايد مانند همين سخن را بپذيريد ، زيرا اگر خود اراده كردن ، تكليف كردن باشد ، بايد روا گردد يكى انجام دادن كارى را از ديگرى اراده كند ، و او را تكليف‌كننده نگويند ، و هرچند او را از كارى كه مىخواهد او انجام دهد آگاه نكرده و انجام دادن آن را هم به او نشان نداده باشد .\r\nو گفته‌اند دربارهء هريك از ما اين درست است كه كارى را اراده كند و از آن آگاه نگرداند ، براى اين كه به كسى كه كار دشوارى را اراده كرده باشد ، مىگويند او را به انجام دادن كار دشوارى واداشت ، هرچند او را از آن كار آگاه نكرده باشد ، و انجام دادنش را هم به او ننمايانده باشد .\r\nاما در موجود بلا آغاز اين روا نيست ، زيرا شرط خوبى تكليف كردن آگاه گردانيدن است ، و آگاه گردانيدن از ، چيزهائى است كه آمادگى براى دادن كارى كه بايد انجام گردد ، فراهم نموده و بهانه‌جوئى را از ميان برمىدارد ،\r\n\r\n","description":"","footnote":"","page_name":" 331 ","page_number":457},
  {"content":"\r\n\r\nنه براى اين باشد كه اگر كارى را از او خواسته باشد و به او آگهى نداده باشد ، به انجام دادنش تكليف نشده باشد .\r\nو دليلى كه آنچه را گفتيم استوار مىگرداند اين است كه همهء دانشمندان بزرگ ، يادآورى كرده‌اند كه تكليف كردن خوب نيست مگر پس از آن كه خرد درست در شخصى كه تكليف مىشود موجود شده باشد ، و براى شناختن كارى كه بايد انجام بدهد دليلهائى برپا شده باشد ؛ و هنگامى كه خداوند برتر از همه چيز خردها را درست گردانيده باشد ، و شرطهاى ديگر انجام يافتن كارها را به وجود آورده باشد ؛ پس بايد از چنين كسانى انجام دادن كارهائى را كه بايد انجام بدهند درخواست كرده باشد .\r\nگفته‌اند در اين صورت اگر از آنان كارى را كه بايد انجام بدهند درخواست نكند ، شناساندن آنچه بايد بشناسند ، و آفريدن شهوت بد خواهد بود ، و يا آن كه تنها ، آفريدن شهوت نادرست خواهد بود ، و اين مىرساند كه درخواست كردن كار ، غير از شناساندن است ، و شناساندن و چيزهاى ديگرى كه پيرو آن است شرط واجب بودن انجام دادن تكليف مىباشند ، و به مانند توانا گردانيدن و آماده كردن كار مىباشد ؛ پس همچنان كه تكليف كردن ، توانا كردن و آماده كردن كار نيست ، آگاهانيدن نيز به جز آن است .\r\nو كسى نمىتواند بگويد : اگر كار بر آن‌گونه باشد ، كه شما گفتيد ، بايد هر يك از ما هنگامى كه از ديگرى مىخواهد او ، روزه بگيرد و نماز بگزارد ، به او تكليف كرده باشد ، و هيچ كس چنين چيزى نمىگويد ؛ زيرا خواستن در آگاه گردانيدن گنجانده است ، و همانا هركس از ما ، ديگرى را به يكى از عبادتها آگاه گرداند ، و او را بر آن راهنمائى كند و هشيار نمايد كه آن كار ، فرمانبردارى است ، بايد به او تكليف كرده باشد ، پس اگر در اراده كردن به اين عيب‌جوئى شود ، در آگاه گردانيدن و راهنمائى كردن نيز عيب‌جوئى خواهد شد .\r\nپاسخ اين سخن آن است كه ما چنين چيزى نگفتيم ؛ زيرا گاهى پيش مىآيد كه خداوند برتر از همه چيز كارى را اراده كرده باشد و هركارى را خداوند برتر از همه چيز ، از پيش اراده كرده باشد ، و به آن تكليف كرده باشد ، نمىتوان آن را\r\n\r\n","description":"","footnote":"","page_name":" 332 ","page_number":458},
  {"content":"\r\n\r\nبه ما نسبت داد .\r\nدوم : اما صفات شخص درخواست‌كنندهء كارهاى رنج‌دار ، كه او خداوند برتر از همه چيز است ، و بايد آنها را دارا باشد ، اين است كه دانشش به كارها بايد استوار باشد ، و ديگر آن كه آسوده خاطر باشيم كه او كار بد نمىكند ، و از آنچه بايد انجام بدهد كوتاهى ندارد ، تا بدانيم كه تكليف كردنش به اين كار بد نيست ، و در باب استوار كارى خداوند ، روشن كردن اينها گذشت .\r\nو بايد پاداشى را كه در برابر انجام دادن تكليف عرضه داشته ، بتواند آن را بپردازد ، و بايد بداند آن پاداش به چه اندازه بايد برسد ، و اين را نيز در آنجا كه توانا و دانا بودنش را به خودى خود ، آشكار كرديم ، گفتيم .\r\nو بايد وادار كردن آفريدگان به كارهاى رنج‌آور ، و آغاز كردن آفرينش براى چيزى باشد ، تا وادار كردن به كار رنج‌آور ، و همچنان آغاز كردن آفرينش كار خوبى باشند ، و پس از اين براى ثابت كردن آن دليل خواهيم آورد .\r\nو نيز بايد ، برابر پرستشى كه برايش بايد انجام داد ، بخشندهء خوشىهاى زندگى باشد ، براى اين كه ميان چيزهائى كه بر آنها تكليف مىشود ، كارهائى است كه از روى پرستش انجام مىگردد ؛ و پرستش از بخششهاى مخصوصى پيروى مىكند و بايد آنها ريشهء همهء بخشش خوشىهاى زندگى باشند ، تا بخشش ديگران در اين‌گونه بخشش‌ها نباشد ، مگر اينها پيش از همه بخششها باشند ، و بخششهاى ديگر به اين بخشش تكيه داشته باشند .\r\nو بايد آن بخششها به بزرگترين پايه و بالاترين چگونگىها برسند كه در خور درستكارى باشد .\r\nو نمىبايد هيچ يك از ما بر ديگرى ، سزاوار هيچ بخشى از پرستش‌ها باشد ؛ براى اين كه پرستش پايان رساندن سپاسگزارى است ، و جز با بخشش‌هاى مخصوصى كه صفت آنها ذكر شد ، سزاوارى پرستش حاصل نمىشود .\r\nپس نمىشود بخشش‌ها را پاره‌پاره دانست ، و به پاره‌اى از آنها سزاوارى پرستش حاصل نمود ، آنچنان كه شكرگزارى را نيز نمىتوان چنين دانست .\r\n\r\n","description":"","footnote":"","page_name":" 333 ","page_number":459},
  {"content":"\r\n\r\nو نيز تكليف‌كننده بايد بداند كه همهء شرطهاى تكليف كردن ، از توانائى و جز آن ، و آمادگيهاى گوناگون ، و نبودن نارسائىها در شخص تكليف‌شونده موجود است .\r\nاكنون كه معنى درست تكليف كردن ؛ و صفتهاى لازم براى تكليف‌كننده و شونده ، استوار گرديد ، بايد دانست كه خوبى تكليف كردن از اين روى است ، كه تكليف كردن ، در پيش نهادن پايه‌اى بلند و بزرگ است ، كه جز با تكليف كردن نمىتوان آن را دست‌رس گذاشت ، و در پيش نهادن چيزها ، به مانند تكليف كردن است .\r\nو بنابراين چون تكليف كردن ، همان در پيش نهادن سودها مىباشد ، پس بايد خود آن هم سود باشد ؛ و اين سخن را چنين آشكار مىكنيم كه اگر از كسى خوب باشد به يكى از كارها دست‌رسى پيدا كند از ديگرى هم خوب است كه آن كار را دست‌رس او بگذارد .\r\nو معنى دست‌رس گذاردن اين است كه كارى را چنين گردانند تا بتوان به انجام دادنش دست يافت .\r\nو بايد كسى كه كارى را دست‌رس مىگذارد ، بخواهد كه آن كار انجام گردد ، و كار را دست‌رس كسى بگذارد كه شايستهء انجام دادنش باشد ، و بتواند بر آن كار دست‌يابى پيدا كند .\r\nآيا نمىبينى انسان دانستنىها را هنگامى دست‌رس فرزندش مىگذارد كه بتواند آن را بياموزد ، و آمادگىهاى درست برايش فراهم كند ، و خواستار آموختن آن دانستنىها از او گردد ؛ و چنانچه خواستار آموختن آنها از او نباشد يا آمادگىهاى درست را برايش فراهم نكند ، نمىگويند دانستنىها را دست‌رس او گذاشته است .\r\nشرط ديگر دست‌رس گذاشتن كارها اين است كه او بدان دانا باشد يا گمان برند كه اگر كارهاى لازم را انجام بدهد مىتواند به دانستنش دست‌رسى پيدا كند .\r\n\r\n","description":"","footnote":"","page_name":" 334 ","page_number":460},
  {"content":"\r\n\r\nآيا نمىبينى هريك از ما اگر كار بازرگانى را دست‌رس فرزندش بگذارد و او را به رفتن جاهاى دور فرمان بدهد ، و گمان برد اگر همهء كارهائى را كه او گفته انجام بدهد از كار بازرگانى سودى نخواهد برد ، پدر ، كار بازرگانى را دست‌رس فرزندش نگذاشته است .\r\nو اين كه شرط كرديم ، بخواهد كه او اين كار را انجام بدهد ، براى اين است كه تا انجام دادن آن را اراده نكرده باشد . همهء كارهائى كه دست‌رس گذاشته يا نگذاشته ، برابر خواهند بود ، پس بايد انجام شدن آن كار را اراده كرده باشد .\r\nآيا نمىبينى كسى كه شمشيرى به ديگرى مىدهد كه با آن مىتوان كافرى يا مؤمنى را كشت ، هنگامى كشتن كافر را دست‌رس او گذارده كه كشتن كافر را از او اراده كرده باشد ، و گرنه دست‌رس گذاردن كشتن كافر ، از دست‌رس گذاشتن كشتن مؤمن ، برترى نيافته است ؛ و همچنين است اگر كشتن كافر را اراده كرده باشد و آمادگى برايش فراهم نكرده باشد ، به اين كه شمشير يا چيز ديگرى كه جانشين آن باشد ، به او ندهد كشتن كافر را دست‌رس او نگذاشته است ، پس بايد همهء اينها را موجود كرد ، به دليل اين كه هريك از ما هرگاه دارائى به ديگرى بدهد كه بتواند از آن سود برد يا زيان بيند ، هنگامى سود بردن را دست‌رس او گذاشته ، كه سود بردن او را اراده كرده باشد .\r\nاكنون كه اين گفتار استوار گرديد ، موجود بلا آغاز برتر از همه چيز ، اگر كسى را بر كارهاى گوناگون توانا گرداند ، و آمادگىها را برايش فراهم كند و شهوت در او بيافريند ، و كارهائى را كه با انجام دادنش دست‌يابى به شهوت - رانى فراهم مىشود دست‌رس او بگذارد ، به همان‌گونه كه دورى كردن از آن كارها با دشوارى ، نيز دست‌رس او باشد ، و او بر دورى كردن از آن كارها سزاوار پاداش گردد ، پس همانا يكى از دو روى به اراده كردن او اختصاص يافته است ، نه ديگرى .\r\nپس اگر بگويند : آيا در اختصاص يافتن به اراده كردن همين بس نيست\r\n\r\n","description":"","footnote":"","page_name":" 335 ","page_number":461},
  {"content":"\r\n\r\nكه لزوم انجام دادن كار واجب و بدى كارى را كه بايد انجام داده نشود ، آگهى دهد ، و حال آن كه يكى از اين دو ، واداركننده به انجام دادن ، و ديگرى روگردان كننده از آن ، خواهد بود .\r\nگفته خواهد شد : اگر همين بس باشد ، بايد با خبر دادن به خوبى كار خوب ، و بدى كار بد ، كار خوب را دست‌رس گذاشته باشد ؛ اگر چه انجام دادن كار بد را اراده كرده باشد ، و انجام دادن كار خوب را ناپسند داشته باشد ، و ما مىدانيم سخن درست جز اين است .\r\nو بايد هريك از ما اگر دارائى به ديگرى بدهد ، و به خوبى كار خوب و بدى كار بد ، او را آگاه كرده باشد ، و اگر چه ناپسند داشته باشد كه كار خوب انجام بدهد ، و اراده كرده باشد كه كار بد انجام بدهد ، بايد كار خوب را دست‌رس او گذاشته ، و از كار بد او را روگردان كرده باشد ، و حال آن كه چنين نمىباشد .\r\nو اين كه شرط كرديم تكليف‌شونده بايد بداند چگونه به كارى كه دست - رسش گذاشته‌اند ، دست‌يابى پيدا كند ، يا اگر به آن دانا نباشد ، با گمان بردن ، بتواند بدان دست‌رسى پيدا كند ، براى اين است كه اگر اين شرط را نمىآورديم ، چنانچه يكى از ما كارى را دست‌رس ديگرى بگذارد كه با انجام دادن آن به انجام دادن پاره‌اى از كارهاى ديگر دست‌رسى پيدا مىكند ، و به اين دانا باشد كه اگر آن كار را هم بكند به آن كار ديگر دست‌رسى نخواهد يافت ؛ بايد روا باشد بگويند آن كار را دست‌رس او گذاشته است و حال آن كه اين سخن نادرست است .\r\nو بنابر آنچه گفته شد ، هرگاه موجود بلا آغاز برتر از همه چيز ، كسى را به كارى تكليف كند ، همين بس است كه بداند اگر كارى را كه به آن فرمان داده ، انجام دهد هشيار خواهد گرديد .\r\nو نبايد زمانى كه تكليف مىكند ارادهء پاداش دادن داشته باشد ، و همين بس است كه كارى را از او اراده كند تا با انجام‌دادنش سزاوار پاداش بردن گردد .\r\nآيا نمىبينى هريك از ما گاهى فزونى يافتن و ستودگى را دست‌رس فرزند\r\n\r\n","description":"","footnote":"","page_name":" 336 ","page_number":462},
  {"content":"\r\n\r\nخود مىگذارد ، تا با آموختن دانشها سزاوار آنها گردد ، هرچند اراده نمىكند كه اكنون او را ستايش كنند ؛ و اين هنگامى است كه از او بخواهد تا كارها را بجا انجام دهد ، و وسايل كار و آموختن را برايش فراهم كند ، و دشواريهايش را از ميان بردارد .\r\nو اين كه گفتيم تكليف كردن ، دست‌رس گذاشتن پاداش است ، براى اين است كه تكليف كردن از اين بيرون نيست كه يا نتيجه‌اى از آن در نظر گرفته شده است ، و يا در نظر گرفته نشده است ؛ اگر نتيجه‌اى از آن در نظر گرفته نشده باشد ، كار بيهوده‌اى انجام گرديده است ، و بيهوده كارى بر خداوند برتر از همه چيز ، روا نمىباشد .\r\nو چنانچه نتيجه‌اى از تكليف كردن در نظر گرفته شده باشد ، از اين بيرون نيست كه يا سود بردن كسى است كه به آن كار تكليف شده ، و يا زيان بردن او در نظر گرفته شده است .\r\nنمىشود كه زيان رساندن از اين كار ، در نظر گرفته شده باشد ؛ زيرا زيان رساندن كار بدى است ، پس چيزى بجاى نمىماند ، جز آن كه سود بردن شخص تكليف‌شونده ، در نظر گرفته شده باشد .\r\nو چون ثابت شد كه خداوند ، سود بردن تكليف‌شونده را در نظر دارد ، نمىشود سود رساندنى را در نظر بگيرد كه با انجام دادن تكليف سزاوار آن نگردد ، و او را بدان نرساند ؛ پس اكنون بايد رسيدن به پاداشى كه با سزاوارى باشد از تكليف كردن در نظر گرفته شده باشد ؛ و نمىشود به آن پاداش رسيد ، جز به انجام دادن كارهائى كه تكليف آن را فرا گرفته است ، براى اين كه آغاز كردن به پاداش دادن بدون شايستگى كار بدى است ؛ زيرا پاداش همراه با بزرگداشت ، و بالا بردن پاداش گيرنده است ، و آشكار است كه آغاز كردن بزرگداشت ، با نبودن شايستگى كار بدى است ، و سزاوارى بزرگداشت ، جز به انجام دادن اين كارها ، حاصل نمىشود .\r\nبنابراين چون تكليف كردن خوب است ، بايد تكليف داده شود ، و چيزى\r\n\r\n","description":"","footnote":"","page_name":" 337 ","page_number":463},
  {"content":"\r\n\r\nوجود ندارد كه ميانجى ميان واجب بودن كار ، با بد بودنش باشد ؛ زيرا هنگامى كه شرطهائى كه بايد در تكليف گيرنده از جهت‌هاى گوناگون دست داشتن بر كار موجود باشد ، همگى در او درست گردد ، و انجام دادن كار بر او دشوار باشد ، و ميان انگيزه‌هاى گوناگون ، به حال رفت و برگشت باشد ، و چيزى كه او را به انجام دادن يا ندادن ناچار گرداند ، در ميان نباشد ، بايد او را به كارى كه بايد وا دارند .\r\nو چنانچه پاره‌اى از اين شرطها ، كم باشد تكليف دادن به او كار بدى خواهد بود .\r\nو اين كه گفتيم هنگام درست بودن شرطها ، بايد تكليف داده شود ؛ براى اين است كه اگر تكليفش ندهند به انجام دادن كار بد ، فريبش داده‌اند ؛ و يا به بيهوده كارى وادارش كرده‌اند ، و هيچ يك از اين‌دو بر خداوند روا نمىباشد .\r\nو چيزى كه اين سخن را آشكار مىگرداند ، آن است كه هرگاه خداوند برتر از همه چيز ، بر بىنياز كردن تكليف‌گيرنده توانا باشد ، به اين كه او را به كار خوب وادارد و از كار بد روگردان نمايد ، و اين را انجام ندهد ، و او را به انجام دادن كارهاى شهوت‌ناك كه رغبت به آنها ، در او آفريده شده است ، نيازمند گرداند و او را در انجام دادن آن كارها به خود واگذارد ؛ پس اگر در به خود واگذاردن در انجام شهوت ، چيزى به نظر نياورده باشد ، بيهوده كار خواهد بود ، و اگر در نظر گرفته باشد ، جز اين نمىتواند بود كه آنچه در نظر گرفته شده درخواست كردن كار دشوار باشد ؛ به اين كه از او بخواهند كه بايد از كار شهوت‌ناك دورى كند ، هرچند دشوار باشد ، و دورى كردن از كارهاى شهوت‌ناك ، براى سود بزرگى است ، و آن دادن پاداش است ، و اگر خداوند او را به اين كار دشوار وادار نكند ، فريب - خوردگى ، انگيزه‌هايش را به انجام دادن كارهاى شهوت‌ناك استوار خواهد كرد .\r\nو بنابر آنچه گفته شد چنين نيست كه چهارپايان با داشتن شهوت به انجام دادن كار بد ، فريب خورده باشند .\r\nزيرا ، از آنجا كه فريب‌خوردگى در كسى درست مىآيد كه پايان كار را تصور كند ، و از زيان آسوده خاطر بماند . پس معنى فريب‌خوردگى در چهارپايان\r\n\r\n","description":"","footnote":"","page_name":" 338 ","page_number":464},
  {"content":"\r\n\r\nدرست نمىآيد ، و فريب‌خوردگى به خردمندان ويژگى دارد .\r\n\r\n( سر آفرينش )\r\nاما استوارى كار آفرينش در آغاز ، از سه روى بيرون نيست :\r\n1 - يا براى سود بردن مردم است .\r\n2 - يا براى سود بردن ديگرى به جز مردم است .\r\n3 - و يا با نبودن هيچ‌روئى از بدىها ، براى سود بردن مردم و ديگرى به جز مردم ، هر دو با هم است .\r\nو چون آفريدن جهان براى سود رساندن به مردم كار خوبى است ، پس آفريدن مردم نيز كار خوبى است ، تا از آفرينش جهان سود ببرد ، و چنانچه مردم و جز مردم هردو ، در سود بردن گرد آيند . آغاز كردن آفرينش به خوبى شايسته‌تر خواهد بود .\r\nو قسم ديگر كه سود بردن خداوند برتر از همه چيز باشد ، در ميان نيست ، براى اين كه سود بردن ، بر او كه از همه چيز برتر است ، روا نمىباشد .\r\nو نيز اين را نمىتوان نام برد كه هيچ سودى در آفرينش نباشد ، براى اين كه بيهوده كارى خواهد بود ، و سخن ما در روىهاى استوار كارى مىباشد ، و بنابراين كسى كه به او تكليف داده مىشود ، سود آفرينش را مىبرد ؛ و اين سود از راه فزونى دهى ، و پاداش‌رسانى است ، و هرچند معلوم است كه او براى سود بردن خود يا ديگرى رنج مىبرد و دردناك مىشود .\r\nو چون براى سود بردن ديگرى رنج مىبرد به جاى زيانى كه ديده است سود نيز مىبرد ؛ پس هر سه علت براى آفرينش با هم گرد مىآيند .\r\nاما ديگرى كه به او تكليف داده نمىشود ، اگر درد رساندن به او ، براى سود بردن تكليف‌شوندگان باشد به فزونىرسانى ، و در جاى درد ، به سود رساندن تلافى مىشود .\r\nو كمترين كارى كه از خداوند برتر از همه چيز خوب است سر بزند ، اين\r\n\r\n","description":"","footnote":"","page_name":" 339 ","page_number":465},
  {"content":"\r\n\r\nاست كه آفرينش را با پديد آوردن موجود زنده آغاز كند ، و در او شهوتى بيافريند كه آنچه را هست درك كند ، و از آن لذت ببرد و آن موجود درك‌كننده كه زنده است مىشود خود تكليف‌شونده يا چيز ديگرى جز او ، باشد ، زيرا رواست موجود زنده اشتها داشته باشد كه خودش را و صفاتى را كه در او حلول كرده ، درك كند ، همچنان كه مىشود به درك شدنىهاى ديگر نيز شهوت بورزد .\r\nو بايد اراده‌اى را بيافريند كه به آن اراده اين موجود زنده و زندگى و شهوت او را بيافريند ، براى اين كه ، بنابر آنچه در گذشته‌ها آشكار كرديم ، هرگاه شخص دانا كارى انجام بدهد ، و هنگامى كه از اراده كردن جلوگيرى نشده باشد ، بايد آن كار را اراده نمايد ؛ و براى همين گفته‌اند : هرگاه بدانند كه جسم بىجان بر روى جان‌دارى خواهد افتاد ، از پيش آفريدن اجسام بىجان بد خواهد بود ؛ زيرا كارى بيهوده است .\r\nو سيد مرتضى خدايش بيامرزاد ، در بين درس گفتنش آورده است كه هرگاه خداوند بداند كه پس از آفريدن اجسام بىجان ، تكليف‌شونده‌اى را خواهد آفريد و او را آگاه خواهد گردانيد كه جسم بىجان نخست آفريده شده است ، آفريدن جسم بىجان مهربانى به او مىباشد ، و نمىشود اين آگهى دادن راست باشد ، مگر آن كه آفريدن جسم بىجان پيش از جاندار باشد .\r\nو بزرگترين عيب‌جوئى بر اين استدلال آن است كه گفته شود ، روى خوبى آفريدن جسم بىجان نمىشود پس از زمان تكليف كردن به كارها باشد ، و خبر دادن از آفريدن جسم بىجان كه پس از آفريدن آن است ، پس از تكليف كردن است پس نمىشود خبر دادن از آفريدن جسم بىجان علت خوبى آن باشد « 1 » .\r\nو مىتوان از اين پاسخ گفت ، كه چون خداوند از خود مىداند كه بعدها تكليف‌شونده‌اى را خواهد آفريد ، و او را از آفريدن جسم بىجان آگاه خواهد گردانيد و او از اين آگهى سود خواهد برد ، آفريدن جسم بىجان در همان\r\n\r\n\r\n","description":"","footnote":"\r\n( 1 ) زيرا تأخر علت از معلول لازم مىآيد .\r\n","page_name":" 340 ","page_number":466},
  {"content":"\r\n\r\nزمان خوب است ، همچنان كه سيد مرتضى مىگويد ، روى خوبى تكليف كردن اين است كه خداوند مىداند هرگاه تكليف‌شونده كارى را كه از او خواسته شده انجام دهد ، پاداشى را به دست آورده است كه به انجام دادن آن كار ، سزاوارش گرديده است ، هرچند بدست آمدن سزاوارى پاداش ، پس از تكليف كردن است .\r\nاما كارهائى كه تكليف شدنى مىباشند ، بايد بر آن روئى كه بدان تكليف داده مىشود ، براى شخص تكليف‌شونده ، انجام شدنى باشند ؛ زيرا انجام شدنى بودن كار ، آمادگى آن ، براى سر زدن ، از شخص انجام‌دهنده است ، و تكليف كردن تا با آمادگى كار ، براى انجام دادن همراه نباشد ، خوب نخواهد بود .\r\nشرط ديگر تكليف شدنى بودن كارها ، اين است كه انگيزه‌هاى شخص تكليف شونده را به مهربانى كردن به او و هر چه مانند آن باشد ، كه با تكليف كردن منافى نباشد ، نيرومند گردانند ؛ براى اين كه مهربانى كردن با تكليف كردن به يك راه مىروند .\r\nو بايد به كارى كه تكليف داده مىشود ، سزاوارى ستوده شدن و پاداش گرفتن حاصل شود ؛ زيرا روى خوبى تكليف كردن بنابر آنچه پيش از اين گفتيم چون دست‌رس گذاشتن پاداش است ، نمىشود تكليف دادن كارى را فرا گيرد جز آن كه سزاوارى پاداش گرفتن ، بر آن فراهم شود .\r\nو كارهائى كه سزاوارى پاداش گرفتن بر آن حاصل مىشود ، بر دو گونه‌اند :\r\nيكى واجب است ، و ديگرى مندوب است ، و تكليف دادن هم از اين دو بيرون نيست كه يا واجب است و يا مندوب است ، و كار مباح را فرا نمىگيرد ؛ زيرا مباح در سزاوارى ستودن و پاداش يافتن دخالتى ندارد .\r\nپس اگر بگويند : چون از تكليف دادن ، دست‌رس گذاشتن پاداش ، در نظر گرفته شده است ، آيا دربارهء تكليف‌شونده به اين بس نمىشود كه از او كار مستحب بخواهند ؟ زيرا سزاوارى پاداش گرفتن به انجام دادن كار مندوب نيز حاصل مىشود ، و اگر هم انجام نگردد ، سزاوارى شكنجه ديدن بر آن فراهم نمىشود ؛ زيرا سزاوارى شكنجه ديدن ، بر انجام ندادن كار واجب ، حاصل مىشود .\r\n\r\n","description":"","footnote":"","page_name":" 341 ","page_number":467},
  {"content":"\r\n\r\nگفته خواهد شد : از اين بيرون نيست كه يا از مندوبات عقلى پرسش مىشود ، و يا از مندوبات شرعى ؛ اگر از مندوبات عقلى ، پرسش شده باشد ، نشدنى است كه در انجام ندادن آنها سزاوارى شكنجه ديدن نباشد ؛ براى اين كه مندوبات عقلى از واجب شرعى جدا نمىشوند ، زيرا درست بودن خرد ، واجب بودن آنها را فراهم مىكند .\r\nو چنانچه از مندوبات شرعى پرسيده باشند ، خواهيم گفت اين هم نارواست ؛ زيرا تكليف دادن به مندوبات از اين جهت خوب است كه نافله‌ها كار واجب را آسان مىگردانند ، و انگيزه‌ها را بر انجام دادن آن نيرومند مىكنند ، پس نمىشود براى تكليف‌شوندگان به تكليف‌هاى مندوب بس كنند ، براى اين كه انجام دادن كارهاى مندوب پيرو انگيزه‌ها مىباشد .\r\nپس اگر بگويند : آيا چنين نيست كه علت خوبى تكليف كردن به مندوبات شرعى همان پاداشى است كه براى آنها مىباشد ، نه از جهت اين است كه كارهاى واجب را آسان مىكنند و يا مهربانى در انجام دادن مندوبات عقلى باشند .\r\nخواهيم گفت : اين پرسش از آنچه ما در آن سخن مىگوئيم دور است و به اين‌جا شايستگى ندارد ، جز آن كه به آن پاسخ مىدهيم تا پوشيدگى از ميان برود ، و پاسخ اين است كه بگوئيم اگر خوبى تكليف كردن به مندوبات ، در همان پاداشى باشد كه به انجام دادن آنها حاصل مىشود ، چنين نخواهد بود كه انجام دادن آنها بر يك روى بدون روىهاى ديگر ، و يا شرايط مخصوصى بهتر از روىهاى ديگر باشد ؛ و بايد تكليف كردن به يك كار بهتر از كار ديگر نباشد .\r\nو كسى نمىتواند بگويد : به كارهاى ديگر براى اين تكليف داده نشده كه در آنها فسادجوئى مىباشد .\r\nاما اگر آنچنان باشد كه او مىگويد ، بايد اين كارها واجب باشند ؛ زيرا كار مفسده‌آميز را بايد انجام نداد ؛ و چون اين سخن بيهوده است ، درستى آنچه را ما به سويش رفته‌ايم آشكار مىسازد ، و آن هر دوروئى است كه يادآور شديم .\r\nو كسى نمىتواند بگويد ، بر شما لازم نمىآيد بپذيريد كه بايد از كارهاى\r\n\r\n","description":"","footnote":"","page_name":" 342 ","page_number":468},
  {"content":"\r\n\r\nديگر دست باز داشت ؛ زيرا رواست كسى نه از آن كارها دست باز دارد ، و نه آنها را بجا آورد ؛ زيرا شدنى است كه كسى نه كارى را انجام بدهد و نه از آن دست باز دارد « 1 » .\r\nنادرستى اين سخن از آن آشكار مىشود كه هيچ گفتگوئى ميان مسلمانان نيست كه اگر كسى از انجام دادن كارهاى مندوب دست باز دارد ، كارى انجام داده است كه نكوهشى بر او نمىباشد ، پس آنچه گفتند نادرست است .\r\nاما سخن در صفتهائى كه شخص تكليف‌شونده بايد آنها را داشته باشد و اين صفتها هنگامى روشن مىشود كه آشكار شده باشد تكليف‌شونده كيست ؛ زيرا سخن گفتن در صفت هرچيزى شاخى از بنى است ، و آن ثابت كردن وجود خود دارندهء صفت است ؛ بنابراين بايد در معنى زندگى سخن بگوئيم .\r\nموجود زنده از ما هرچند خودش را از ديگر چيزها جدا مىشناسد ، و در شناسائى خودش شك ندارد ، اما اين علم اجمالى است ، و گفتگو كردن به تفصيل ، در شناسائى كسى است كه او زنده ، درك‌كننده ، توانا و دانا مىباشد ، و بنابراين نمىتوان وجودش را با دليل ثابت كرد ؛ براى اين كه شخص انجام‌دهندهء كارها همين همهء اجزا روى هم است ؛ زيرا حالاتى برايش آشكار مىشناسيم ؛ مانند اين كه او را قصدكننده ، باوركننده مىدانيم ، و شناختن صفت شاخ از بنى است كه دارندهء صفت است ، پس با اين كه صفتهايش را آشكار مىدانيم ، آگاه بودن از خود موجود زنده كه دارندهء صفت است نمىشود استدلالى باشد ، و كسى كه با ما سر ناسازگارى دارد مىتواند بگويد : هريك از ما بطور آشكار از خودش آگاهى دارد ، اما آگاهى داشتن به اجمال است و مىشود از صفات خودش هم بطور آشكار آگاه باشد ؛ اما مىشود كسى كه از شاخ به تفصيل آگاهى دارد ، بن را به راه اجمال بشناسد .\r\nآيا نمىبينى كسى كه با دليل ثابت مىكند كه جسمها پديدآورنده‌اى دارند ، وجود پديدآورنده را به اجمال مىشناسد ، نه به تفصيل ؛ و سپس ، توانا ، و دانا\r\n\r\n\r\n","description":"","footnote":"\r\n( 1 ) يعنى ممكن است كسى متوجه كارى نباشد تا آن را ترك كند و يا انجام بدهد .\r\n","page_name":" 343 ","page_number":469},
  {"content":"\r\n\r\nبودنش را با دليل ثابت مىكند ، و به صفاتش از راه تفصيل آگاه مىگردد .\r\nعلاوه بر آن كسى كه مىگويد : زنده همهء اين اجزا روى هم است ، ساختمان حياتى را كه اگر در هم شكند از زنده بودن بيرون مىرود ، آشكار نمىشناسد ، و به جويا شدن از دليل مىپردازد ؛ و براى شناختن خودش از ديگرها دليلى در دست نيست ، پس بن به اجمال دانسته شده است ، و شاخ را بايد به تفصيل شناخت ، و بايد به اين پرداخت كه صفاتش چيست ؟\r\nتكليف‌شونده كسى است كه زنده است ؛ براى اين كه هركس زنده نباشد تكليف دادن به او خوب نيست ، و آن كس كه از ما زنده است انسان ناميده مىشود ، و در فرشتگان و پريان و چهارپايان نامهاى ديگر دارد .\r\nفلاسفه ، زندهء انجام‌دهندهء كارها را نفس مىگويند ، و بنابر آنچه سيد مرتضى خدايش بيامرزاد ، برگزيده است ، زنده همهء اين چيزهائى است كه ديده مىشود ، نه پاره‌ها و نه مادهء آن ، و همهء اثرها به همين وابستگى دارد ، مانند فرمان دادن به كارها ، و بازداشتن از آنها ، و ستوده شدن و نكوهش يافتن « 1 » .\r\nو ميان مردم كسانى هستند كه مىگويند : زنده چيزى به جز همه روى هم است ، و آن چيزى است كه نه جوهر است و نه عرض است ، و در اين جمله نيز حلول نكرده است ، و اين عقيده را از معمر و فرزندان نوبخت و شيخ ابو عبد اللّه خدايش بيامرزاد آورده‌اند .\r\nابن راوندى و هشام مىگويند : ذره‌اى است در دل ، اسوارى مىگويد چيزى است در دل و آن روح است .\r\nنظام مىگويد روان و جان ، آميختهء درون اين همه روى هم است ، ابن اخشاب مىگويد جسم تنك و روانى است كه در اين همه روى هم است .\r\nسيد مرتضى بر آنچه برگزيده ، دليل آورده ، كه همهء اثرهائى كه به زنده\r\n\r\n\r\n","description":"","footnote":"\r\n( 1 ) اتحاد نفس و بدن و ماده و صورت كاملا از اين جمله استفاده مىشود و ملاصدرا بر آن ايستادگى دارد .\r\n","page_name":" 344 ","page_number":470},
  {"content":"\r\n\r\nبازگشت مىكند ، آنها را چنين مىيابيم كه در همه رو هم ، آشكار مىشوند ، يكى از آن اثرها ادراك كردن است ، كه در همه انجام مىگيرد ، و دردناكى و لذت بردن پيرو درك كردن ، مىباشند ، و كارى كه آغاز مىگردد ، در پايانهاى همه است ، پس بايد انجام شدن كارها را به چيزى نسبت داد ، كه وابستگى تصور شدنى برايش باشد ، و پس از آن كه همهء دليلهائى را كه براى وابستگى داشتن كارها به چيزهاى ديگر آورده شده ، باطل كرديم ، جز اين بجا نمىماند كه آنچه ما گفتيم درست باشد .\r\nنمىشود انجام‌دهندهء كارها ، چيزى جز همگى روهم باشد ، چه آن در ميان اين همگى باشد ، يا بيرون از آن باشد .\r\nزيرا اگر چيزى جز همگى باشد ، بايد وجود اين همگى روهم را بيرون از خود « 1 » آغاز كند ، براى آن كه بنابراين روش ، توانائى به همين موجود زنده پاينده است ، نه به همگى روهم ، و آغاز كردن كارى بيرون از خود انجام‌دهنده ، انجام نشدنى است ؛ و نادرستى آن بطور آشكار از اين دانسته مىشود ، كه گاهى ، هريك از ما پاره‌اى از جسمها را با يك دست ، نمىتواند با خود ببرد ، و يا برايش سنگين است ، و چون از هر دو دست كمك بگيرد ، كارى كه از او بر نيامده بود بر مىآيد و آنچه سنگين بود ، برايش سبك مىشود .\r\nو بنا به سخن كسى كه مىگويد ، آن جزئى كه زنده است ، در اجزاء ديگر بدن ، كار آغاز مىكند ، و اين پاره‌ها جا براى توانائى نيستند ، هيچ دليلى براى آنچه به ناچار ، دانسته شد ندارد ؛ و اين سخن درست نمىشود ، مگر به روش كسى كه در دست راست بخشى از توانائى ثابت مىكند ، و مىگويد ، جز با به كار بردن همان دست با آن بخش از توانائى بدون واسطه كار انجام نمىگردد .\r\nو شخص توانا اگر چه با توانائىهائى كه در دست راست و چپ است ، مىتواند كار انجام بدهد ، اما كار همه با به كار بردن يك دست انجام دادنى نمىباشد .\r\n\r\n\r\n","description":"","footnote":"\r\n( 1 ) عبارت « ان يخترع و يبتديها » مىباشد و اختراع چنين تعريف شده است : الاختراع ابتداء القادر الفعل لا فى نفسه « فرهنگ اصطلاحات كلامى از شيخ طوسى و ديگران ص 15 ) .\r\n","page_name":" 345 ","page_number":471},
  {"content":"\r\n\r\nو به مانند همين دليل دانسته مىشود كه زندگى چيزى نيست كه در دل باشد ؛ زيرا بنابراين روش ، بايد دو دست هيچ جاى توانائى نباشند ، براى اين كه توانائى در همان پاره‌اى حلول كرده كه در دل است .\r\nو نيز دليل ديگرى كه اين عقيده را باطل مىكند آن است كه اگر انجام‌دهندهء كارها چيزى در دل باشد ، درست نخواهد بود كه پايان اندامها تكان بخورد ؛ زيرا اگر تكان خوردن آنها به اين باشد كه جزء زنده در اندام كار آغاز كند ، ما آن را باطل كرده‌ايم .\r\nو اگر به اين باشد كه به توسط كارى كه در دل انجام مىشود از اندامهاى ديگر كارى سر بزند مىدانيم اين هم نادرست است .\r\nبراى اين كه بنابراين عقيده بايد اندامها از سوى قلب كشيده و رانده شوند ، و ما مىدانيم كه دست بدون اين كه از قلب به آن جنبشى برسد تكان مىخورد .\r\nو مىتوان بر اين دليل عيب‌جوئى كرد و گفت ، چرا روا نباشد كه ميان قلب و دست رگهائى نهان باشد كه كشيده شوند ، و دست با حركت كردن قلب تكان بخورد ؛ هرچند حركت آن براى ما آشكار نشود ؛ آنچنان كه رگهاى نبض تكان مىخورند و ما نمىبينيم .\r\nدليل ديگرى كه اين دو روش را باطل مىكند آن است كه مىدانيم ، بيمار بسيار نزار ، گاهى كارش به جائى مىرسد كه با آن كه دست‌وپا پذيراى حركت هستند نمىتواند دست و پايش را تكان بدهد .\r\nپس اگر اندامى كه كار انجام ده است ، در اندامهاى ديگر كار آغاز كند و با بيمارى كه در شخص موجود است ، بايد روا باشد ، با آن توانائى كه به اندام كار انجام ده پايدار است در اندامهاى ديگر جنبش به وجود آورد .\r\nو اين كه گفتيم با آن كه بيمار است دست‌وپا پذيراى جنبش مىباشند ، براى اين است كه مىشود ديگرى آن‌ها را به جنبش درآورد ، پس اگر از پذيرائى حركت بيرون روند ، حركت از آنها سرزدنى نخواهد بود .\r\n\r\n","description":"","footnote":"","page_name":" 346 ","page_number":472},
  {"content":"\r\n\r\nو اگر آنچه ما گفتيم ، كه توانائى در همهء اندامها موجود است ، و با بيمارى از ميان مىرود ، درست نباشد ، چون بيمارى توانائى پايدار به اندام كار انجام ده را از ميان نبرده است ، بايد با آن توانائى انجام دادن كار از بيمار سرزدنى باشد .\r\nو كسى نمىتواند بگويد ، توانائى كه در اندام كار انجام‌ده ، بوده است ، از ميان رفته است ؛ زيرا اگر چنان باشد كه آنان گفتند ، بايد در اين صورت اراده كردن و باور كردن هم از شخص بر نيايد ، با آن كه مىدانيم از او بر مىآيد .\r\nو نيز هريك از ما خودش را مىيابد كه از جانب دلش اراده‌كننده است ، و چيزهائى را ناپسند دارد ، و انديشمند است ؛ پس اگر چنين نباشد كه دل يا چيز ديگرى كه پهلو و نزديك آن است ، جاى اراده كردن و باور كردن نباشد ، نمىبايد اين كارها از دل بر بيايد .\r\nو نيز اگر اندام كار انجام‌ده ، در اين‌ها همگى كار آغاز كند ، نبايد چنين باشد كه پاره‌اى از دستگاههاى بدن به اين كارها از اندامهاى ديگر شايسته‌تر باشد ، و بايد در همهء آنها اين كارها را انجام بدهد .\r\nو كسى نمىتواند بگويد : ميان اندام كار انجام‌ده . با پاره‌اى از دستگاههاى بدن وابستگى و خصوصيتى است كه ميان آن با ديگرها اين خصوصيت موجود نيست و براى همين است كه آن دستگاهها ، به كارهاى معينى اختصاص يافته‌اند ، همچنان كه مىگوئيم عرض به پاره‌اى از جاها بدون جاهاى ديگر اختصاص دارد ، و به واسطهء همين در جاى ديگرى جز آنجا كه يافت شده ، وجود پيدا كردنى نمىباشد .\r\nو به همين‌گونه اندامى كه موجود زنده با آن « زيد » گرديده است ، نمىشود ، به « عمرو » يا زندهء ديگر ، پيوند داده شود .\r\nسخن اين گوينده از آنجا نادرست است كه ما گفتيم عرضها به همان جاهائى كه در آن هستند ويژگى دارند ، و نمىشود جز در جائى كه وجود يافته‌اند ، موجود\r\n\r\n","description":"","footnote":"","page_name":" 347 ","page_number":473},
  {"content":"\r\n\r\nگردند « 1 » ، و همچنين اندامى كه به شخص زنده‌اى اختصاص يافته ، نمىشود در موجود زندهء ديگر يافت شود .\r\nاما آنچه شما مىگوئيد اين‌گونه نيست ؛ زيرا شما مىگوئيد همهء اندامها روهم كه اين اندام توانائى در آنها كار انجام مىدهد . اگر پاره‌هائى به چاق شدن ، بر همه روهم چند برابر افزوده گردد ؛ بايد روا باشد آن اندام توانا در همهء آنها كار انجام بدهد .\r\nپس چه تفاوتى ميان اين هست كه آن پاره‌هاى افزوده شده ، به همگى پيوسته باشند ، و اندام توانائى در آنها كار انجام بدهد ، يا از آن جدا ، و شخص ديگرى باشند ، و اندام توانائى در آنها كار انجام بدهد ؛ زيرا مىشود كه اندام توانائى در خود همين پاره‌ها كار انجام بدهد .\r\nسپس به آنان گفته مىشود ، اگر اندام كار انجام‌ده ، به جز همگى روهم چيز ديگرى باشد هنگامى كه همه روهم را دو نيمه كنند ، يا سر را از آن جدا سازند ، چرا آن اندام از زنده‌بودن و توانا بودن بيرون مىشود ، و چرا همه روهم به آن اندام وابستگى ندارد ؟\r\nو ما كه مىگوئيم وقتى سر موجود زنده را ببرند ، آن موجود ، از زنده بودن بيرون مىرود ، به اين اشكال نبايد تن بدهيم ؛ زيرا ما مىگوئيم ، موجود زنده همان همه روى هم است ، و نياز به ساختمان مخصوصى دارد كه اگر از هم بريزد موجود زنده از زنده بودن بيرون مىرود .\r\nو همچنين هنگامى كه مىگوئيم نيست شدن جا سبب مىشود چيزى كه در آن حلول كرده نيست گردد ، اثر تصور شده‌اى را نشان داده‌ايم .\r\nو به همين‌گونه هرچيزى پاره‌هائى از آن به يكديگر وابستگى داشته باشند مانند دانائى كه به زنده بودن نياز دارد ، و چيزهاى ديگرى مانند آن ، همگى براى علتى\r\n\r\n\r\n","description":"","footnote":"\r\n( 1 ) از اين عبارت چنين بر مىآيد كه عرض شخصى از محل خود قابل انتقال به جاى ديگر نيست و ملاصدرا نيز همين عقيده را تأييد مىكند .\r\n","page_name":" 348 ","page_number":474},
  {"content":"\r\n\r\nتصور شدنى مىباشند .\r\nسپس چرا موجود زنده با دو نيمه شدن يا بريدن سر ، از زنده بودن بيرون مىرود ، و با بريده شدن دست و پا از زنده بودن ، بيرون نمىشود ، چه تفاوتى ميان اين دو هست ؟\r\nاستوارترين سخنى كه در اين جا گفته‌اند ، اين است كه ما يقين نداريم ، با جدا شدن سر ، از همه روهم ، يا از ميان بريده شدن آن ، موجود زنده از زنده بودن و توانا بودن بيرون شود ، و كسى كه بر سخن نخست پافشارى دارد ، مىگويد ما اين را آشكار مىدانيم .\r\nدليل ديگرى كه نيز مىرساند ، كار انجام‌ده ، همين همهء وابسته به هم است ، اين است كه درك كردن از همهء اندامهائى كه وابسته به هم‌اند سر مىزند ؛ پس اگر در اندامها ، زندگى موجود نباشد ، بايد با آنها چيزى درك نشود ، آنچنان كه با مو و ناخن چيزى درك نمىشود ؛ و چون ناگزير بايد زندگى در اندامها حلول كرده باشد ، نمىتوان گفت هرچيزى زندگى در آن حلول كرده زنده است ؛ زيرا بدان مىكشد كه اين همهء وابسته به هم زنده‌هاى بسيارى باشند ؛ و با يك اراده كردن آنها به كار برده نشوند ، و بدان مىكشد كه روا باشد ، ميان پاره‌هاى اين همهء وابسته به هم ، ناسازگارى در روش‌ها پيدا شود ، و يكديگر را از كار كردن باز دارند ؛ زيرا به مانند زنده‌هاى بسيارى هستند كه فراز هم باشند ، و همهء اين‌ها نادرست است .\r\nو نمىشود اين زندگى موجود در اندامها براى چيزى جز همين همهء وابسته به هم اثرى فراهم كند ؛ زيرا به چيزى جز آن ويژگى ندارد ، و هيچ يك ميان اينها از ديگرى شايستگى بيشتر ندارد .\r\nو نيز نمىشود زندگى موجود در يكى از آنها ، اثرى براى پارهء ديگر از آن به وجود آورد ، براى اين كه با آن نيز خصوصيتى ندارد .\r\nو چون نمىشود زنده چيزى جز همين همهء وابسته به هم باشد نه يك پاره از آن و نه هريك از پاره‌ها ، پس از همين كه زندگى در هريك از اندامها موجود\r\n\r\n","description":"","footnote":"","page_name":" 349 ","page_number":475},
  {"content":"\r\n\r\nاست ، آنچه ما به سويش رفتيم ، و گفتيم زنده همين همهء وابسته به هم است ، ثابت مىشود .\r\nو نيز ما مىدانيم اگر دست خشك شود ، و از كار بيفتد ، آنچنان كه پيش از آن تكان داده مىشد ، اكنون نمىشود ؛ پس اگر اندامها زندهء وابسته به هم نباشند ، بايد آن دست ، اكنون هم تكان داده شود ؛ براى اين كه اگر جزء زنده به چيزى جز اندامها باشد ، بايد هيچ اندامى در سر زدن كار از ما اثر نداشته باشد .\r\nو كسى نمىتواند بگويد : چون دست ، پذيراى حركت نيست تكان داده نمىشود .\r\nو نادرستى اين سخن از آن روى است ، كه اگر پذيراى حركت نباشد ، بايد هيچ كس نتواند آن را تكان بدهد ، و نادرستى اين سخن را ما مىدانيم .\r\nاما كسى كه مىگويد : انسان همان روح است از اين بيرون نيست كه از گفتن روح يا زندگى را در نظر دارد ، كه حالت و عرض است ؛ و يا هوائى را كه در بدن آمد و شد مىكند قصد مىكند ؛ اگر نخست را قصد مىكند سخنى نادرست است ؛ زيرا خود زندگى نمىشود زنده و توانا باشد .\r\nو اگر هوائى را كه در شكافهاى اين اندامهاى وابسته به هم آمدوشد مىكند قصد نمايد ، اين هم نادرست است ، براى اين كه نمىشود ، زندگى در آن حلول كند و صفت زندگى داشته باشد ، و دردناكى و خوشى را درك نكند ؛ و اگر چيزى جز اين دو ، در نظر داشته باشد آن هم تصور شدنى نيست .\r\nعلاوه بر آن ، ما مىدانيم : درك كردن با روى بدن ، انجام مىگيرد ، پس بايد ، زندگى در روى بدن هم ، موجود باشد ؛ و بايد كار با نهايت‌هاى بدن آغاز گردد .\r\nو اگر زندگى چيزى درون بدن آميخته با آن باشد ، بايد حركت از راه كشيدن و راندن « 1 » انجام بگيرد ، و ما جز اين را مىدانيم .\r\n\r\n\r\n","description":"","footnote":"\r\n( 1 ) جذب و دفع .\r\n","page_name":" 350 ","page_number":476},
  {"content":"\r\n\r\nسپس چرا با دو نيمه شدن بدن و جدا شدن سر ، روح نيست مىگردد ، و با بريدن دست ، چرا بجا مىماند ، و بنا به روش نظام هيچ دليل فهميدنى برايش نيست ؛ و با هر دليلى روش نظام را باطل كرديم ، روش ابن اخشاد كه گفت : جان جسمى ، تنك و روان در همين اندامهاى وابسته به هم است ، باطل مىشود ؛ زيرا هر دو روش نزديك به هم مىباشند ، جز آن كه ابن اخشاد از جدا شدن سر ، و دو نيمه شدن دورى مىكند ، و مىگويد ، هنگامى كه سر از بدن جدا شود ، يا از ميان بريده شود ، جستن نمىكند و هرگاه دست يا پا بريده شود ، جستن مىكند .\r\nاما مىتوان به او گفت ، پس هنگامى كه سر جدا شود يا همه از ميان دو نيمه گردد ، آنچنان كه هنگام جدا شدن پا ، جستن مىكند چرا از جا نمىجهد و چه چيز ، ميان اين دو تفاوت پديد مىآورد .\r\nعلاوه بر آن ما مىيابيم كسى كه دستش بريده مىشود ، بسا باشد بميرد ، و گاهى مىشود كه از مرگ رهائى يابد ، پس چرا يك بار مىجهد و بار ديگر جستن نمىكند .\r\nپس اگر بگويند : چگونه مىشود ، كه انجام‌دهندهء كار ، همهء وابسته به هم باشد ، و توانا بودن شخص توانا به همگى بازگشت نمايد ، و به يكايك پاره‌ها باز نگردد ، و اگر چنين چيزى روا باشد ، بايد روا گردد همهء پاره‌ها يك جا بجنبد ، و يكايك آنها نجنبد ، و اين سخنى نادرست است .\r\nو نيز گفتند : چگونه روا مىباشد ، دو چيز كه زنده نيستند فراز هم آيند و زنده شوند ، و اگر چنين چيزى روا باشد ، بايد روا گردد ، دو چيزى كه سياه نيستند ، فراز هم آيند و سياه گردند .\r\nگفته مىشود ، هرسخنى كه نادرستى و درستيش ، آشكار دانسته نشده باشد ، و به دليل بازگشت كند ، سزاوار نيست از آن شگفت كنند ، بلكه شايسته است از دليل آن جويا شوند ، پس اگر بر درستيش دليلى باشد ، سخنى سنجيده شده است ، و چنانچه دليلى بر آن نباشد ، بايد گفت نادرست است .\r\nاكنون كه آنچه گفتيم استوار گرديد ، بازگشت كردن يك صفت به همهء پاره‌ها\r\n\r\n","description":"","footnote":"","page_name":" 351 ","page_number":477},
  {"content":"\r\n\r\nاز چيزهائى است كه روا مىباشد ، و چون دليل ، آن را نشان مىدهد ، بايد آن ثابت شده باشد ، و روا بودن اين به مانند روا بودن بازگشت صفات بسيار به يك دارندهء صفت است .\r\nو ما دليل آورديم كه همهء وابسته به هم ، همان موجود زنده است نه پاره‌هايش ؛ زيرا هرچه دربارهء آن گفته شود ، به مانند ستودن و نكوهش يافتن و جز آن همگى به همهء وابسته به هم ، بازگشت مىكنند ، نه پاره‌هايش .\r\nو هركسى آشكار مىداند كه او يك درك‌كننده و يك اراده‌كننده است ، و هرگاه ما نيك بنگريم ، مىيابيم كه شخص زنده از ما به صفتى نياز دارد تا بدان صفت زنده باشد ، و مىدانيم صفت زندگى اين اثرها را برايش به وجود نمىآورد مگر بالاترين ويژگيها را به آن داشته باشد ، و نمىشود يك صفت زندگى ، در يكايك همهء پاره‌ها حلول كند ، و نيز نمىشود جا « 1 » زنده باشد ؛ پس براى وابستگى يافتن صفت زندگى به همهء وابسته به هم ، و پديد آوردن آن صفت ، چيزى به جا نمىماند ، جز آنچه ما گفتيم ، كه صفت زندگى ، در پاره‌اى از آن حلول مىكند ، و همهء پاره‌ها بدان موصوف مىشوند .\r\nو چون مىيابيم ، هنگامى كه ساختمان بدنى موجود زنده ، در هم شكند همه از زنده بودن ، به يك گونه بيرون مىروند ، پس مىدانيم هر زنده‌اى كه به صفت زندگى زنده باشد ، به ساختمان بدنى نياز دارد ، هرچند به خوبى ندانيم چگونه ساختمانى است .\r\nو شدنى مىباشد چيزى كه زنده نيست با چيز ديگرى كه زندگى ندارد فراز آيند ، و صفتى را كه هيچ يك از آنها نداشته‌اند ، پديد آيد .\r\nآيا نمىبينى چيزى كه استوار نيست و نشان نمىدهد كه سازنده‌اش دانا است ، با چيزى كه آن هم استوار نيست ، فراز مىآيد و استوار مىگردد و نشان\r\n\r\n\r\n","description":"","footnote":"\r\n( 1 ) بدون صفت زندگى و به خودى خود .\r\n","page_name":" 352 ","page_number":478},
  {"content":"\r\n\r\nمىدهد كه سازنده‌اش دانا است .\r\nو همچنين چيزى كه معجزه نيست و عادت را نمىدرد ، با چيز ديگرى كه عادت را نمىدرد ، فراز مىآيد و عادت را مىدرد .\r\nو همچنين چيزى كه جسم نيست ، با چيز ديگرى كه جسم نباشد ، فراز مىآيند و جسم مىگردند .\r\nو جسم پيش از آن كه حركت به وجود آيد با جاى كه حركت ندارد فراز مىآيد و در آن حركت پديد مىشود ، و با آن كه اين نيز بدون جنبش است ، به حركت در مىآيد .\r\nو اما اگر بگوئيم جسم جنبنده است ، زير اين قاعده مىآيد كه اجزاء آن جنبنده است ، و روا نيست بگوئيم پاره‌هايش نمىجنبد زيرا سخن نخست را در هم مىشكند .\r\nو همچنين اگر چيزى را بگوئيم سياه نيست ، اين معنى را مىدهد كه در آن سياهى وجود ندارد ، پس هرگاه آن را به چيزى بيفزائيم كه آن هم سياه نباشد ، مانند همين را مىرساند .\r\nپس اگر پس از آن بگوئيم هنگامى كه گرد آيند ، سياه مىشوند ، اين را رسانده‌ايم كه در آن سياهى هست ، و سخن نخست را شكسته‌ايم ، براى اين كه سياهى در آن نمىباشد و نادرستيش آشكار است .\r\nاما صفتهائى كه شخص تكليف‌شونده بايد آنها را دارا باشد چند چيز است\r\nنخست : آن كه بايد او توانا باشد ؛ زيرا اگر توانا نباشد بر انجام دادن كار دست نخواهد داشت و اين ، وادار كردن به كار دشوارى است كه تاب‌آوردنى نباشد ، و بدى آن را آشكار كرديم .\r\nدوم : آن كه ناگزير بايد دانا باشد يا بر بدست آوردن دانائى توانا باشد ؛ زيرا يكى از آنچه بدان واداشته مىشود ، اين است كه كارش را استوار گرداند ، و كار استوار جز از كسى كه دانا باشد سر نخواهد زد .\r\nو نيز براى اين كه سزاوارى پاداش هنگامى به انجام دادن كارى كه به آن\r\n\r\n","description":"","footnote":"","page_name":" 353 ","page_number":479},
  {"content":"\r\n\r\nوادار گرديده ، حاصل مىشود كه آن كار را براى روئى كه وادار گرديده كه واجب يا مستحب باشد ، انجام داده باشد ، و نمىتواند بر آن روى انجام بدهد مگر كسى كه به آن دانا باشد .\r\nو همچنين تكليف شونده هنگامى بر دست باز داشتن از كار بد ، سزاوار پاداش مىگردد ، كه براى بد بودن كار از آن دست باز دارد ، و كسى كه دانا نباشد ، نمىتواند ، براى بدى ، از آن دست باز دارد .\r\nو براى اين كه اگر دانا نباشد با همهء كوشش و تاب‌وتوانى كه به كار مىبرد ، نمىتواند بداند كه آنچه بايد انجام داده شود همان از او سر زده است ، و بايد در انجام دادن كار كوتاهى نكند .\r\nو اين كه گفتيم : يا بر بدست آوردن دانائى توانا باشد ، براى اين است كه هرگاه به كارى وادار گردد ، و نشانه‌هائى براى دانا شدنش برپا گردد ، تكليف كردن او درست مىباشد .\r\nو براى همين مىگوئيم : كافران به انجام دادن كارهاى واجب فرمان داده شده‌اند ؛ زيرا آنان بر بدست آوردن دانائى به كارهائى كه بايد انجام دهند توانا مىباشند .\r\nو چون دانائى جز با درست بودن خرد ، به وجود نمىآيد ، بايد تكليف‌دهنده خردش را درست گرداند .\r\n\r\n( تعريف عقل و نتيجهء آن « 1 » )\r\nخرد همان دانشهاى گردآورده‌اى است كه هرگاه به وجود آيند ، انسان داراى خرد درست مىباشد ؛ و اين دانشها را نمىشود در شمار آورد ؛ اما با آوردن صفت مىتوان آنها را از ديگرها جدا گردانيد ، زيرا آنچه ما مىخواهيم دربارهء خرد بگوئيم به خود آن بازگشت نمىكند .\r\n\r\n\r\n","description":"","footnote":"\r\n( 1 ) اين قسمت خلاصه و مختصر امور عامه است كه در اول كتب فلسفى و كلامى ذكر مىشود .\r\n","page_name":" 354 ","page_number":480},
  {"content":"\r\n\r\nو نيازمندى به آن جز براى اين نيست كه به دانشهاى استدلالى دست‌رسى پيدا شود ، و كارها بر آن روئى كه به آنها تكليف داده شده است ، انجام گردد پس بايد براى شخص تكليف‌شونده ، به اندازه‌اى از دانشها فراهم گردد كه بر اين دو روى دست پيدا كند .\r\nو اين دانشها به يكديگر قسمى وابستگى دارند كه به دانش‌هاى ديگر اين وابستگى را ندارند ؛ و براى همين است كه بايد هردانشى كه جز با دانستن آن ، دانستنىها پذيرفتنى نيستند براى شخص وجود پيدا كند ، و دانستنىهائى كه خرد نام دارند بر سه گونه‌اند : نخست : دانستن پايه‌هاى دليلها و دانستنىها مىباشد .\r\nدوم : دانستنىهائى است كه پى بردن به آن پايه‌ها جز با دانستن آنها حاصل نمىشود .\r\nسوم : دانشهائى است كه آنچه مىخواهيم در پايان بدست آوريم ، جز با دانستن آنها فراهم نمىشود .\r\nنمونه براى نخست دانستن دگرگونگىهائى است كه بر اجسام روى مىدهد ، مانند حركت كردن و ساكن شدن ، و نزديك شدن و دور شدن آنها ، و دانستن اين كه هيچ چيز نمىشود ، از هستى و نيستى كه روياروى يكديگرند تهى باشد .\r\nو دانستن چگونگىهاى كار انجام‌دهندگان و وابستگى داشتن كارها به اين چگونگىها .\r\nو اين چگونگىها دانسته نمىشوند ، مگر براى كسى كه درك‌شدنىها را بداند ، يا از آن كسانى باشد كه اگر درك‌شدنىها را دانسته باشد ، آنها را هم خواهد دانست ، و از كسانى باشد كه هرگاه ، براى نيكو انجام دادن كارها كوشيده باشد بايد آنها را دانسته باشد .\r\nو شناختن عادتها از ريشه‌هاى دليلهاى شرعى است و ناگزير بايد آنها را دانست ، و به مانند قسم دوم است .\r\nو بنا به روش گروهى با ناهمسازى كه در آن هست ، شناختن آگاهىدهندگان به آگاهى يافتنىها بدان پيوسته شده است .\r\nاما نمونه‌هاى قسم سوم همان دانستن روىهائى است كه ستودن و نكوهيدن\r\n\r\n","description":"","footnote":"","page_name":" 355 ","page_number":481},
  {"content":"\r\n\r\nو بيم داشتن براى آن حاصل مىشود ، و شناختن راههائى است كه زيان از آن به بار مىآيد ، تا بتوان از فروگذارى كردن در آن ترسيد ، پس بايد در آن انديشيد ، و با انديشيدن به دانستن آن دست‌رسى پيدا كرد .\r\nدليلى كه مىرساند ، آنچه ما آشكار كرديم ، همان خرد است ، اين است كه هنگام پيدا شدن اين دانستنىها و درست شدن آنها انسان ، خردمند مىباشد ، و زمانى كه آنها در انسان درست نباشد ، خردمند نيست ، و هرچند بر هرحالتى جز آن ، يافته شود ؛ و همين نشان مىدهد كه خرد همان است ، پس اگر خرد چيز ديگرى جز اين باشد ، بايد روا گردد كه با نبودن آنها خرد پديد آيد ، يا آنها بدون خرد موجود گردند ، و ما نادرستى اين سخن را مىدانيم .\r\nو اين را براى دو چيز خرد گفتند ، يكى از آنجا كه از آنچه نفس به سويش مىخواند از بدىهائى كه آرزويش دارد ، جلوگيرى مىكند ، و پاى انسان را مىبندد ، پس به مانند پابند شتر است .\r\nدوم : اين كه با بودن اين دانستنىها ، دانش‌هاى استدلالى ثابت مىشوند پس به مانند اين است كه آنها را نگهدارى مىكنند ؛ و براى همين ، ما گفتيم خداوند برتر از همه چيز را خردمند نمىگويند ؛ هرچند او به همهء دانستنىها دانا مىباشد .\r\nو شخص تكليف‌شونده ، بايد افزارهائى كه براى انجام دادن كارهاى تكليف داده شده نياز دارد به آنها دست‌رسى داشته باشد ؛ زيرا تكليف كردن به كارها ، با نبودن افزار ، در بدى به مانند تكليف كردن با نداشتن توانائى مىباشد ؛ و براى اين كه با نبودن افزار ، كار انجام‌شدنى نمىباشد ، همچنان كه با نداشتن توانائى انجام داده نمىشود .\r\nافزارها بر دو گونه‌اند ، يكى آن كه جز خداوند برتر از همه چيز كسى بر پديد آوردنش توانا نيست ، مانند دست و پا ، پس بايد آنها را به هنگام نياز داشتن بدان بيافريند .\r\nقسم دوم آنهائى است كه شخص تكليف‌شونده مىتواند آنها را براى خود\r\n\r\n","description":"","footnote":"","page_name":" 356 ","page_number":482},
  {"content":"\r\n\r\nبدست آورد ، مانند قلم براى نوشتن ، و كمان در تيراندازى ، پس توانا گردانيدن او بر بدست آوردن آنها و واجب كردن بدست آوردن آن ، جانشين آفريدن آن مىگردد .\r\nهيچ كارى نمىشود بر روئى سر بزند ، و بر روى ديگر سر نزند ، مگر به اراده كردن آن ، پس اگر تكليف شده باشد كه كارى را بر اين روى انجام بدهد بايد بر اراده كردن توانا باشد ، مانند پرستشها و باز پرداختن وامها ، و جز آن ؛ و هركارى بدون اراده كردن هم بر روئى سر بزند ، رواست با آن كه از اراده كردن جلوگيرى شده باشد ، به آن تكليف داده شود . مانند پس دادن سپرده ، و برگرداندن چيزى كه از كسى به ستم گرفته شده است .\r\nو بايد شخص تكليف‌شونده شهوتمند و رمنده از چيزهائى باشد ، و لذت برنده باشد ، زيرا آنچه از تكليف كردن در نظر گرفته شده دست‌رس گذاشتن پاداش است ؛ و سزاوارى براى پاداش يافتن ، جز بر كارى كه دشوارى به شخص تكليف شونده برسد حاصل نمىگردد و دشوارى به او نمىرسد ، مگر طبعا از آن كار رمنده باشد ، و نسبت به چيزى كه به خوددارى كردن از آن فرمان داده شده شهوتمند باشد .\r\nو براى همين مىگوئيم : بايد شخص تكليف‌شونده از انجام دادن كارى كه فرمان داده شده ، يا از فراهم كردن دست‌آويزهايش ، يا از كارهائى كه پيوسته به آن است سختى بكشد ، و براى اين نمونه‌هائى موجود است كه در سخن درازى كردن به شمردن آن نمونه‌ها ، سودى نيست .\r\nو نيز بايد در انجام دادن كارى كه به آن واداشته شده ، به خود واگذار گرديده باشد ، و چيزى او را از انجام دادن آن جلوگيرى نكند ؛ زيرا با جلوگيرى شدن از آن ، كار انجام دادنى نمىباشد ؛ همچنان كه با نبودن توانائى انجام‌شدنى نيست ، و در بدى تكليف كردن به آن ، تفاوتى ميان اين نيست كه از جانب خداوند برتر از همه چيز ، يا از طرف ديگرى جلوگيرى شده باشد ؛ بار خدايا ، مگر شخص تكليف‌شونده بر از ميان برداشتن چيزى كه جلوگيرى از او مىكند ، توانا باشد .\r\n\r\n","description":"","footnote":"","page_name":" 357 ","page_number":483},
  {"content":"\r\n\r\nپس در اين هنگام ، تكليف كردن به آن ، با از ميان بردن جلوگيرى و انجام دادن كار ، پس از آن خوب خواهد بود .\r\nو از خداوند برتر از همه چيز خوب نيست كسى را به اين شرط به كارى وادارد كه آنچه از انجام دادنش جلوگيرى مىكند از ميان برود .\r\nزيرا اين گونه تكليف كردن از كسى خوب است كه مانند هريك از ما پايان كارها را نداند و چيزى را شرط كند كه تكليف كردنش را از بدى به خوبى بيرون كشاند ؛ و اگر چنين چيزى روا باشد ، بايد روا گردد كسى را كه مىداند از انجام دادن كارى ناتوان است ، به شرط اين كه ناتوانى از او برداشته شود تكليفش كند ، يا كسى را كه مىداند او خواهد مرد ، به اين شرط كه نميرد بكارى وادارد ، و چنين چيزى نادرست است .\r\nپس اگر بگويند : آيا پيش شما چنين نيست كه تكليف كردن كسى كه نيست و آفريده نشده ، به شرط يافت‌شدنش درست مىباشد ، پس آيا مانندش در همهء جاهائى كه گفته شد ، روا نخواهد بود ؟\r\nگفته خواهد شد : همانا خداوند برتر از همه چيز ، ميان كسانى كه آفريده نشده‌اند ، كسى را كه مىداند ، او را خواهد آفريد ، و همهء شرطهاى كار انجام دادن را برايش فراهم خواهد كرد ، او را تكليف مىكند ؛ و كسى را كه چنين نداند ، با شرط ، يا بدون شرط ، به هيچگونه او را تكليف نخواهد كرد ، پس جدائى ميان اين دو آشكار گرديد .\r\nو نيز بايد در كارى كه تكليف داده شده ناچارى نداشته باشد ؛ زيرا آنچه از تكليف كردن ، در نظر گرفته شده دست‌رس گذاشتن پاداش است ، و كارى كه سزاوارى ستوده شدن با آن حاصل نشود ، سزاوارى پاداش يافتن نيز حاصل نخواهد شد ، و با ناچار بودن سزاوارى ستوده شدن حاصل نمىشود .\r\nعلاوه بر آن هيچ كس خودكشى نمىكند ، و فرزندانش را نمىكشد ، و دارائى خودش را نابود نمىسازد ، زيرا با نبودن پوشيده‌كارى ناچار است ، اين كارها را نكند ، و اگر پوشيدگى بر او درآيد و باور كند كه كار خوبى است ، مىشود كه آن\r\n\r\n","description":"","footnote":"","page_name":" 358 ","page_number":484},
  {"content":"\r\n\r\nكار را انجام بدهد ، آنچنان كه گروهى از مردم هند ، مىكنند و خودشان را مىسوزانند ؛ زيرا باور مىكنند كه با اين كار به خداوند نزديك مىشوند ، و پاداش او ، دست‌رس آنان گذاشته مىشود .\r\nو آنچه فراهم مىكند كه شخص ناچار ، سزاوار ستودن نشود ، اين است كه درخور كارى كه با انجام دادنش سزاوارى ستودن حاصل مىشود اين است كه براى خوبيش انجام گردد ، و كسى كه ناچار مىگردد ، از ترس و براى جلوگيرى از زيان كار انجام مىدهد .\r\nناچارى به دو چيز حاصل مىشود : يكى اين كه خداوند برتر از همه چيز دانشى آشكار در او بيافريند كه هرگاه كارى از كارها را آهنگ كند ، همان دانش او را از آن كار باز دارد ، پس ناگزير مىشود كه آن كار را انجام ندهد .\r\nمانندش در آنچه مىبينيم ، كسى است كه با نشانيهاى استوار گمان مىبرد كه هرگاه كشتن پادشاهى را آهنگ كند ، او را از آن جلوگيرى خواهند كرد ؛ پس انگيزه‌اى برايش پيدا نخواهد شد كه به آن كار دست بزند .\r\nو به همين علت است كه مردم جهان پسين ، ناچارند از انجام دادن كارهاى بد دست باز دارند ؛ زيرا خداوند برتر از همه چيز دانشى آشكار ، در آنان مىآفريند كه هرگاه انجام دادن كار بدى را آهنگ كنند ، آنان را از آن كار باز خواهد داشت .\r\nقسم دوم از ناچارى به بردن سودهاى بسيار بدون زيان است ، و يا به زيان بردن زياد حاصل مىشود ، مانند كسى كه از بهشت و دوزخ آگاه باشد ، و آنها را باور كند ، و به كار خود واگذار شده باشد ، به در آمدن بهشت ناگزير خواهد بود ، و همچنين كسى كه درنده‌اى يا آتشى يا فروريختن ديوارى را ببيند ، به ناچار از همهء آنها خواهد گريخت .\r\nقسم اول ، هيچ گاه از ناچارى بيرون شدنى نيست ، و دومى ، دگرگون‌شدنى مىباشد ، به اين كه باور كند : ماندن در اين جاها سودى دارد كه زيانش را از ميان مىبرد پس روا خواهد بود در آنجا بماند ، و اين زيان را برگزيند .\r\nو بسا باشد در پاره‌اى از جاها كه ناچارى آن را فرا نگرفته باشد گزينش هم\r\n\r\n","description":"","footnote":"","page_name":" 359 ","page_number":485},
  {"content":"\r\n\r\nپابرجا بماند ، زيرا كسى كه ناچار مىشود از درنده بگريزد ، هرگاه در گزينش راهها ، به خود واگذار شده باشد ، مىتواند يكى را برگزيند ، و از آن راه برود .\r\nو مكلف بودن به كارى ، اين شرط را ندارد كه دارندهء تكليف ، بداند بر آن كار تكليف شده است ، زيرا ، اگر دانستن آن شرط باشد ، يا چنين در نظر گرفته مىشود ، كه بايد ، بداند تكليف‌كننده‌اى او را به كار تكليف كرده است ، و چنين چيزى شرط نيست ، زيرا كسى كه به انجام دادن كارى مكلف مىباشد ، گاهى مىداند كه بايد آن كار را انجام بدهد ، و بر انجام دادنش بر روئى كه بايد انجام بدهد دست دارد ، هرچند كه نداند ، كسى او را به آن كار تكليف كرده است ، پس نيازى به دانستنش نيست .\r\nو اگر چنين در نظر داشته باشند ، كه شرط است بداند ، بايد آن كار را انجام بدهد ، يا بر دانستنش دست داشته باشد ، هرچند نداند كسى آن كار را بر او واجب گردانيده ، و تكليفش كرده است ، پس اين را بايد بداند .\r\nو مكلف بودن اين شرط را ندارد ، كه تكليف‌شونده پيش از انجام دادن كار بايد بداند به ناچار به انجام دادن كار تكليف شده است ، و بدون شك بايد آن را انجام بدهد ، زيرا اگر چنين چيزى شرط باشد ، بايد تكليف‌شونده بدون شك بداند كه تا هنگام انجام دادن كار ، زنده خواهد ماند ، و در اين هنگام گول زدن او را به كار بد فراهم مىكند « 1 » .\r\nو نيز هيچ تكليف‌شونده‌اى نيست ، مگر آن كه رواست لحظهء دوم بميرد و با اينهمه چگونه مىشود كه يقين بداند زنده خواهد ماند .\r\nپس اگر بگويند : آيا پيمبران و امامان « كه درود بر ايشان باد » و هركس به مانند آنان رفتار كند ، با اين كه از گمراهى بدورند . گاهى بدون شك ، مىدانند كه روزگارى دراز زنده خواهند ماند ، و گول خورده نمىباشند .\r\n\r\n\r\n","description":"","footnote":"\r\n( 1 ) شايد مقصود اين باشد كه اگر شرط تكليف اين باشد كه بداند تا انجام دادن كار زنده خواهد ماند در صورت كذب اين عقيده به كار بد يعنى اعتقاد دروغ وادار شده است .\r\n","page_name":" 360 ","page_number":486},
  {"content":"\r\n\r\nگفته خواهد شد : كسانى كه دور از گمراهى باشند ، و بر آن استوار گردند كه هيچ كار بد نكنند گول خورده نمىشوند .\r\nو كسى نمىتواند بگويد : چون شخص تكليف‌شونده به يقين نمىداند كه تكليف شده است و نمىداند كه او را گفته‌اند نماز بخواند ، مگر پس از آن كه نماز را انجام داده باشد ، و پيش از انجام دادن ، چون مردن را بر خود روا مىداند ، شايد خواندن نماز بر او واجب نباشد ، پس چگونه بايد در تنگى وقت نماز بخواند و از روى وجوب ، آن را انجام بدهد .\r\nنادرستى اين سخن از آنجا است ، كه هرچند شخص تكليف‌شونده مردن را بر خود روا مىداند ، اما به اجمال مىداند ، كه با صفت مكلف بودن ، زنده نخواهد ماند ، مگر كه بايد نماز بخواند .\r\nپس بايد از كوتاهى كردن در كارى كه بايد ، انجام بدهد ، خود را نگهدارى كند ، تا سزاوار نكوهش يافتن نگردد ، و نگهدارى شدن از آن ، جز با انجام دادن نماز حاصل نمىشود ، و براى همين است كه خواندن نماز بر او واجب است .\r\n\r\n","description":"","footnote":"","page_name":" 361 ","page_number":487},
  {"content":"\r\n\r\n\r\nفصل در اين كه تكليف كردن كسانى كه خدا مىداند كافر خواهند شد خوب است\r\nدو گروه در اين‌باره با ما ناسازگارى دارند :\r\nيكى از ايشان مىگويد : تكليف كردن كسى كه خدا مىداند او ايمان نخواهد آورد محال است ؛ زيرا تكليف كردن ، بر پاره‌اى از روىها ، خواستار شدن كارى از ديگرى است ، و كارى كه دانسته شده باشد انجام نخواهد شد ، نمىشود آن را خواستار گرديد ؛ همچنان كه اگر كسى ، از گزارشات دانسته شده باشد كه موجود نخواهد شد نشدنى خواهد بود كه او به وجود آيد .\r\nگروه ديگر مىگويند : تكليف كردن كسى كه ايمان نخواهد آورد ، شدنى است اما خوب نيست ، و كار بدى است ، و اين گروه ، بنابر آنچه پس از اين آشكار خواهيم كرد ، در اين كه چرا بد است با هم ناسازگارى دارند .\r\nدليل بر اين كه تكليف كردن آنان خوب است آن است كه ما روشن كرديم تكليف كردن ، خواستار شدن كارى از ديگرى است ، بر آن روى كه بر او دشوار باشد ، با گونه‌اى از بلندپايگى ، و خواستار شدن به كارهائى وابستگى پيدا مىكند كه به خودى خود ، موجودشدنى باشند ؛ چه دانسته شده باشد ، به وجود مىآيند ، يا دانسته شده باشد كه موجود نمىشوند .\r\n\r\n","description":"","footnote":"","page_name":" 362 ","page_number":488},
  {"content":"\r\n\r\nو هرگاه دانسته شده باشد به وجود نمىآيند ، از موجودشدنى بودن به خودى خود بيرون نمىروند ، و بايد خواستارىشدنى باشند ، و اگر دانستن اين كه موجود نخواهد شد ، وابستگى يافتن اراده را به آن نشدنى گرداند ، گمان بردن هم ، آن را نشدنى خواهد گردانيد .\r\nو ما مىدانيم گاهى هريك از ما ، از كافران خواستار ايمان مىباشد ، هرچند از نشانيهائى ، بيشتر گمان داشته باشد ، كه ايمان نخواهند آورد ، و گاهى از ديگرى خواستار مىشود كه غذايش را بخورد ، و با گمان بيشتر داشتن به اين كه براى بدسرشتى و ستيزه‌گريش غذا نخواهد خورد ، غذا را پيش مىآورد .\r\nو چون پيش آوردن غذا ، با گمان داشتن به نخوردن او ، درست مىباشد ، با يقين داشتن به آن هم ، نيز درست خواهد بود ؛ زيرا چيزى كه خواستارشدنش را روا مىگرداند ، در يقين داشتن و گمان بردن به امكان خوردنش ، برابر هستند .\r\nو همچنين هرگاه بدانند كه انجام يافتن كارى به خودى خود محال است ، خواستار شدن آن هم محال خواهد بود ؛ آيا نمىبينى دانستن اين كه انجام يافتن كارى محال است ، در اين كه وابستگى يافتن اراده را به آن محال مىگرداند ، به مانند باور كردن و گمان بردن به آن است .\r\nپس اگر دانستن اين كه كارى انجام نخواهد يافت ، خواستارشدنش را از ميان ببرد ، گمان بردن به آن هم در اين ناسازگارى ، با دانستنش برابر خواهد بود .\r\nدليلى كه اين را نيز آشكار مىكند ، آن است كه هريك از ما از ديگرى خواستار انجام دادن كارى مىشود ، سپس برايش آشكار مىگردد كه آن كار انجام نشده است ؛ و ميان حال اين شخص كه كارى را خواستار شده و انجام نگرديده ، با صورتى كه آنچه را خواستار شده ، انجام گردد ، تفاوتى نيست ؛ همچنان كه ميان حالتى كه انجام شدن كارى را باور كند و انجام گردد ، با حالتى كه انجام شدنش را باور كند ، و انجام نگردد ، تفاوتى نيست و بنابراين روش بايد ، ميان اين دو حال تفاوت باشد ؛ زيرا نزد ايشان در يكى از دو حال آرزوكننده است ، و در حال ديگر خواستارشونده است ، و اراده كردن در اين جا به مانند دانستن نيست ؛ زيرا دانستن ،\r\n\r\n","description":"","footnote":"","page_name":" 363 ","page_number":489},
  {"content":"\r\n\r\nكارها را بر آن‌گونه كه هستند ، فرامىگيرد : و براى همين است كه نمىشود دانستن ، انجام شدن كارى را كه انجام نمىگردد ، فراگيرد ، براى اين‌كه چنين چيزى نادانى مىباشد ، و اراده كردن هرچند انجام يافتن كارى را فرامىگيرد ، اما بر آن‌گونه كه هست به آن وابستگى پيدا نمىكند ؛ پس اراده كردن ، در وابستگى يافتن به كارها ، بر آن‌گونه كه باشند يا نباشند ، به مانند باور كردن است .\r\nو نيز اراده كردن به مانند توانستن است ؛ زيرا توانستن با آن‌كه به كارهاى انجام‌شدنى وابستگى پيدا مىكند ، به كارى كه مىدانيم انجام نخواهد گرفت ، وابستگى مىيابد .\r\nو نيز همانا آشكار مىدانيم كه پيمبر « بر او و خاندانش درود بادا » از ابو لهب خواستار بود كه ايمان بياورد ، با آن‌كه خداوند او را آگاه كرده بود كه ايمان نخواهد آورد ؛ پس اگر خواستار شدن كارى كه انجام نمىشود ، محال باشد ، بايد پيمبر از او خواستار ايمان نشود .\r\nاما گفتگو با كسى كه مىگويد خواستار شدن كارى كه انجام نمىگردد ، شدنى است ، اما خوب نيست ، همان است كه گذشت ، و گفتيم : دست‌رس گذاشتن كار به مانند رساندن به آن است ؛ پس هركارى از كسى خوب باشد سر بزند ، براى ديگرى هم خوب است ، كه هرگاه روئى از بدى در آن نباشد ، آن كار را دست‌رس او بگذارد .\r\nو برعكس سر زدن هركارى از هريك از ما بد باشد ، دست‌رس گذاشتن آن كار از ديگرى هم بد است ؛ و ما مىدانيم از هريك ما خوب است پاداش يافتن را دست‌رس ديگرى بگذارد ، و دست‌رس گذاشتن كارى كه سزاوارى پاداش يافتن به آن حاصل گردد هم خوب است ، پس بايد از خداوند برتر از همه چيز هم خوب باشد .\r\nو چون از ما خوب است كه به سودهاى پايان‌پذير سوداگرىها ، با برخود هموار كردن سختىها و راه پيمودن‌ها ، دست‌رسى پيدا كنيم ، و از ديگرى هم خوب است آن را دست‌رس ما بگذارد ، پس سزاوارتر اين است كه دست‌رسى يافتن به\r\n\r\n","description":"","footnote":"","page_name":" 364 ","page_number":490},
  {"content":"\r\n\r\nسودهاى هميشگى ، و دست‌رس گذاشتن آنها هم خوب باشد .\r\nو كافر با كارهاى خودش ، و بدى گزينش كارش ، زيان خود را مىجويد ؛ زيرا او به كارى روى آورده است كه سزاوارى شكنجه ديدن ، به آن حاصل مىشود .\r\nو همانا خداوند او را از آن كار باز داشته ، و از آن ترسانيده ، و بر آن بيم داده ، و او را به دوست داشتن جز آن واداشته است ، پس او كسى است كه خودش به خود زيان رسانده ، نه تكليف‌كننده‌اش كه خداوند برتر از همه چيز است ؛ بلكه خداوند او را به چيزى كه سود او و بالاترين سود است ، واداشته ، زيرا سودهائى دست‌رس او گذاشته است كه جز به انجام دادن آنچه او را تكليف نموده ، و بر آن برانگيخته و به دوست داشتنش وادار كرده ، و از كارى جز آن ترسانده است ، نخواهد رسيد .\r\nدليل ديگرى كه نيز خوبى تكليف كردن كسى را مىرساند كه خداوند مىداند كافر خواهد شد . و با كافر بودن خواهد مرد ، اين است كه اگر تكليف كردن او خوب نباشد ، مىبايست تكليف‌شونده راهى داشته باشد كه بدى آن را بداند ، و اگر بدى آن را بداند ، بايد يقين داشته باشد كه از خانهء اين جهانى نخواهد رفت ، مگر آن‌كه سزاوار پاداش يافتن باشد ، و خود را سزاوار پاداش يافتن نخواهد دانست ، مگر به دو چيز : يكى اين‌كه بداند هرگاه انجام دادن كار بد را آهنگ كند او را از آن جلوگيرى خواهند كرد ، و جلوگيرى شدن ، با تكليف كردن ، منافات دارد .\r\nو يا بداند ، كه در آينده توبه خواهد كرد ، و اين به فريب‌خوردگى او مىكشد ، و هردو نادرست مىباشند . پس بايد از كسانى باشد كه روا بداند ، هنگامى كه از دنيا برود ، سزاوار شكنجه ديدن باشد ، و ما همين را مىخواهيم بگوئيم .\r\nدليل ديگرى كه نيز خوبى تكليف كردن كسى را كه كافر خواهد مرد ، مىرساند ، اين است كه ثابت شد ، تكليف كردن كسى كه خداوند مىداند ايمان خواهد آورد ، خوب است ؛ و همانا خداوند برتر از همه چيز ، هركارى را كه با مؤمن انجام مىدهد ، با كافر هم ، همان را رفتار مىكند ؛ از اين‌كه او را توانا مىگرداند ، و شهوت‌ناكى و بد آمدن از كارها را ، در او مىآفريند ، و نشانىها براى راه‌يابى ، به درستى و نادرستى\r\n\r\n","description":"","footnote":"","page_name":" 365 ","page_number":491},
  {"content":"\r\n\r\nكارها ، برايش برپا مىكند ، و دانائى در او مىآفريند ، و دست‌يابى بر فراگيرى دانش و جز آن از شرطهائى كه گذشت ، برايش فراهم مىكند ؛ پس سزاوار است هردو گروه ، همگى را به كارها ، چه خوب و چه بد تكليف كند .\r\nو چون گفتيم تكليف كردن كسى كه خدا مىداند ايمان خواهد آورد ، خوب است . بايد تكليف كردن كسى كه كافر خواهد ماند ، نيز خوب باشد .\r\nاما كسى كه مىگويد : تكليف كردن ، به هركسى باشد هيچ خوب نيست ، ما در اين‌باره ، گفتگوئى نداريم و سخنانى را كه گذشت دوباره به او مىگوئيم كه تكليف كردن خوب است ، و جدائى ميان تكليف كردن مؤمن و كافر به گزينش خداوند برتر از همه چيز برنمىگردد ، بلكه به اين بازگشت دارد كه مؤمن ايمان آوردن را برمىگزيند و كافر ، كافر بودن را برمىگزيند و زيان مىبرد .\r\nپس اگر بگويند : شما ادعا كرديد كه در اين گونه از تكليف كردن هيچ‌يك از روىهاى بدى وجود ندارد ؛ پس اكنون دليلش را بياوريد .\r\nخواهيم گفت : اگر اين گونه تكليف كردن بد باشد از آن بيرون نيست كه بديش ، يا براى اين است كه خداوند برتر از همه چيز ، مىداند كافر ايمان نخواهد آورد ؛ و يا براى اين است كه تكليف كردنش ، كارى بيهوده است ؛ و يا آن كه ، زيان رساندن به تكليف‌شونده است ؛ زيرا به زيان او مىانجامد ؛ و يا براى اين است كه تكليف كردن او تباه‌كارى مىباشد ، براى اين‌كه از تكليف كردن ، تباهى پديد مىآيد ؛ و اگر او را تكليف نكنند زيانى برايش پديد نمىآيد ؛ و يا براى اين است ، كه تكليف كردن از بدانديشى حاصل مىشود ؛ زيرا اگر بنده به خود واگذار شده باشد و خوبى خود را برگزيند ، گزينش كار رنج‌آور ، برايش خوب نيست .\r\nو چون نادرستى همهء اينها را روشن كرديم ، ثابت مىشود كه تكليف كردن خوب است . نمىشود علت بدى تكليف كردن ، اين باشد كه خداوند بداند ، كافر ايمان نخواهد آورد ؛ زيرا اگر چنين باشد از آن بيرون نيست كه يا بدى آن آشكار دانسته شده ، يا با يافتن دليل دانسته مىشود .\r\n\r\n","description":"","footnote":"","page_name":" 366 ","page_number":492},
  {"content":"\r\n\r\nاگر دانستن آن آشكار باشد ، بايد همهء مردم خردمند ، در اين دانائى برابر باشند ؛ زيرا دانشهائى كه آشكارند ، از درستى خرد پديد مىآيند ، و به پاره‌اى از خردمندان ، ويژگى ندارند ؛ مانند دانستن بدى ستمگرى ، و بدى دروغ گفتن بدون سود ، و بدون جلوگيرى از زيان و جز آن بطور اجمال ؛ و همانا مىدانيم كه دانستن اين از آن‌گونه نيست ؛ زيرا در آن ناسازگارى عقيده موجود است ، و هيچ تفاوتى ميان اين نيست كه با وجود ناسازگارى عقيده ، كسى ادعا كند ، كه بدى آن آشكار دانسته شده است ، يا با آن‌كه ناسازگارى عقيده در آن موجود است ، كسى بگويد ، خوبى آن بطور آشكار دانسته شده است .\r\nو اگر دانستن آن از راه دليل بدست آمده باشد ، بايد ريشه‌اى در چيزهائى كه به آن برخورد مىكنيم ، موجود باشد ، و به آن بازگشت داده شود ؛ آنچنان كه در مانندهايش به برخوردشدنىها ، بازگشت داده مىشود ، مانند دانستن اين‌كه دروغ گفتن بدون سود ، و بدون پيشگيرى از زيان ، بد است به اين بازگشت داده مىشود كه مىدانيم دروغى كه مىبينيم سودى در آن نيست و با آن پيشگيرى از زيان نمىشود ، بد است ، و تكليف كردن به جاهاى معينى بازگشت داده نمىشود ؛ زيرا راهى نداريم كه بدانيم شخص تكليف‌شونده نافرمانى خواهد كرد ، يا فرمان خواهد برد .\r\nو نيز هرچيزى كه راه پى بردن به خوبى يا بدى آن ، بدست آوردن سودها و جلوگيرى از زيانها باشد ، گمان بردن در آن جانشين دانستن مىشود ، مانند سوداگريها و جستجو كردن از دانشها و دوا كردن بيماريهاى تنها ، و جز آن از كارهاى گوناگونى كه انجام مىگردند ، و همانا دانستيم ، راهنمائى كردن كسانى كه راه راستى و درستى را گم كرده‌اند ، براى بازگشت كردن آنان به سوى آن ، با گمان زياد داشتن به اين‌كه راهنمائى را نخواهند پذيرفت ، كار خوبى است .\r\nو همچنين آوردن غذا پيش شخص گرسنه ، با گمان داشتن به اين‌كه او نخواهد خورد ، خوب است ، و آويزان كردن ريسمان براى كسى كه بيشتر گمان مىرود ، به آن دست نخواهد گرفت تا در آب فرو نرود ، خوب است ؛ و اگر به جاى گمان بردن به همهء اينها يقين كرده باشيم خوبى آن دگرگون نخواهد شد ، همچنان كه در همهء\r\n\r\n","description":"","footnote":"","page_name":" 367 ","page_number":493},
  {"content":"\r\n\r\nسودها و جستجو كردن از دانش‌ها و جز آن‌ها كه گفتيم ، گمان كردن و دانستن در آنها برابرند ، خوبى در آنها گوناگون نيست .\r\nو اكنون كه اين سخن استوار گرديد ، و با آن‌كه تكليف كردن هنگامى كه براى سود رساندن ، خوب باشد ، و زمانى كه براى زيان رساندن باشد ، بايد گمان بردن در آن ، جانشين يقين كردن گردد ، و همانا خوبى تكليف كردن را در جاهائى كه كه با گمان بردن زياد برخورد مىكنيم ، آشكار كرديم ، پس بايد با يقين داشتن هم ، به همين گونه خوب باشد .\r\nپس اگر بگويند : همهء جاهائى را كه نام برديد ، چه گم شده از راه راستى باشد ، يا گرسنه‌اى كه غذا پيشش مىنهند ، يا كسى كه در آب افتاده و ريسمان برايش مىآويزند ، براى همگى اكنون زيان فراهم گرديده ، و كارهائى دست‌رسشان مىگذاريم تا زيان را از خود دور كنند ، و اگر آن كار را انجام ندهند ، بر آن زيان چيزى افزوده نمىشود ، اما تكليف كردن چنين نيست ، زيرا با تكليف كردن زيانى به وجود مىآيد كه نبوده ، و اگر تكليف داده نشود اين زيان فراهم نمىگردد .\r\nخواهيم گفت : هركارى را كه براى سود بردن ، دست‌رس شخص تكليف شونده مىگذاريم ، چه گم شده از راه راستى باشد ، يا نيازمند به خوراكى باشد ، يا كسى باشد كه به دريا فرورفته است ، هريك از آنها هنگامى كه آن كارها را نپذيرند سزاوار بردن زيانى مىشوند ، كه سزاوارى آن را نداشته‌اند ، زيرا رهائى يافتن از زيان - هائى را از دست داده‌اند كه سزاوار نكوهش يافتن از خردمندان گرديده‌اند ، و شايستهء شكنجه ديدن از خداوند برتر از همه چيز شده‌اند ، و اگر اين كارها را از دست نمىدادند ، سزاوار نكوهش يافتن و شكنجه ديدن نمىشدند ، پس جدائى ميان اين دو مورد ، آشكار گرديد .\r\nو كسى نمىتواند بگويد : اگر تكليف كردن خوب باشد ، بايد خوب باشد پدرى رفتن سفرى را دست‌رس فرزندش بگذارد كه از آن سود برد ، اما بيشتر گمان داشته باشد كه او به دريا فرو خواهد رفت ، يا در راه كشته خواهد شد و دارائيش را خواهند ربود .\r\n\r\n","description":"","footnote":"","page_name":" 368 ","page_number":494},
  {"content":"\r\n\r\nاين سخن از آنجا درست نيست ، كه سود و زيان فرزند ، به خود پدر بازگشت مىكند ، و هنگامى كه سودهائى را دست‌رس فرزندش مىگذارد ناگزير خود او هم از آن سود مىبرد و شادمان مىگردد ، پس هرگاه بداند يا گمان ببرد كه فرزندش كشته خواهد شد ، يا به دريا فرو خواهد رفت ، و دارائيش نابود خواهد گرديد نمىشود آن را برايش برگزيند ، زيرا همه‌اش زيان است كه به سويش مىشتابد .\r\nاما تكليف كردن چنين نيست ؛ زيرا همه‌اش براى سود بردن تكليف‌شونده است ، و براى خداوند برتر از همه چيز ، سودى از آن فراهم نمىگردد ، و به هيچ‌يك از رويدادهاى تكليف‌شونده زيانى نمىبرد ؛ پس جدائى ميان اين دو جا آشكار گرديد .\r\nپس اگر در جاهائى كه برخورد مىكنيم چنين بينديشيم ، كسى سودى را دست رس ديگرى گذارد ، و گمان بيشترش بر آن باشد كه به آن سود نخواهد رسيد ، و زيان هم از آن كار برايش نباشد ، اين را درست مانند جاهائى كه برخورد نداريم روا مىدانيم ؛ جز آن‌كه در جاهائى كه برخورد داريم برايش مانندى موجود نيست .\r\nاما سخن كسى كه مىگويد ؛ بدى تكليف كردن براى اين است كه خداوند به ايمان آوردن كافران آگاه نيست ، آن هم نادرست است ، زيرا اگر درست باشد ، بدان مىكشد كه فرمان دادن و بار داشتن از كارها در همهء جاهائى كه با آن برخورد داريم بد باشد ، براى اين‌كه هيچ‌يك از ما نمىداند كارى را كه به آن فرمان مىدهد ، ديگرى انجام خواهد داد ، و هيچ راهى ندارد كه اين را بداند ، پس بايد در همهء جاهائى كه برخورداريم ، فرمان دادن ، بد باشد ، و اين سخنى نادرست است .\r\nاما كسى كه مىگويد : تكليف كردن كار بيهوده‌اى است ، سخن او هم درست نيست ، زيرا كار بيهوده اين است كه از آن چيزى نخواهند ، يا آنچه مىخواهند از آن كار فراهم نگردد ، و حال آن‌كه از تكليف كردن ، به دست آمدن چيز بزرگى را مىخواهند ، و آن دست‌رس گذاشتن پاداشى است كه جز با انجام دادن كارى كه تكليف داده شده ، بدان پاداش نخواهند رسيد ، پس چگونه مىشود كه تكليف\r\n\r\n","description":"","footnote":"","page_name":" 369 ","page_number":495},
  {"content":"\r\n\r\nكردن ، كار بيهوده‌اى باشد .\r\nپس اگر بگويند : آيا چنين نيست كه هركس زمين شوره‌زارى را كشت كند ، با گمان استوارى كه به سود نداشتن آن دارد ، مىگويند كار بيهوده انجام داده است ، و اگر او بگويد مىخواهم از كشت كردن سودى را دست‌رس خود بگذارم ، سخنش بىفايده است ، پس آيا تكليف كردن هم مانند همين نمىباشد ؟\r\nخواهيم گفت : كسى كه شوره‌زارى را كشت مىكند كار بدى انجام مىدهد هرچند كارش بيهوده نباشد ؛ آيا نمىبينى اگر برابر دانه‌اى كه آن را با كشت كردن نابود مىكند سود زيادى ببرد ، كار خوبى انجام داده است ؛ هرچند دانسته باشد ، يا گمان برده باشد كه آن دانه از زمين نمىرويد .\r\nپس دانسته شد كه بدى كارش براى زيانى است كه به او مىرسد ، نه گمان بردن به اين‌كه دانه نخواهد روئيد ، و اگر بدى كارش براى بيهوده‌كارى باشد ، با كمترين سودى كارش از بيهودگى بيرون خواهد رفت ، و كشت كردن زمين شوره‌زار ، كار خوبى خواهد بود ، زيرا پاره‌اى از دوستانش شاد خواهند شد و به او خواهند خنديد .\r\nپس اگر بگويند : ما دربارهء كسى كه مىتواند زمينى را كه شوره‌زار نباشد كشت كند ، و با اين همه زمين شوره‌زار را كشت مىكند و سود نمىبرد ، و اگر چنين نكند زيانى هم نمىبيند ، به مانند آن مىانديشيم كه پاره‌اى از گياهان خشك بدون بار را بكارد ، و با آن‌كه زيانى در آن نباشد ، بنابر آنچه گفتيد ، در جائى كه بار بدهد ، يا سودى برايش پديد آيد ، خردمندان او را نكوهش مىكنند .\r\nگفته خواهد شد : هرگاه كار را بر اين‌گونه بينديشيم اين كار روا مىباشد و بد نخواهد بود ؛ و همانا دانشمندان بغداد به ايشان پذيرانده‌اند كه اگر تكليف كردن كسى كه خداوند مىداند ايمان نخواهد آورد ، مهربانى به ديگران نباشد ، بد است ، اما اگر در آن مهربانى باشد و خدا بداند يك نفر اگرچه يك بار هم باشد فرمان خواهد برد ، اين را خوب دانسته‌اند كه خداوند برتر از همه چيز همهء آفريدگان را تكليف كند هرچند بداند همگى كافر خواهند شد .\r\n\r\n","description":"","footnote":"","page_name":" 370 ","page_number":496},
  {"content":"\r\n\r\nاما ميان آنان كسانى هستند كه از خوبى اين‌گونه تكليف كردن جلوگيرى كرده‌اند و آنچه به روش آنان درست است ، اين است كه اين گونه تكليف كردن رواست زيرا از تعريف بيهوده بودن ، بيرون است .\r\nاما كسى كه مىگويد چون تكليف كردن زيان رساندن است كار بدى است ، از او نمىپذيريم كه تكليف كردن زيان رساندن باشد ، زيرا بنابر آنچه آشكار كرديم ، بالاترين سود و نيكىرسانى است ، و تكليف كردن به زيان نمىرساند ، بلكه آنچه به زيان مىكشاند بدى گزينش اوست كه كافر شدن ، و گناهان را برمىگزيند ، و همانا خداوند برتر از همه چيز او را از آن باز داشته و باز زده ، و به خواستن كارى وادار كرده است كه به انجام دادنش سزاوار پاداش مىگردد ، و هنگامى كه او آن فرمان را نبرد از سوى خودش از سزاوارى پاداش باز زده شده است .\r\nو چگونه مىشود تكليف كردن كه پيش از سزاوار شدن پاداش است ، براى زيانى كه شكنجه ديدن باشد بد شود ، و حال آن‌كه شكنجه ديدن پس از تكليف كردن است ، و علت بدى كارها بايد هم‌زمان با آنها باشد ، و نمىشود پس از آنها باشد .\r\nو اگر زيانى كه با نافرمانى كردن سزاواريش حاصل خواهد شد ، علت بدى تكليف كردن باشد ، بايد هنگامى كه تكليف‌كننده و فرمان‌دهنده آن زيان را روا بداند ، و از آن زيان آگاه نباشد و گمانش را هم نبرد ، فرمان دادنش بد باشد ، زيرا چيزى را كه به وجودآورندهء بدى مىباشد آن را روا مىداند ؛ براى اين‌كه بدى روا دانستن و پيشى گرفتن به كارى كه بدى را به وجود آورد ، به مانند بد بودن پديد آوردن آن بدى است .\r\nو بنابراين بايد خوردنى نزد شخص گرسنه نهادن ، و راهنمائى كردن شخص گمشده ، از راه دين ، بد باشد ؛ براى اين‌كه شايد از آن سرپيچى كنند و زيان ببرند ، و همان سرپيچى كردن و زيان بردن ، علت بدى تكليف كردن دانسته شده است .\r\nاما هركسى چنين كند ، با سرپيچى كردن و پيشى گرفتن به زيان ، به خود زيان مىرساند .\r\n\r\n","description":"","footnote":"","page_name":" 371 ","page_number":497},
  {"content":"\r\n\r\nپس اما كسى كه مىگويد : تكليف كردن تباه كارى است ، سخنش نادرست است ؛ زيرا تباهكارى اين است كه با انجام شدن كارى تباهى رودهد و اگر آن كار انجام نگردد تباهى پديد نيايد ، بدون اين‌كه زمينه‌اى براى تباهى فراهم كند ، و يا بهره‌اى از آن داشته باشد .\r\nزيرا تباه‌كارى همان اثرى را دارد ، كه انگيزهء كارى را داشتن آن اثر را دارا مىباشد ، و انگيزهء كارى داشتن ، زمينه‌سازى براى آن نمىباشد ، بلكه بايد زمينه سازى پيش از انجام يافتن آن باشد .\r\nنمونهء تباه‌كارى اين است كه خداوند برتر از همه چيز بداند اگر براى زيد ، فرزندى بيافريند ، يا دارائى به او ببخشد ، او كافر خواهد شد ، و اگر فرزند برايش نيافريند ايمان خواهد آورد ، و يا نه كافر خواهد شد و نه ايمان خواهد آورد ، پس آفريدن فرزند و بخشيدن دارائى تباهكارى مىباشد ؛ و تكليف كردن كسى كه خداوند مىداند كافر خواهد شد از اين گونه نيست ، زيرا تكليف كردن ، زمينه سازى براى نيكوكارى و بدكارى ، فرمانبردارى و نافرمانى هر دو است ، و هنگامى كه تكليف كردن نباشد زمينه‌سازى براى هيچ‌يك آنها نشده است .\r\nو آفريدن فرزند ، زمينه‌سازى براى كارى نيست ، بلكه همه‌اش تباه‌كارى مىباشد ؛ و زمينه‌سازى پيش از انجام دادن كار است ، و حال آن‌كه دست داشتن بر نيكوكارى و بدكارى هنگام انجام دادن از ميان مىرود و زمينه‌سازى براى نيكوكارى و بدكارى پايدار است ، و بنابراين هرگاه گمان بيشتر بر اين باشد كه اگر گمشده از راه راستى را راهنمائى كنند ، و خوردنى پيش شخص گرسنه بنهند آنان نخواهند پذيرفت ، بايستى راهنمائى كردن گمشده و خوردنى نهادن پيش شخص گرسنه ، تباه كارى باشد ، و اگر چنين باشد بايد همهء اين كارها بد باشد ، و همانا ما دانستيم كار خوبى است .\r\nاما كسى كه ريسمانى براى ديگرى ، رها كند ، و بداند ، و يا گمان بيشترش بر اين باشد ، كه او خودش را با آن خفه خواهد كرد ، تباه‌كارى كرده است ؛ زيرا او مىتوانست خودش را با اندامهايش بكشد ، و با آويختن ريسمان زمينه‌اى براى\r\n\r\n","description":"","footnote":"","page_name":" 372 ","page_number":498},
  {"content":"\r\n\r\nخودكشى فراهم نكرده است كه پيش از آن چنين زمينه‌اى برايش فراهم نباشد ، پس آويختن ريسمان جز تباه‌كارى نيست .\r\nو آويختن ريسمان براى كسى كه دانسته شده ، يا گمان بر اين است كه آن را به چنگ نخواهد گرفت تا بيرون بيايد ، بر اين گونه نيست ؛ زيرا اگرچه از اين و آن هردو شخص ، زيان مىبرند و در تباهى مىافتند ، اما آويزان كردن ريسمان ، براى بيرون آمدن زمينه‌سازى مىباشد ، بر آن‌گونه كه پيش از آن توانا بر بيرون شدن نبود ، و اين‌كه تباه شدن خودش را برمىگزيند آن را به تباه‌كارى پيوسته نمىگرداند ؛ و با آويختن ريسمان به نيكوكارى و بدكارى هردو دست مىيابد ، و اگر ريسمان را آويزان نكند او اين دست‌يابى را دارا نمىگردد .\r\nاما كسى كه با ريسمان خودكشى مىكند ، اين‌گونه نيست ؛ زيرا آويختن ريسمان ، بهره‌اى در توانا گردانيدن او ندارد ، بلكه پيش از آن هم بر آن توانا بوده است پس دانسته شد كه آويزان كردن ريسمان ، براى خودكشى تباهكارى است .\r\nاما كسى كه مىگويد : بدى اين تكليف كردن براى آن است كه تكليف شدن گزينش بدى است ، زيرا اگر شخص تكليف‌شونده ، در كارى كه تكليف مىشود ، به خود واگذار گردد و گزينش خوبى داشته باشد ، تكليف شدن را نخواهد گزيد .\r\nسخن اين گوينده نيز نادرست است ، زيرا شخص تكليف‌شونده از اين روى نبايد تكليف شدن را براى خود برگزيند ، كه مىداند پايان تكليف شدن ، زيان بردن است ، هرچند زيان بردنش به گناه خود او مىباشد ، براى اين‌كه او خودش را درون زيان خالص مىبرد .\r\nپس اكنون به او بيم و اندوه مىرسد ، و حال آن‌كه موجود بلاآغاز برتر از همه چيز ، بر اين‌گونه نيست .\r\nو چيزى كه پرده از اين سخن برمىدارد ، آن است كه اگر او به خود واگذار مىشد ، و براى خود خوب گزينش مىكرد ، شكنجهء جهان پسين و حد خوردن‌ها را در اين جهان و سرزنش را براى خود برنمىگزيد ؛ و همانا موجود بلاآغاز برتر از همه‌چيز تكليف شدنش را برگزيده است ، پس آنچه خداوند برتر از همه‌چيز\r\n\r\n","description":"","footnote":"","page_name":" 373 ","page_number":499},
  {"content":"\r\n\r\nبراى شخص تكليف‌شونده برمىگزيند ، با آنچه او براى خود برمىگزيند يكسان نيست .\r\nو براى همين است كه نهادن خوردنى پيش شخص گرسنه با گمان داشتن بر اين‌كه نخواهد خورد ، و سزاوار نكوهش خواهد شد ، از ما خوب است .\r\nو نيز خواندن كسانى كه با ما هم‌عقيده نيستند ، به سوى عقيدهء درست خوب است ، هرچند گمان بيشتر بر آن باشد كه از ما نخواهند پذيرفت و سزاوار سرزنش خواهند شد ، و نپذيرفتن آن از كسى كه به راستى خوانده شود خوب نيست ؛ زيرا او با نپذيرفتن آن خودش را در زيان ويژه خواهد افكند و آن سزاوارى سرزنش يافتن است .\r\nو جدائى ميان ما و او همان است كه در تفاوت ميان خودمان با موجود بلاآغاز برتر از همه‌چيز گفتيم .\r\nدليل ديگر : و نيز چيزى كه مىرساند خوب است خداوند برتر از همه‌چيز كسى را كه مىداند كافر خواهد شد تكليف كند ، آن است كه ثابت شد خداوند كسانى را كه بر اين‌گونه باشند تكليف كرده است ، و ما در گذشته‌ها دليل آورديم كه خداوند برتر از همه چيز ، كار بد انجام نمىدهد ، پس بايد يقين آورد كه تكليف كردن به اين خوب است ، و در آن علتى از علت‌هاى بد بودن وجود ندارد ، و در اين دليل نيازى نيست كه علت تكليف كردن به ايمان آوردن را بياوريم ، و نيازى ندارد كه نبودن يكايك علت‌هاى بدى را در آن يادآور شويم ، و اين از همهء دليلهاى گذشته استوارتر است ؛ و براى پيكار با دشمن ، برنده‌تر است ، زيرا تكليف كردن خداوند برتر از همه چيز كسى را كه مىداند او كافر خواهد شد ، به راستى در جاهائى كه برخورد مىكنيم مانندى ندارد ، و نمونه‌اى نيست كه از همه‌روى مانندش باشد ، پس در اين‌كه چون در چيزهائى كه برخورد مىكنيم ريشه‌اى برايش نيست ، به مانند آفريدن شهوت داشتن به كار بد است ، و در خوبى آن بر اين تكيه مىكنيم كه كار خداوند برتر از همه چيز است ، با آن‌كه مىدانيم اگر آفريدنش بد بود خداوند آن را نمىآفريد .\r\n\r\n","description":"","footnote":"","page_name":" 374 ","page_number":500},
  {"content":"\r\n\r\nو همچنين در اين‌كه كار خوب ، گاهى به ويژه براى خوب بودنش انجام مىگردد ، بر همين روش تكيه مىكنيم .\r\nپس اگر بگويند : ما نمىپذيريم كه در اين جهان كسى وجود داشته باشد ، و كافر بميرد ، بلكه مىگوئيم هركسى كفر از او آشكار باشد جز كه مؤمن گردد نخواهد مرد ، و اگر چنين نباشد ، تكليف كردن به ايمان آوردن خوب نخواهد بود .\r\nخواهيم گفت : اين سخن ، آشكارا ، خود بزرگ‌بينى است ؛ زيرا به خوبى مىدانيم كه بسيارى از كافران با كافر بودن مىميرند ، اگرچه دليل ديگرى جز اين نباشد ، كه از دين پيمبر عليه السلام دانسته شده كه گروهى در زمان او مانند ابو لهب و ابو جهل و جز آنان بر كفر مردند يا كشته شدند . و چگونه آنچه را گفتند ادعا مىكنند ، و حال آن‌كه ما از كيش پيمبر عليه السلام آشكار مىدانيم ، كه كافران هميشه در شكنجه مىباشند ، و بنابراين روش ، راستى به جز اين است .\r\nعلاوه بر آن كسى كه با ما در اين‌كه كافران در كفر مىميرند ، ناسازگارى دارد . نمىتواند ، در اين ناسازگارى كند كه به كارهائى كه از آن سرپيچى مىكند ، فرمان داده شده است ، و بر آن نافرمانى سزاوار سرزنش مىشود ، و اگر چنين دانسته شده باشد كه بعدها رهائى خواهد يافت ، پس در سزاوار شدن زيان از نكوهش يافتن چه تفاوتى هست ميان آن كس كه با انجام دادن تكليف ديگر از زيان ديدن رهائى يابد ، با آن كسى كه معلوم است ، انجام دادن تكليف را نخواهد برگزيد و از سزاوارى نكوهش يافتن ، رها نخواهد گرديد .\r\nپس اگر بگويند : اگر خدا كسى را بداند كه به برانگيخته شدن پيمبرى كه آنچه را با او فرستاده شده است ، نمىرساند ، كافر خواهد شد ، روا دانسته‌اند كه تكليف كردن او به ايمان خوب باشد .\r\nگفته خواهد شد : برانگيخته شدن پيمبرى كه آنچه مصلحت ما ، در آن باشد به ما نرساند ، از فراهم بودن چيزهائى كه تا نباشد ، بهانه‌اى براى انجام ندادن تكليف به جا مىماند ، جلوگيرى مىكند ، و سبب مىشود ، كه از مهربانى بودن و دست يافتن بر انجام دادن تكليف جلوگيرى شود ، و اين‌گونه تكليف كردن براى همين\r\n\r\n","description":"","footnote":"","page_name":" 375 ","page_number":501},
  {"content":"\r\n\r\nروا نمىباشد ، نه براى اين‌كه تكليف كردن كسى كه معلوم است از آن سرپيچى مىكند ، روا نباشد .\r\nو نيز ما منكر نيستيم ، كه براى بدى تكليف كردن كسى كه معلوم است كافر خواهد شد علتى يافت شود ، بلكه انكار نداريم كه براى بدى تكليف كردن كسى كه معلوم است ، ايمان خواهد آورد ، علتى پيدا شود ؛ زيرا اگر علتى براى تباهكارى روى دهد ، اگرچه ايمان بياورد تكليف كردنش بد خواهد بود .\r\nو مىتوان تكليف كردن كسى را كه معلوم است كافر خواهد شد ، براى دو چيز بد شمرد .\r\nيكى ، براى اين‌كه تباهى پديد آيد ، چه براى همين شخص تكليف‌شونده در كارى ديگر باشد ، و يا براى شخص ديگرى از تكليف‌شوندگان باشد .\r\nدوم ، اين‌كه بدانند : اگر به كار ديگرى جز آنچه معلوم است « نافرمانى خواهد شد » تكليف كنند ، در آن فرمان‌بردارى خواهد شد ، و پاداش هردو فرمان‌بردارى هم برابر باشد ، در اين صورت فرمان دادن به چيزى از آن سرپيچى خواهد شد ، و فرمان ندادن به كارى كه انجام داده خواهد شد ، روا نخواهد بود .\r\nو بدى تكليف كردن به كارى كه تباهى در آن باشد ، از چيزهائى است كه ناسازگارى در آن نمىباشد .\r\nعلت دوم ( براى بدى تكليف كردن كسى كه معلوم است كافر خواهد شد ) ، اين است كه اگر خداوند برتر از همه چيز از تكليف كردن ، اين را بخواهد كه اندازهء معينى از پاداش دست‌رس تكليف‌شونده بگذارد ، و بداند اگر به كارى او را تكليف كند كه همين نتيجه از آن حاصل خواهد شد ، جز آن‌كه فرمانبردارى نمىكند و از آن سرپيچى مىكند ، و اگر به كار ديگرى تكليفش كند ، فرمانبردارى خواهد كرد و از آن ، سرپيچى نخواهد نمود .\r\nچيزى جز اين خوب نيست كه به آنچه معلوم است ، فرمانبردارى خواهد كرد ، او را تكليف كنند ، نه به آنچه نافرمانى خواهد كرد ، چه هردو كار در يك زمان انجام گردند ، يا يكى در زمان ديگر باشد ؛ زيرا تكليف كردن به آن يكى كارى بيهوده\r\n\r\n","description":"","footnote":"","page_name":" 376 ","page_number":502},
  {"content":"\r\n\r\nاست ، و يا آن‌كه در هم شكستن چيزى است كه مىخواهد انجام گردد .\r\nدليلى كه درستى اين سخن را مىرساند ، آن است كه هريك از ما بخواهد از گرسنگى ديگرى جلوگيرى كند ، و بداند اگر خوردنى ويژه‌اى را پيشش بنهد از خوردنش خوددارى خواهد كرد ، و چنانچه خوردنى ديگرى را برايش بياورد ، خواهد خورد ، روا نمىباشد ، غذائى را كه مىداند نخواهد خورد ، پيشش بنهد ؛ و اگر چنين كند كار بيهوده‌اى كرده است .\r\nپس اگر از آن فرمانبردارى ديگر كه انجام نمىشود ، پاداش بيشترى بدست آيد ، و در آنچه انجام مىدهد ، پاداش كمتر باشد ، رواست به كارى كه مىداند انجام نخواهد داد ، فرمانش بدهد ؛ زيرا چيزى كه از تكليف كردن مىخواهد ، دست‌رس گذاشتن پاداش بيشتر است ، كه بدان نمىتوان رسيد ، مگر به انجام دادن كارى كه معلوم است ، در آن نافرمانى مىشود .\r\nو بنابراين روش ، دربارهء كسى كه كافر مىشود و از گزارشاتش دانسته شده كه اگر بماند ايمان خواهد آورد ، و يا بازگشت به ايمان خواهد نمود ، گفته شده است ، كه از اين دو بيرون نيست : يا اندازهء پاداشى كه دست‌رس او گذاشته شده با پاداش كارى كه به آن تكليف داده شده ، و از آن سرپيچى مىكند ، برابر است ؛ و يا براى تكليفى كه اگر بر آن پايدار بماند پاداش بيشترى است .\r\nپس اگر پاداش هر دو برابر باشد ، تكليف كردن به نخستين خوب نيست ، بلكه بايد به دوم ، كه آن را انجام مىدهد تكليفش كنند ؛ و چنانچه تكليف كردن به كار نخستين ، كه از آن سرپيچى مىكند ، پاداش بيشتر داشته باشد ، نمىبايد ، بر آن پايدار بماند ؛ زيرا چيزى كه مورد نظر است ، دست‌رس گذاشتن همان اندازه‌اى است ، كه در نخستين است ، نه در دوم .\r\nو سيد مرتضى ، در كتاب ذخيره بر اين استدلال عيب‌جوئى كرده ، و گفته است :\r\nآنچه به روش ابو هاشم مانندتر است ، و بيشتر درخور اوست ، اين است كه تكليف كردن به آن يك از دو كار ، كه نافرمانى مىشود ، روا باشد ، نه آن يكى كه فرمانبرى مىشود ، هرچند اندازهء پاداش هردو برابر باشد ؛ و تكليف كردن به آن ، بر آن‌گونه\r\n\r\n","description":"","footnote":"","page_name":" 377 ","page_number":503},
  {"content":"\r\n\r\nكه در پرسش آمده بيهوده نيست ؛ زيرا كار بيهوده آن است كه چيزى از آن نخواسته باشند ، و از اين تكليف كردن نتيجه‌اى خواسته شده كه دست‌رس گذاشتن پاداش و سود است .\r\nو اين‌گونه تكليف كردن بايد نيكىرسانى ، و خوشى بخشيدن باشد ، براى اين‌كه دست‌رس گذاشتن چيزى ، به مانند رساندن به آن است ؛ و به همين سخن پاسخ كسى را داديم ، كه گفت تكليف كردن كسى كه خداوند مىداند ، كافر خواهد شد ، بيهوده است .\r\nپس اگر بگويند : اين‌گونه تكليف كردن از اين رو كه از آن نتيجه‌اى در نظر نباشد ، بيهوده نيست ، بلكه از اين جهت بيهوده است ، كه در برابر آن تكليف كردن ديگرى هست كه فرمانبردارى مىشود ، و با اين فرمانبردارى ، به آنچه از تكليف كردن خواسته شده دست‌يابى مىشود .\r\nخواهيم گفت : اگر اين‌گونه تكليف كردن از اين روى بيهوده باشد بايستى بازگشت كردن از تكليف نمودن كسى كه معلوم است ، ايمان خواهد آورد ، به تكليف كردن ديگرى كه معلوم است ، كافر خواهد شد بيهوده باشد ، و همانا كسى كه نخست ناسازگارى داشت ، در اين‌جا با ما هماهنگى يافته است .\r\nپس اگر بگويند : آنچه در يكى از اين دو تكليف كردن خواسته شده ، جز آن چيزى است كه از ديگرى خواسته شده است .\r\nخواهيم گفت : لكن در معنى ، از همان‌گونه است ، زيرا چيزى كه از نيكى رسانى به زيد خواسته شده ، همان خوبى نيكى رساندن و سود بردن كسى است كه به او نيكى مىشود ، و هرگاه اين نيكىرسانى در يك نفر از ميان برود و نيكى رساندن به ديگرى ، در جاى مانده باشد ، دست‌رس گذاشتن نيكى براى آن كسى كه نيكى را نمىپذيرد ، به مانند دست‌رس گذاشتن نيكى براى ديگرى است ، كه آن را بپذيرد ، و به مانند كارى است كه بيهوده باشد ؛ و آنان در اين‌جا به چيزى پناه برده‌اند كه سخنشان را از ميان مىبرد .\r\nزيرا آنان به زشتى ياد مىشوند ، و به مانند كسى مىباشند كه نياز مخصوصى\r\n\r\n","description":"","footnote":"","page_name":" 378 ","page_number":504},
  {"content":"\r\n\r\nداشته باشد و بداند يا گمان داشته باشد ، كه اگر يكى از غلامانش را براى انجام دادن آن بفرستد ، آن نياز را خواهد برآورد ، و چنانچه ديگرى را بفرستد ، آن را انجام نخواهد داد ؛ و با اين همه آن يكى را كه مىداند انجام نخواهد داد بفرستد ، او بيهوده كار خواهد بود ، چه برآوردن آن نيازمندى تنها به سود فرستنده باشد ، و يا به سود آن كسى باشد كه براى انجام دادن كار فرستاده مىشود .\r\nاما پيش آوردن خوردنى ، كه در اين مسأله ، بر آن تكيه دارند ، پس ما مىدانيم كه هرگاه يكى از ما بخواهد يكى از گرسنگان را سير كند ، و گمان داشته باشد اگر غذائى را كه با خوردنش سير مىشود ، پيشش ببرد هيچ از آن نخواهد خورد ، و چنين تصور كنيم كه غذاى ديگرى هم به اندازه‌اى باشد كه او را سير نكند ، اما با خوردن آن نيم‌جانى برايش نگهدارى شود ، و زنده بماند ، و او بداند ، اگر اين دومى را به جاى نخست ، برايش ببرد ، مىخورد و نيم جانش را نگه مىدارد ، و با آن‌كه مىداند از غذائى كه سير مىكند نخواهد خورد ، و به آنچه مىخواسته نخواهد رسيد ، در اينجا خوب نيست كه غذاى سيركننده را بياورد ، و از آوردن غذاى دوم كه مىداند آن را خواهد خورد ، و نيم‌جانى براى خود نگه خواهد داشت ، رو بگرداند .\r\nو اين بهانه‌جوئى را از او نمىتوان پذيرفت ، كه بگويد من مىخواستم او سير بشود ، و اگر آن غذائى را كه مىخورد آورده بودم ، با آن سير نمىشد .\r\nزيرا خردمندان اين بهانه‌جوئى را از او نمىپذيرند ، و مىگويند : اگر چه از غذاى دوم ، همهء آنچه مىخواستى انجام نمىگرديد ، اما آن بيشتر برآورده مىشد ، و چون از آن روگردان شدى و غذاى ديگرى آوردى كه مىدانستى از آن نمىخورد ، و اگر مىخورد ، سير مىشد ، پس كار بيهودهء ناپسنديده‌اى انجام دادى كه آنچه را مىخواستى درهم شكست .\r\nو همانا همهء پيروان ابو هاشم ، در جائى كه خداوند بداند كه پاداش كارى كه از آن سرپيچى مىشود بيشتر است ، و از تكليف كردن ، اين را خواسته باشد كه اين اندازهء بيشتر از پاداش را دست‌رس بگذارد ، همگى روا دانسته‌اند ، كه به كارى كه مىداند ، در آن فرمانبردارى نخواهد شد تكليف كند ، و از تكليف كردن به كارى\r\n\r\n","description":"","footnote":"","page_name":" 379 ","page_number":505},
  {"content":"\r\n\r\nكه مىداند ، از آن سرپيچى نخواهد شد ، رو بگرداند .\r\nو مثل آوردن پيش نهادن غذاى سيركننده ، و نياوردن غذائى كه با آن نيم‌جانى نگهدارى مىشود ، از آن چيزهائى است كه هيچ شكى در بدى آن نمىباشد .\r\nاين الفاظى است كه سيد مرتضى عينا در كتاب ذخيره آورده است و يا بيشتر آنها را ذكر كرده است .\r\nپس اگر بگويند : هريك از ما ، از رسيدن به آنچه مىخواهد انجام يابد ، سود و شادمانى به او مىرسد ، و با از دست رفتن آن ، اندوه و زيانى به او مىپيوندد ، و براى همين ، چنان كه گفتيد ، اين‌گونه تكليف كردن از او بد است .\r\nگفته خواهد شد : اين سخن به زيان شما است ، به مانند پيش شخص نهادن غذائى كه او آن را نمىخورد ، و روگردان شدن از غذائى كه آن را مىخورد پس شايسته نيست اين مثل را براى تكليف كردن خداوند برتر از همه چيز كه از انجام يافتن كارى سودى به او نمىرسد ، و از انجام نشدنش زيان نمىبيند ، پايه قرار دهند .\r\nو به همين گفتار ، پاسخ كسى را مىدهيم ، كه مىگويد ، تكليف كردن كسى كه خداوند مىداند ، او از انجام دادن تكليف ، سرپيچى مىكند بد است ، آنچنان كه از ما بد است شمشير را به كسى بدهيم كه مىدانيم خودش را و فرزندانش را خواهد كشت ، و از دادن شمشير به كسى كه مىدانيم با آن كسى را خواهد كشت كه سزاوار كشتن است ، رو بگردانيم ؛ به اين‌كه مىگوئيم : تكليف كردن ، از سودى كه به شخص تكليف‌كننده مىرسد ، تهى نيست ؛ و در ميان جاهائى كه برخورد داريم ، به راستى نمونه‌اى براى تكليف كردن خداوند برتر از همه چيز ، وجود ندارد .\r\nو بنابراين رواست خداوند كسى را در آن روزى كه مىداند فرمانبردارى نخواهد كرد ، به كارى تكليف كند ، و در آن روزى كه مىداند فرمان خواهد برد ، به آن كار تكليف نكند ؛ و بنابراين نيز ، رواست خداوند كافر را - هرچند بداند كه اگر او را زنده نگهدارد ، ايمان خواهد آورد - بميراند و اين سخن با گفتار ابو على سازگار نيست .\r\n\r\n","description":"","footnote":"","page_name":" 380 ","page_number":506},
  {"content":"\r\n\r\nدليل بر درستى گفتار ، آن است كه خود تكليف كردن ، نيكوئى كردن است ، و واجب نيست ؛ اما در اين‌كه رواست خداوند كسى را كه مؤمن است و كافر خواهد شد زنده نگهدارد ، هيچ گفتگوئى ميان ايشان نيست .\r\nو بنا به روش ما چنان‌كه - اگر خدا بخواهد - در موافات « 1 » روشن خواهيم كرد اين سخن نادرست است .\r\nو نمىتوان گفت : تكليف كردن ( روز ) دوم نسبت به تكليف كردن روز نخست مهربانى مىباشد « 2 » و براى همين تكليف كردن دوم واجب است .\r\n\r\n\r\n","description":"","footnote":"\r\n( 1 ) الموافات عند بعض المرحبهء ان الوعد و الوعيد لا يتوجهان الا ان يوافى يوم القيمه بايمان و كفر ( فرهنگنامهء اصطلاحات كلامى ص 231 ) و خلاصهء اين عبارت آن است كه بر طبق قانون موافات كه مرحبهء به آن قائل مىباشند پس از آن‌كه هركسى در قيامت به پاداش يا كيفر رسيد معلوم خواهد شد چه كسى مشمول وعد يا وعيد بوده است .\r\n( 2 ) در اينجا به مطلب پيش بازگشت شده است كه گفت رواست خداوند كسى را در آن روزى كه مىداند اطاعت نخواهد كرد تكليف بكند ، و در آن روزى كه مىداند فرمان خواهد برد ، تكليف نكند .\r\nو تمام اين مطالب مربوط به مناظره‌اى است كه ما بين على بن اسماعيل ابو الحسن اشعرى و استادش ابو على جبائى معتزلى اتفاق افتاد . اشعرى از استادش پرسيد ، اگر سه برادر باشند ، يكى مؤمن و نيكوكار ، ديگرى كافر و بدكار ، سومى كودك و صغير و هرسه بميرند چه حالى خواهند داشت ، جبائى گفت آن يكى كه زاهد است داراى درجات است ، دومى كه كافر است در دركات است ، سومى كه كودك است ، اهل سلامت است ؛ اشعرى پرسيد اگر كودك بخواهد از درجات بالا رود آيا او را مىگذارند ، جبائى گفت نه ، به او مىگويند برادرت كارهاى خوب زياد انجام داد تا به اين درجات رسيد ، و تو آن كارها را نكرده‌اى اشعرى گفت ، اگر كودك بگويد ، از من كوتاهى نشده است ، تو مرا زنده نگذاشتى و بر فرمانبردارى توانا نكردى ، جبائى گفت آفريدگار به او مىگويد مىدانستم اگر زنده مىماندى گنه‌كار مىشدى ، و سزاوار كيفر دردناك مىگرديدى و صلاح تو را در نظر گرفتيم ، اشعرى گفت ، اگر برادر كافر پرسيد ، پروردگارا حال مرا هم مىدانستى ، پس چرا صلاح او را در نظر گرفتى و مرا در نظر نداشتى ، جبائى به او گفت تو ديوانه‌اى ، اشعرى گفت ديوانه نيستم ، خر شيخ در جا ماند ، تاريخ الفلسفة الاسلاميه ، عبده الشمالى ، بيروت 1965 .\r\n","page_name":" 381 ","page_number":507},
  {"content":"\r\n\r\nنادرستى اين سخن از آن روى است ، كه نمىشود مهربانى كردن پس از تكليف كردن به كارى باشد كه نسبت به انجام دادن آن ، مهربانى مىشود ، بلكه بايد پيش از آن باشد ؛ و نمىشود براى خود همين تكليف كردن ، مهربانى باشد ؛ زيرا تكليف كردن ، فراهم نمودن زمينه براى انجام يافتن كار است ، و فراهم كردن زمينه جدا از مهربانى كردن است ، پس چيزى جز اين نمىماند كه گفته شود ، تكليف كردن دوم ، از اين رو واجب است كه دست‌يابى ، بر از ميان بردن زيان حاصل از شكنجه يافتن را فراهم مىكند ، و اين هم واجب نيست ؛ زيرا شخص تكليف‌شونده از سوى خودش شكنجه را براى خود پديد آورده است ، و حال آن‌كه او مىتوانست سزاوارى آن را براى خود فراهم نياورد ؛ و ميان كسى كه دست داشتن بر از ميان بردن زيان را به وجود آورد ، و يا كسى كه دست داشتن بر فراهم كردن شايسته شدن پاداش را فراهم كند ، هيچ تفاوتى نمىباشد .\r\nو دليل خوبى زنده نگهداشتن كسى كه اكنون مؤمن است ، و خداوند مىداند كه او كافر خواهد شد ، به عينه همان دليل خوبى تكليف كردن كسى است كه خداوند مىداند ، از آغاز كافر خواهد بود ، و آن دليل ، اين است كه با تكليف كردن شخص دوم ، سود ديگرى دست‌رس او گذاشته مىشود ، كه جز با اين تكليف كردن به آن سود نمىتوان رسيد ، و انجام دادن تكليفى را فراهم مىكند ، كه فراگير پاداش است ، و آن پاداش را از پيش خود سزاوار مىگردد .\r\nو اين‌كه گفتيم : اين مسأله به روش ما درست نيست ، براى آن دليلى است كه پس از اين اگر خدا بخواهد آشكارش خواهيم كرد .\r\n\r\n","description":"","footnote":"","page_name":" 382 ","page_number":508},
  {"content":"\r\n\r\n\r\nفصل در اين‌كه زمان تكليف شدن بايد گسسته شود ، و پايان بيابد .\r\nتكليف شدن ، ناگزير ، بايد گسسته گردد ، و پايان بيابد ؛ زيرا آشكار كرديم كه آنچه از تكليف كردن خواسته مىشود ، دست‌رس گذاشتن پاداش است ، پس اگر تكليف شدن پايان نداشته باشد ، هرآينه آنچه از تكليف كردن خواسته شده در هم مىشكند .\r\nو ما اين را از آن رو گفتيم كه از اين دو بيرون نيست : يا تكليف شدن گسيخته مىشود ، تا پاداش گرفتن پس از آن باشد ، و يا اين‌كه پاداش گرفتن هم‌زمان با تكليف شدن است .\r\nنمىشود پاداش گرفتن هم‌زمان با تكليف كردن باشد ؛ زيرا در خور پاداش گرفتن اين است كه بدون آميختگى از هر تيرگى باشد . تا وادار كردن ، به برخود هموار كردن دشوارىها كار خوبى باشد .\r\nپس اگر دادن پاداش ، هم‌زمان با تكليف كردن باشد ، و با آن‌كه انجام دادن تكليف ، بدون دشوارىها نيست ، پس بدان مىكشد كه پاداش بر آن روى كه سزاوارى آن فراهم شده ، داده نشود ، و اندوهها ، و زيان‌ها با آن همراه باشد .\r\nو نيز اگر پاداش دادن با تكليف كردن هم‌زمان باشد بدان مىكشد كه شخص\r\n\r\n","description":"","footnote":"","page_name":" 383 ","page_number":509},
  {"content":"\r\n\r\nتكليف‌شونده از انجام دادن فرمان ، ناچار و ناگزير باشد ؛ زيرا سودهاى بزرگ شخص را به انجام دادن كارى كه آن سودها را فراگير است ، ناچار مىكند ؛ و براى همين است كه مىگوئيم ، بايد ميان پاداش دادن تا هنگامى كه در آن تكليف داده مىشود ، زمانى دراز باشد ، تا شخص تكليف‌شونده ، از حد ناچارى بيرون برود .\r\nپس اگر بگويند : اين سخن ، آنچه را گفتيد كه شخص تكليف‌شونده پس از فرمان بردن سزاوار گرفتن پاداش مىشود ، در هم مىشكند .\r\nخواهيم گفت : آن را در هم نمىشكند ؛ زيرا زمان دوم ، سزاوار گرفتن پاداش مىشود ، ليكن در همان زمان به او داده نمىشود ، بلكه تا هنگامى كه شخص تكليف شونده از ناچارى بيرون رود ، پس مىافتد ؛ و ناشدنى نمىباشد ، كه در پرداختن آنچه بايد داده شود ، چيزى روى دهد كه آن را پس بيندازد ، و پس افتادنش شايستگى را از ميان نمىبرد ، آنچنان كه سرپرست كودك بىپدر ، اگر بداند ، يا بيشتر گمان برد كه گرفتن دارائى كودك بىپدر ، از كسى كه بر ذمهء اوست ، و زمانى دراز در اختيار او بوده ، و با گرفتن اين دارائى او از ميان مىرود ، بايد او را به خود واگذارد ، و پس بيندازد ؛ و پس انداختن آن ، سزاوارى گرفتن دارائى را از ميان نمىبرد .\r\nو چون پرداختن پاداش ، دنبال تكليف كردن ، ناچارى فراهم مىكند ، بايد پس بيفتد ، و براى سودى كه در اين زمان از دست مىرود ، بايد پاداش را بيشتر كنند .\r\nپس با اين سخنان ثابت شد كه روا نيست ، دادن پاداش در زمان تكليف كردن باشد ، و نه آن‌كه دنباله و پيوسته به آن باشد .\r\nو همانا سودهاى بزرگ كنونى ، تكليف‌شونده را به انجام دادن تكليف ناچار مىكند ؛ زيرا چنين فراهم مىكند كه براى همان سودها تكليف را انجام بدهد ، نه براى روىهائى كه شايستگى گرفتن پاداش به آن فراهم مىگردد ؛ و انجام دادن تكليف براى سود ، فرمان‌بردارى را از سزاوار شدن پاداش ، به كلى بيرون مىبرد ؛ و اين درهم شكستن ، آن چيزى است كه از تكليف كردن ،\r\n\r\n","description":"","footnote":"","page_name":" 384 ","page_number":510},
  {"content":"\r\n\r\nخواسته شده است .\r\nاما اندازهء زمانى كه بايد ، زمان تكليف كردن را از زمان دادن پاداش ، جدا گرداند ، به حكم عقل اندازه گرفتنى نمىباشد ، بلكه برابر با اندازه‌اى است كه خداوند برتر از همه چيز آن را مىداند ؛ و به راه اجمال چنين دانسته مىشود كه بايد زمان درازى بگذرد ، و با درنگ و بدون شتاب باشد .\r\nاكنون كه ثابت شد ، بايد ، زمان تكليف شدن گسيخته گردد و پايان پذيرد ، ما هنگام پايان يافتنش را معين نمىكنيم ، بلكه رويهم رفته آن را لازم مىدانيم ، و مىشود كه چيزى به راه اجمال واجب باشد ، و به همين‌گونه ممكن است چيزى به اجمال ، بد باشد .\r\nو هرگاه از سوى ديگرى جز خداوند برتر از همه چيز تكليف كردن پايان بيابد ، آنچه خواسته شده ، حاصل گرديده است ، و بر خداوند برتر از همه چيز نيست كه آن را پايان بدهد ، و چنانچه از سوى ديگران پايان نيافت ، بر خداوند برتر از همه چيز است كه آن را از ميان بردارد .\r\nو حكم عقل نمىرساند كه از همهء تكليف‌شوندگان با هم ، بايد تكليف برداشته شود ، بلكه اين را بايد از شنيدنىها دانست ، و به حكم عقل رواست كه پاره‌اى از تكليف‌شوندگان پاداش بگيرند ، و در همان زمان ديگران مكلف باشند . و همهء گروه مسلمانان بر آن گرد آمده‌اند كه خانهء پسين جاى پاداش گرفتن است .\r\nاما دربارهء فرشتگان ، آنچه از كيش مسلمانان آشكار است ، اين است كه آنان نيز ، در همان زمان تكليف شدن ، پاداش مىيابند ؛ و همانا سيد مرتضى خدايش بيامرزاد در اين شك كرده ، و گفته است ، مىشود كه فرشتگان در زمانى كه پاداش مىيابند ، تكليف شوند ؛ زيرا گرد آمدن گروه مسلمانان بر پايان يافتن تكليف ، دربارهء آدميان ، حاصل شده است ، نه فرشتگان ، و اگر اين سخن درست باشد ، آنچه دربارهء فرشتگان آمده كه در جهان پسين پاداش مىيابند ، و كيفر مىشوند ، بايد تأويل شود ، به اين‌كه آنان در آن جهان داراى شهوت‌ها ، و شادمانىها و خوشىها مىباشند .\r\n\r\n","description":"","footnote":"","page_name":" 385 ","page_number":511},
  {"content":"\r\n\r\nگسيختن تكليف رواست با دور شدن عقل از شخص يا به مردن يا جز آن باشد .\r\nاما كسانى كه از پس همهء تكليف‌شوندگانند ، رواست ، به مردن يا نابود شدن ، يا دور شدن عقل ، تكليف از آنان برداشته شود . و گاهى دربارهء آنان كه پسين تكليف‌شوندگان مىباشند ، گفته شده است ، كه روانيست ، با ميراندن و نابود كردن ، با هم ، تكليف را از آنان بردارند ؛ زيرا بنابراين يكى از آن دو بيهوده خواهد بود .\r\nاما دربارهء نابود كردن جوهرها ، به حكم عقل ، نه چيزى هست كه برساند رواست نابود گردند ، و نه آن‌كه نابودشدنى نباشند ، بلكه هردو ، به حكم عقل روا مىباشد ، و به شنيدنىها بازگشت مىكند .\r\nو چون از شنيدنىها دانسته شده كه جوهرها « 1 » ، نيست مىشوند ، سپس دانسته‌ايم كه هرچه ماندنى باشد جز با روى دادن ضدش نابودشدنى نمىباشد پس اين را هم خواهيم دانست كه نابودى ، صفتى است كه خداوند ، جوهرها را با آن نيست مىگرداند .\r\nپس اگر بگويند : چنانچه روا باشد كه به حكم خرد هميشه جوهرها بايد موجود باشند بدان مىكشد كه براى خداوند برتر از همه چيز همانند باشند .\r\nخواهيم گفت : بدان نمىكشد ؛ زيرا خداوند برتر از همه چيز با موجودات به اين ناهمسان است كه او بدون هيچ علتى و بدون هيچ پديدآورنده‌اى ، بلكه به صفت وجوب كه آن را در خود دارد ، و يا بنابر ناهمسازى عقيده كه در اين‌باره هست ، اين صفت از خودش پديد مىآيد ، او موجود است ، و جوهرها چنين نيستند ؛ زيرا ، اگرچه آنها بايد موجود باشند و پس از آن‌كه موجود شدند هميشه بايد باشند ، اما رواست در آغاز موجود نگردند ، به اين‌كه آفريننده پديد آوردن آنها را برنگزيده باشد ، تا در زمان‌هاى آينده ، هميشه موجود باشند ، بلكه در زمان‌هاى آينده هميشه\r\n\r\n\r\n","description":"","footnote":"\r\n( 1 ) جوهرها يعنى ذرات ماده\r\n","page_name":" 386 ","page_number":512},
  {"content":"\r\n\r\nنيست باشند ، و بدان نمىكشد كه همانند با خداوند برتر از همه چيز باشند .\r\nپس اگر بگويند : آيا شما نگفتيد چيزها ، به حكم عقل ، ضد دارند ؛ زيرا درخور كسى كه توانا بر كارى باشد اين است كه بر ضد آن هم توانا باشد ، تا بتواند در كار خود يكى را برگزيند .\r\nگفته خواهد شد : اگر آن كار ضدى داشته باشد ، بايد كسى كه بر آن كار توانا مىباشد ، بر ضدش هم توانا باشد ، و هرگاه ضدى برايش دانسته نشده باشد ، چنين چيزى واجب نيست ؛ آيا نمىبينى ميان انواع موجودات چيزهائى هستند كه ضد ندارند مانند چسبيدن جوهرها به يكديگر و فشار ، و انديشيدن ، و جز آن ، و براى بر گزينش شخص توانا همين بس است كه بتواند كارى را بكند يا نكند ، زيرا شخص توانا از كسى كه ناگزير ، يا ناچار است ، به همين جدا مىگردد ، جز آن‌كه هرچند خرد ، موجود ماندن و نماندن جوهرها هردو را روا مىداند ، اما از شنيدنىها و دليلهائى كه به گرد آمدن مسلمانان ، بر آن ، استوار مىگردد ، ما دانسته‌ايم كه جوهرها نابود مىشوند ؛ و همانا مسلمانان بر اين گرد آمده‌اند كه خداوند برتر از همه چيز ، جوهرها را نابود مىگرداند ، و آنها را دوباره به هستى باز مىگرداند .\r\nو به ناسازگارى كسانى كه در آن گفتگو دارند ، نبايد نگريست .\r\nو نيز گفتار خداوند همين را مىرساند ، كه فرموده است :  « هُوَ الْأَوَّلُ وَ الْآخِرُ »  و همان‌گونه كه او نخستين همه است و چيزى با او موجود نبوده است ، همچنان بايد او پسين همه باشد و چيزى با او موجود نباشد .\r\nجز آن‌كه ما از راه اجماع دانسته‌ايم كه بهشت و دوزخ ، هميشگى هستند و نابود نمىشوند ، و بنابراين بايد ، پيش از درآمدن آفريدگان به بهشت و دوزخ ، خداوند برتر از همه چيز ، در هستى يگانه و يكتا باشد .\r\nو از اين برمىآيد كه جوهرها و همهء موجودات ديگر بايد نابود شوند و نيز به سخن خداوند بر اين استدلال شده كه فرموده است :  « كُلُّ مَنْ عَلَيْها فانٍ »  .\r\nگفته‌اند : نابودى براستى ، همان نيستى است ؛ پس هرگاه چنين باشد كه نابود شدن پاره‌اى از جوهرها ، بنابر آنچه آشكار خواهيم كرد ، نيست شدن همگى\r\n\r\n","description":"","footnote":"","page_name":" 387 ","page_number":513},
  {"content":"\r\n\r\nرا فراهم كند ، خواهيم دانست كه جهان نابود خواهد شد ، هرچند در آيه با خردان ، اراده شده باشند .\r\nبر اين استدلال عيب‌جوئى كرده‌اند كه نابودى نيستى نمىباشد ، و معنيش از هم جدا شدن و پراكنده گرديدن پاره‌هاى چيزها است ، آنچنان كه شاعر گفته است :\r\n يا ابنى اميه انى عنكما عان * و ما العنى غير انى مرعش فان \r\nاى دو پسر اميه ، من از شما در رنجم ، و رنج ديدن جز براى اين نيست كه لرزان و نابودشونده مىباشم .\r\nاز آن پاسخ گفته‌اند : كه اين مجازگوئى است ، و معنى براستى آن ، نيست گرديدن است ، و شاعر مىخواسته بگويد كه به نيست شدن نزديك گرديده‌ام چنانچه پير كلانسال را مىگويند ، مرده است .\r\nو نيز مىشود كه او مىخواسته بگويد : توانائى و نيرويم از دست رفته است ، و براى كوتاه كردن سخن از آن انداخته است .\r\nو نيز ديگر چيزى كه اين را استوار مىگرداند ، آنچه در آيه اراده گرديده ، نيست شدن است ، گفتار خداوند است كه مىفرمايد :  « وَ يَبْقى وَجْهُ رَبِّكَ ذُو الْجَلالِ وَ الْإِكْرامِ »  .\r\nپس اگر از فنا نيستى خواسته نشده باشد ، استثنا كردن ، معنى نخواهد داشت .\r\nپس اگر بپرسند : چرا گفتيد جوهرها جز به ضدشان نيست نمىشوند ؟\r\nخواهيم گفت : زيرا ثابت شده است كه جوهرها موجود مىمانند و هرچيزى ماندگار گردد ، جز با ضدى كه بر آن روى دهد نيست نخواهد گرديد .\r\nپس اگر بگويند : دليل بياوريد كه جوهرها مىمانند .\r\nخواهيم گفت : هريك از ما مىداند ، خودش همان است كه ديروز بوده است ، و در اين هيچ شكى بر او در نمىآيد ، و همانا ما آشكار كرديم كه زنده ، همين همهء ساختمان فراهم شده از جوهرها روى هم است ، و چون ثابت شد كه جوهرهاى موجود\r\n\r\n","description":"","footnote":"","page_name":" 388 ","page_number":514},
  {"content":"\r\n\r\nزنده ، رواست موجود بمانند ، موجود ماندن همهء جوهرها نيز ثابت شده است ؛ زيرا آنها همانند يكديگرند .\r\nو نيز آشكارا دانسته شده است كه بسيارى از اجسام بيجان همانهايند كه ديروز آنها را ديده‌ايم ؛ علاوه بر آن اگر وجود جوهرها تازه‌بتازه شود ، ستودن و نكوهيدن اشخاص ، بد خواهد بود ؛ زيرا ستودن و نكوهش كردن در زمان دوم انجام يافتن كار ، خوب است ، و اگر چنين بينديشيم كه وجود جوهرها تازه بتازه مىشود ، كسى كه ستوده مىشود ، يا نكوهش مىگردد ، جز آن كس خواهد بود كه كار انجام داده است « 1 » .\r\nو كسى نمىتواند بگويد : وجود جوهرها به جاى مىماند ، اما بدين‌گونه است كه خداوند برتر از همه چيز لحظه‌به‌لحظه هستى آنها را تازه بتازه مىكند ؛ زيرا اين سخن از آن رو نادرست است كه بنابراين بايد جسمى كه در بغداد به وجود آمده لحظهء دوم در چين پديد آيد ؛ زيرا اگر هستيش به خداوند برتر از همه چيز وابسته باشد ، روا خواهد بود كه در چين پديد آورده شود ، آنچنان كه در آغاز آفرينش درست مىباشد ، و آنچه آشكار است به جز اين است .\r\nپس اگر بگويند : شما همين را زمان سوم روا مىدانيد به اين‌كه لحظهء دوم نيست گردد و زمان سوم در چين پديد آيد ، پس ميان زمان دوم و سوم در اين باب ، چه تفاوتى موجود است .\r\nخواهيم گفت : ما اين را چنين روا مىدانيم كه ميان دو زمان ، نيستى درآيد ، پس هرگاه در زمان دوم نيست باشد ، از هستى بيرون رفته است ، و رواست زمان سوم آن را در چين يا جاى ديگر به وجود آورند .\r\nو كسى كه در اين عقيده ناسازگارى دارد ، بايد اين را بپذيرد كه جسم هيچگاه نيست نمىشود ، و اين نشدنى مىباشد .\r\n\r\n\r\n","description":"","footnote":"\r\n( 1 ) مطالبى كه در اين‌جا ذكر شده بر خلاف آنست كه در فصل اثبات واجب و تجدد اجسام در اول كتاب گذشت . مگر آن‌كه در آنجا نوبه‌نو شدن جسمها را با دقت عقلى سند گرفته باشد و در اين‌جا به موجود ماندن آن‌ها ، در نظر عموم مردم و عرف ، توجه داشته باشد .\r\n","page_name":" 389 ","page_number":515},
  {"content":"\r\n\r\nو نيز اگر خداوند برتر از همه چيز ، جوهرها را زمان از پس زمان نوبنو كند ، بايستى او ، بودن‌ها را هم « 1 » تازه‌بتازه كند ؛ زيرا كسى كه چيزى را داراى صفتى مىگرداند ، و دارا شدن اين صفت به واسطهء صفتى حقيقى و ذاتى نباشد ، بايد او خود اين صفت را هم بيافريند ، و حال آن‌كه دانستيم كه ما مىتوانيم سوئى را برگزينيم ، و از آن سو به سوى ديگر برويم ، و بنابر آنچه آنان گفتند بايد در اين‌كه سوئى هستيم ناچار باشيم ، و ما جز اين را دانستيم .\r\nپس اگر بگويند : آيا روا نيست جوهرها به زمانى برسند كه بايد نيست گردند ، و همين زمان به مانند زمان دوم از هستى آوازها است كه بايد در آن نيست گردند .\r\nگفته خواهد شد : هستى هرچيزى از يك زمان درگذرد ، درستى موجود ماندنش در تنگناى زمانها ، نخواهد بود ؛ زيرا چيزى نيست كه سبب شود از آن زمان در نگذرد ؛ و به همين دليل دانستيم كه موجود ديرينهء برتر از همه چيز بر كارهاى بىپايان توانائى دارد ، و هرگاه توانائى از يك گونه كار يا از يك زمان ، يا يك جا در گذرد ، بايستى كارى را كه مىتواند انجام بدهد ، شمار نداشته باشد ؛ و چون وجود جوهر از يك زمان در مىگذرد ، از تنگناى زمان خواهد درگذشت .\r\nو سيد مرتضى خدايش بيامرزاد ، در پايان درسش ، در اين شك داشت و مىگفت ، اين استقراء است ، و گمان بيشتر بر آن است كه اين سخن درست باشد ، پس مىتوان همين را دربارهء توانائى نيز آورد ، و گفت كه وابستگى داشتن آن به كارهاى بىپايان واجب نيست ، مگر آن‌كه ، در گذشتن توانائى از كارهاى پايان‌پذير ، بدون دليل ديگر باشد .\r\nپس بايد ، هرچيزى از يك زمان در گذرد همين اثر را داشته باشد ؛ و ما در گذشته‌ها ، آشكار كرديم كه توانائى بايد ، به كارهاى بىپايان وابستگى يابد .\r\nپس اگر بگويند : آيا هر چيزى با نيست شدن چيز ديگرى كه به آن نيازمند است ،\r\n\r\n\r\n","description":"","footnote":"\r\n( 1 ) اكوان : ساكن بودن ، متحرك بودن ، يكى بودن ، پراكنده بودن .\r\n","page_name":" 390 ","page_number":516},
  {"content":"\r\n\r\nنابود نمىگردد ؛ مانند دانائى كه با نيست شدن زندگى نابود مىگردد ، هرچند ضدى نداشته باشد ، پس آيا مانند همين را در جوهرها نمىگوئيد ؟\r\nگفته خواهد شد : جوهرها براى موجود بودنشان ، به صفتى نياز ندارند و به اين نياز دارند كه داراى بودنها « 1 » شوند ، جز آن‌كه بودنشان بدون داشتن يكى از صفات نوعى حقيقى نمىباشد ، پس كسى كه نابود شدن بودنها را بر مىگزيند ، مىگويد وجود آنها با تضاد ، و همانندى كه ميانشان هست ، مىشود كه موجود بمانند و نمىشود جوهرها ، از بودنها تهى باشند ، تا بودنها نيست گردند .\r\nو سيد مرتضى ، چون در مورد ماندن بودنها ، شك نموده است ، در ثابت كردن صفت « فنا » نيز شك كرده و روا دانسته است كه با نيست شدن بودنها ، جوهرها نيز نابود گردند .\r\nو كسى كه مىگويد : بودنها موجود نمىمانند بر آن است كه نيست شدن جوهرها ، به صفتى كه نابودى باشد « 2 » نياز ندارد .\r\nاما كسى كه مىگويد ، جوهرها به صفت ماندگارى موجود مىمانند ، و خود اين صفت موجود نمىماند ، او بر آن است كه با نيست شدن صفت ماندگارى ، جوهرها ، نابود مىشوند ، و پيش سيد مرتضى ، خدايش بيامرزاد ، ماندگارى صفتى نيست ، و اين كه مىگوئيم ، چيزى ماندگار است اين را مىرساند كه وجودش پيوسته است ، و چيزى كه موجود مىماند صفتى ندارد ، كه به صفت ماندگارى تكيه داشته باشد ، و اگر ماندگارى صفت وجودى باشد ، بايد درست باشد كه در آغاز وجود داشته باشد ؛ زيرا چيزى كه روا مىگرداند عرض به چيزى وابستگى يابد جايگيرى آن چيز است ، و جايگيرى در آغاز وجود داشته است ، و از اين بر مىآيد كه بايد جوهر در آغاز موجود شدن ، داراى صفت ماندگارى باشد ، و چنين چيزى نادرست است .\r\n\r\n\r\n","description":"","footnote":"\r\n( 1 ) اكوان اربعه\r\n( 2 ) فناء\r\n","page_name":" 391 ","page_number":517},
  {"content":"\r\n\r\nاما چگونگى نيست شدن جوهرها ، اين است كه هرگاه پاره‌اى از نيستى بدون جا ، پديد آيد ، همهء جوهرها را نيست مىگرداند ؛ زيرا هرچيزى هنگامى كه به خودى خود ، داراى صفتى باشد كه نيستى پديد آورد ، چيزهاى ديگر را نيست مىگرداند « 1 » .\r\nسپس به همان گونه كه خود آن چيز پديد آمده بود نيستى پديد مىآيد و\r\n\r\n\r\n","description":"","footnote":"\r\n( 1 ) براى آشنا شدن ذهن با اين مطالب بايد به نكته‌اى توجه نمود كه بنابر آنچه در كتب كلامى و ملل و نحل ذكر شده و ارسطو در علم الطبيعه به توضيح قسمتى از آن پرداخته و اين جانب در چند مقاله و از جمله مقاله‌اى است كه در مجموعهء مقالات منطقى از انتشارات مك گيل در تهران به چاپ رسيده است .\r\nاز قديم دو مشكل بزرگ ذهن فلاسفه را به خود مشغول نموده كه يكى مشكل عقد قضيه و ديگرى هست و نيست شدن اشياء است و اين دو مشكل مرتبط به يكديگر مىباشند .\r\nمشكل عقد قضيه اين بود كه مثلا وقتى مىگوئيم انسان موجود است اين قضيه مشتمل بر سه جزء مىباشد ، موضوع ، محمول ، و چيزى كه رابط ميان آن دو باشد .\r\nبنابراين براى بعضى اين تصور پيش آمده كه هريك از اين سه جزء بايد در خارج مصداقى داشته باشد ، و الا همهء اين تصورات و خود قضيه كاذب خواهند بود ، و از اين جهت همهء محمولات ذهنى را عرض عينى يا جواهر عينى تصور كرده و براى آنها در خارج مصداقى قائل شده‌اند و حتى تضاد را هم از تناقض نتوانسته‌اند جدا نمايند ، مثلا هنگامى كه گفته شود جسم ماندگار است يا نابود است پاره‌اى از مردم چنين مىپنداشته‌اند كه فنا و بقا هم در خارج داراى مصداقى هستند كه غير از وجود خود جسم است ، و آنها در جسم حلول مىكنند .\r\nراجع به مشكل دوم كه هست و نيست شدن است بعضى چنين مىپنداشته‌اند كه چون طبق اصل مسلم فلسفى انقلاب هستى به نيستى يا عكس محال است ، پس خود ماهيات اشياء بايد حقايقى ثابت و دائمى باشند كه صفت هستى و نيستى پىدرپى بر آن عارض مىكردند ، اگر صفت هستى غلبه نمود صفت نيستى را از آن بر طرف مىكند ، و به عكس گاهى صفت نيستى هستى را بر طرف نموده و جاى آن را مىگيرد ، بنابراين تضاد را از تناقض فرق نمىگذاشته‌اند و با آن‌كه اعتقاد سيد مرتضى در اين اشياء محققانه ذكر شده و عقيدهء شيخ طوسى هم در بسيارى از جاهاى خود اين كتاب يا در كتاب اقتصاد با مطالب اينجا تفاوت داشته و محققانه است ، اما در اين جا جنبهء كلامى بيشتر به خود گرفته است . و در عين حال از سخنان شيخ در اين جا بر مىآيد كه نيستى خاصيت ذاتى جواهر است و نيازى به نيست‌كنندهء خارجى ندارد پس فنا را نقيض بقا گرفته است نه ضد وجودى آن .\r\n","page_name":" 392 ","page_number":518},
  {"content":"\r\n\r\nجوهرها را نيست مىكند ، و آن پاره از نيستى هنگامى كه بدون جا پديد آمده و به هيچ چيز وابستگى نداشته باشد ، به خودى خود داراى صفتى است كه نابودى جوهرها را فراهم مىكند ؛ پس شرط نابود شدن جوهرها و چيزى كه آن را نابود كند پديد آمده است ، و براى نيست شدن آنها چيزى نمانده است كه چشم به راهش باشيم .\r\nو نيست كردن پاره‌اى از سياهى همهء پاره‌هاى سفيدى را هنگامى كه نيستى بر آن روى مىدهد ، و جاى سياهى و سفيدى يكى باشد ، به همين گونه است .\r\nپس اگر بگويند : چرا نيستى به پاره‌اى از جوهرها ويژگى نيابد و در آن حلول نكند ؟\r\nگفته خواهد شد : نمىشود ، اين ويژگى براى پاره‌اى از جوهرها حاصل شود ؛ زيرا چنين فراهم خواهد شد كه هستى و نيستى يك جا گرد آيند . و گرد آمدن آنها در يك جا براستى نيست كردن آنها يكديگر را در هم مىشكند .\r\nپس اگر بگويند : چرا پاره‌اى از نيستى ، كه بدون جا پديد مىآيد به نيست كردن جوهرهائى كه برابرش باشند ، ويژگى نمىيابد .\r\nگفته خواهد شد : چنين چيزى نمىشود ، زيرا سبب مىگردد كه نيستى به همان سوى ، ويژگى بيابد ، و به مانند جوهر باشد ، و نشدنى است كه نيستى به بودن ، بود گردد ؛ زيرا بودن به جاى نياز دارد ، و نمىشود بودن در نيستى حلول كند ، زيرا نيستى جائى را نمىگيرد ، و حال آن‌كه هرچيزى در آن صفتى حلول كند بايد خودش جائى را بگيرد .\r\nپس اگر بگويند : چرا نابودى به خودى خود به پاره‌اى از سوىها ويژگى نيابد تا نيازى به صفت در سوى بودن « 1 » نداشته باشد .\r\nگفته خواهد شد : اگر چنين باشد ، بايد جوهر به عكس صفت نابودى خود ، باشد ؛ زيرا اثر ضد يكديگر بودن ، همين را فراهم مىكند ، پس چگونه مىشود جوهر با نابودى ، در صفت يكسو بودن همسان باشد .\r\n\r\n\r\n","description":"","footnote":"\r\n( 1 ) اقسام بودن كه اكوان اربعه نام دارد در زيرنويس صفحات قبل ذكر شد .\r\n","page_name":" 393 ","page_number":519},
  {"content":"\r\n\r\nو نيز اگر چنين باشد سبب مىشود كه دو ذات ، داراى يك صفت باشند ، و چگونگى سزاوارى آن صفت هم در آنها يكى باشد ، و حال آن‌كه در يكى از آن دو ، سزاوارى اين صفت به خودى خود است ، و در ديگرى براى وجود علتى حاصل شده است ، و چنين چيزى نشدنى است .\r\nو نيز اگر نابودى از اين جهت كه برابر با جوهر ، به سوئى اختصاص يافته و در آن سوى مىباشد ، جوهر را نابود سازد ، و با اين كه مىدانيم مىشود كه جوهر در سوى ديگرى برابر با نابودى موجود باشد ، پس بنابراين گفتار ، بايد جوهر با صفت نابودى نابود گردد ، ( و از لحاظ ديگر ) چنانچه درست باشد كه جوهر از جائى به جائى ديگر برود ، در اين كه با روى دادن ضدش نبايد نيست گردد ، بايد به مانند عرض‌ها باشد .\r\nپس اگر بگويند : دليل بياوريد ، كه مىشود جوهرها دوباره از نيستى به هستى بازگشت داده شوند .\r\nخواهيم گفت : هرگاه درست باشد كه جوهرها در هر زمانى ، يا در چيزى كه به مانند زمان تصور شود ، وجود پيدا كند ، و روا باشد از راه پيوستگى هميشه موجود باشد پس روا خواهد بود دوباره هم از راه بازگشت يافتن ، وجود پيدا كند ، مگر آن‌كه به ديرينه بودن يا حادث نبودنش بكشاند ، به اين كه در بلاآغاز موجود باشد ، يا ميان بود شدنش با بلاآغاز ، زمانهاى پايان‌پذيرى باشد .\r\nزيرا در آغاز موجود شدنش ، و پيوسته موجود بودنش ، و بازگشت يافتن وجودش ناهمسان نمىباشند ، و موجود ديرينهء برتر از همه چيز هم بر هر كارى توانا مىباشد ، بدون آن‌كه توانائيش به يك هنگام اختصاص داشته باشد ، پس چون چيزى كه بر هست كردنش توانا هست ، به وجودآمدنى باشد ، او هم بر وجود آوردنش ، توانا خواهد بود .\r\nاما چيزى كه ماندنى باشد ، بازگشت دادنش روا نيست ؛ زيرا موجود بودنش ، به يك هنگام ، اختصاص دارد ، و جز در آن هنگام به وجود آمدنى نمىباشد .\r\nو هيچ يك از ما ، آنچه را مىتوانسته است به وجود آورد ، و به جاى ماندنى هم\r\n\r\n","description":"","footnote":"","page_name":" 394 ","page_number":520},
  {"content":"\r\n\r\nبوده است نمىتواند دوباره آن را موجود گرداند ، و نتوانستنش به اين بازگشت دارد كه با صفت توانائى چيزى بازگشت داده نمىشود ، زيرا صفت توانائى هنگامى كه به يك نوع از كار ، در يك جا و يك هنگام وابستگى داشته باشد ، جز به يك پاره از كار وابستگى نمىيابد ، و اگر بازگشت دادن آنچه انجام گرديده روا باشد ، بدان مىكشد كه صفت توانائى اثر ديگرى جز آن‌كه گفته شد داشته باشد .\r\nو بايد درست باشد ، يكى از ما كارهاى بىشمارى را در يك جا و يك هنگام و از يك نوع ، به راه دوباره بازگشت دادن ، انجام بدهد ؛ و توانستن با صفت توانائى در خداوند برتر از همه چيز ، حاصل نيست ، پس بايد روا باشد او آنچه را مىتواند به وجود آورد و ماندنى هم باشد ، آن را دوباره بازگشت بدهد .\r\nو ما گفتيم ، اين روش ، اعتراض‌پذير است ؛ زيرا يكى مىتواند بگويد ، چيزى كه با صفت توانائى به وجود آمده ، چرا روا نباشد ، دوباره بازگشت داده شود ، اما نه به يك توانائى كه اگر بر يك نوع از كار ، در يك جا وابستگى يابد ، آنچنان كه در آغاز گفتيد ، جز يك پاره از كار با آن انجام داده نمىشود .\r\nپس بطور مسلم نگوئيد كه آنچه با صفت توانائى پديد آيد ، بازگشت دادنى نمىباشد ، و من در اين‌باره گفتگو دارم .\r\nاما آنهائى كه بايد دوباره به هستى بازگشت داده شوند ، همه آن كسانى هستند كه حقى از ميان رفته داشته‌اند ، و مرده‌اند ، و آن حق را در اين جهان نگرفته‌اند ، آنان بايد دوباره بازگشت داده شوند ، تا آنچه را بايد دريافت كنند ، بستانند .\r\nسپس حالها در اين‌باره گوناگون است ، كسانى هستند كه سزاوار گرفتن پاداشند و به هر حال بايد بازگشت داده شوند ، زيرا پاداش را در اين جهان نمىتوان بسيار داد ، كه هميشگى و بىآميغ و بدون تيرگى باشد .\r\nو اما كسى كه به جاى زيانى كه به او رسيده سزاوار چيزى گرديده ، رواست در اين جهان ، به اندازه‌اى زياد دريافت كند ، كه بس باشد ، و نمىبايد دوباره به هستى بازگشت داده شود ؛ و اگر در اين جهان ، همه به او داده نشود ، مىبايست او را باز گردانند .\r\n\r\n","description":"","footnote":"","page_name":" 395 ","page_number":521},
  {"content":"\r\n\r\nاما آن كسى كه سزاوار شكنجه است ، نمىبايد بازگشت داده شود ؛ زيرا بخشيدن شكنجه ، به حكم عقل ، كار خوبى است ، و هنگامى كه بخشوده گردد ، دوباره شكنجه دادنش خوب نيست ؛ پس نبايد او را بازگشت دهند ، و ما از راه شنيدنىها دانسته‌ايم كه هركس سزاوار شكنجه باشد ، بازگشت داده خواهد شد .\r\nپس آن كس كه سزاوار شكنجهء هميشگى باشد ، به حكم شنيدنىها به او خواهد رسيد ، و آن كس كه شكنجه‌اش پايان داشته باشد ، نبايد بازگشت داده شود ، مگر آن‌كه به واسطهء فرمانبرداريهايش سزاوار پاداش هميشگى گرديده باشد ، و هنگامى كه بازگشت داده شد ، بسا مىشود كه شكنجه‌اش مىدهند ، و سپس به پاداش هميشگى مىرسد ، و چه بسا شكنجه‌اش بخشوده شده ، و به او پاداش مىدهند ، پس به حكم عقل ، بايد بازگشت داده شود ، زيرا بازگشتن به سزاوار بودن پاداش ، وابستگى مىيابد ، نه به سزاوار بودن شكنجه ، و همانا از راه شنيدنىها دانسته‌ايم كه كودكان و ديوانگان بازگشت داده مىشوند ، و هيچ يك اينها به حكم عقل واجب نيست .\r\nاما چگونگى بازگشت يافتن اين است كه كمترين پاره‌هائى كه با فراهم بودن آنها چيزى زنده مىباشد بايد ، بازگشت داده شود ، و آن پاره‌هائى هستند كه هرگاه ساختمانشان در هم شكند ، از زنده بودن بيرون مىروند .\r\nو به بازگشت دادن پايانهاى بدن ، و پاره‌هاى چاقى نيازى نيست ؛ زيرا زنده با جدا شدن آنها از زنده بودن بيرون نمىرود ؛ و براى اين كه هريك از ما گاهى سزاوار ستودن و نكوهش يافتن است ، و سپس چاق مىشود و از آنچه سزاوار بوده بيرون نمىرود .\r\nو اين پاره‌هائى كه نشان داديم و گفتيم كمترين اندازه‌اى هستند ، كه چيزى با آن زنده مىماند ، روا نيست ، چيز ديگرى جاى آنها باشد ، و نه آن‌كه يك بار زيد ، و بار ديگر عمرو گردد .\r\nو هنگامى كه جاندارى ، جاندارى ديگر را بخورد ، خورنده از آنچه كمترين چيزى كه با آن زندگى باقى مىماند غذا نمىگيرد ، و همان پاره‌هائى را\r\n\r\n","description":"","footnote":"","page_name":" 396 ","page_number":522},
  {"content":"\r\n\r\nكه از روى چاقى فراهم آمده ، يا پاره‌هاى بىجان را غذا مىگيرد ، و براى اين سخن گفتگوئى دراز هست كه شايد در كتاب ديگر ، اگر خدا بخواهد ، آن را مىآوريم .\r\nو همانا از آن رو گفتيم ، همهء اين پاره‌ها بازگشت داده مىشوند ، كه آنچه را زنده مىدانيم به پاره‌ها باز مىگردد ؛ آيا نمىبينى ، هريك از ما را ، ديروز اراده كننده و كودك و جوان دانسته باشند ، مسلم است ، همان كس را زنده مىدانند .\r\nبه جز صفاتى كه اختصاص به خود او داشته باشد ، پس بايد همان پاره‌ها بازگشت داده شوند ، نه جز آنها .\r\nاما آن كسى كه مىگويد ، بايد زندگى بازگشت داده شود ، و رواست پاره‌هاى ديگرى به جاى آنها باشند ، سخنش نادرست است ، زيرا چيزى كه سزاوار پاداش يا شكنجه ديدن مىباشد ، همان زنده است ، نه زندگى ، و زنده بودن موجود زنده ، به پاره‌هايش بازگشت مىكند ، نه به زندگى او .\r\nپس هيچ روئى براى بازگشت دادن زندگى وجود ندارد ، مگر اين كه همان زندگى مختص به همان پاره‌هائى كه زنده بودن موجود زنده ، به آن وابسته است ، و چيزهاى معين و مخصوصى هستند ، بايد بازگشت داده شوند ؛ زيرا نمىشود اين پاره‌ها زنده گردند ، جز با موجود شدن همان‌ها .\r\nو چنانچه پاره‌هاى ديگرى براى زنده شدن اين پاره‌ها جانشين آنها گردند ، بازگشت يافتن زندگى نخست لازم نمىآيد ؛ بلكه زندگى ديگرى جانشين آن زندگى گرديده و جايش را گرفته است .\r\nو اما چسبيدن جوهرها به يكديگر ، نمىبايد بازگشت داده شود ، و سخن گفتن در آن ، از آنچه دربارهء زندگى گفته شد آشكارتر است ، زيرا چسبيدن جوهرها به جاى زندگى بازگشت مىكند « 1 » ، و نمىشود همهء موجود زنده روى هم به چيزى مانند چسبيدن جوهرها به هم ، شناخته شود ، و چسبيدن جوهرها به يكديگر به همه\r\n\r\n\r\n","description":"","footnote":"\r\n( 1 ) جاى زندگى يعنى جاى حلول زندگى كه اندامها و بدن است .\r\n","page_name":" 397 ","page_number":523},
  {"content":"\r\n\r\nروى هم وابستگى ندارد ، همچنان كه بودن‌هاى « 1 » جسم به چسبيدن جوهرها به هم وابستگى ندارد .\r\nسپس دنبالهء اين فصل سيد مرتضى ، خدايش بيامرزاد ، گفتار خودش را به واجب بودن لطف كشانده ، و ما نخست گفتارمان را به آشكار كردن شناختنىها مىكشانيم ، و پس از آن « اگر خدا بخواهد » برابر با آنچه او در كتاب ذخيره آورده است ، به گفتار در لطف مىپردازيم .\r\n« و يارى از جانب خداوند است »\r\n\r\n\r\n","description":"","footnote":"\r\n( 1 ) بودنها يعنى اكوان اربعه كه در زيرنويسهاى قبل ذكر شد .\r\n","page_name":" 398 ","page_number":524},
  {"content":"\r\n\r\n\r\nفصل سخن در دانستنىها است\r\nاين فصل به روشن كردن چيزهائى نياز دارد :\r\nاول : آن كه شناختن چيست ؟\r\nدوم : هنگامى كه چيزى آشكار نباشد ، در چه چيز مىتوان نگريست ، تا آن آشكار شود ؟\r\nو چيزهائى كه بايد در آنها نگريست ، و شرطهائى كه بايد موجود باشند ، و بيان اين كه گردن نهادن « 1 » به سخن ديگرى نادرست است و چيزهاى ديگرى جز اين‌ها .\r\nو ما اين‌ها را در كوتاهترين گفتارى كه شدنى باشد « اگر خدا بخواهد » يادآورى خواهيم كرد .\r\nشناختن همان دانستن است « 2 » ؛ و دانستن آن است كه به آنچه فرا مىگيرند آرامش روان فراهم شود ، و دانش فراهم نمىشود مگر اين كه چيزى بر آن گونه كه هست با آرامش روان باور گردد ، جز آن كه نمىبايد باور كردن را در تعريف\r\n\r\n\r\n","description":"","footnote":"\r\n( 1 ) تقليد\r\n( 2 ) معرفت\r\n","page_name":" 399 ","page_number":525},
  {"content":"\r\n\r\nآورد ، آنچنان كه عرض بودن ، و نوپديد بودن ، و در جاى حلول كردن و جز آن را واجب نيست آوردن « 1 » .\r\nزيرا با آوردن اينها از چيزهاى ديگر جدا نمىشود ؛ و در تعريف چيزى را بايد بياوريم كه با آوردنش از چيزهاى ديگر جدا گردد ، و آوردن آرامش روان آن را از چيزهاى ديگر جدا مىكند ، پس بايد به آوردن همان بس كرد .\r\nدانستن به مانند باور كردن است زيرا اگر مانند آن نباشد روا خواهد بود كسى به چيزى دانا باشد ، هرچند آن را باور نكرده باشد ، يا با آرامش روان آن را باور كرده باشد و بدان دانا نباشد ، و ما جز اين را مىدانيم .\r\nو نيز اگر دانستن از گونهء باور كردن نباشد ، مىبايست ضد آن و يا از نوع ديگرى جز آن باشد .\r\nاگر ضد باور كردن باشد ، گرد آمدنش با آن در يك چيز ، روا نخواهد بود ، و همانا مىدانيم : شخص دانا خودش را چنين مىيابد كه آنچه را مىداند همان را باور كرده است ، پس ضد بودنش نادرست گرديد .\r\nو اگر نوع ديگرى جز آن باشد بايد چيزى يافت نشود كه ضد هردو باشد و هردو را از ميان بردارد .\r\nزيرا اگر چيزى يك ضد داشته باشد با دو چيز كه جز يكديگرند ، و ضد يكديگر نيستند ، نيست نخواهد گرديد ؛ و همانا مىدانيم ، هرچيزى كه زيد را از دانا بودن به چيزى ، بيرون برد ، از باور كردن آن هم بر آن گونه كه هست بيرون مىبرد ، پس راهى نمىماند مگر اين كه از نوع يكديگر باشند .\r\n\r\n( تقسيم علم به ذاتى و اكتسابى )\r\nدانستنىها بر دو گونه‌اند : آشكار ، و به دست آوردنى ؛ دانش آشكار ؛ آن\r\n\r\n\r\n","description":"","footnote":"\r\n( 1 ) اشاره به چند عقيدهء گوناگون دربارهء علم است كه آيا آن عين جوهر نفس يا عارض بر آن است آيا حادث است يا قديم ، حال است و يا غيرحال .\r\n","page_name":" 400 ","page_number":526},
  {"content":"\r\n\r\nاست كه ديگرى آن را در ما پديد آورده باشد ، بر آن گونه كه نتوانيم آن را از خود دور كنيم ؛ و سيد مرتضى دانش آشكار را در آخر به همين تعريف كرده است ، و اين بهتر از تعريفى است كه گفته‌اند : دانش آشكار آن است كه شخص دانا ، هنگامى كه جدا از ديگران زيست مىكند ، با شك كردن ، و مانند كردن چيزها ، نتواند آن را از خود دور گرداند ؛ زيرا آگاهى داشتن به ديارها و رويدادها به همين گونه است ، و حال آن كه اين گونه دانستنىها رواست آشكار ، يا به دست آوردنى باشند ، پس آنچه دربارهء دانش آشكار گفتند درست نمىباشد .\r\n\r\n( اقسام علم ضرورى )\r\nدانش آشكار بر دو گونه است ، يكى آن كه با پيش آمدن سببى حاصل مىشود و اگر آن سبب نباشد پديد نمىآيد ، دوم آن كه در همان آغاز ، با دارا شدن خرد آن را مىدانند .\r\nآنچه از سببى پديد آيد بر دو گونه است : يكى آن كه با پيدا شدن سبب آن هم بايد پديد آيد به مانند دانا شدن به ديدنىها ، با درست بودن خرد و نبودن پوشيدگىها .\r\nدوم : آن كه با پيدا شدن سبب به عادت پديد مىآيد ، و آن بر دو گونه است ، يكى آن كه عادت در آن هميشگى و بدون گوناگونى باشد ، مانند دانا شدن به آنچه گوينده‌اى بدان آگاهى مىدهد ، پيش آن كسى كه مىگويد : دانائى حاصل از سخن گويندگان دانش آشكار است و خداوند برتر از همه چيز آن را در شخص پديد مىآورد ، زيرا با درست بودن شرطهائى كه براى پىدرپى بودن آگاهىدادنها « 1 » لازم است ، بايد آنچه مىگويند باور شود .\r\nو قسم ديگر كه راه عادت در آن گوناگون است ، مانند از بر كردن دانستنىهائى كه درس داده مىشود ، و دانا شدن به صنعتها با كوشيدن در آنها .\r\n\r\n\r\n","description":"","footnote":"\r\n( 1 ) خبر متواتر\r\n","page_name":" 401 ","page_number":527},
  {"content":"\r\n\r\nو آن قسم از دانستنىهاى آشكار كه در آغاز پيدايش خرد در شخص پديد مىآيد ، به مانند دانستن اين كه هر موجودى يا آغاز وجودى دارد ، و يا بدون آغاز است .\r\nو چيزهائى كه دانستنى مىباشند ، از اين بيرون نيست كه يا پايدارند و يا نيست‌شدنى مىباشند مانند اين كه نشدنى است جسم ، در يك زمان در دو جا باشد و مانندهاى ديگر آن .\r\n\r\n( تعريف علم اكتسابى )\r\nو اما دانستنىهاى به دست‌آوردنى : هردانشى كه با كوشش ما پديد آيد ، به دست‌آوردنى مىباشد ؛ و اين تعريف از آن بهتر است كه گفته‌اند : دانش به دست آوردنى آن است كه شخص هنگامى كه جدا از ديگران باشد ، بتواند آن را با شك كردن و پوشيدگى از خود دور كند ، به اين دليل كه در آگاهى يافتن از شهرها گفتيم :\r\nدانستن شهرها رواست به دست‌آوردنى باشد يا به دست‌آوردنى نباشد و با اين همه هنگام تنهائى و جدا بودن از ديگران شخص نتواند با شك كردن آن را از خود درو گرداند .\r\n\r\n( اقسام علم اكتسابى )\r\nدانش به دست‌آوردنى بر دو گونه است ، يكى آن كه جز با انديشيدن به دست نمىآيد . دوم آن كه از راه ديگرى ، جز انديشيدن به دست مىآيد .\r\nآن كه از راه انديشيدن فراهم مىشود ، هنگامى كه از انديشيدن سخن مىگوئيم « اگر خدا بخواهد » آشكارش خواهيم كرد .\r\nقسم دوم آن دانشى است كه هرگاه كسى به خداوند برتر از همه چيز و به صفات او دانا باشد ، هنگامى كه از خفتگى به خود آيد . با ياد آوردن آنچه را باور كرده بوده است همان را دوباره باور مىكند ، و اين باور كردن همان دانستن او\r\n\r\n","description":"","footnote":"","page_name":" 402 ","page_number":528},
  {"content":"\r\n\r\nاست ، و با ياد آوردن آنچه مىدانسته ناگزير باور كردن حاصل مىشود زيرا شخص به ناچار ، اين باور كردن را ، در خود موجود مىگرداند ، براى اين كه آنچه او را به باور كردن برمىانگيزاند نيرومند است .\r\nو نمىشود پديد آوردن اين دانائى از انديشيدن ديگر باشد ؛ زيرا اگر چنين شود بايد برابر با آنچه نخست در آن انديشيده بود ، خودش را انديشه‌كننده بيابد ، و بايد همچنان كه نخست انديشيدن را به درازا كشانده بود اكنون هم‌زمانى دراز در آن بينديشيد ، و ما همهء آنها را جز اين مىدانيم « 1 » .\r\nدانشهاى به دست‌آوردنى را خودمان در خود پديد مىآوريم زيرا ، برابر با چيزهائى كه مىخواهيم و رويدادهايمان پديد مىآيند ، و به همين از دانش‌هاى آشكارى كه خداوند برتر از همه چيز در ما پديد مىآورد ، جدا مىگردند ، پس اين گونه دانش‌ها از همان رهگذرى مىروند كه كارهائى به ناچار از ما سر مىزند « 2 » .\r\nو دانستن ، به اين سبب دانستن است كه بر پاره‌اى از روىها سر مىزند ، زيرا اگر دانستن نباشد ، براى اين است كه نه از نوع دانستن است ، و نه چيزى در پديد آمدنش دخالت داشته كه آن دانستن باشد .\r\nو ناگزير بايد روئى براى دانستن بودنش موجود باشد ، و چيزهائى را كه باور كردن بايد بر آن روىها سر بزند تا دانستن باشد پيش از اين بيان كرديم .\r\nدانستن را از اين روى درست « 3 » وصف مىكنند كه روان شخص دانا به آنچه مىداند آرامش مىيابد و دودلى از او برداشته مىشود ، و هنگامى كه شخص به چيزى از درك‌شدنىها پى مىبرد ، با نبودن پوشيدگى و مانند كردن چيزى به ديگرى شخص خودش را داراى چنين آرامشى مىيابد .\r\n\r\n\r\n","description":"","footnote":"\r\n( 1 ) عقيدهء اشعرى در اين‌باره زير صفحهء 413 و 414 ذكر شده است .\r\n( 2 ) از اين جا به بعد سخن در اين است كه آيا انسان ممكن است چيزى را بداند يا وقوع علم محال است .\r\n( 3 ) صحيح يعنى مطابق با آنچه در خارج هست .\r\n","page_name":" 403 ","page_number":529},
  {"content":"\r\n\r\nو براى همين است ، هنگامى كه خردمندان با چنين آرامشى كارى را انجام مىدهند خودشان را به همين گونه آسوده مىنگرند .\r\nآيا نمىبينى از نزديك شدن به آتش ، يا راه رفتن بر آن خوددارى مىكنند ، و هنگامى كه درنده‌اى را مىبينند از آن مىگريزند ، و همهء كارها را برابر با آنچه مىدانند ، و بر آن آرامش خاطر دارند انجام مىدهند .\r\nاما به آنچه از سوفسطائيان آورده‌اند كه تحقق دانائى را نمىپذيرند نبايد نگريست ؛ زيرا دارندگان خرد در اين گونه چيزها گفتگو ندارند ، « 1 » و آن كس كه\r\n\r\n\r\n","description":"","footnote":"\r\n( 1 ) عقايد گوناگونى كه از قديم در باب حصول علم و معرفت وجود داشته و به ما رسيده چند دسته‌اند :\r\nالف - انكار حصول علم به طور مطلق\r\nب - انكار حصول علم از راه حس و اثبات حصول آن از راه عقل\r\nج - انكار حصول علم از راه عقل و اثبات حصول آن از راه حس\r\nد - اثبات حصول علم از راه عقل و هم از راه حس\r\n( شرح مقاصد ايجى چاپ هند ص 35 )\r\nاما كسانى كه انسان را از هيچ راهى قادر بر پى بردن به چيزى ندانسته‌اند برآنند كه ممكن نيست قطع و يقين در هيچ موردى براى انسان حاصل شود بلكه به حدس و گمان خود را به چيزهائى دانا مىپندارند ، گروهى از آنان در هند و كسانى در يونان قديم وجود داشته‌اند و آنان سه دسته‌اند كه به اين عناوين نامبرده مىشده‌اند :\r\nالف - لا ادريه ب - عناديه ج - عنديه .\r\nالف - لا ادريه مىگويند ما از هرگونه اظهار عقيده در هر موردى خوددارى مىكنيم زيرا هريك از طرفداران حس و عقل انتقاداتى بر يكديگر دارند ، پس چيز ديگرى جز اين دو ، بايد موجود باشد تا سنديت يكى از اين دو را معين كند و چيزى كه بين اين دو حكومت كند ، جز انديشيدن نيست كه خود ، همان عقل است ، بنابراين راه عقل و حس هر دو بر ما بسته است و بايد از اظهار عقيده دربارهء هريك از اين دو باز ايستيم . و هنگامى كه به آنان گفته مىشود ، شما كه يقين داريد بر هيچ يك از عقل و حس نبايد تكيه كرد ، پس سخن خودتان را از ميان برده‌ايد ، زيرا مىدانيد كه چيزى نمىتوان دانست ، آنان پاسخ مىگويند كه اين را هم به يقين نمىگوئيم تا تناقضى در گفتارمان پديد آيد ، بلكه در اين\r\n","page_name":" 404 ","page_number":530},
  {"content":"\r\n\r\nدر اين‌باره از خود ناسازگارى نشان مىدهد ، مىدانيم دروغ مىگويد ، و روا نيست\r\n\r\n\r\n","description":"","footnote":"\r\nسخن هم شك داريم و در اين كه شك داريم نيز شك داريم و اين گروه با كسانى كه ادعاى دانا بودن دارند ستيزه نمىكنند . ( شرح مقاصد ص 51 و 52 )\r\nب - گروه دوم عناديه‌اند و آنان دشمنان علم مىباشند و با هركس ادعا كند كه چيزى مىداند به ستيز برمىخيزند ، و مىگويند ما مىدانيم كه چيزى وجود ندارد و هركس ادعاى دانشى كند ، دروغ مىگويد .\r\nج - عنديه گروه ديگرى هستند كه برآنند چيزى در خارج از ذهن آدمى وجود ندارد و هركس به چيزى يقين پيدا كند همان براى او راست است ، و براى ديگرى كه اين عقيده را ندارد ، دروغ است پس حقيقت هستى پيرو فكر انسانها است و چنين نيست كه فكر انسان از آنچه هست پيروى نمايد . ( شرح مواقف ص 51 و 52 )\r\nروش مشروح استدلال آنان كه عقل و حس هردو را بدون ارزش مىدانند و به طور كلى منكر حصول علم مىباشند ، اين است كه حواس قضاياى كلى را هيچ درك نمىكند و در جزئيات نيز به خطا مىرود و نمونه‌هاى بسيارى از موارد خطاى حواس را شرح داده‌اند\r\n( رجوع شود به شرح مواقف از شماره 36 تا 41 )\r\nنسبت به قضاياى كلى كه بديهيات عقلى هستند نيز به اين گونه تشكيك كرده‌اند كه پايه و اساس بديهيات عقلى چهار قضيه‌اند كه هيچ يك آنها درست نمىباشند ( شرح مواقف ص 42 )\r\n1 - قضيهء اول كه از همه بديهىتر است اين است : هرچيزى يا هست و يا نيست ، و اين دو قضيه نمىشود كه با هم راست ، يا هردو با هم دروغ باشند ، زيرا هست و نيست ، نقيض يكديگرند ، و در راست بودن و دروغ بودن با هم جمع نمىشوند .\r\n2 - بديهى ديگر اين قضيه است كه كل از جزء بزرگتر است .\r\n3 - سومين قضيه اين است ، چيزهائى كه اندازهء آنها با يكديگر برابر است هريك آنها با هريك ديگر نيز برابر است ، و گرنه اندازهء آنها با يكديگر برابر نخواهد بود .\r\n4 - يك جسم نمىشود در يك لحظه در دو جا باشد و اگر در دو جا باشد ، يك جسم از دو جسم شناخته نخواهد شد .\r\nپايه و اساس درستى هريك از سه تائى كه غير از اولند درستى همان قضيهء اول است كه هست و نيست در يك چيز با يك شرايط ، در يك زمان و مكان با هم جمع نمىشوند و چون قضيهء اول درست نيست بقيه نيز باطل مىباشند و بطلان آن را با چهار دليل توضيح داده‌اند .\r\n","page_name":" 405 ","page_number":531},
  {"content":"\r\n\r\nبا او در آن گفتگو كنند و برايش دليل بياورند .\r\nزيرا وجود دانائى از چيزهائى است كه دليل ندارد ، و گذشتگان با اين گروه گونه‌اى از گفت و شنيد به كار مىبردند ، تا آنان را به پذيرفتن وادار كنند ،\r\n\r\n\r\n","description":"","footnote":"\r\nدليل اول : قضيهء اول كه هست و نيست با هم جمع نمىشوند اگر درست باشد بايد نيستى در ذهن پيدا و تصور شود ، و حال آن كه نيستى هيچ است و تصور شدنى نمىباشد .\r\nدليل دوم : نيستى را اگر برابر با هستى قرار دهيم بايد حقيقتى جدا از هستى داشته باشد و نيست با حفظ نيستى بودن در ذهن تصور شده باشد و چون نيستى حقيقت ندارد ، پس آن را نمىتوان برابر با هستى قرار داد تا بگوئيم با هستى جمع نمىشود ، و اگر نيستى ادراك و تصورشدنى باشد بايد خودش هم چيزى باشد تا بتوانيم آن را تصور كنيم\r\n( شرح مواقف ص 44 )\r\nدليل سوم : مىگوئيم جسم يا سياه است و يا سفيد است و از اين قضيه چيز تازه‌اى به دست نمىآيد ، زيرا سفيد يا با خود جسم يكى است و يا غير از يكديگرند ، اگر با هم يكى باشند مثل اين است كه گفته باشيم جسم ، جسم است و چنانچه سفيد غير از جسم باشد پس نيستى جسم است و نيستى جسم بر هستى آن قابل حمل نيست . ( شرح مواقف ص 44 ) پيروان عقيدهء دوم ، مانند افلاطون كه تنها بر عقل تكيه مىكنند و براى ادراكات حسى ارزشى قائل نيستند ، دليلشان همان خطاهاى حاسه است اما از شبهات منكران عقل پاسخ مىگويند ، بنابراين جز عقل بر هيچ چيز اعتماد نمىكنند و براى هيچ يك از حواس سنديت قائل نيستند . ( شرح مواقف ص 36 )\r\nگروه سوم كه برعكس براى عقل اعتبار و سنديتى قائل نيستند ، تناقض ما بين قضايا و استدلالات عقلى را دليل بر بىاعتبارى آن مىشمارند و شرايطى براى صحت احساس ذكر مىكنند تا مورد اعتماد قرار گيرد .\r\nپيروان عقيدهء چهارم كه بيشتر مردم مىباشند آنانند كه عقل و حس هردو را سند كار گرفته ، جزئيات را از طريق احساس و قضاياى كلى را از راه عقل ثابت مىكنند .\r\n( شرح مواقف ص 35 )\r\nاما پاره‌اى از كسانى كه تحقق علم و يقين به دانستنىها را منكرند و نوميد از رسيدن به حقيقت مىباشند و يا از اصل منكر آنند ، در عين حال چنين نيست كه آسوده بنشينند بلكه هميشه در تلاش و جستجو مىباشند تا شايد از راه حدس و تخمين بر فكر تازه‌اى دست يابند .\r\n","page_name":" 406 ","page_number":532},
  {"content":"\r\n\r\nو بدان كشانند كه به آنچه مىدانند شناسا گردند ، نه براى اين كه ندانسته‌اى را برايشان آشكار سازند ، زيرا دانائى براى خودشان حاصل است .\r\nاما كسى كه در وجود صفت دانائى كه ما آن را در خود مىيابيم ، ناسازگارى دارد و مىگويد ، آن گمان بردن و پنداشتن است ، و بر آن است كه ميان اين كه بگوئيم او دانست يا بگوئيم گمان برد و پنداشت . هيچ تفاوتى نيست ، راه اين است كه آرامش روان را كه هنگام دانستن پيدا مىشود و با پيش خود پنداشتن حاصل نمىگردد ، برايش آشكار نسازيم و اين از چيزهائى است كه هرخردمندى آن را از پيش خود مىداند ، پس چگونه مىشود كه دانستن با گمان بردن به هم مانند گردند « 1 » .\r\nنگريستن به دانسته‌ها همان انديشيدن است ، و هريك از ما آشكارا خودش را انديشمند مىيابد ، و ميان انديشمند بودن با اراده كننده بودن و باور كردن تفاوت مىگذارد .\r\nو هرانديشه‌كننده‌اى ، نگرندهء به دليل ناميده مىشود ، و هركس در دليل\r\n\r\n\r\n","description":"","footnote":"\r\n( 1 ) بر اين استدلال اندك اعتراضى هست : كسى در اين گفتگو ندارد كه ممكن است يقين و آرامش خاطر نسبت به بعضى از چيزها گاهى حاصل شود و گاهى نشود و مسلم است هركس چيزى را باور كند و يقين داشته باشد بدون تزلزل خاطر آن را عين حقيقت و آنچه براستى هست مىنگرد ، اما آيا اين حالت قاطعيت ، دليل بر مطابقت يقين شخص با واقع است ؟ اگر چنين باشد جائى براى جهل مركب پيدا نخواهد شد ، و حال آن كه جز در چند قضيه انگشت‌شمار كه جائى براى ترديد در آنها نيست در بيشتر جاها با وجود قاطعيت براى اكثر مردم بر چيزى ، و با كوششهاى مستمرى كه از طرف دانش‌پژوهان به عمل آمده و با آرامش خاطرى كه بر چيزى حاصل شده بعدها آشكار گرديده كه آنچه به يقين دانسته شده بود جهل و اشتباه بوده است بخصوص در قوانين كلى طبيعت كه هيچگاه اعتمادى بر آن نيست كه صدق كلى داشته باشد تا جائى كه قدما گفته‌اند : « من عام الا و قد خص » پس ، همچنان كه از بسيارى آيات قرآنى بر مىآيد ، اگر كسى بگويد با صرفنظر از كلياتى كه مربوط به تكليف و وظايف باطنى انسان است جز ظواهرى مشكوك از طبيعت و جز اندكى از مصالح احتمالى زندگى به هيچ چيز انسان نمىتواند پى برد راه دورى نرفته است .\r\n","page_name":" 407 ","page_number":533},
  {"content":"\r\n\r\nمىنگرد انديشه‌كننده نام مىگيرد ، پس دانسته شد كه اين دو يك چيزند .\r\nانديشيدن ، پايان‌بينى و نيك نگريستن در كارى است كه در آن مىانديشند و جدا كردن چيزى از چيزهاى ديگر است : و انديشيدن به همين از اراده كردن و باور داشتن جدا مىگردد ، و در ميان چيزهائى كه به كارهاى ديگر وابستگى مىيابد ، به جز انديشيدن كارى نيست كه به دارا بودن صفتى ، يا نداشتن آن وابستگى پيدا كند .\r\nنگرنده كسى است كه به مانند آنچه در دانا بودن و اراده‌كننده بودن گفتيم ، داراى صفتى باشد . « 1 » نگرنده آن كسى نيست كه كار نگريستن را انجام بدهد زيرا او خودش را نگرنده مىيابد ، پس اگر معنى نگرنده اين باشد كه كار نگريستن را انجام بدهد ، بايد خودش را نگرنده نيابد .\r\nو نيز اگر نگرنده كسى باشد كه كار نگريستن از او سر بزند ، بايد درست نباشد كه خداوند برتر از همه چيز ، بر نگريستن توانا باشد ، زيرا روا نيست او نگرنده باشد براى اين كه نگرنده كسى است كه روا بداند چيزى بر آنچه مىنگرد باشد يا چيزى بر آنچه مىبيند نباشد ، و اين بر خداوند روا نمىباشد ، زيرا او به خودى خود دانا است ، و اين حالت نگرنده بودن به داشتن صفتى تكيه دارد زيرا اين حالت تازه بتازه مىشود ؛ اما اگر زنده بودن بر آنچه بوده است پايدار بماند ، رواست نگرنده بودن تازه بتازه نشود « 2 » پس آنچنان كه در مورد\r\n\r\n\r\n","description":"","footnote":"\r\n( 1 ) مقصود از اين تعبيرات آن است كه فرق ما بين تفكر و نظريه اين است كه تفكر انجام دادن كارى و براى كشف مجهولى است و آن كار عبارت از تأمل در مقدمات براى انتقال به نتيجه است و اين عمل بر خداوند محال است پس او را متفكر نمىتوان گفت اما ناظر مىتوان گفت براى اين كه نظر عبارت از مكشوف بودن مقدمات و نتايج هردو با هم است و انتقال و حركت ذهنى در آن نيست .\r\n( 2 ) تفاوت ديگرى كه ما بين تفكر و نظر هست اين است كه تفكر هميشه عملى تدريجى است ، و تازه به تازه مىشود ، زيرا تابع دگرگونىهاى حياتى و حوايج تدريجى موجود زنده است ، اما آن موجودى كه زندگى او هميشه يكسان است و دگرگونى برايش نيست تجددنظر و تفكر بر او تصور نمىشود .\r\n","page_name":" 408 ","page_number":534},
  {"content":"\r\n\r\nبودنها « 1 » و جز آن گفتيم بايد نگرنده بودن براى داشتن صفتى باشد .\r\nصفت نگريستن بنابر آنچه شرح داديم به چيزهاى ديگر وابستگى دارد : و درخور نگرنده اين است كه فراموشكار نباشد ، پس به مانند اراده كردن و بر خود دشوار يافتن كار است ، و از باور داشتن به اين جدا مىشود كه رواست باور كردن با فراموشكارى همراه باشد .\r\nو نمىشود بر نگريستن پايدار ماند ، زيرا شخص نگرنده از نگرنده بودن به سوى ضدان بيرون مىرود .\r\n\r\n( اثبات اين كه از دقت كردن در مقدمات علم به نتيجه حاصل مىشود )\r\nنگريستن اگر در دليل باشد زايندهء دانا شدن است ، و نادانى و دو دلى و گمان بردن را به وجود نمىآورد .\r\nشرط ديگر نگرنده ، اين است كه روا بداند چيزى كه در آن مىنگرد به همان‌گونه باشد كه آن را گمان مىبرد ، يا بر آن‌گونه نباشد « 2 » و روا دانستن هردو با دودل بودن و با گمان بردن و باور داشتن و برخوردى چيزى را پنداشتن ، گاهى حاصل مىشود ، اما با دانستن و ندانستن كه از مانند كردن چيزى به چيز ديگر پديد آمده باشد از ميان مىرود ، زيرا شخص نادان خودش را دانا مىپندارد ، هرچند با اين باور كردن آرامش ندارد و اين آرامش با دانستن پديد مىآيد ، و نمىشود در شخص دانا آنچه هست با آنچه باور كرده است ناسازوار باشد « 3 » .\r\n\r\n\r\n","description":"","footnote":"\r\n( 1 ) بر خلاف نوع انسان كه زندگيش هميشه دستخوش تحولات است و همچنان كه صفت اكوان براى جسم در هيچ لحظه‌اى ثابت نيست تفكر كردن انسان هم هميشه در معرض دگرگونى است .\r\n( 2 ) يعنى شخص محقق بايد با بىطرفى و بىنظرى به دليل بنگرد و تا چيزى ثابت نشود به آن خوشبين نباشد .\r\n( 3 ) اشاره به اختلافى است كه آيا داشتن نظريه منافى با تحقيق كردن است يا با آن منافاتى ندارد .\r\n","page_name":" 409 ","page_number":535},
  {"content":"\r\n\r\nگروه ديگر گفته‌اند ، شرط نگرنده اين است كه در آنچه مىنگرد شك داشته باشد .\r\nو گروهى برآنند كه با دانا بودن به آنچه از دليل به دست مىآيد نگريستن به دليل درست نمىباشد و بس . اما با باور داشتن و گمان بردن به آن ، درست مىباشد ، و آنچه پيش از اين گفتيم درست‌تر است .\r\nو هنگامى كه نگريستن پديدآورندهء دانستن باشد ، درخور آن است كه نگريستن ، در دليل انجام گردد ؛ و اگر گمان بردن را فراهم كند ، بايد به يكى از نشانىها وابستگى يابد .\r\nو اگر نگريستن زايندهء دانا شدن باشد ، درخور آن است كه نگرنده بر آن روئى از دليل كه درستى نتيجه را مىرساند ، دانا باشد تا درست باشد كه از نگريستن ، دانائى زاده شود .\r\nو هرگاه نگرنده دليل را باور كرده باشد و بدان دانا نباشد ، درست است كه نگريستن از او سر بزند ، جز آن كه دانائى از آن زاده نمىشود .\r\nو اين را از آن رو گفتيم كه اگر به دليل دانا نباشد شدنى خواهد بود كه به توانا بودن « زيد » از اين جهت دانا باشد كه از او كار بر مىآيد ، اما به اين كه از او كار بر مىآيد گمان برده باشد و بدان دانا نباشد ، و با گمان داشتن روا بداند كه جز آنچه گمان برده است درست باشد . پس با روا داشتن اين كه از او كار سرزدنى نباشد ، نمىشود به توانا بودنش يقين پيدا كند « 1 » .\r\nو هنگامى كه نگريستن در دليل دانائى پديد آورد در لحظهء دوم پس از نگريستن خواهد بود و نمىشود در همان هنگام ، دانائى از آن پديد آيد ؛ زيرا بنابر آنچه آشكار كرديم نمىشود ، در همان زمانى كه به دليل مىنگرد به مدلول دانا باشد ، پس بايد در زمان دوم ، دانستن را پديد آورد ، مانند فشار كه به‌همين گونه است .\r\n\r\n\r\n","description":"","footnote":"\r\n( 1 ) مقصود اين است كه آنچه از نگريستن به دو مقدمه حاصل مىشود علم به ملازمهء ما بين صحت آنها با صحت نتيجه است پس اگر صحت دو مقدمه قطعى باشد علم به صحت نتيجه حاصل خواهد شد ، و اگر ظنى باشند ظن به نتيجه حاصل مىشود .\r\n","page_name":" 410 ","page_number":536},
  {"content":"\r\n\r\n\r\n( اثبات اين كه دليل مولد علم به نتيجه است )\r\nاما آنچه مىرساند كه نگريستن به دليل زايندهء دانا شدن به مدلول است اين است كه هرگاه نگريستن در دليل بر روئى كه دلالت مىكند انجام گردد و شرطهايش درست باشد ، بايد در اين هنگام ، دانائى پديد آيد ، پس اگر دانستن مدلول از آن زاده نشود نبايد چنين دانشى حاصل گردد .\r\nو اين كه گفتيم ، با درست بودن شرطها بايد به مدلول دانائى حاصل شود براى اين است كه هركس در اين كه درست است كارى از « زيد » سر بزند ، و با آن كه از ديگرى آن كار بر نمىآيد ، بنگرد ، خواهد دانست كه او گونه‌اى جدائى از آن كس دارد كه كار از او سرزدنى نمىباشد ، پس به چيزى دانا شده است كه به آن دانا نبوده است « 1 » .\r\nو از اين بيرون نيست كه « يا » پديد آمدن اين دانائى زاييده از نگريستن است ، و نگريستن راه پيدا شدن اين دانائى است ، آنچنان كه مىگوئيم درك كردن راه دانا شدن به چيزهاى درك شده است ، و همچنين به مانند كسانى كه آگاهى دادن آگاهىدهندگان را راه دانا شدن به آنچه آگاهى داده شده ، مىدانند .\r\nو يا براى اين است كه نگريستن به دليل برانگيزاننده استوارى به سوى دانا شدن است - آنچنان كه در به ياد آوردن دليل‌ها گفتيم - تا وارد كردن چيزى جدا در جملهء معلوم باشد « 2 » .\r\n\r\n\r\n","description":"","footnote":"\r\n( 1 ) اشاره به باطل كردن سخن كسانى است كه مىگويند از دانستن دليل چيزى زايد بر آن دانسته نمىشود و نتيجه غير از خود قياس چيزى نيست .\r\n( 2 ) پس از درگذشتن از مرحلهء نخست كه آيا كسى مىتواند چيزى بداند و يا هيچ چيز براى انسان درك‌شدنى نيست ، به مرحلهء دوم مىرسيم كه آگاهى يافتن انسان از چه راهى و چگونه حاصل مىشود ، و در اينجا نيز چند عقيده موجود است .\r\nالف - گروهى مىگويند همه‌چيز از آغاز خود به خود براى انسان معلوم بوده است ،\r\n","page_name":" 411 ","page_number":537},
  {"content":"\r\n\r\nپس اگر نخست درست باشد همان است كه ما مىگوئيم ، و چنانچه دومى اراده شده باشد ، آن نادرست خواهد بود ؛ زيرا درخور چيزى كه راه دانا شدن باشد اين است كه به خود چيزى وابستگى بيابد كه دانائى بدان وابستگى مىيابد ؛ آيا نمىبينى درك كردن به همان چيزى وابستگى مىيابد كه دانستن بدان وابستگى مىيابد ؛ و همچنين دانستن هنگامى كه از آگاهى دادن ديگرى پديد آيد ، به همان چيزى وابستگى مىيابد كه آگهى دادن به آن وابستگى يافته است ؛ اما نگريستن چنين نيست ، زيرا چيزى كه نگريستن به آن وابستگى يافته جز آن چيزى است كه دانستن به آن وابستگى مىيابد .\r\nبراى اين كه آنچه نگريستن به آن وابستگى مىيابد ، اين است كه آيا چيزى صفتى را دارد ، يا آن را ندارد ، و دانستن به يكى از آن دو وابستگى مىيابد .\r\n\r\n\r\n","description":"","footnote":"\r\nو اگر چيزى برايش معلوم نباشد فراگرفتنى نخواهد بود .\r\nب - عقيدهء ديگر در اين باب اين است كه مفردات و تصورات را ما مىدانيم و اگر آنها را ندانيم كسب‌شدنى نمىباشند ، اما قضايا كه از مفردات تركيب مىشوند بر دو - گونه‌اند ، پاره‌اى از آنها در آغاز بر ما معلوم بوده‌اند و قسمتى از آن را با آنچه مىدانيم به دست مىآوريم ( شرح مواقف ص 29 )\r\nج - گروه سوم آنانند كه مىگويند هرچه از دانستنىها مربوط به عقايد دينى باشد ، مانند اعتقاد به خدا و صفات او ، و لزوم پيمبرى آنها از آغاز بر ما معلوم بوده است .\r\nاما علوم ديگر بر ما معلوم نبوده و به دست‌آوردنى مىباشند اينان اصحاب معارف نام دارند و چون مسايل اعتقادى خود به خود معلوم است كسب معارف دينى را محال مىشمارند .\r\n( شرح مواقف ص 34 )\r\nد - عقيدهء ديگر اين است كه در آغاز هيچ چيز بر ما معلوم نيست و هرچه دانستنى باشد با كوشش و جستجو به دست مىآوريم . ( شرح مواقف ص 35 )\r\nدر اين‌جا بايد يادآور شد كه بيشتر دانشمندان پايه و اساس همهء معلومات را قضاياى كلى و عمده‌اى مىدانند كه پيش از همه‌چيز انسان بدانها پى مىبرد و همان‌ها را پايه و اساس همهء علوم خود قرار مىدهند و حتى علوم حسى را بر همان اساس پايه‌گذارى و تعديل و تصحيح مىنمايند و آنها همان چهار قضيه‌اى هستند كه نامبرده شدند .\r\n","page_name":" 412 ","page_number":538},
  {"content":"\r\n\r\nو به مانند همين گفتار دانسته مىشود كه نگريستن برانگيزانندهء به دانستن نيست « 1 » ؛ زيرا چيزى كه برانگيزاننده است ، به همان چيزى اختصاص دارد كه به سويش برمىانگيزاند ، نه به چيز ديگرى كه جز آن باشد و حال آن كه نگريستن به آنچه دانسته مىشود ، اختصاص ندارد ، زيرا نگريستن به اين وابستگى مىيابد كه آيا جسم ديرينه است ، يا نوپديد شده است پس به نوپديد بودنش علم حاصل مىگردد .\r\nو نيز اگر نگريستن برانگيزاننده به دانستن باشد « با اين كه به دلالت كردن دليل بر روئى كه نتيجه‌اى را مىرساند دانا باشد و شرطها هم در اين دلالت درست باشد » بايد روا باشد كه براى شخص نگرنده برانگيزانندهء به چيز ديگرى حاصل گردد ، پس بايد علم به نتيجه حاصل نشود ، و حال آن كه ما جز اين را مىدانيم .\r\nاما كسى كه مىگويد پس از نگريستن به دليل علم به نتيجه برابر با عادت پديد مىآيد سخنش نادرست است ؛ زيرا چيزى كه از راه عادت پديد آيد نبايد هميشه حاصل گردد « 2 » .\r\nو نيز اعتقاد به اين كه چيزها به عادت پديد مىآيند راه موجود شدن حادثاتى\r\n\r\n\r\n","description":"","footnote":"\r\n( 1 ) پاسخ سخن كسانى است كه مىگويند چون انسان آرزو و تمايل به راست بودن قضيه‌اى را دارد و آن را درست و حقيقت مىپندارد دنبال دليل مىگردد تا آن را به ديگران بقبولاند ، پس از نگريستن به دليل علم تازه‌اى بدست نمىآيد .\r\n( 2 ) در ميان آن چهار فرقه كه گذشت آنان كه معلومات را كسبى دانسته و بر آنند كه از معلومات سابق مىتوان با تفكر كردن در آن مجهولاتى را به دست آورد ، و آموزش دادن و آموزش گرفتن را روا مىشمارند ، ارباب تعاليم نام دارند ( آن‌چنان كه فرقهء ديگر را اصحاب معارف مىنامند ) ارباب تعاليم نيز در چگونگى پيدا شدن علم به مجهولات از انديشيدن در معلومات با هم اختلاف دارند .\r\nالف - پيروان على بن اسماعيل مكنى به ابو الحسن و ملقب به اشعرى برآنند كه پس از نگريستن به دليل ، علم به نتيجه از راه عادت حاصل مىشود .\r\nبيانش اين است كه چون همه‌چيز بدون واسطه از خداوند پديد مىآيد و هيچ وابستگى\r\n","page_name":" 413 ","page_number":539},
  {"content":"\r\n\r\nرا كه در وقايع ديگر زاده مىشوند مانند آوازها و دردها ، و بودن‌هاى جسم و جز آن همه را از ميان مىبرد و چنين چيزى نادرست است .\r\nو نيز موجود شدن دانائى برابر با نگريستن به دليل مىرساند كه دانا شدن از نگريستن به دليل زاده مىشود ؛ آيا نمىبينى كسى كه در دگرگون شدن جسمها\r\n\r\n\r\n","description":"","footnote":"\r\nوجودى ميان پديده‌هاى پىدرپى نيست ، جز آن كه حادثه‌اى بر حسب عادت از پى حادثه ديگر آشكار مىشود مثلا سوختن را خداوند دنبالهء برخوردكردن با آتش پديد مىآورد ، و سيرابى را پس از خوردن آب تحقق مىبخشد ، اما آتش در سوختن اثر ندارد ، و آب نيز در سيرآب شدن بدون اثر است .\r\nاز طرف ديگر چون خداوند با توانائى كار انجام مىدهد بنابراين به پديد آوردن حوادث ناگزير نمىباشد و برحسب عادت از او سر مىزند ( شرح مواقف ص 65 )\r\nب - پيروان روش اعتزال برآنند كه خود حوادث در پيدايش وجود يكديگر اثر دارند ، و نگريستن به دليل علم به نتيجه را مىزايد و علم به نتيجه ناگزير از آن زاده مىشود ، زيرا معنى توليد در روش آنان اين است كه كسى خودش كارى را بدون واسطه انجام بدهد ، و از اين كار كار ديگرى زاده گردد .\r\nج - بنا به روش فلاسفه حادثهء نخست زمينه را براى وجود حادثهء پس از آن فراهم مىكند و پس از آماده شدن زمينه ، وجود معلول از جانب بخشنده ريزش مىكند ، و علم به نتيجه دنبالهء نگريستن به دليل از همين‌گونه است زيرا پس از نگريستن به دليل از جانب مبدأ فيض بايد علم به نتيجه ريزش كند ، زيرا نسبت مبدأ فيض ( عقل فعال ) با همه چيز يكسان است و به يك نسبت بر همه چيز هستى ريزش مىشود و هرچيزى برابر با آمادگى كه دارد از آن ريزش بهره مىگيرد .\r\nد - روش ديگرى هست كه فخر رازى آن را برگزيده و او مىگويد علم به نتيجه پس از نگريستن به دليل به حكم خرد بايد پديد آيد ، اما از نگريستن به دليل زاده نمىشود ، زيرا به طور آشكار همه كس مىداند كه پس از نگريستن به اين كه عالم دگرگونىپذير است و هرچه دگرگونى پذيرد حادث است با آن كه هردو مقدمه باهم مورد توجه ذهن كسى باشد ، نمىشود كه نداند جهان حادث است . و از اين جهت فخر رازى علم به نتيجه را زاده از نگريستن به دليل نمىداند زيرا مىگويد هرچيز نوپيدائى را خداوند بدون واسطه ، به وجود مىآورد پس علم به نتيجه از توانائى خداوند به وجود مىآيد و توانائى مردم در موجود شدنش دخالتى ندارد اما خداوند بايد آن را موجود گرداند .\r\n","page_name":" 414 ","page_number":540},
  {"content":"\r\n\r\nمىنگرد ، به حادث بودن آن‌ها پى مىبرد ، نه به طب و هندسه ، و همچنين ، هرگاه كسى در اين بنگرد كه انجام دادن كارى ، از زيد ، بر مىآيد ، به توانا بودنش پى مىبرد ، نه به اين كه عمرو را داراى توانائى بداند ، و نه آن كه به وجود صفت ديگرى براى زيد پى ببرد ، و چنانچه چيزها به حسب عادت پديد آيند ، بايد روا باشد كه دانائى برابر با درك كردن باشد ، اما بدون درك كردن به وجود آيد ؛ زيرا بنابراين عقيده درك كردن صفتى نخواهد بود كه درست باشد دانائى را پديد آورد ، يا آن را پديد نياورد ، و اگر هم درك كردن صفتى باشد بايد از پديد آمدن دانائى برابر با نگريستن به دليل ، جدا باشد ؛ زيرا گاهى ادراك به وجود مىآيد ، و حال آن كه در چهارپايان ، و كودكان ، و ديوانگان ، و فراموشكاران ، و خواب‌رفتگان ، با آن كه دلهاى ايشان پذيراى دانش است ، دانائى در ايشان وجود پيدا نمىكند .\r\nو نيز چنين نيست كه بايد دانائى به ياد آوردن اين كه در دليل مىنگريسته همراه باشد ، زيرا دانائى هنگام به ياد آوردن اين كه در دليل مىنگريسته ، از اين راه سر مىزند كه برانگيزاننده است ، نه آن كه زايندهء دانائى باشد .\r\nبه اين دليل كه اگر پوشيده‌كارى بر شخص روى دهد كه رخنه‌اى در دليل پديد آورد ، از پديد آوردن دانائى در خود روىگردان خواهد شد .\r\nپس اگر دانائى از به ياد آوردن اين كه در دليل مىنگريسته زاده مىشد ، بايد به هرگونه باشد ، دانائى از آن پديد آيد .\r\nو بسا باشد كه بتوان آنچه را گفتيم ( كه دانائىزاده از نگريستن به دليل است ) چنين در پى آورد و گفت معنى اين كه گفتيم دانائى برابر با نگريستن در دليل حاصل مىشود آن است كه با زياد نگريستن در دليل علم به نتيجه زياد مىگردد و با كم نگريستن در آن ، دانائى كم مىشود ، پس به مانند دريدگى پوست بدن است كه درد را مىزايد ، و به مانند چيزهاى ديگرى است كه سبب پيدا شدن حادثهء ديگر مىشوند .\r\nو هيچ پوشيدگى در اين نيست كه با نگريستن در دليلهاى گوناگونى كه جز يكديگرند علم به نتيجه زيادتر مىشود ، اما با درك كردن زياد ، براى آنچه گذشت ،\r\n\r\n","description":"","footnote":"","page_name":" 415 ","page_number":541},
  {"content":"\r\n\r\nدانستن زياد نمىگردد .\r\n\r\n( از شنيدن گفتار هيچ سخن‌گوئى بدون يافتن دليل عقلى بر درستى آن به چيزى علم حاصل نمىشود )\r\nو چنين نيست كه بايد از آگهى دادن خبرگزاران ، علم حاصل گردد ، زيرا برابر با خبر دادن آنان علم حاصل نمىشود ، آيا نمىبينى هنگامى كه آگهىدهندگان به اندازه‌اى كه بايد زياد نباشد علم حاصل نمىگردد ، و هرگاه از اندازه بيشتر شوند دانائى بيشتر نمىگردد ، پس خبر دادن جدا از نگريستن است .\r\nعلاوه‌برآن ، آگاهى دادن روا نيست كه زايندهء دانائى باشد ، زيرا بيش از يك جا از اين كتاب آشكار شده است كه اگر خبر دادن زايندهء دانائى باشد ، بايد ، حرفى كه پسين همه است ، زايندهء دانائى باشد ؛ براى اين كه پس از اداء آخرين حرف علم حاصل مىشود ، و اگر چنين باشد ، بايد هنگامى كه به تنهائى موجود است علم پديد آورد ، و همانا ما جز اين را مىدانيم .\r\nو نيز اگر آگهى دادن پديدآورندهء دانائى باشد بايد در دل فراموشكار و ديوانه و كودك هم دانائى پديد آورد ، زيرا دلهاى آنان پذيرندهء دانش است .\r\nو نمىتوان به ياد آوردن نگريستن در دليل را زايندهء دانائى دانست زيرا گاهى ياد آوردنش زياد مىشود ، و دانائى بيشتر نمىشود ، و هنگامى كه به چيزى پوشيدگى روى دهد پديد آمدن دانائى گوناگون مىشود .\r\nو نيز نبايد از بر كردن و درس گرفتن را زايندهء دانائى دانست زيرا در آن نيز حال متفاوت و گوناگون است ؛ براى اين كه گاهى درس زياد گرفته مىشود و چيزى از بر نمىگردد ، و گاهى هم با كم خواندن ، درس از بر مىشود .\r\nپس اگر بگويند : چرا دانا بودن به دليل بر روئى كه درستى نتيجه را برساند به شرط اين كه شخص ، نگرنده در دليل باشد ، زايندهء دانا شدن به نتيجه نگردد ؛ و حال آن كه شما گفتيد كه همان نگرنده بودن به شرط دانا بودن به دليل مولد علم است .\r\n\r\n","description":"","footnote":"","page_name":" 416 ","page_number":542},
  {"content":"\r\n\r\nخواهيم گفت : ما همين را گفتيم ، زيرا دانا بودن به دليل گاهى آشكار است ، پس اگر دانا بودن ، زايندهء دانا شدن به مدلول باشد بايد همهء دانستنىها ، آشكار باشند ، و حال آن كه ما مىدانيم چنين نمىباشد .\r\nو نيز اگر همان دانا بودن به نشاندهى دليل ، زايندهء دانا شدن به مدلول باشد ، بايد در همان هنگام دانا شدن به آن دانائى به مدلول را پديد آورد زيرا هرگاه سبب به روى معينى اختصاص نداشته باشد و روا باشد با مسببش در يكزمان پديد آيند ، بايد آن را به هنگام موجود شدن پديد آورد ، مانند پهلوى يكديگر بودن جوهرها و به هم چسبيدن آنها ، و مانند دريدگى بدن با درد آمدن آن ، و اگر چنين باشد كه دانا بودن به نشان دادن دليل هنگام موجود شدنش توليد كنندهء دانائى به مدلول باشد ، محال خواهد بود كه به نگريستن در آن مشروط باشد ، زيرا هنگام پديد آمدن علم به مدلول ، نمىشود نگريستن به دليل هم موجود باشد .\r\nپس اگر بگويند : چنانچه نگريستن به دليل ، علم به نتيجه را زاينده باشد ، براى كسانى هم كه در اين با شما ناسازگارى دارند ، هنگامى كه به مانند شما به آن بنگرند بايد نگريستن به دليل علم به نتيجه را پديد آورد .\r\nخواهيم گفت : اگر به مانند ما ، در آن بنگرند ، همچنان كه براى ما زايندهء علم به نتيجه است ، براى آنان هم آن را پديد خواهد آورد ، و هنگامى كه براى آنان علم به نتيجه حاصل نگردد ، خواهيم دانست كه در يكى از شرطهاى لازم فروگذارى شده است ؛ و اگر چنين بينديشيم كه هيچ شرطى را فروگذارى نكرده‌اند ، بايد در اين هنگام آنان به مدلول دانا گرديده باشند ، هرچند دربارهء خودشان جز اين را بگويند .\r\nو اين كه گفتيم : اگر آنان هم به مانند ما در دليل بنگرند ، بايد به مدلول دانا گردند ، براى اين است كه روا نيست گروهى در يك سوى به يك اندازه تيراندازى كنند ، بدون اين كه در تيراندازى هيچگونه ناهمانندى با هم داشته باشند و با اين همه تيرپاره‌اى از ايشان به نشانه بخورد و پاره‌اى به نشانه نخورد .\r\nو هنگامى كه تيرپاره‌اى از ايشان به نشانه نخورد ، مىدانيم در تيراندازى\r\n\r\n","description":"","footnote":"","page_name":" 417 ","page_number":543},
  {"content":"\r\n\r\nنادرست رفته است ، و سخنش را نمىپذيريم كه بگويد ، من به مانند آن كسى كه تيرش به نشانه برخورد كرده تيراندازى نموده‌ام .\r\nعلاوه بر آن ، كسى كه با ما ناسازوارى مىكند ، چيزهاى دليل مانند را مىنگرد ، و آنها را دليل مىپندارد ، و نگريستن در آنها زايندهء دانا شدن به نتيجه نمىباشد ، و هرگاه در دليل بنگرد ، از آن روئى كه زايندهء علم به نتيجه است در آن نمىنگرد ، و براى همين است كه علم به نتيجه برايش حاصل نمىشود .\r\nو نيز بسا باشد به باور كردن چيزى كه جز آن را دليل نشان مىدهد و نادانى به مدلول است ، پيشدستى كرده است ؛ و ما آشكار كرديم كه چنين چيزى از زاينده بودن نگريستن به دليل جلوگيرى مىكند .\r\nاما دليلى كه ثابت مىكند : نگريستن به دليل ، نادانى را توليد نمىكند ، اين است كه از اين بيرون نيست : يا نگريستن به دليل نادانى پديد مىآورد و يا نگريستن به آنچه دليل مانند باشد نادانى را فراهم مىكند .\r\nنمىشود نگريستن به دليل نادانى فراهم كند ، زيرا ما آشكار كرديم كه نگريستن به دليل زايندهء دانا شدن به مدلول است .\r\nو هرچند نگريستن ، به چيزهاى دليل مانند نادانى را براى ما به وجود آورد ، نمىشود دانائى و نادانى هردو را با هم زاينده باشد ، زيرا ما در همهء چيزهائى كه دليل مانند مىباشند و كسانى كه با ما ناسازگارى عقيده دارند ، آنها را مىآورند ، و بر آن روئى كه آنان در آن مىنگرند ما هم در آن مىنگريم ، و با اين همه نادانى برايمان فراهم نمىشود .\r\nو نيز اين سخن بدان مىكشاند كه همه‌گونه نگريستن به دليل بد باشد و همانا مىدانيم كه نگريستن به بسيارى از آنها خوب است ، بلكه بايد بدان نگريست ؛ و ما اين را از آن‌رو گفتيم كه نگرندهء به دليل پيش از آن كه علم به نتيجه برايش حاصل شود ، اگر در نگريستن به دليل چيزى باشد كه نادانى به وجود آورد ، رواست كه نادانى برايش فراهم گردد ، و حال آن كه پيش از پيدا شدن علم ميان نگرنده بودن به دليل يا چيزى كه دليل‌نما باشد تفاوت نمىگذارد ، پس بايد گام برداشتن به سوى\r\n\r\n","description":"","footnote":"","page_name":" 418 ","page_number":544},
  {"content":"\r\n\r\nهرگونه نگريستن به دليل از او بد باشد ، زيرا روا داشتن هريك از رويهاى بدى به مانند يقين كردن به آن است .\r\nاما شك كردن ، چيزى نيست كه بتوان گفت نگريستن به دليل آن را به وجود مىآورد ؛ زيرا شك كردن در دل افتادن چيزى است كه باورشدنى باشد با باور نكردن هيچ چيزى .\r\nاما نگريستن به دليل زايندهء نگريستن بدان نيست ، زيرا اگر زايندهء آن مىبود ، نگرنده بودن از شخص نگرنده جدا نمىگرديد ، و حال آن كه ما جز آن را مىدانيم ، و نگريستن به دليل ، از نگريستن به آن زاده نمىشود ، زيرا هيچ نگريستنى ، نشاندادنى نمىباشد مگر آن كه با نبودن گمان حاصل مىگردد ؛ براى اين كه برانگيزاننده‌ها به باور كردن ، با چيزهائى كه از آن روگردان مىكنند ، يكسانند ؛ و گاهى هنگامى كه نشانه‌اى موجود باشد بدون نگريستن در آن هم گمان حاصل مىشود ؛ به دليل اين كه هرگاه دانسته شده باشد كه پاره‌اى از پوششها ، نشان گروهى از مردم است ، سپس اين نشان را ببينند ، رواست كه هركسى را داراى آن نشان دانند گمان برند او از همان مردم است .\r\nو نيز گاهى گروهى از مردم در اين انبازند كه به يك نشانى مىنگرند و در گمان بردن به آنچه داراى آن نشان است ، انباز نمىباشند .\r\nسيد مرتضى خدايش بيامرزاد ، در اين اواخر ، در آن شك مىكرد و او در كتاب ذريعه همين را آورده و روا دانسته است كه نگريستن در نشانى ، گمان داشتن به چيزى را زاينده باشد ، و دربارهء كسانى كه گفته‌اند ، دو نفر در نگريستن به نشانى شريك مىباشند و براى يكى از آن دو گمان حاصل شود ، سيد مرتضى بر اين سخن عيب‌جوئى مىكند و مىگويد : ما اين را نمىپذيريم ، و همچنين نمىپذيريم كه دو نفر در يك دليل از همان روئى كه چيزى را نشان مىدهد ، انباز باشند ، و با اين همه يكى از آنان نتيجه را بداند و ديگرى آن را نداند ، و هرچه در آنجا گفته شود در اينجا نيز همان را مىتوان گفت ، و شايسته‌تر اين است كه از اظهار عقيده در اين باره باز ايستيم .\r\n\r\n","description":"","footnote":"","page_name":" 419 ","page_number":545},
  {"content":"\r\n\r\nاما گردن نهادن به سخن ديگران « 1 » را ما در آغاز كتاب باطل كرديم ، و گفتيم كسى كه مىگويد ، جهان سازنده ندارد ، و گفتار آن كس كه وجود او را ثابت مىكند ، با دليل نداشتن هيچ‌يك از آن دو ، پذيرفتن سخن نخست از ديگرى شايستگى بيشتر ندارد ، و نمىشود كه هردو را با هم پذيرفت ، و شك كردن در هردو ، ناسازگار ، با دين‌دارى است . و نمىتوان گفتار مردم بيشتر را ، يا سخن كسى را كه نيكوكارى و پرهيزكارى از خود نشان مىدهد ، برتر دانست ؛ براى اين‌كه بسا باشد ، همهء اين‌ها ، در مردم راستگو و دروغ‌گو ، موجود باشند .\r\nو نيز گاهى ميان گفتارهائى كه ضد يكديگرند ، برابرى مىباشد ، پس گردن نهادن به پاره‌اى از آنها شايسته‌تر از گردن نهادن به پارهء ديگر نيست .\r\nو نيز كسى كه گردن به سخن ديگرى مىنهد ، از اين بيرون نيست كه يا آن كس را كه به سخنش گردن نهاده راست‌گو مىداند و يا او را راست‌گو نمىداند .\r\nپس اگر او را راستگو نداند ، روا مىشمارد كه او ناراست رفته باشد ؛ و گردن نهادن به سخن كسى كه ناراست برود كار بدى است ؛ زيرا به راه باور كردن چيزى گام مىنهد كه از نادانى بودنش آسودگى ندارد .\r\nو اگر بداند كسى كه سخنش را گردن گرفته ، راستگو مىباشد ، از اين بيرون نيست كه چنين چيزى را يا بدون نياز داشتن به دليل و آشكار مىداند و يا با دليل او را راستگو مىپندارد .\r\nادعا كردن اين‌كه راستگو بودنش آشكار باشد ، ممكن نيست ؛ و اگر با دليل بدان پىبرده باشد از اين بيرون نيست كه يا به دليل ديگرى كه جز گردن نهادن به سخن ديگران باشد او را راستگو دانسته ، و يا سخن ديگرى را در اين باره پذيرفته است .\r\nاگر به پذيرفتن سخن ديگرى باشد ، به پذيرفتن سخن مردمان بىپايان مىكشد\r\n\r\n\r\n","description":"","footnote":"\r\n( 1 ) تقليد\r\n","page_name":" 420 ","page_number":546},
  {"content":"\r\n\r\nو چنين چيزى نادرست است ، و چنانچه به دليل دانسته شده باشد كه او راستگو مىباشد ، آنچه مىخواهيم ثابت كنيم همين است ، و همان درست است .\r\nو نيز به گردن گرفتن سخن ديگرى به مانند برخوردى گمان بردن به چيزى است كه از ناراستى و راست بودنش آسودگى نيست ، و برخوردى پذيرفتن چيزى ، بدون گفتگو كار بدى است ؛ پس بايد گردن گرفتن سخن ديگران به مانند همان بد باشد ، و اگر به گردن گرفتن سخن ديگران روا باشد ، بايد نمايان شدن معجزه‌ها به دست پيغمبران بيهوده و بد باشد .\r\nبراى اين كه بنابراين روش ، بدون معجزه گردن گرفتن سخن آنان روا خواهد بود ، و همانا جز اين دانسته شده است .\r\nپس اگر بگويند : دليل بياوريد كه يكى از ما مىتواند دانائى در خودش موجود نمايد .\r\nخواهيم گفت : ثابت شده است كه هريك از ما مىتواند نادانى در خود پديد آورد ، زيرا روا نيست ، نادانى را خداوند برتر از همه‌چيز پديد آورد ، براى اين كه بد است ، و او كار بد انجام نمىدهد ؛ و نمىشود ديگرى جز خداوند برتر از همه‌چيز نادانى را در ما پديد آورد ؛ زيرا كسى كه با صفت توانائى بر كارى توانا باشد ، نه دانائى را مىتواند در دل ديگرى پديد آورد ، و نه نادانى را ؛ و چون ثابت شد كه هريك از ما مىتواند نادانى در خودش پديد آورد ، كسى كه بر پديد آوردن چيزى توانا باشد ، اگر ضدى برايش باشد ، بر به وجود آوردن نوع ضد آن هم بايد توانا باشد ، و نادانى ضد دانائى است ، پس بايد بر پديد آوردن دانائى هم توانا باشد .\r\nو اين سخن به فراموشكارى كه هرچند ضد دانائى است ، و ما بر پديد آوردنش توانا نيستيم درهم نمىشكند .\r\nزيرا فراموشى چيزى نيست كه با نادانى ضد يكديگر باشند .\r\nو نيز دليل ديگرى كه بر آن هست ، اين است كه ثابت شد ، ما مىتوانيم به دليل بنگريم ، زيرا نگريستن بايد با چيزهائى كه ما را بر آن برمىانگيزاند ، و با\r\n\r\n","description":"","footnote":"","page_name":" 421 ","page_number":547},
  {"content":"\r\n\r\nرويدادهايمان برابر باشد ، و برابر با چيزهائى كه ما را از آن روگردان مىكند ، و بر ما دشوار است ، بايد انجام نگردد .\r\nو نگريستن به دليل بنابر آنچه گفته شد زايندهء دانائى است ؛ و كسى كه بر پديد آوردن سبب توانا باشد ، بر موجود گردانيدن مسببش نيز توانا خواهد بود ، پس ثابت شد كه مىتوانيم شناسائى در خود پديد آوريم .\r\nو كسى نمىتواند بگويد : شناختنىها را خداوند برتر از همه چيز ، هنگام نگريستن به دليل به وسيلهء خوى و طبيعت جسمانىتان در شما پديد مىآورد ، آنچنان كه جاحظ همين را مىگويد زيرا نادرستى اين سخن از آن روى است ، كه اگر موجود شدن دانائى ، پيرو چيزهائى باشد كه ما را بر آن برمىانگيزاند ، و با ناپيدا شدن چيزهائى كه ما را از آن روگردان كنند از ما سر نمىزند ، ثابت مىشود كه دانائى از كار خود ما پديد مىآيد ، و سخن كسى كه پيدايش دانائى را به خداوند برتر از همه چيز نسبت مىدهد ، چه به خوى و اثر طبيعت يا جز آن باشد ، باطل گرديد .\r\nو با آنچه ما يادآورى كرديم ، هركس در اين شك مىكند كه شناختن كار ما باشد به مانند كسى است كه در همهء كارها شك دارد كه از ما صادر شود .\r\nو راه ستودن و نكوهش كردن نيز بنابر آنچه در گذشته ثابت كرديم دليل بر اين است كه شناختن كار خود ماست ؛ و اگر شناختن به خوى و اثر طبيعى سر بزند ، نيازى به اين ندارد كه پيش از آن در دليل نگريسته شود ، و ژرف‌بينى و پايان‌نگرى انجام گردد ، و بايد بر پا كردن دليلها بيهوده باشد .\r\nعلاوه‌بر آن در گذشته‌ها ، آشكار كرديم كه سرزدن كار از خوى و طبيعت تصورشدنى نيست ، پس نمىشود كارى را به آنچه تصورشدنى نباشد نسبت داد .\r\nپس اگر بگويند : چگونه مىشود ، خداوند به شناختن تكليف كند ، و اين به مانند از پى گمان رفتن و از پيش خود پنداشتن است . زيرا كسى كه به دليلى مىنگرد نمىداند آيا نگريستنش دانائى يا جز آن را پديد خواهد آورد ، و جز آن كه پس از\r\n\r\n","description":"","footnote":"","page_name":" 422 ","page_number":548},
  {"content":"\r\n\r\nپيدا شدن علم ، آن را مىداند چيزى ديگر نيست .\r\nگفته خواهد شد : هرگاه دانستيم نگريستن به دليل كار خوبى است ، بلكه بايد آن را انجام داد ، دانسته‌ايم كه نگريستن به دليل نادانى و بدى را ثمر نمىبخشد ، و به همين از اين كه پايانش ناپسنديده باشد ، آسوده مىگرديم ، و چنانچه به اين گفتار در وجوب شناختن رخنه‌اى پيدا شود ، در هرنگريستن به دليلى رخنه خواهد بود ؛ و همانا ما جز اين را مىدانيم .\r\nو به مانند همين سخن پاسخ كسى را مىدهيم كه مىگويد ، چگونه چيزى را كه شخص نمىشناسد و از چيزهاى ديگر جدا نمىكند خدا بر او واجب مىگرداند ؛ و مىگوئيم جدا كردن و شناختن سبب ما را ، از به تفصيل شناختن مسبب بىنياز مىگرداند ، و شخص خردمند نگريستن به دليل را از چيزهاى ديگر جدا مىشناسد ، پس به مانند اين است كه شناسائى را از چيزهاى ديگر جدا مىبيند ؛ و ما آشكار كرديم كه علت واجب بودن نگريستن به دليل ، بيم داشتن از زيان انجام ندادن آن و اميدوارى به جلوگيرى كردن از زيان ، با انجام دادن آن است ، پس براى دورى جستن از زيان ، بايد در دليل نگريست ، همچنان كه به همين دليل بايد كارهاى ديگر را انجام داد .\r\nو در اين كه بايد از زيان گريخت هيچ جدائى ميان اين نيست كه رسيدن به زيان قطعى باشد ، يا به آن گمان برده شده باشد .\r\nو اگر چنين باشد كه در مورد زيانهاى قطعى نگريستن به دليل واجب باشد ، و در زيانهاى احتمالى واجب نباشد ، بايد در جاهائى كه برخورد مىكنيم هيچ كارى يافت نشود كه از راه دورى جستن از زيان انجام گردد ؛ زيرا در اين كارها راهى به سوى دانا شدن به آن وجود ندارد بلكه راه آنها گمان بردن به زيان است .\r\nو كارهائى كه براى دورى جستن از زيان انجام مىگردد ، ناگزير بايد در آنها زيانى نباشد ، و يا زيان كمترى در آن باشد تا از زيان بيشتر دورى جسته شود .\r\nو كسى نمىتواند دورى جستن از زيانها را ناچاركننده بداند ، تا وجوب دورى جستن از آن را از ميان ببرد ؛ زيرا زيان بيمناك كننده ، گاهى به اندازه‌اى از بيمناكى\r\n\r\n","description":"","footnote":"","page_name":" 423 ","page_number":549},
  {"content":"\r\n\r\nمىرسد كه ناچار از گريز مىگرداند ، و گاهى هم به آن اندازه نمىرسد ، پس ثابت شد كه بايد از زيان گريخت ، و ناچارى وجود ندارد .\r\nعلاوه‌بر آن بيمناكى از زيان ، هنگامى به گريز ناچار مىگرداند كه كنونى باشد ، و زيان دينى در آينده است ، پس از هيچ‌روى ناچاركننده نمىباشد .\r\nاكنون كه ثابت شد از زيان بايد گريخت ، بنابر آنچه آشكار خواهيم كرد ، چيزى از اين جلوگيرى نمىكند كه بگوئيم ، واجب بودن نگريستن به دليل به اين وابستگى دارد كه چيزى به دل بيفتد و شخص را به آنچه از آن بيمناكى حاصل مىشود و به نشانيهايش ، آگاه گرداند .\r\nو هرگاه از شكنجه‌هائى كه بزرگترين زيانها است ترسيد ، و به بر طرف شدنش با نگريستن به دليل اميدوار گرديد ، آن‌گاه است كه بر اوست تا در نشانيهايش بنگرد ، هرچند نگريستن به دليلها كارى بزرگ و بر او دشوار باشد .\r\nزيرا زيانى كه اميدوارى به از ميان رفتنش هست سخت‌تر و بزرگتر از آن است ؛ و همانا ما روشن كرديم : دانستن اين كه بايد دربارهء دين انديشيد ، دانشى اكتسابى است ، نه ضرورى .\r\nزيرا دانش ضرورى ، واجب بودن چيزى را فرا مىگيرد كه داراى صفت معينى باشد ؛ آنچنان كه دانا بودن آشكار و به اجمال ، به بدى ستم كردن ، بد بودن هر كارى را مىرساند كه بخصوص داراى صفت ستمكارى باشد .\r\nپس هرگاه شخص خردمند بداند كه زيان حاصل از كارى ، داراى صفت ستمكارى است ، باور كردن بدى آن كار را براى خود فراهم كرده است ، و اين دانستن ، برابر با همان دانش اجمالى است كه آن را از پيش دانسته بوده است « 1 » .\r\nو گفتار در علم تفصيلى به اين كه بايد در دليل معينى نگريست و اين كه وجوب نگريستن به آن ، دانشى اكتسابى است بر آن روى كه پيش از اين آورديم به همين\r\n\r\n\r\n","description":"","footnote":"\r\n( 1 ) براى وضوح اين مسألهء كه چگونه علم به نتيجه مندرج در كبراى قياس است و تفاوت آنها به اجمال و تفصيل است علاوه بر كتب منطق ، رجوع شود به رسالهء الجمع بين الرأيين فارابى در باب اين كه علم آيا ذاتى يا اكتسابى است .\r\n","page_name":" 424 ","page_number":550},
  {"content":"\r\n\r\nگونه است ، و اين دانش هرچند اكتسابى است اما ناگزير بايد براى كسى فراهم گردد كه دانش نخست را به اجمال دارا باشد ، و سپس در يك نگريستن به دليل معينى بداند كه اين هم همان صفت را دارا است و علم اجمالى نخست ، آن را فراگرفته بوده است « 1 » .\r\nزيرا شخص خردمند مانند كسى است كه به پديد آوردن اين دانائى ، ناگزير و ناچار است . آنچنان كه در پديد آوردن علم تفصيلى به يكايك جاهائى كه داراى صفت ستمگرى است همان را مىگوئيم ، و به مانند همهء جاهاى ديگرى است كه مىگوئيم موارد تفصيلى در درون علم اجمالى است ، پس همان علم اجمالى دانائى به چيزهاى بسيار است .\r\nپس اگر بگويند : چنانچه دانستن اين كه انديشيدن در راه شناسائى خداوند واجب است ، هنگامى براى خردمندان همگانى است كه چيزى بيادشان افتد و از آن بترسند ، يا جز آن ، پس بايد هر خردمندى پيش خود آن را بداند و در آن شك نكند ، و همانا ما مىدانيم كسانى كه همهء دانستنىها و يا شناسائى خدا را آشكار و ضرورى مىدانند ( اصحاب المعارف ) و كسانى كه گفتهء ديگران را به گردن مىگيرند ( اصحاب التقليد ) وجوب نگريستن به دليل وجود خدا را نمىپذيرند ، و از پيش خود هم بدان پى نمىبرند ، و روا نيست كسانى مانند ايشان ، چيزى را كه پيش خود آشكار مىدانند آن را انكار كنند ، براى اين كه آنان مردم بسيارى هستند .\r\n\r\n\r\n","description":"","footnote":"\r\n( 1 ) براى توضيح مطلب صورت قياس بر اين گونه است :\r\nالف - علم اجمالى نخست كه از پيش حاصل و ضرورى بوده و كبراى قياس است : از هر زيانى چه احتمالى يا قطعى باشد بايد گريخت .\r\nب - مورد معينى كه مندرج در علم اجمالى اول و صغراى قياس است : نگريستن در دليل اين كه خدا موجود است يا نيست و داراى چه صفاتى است راه گريز از زيان اخروى است .\r\nج - علم تازه‌اى كه از ملاحظه و مقايسهء اين دو مقدمه زاييده مىشود : بايد در دليل وجود خدا و صفاتش نگريست تا از زيان بزرگى رهائى يافت .\r\n","page_name":" 425 ","page_number":551},
  {"content":"\r\n\r\nپس اگر شما روا بدانيد با اين مردم با آن كه بسيار هستند از روى بزرگى فروشى سخن بگوئيد ، هنگامى كه شما هم دانستنىهائى را كه مىگويند ضرورى است نمىپذيريد ، بايد روا باشد آنان هم همين را بر شما ادعا كنند .\r\nگفته خواهد شد : دانستن اين كه بايد به تفصيل در راه شناسائى خدا انديشيد ، براى پاره‌اى از خردمندان در آغاز تكليف شدن و بيمناك شدن از زيان شكنجه ديدن فراهم مىگردد ، و براى گروهى از آنان هنگامى اين بيمناكى حاصل مىشود كه براى همگى ايشان فراهم نمىشود ، زيرا آنان داراى حالات گوناگون مىباشند ، پس ممكن است كه پاره‌اى از مردم در خود پوشيده كارى فراهم كنند و اين بيمناكى از ميان برود ، و ندانند كه بايد در كار خود بنگرند ؛ زيرا دانستن اين كه بايد در كار خود بنگرند ، همان دانستن اين است كه بايد در چيزى بنگرند كه داراى صفت ويژهء ( گريز از زيان ) باشد ، و رواست در اين صفت پوشيدگى روى دهد ، و اين به مانند آن است كه فرقهء خوارج در كشتن كسانى كه با آنان ناسازگارى عقيده داشتند و براستى ستمگرى بود ، براى خودشان پوشيده كارى فراهم مىكردند ، تا جائى كه باور كرده بودند كشتن آنان كار خوبى است ، براى اين كه صفت ويژهء ستمگرى را نشناخته بودند .\r\nو بسا گفته شده است : هرگاه بيمناكى را چيزهاى زياد ديگرى فرا گرفته باشد انسان آن را از خود درك نمىكند ، و به كسانى مانند شده است كه ستمكارى كرده و حقوقى را بايد بپردازد و بيمارى سختى او را فرا گرفته و نزديك به مردن است ، و بايد از فروگذارى كردن از وصيت ، بترسد و بداند كه بايد وصيت كند ، و با اين همه بسا باشد به واسطهء چيزهائى كه فراگير او هستند ، از آن فراموش كند .\r\nعلاوه‌بر آن ما از پيروان اين عقيده كه همهء دانستنىها يا آنچه مربوط به خداشناسى است ضرورى مىباشد ، ( اصحاب المعارف ) كسى را نمىشناسيم كه ادعا كند من جز اين مىدانم .\r\nاما كسى كه گردن نهادن به سخن ديگران را مىپذيرد ، به دشمنى سخن گفتن در خداشناسى را نمىپذيرد ، نه آن كه نگريستن به دليل را نپذيرد ، و به دشمنى\r\n\r\n","description":"","footnote":"","page_name":" 426 ","page_number":552},
  {"content":"\r\n\r\nگفتگو كردن جز نگريستن در دليل است ، و با اين همه چه بسا در بسيارى از جاها به با دشمنى سخن گفتن و رودرروئى كردن پناه برده است .\r\nو ما در گذشته‌ها آشكار كرديم كه هرچند دانستن اين كه بايد در دليلها نگريست ، دانشى اكتسابى است ، اما اين سخن گفتار ديگر ما را درهم نمىشكند كه نگريستن به نشانىها ، نخستين چيزى است كه شخص تكليف‌شونده بايد آن را انجام بدهد ، زيرا دانستن چنين چيزى از حد تكليف كردن بيرون است ، براى اين كه به ناچار از انسان سر مىزند ، و همانا ما در آنچه آغاز اين كتاب گذشت ، آشكار كرديم كه نگريستن به نشانىها ، نخستين كارى است كه از شخص تكليف‌شونده بايد سر بزند ، و شخص تكليف‌شونده با داشتن خرد درست ، از آن بيرون نخواهد بود .\r\nو گفتيم آنچه درست‌تر به نظر مىرسد ، اين است كه نياز نداريم بگوئيم :\r\n« قصد شده » تا از اين كه اراده كردن نگريستن به دليل ، نخستين چيزى باشد كه بايد انجام داده شود ، دورى بجوئيم .\r\nزيرا كسى كه از روى دانائى كار مىكند ، بايد انجام دادن آن كار را اراده كرده باشد ، پس تكليف كردن ، اراده كردن را فرا نمىگيرد .\r\nو اين كه گفتيم ، نگريستن به دليلها ، نخستين كارى است كه بايد انجام گردد ، براى اين است كه آنچه بايد از هركسى سر بزند بر دو گونه است : يكى كارى كه به حكم عقل بايد انجام گيرد ، و ديگرى آنچه به حكم شرع بايد بجا آورده شود .\r\nشنيدنىهاى شرعى بر شناسائى خداوند و پيغمبر پايه‌گذارى شده است ، و ناگزير بايد پس از آنها باشد .\r\nو كارى كه به حكم عقل بايد انجام داده شود ، بنابر آنچه آشكار كرديم ، گاهى از همه‌چيز تهى مىباشد ، جز نگريستن به دليلها ، پس ثابت شد كه نگريستن به دليلها ، نخستين كارى است كه بايد انجام داده شود .\r\nو چون گفتيم كه نگريستن به دليلها را ، جز هنگام بيمناك شدن از فروگذارى كردن در آن ، نبايد انجام داد ، پس به ناچار بيمناكى فراهم مىشود ، و بيمناكى در\r\n\r\n","description":"","footnote":"","page_name":" 427 ","page_number":553},
  {"content":"\r\n\r\nآغاز سر نمىزند و بايد راهى و نشانه‌اى برايش باشد .\r\nو گفتيم ، كسى كه ميان خردمندان و پيروان شريعت‌ها و آنان كه پيغمبرى را پذيرفته‌اند ، روئيده باشد ، و بشنود كه خردمندان ، با هم در عقيده ناسازگارى دارند و پاره‌اى از ايشان ، ديگران را از بدست نياوردن شناسائى مىترسانند ، پس او بايد از آن بترسد ، زيرا با اين گونه گفتگوها خردمندان مىترسند .\r\nپس آن كسى كه جدا از مردم زيست كرده ، و هيچ چيز از برانگيزاندن و ترساندن نشنيده است ، ما روشن كرديم كه هنگامى نشانىهاى بيمناكى را در خود و در چيزهاى ديگر مىبيند ، و دليلهاى خوبىهاى آفرينش را در خود مىنگرد ، و بخشندگى خوشىها را در خود مىبيند ، شدنى است بر آن گونه كه از برانگيزاننده‌ها و آنچه به دلش مىافتد و به خود مىآيد ، به خود آگاه گردد و از خود به خود آيد ؛ و اگر چنين چيزى روى ندهد ، بايد كه خداوند چيزى در دلش بيفكند ، تا بداند كه بايد بينديشد ، و در خود بنگرد ؛ و آنچه در دلش مىافتد سخنى خواهد بود ، كه درون شنوائىاش پديد مىآورد ، كه آنچه را آشكار خواهيم كرد در بر داشته باشد .\r\nپس اگر بگويند : اين سخن چنين فراهم مىكند كه هركس كر زاده شده باشد به او تكليف داده نشود ؛ زيرا برانگيزاننده و آنچه در دل مىافتد نمىشود كر را بترساند .\r\nخواهيم گفت : كسى كه كر زاده شده باشد ، رواست از نشانىها دانسته شده باشد كه او پيش خودش خواهد انديشيد ، و به نشانىهائى كه در دل مىافتد ، يا برانگيزاننده ، مىگويد ، آگاه خواهد شد و بر او خواهد بود كه در آن نشانىها بنگرد .\r\nو آنچه سيد مرتضى خدايش بيامرزاد دربارهء به دل افتادن چيزى گفته ، اين است كه آن سخن خداوند برتر از همه‌چيز است ، و آن را درون شنوائى شخص تكليف‌شونده مىآفريند ، جائى كه نزديك سينه‌اش باشد .\r\nو آنچه در دل مىافتد با به خود گفتن و با انديشيدن ، پوشيده كارى مىيابد و رواست كه خداوند برتر از همه‌چيز ، پاره‌اى از فرشتگان را فرمان بدهد تا بر اين\r\n\r\n","description":"","footnote":"","page_name":" 428 ","page_number":554},
  {"content":"\r\n\r\nروى ، سخنى در او پديد آورند .\r\nو دليلى كه درستى اين سخن را مىرساند آن است كه آنچه به دل مىافتد از اين بيرون نيست كه يا كار اندامها است ، و يا كار دلها است .\r\nكار اندامها جز سخن گفتن و نشان دادن و نوشتن نيست ؛ و كار دلها يا باور كردن است ، و يا گمان بردن است .\r\nو دانستن در كار نيست ، زيرا كسى كه چيزى به دلش مىافتد ، ترسان است و باوركننده نيست ، اما كسى كه دانا است ، باوركننده است ، و با چيز ديگرى مانند اراده كردن و جز آن ، ترسيدن ، هيچ سر نمىزند .\r\nاما انديشيدن ، چيزى است كه بايد هنگام در دل افتادن چيزى حاصل گردد ، پس با خود آنچه به دل مىافتد پوشيده كارى نمىگردد .\r\nو نمىشود آنچه به دل مىافتد نشان دادن چيزى باشد ، زيرا نشان دادن هنگام ناچارى با قصد كردن نشان‌دهنده سود مىدهد ، و ناچارى در خداوند برتر از همه چيز درست نمىباشد .\r\nاما نوشتن را سيد مرتضى « خدايش بيامرزاد » روا دانسته كه به جاى آنچه به دل مىافتد بايستد ، و همين درست است .\r\nو اگر روا دانستيم كه نوشته باشد ، براى كور چيز ديگرى به جاى آن مىايستد ، آنچنان كه دربارهء كر ، گفتيم چيز ديگرى جز سخن به جاى آن مىايستد ، پس از كارهاى اندامها ، جز سخن گفتن ، چيزى به جاى نماند ، و همين را ما مىخواهيم ثابت كنيم .\r\nو روا نيست آنچه به دل مىافتد باور كردن باشد ؛ زيرا از اين بيرون نيست كه يا ، باور كردن كار شخص تكليف‌شونده است ، و يا كار خداوند برتر از همه چيز است ، و يا ديگرى آن را پديد مىآورد .\r\nكار ديگرى نمىشود باشد ؛ زيرا كسى كه با صفت توانائى « 1 » كارى انجام\r\n\r\n\r\n","description":"","footnote":"\r\n( 1 ) كه زايد بر ذات باشد .\r\n","page_name":" 429 ","page_number":555},
  {"content":"\r\n\r\nمىدهد ، نمىتواند در دل ديگران باور كردن را به وجود آورد ؛ و روا نيست باور كردن را خداوند برتر از همه‌چيز در دل كسى بيافريند ؛ زيرا اگر آنچه را باور كرده است بر آن گونه كه هست نباشد ، اين باور كردن ، نادانى خواهد بود ، و خداوند برتر از همه‌چيز نادانى را پديد نمىآورد ؛ و چنانچه آنچه باور شده ، بر آن‌گونه كه هست باشد ، بايد دانائى باشد ؛ زيرا شخص دانا اگر باور كردن چيزى را بر آن گونه كه هست به وجود آورد و به آن دانا باشد ، بايد اين باور كردن ، دانستن باشد .\r\nو آنچه دانسته شده اين است كه هركس چيزى در دلش بيفتد ، بدان يقين ندارد بلكه روا مىدارد ، راستى جز آن باشد .\r\nو روا نيست خود شخص تكليف‌شونده در دل خود چيزى پديد آورد زيرا هرچه از باوركردنىها را خود شخص خردمند ، آغاز كند ، اثرى ندارد براى اين كه به مانند برخوردى پذيرفتن چيزى است ، و به مانند گمان بردن است و چنين چيزى هيچ اثرى ندارد .\r\nو نيز اگر باور كردن چيزى را ، خداوند برتر از همه ، به وجود آورد بايد دانشى آشكار باشد ؛ و از اين بيرون نيست كه يا به اين وابستگى مىيابد كه بدون شك به شخص گنه‌كار شكنجه مىرسد ، و يا به اين وابستگى دارد كه او از شكنجه ديدن آسودگى ندارد .\r\nنخست نادرست است ؛ زيرا يقين كردن به اين كه ناگزير به شخص گنه‌كار شكنجه خواهد رسيد ، شاخى بر اين ، بن است كه خداوند برتر از همه را شناخته باشد ، و صفتها و چگونگىهايش را دانسته باشد ؛ و كسى كه تكليف مىشود در آغاز تكليف شدنش ؛ خداوند برتر از همه را نمىشناسد ، پس چگونه خواهد دانست كه او گنه‌كاران را كيفر مىدهد .\r\nو چنانچه قسم دوم درست باشد اين در خرد هر باخردى نهفته است ؛ زيرا روا دانستن شكنجه كردن و آسودگى نداشتن از آن حاصل است ، پس نيازى به ناآسوده كردن دوباره‌اش نيست .\r\n\r\n","description":"","footnote":"","page_name":" 430 ","page_number":556},
  {"content":"\r\n\r\nو روا نيست آنچه در دل مىافتد ، گمان بردن باشد ؛ زيرا اگر گمان داشتن به مانند باور كردن باشد ، ما آن را نادرست گردانيديم .\r\nو چنانچه نوع يكتاى ديگرى باشد ، از اين بيرون نيست كه يا كار خداوند برتر از همه است ، و يا كار خود شخص تكليف‌شونده است .\r\nپس اگر كار خداوند برتر از همه باشد ، ما دانستيم كه گمان كردن ، اثرى ندارد مگر هنگامى كه در نگريستن به نشانى پديد آمده باشد ، و اين نشانه ناگزير بايد براى پديدآورندهء گمان باشد ، و ناشدنى است كه خداوند برتر از همه ، با نگريستن به نشانى كار كند ، پس اين كه كار خدا باشد باطل گرديد ؛ و اگر كار او باشد بايد ما از اين ناچار باشيم كه چنين گمانى ببريم ، و ما جز اين را دانستيم .\r\nو چنانچه اين گمان بردن كار خود شخص تكليف‌شونده باشد ، ما روشن كرديم كه هرگاه از نشانه‌اى سر زده باشد ، داراى اثر است ، و بايد كسى او را بياگاهاند تا در آن نشانى بنگرد ، و سخن گفتن در اين كه چه كسى بايد او را به نگريستن در نشانى آگاه گرداند تا گمان پديد آيد ، به مانند سخن گفتن در اين است كه چه كسى بايد بياگاهاند كه بايد در دليل بنگرد ، تا دانائى برايش پديد آيد ، و از اين چنين فراهم مىآيد كه بايد چيزهاى بىپايانى به دل افتد .\r\nو اگر آنچه به دل مىافتد سخنى باشد ، اين را كه موسى عليه السلام تنها سخن گوى با خداوند است ، باطل نمىكند ؛ زيرا فزونى موسى عليه السلام به اين بود كه خداوند آشكار با او سخن گفت ، با اين كه موسى مىدانست كه سخن گفتن خداوند است و اين به جز چيزى است كه در دل مىافتد .\r\nعلاوه‌بر آن ، هنگامى كه بگوئيم آنچه به دل مىافتد سخن است ، روا داشته‌ايم كه آن سخن را پاره‌اى از فرشتگان يا جز آنان در دل پديد آورده باشد .\r\nو آن ترساندنى كه به دل مىافتد بايد فراگير ترسناكى از فروگذارى كردن در نگريستن به دليل‌ها باشد ؛ زيرا بنابر آنچه آشكار كرديم هنگام ترسناكى بايد در دليل‌ها نگريست ، و ناگزير بايد آنچه به دل مىافتد از نشانى بيمناكى آگاه گرداند زيرا اگر بيمناكى بدون نشانى باشد ، اثرى ندارد .\r\n\r\n","description":"","footnote":"","page_name":" 431 ","page_number":557},
  {"content":"\r\n\r\nو هنگامى كه شخص ترسيد برواست كه در دليل‌ها بنگرد ، جز آن كه بايد ، آنچه به دل مىافتد آگاه گرداند كه چرا بايد شناسائى به دست آورد . تا خوبى اين ترساندن دانسته شود ؛ آيا نمىبينى كسى كه ديگرى را از اين بترساند كه اگر غذائى را بخورد او را خواهد كشت ، بايد از خوردنش خوددارى كند ، اما دانسته نمىشود كه واجب گردانيدن خوددارى كردن از خوردن غذا ، آيا بد است يا خوب است ؟\r\nو اگر بگويد ، آن غذا را نخور ، براى اين كه زهر در آن است ، و نشانه‌اى به او بنماياند كه زهر در آن است ، او را به خوبى واجب گردانيدن خوددارى كردن از خوردن آن ، آگاه گردانيده است ، و بنابراين بايد آنچه به دل مىافتد فراگير اين باشد كه آنچه در وجود خودتان مىيابيد نشانىهاى اين است كه سازنده‌اى داريد ، پس از اين آسوده نباشيد كه شايد سازنده‌اى شما را براى اين ساخته و پايان‌انديشى نموده باشد كه او را بشناسيد ، و آنچه به حكم خرد ، بايد بكنيد انجام بدهيد ، و از كار بد خوددارى نمائيد ، و تو در خردت كارهائى كه برايت سود كنونى دارد مىيابى ، و مىدانى كارهائى را بايد انجام بدهى كه اكنون بر تو دشوار است ، و مىدانى اگر كار بد از تو سر بزند ، سزاوار نكوهش مىگردى ، و نكوهش ديدن از چيزهائى است كه تو را اندوهناك مىكند ، و به تو زيان مىرساند .\r\nپس هرچند اكنون از آن سود مىبرى ، اما آسوده مباش ، همچنان كه سزاوار نكوهش شده‌اى ، سزاوار شكنجه و دردها هم شده‌اى .\r\nو آشكار است كه سزاوار شدن هريك از اين دو ، نشانى سزاوار شدن آن ديگرى است .\r\nسپس به او مىگوئيم هرگاه خداوند را به صفتهائى كه دارد نشناخته باشى ، و ندانسته باشى كه او مىتواند تو را بر كارهاى بدى كه انجام مىدهى با شكنجه كردن بازخواست كند ، به انجام دادن كار بد نزديكتر و از انجام ندادنش دور تر خواهى بود ، و هنگامى كه او را شناخته باشى از انجام دادن كار بد دور تر و به انجام ندادنش نزديكتر خواهى بود .\r\n\r\n","description":"","footnote":"","page_name":" 432 ","page_number":558},
  {"content":"\r\n\r\nو بنابر آنچه گفتيم « كه بهتر اين است آنچه به دل مىافتد ترتيب دادن نگريستن در دليل‌ها را فرا گرفته باشد » با اين كه او را آگاه گردانيده است ، بايد در اين هنگام در دليل‌ها بنگرد ؛ زيرا شخص خردمند ، خصوصا كسى كه خردش درست باشد ، و با مردم آميزش نداشته و با عادتها آشنائى نيافته باشد ، دور نيست كه پيش خودش جوياى دليل آن گردد .\r\nو هرگاه چيز ديگرى به دلش افتد و با آنها برابرى كند از اين بيرون نيست كه يا در او اثر مىكند ، و يا اثر نمىكند ، اگر به راستى در او اثر كند ، بر خداوند برتر از همه است كه او را از آن نگهدارى كند تا به آن بيمناكى كه به شخص تكليف‌شونده مىرسد تن بدهد ، و بر اوست كه در دليلها بنگرد ، و بر خداوند نيست كه آنچه را به دل مىافتد و اثر نمىكند از او جلوگيرى كند ؛ زيرا به راستى با آنها برابرى نمىكند و كسى كه تكليف‌شونده است بايد از آن روىگردان شود .\r\nو استوارترين سخنى كه دربارهء نمونهء آنچه به دل مىافتد و اثر مىكند ، گفته شده ، اين است كه آن ديگرى كه به دل افتاده است ، مىآيد و با آن يكى برابرى مىكند و مىگويد آسوده مباش ، اگر به دليل نگريستى ، شايد نگريستن به اين يكى تو را بدان رساند كه هيچ سازنده‌اى ندارى تا از شكنجه‌اش بترسى ، يا به پاداشش چشم بدوزى - و شكى نيست كه شخص تكليف‌شونده پيش از نگريستن به دليل از اين آسوده نمىماند - .\r\nپس اين خاطره به او مىگويد ، اكنون كه يقين كردى كه سازنده‌اى ندارى از شكنجه آسوده شده‌اى و با آرامش كار بد را پيش‌خواهى گرفت ، و همين نشانى براى چيزى است كه به دل مىافتد ؛ زيرا آشكار است كه هركس از رسيدن زيان آسوده باشد به هرچه بخواهد دست به كار مىشود ؛ پس اين كه در دلش افتاده با آنچه شما انديشيديد برابرى مىكند .\r\nپاسخ از اين سخن آن است كه بايد خداوند برتر از همه چيز ، از اين و هرچه مانندش باشد كه در وجوب نگريستن به دليل ، رخنه پديد آورد ، جلوگيرى كند ، پس مىتوان گفت كه اين با آنچه گفتيم كه نگريستن به دليل را واجب مىگرداند برابرى\r\n\r\n","description":"","footnote":"","page_name":" 433 ","page_number":559},
  {"content":"\r\n\r\nنمىكند ؛ زيرا او از اين مىترسد كه اگر در نگريستن در راه شناسائى خداوند برتر از همه چيز فروگذارى كند سزاوار شكنجهء بزرگ هميشگى گردد ، كه تاب‌آوردنى نباشد .\r\nو هرگاه از اين بيم رود كه اگر در راه شناسائى خداوند برتر از همه چيز بينديشد ، چيز ديگرى به دلش افتد و با آن يكى برابرى كند و او را به اين برساند كه سازنده‌اى ندارد ، و در انجام دادن گناهان بكوشد ؛ و نكوهشى به انجام دادن گناهان سزاوار گردد ، بدون شك اين زيانى نيست و اگر چه گاهى هم به عللى از آن زيانى ببيند ، اما به زيانى كه از شكنجهء هميشگى به او مىرسد ، نزديك نخواهد شد .\r\nپس به هرگونه باشد در راه شناسائى خداوند برتر از همه چيز بايد انديشيد ، تا از زيان بزرگترى كه بيمناك شدن از زيان كوشش كردن در گناهان با آن برابرى نمىكند خويشتن‌دارى حاصل شود .\r\nاما نمونهء آنچه به دل مىافتد و اثر نمىكند ، اين است كه به خود بگوئى مينديش ، زيرا اگر انديشه نمودى ، دشوارى و سختى را بر خود هموار كرده‌اى و شايد هم از آنچه بايد بدست آورى بيراهه نرفته باشى ، پس بشتاب به سوى خوشى و فراخى زندگى ؛ و چنين چيزى كه به دل مىافتد مؤثر نيست ؛ زيرا ، بر خود هموار كردن دشوارى نگريستن به دليل‌ها و انديشيدن در آنها آسان‌تر است از آنچه ترسناك است ، و آن شكنجهء بزرگى است كه از كوتاهى كردن در انديشيدن حاصل مىشود ، و بيم از دشوارى انديشيدن ، اين را فراهم مىكند كه از انديشيدن در خوبىهاى اين جهانى خوددارى شود ، براى اين كه دشوارى انديشيدن ، با خوبىهاى اين جهانى برابرى مىكند .\r\nو همچنين اگر آنچه به دل مىافتد به تو بگويد ، اگر خدا را شناختى از پايان كارت آسوده مباش ، شايد اگر او را نشناخته باشى تو را شكنجه ندهد ، اين نيز با بيم داشتن از شكنجهء هميشگى برابرى نمىكند ، زيرا نشانى بر آن وجود ندارد ، و آنچه در خردها استوارتر است ، اين است ، كه اگر بخشندهء خوشيها ، شناخته شود ، و به فرمانش كار كنند ، آسودگى بدان شايسته‌تر خواهد بود از نيستى و نابودى .\r\n\r\n","description":"","footnote":"","page_name":" 434 ","page_number":560},
  {"content":"\r\n\r\nو همچنين اگر بگويدت ، چنانچه خدا را شناختى آسوده مباش كه خدايت سبك كار باشد و اگر او را شناختى شكنجه‌ات بدهد ، اين نيز بىاثر است ، زيرا دليلى بر درستيش وجود ندارد ، براى اين كه از شخص سبك كار هيچ نبايد گريخت ، و رواست چه با انديشيدن در دليل ، يا با نينديشيدن هر دو با هم شكنجه كند ، و هرسخنى به مانند اين باشد بدون دليل است .\r\nپس آنچه گفتيم مىآگاهاند كه بايد انديشيد ، و شناسائى خداوند برتر از همه چيز بر هرتكليف‌شونده‌اى از آنجا واجب است كه هرچه نسبت به شخص تكليف شونده مهربانى باشد و دانا شدن به سزاوارى شكنجه يا پاداش ، درست نمىشود ، مگر به شناختن خداوند ، و اين مهربانى همگانى و براى همهء تكليف‌شوندگان است ، پس بايد شناختن خداوند بر هر تكليف‌شونده‌اى واجب باشد .\r\nو اين كه گفتيم مهربانى در تكليف كردن ، درست نمىشود مگر با شناختن خداوند ، براى اين است كه هركس آگاه باشد كه بر انجام دادن كار بد علاوه بر سزاوارى نكوهش شدن سزاوارى شكنجه ديدن نيز حاصل مىشود ، آشكار و بدون شك ، همين دانائى او را از انجام دادن كار بد روگردان مىكند ، و همچنين كسى كه بداند با انجام دادن كارى كه بايد انجام گردد سزاوارى پاداش گرفتن حاصل مىشود علاوه بر سزاوارى ستايش يافتن ، همين دانائى او را بر انجام دادنش برمىانگيزاند .\r\nو چون دانا شدن به سزاوارى پاداش و شكنجه درست نمىشود ، مگر پس از شناختن او ، پس خداوند برتر از همه را به صفاتى كه دارد بايد شناخت و پس از شناختن صفاتش دانسته مىشود كه او توانا مىباشد ، تا بدانند كه او مىتواند شكنجه كند ، يا پاداش بدهد .\r\nو دانسته خواهد شد ، كه اندازهء پاداش يا كيفرى را كه سزاوارى حاصل شده مىداند ؛ و دانسته مىشود كه او كار استوار انجام مىدهد تا در دادن پاداشى كه بايد داده شود كوتاهى نكند ، و او كار بد انجام نمىدهد ، تا بدون سزاوار بودن ، كسى را شكنجه بدهد .\r\n\r\n","description":"","footnote":"","page_name":" 435 ","page_number":561},
  {"content":"\r\n\r\nپس مهربانى « 1 » به راستى ، همان دانا شدن به سزاوارى پاداش يا كيفر است ، جز آن كه چون دانا شدن به سزاوارى پاداش و كيفر درست نمىشود مگر پس از شناختن او به صفاتى كه بايد دارا باشد ، پس بر آن‌گونه كه گفتيم بايد او را شناخت .\r\nو نمىشود آنچه را آشكار مىدانيم ، جاى دانشى را بگيرد كه بايد آن را به دست آورد ؛ زيرا در اول كتاب روشن كرديم كه هركس سختى را بر خود هموار كند ، تا به آنچه مىخواهد برسد ، هنگامى كه بدان رسيد ، دست يافتنش به آن به مانند دست يافتن كسى نيست كه بدون سختى به آن برسد ، و اين را بدان مانند كرديم كه اگر كسى خانه‌اى را به دشوارى بسازد تا در آن آرام بگيرد او به جا گرفتن در آن خانه سزاوارتر از كسى است كه آن را به او بخشيده باشند يا به ارث برده باشد .\r\nو همچنين كسى كه براى به دست آوردن دانائى راه دورى مىپيمايد ، و در آن راه ، سختىهاى بزرگى بر خود هموار مىكند ، فراوانى دانشش به مانند آن كس نيست كه مردم دانشمند سويش بيايند ، و اين آشكار دانسته شده است .\r\nو چون دانائى را براى اين مىخواهند كه به آنچه بايد انجام گردد شخص را بر مىانگيزاند ، و از به جا آوردن كارى كه بد است ، روگردان مىكند ، پس بايد دانائى به رساترين رويها به دست آورده شود .\r\nو نيز ما از پيش خودمان آشكار مىدانيم كه به دانستن چيزها ناچار نگرديده‌ايم ، پس اگر در دانش آشكار ، مهربانى موجود باشد ، بايستى خداوند آن را در هرشخص تكليف شده‌اى پديد آورد ؛ زيرا هرسببى در پاره‌اى از مردم به وجود آوردن آن را فراهم كند ، بايد در همه كس آن را فراهم گرداند ، چه بگويند دانش آشكار استوارتر است ، يا گفته شود كه جاى دانش كسى را مىگيرد .\r\nو كسى نمىتواند بگويد : هر دو در اين كه مهربانى هستند ، با يكديگر برابرند ،\r\n\r\n\r\n","description":"","footnote":"\r\n( 1 ) به زيرنويس آخر فصل مراجعه شود .\r\n","page_name":" 436 ","page_number":562},
  {"content":"\r\n\r\nو خداوند مىتواند دانائىها را در مردم پديد آورد ، يا آنان را بر به دست آوردنش وادار كند ، زيرا اين سخن از آنجا نادرست است كه اگر پديد آوردن دانشها از جانب او مهربانى باشد ، بايد وادار كردن ، به آن بيهوده و بدون سود باشد .\r\nو نيز اگر در ميان دانشها آنها كه آشكارند بر روئى مهربانى باشند ، بايد در كسى كه مىداند ايمان نخواهد آورد ، آن را پديد آورد ، و ما مىدانيم كه بسيارى از كافران هنگامى كه مىميرند ، كافرند ، و كسى كه مىگويد آنان دانش ضرورى دارند به آنچه مىداند گردن نمىنهند .\r\nپس اگر بگويند : چنانچه دانائى مهربانى باشد ، بايد روا نباشد كه هيچ شخص دانائى گناه كند .\r\nگفته خواهد شد : مهربانى سبب نمىشود كارى انجام داده شود ، و به انجام دادنش برمىانگيزاند ، و انگيزه‌ها را بر بجا آوردنش نيرومند مىكند ، و كار را آسان مىگرداند ؛ و چه بسا كار با همان دانائى سر بزند ، و گاهى كار با دانائى ، به انجام دادن نزديكتر مىشود ، هرچند سر نزند .\r\nو كارهاى مستحب از اين‌رو واجب نشدند كه انجام دادن آنها كارهاى واجب را آسان مىكند ، و انگيزه‌ها را به انجام دادن آنها استوار مىگرداند ؛ و چيزى كه كار واجب را آسان كند به مانند كارهاى نزديك‌كننده و مانند كارهائى كه در نزديك شدن پايه و ريشه است ، واجب نمىباشد .\r\nو آنچه پيش من استوارتر است ، اين است كه كارهاى مستحب ، از اين‌رو واجب نشدند ، كه در انجام دادن مستحبات عقلى مهربانى مىباشند ، پس اينها پيرو كارهائى هستند كه مهربانى در آنهايند .\r\nو بايد خداوند برتر از همه چيز ، شخص تكليف‌شونده را به اندازه‌اى زنده نگهدارد كه در آن اندازه از زمان ، شناسائى كامل به خداوند و صفات و يكى دانستن و درستكارى او به دست آوردنى باشد .\r\nو پس از آن به اندازه‌اى از زمان بايد زنده بماند كه بتواند در آن كارهائى را كه بايد كرد و يا آنچه را نبايد كرد ، انجام بدهد .\r\n\r\n","description":"","footnote":"","page_name":" 437 ","page_number":563},
  {"content":"\r\n\r\nزيرا آنچه از واجب گردانيدن شناسائى خداوند خواسته شده ، مهربانى بودن آن است در انجام دادن كارهائى كه به حكم عقل بايد انجام گردند ، پس بايد اين كارها انجام داده شوند .\r\nپس اگر بگويند : ما را به اين بياگاهانيد ، كسى كه به آموختن دانستنىها فرمان داده شده و از آموختن آنها سرپيچى كرده ، و يك دانستنى را كه بايد از آن آغاز كند نياموخته ، مانند نگريستن به دليل ثابت كردن وجود عرض‌ها ، آيا چنين كسى در زمانهاى آينده ، بايد به آن دليل بنگرد ، و يا به آن تكليف ندارد « 1 » .\r\nپس اگر با داشتن خرد كامل و درست بودن شرطهاى لازم ، با نافرمانى كردن ، از داشتن تكليف بيرون شده باشد چنين چيزى روا نمىباشد .\r\nو اگر روا باشد پاره‌اى از خردمندان كه نافرمانى كرده‌اند ، و از انديشيدن در آنچه بايد كوتاهى نموده‌اند « 2 » ، از داشتن تكليف بيرون شوند ، بايد روا باشد كه\r\n\r\n\r\n","description":"","footnote":"\r\n( 1 ) براى يادآورى اين مطالب بايد به اول كتاب مراجعه نمود .\r\n( 2 ) توضيح اين مطالب طولانى كه از اين‌جا آغاز مىگردد تا به آخر بحث اين است كه انسان از آغاز كودكى بايد به فراگرفتن تعاليم ابتدائى و آموختنىهاى متوسط كه زيربناى فكر و شخصيت انسانى هستند بپردازد تا به تعاليم نهائى برسد كه راه زندگانى در آنجا مشخص مىشود .\r\nاما اگر دوره‌اى از عمر خود را كه متناسب با فراگيرى آموختنىهاى ابتدائى است از دست داد و زيربناى فكرى او سست و بدون نظم بار آمد ، در اين صورت از چند حال بيرون نيست :\r\nالف - يا به كلى تكليف از او برداشته مىشود و مجاز و معذور است كه با كمال بىنظمى و بىبندوبارى به زندگى آشفته و بوالهوسى و خودكامگى بپردازد . زيرا انسانى بدون شخصيت و هويت ببار آمده ، هيچ چيز برايش قابل درك نيست و بىفكرى و بىنظمى رفتارش از همهء جانوران پست‌تر است و چيزى نمىتواند بفهمد .\r\nب - و يا با آن كه مدتى از عمر را از دست داده بايد با كوشش و شتاب از ابتدا آغاز كند و خود را به پايه‌هاى نهائى انسانيت برساند .\r\nج - و يا اين كه مراحل ابتدائى را رها كند و به مسائل نهائى كه مربوط به نظم رفتار\r\n","page_name":" 438 ","page_number":564},
  {"content":"\r\n\r\nهمهء خردمندان ، از داشتن تكليف بيرون شوند .\r\nو اگر بگوئيد : با درست بودن خرد ، از داشتن تكليف به آنچه به حكم عقل بايد انجام گردد بيرون نمىرود ، اما از تكليف داشتن به اين كه پس از نافرمانى كردن نخست ، دوباره بايد در آنچه تكليف داده شده بود بينديشد ، بيرون مىرود .\r\nگفته خواهد شد : چگونه در زمانهاى آينده از تكليف داشتن به اين كه در دليل بنگرد بيرون خواهد رفت ، و حال آن كه آنچه در دل مىافتد و ترسناك است ، به مانند آن كه در آغاز بر او در آمده بود ، اكنون هم بر او فرود مىآيد ، و اگر روا مىبود در زمانهاى بعد از آن ، تكليف از او برداشته شود ، بايد روا باشد كه در آغاز هم ، بدون تكليف باشد .\r\nپس اگر بگوئيد : پس از سرپيچى كردن از آنچه نخست بايد در آن بنگرد آيا دوباره به آن تكليف داده مىشود « 1 » .\r\nگفته خواهد شد : هنگامى كه در نگريستن دربارهء ثابت كردن وجود عرضها\r\n\r\n\r\n","description":"","footnote":"\r\nاست بپردازد ؛\r\nاولى غلط است ، زيرا هيچگاه مسؤوليت و تكليف از انسان برداشته نمىشود هرچند بدست خودش راهها را به روى خود بسته باشد .\r\nدومى غير مقدور است زيرا مدتى از عمر خودش را از دست داده و در وقت كم نمىتواند آن همه دانستنىهاى فراوان را بدست آورد .\r\nسومى هم غيرمقدور است ، زيرا كسى كه زيربناى فكرى او سست است و داراى شخصيت انسانى كه نظم فكرى است ، نشده ، چيزى از دانستنىهاى نهائى برايش قابل درك نيست تا آن را بياموزد .\r\nبنابراين چنين شخصى اگرچه هيچ چيز برايش قابل فهم و درك نيست و بىچاره و بدبخت است اما از زير بار ملامت و سرزنش بيرون نمىرود و هميشه چوب تلف كردن وقت و نادانيهاى خود را مىخورد و بدترين شكنجه و آزارها به او روىآور است .\r\n( 1 ) به زيرنويس آخر فصل مراجعه شود .\r\n","page_name":" 439 ","page_number":565},
  {"content":"\r\n\r\nنافرمانى كرده باشد از اين بيرون نيست كه يا به انديشيدن دوم كه دربارهء حادث بودن عرض‌ها مىباشد ، تكليف داده شده است و يا بايد از سر ، دربارهء ثابت كردن وجود عرض‌ها بنگرد ، پس اگر نخست درست باشد ، بايد به كارى تكليف داده شده باشد كه انجام دادنى نيست ، زيرا نمىشود كه در حادث بودن چيزهائى « 1 » بينديشد كه در ثابت كردن وجودشان نينديشيده است .\r\nو چنانچه دومى درست باشد ، اگر كودك ، به از سر گرفتن انديشيدن تكليف شده باشد ، بايد تا زمانى زنده بماند ، كه بتواند در آن همهء چيزهائى را كه به دانستن آن تكليف گرديده ، از سر بگيرد ، و پس از آن ، بايد تا زمانى زنده بماند كه آنچه را بايد انجام بدهد ، يا از بديها خوددارى كند ، بتواند بدان رفتار نمايد و از اين برمىآيد كه اگر هميشه گناه كرده باشد ، بايد هميشه زنده بماند .\r\nو نمىتوان گفت : هرگاه پس از كوتاهى كردن در تكليف نخست دوباره تكليفش بدهند نمىبايد او را تا زمانى زنده نگهدارند كه همهء دانستنىها را به پايان رساند ، آن‌چنان كه در تكليف نخست گفتيم .\r\nزيرا چيزى كه براى تكليف كردن نخست سبب گرديده و براى آن بايستى زنده‌اش نگه دارند ، در تكليف بار دوم هم به جا مانده است .\r\nو چگونه مىشود به انديشيدن كه از آن شناسائى خواسته شده تكليف داده شود ، و پيش از زمانى كه به دست آوردن شناسائى در آن درست باشد زندگيش بريده شود « 2 » .\r\nپاسخ از اين گفتار آن است كه چون در ثابت كردن وجود عرض‌ها نافرمانى كرده است ، از اين بيرون نيست كه يا به همان تكليف كردن نخست بس مىشود ، بدون اين كه چيزى بر آن افزوده گردد ، و يا پس از آن تكليف ديگرى به او داده مىشود .\r\n\r\n\r\n","description":"","footnote":"\r\n( 1 ) معانى .\r\n( 2 ) براى درك اين مطالب به خلاصهء زيرنويس قبل مراجعه شود .\r\n","page_name":" 440 ","page_number":566},
  {"content":"\r\n\r\nاگر نخست درست باشد ، روا نخواهد بود كه پس از كوتاهى كردن ، در انديشيدن نخست ، دوباره به از سر گرفتن انديشيدن تكليف داده شود ، زيرا آنچه از تكليف كردن به انديشيدن خواسته شده ، به دست آوردن شناسائى است ، و آنچه از تكليف كردن به فراهم نمودن شناسائى خواسته شده ، اين است كه نسبت به آنچه بايد انجام بدهد مهربانى شده باشد .\r\nو چون چنين انديشيديم كه اين كس در انديشيدن نخست نافرمانى كرده است ، جز به همان اندازه از تكليف كه اگر در راه به دست آوردن شناسائى نافرمانى نمىكرد ، به شناسائى مىرسيد ، شناسائى او نسبت به كارهائى كه بايد انجام بدهد ، مهربانى بود ، و او خودش با نافرمانى كردنش ، اين مهربانى را از ميان برده است ، و بيش از تكليف نخست فرمان ديگرى به او داده نمىشود ، پس هيچ‌روئى براى تكليف كردن او به از سر گرفتن انديشيدن نخواهد بود ؛ زيرا همان تكليف كردن نخست او را به شناسائى خداوند مىرساند ، و از تكليف كردن ، چيزى جز شناسائى خواسته نشده است .\r\nو چنانچه بينديشيم : كسى كه در آغاز انديشيدن كوتاهى كرده است ، تكليف ديگرى بيش از نخست به او داده مىشود ، و اگر در آغاز ، انديشيده بود و شناسائى فراهم كرده بود ، شناسائى او در اين تكليف كردنش مهربانى بود ، پس به ناچار بايد به از سر گرفتن انديشيدن تكليف داده شود و بايد تا زمانى زنده نگهداشته شود كه بتواند در آن شناسائى خود را كامل گرداند آنچنان كه در بار نخست گفتيم .\r\nو لازم نمىآيد كه در زمان‌هاى بىپايان زنده بماند ، و تكليف داده شود ؛ زيرا تكليف بريده مىشود و پايان مىيابد . و بايد خداوند او را تا پايان زمانى زنده نگهدارد كه چنين شخص گنه‌كارى ديگر به از سر گرفتن انديشيدن تكليف داده نشود .\r\nو از اين كه گفتيم : كسى كه در آغاز انديشيدن از آن سرباز زده است ، اگر درباره‌اش به همان تكليف كردن نخست بدون افزوده شدن تكليف ديگر اكتفا شود ، و به از سر گرفتن انديشيدن تكليف داده نشود ، لازم نمىآيد از كسانى باشد كه\r\n\r\n","description":"","footnote":"","page_name":" 441 ","page_number":567},
  {"content":"\r\n\r\nانديشه‌هاى ترسناكى از نينديشيدن بر دلش فرود نيايد ، بلكه ناگزير گنه‌كارى ، او را از آن انديشه‌ها روگردان مىكند ، و از انديشه‌هاى ترسناكى كه در دلش افتاده به فراموشى مىافكندش .\r\nو از اين برنمىآيد كه خردش را از دست داده باشد ؛ زيرا ميان خردمندان كسانى هستند كه در كارهاى دينى و دنيوى بسيارى مىانديشند ، و با آن كه نشانىهاى بيمناك‌كننده‌اى برايشان آشكار است ، به واسطهء انديشه‌هائى كه آنان را به كار وا مىدارند و خوشيهائى كه او را به بازى مىگيرند ، از انديشيدن در آنها و ترسيدن از آنها باز مىمانند ؛ و كسى را كه ياد كرديم ، هنگامى كه از تكليف شدن به از سر گرفتن انديشيدن بيرون مىرود ، از تكليف عقلى بيرون مىرود ، زيرا روا نيست از تكليف عقلى بيرون شود ، مانند خوددارى كردن از ستمكارى و دروغ گفتن و از اين كه بخشندهء خوشيها را بايد سپاسگزارى كند ، و چيزهاى ديگرى به مانند اينها ، زيرا درستى خرد هركسى اين تكليف‌ها را فراهم مىكند ، و اگر تكليف كردن به انديشيدن ، راهى به سوى شناسائى نباشد ، روى ديگرى برايش نخواهد بود ، و چون ترسيدن ، تكليف داشتن به انديشيدن را فراهم مىكند و بر آن برمىانگيزاند و ما چنين انديشيديم ، كه آن هم از ميان رفته است ، پس چيزى كه انديشيدن را واجب گرداند از ميان رفته است .\r\nپس اگر بگويند : اگر در انديشيدن نخست كوتاهى شود چه خواهيد گفت ؟\r\nآيا بر انديشه نكردن در پيش‌آمدهاى آينده ، سزاوارى نكوهش و شكنجه حاصل مىگردد ؟\r\nاگر بگوئيد سزاوار آن نخواهد شد در اين صورت انديشيدن را از اين كه واجب باشد بيرون برده‌ايد ؛ و اگر بگوئيد بر هيچ‌يك اينها سزاوار نكوهش و شكنجه نمىگردد ، بركارى كه شخص تكليف‌شونده نمىتواند انجام بدهد و انجام دادنش از او محال است ، سزاوارى شكنجه ديدن را لازم دانسته‌ايد .\r\nزيرا نافرمانى كردن او در انديشيدن نخست سر زدن انديشيدن دوم و سوم را بر آن روى كه دانائى از آن فراهم شود ، محال مىگرداند .\r\n\r\n","description":"","footnote":"","page_name":" 442 ","page_number":568},
  {"content":"\r\n\r\nخواهيم گفت : چون در آغاز به نينديشيدن ، نافرمانى كرده است ، بر نينديشيدن هاى پس از آن هم سزاوار نكوهش مىگردد ، هرچند با كوتاهى كردن در انديشيدن نخست ، پرداختن به انديشه‌هاى ديگر برايش انجام دادنى نباشد ، زيرا از سوى خودش كار را به انجام نشدنى بودن آنها كشانيده است ، براى اين كه با كوتاهى كردنش در انديشيدن نخست ، خودش را از دست يافتن ، بر انجام دادن كارى كه بايد انجام بدهد ، كه انديشيدن است ، بيرون برده است ، و نمىگوئيم : با آن كه در انديشيدن نخست كوتاهى كرده است ، بايد انديشيدن‌هاى پس از آن را انجام بدهد ، بلكه مىگوئيم انديشيدن‌هاى بعدى بر او واجب بوده است ، و خود او آنها را از ميان برده است و او به مانند كسى است ، كه به روزه گرفتن روز معينى ، تكليف شده باشد ، و در آغاز روز چيزى بخورد و روزه بگشايد ؛ چنين كسى با كوتاهى كردن در روزه داشتن اول روز ، بر روزه نداشتن در همه روز ، سزاوار نكوهش و شكنجه ديدن مىشود ؛ هرچند كسى كه در آغاز روز ، روزه‌اش را از دست داده باشد ، باقيماندهء روز را نمىتواند روزه بدارد ، ليكن از سوى خودش روزه داشتن را انجام نشدنى گردانيده و نكوهش شدن بر روزه نداشتن همهء روز ، به او روىآور مىشود .\r\nو همچنين است كسى كه بنده‌اش را به آوردن چيزى ، در وقت معينى ، فرمان بدهد ، و ميان آنان راه درازى فاصله باشد ، اگر آن بنده در پيمودن راه كوتاهى كند ، بر نياوردن آن چيز ، سزاوار نكوهش مىگردد ، هرچند با كوتاهى كردن ، در راه پيمودن ، دادن آن چيز در آن هنگامى كه از او خواسته شده ، انجام نشدنى گرديده است ، و با اين همه براى آنچه گفتيم با نپيمودن راه سرزنش به او روىآور مىشود .\r\nسخن درست اين است : كسى كه در انديشيدن‌هاى پىدرپى سست‌كارى مىكند ، در همهء زمان‌هاى سست‌كارى كم‌كم سزاوار نكوهيدن مىشود ، و در آغاز سست‌كارى در انديشيدن بر همه نينديشيدن‌ها ، سزاوار كيفر نمىشود ، و در انجام ندادن سبب ، كه به انجام نيافتن مسبب مىكشد ، به همين گونه بايد سخن گفته شود ؛ زيرا سزاوار شدن پاداش يا كيفرى كه به انجام يافتن مسبب فراهم مىشود ، هنگام\r\n\r\n","description":"","footnote":"","page_name":" 443 ","page_number":569},
  {"content":"\r\n\r\nپديد آمدن مسبب حاصل مىشود ، نه زمانى كه سبب موجود مىگردد .\r\nو كسى نمىتواند بگويد : اگر همهء دانستنىها براى شخص تكليف‌شونده ، مثلا جز درصد هنگام ، به پايان رسيدنى نباشد ، و به او تكليف داده شود كه آنچه با عقل دانستنى مىباشد ، همه را در درازى اين زمانها به دست آورد اين‌گونه تكليف كردنش كه در اين زمان دراز است ، نسبت به انجام دادن آنچه بايد انجام بدهد ، از مهربانى برهنه خواهد بود « 1 » .\r\nو اگر روا باشد كه تكليف كردنش در مدت كوتاه مهربانى باشد در مدت دراز پيش از رسيدن آن مقدار از زمان كه بدست آوردن همهء دانستنىها در آن ممكن نباشد نيز روا خواهد بود .\r\nو علت مهربانى بودن تكليف كردن به كسب معارف همين است كه بتواند در آن مدت ، همهء دانستنىها را به دست آورد .\r\n\r\n\r\n","description":"","footnote":"\r\n( 1 ) خلاصهء مطلب اين است كه وقتى كار فنى دقيقى به كسى واگذار مىشود بايد براى انجام دادن آن كار دستورات و تعليماتى فرا بگيرد ، و فرا گرفتن آن تعليمات مقدارى وقت لازم دارد ، پس پيش از رسيدن وقت عمل ، بايد به او هشدار داده شود كه برو و تعاليم لازمه را بياموز ، اين هشدارى و يادآورى نسبت به انجام دادن آن كار مهربانى به او مىباشد ، حال از سه صورت بيرون نيست .\r\nالف - يا فرصتى كه براى فراگيرى تعليمات داده مىشود بيشتر از اندازهء لازم است .\r\nب - و يا مساوى با آن است .\r\nج - و يا كمتر از آن .\r\nاگر بيشتر باشد ممكن است شخص به خيال زياد بودن وقت سهل‌انگارى كند تا كمتر از وقت لازم بماند و نتواند در آن اندازه از زمان تعليمات لازمه را فرا بگيرد ، پس فرصت زياد دادن مهربانى نيست .\r\nو اگر زمان كمتر از اندازهء لازم باشد و نتواند همهء دانستنىهاى لازم را فرا بگيرد آن هم مهربانى نيست ؛ پس آن اندازه از وقت را كه مساوى با شمارهء دانستنىها باشد چگونه مىتوان به دست آورد ؟\r\nپاسخ اين است كه به طور يقين نمىتوان اندازهء لازم را معين كرد ، اما به تخمين مىتوان آن را معين نمود\r\n.\r\n","page_name":" 444 ","page_number":570},
  {"content":"\r\n\r\nو آن اندازه از زمان را كه در آن معرفت به دست آوردنى نباشد نمىتوان به مانند آن اندازه دانست كه در آن معرفت به دست آوردنى باشد .\r\nو مىتوان گفت : گمان بردن به اين كه شايد سزاوارى پاداش يا شكنجه در اين‌باره از زمان حاصل گردد ، براى اين كه تكليف كردن به آن مهربانى باشد بس است ، زيرا جز از راه گمان دانستنى نيست و بسا شود در بسيارى از جاهائى كه چيزى دانستنى نباشد گمان بردن به آن ، جانشين دانستن گردد .\r\n\r\n","description":"","footnote":"","page_name":" 445 ","page_number":571},
  {"content":"\r\n\r\n\r\n2 سخن در مهربانى كردن است\r\n\r\nفصل در اين كه براى انجام شدن يا انجام نشدن كارها بايد مهربانى شود « 1 »\r\n1 - نخست نياز دارد آشكار كنيم كه مهربانى چيست و نامهاى گوناگونى كه بر آن گفته مىشود ذكر كنيم .\r\n2 - سپس روشن كنيم كه مهربانى بايد انجام گردد .\r\n3 - پس از آن تباهكارى را آشكار نمائيم .\r\n4 - بعد از آن بياگاهانيم كه آنچه گروهى گفته‌اند : هركارى براى زندگانى اين جهانى خوبتر باشد بايد انجام داده شود ، سخنى نادرست است .\r\nاما مهربانى رفتارى است ، كه ديگرى را به انجام دادن كارى كه بايد انجام بدهد برانگيزاند ، و از انجام دادن كار بد ، روگردان كند . سپس مهربانى سه بخش مىشود .\r\nالف - اگر با مهربانى كردن يكى كارى كه بايد انجام گردد از ديگرى ، سر بزند ، و چنانچه مهربانى نشود ، آن كار سر نزند ، اين‌گونه مهربانى را سازوار كردن كار ( توفيق ) مىگويند .\r\n\r\n\r\n","description":"","footnote":"\r\n( 1 ) عبارت اين است : الكلام فى اللطف فصل فى وجوب اللطف .\r\n","page_name":" 446 ","page_number":572},
  {"content":"\r\n\r\nب - و چنانچه با مهربانى كردن ، كارى كه بايد انجام گردد از ديگرى سر نزند ، اما به انجام دادن نزديكتر شود ، چيزى بيشتر از مهربانى به آن نمىگويند .\r\nج - و اگر آشكار باشد كه با مهربانى كردن يكى ، ديگرى كار بد نمىكند ، نگهدارى از گناه ( عصمت ) نام داده مىشود .\r\nمهربانى كردن ، از فراهم كردن چيزهائى كه براى انجام دادن كارى كه بايد انجام گردد ؛ لازم است ، جدا مىباشد .\r\nمهربانى كردن را خوب و خوبتر ( صلاح و اصلح ) براى دين هم مىگويند ، زيرا خوب و خوبتر ، همان سود هستند ، يا چيزى كه به سود بردن بكشاند و اين‌گونه سود رساندن ، در مهربانى كردن موجود است ، اما رفتارى كه سر زدن آن به انجام دادن كار بد برانگيزاند و بكشاند ، آن را به هيچ روئى مهربانى نمىگويند ؛ زيرا ، از اين كلمه چنين بر مىآيد كه فرمان‌بردارى سر بزند ، پس اگر مهربانى را به فرمان‌بردارى مقيد كنند ، روا مىباشد . و رفتارى كه با سر زدنش كار بد انجام گردد ، كه اگر آن رفتار سر بزند كار بد انجام گردد و اگر سر نزند كار بد هم انجام نگردد ، و دست‌رس گذاشتن كار خوب هم نباشد ، آن را به تباهى افكندن « 1 » و تباهىجوئى نام مىدهند .\r\nمهربانى كردن ، بنابر آنچه گفتيم ، هنگامى كه به انجام دادن كارى كه بايد انجام گردد ، برانگيزاند ، ميان رفتارى كه مهربانى است ، با كارى كه به انجام دادنش برمىانگيزاند ، بايد مناسبتى موجود باشد ؛ و لازم نيست ، اين مناسبت به تفصيل دانسته شده باشد ، اما بايد به مهربانى بودنش پى برده شده باشد .\r\nو لازم نيست مهربانى ادراك شدنى باشد ، اما ناگزير ، بايد پى برده شود كه آن رفتار از چه روى مهربانى مىباشد .\r\nو اين را ما از آن‌رو گفتيم كه مهربانى برانگيزاننده به كار است ، پس به مانند انگيزه‌هاى ديگر است ؛ و چيزى كه در برانگيزانندهء به كارها در نظر گرفته مىشود\r\n\r\n\r\n","description":"","footnote":"\r\n( 1 ) مفسده و استفساد .\r\n","page_name":" 447 ","page_number":573},
  {"content":"\r\n\r\nو هرانجام‌دهنده‌اى آن را دارا مىباشد . دانا بودن به سود ، يا باور كردن و يا گمان بردن به آن است ، و براى همين است كه گاهى ، شخص انجام‌دهنده ، سود داشتن كارى را باور مىكند ، كه سودى در آن نباشد ، پس باور كردن سود ، برانگيزاننده به انجام دادن كار است ؛ و باور كردن زيان كه وارونهء آن است ، روگردان‌كننده از انجام دادن كار است .\r\nاكنون كه معنى مهربانى استوار گرديد ، مىشود كه رفتار درك ناشده‌اى برانگيزاننده به انجام دادن كار باشد ؛ و درخور رفتارى كه مهربانى مىباشد اين است كه پيش از خود كارى واقع شود كه نسبت به آن مهربانى مىباشد ، تا درست باشد كه خواننده و برانگيزاننده به انجام دادن آن گردد ؛ زيرا آنچه برانگيزاننده است ، جز اين‌كه پيش از خود كار پديد آيد نمىشود .\r\nو كمترين زمانى كه بايد پيش از زمان انجام دادن كار باشد ، يك لحظه است .\r\nو رواست كه زمانهاى زيادى پيشتر از آن باشد ، به‌طورى كه از برانگيزاننده بودن ، به فراموشى بيرون نرود .\r\nو بسا باشد كه در پيشتر بودن ، مهربانى ، بيشتر باشد ؛ آيا نمىبينى هريك از ما ، در زمان‌هاى بسيار پيشتر از دوران فراگيرى دانش ، به فرزندش مهربانى مىكند ، و او را به فراگيرى آن برمىانگيزاند ، و بسا مىشود كه از پيشتر مهربانى كردن ، به فراگيرى دانش ، برانگيزاننده‌تر باشد .\r\nمهربانى سه‌گونه است :\r\nاول : آن‌كه كار خداوند برتر از همه است .\r\nدوم : كار خود آن‌كس است كه مهربانى به او مىشود .\r\nسوم : كار ديگرى به جز هردو مىباشد .\r\nپس آن مهربانى كه از خداوند برتر از همه سر مىزند ، دوگونه است ، يكى پس از تكليف كردن به كارى كه مهربانى در انجام دادن آن مىباشد ، از او سر مىزند ؛ و آن را مهربانى ( واجب ) مىگويند . ( دوم ) آن‌كه همزمان با تكليف كردن به آن كار است ، و آن را مهربانى واجب نمىگويند ؛ زيرا تكليف كردن ؛ اين‌گونه\r\n\r\n","description":"","footnote":"","page_name":" 448 ","page_number":574},
  {"content":"\r\n\r\nمهربانى را واجب مىگرداند ، و چون همزمان با تكليف كردن ، از او سرمىزند ، براى واجب شدنش علتى پيش از خودش موجود نبوده است ؛ اما خداوند برتر از همه‌چيز ناگزير آن را انجام خواهد داد ، به مانند روئى كه خود تكليف كردن را نيكو مىگرداند .\r\nاما آن مهربانى كه كار خود شخص تكليف‌شونده است ، از كارى پيروى مىكند كه براى انجام دادنش مهربانى از او سر مىزند ؛ اگر آن كار واجب باشد مهربانى هم واجب مىگردد ، و چنانچه در كار مستحب باشد ، مهربانى هم مستحب خواهد بود .\r\nو اگر مهربانى از ديگرى به جز خداوند ، و جز خود شخص تكليف‌شونده باشد ، بايد از گزارشاتش دانسته شده باشد كه او اين رفتار را بر آن روئى كه مهربانى باشد ، و در همان زمانى كه مهربانى در همان هنگام است ، از او سر خواهد زد .\r\nو هرگاه خداوند برتر از همه ، اين را نداند ، تكليف كردن به كارى كه نياز به مهربانى دارد شايسته به او نخواهد بود .\r\nاين هنگامى است كه كار ديگرى از خداوند برتر از همه سر نزند كه جانشين آن مهربانى گردد ، و اگر رفتار ديگرى از آنچه در توانائى خداوند برتر از همه است ، باشد كه جانشين آن گردد ، رواست كه خداوند او را تكليف كند ، و آن مهربانى را كه در توانائى او است ، نسبت به تكليف‌شونده انجام ندهد .\r\nو ما اين را از آن رو گفتيم ، كه اگر مهربانى از كار ديگرى به جز شخص تكليف‌شونده باشد ، بر او واجب نيست كه آن را انجام بدهد ، زيرا كارى كه براى ديگرى خوب باشد ، بر هيچ كس واجب نيست ، مگر هنگامى كه براى خود او هم در آن رفتار مهربانى باشد ، آنچنان كه دربارهء پيمبران مىگوئيم كه رساندن پيام‌هاى خدائى ، بر آنان واجب است ، زيرا اين كار مهربانى به خود آنان هم هست ، و اگر چنين نباشد رساندن پيام ، بر آنان واجب نخواهد بود .\r\nمهربانى از اين بيرون نيست كه يا از خداوند برتر از همه چيز ، سر مىزند ،\r\n\r\n","description":"","footnote":"","page_name":" 449 ","page_number":575},
  {"content":"\r\n\r\nيا از خود شخص تكليف‌شونده ، و يا از ديگرى ، جز هر دو ، پس آنچه از خداوند برتر از همه سر مىزند ، رواست ، رفتار ، يا رفتارهاى ديگرى باشد كه جانشين آن گردد ، و چيزى از آن جلوگيرى نمىكند ، و او مىتواند كار ديگرى را برگزيند ، اما آنچه كار خود شخص تكليف‌شونده باشد روا نيست كار ديگرى به جايش يافت گردد ، زيرا آن كار ديگر هم از اين بيرون نيست كه يا كار خداوند برتر از همه است ، يا كار خود شخص تكليف‌شونده است .\r\nروا نيست كار خود شخص تكليف‌شونده باشد ، زيرا اگر ، در ميان كارهاى او چيزى يافت مىشد كه در مهربانى بودن جانشين مثلا نماز گردد ، بايستى خداوند آن را نشان مىداد ، تا باور نكند كه آن كار واجب نيست و چون ما پذيرفته‌ايم ، هر كارى كه در شمار عبادتها نباشد ، بايد بدانيم ، قاعده بر اين است كه انجام دادن ، يا انجام ندادن آن كار ، روا باشد ، پس مىدانيم كه ميان آن كارها ، چيزى نيست كه در مهربانى بودن جانشين نماز گردد .\r\nو روا نيست كه از خداوند برتر از همه چيز كارى سر بزند كه جانشين نماز ، باشد ، زيرا اگر چنين مىشد ، بايد ، بر ما نباشد كه باور كنيم نماز ، با تمام بودن همهء شرطها ، در هرزمانى واجب است ، چه كار تازه‌اى از خداوند برتر از همه ، سر بزند ، يا سر نزند ، و بنابراين هنگامى كه مهربانى از خود شخص تكليف‌شونده سر مىزند ، بايد يا واجب باشد و يا مستحب باشد ، و نمىشود مباح باشد ، و رواست كه يا واجب باشد و يا مستحب باشد ، اما جز هنگامى كه براى ديگرى مهربانى باشد ، چنين نخواهد بود ؛ زيرا ما آشكار كرديم ، رفتارى كه مهربانى با عمرو است ، بر زيد واجب نيست كه آن را انجام بدهد . و انجام دادنش كار خوبى نيست مگر پس از آن‌كه ، بداند براى خود او هم همين مهربانى هست .\r\nمهربانى هنگامى كه كار خود شخص تكليف‌شونده باشد ، و پس از تكليف شدنش انجام گردد ، نمىشود جز آن كه واجب باشد ؛ و آن مهربانى كه هم‌زمان با تكليف شدنش باشد ، بنابر آنچه گذشت ، نمىتوان آن را واجب گفت .\r\nاما سر بريدن چهارپايان ، كه خوردن آنها رواست ، اگر سر بريدنشان از\r\n\r\n","description":"","footnote":"","page_name":" 450 ","page_number":576},
  {"content":"\r\n\r\nعبادتها كه پيشكش‌ها يا نذرها و قربانىهايند ، بيرون باشد ، خوبيش از اين روى است ، كه به كسان ديگرى جز خود سر برنده مهربانى مىباشد .\r\nمهربانىهائى كه به حكم شرع واجب مىباشند ، سه‌گونه‌اند :\r\nاول : از اين‌رو واجب است كه نيكى كردن است ، و بدى دست بازداشتن از آن براى اين است كه دست بازداشتن از كارى است كه بايد انجام گردد .\r\nدوم : قسمى از مهربانى است كه براى تباهكارى بودنش بد باشد ؛ و از اين‌رو بايد از آن دست بازداشت ، كه دست بازداشتن از كار بد است .\r\nسوم : آن‌گونه مهربانى است كه چون نيكوئى در آن است خواهانش كردند ، و آن مهربانى كه براى خوبيش ، خواسته شده باشد ، دست بازداشتن از آن را نام نمىبرند ؛ زيرا براى دست بازداشتن از كار مستحب اثرى وجود ندارد ، بلكه آنچه براى بودنش هست همان اثرش مىباشد ؛ و در ميان بخش‌ها ، چيزى نيست كه انجام دادنش مهربانى باشد ، و دست بازداشتن از آن ، تباهكارى باشد ؛ زيرا با دليل جز آن را دانسته‌ايم ، و گرنه آن روا مىباشد .\r\nنماز از اين‌رو واجب است كه نيكوكارى است . نه براى اين‌كه دست بازداشتن از آن تباهكارى باشد ، و براى همين است كه در شرع صفتهاى ويژه‌اى برايش آمده است ؛ و همچنين كارهائى كه در شرع بد هستند : مانند كار خوب وانمود كردن و جز آن ، براى اين بد هستند ، كه تباهكارى مىباشند ، نه براى اين‌كه دست بازداشتن از آنها ، نيكوكارى است ، و براى همين است كه نشان دادن صفتهاى ويژه ، و شرطهائى را وانمودن ، در شرع به خود اين كارها روىآور است نه ، به دست بازداشتن از آنها .\r\nو دليل بر آن‌كه نماز براى اين واجب نشده كه دست بازداشتن از آن تباهكارى باشد ، اين است كه اگر چنين مىبود ، بايد ، خداوند برتر از همه چيز ، حكم دست بازداشتن از آن را آشكار كرده باشد ؛ زيرا دست بازداشتن از آن ، براى تكليف كردن مورد نظر است .\r\nو بايستى دانا بودن به بدى دست بازداشتن از آن ، پيشتر باشد ، و پس از آن\r\n\r\n","description":"","footnote":"","page_name":" 451 ","page_number":577},
  {"content":"\r\n\r\nدانا شدن به واجب بودن نماز از آن پيروى كند ، و ما وارونهء اين را مىدانيم .\r\nو مىبايست ، نبودن دست بازداشتن از نماز كه تباهكارى است ، با انجام دادن كار ديگرى جز آن ، به مانند نبودن همين دست بازداشتن ، با خود نماز باشد ؛ زيرا از ميان رفتن تباهكارى در هر دو روى وجود دارد « 1 » .\r\nو بايستى نماز خواندن با پاكى و بدون آن ، برابر باشند ؛ براى اين كه دست بازداشتن از آن ، بر هر دو روى سر نمىزند .\r\nو بايستى اگر شخص تكليف‌شونده نماز انجام ندهد ، و دست هم از آن باز ندارد ، به مانند اين باشد كه نماز خوانده است ، و همهء اينها بيهوده مىباشند .\r\nو بايستى اگر شخص تكليف‌شونده نماز نخواند و دست هم از آن باز ندارد ، به مانند اين باشد كه نماز خوانده است ، و همهء اينها بيهوده مىباشند .\r\nپس اگر بگويند : چرا روا نباشد كه واجب شدن نماز براى اين باشد ، كه نيكوكارى است ، و نيز براى اين‌كه دست بازداشتن از آن هم تبهكارى است ، تا از دو روى واجب شده باشد .\r\nخواهيم گفت : اگر چنين باشد ، مىشود كه دست بازداشتن از نماز از پاره‌اى تكليف‌شوندگان بد باشد ، هرچند خواندن نماز بر او واجب نباشد ، مانند زنى كه در حال\r\n\r\n\r\n","description":"","footnote":"\r\n( 1 ) براى توضيح اين چند استدلال ، بايد به اين مقدمه توجه كرد ، كه انجام نشدن هركارى به دو صورت تحقق مىيابد ، يكى اين‌كه به واسطهء روگردان بودن و بد آمدن از آن انجام داده نشود كه از آن دست بازداشتن تعبير كرديم و همان ترك كردن است ؛ صورت ديگرش اين است كه انجام نشدنش از روى بد آمدن و دورى جستن از آن نباشد ، بلكه به واسطهء به كار ديگر پرداختن ، انجام نگردد ؛ نماز نيز ممكن است به يكى از اين دو صورت از شخص سر نزند و با در نظر گرفتن اين مقدمه خلاصهء استدلال اين است كه اگر واجب بودن نماز ، به واسطهء بدى ترك كردن آن باشد ، بايد خواندن آن با نخواندش كه به واسطهء اشتغال به كار ديگر باشد ، هر دو مساوى و يكسان باشند ، زيرا در هر دو صورت ترك شده است ؛ استدلال بعدى نيز بر همين مبنى مىباشد ، زيرا نماز اگر با وضو يا به واسطهء فراموشى بدون وضو خوانده شود در هر دو صورت ترك نشده است و بايد برابر باشند و استدلال بعد از آن هم بر همين مبنى مىباشد .\r\n","page_name":" 452 ","page_number":578},
  {"content":"\r\n\r\nبىنمازى است ؛ و چون اين سخن نادرست است ، ثابت مىشود ، كه بدى دست - بازداشتن از آن ، براى اين است كه از خود نماز كه نيكوكارى است ، جلوگيرى مىكند .\r\nو نيز بايد خداوند برتر از همه چيز ، بدى دست بازداشتن از نماز را آشكار كند آنچنان كه نيكوئىهاى خواندش را آشكار كرده است ؛ و چون آن را آشكار نكرده است ، مىرساند كه واجب بودن نماز ، براى اين نيست كه دست بازداشتن از آن بد است .\r\nاما كارهائى كه در شرع بد هستند ، ما گفتيم بدى آنها از اين روى است كه تباهكارى مىباشند ، نه براى اين‌كه دست بازداشتن از آنها واجب است ، و ابو على ( جبائى ) در اين‌باره با ما ناهماهنگى دارد .\r\nدليل ما اين است كه اگر آشاميدن شراب تبهكارى نباشد بلكه براى اين باشد كه دست بازداشتن از آن نيكوكارى باشد ، بايد آنچه از نخوردنش خواسته شده ، سرزدن دست بازداشتن از شخص باشد ، زيرا دست بازداشتن از آن نيكوكارى است ؛ پس هنگامى كه عمل دست بازداشتن را انجام ندهد ، بايد در سزاوار شدن شكنجه ميان اين‌كه شراب نياشامد ، يا آن را بياشامد ، هيچ تفاوتى نباشد .\r\nو نيز كسى كه از انجام دادن آن و دست بازداشتن از آن از هردو ، تهى مىباشد ، به اين‌كه نه شراب بياشامد و نه دست بازداشتن از آن را انجام بدهد ، مىبايستى شكنجهء او به مانند كسى باشد ، كه شراب مىآشامد .\r\nو مىبايستى كه خداوند برتر از همه چيز ، دست بازداشتن از آن را كه نيكوكارى است ، آشكار نمايد ، تا آن را از ديگر چيزها جدا كرده باشد ، و واجب بودنش شناسانده شده باشد ، آنچنان كه همهء كارهائى را كه در شرع واجبند او بيان كرده است .\r\nو همانا خداوند برتر از همه چيز فرموده است .  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ »  پس او آشكار كرده است كه علت واجب بودن نماز ، نيكوكارى بودن آن است .\r\n\r\n","description":"","footnote":"","page_name":" 453 ","page_number":579},
  {"content":"\r\n\r\nو همانا خداوند برتر از همه چيز دربارهء شراب فرموده است : « آنها تصد عن ذكر اللّه و عن الصلاة » همانا شراب كسان را از ياد كردن خدا و از خواندن نماز روگردان مىكند ، و اين آشكار گفتن چنين سخنى است كه علت بدى ، همان تبهكارى بودن است ، و هيچ در اين پوشيدگى نمىباشد .\r\nاما كسى كه گفته است ، اگر بدىهاى شرعى تبهكارى به خويشتن باشند ، مىبايستى خداوند برتر از همه چيز از آن جلوگيرى كند ، همچنان كه از هرچه تبهكارى به ديگران باشد ، بايد از آن جلوگيرى كند ؛ پس اين سخن آنان نادرست است ؛ زيرا او شخص تكليف‌شونده را از اين كار كه تبهكارى به خود او مىباشد ، باز داشته و از انجام دادنش ترسانيده است ، و او را بر دورى كردن از آن توانا كرده است .\r\nپس هرگاه او براى خود تباهى فراهم كند ، از سوى خودش بوده است ، و نمىتوان او را از آن جلوگيرى كرد ، هرچند كه از تبهكارى به ديگران بايد جلوگيرى شود ؛ زيرا شخص تكليف‌شونده كه اين كارش براى خود او تباهى مىباشد ، نمىتوان او را از كار خودش به چيزى پناه داد ، يا او را از زيان دادن خود او به خودش ، او را جلوگيرى كرد ، آن‌گونه كه در نخست ، پناه دادن او از آن تباهى ، توانائى بود .\r\nعلاوه بر آن سيد مرتضى ، خدايش بيامرزاد ، در باب صرفه « 1 » هنگامى كه مخالفان خودش را مجاب مىكند ، به آنان مىگويد : اگر پريان به خود تباهى رسانند چه خواهد بود ؟ آنان چنين پاسخ دادند كه گفتند ، اگر پريان تباهى كنند خداوند آنها را از آن جلوگيرى خواهد كرد ، سيد مرتضى به ايشان گفت جلوگيرى كردن از تبهكارى واجب نيست ، و جز اين نمىباشد كه بايد تبهكارى انجام ندهند زيرا اگر جلوگيرى از تبهكارىها واجب باشد ، هركسى كه را به پوشيده كارى مىافتد ، و به گمراهى مىخواند ، بايد او را از آن باز دارد ، مانند شيطان و مانى ،\r\n\r\n\r\n","description":"","footnote":"\r\n( 1 ) الصارف : ماله و لا جله لا يختار الفاعل الفعل . ( فرهنگ اصطلاحات كلامى ص 150 ) .\r\n","page_name":" 454 ","page_number":580},
  {"content":"\r\n\r\nو زردشت ، و حلاج ، و جز آنان را ، و ما مىدانيم كه از آنان جلوگيرى نكرده است ، پس همين مىرساند كه جلوگيرى از تبهكارىها ، به اين‌كه چيزى ميانجى گرداند ، واجب نيست ؛ و بنابراين ، پرسش آنان از كار افتاد .\r\nو هرگاه تباهىرسانى از كار ديگرى جز خداوند باشد ، و كار آن كس هم نباشد كه تباهى به خود او مىرسد ، پس همانا تكليف كردن او خوب نيست ، مگر به يكى از سه چيز : يا خداوند برتر از همه چيز بداند آن كسى كه مىتواند تباهى برساند ، آن كار را نخواهد برگزيد ، و يا آن كسى كه اين تباهى به او مىرسد ، بتواند از آن جلوگيرى كند ، پس خداوند برتر از همه ، خود او را مكلف مىگرداند كه از آن جلوگيرى كند ، چه از آن جلوگيرى بكند يا نكند ، همچنان كه اگر ، تباهى رسانى ، كار خود شخص تكليف‌شونده باشد ، بايستى خداوند او را تكليف كند كه از آن كار خوددارى نمايد ، چه از آن خوددارى بكند يا نكند ، يا به اين‌كه خداوند برتر از همه ، آن ديگرى را كه تباهى مىرساند از انجام دادنش جلوگيرى كند ، پس هنگامى كه هيچ يك از اين سه روى حاصل نشود ، تكليف كردن به چنين كارى كه تباهىرسانى در آن باشد ، از كار خواهد افتاد ، و همانا ما اين را از آن‌رو لازم دانستيم كه اگر با آن‌كه خداوند مىداند كه تباهى اين كار از سوى ديگرى ، به روئى پديد مىآيد كه تكليف‌شونده نتواند آن را از خود بازدارد ، و چيزى نباشد كه بهانه‌ها را از او دور گرداند ، و او را هم توانا نگردانيده باشد . كه آن زيان را از خودش باز دارد ، آنچنان كه هرگاه آن كار در توانائى خود او باشد ، و يا بتواند ، آن را از خودش باز دارد ، به همين‌گونه خواهد بود .\r\nو هرگاه دانسته شده باشد ، كه اين شخص تكليف‌شونده ، در خواب يا هنگام فراموشى كارهائى مىكند كه به خود او زيان مىرساند ، پس خداوند برتر از همه كارى را كه تباهى در آن باشد به او تكليف نمىكند مگر به اين‌كه آن زيان را از او باز دارد ، يا بداند كه ديگرى آن را از او باز خواهد داشت ، و يا بداند كه آن ديگرى اين زيان‌رسانى را نخواهد برگزيد .\r\nپس اگر بگويند : در اين‌كه شيطان به گمراهى مىخواند چه مىگوئيد ؟\r\n\r\n","description":"","footnote":"","page_name":" 455 ","page_number":581},
  {"content":"\r\n\r\nچگونه خداوند او را از آن باز نمىدارد ؟\r\nگفته خواهد شد : پاره‌اى از دانايان مىگويند هركس به گمراه كردن شيطان تباه گردد از گزارشاتش دانسته مىشود كه اگر شيطان هم او را به گمراهى نمىخواند ، او تباه مىشد ، پس به گمراهى خواندن شيطان از حد تباهىرسانى بيرون است .\r\nديگرى گفته است كه با به گمراهى خواندن شيطان انجام دادن تكليف دشوارتر مىشود ، و از آنچه با انجام دادن آن‌كه اگر شيطان او را به گمراهى نمىخواند ، سزاوار مىشد ، پاداش بيشترى سزاوار خواهد گرديد .\r\nپس هرگاه خداوند برتر از همه چيز بخواهد كه او را بروئى دشوارتر تكليف كند تا پاداش بيشترى سزاوار گردد ، به گمراهى خواندن شيطان ، از تباهىرسانى ، بيرون خواهد رفت ، و از باب پيروزى يافتن بر سزاوار شدن پاداش خواهد بود ؛ زيرا انجام دادن تكليف ، با آن به دشوارى در مىآيد ، و همين دشوارى علت براى چيزى است كه خواستارى شده است ، و آن دست‌رس گذاشتن پاداش بيشتر مىباشد و اين به مانند بيشتر شدن شهوت است در اين‌كه بيشتر شدن شهوت پيروزى بر بدست آوردن پاداش بيشتر را فراهم مىكند ، و از حد تباهىرسانى نيز بيرون است ؛ زيرا تباهىرسانى ، بايد از پيروزى داشتن بر بدست آوردن سزاوارى پاداش جدا باشد ؛ و همانا ما آشكار كرديم : بنا بر روش او كه آن را حكايت كرديم هيچ‌يك از اينها لازم نخواهد آمد .\r\nاما دليل بر اين‌كه مهربانى بايد انجام گردد ، اين است كه ، هريك از ما اگر ديگرى را به خوردن غذائى بخواند ، و غذا را برايش پيش آورد ، و اين را خواسته باشد كه سودى به او برساند ، هرچند براى خودش هم شادمانى فراهم مىكند ، پس از راه پيروى كردن از مقصود نخست ، با اين‌كه بينديشيم اگر بداند يا گمان داشته باشد كه هرگاه در روى او لبخند بزند يا با مهربانى سخن بگويد ، و پس از آن به او آگاهى دهد ، يا نامه به او بنويسد و مانند اينها كه بر او دشوار نيايد و پايه‌اش را فرود نياورد ، در اين صورت به ميهمانى او خواهد آمد ، و چنانچه اين كارها را نكند نخواهد\r\n\r\n","description":"","footnote":"","page_name":" 456 ","page_number":582},
  {"content":"\r\n\r\nآمد ، با اين حال تا هنگامى كه اراده‌اش دگرگون نشده باشد كه براى خوردن غذايش بيايد ، بايد اين كارها را با او انجام بدهد ، و چنانچه اين كارها را نكند سزاوار نكوهش خواهد شد ، زيرا چيزى را كه خودش مىخواسته ، آن را درهم شكسته است ؛ آنچنان كه اگر در را بر رويش ببندد ، سزاوار نكوهش خواهد گرديد .\r\nو براى همين است كه دست بازداشتن از مهربانى كردن به او در اين‌كه بد است ، به مانند دست بازداشتن از فراهم كردن چيزهائى است كه بدون آن ، آمدن پيش او ميسر نخواهد شد ؛ و از اين بر مىآيد كه خداوند برتر از همه چيز بايد مهربانى انجام بدهد ؛ زيرا علت وجوب در هر دو جا يكى است .\r\nپس اگر بگويند : چگونه است كه هركس ديگرى را براى خوردن غذا بخواند بايد به او مهربانى كند ، با آن‌كه خواندن به غذا ، خودش واجب نيست ، و چيزى جز نيكوئى كردن نمىباشد .\r\nگفته خواهد شد : گرچه خود خواندن به غذا نيكوئى كردن است ، اما سبب واجب شدن توانا گردانيدن ، و از ميان برداشتن چيزهائى مىشود كه از آمدن ، جلوگيرى مىكنند ؛ آيا نمىبينى خود تكليف كردن خداوند برتر از همه چيز نيكوئى كردن است ، هرچند توانا گردانيدن ، و فراهم كردن چيزهائى كه با آن ، كار انجام مىشود ، و ديگر چيزها واجب است ؛ اكنون كه آنچه ما گفتيم درست گرديد ، و چيزى كه مهربانى كردن را واجب مىگرداند ، به كسى اختصاص دارد كه به خوردن غذايش بخواند نه ديگرى ، پس همچنين بايد مهربانى كردن ، بر خداوند برتر از همه چيز واجب باشد ، نه بر ديگرى ، و براى همين است كه لبخند زدن به روى آن كس كه به خوردن غذا خوانده شده ، بر هيچكس جز آن‌كه او را بدان خوانده است واجب نمىشود ، و او هم به روى ديگرى جز آن كس كه او را خوانده است نمىبايد لبخند بزند ؛ آنچنان كه فراهم كردن چيزهائى كه با آن مىتوانند پيش او بيايند و توانا گردانيدن آنان بر آمدن واجب نيست .\r\nو اين‌كه شرط كرديم كه اراده به آمدن كسى كه خوانده شده است پيوسته باشد ، از اين روى است كه اگر از ارادهء آمدن او براى غذا باز گردد ، مهربانى كردن\r\n\r\n","description":"","footnote":"","page_name":" 457 ","page_number":583},
  {"content":"\r\n\r\nبه او واجب نيست ؛ و براى همين است كه هرگاه از آمدن او پشيمان شود ، رواست در را هم بر رويش ببندد ، پس در جائى مهربانى ، بايد بكند كه فراهم كردن چيزهائى كه بدون آن ، آمدنش ميسر نباشد واجب باشد ؛ اما بر موجود بلا آغاز برتر از همه چيز ، برگشت از آنچه خواسته بوده است روا نمىباشد ، و چيزى كه او را بر انجام دادن كارها وا مىدارد ، هميشگى است ، و اراده‌اش بر همين‌گونه است ؛ پس در اين‌كه بايد مهربانى كند دگرگون نمىشود .\r\nو سزاوار نكوهش شدن كسى كه آن‌گونه مهربانى را كه پيش گفتيم ، از آن كس كه او را خوانده است ، باز دارد ، آشكارا مىدانيم ؛ آنچنان كه اگر هركس چيزهائى را كه بدون آن نمىتواند بيايد فراهم نكند ، سزاوار نكوهشش دانستيم .\r\nپس اگر بگويند : دربارهء اين كسى ديگرى را به خوردن غذائى پيش مىخواند اگر بيشتر به گمانش برسد كه او نخواهد آمد ، مگر كه بخشى از دارائى خودش را به او ببخشد ، و يا پاره‌اى از فرزندان خودش را بكشد ، و يا كارى بكند كه زيان بزرگى برايش داشته باشد ، چه مىگوئيد ، آيا بايد اين كارها را بكند ، يا نبايد بكند ؟\r\nخواهيم گفت : نخستين چيزى كه در اين سخن هست ، اين است ، كه چنين پرسشى به واجب بودن مهربانى كردن خداوند برتر از همه چيز ، زيانى نمىرساند ؛ زيرا هيچ‌يك اينها به او كه برتر از همه است شايستگى ندارد ؛ براى اين‌كه هركارى را خداوند برتر از همه انجام بدهد ، هراندازه بزرگتر و گسترده‌تر باشد ، به مانند كارهائى است كه بر ما هيچ دشوار نيست ، و با لبخند و جز آن از ما سر مىزند .\r\nاكنون كه واجب بودن لبخند ، و هرچه به مانند آن باشد در كارهاى ما ثابت گرديد ، خداوند برتر از همه چيز ، نيز ، در همه كارهائى كه به آن فرمان مىدهد بايد مهربانى انجام بدهد ؛ زيرا در اين‌كه هيچ دشوارى بر او كه از همه برتر است نمىباشد به مانند همان‌گونه از كارهاى ما مىباشد ؛ و مهربانى كردن به كارهائى كه زيان بزرگى در آن باشد و ندانيم آيا بر ما هست كه بدان وسيله بايد مهربانى كنيم يا بر ما نيست دليل براى ثابت كردن مهربانى خداوند برتر از همه نمىباشد ، پس آنچه در اين‌باره\r\n\r\n","description":"","footnote":"","page_name":" 458 ","page_number":584},
  {"content":"\r\n\r\nگفتيم كه خداوند برتر از همه ، بايد در آنچه فرمان مىدهد ، مهربانى كند ، زيانى به ما نمىرساند .\r\nو هريك از ما كه ديگرى را به آمدن براى خوردن غذايش تكليف مىكند از اين دو بيرون نيست : يا مىخواهد به كسى كه به آمدنش فرمان داده است ، سود برساند ، و يا به خودش ، يا به ديگرى كه به خودش بازگشت كند ، مىخواهد سود برساند ؛ اگر نخست باشد ، بايد با قسمى از رفتار ، به او مهربانى كند كه برايش دشوارى نداشته باشد ، يا دشواريش به اندازه‌اى كم باشد كه توجهى بدان نشود ؛ و هرگاه زيان‌هاى بزرگى در آن باشد واجب نمىگردد ؛ زيرا در كار خوب و واجب ، بايد دشواريها را بر خود هموار كرد .\r\nو چنانچه بخواهد به خودش سود برساند ، و يا به خودش بازگشت داشته باشد ، بايد ، زيانى را كه با انجام نيافتن آن كار به او روى مىدهد ، با زيانى كه از مهربانى كردن ، به او مىرسد ، با هم بسنجد ، و زيان بيشتر را با زيان كمتر از خود برگرداند ؛ و اين دليل براى ثابت كردن وجوب مهربانى ، استوارترين راه است .\r\nاما تباهكارى : آن است كه تباهى پديد آورد ، و اگر آن كار سر نزند تباهى حاصل نگردد ، و يا به تباهى نزديكتر شود ، و اگر سر نزند نزديكتر بدان نشود ، و يا كارى باشد كه از آنچه بايد انجام گردد ، روگردان كند ؛ و يا به روگردان شدن نزديكتر گرداند ؛ و بهره‌اى هم از اين نداشته باشد كه بر آنچه بايد انجام شود ، توانا گرداند ؛ و بدى هركارى كه اين اثرها را داشته باشد ، بسيار آشكار است ؛ و به سخن كسى كه جز اين را مىگويد ، بايد ننگريست ، چه آن كار را فسادجوئى بگويند يا بدان ناميده نشود ؛ زيرا گفتن الفاظ ارزشى ندارد .\r\nو ميان خردمندان ما ، ناسازگارى نيست كه اين‌گونه كارها بداند همچنان كه در اين ناسازگارى ندارند كه ستم كردن بد است ؛ و ناسازگارى آنان ، در اين است كه از چه روى بد است ؛ و راه سخن گفتن در اين را در باب درستكارى « عدل » آشكار كرديم ؛ و براى دوباره آوردنش روئى نيست .\r\nاما كسى كه مهربانى به او نمىشود ، مانند كسى است كه از گزارشاتش دانسته\r\n\r\n","description":"","footnote":"","page_name":" 459 ","page_number":585},
  {"content":"\r\n\r\nشده باشد او هميشه فرمانبردار است ، يا هيچگاه فرمان نمىبرد ، پس تكليف كردنش خوب است ؛ زيرا او با فراهم كردن راههاى گوناگون كه كار با آن سرزدنى باشد ، بر انجام دادنش چيره خواهد گرديد ، و مهربانى كردن كارى دانسته نمىشود كه انگيزه‌هايش را بر انجام دادن كار نيرومند گرداند تا واجب شود كه آن كار را درباره‌اش انجام بدهند .\r\nو براى همين است كه هرگاه پدرى گمان بيشترش بر اين باشد كه فرزندش هميشه فرمانبردار است ، يا هيچگاه فرمان نمىبرد ، نرمى كردن به او و يارى دادنش ، واجب نيست ؛ و هنگامى بايد به او يارى دهند ، كه گمان بيشترش بر اين باشد ، يا بداند كه فرزندش نيك نخواهد شد ، مگر با نرمى كردن به او .\r\nو سيد مرتضى از اين‌كه مىگويد : « رواست شخص تكليف‌شونده‌اى باشد كه به او مهربانى نشود » چنين در نظر داشته كه خداوند به او مهربانى نكند ، و گرنه دانا شدن ، براى همهء تكليف‌شوندگان است ، و مهربانى همگانى مىباشد ؛ و بنابر آنچه او در كتاب شافى در مورد امامت گفته است : « و همانا به حكم عقل رواست كه ميان تكليف‌شوندگان كسانى باشند كه دانا شدن براى آنان مهربانى نباشد ، ليكن از راه شنيدنىها دانسته‌ايم كه بايد به همهء تكليف‌شوندگان ، و به همگان مهربانى شود ؛ پس دانستيم كه دانا شدن ، براى همه كس مهربانى است . »\r\nاما كسى كه مهربانى كردنش به انجام دادن كارى وابستگى مىيابد كه بىپايان باشد ، تكليف كردن از سوى او خوب نيست ؛ زيرا به مانند آن كسى است كه مهربانى نمىكند ؛ براى اين‌كه انجام دادن كار بىپايان نشدنى است ؛ و هرچند دور به نظر مىرسد كه براى انجام دادن كار بىپايان مهربانى شود ؛ زيرا مهربانى برانگيزاننده به انجام دادن كار است ، و نمىشود چيزى كه به انجام دادن كار ، برمىانگيزاند موجود ناشدنى باشد .\r\nاما هرگاه مهربانى كردن از سوى تكليف‌كننده باشد ، و با رفتارى زشت بايد انجام گردد ، و آن رفتار در توانائى خداوند برتر از همه چيز باشد ؛ سخن درست‌تر ، اين است كه تكليف كردن به چنين كارى بد است ؛ زيرا با رفتارى زشت بايد در انجام دادنش مهربانى شود .\r\n\r\n","description":"","footnote":"","page_name":" 460 ","page_number":586},
  {"content":"\r\n\r\nو همانا پاره‌اى از دانايان ، آن را روا شمرده‌اند ، و تكليف‌شونده را به مانند آن‌كس دانسته‌اند كه مهربانى به او نمىشود ؛ و سخن نخست استوارتر است ؛ زيرا انجام دادن اين‌گونه تكليف ، نيازمندهائى دارد كه بايد برآورده شود ، و همانا از خداوند برتر از همه چيز برآوردنش خوب نيست ؛ زيرا به استواركارى او بازگشت دارد .\r\nو نيز هرگاه مهربانى كردن ، به شخص تكليف‌شونده ، تباهىرسانى به تكليف‌شوندهء ديگر باشد ، تكليف كردن او با تكليف كردن به آن ديگرى خوب نيست ؛ و به مانند آن كسى نمىباشد كه به او مهربانى نمىشود ؛ زيرا هركس به او مهربانى نمىشود ، به كارى توانائى دارد كه تكليف كردن به آن خوب است ؛ پس تكليف كردن كسى كه مهربانى كردن به او با كارى زشت انجام مىشود ، به تكليف كردن كسى كه مهربانى كردن به او تباهىرسانى به ديگرى باشد ، بيشتر مىماند ؛ زيرا در هردو جا مهربانى كردن ، ممكن است ، و توانستنى مىباشد ، و ازاين‌رو انجام داده نمىشود كه كار بدى است ، اما كسى كه به او مهربانى نمىشود ، اين‌گونه نيست .\r\nو چون چنين انديشيديم كه خداوند برتر از همه چيز ، كارى را كه مهربانى به تكليف‌شونده باشد ، انجام نداده است ، شكنجه كردنش بر كارى كه بد است يا بر كوتاهى كردن در كارى كه بايد انجام بدهد خوب نيست ؛ و نيز نكوهش كردنش بر آن كارى كه بد است ، از او خوب نيست هرچند از شخص ديگرى ، نكوهش كردن و سرزنش دادن به او خوب باشد ؛ و اگر او را به تباهىرسانى وادارد ، يا به كار بد فرمانش بدهد ، و او را خواهان آن گرداند ، سخن به همين‌گونه است .\r\nدليل بر آن ، اين است كه شخص تكليف‌شونده ، از سوى خداوند برتر از همه چيز از فرمانبردارى سرباززده ، و در انجام دادن آنچه بايد بكند كوتاهى كرده است ، نه از سوى خودش ، پس شكنجه كردنش خوب نيست ، آنچنان كه اگر او را به تباهىرسانى وادارد يا به انجام دادن كار بد فرمانش بدهد ، يا او را بر آن وادار كند ، شكنجه رساندن به او خوب نيست ؛ و شخص تكليف‌كننده ، با بازداشتن مهربانى از او ، به مانند اين است ، كه حق خودش را كه انجام ندادن كار بد است ، از او بيفكنده\r\n\r\n","description":"","footnote":"","page_name":" 461 ","page_number":587},
  {"content":"\r\n\r\nاست .\r\nاما نكوهشى كه خداوند برتر از همه ، بر انجام دادن كارهاى بد ، مىكند ، پيش گروهى به راه شكنجه كردن نمىرود ؛ زيرا علت شايسته شدن نكوهش همگانى است ، و ويژگى به كسى ندارد ؛ براى اين‌كه نكوهش به انجام دادن كار بد ، سزاوارى مىيابد ، با آن‌كه شخص تكليف‌شونده مىتواند كار بد انجام ندهد و در اين جهت به نكوهش‌كننده‌اى ، جز ديگرى ، اختصاص ندارد ، پس بايد از هركسى نكوهش كردن بر آن ، خوب باشد ؛ زيرا علت سزاوار شدن نكوهش به موجود بلاآغاز برتر از همه اختصاص ندارد ، پس شدنى است كه مهربانى را از او بازدارد ، اما شكنجه كردن بخصوص از او شايستگى ندارد ؛ زيرا به همان جهت سزاوار شدنش ، ويژگى دارد ، و هرگاه خداوند برتر از همه ، بداند كه پاره‌اى از تكليف‌شوندگان ، با نبودن مهربانى ، از آن‌رو كه كار دشوارتر است ، پاداش گرويدنش بيشتر مىشود ، و اگر به او مهربانى كند ، پاداش كمتر مىبرد ، در اين حال گروهى گفته‌اند ، شدنى است كه خداوند به روئى دشوارتر تكليفش كند ، و به او مهربانى نكند ، و هرچند بداند كه او براى دست‌رس گذاشتن پاداش بيشتر نمىگرود ؛ و دو روى كار ، در اين كه روا مىباشد به يكى از آن دو تكليفش كنند بر رهگذر دو كار مىرود ؛ زيرا با مهربانى نكردن به او در يكى از آن دو پاداش بيشتر مىبرد ، پس خداوند از تكليف كردن به آن ديگرى كه پاداش كمتر دارد ، روگردان مىشود ، هرچند بداند كه انجامش نخواهد داد .\r\nديگرى گفته است بايد در همه اينها مهربانى كند ، و گفتار نخست ازاين‌رو ، نادرست است كه اگر ايمان آوردن ، بر هر دو روى ، گرويدن و نيكى باشد ، بايد تكليف ، ايمان آوردن به هر دو روى را با هم فرا بگيرد ؛ هرچند پاداش يكى از آن دو بيشتر و در ديگرى كمتر باشد ، چه بر آن روئى باشد كه ايمان با دشوارى سر مىزند ، و چون مهربانى در آن وجود ندارد پاداش بيشتر دارد ؛ و يا براى روى ديگرى باشد ؛ زيرا چيزى كه ايمان را واجب مىگرداند ، روا نيست حاصل شود ، مگر آن‌كه ايمان هم بايد واجب گردد .\r\n\r\n","description":"","footnote":"","page_name":" 462 ","page_number":588},
  {"content":"\r\n\r\nو چون روئى كه ايمان را واجب مىگرداند ، در كارهائى كه پاداش بيشتر و كمتر دارند ، برابر است ، بايد تكليف كردن هر دو را فرا بگيرد ؛ و هنگامى كه هر دو را فرا گرفت و دانسته شد كه با يكى از آن دو ، ايمان سرخواهد زد ، ناگزير بايد خداوند آن روى را فراهم كند ، و فراهم نكردن آن دليل اين را كه بايد مهربانى انجام بگيرد ، درهم مىشكند ؛ و با اين‌كه علت واجب شدن كار ، در هر دو موجود است ، به فزونى پاداش و زياد بودن دشوارى در يكى بايد ننگريست ؛ آيا نمىبينى چون علت واجب شدن در كفاره‌هاى سه‌گانه كه يكى را بايد برگزيد در همه برابر است ، هر سه واجب مىشوند ، و يكى را به جاى ديگرها بايد برگزيد ، هرچند در پاداش و دشوارى بر يكديگر فزونى داشته باشند .\r\nو هرگاه گفته شود : روى واجب شدن ، در ديگرى كه سبكتر و پاداشش كمتر است ، ايمانى كه بر آن روى حاصل شود ، نه ايمان است و نه نيكى است .\r\nاين پرسش از درستى مىافتد ؛ زيرا سخن ما در يك كار است كه دو روى داشته باشد و فراگرفتن تكليف ، هريك از آن دو را ، درست مىباشد ؛ اما كارى كه روئى براى نيكى در آن نباشد ، تكليف آن را فرا نمىگيرد ؛ پس نمىتوان گفت با تكليف كردن به يكى از روىها ، از ديگرى روگردان شده است .\r\nعلاوه بر آن ، ناگزير از آن است كه بايد راهى باشد تا ميان يكى از دو روى كه از آن رو ، تكليف كار را فرا گرفته است با آنچه تكليف آن را فرا نگرفته است ، جدائى حاصل گردد تا خود همان را آهنگ كند و تا جائى كه اگر آن را انجام بدهد ، بداند آنچه بر او واجب بوده است ، انجامش داده است ، و چون جدائى ميان آنها نمىيابيم ، مىرساند كه آنچه گفتند ، نادرست است .\r\n\r\n","description":"","footnote":"","page_name":" 463 ","page_number":589},
  {"content":"\r\n\r\n\r\nفصل در اين‌كه چه چيز ، نيك‌تر است ؟\r\nدر گذشته‌ها آشكار كرديم كه سود همان لذت بردن و شادمان شدن ، از چيزى است كه به اين دو برساند ، يا به يكى از آن دو بكشاند ، و نيك بودن ، همان سود دادن است ؛ پس هرگاه سود دادن بيشتر شود به آن نيك‌تر گفته مىشود ، آنچنان كه گفته مىشود ، سودرسانتر است .\r\nدليل بر اين سخن آن است كه هرچيزى سود دادن دانسته شد نيك بودن هم شناخته مىشود ، و هرچه سود دادن شناخته نشد ، نيك بودن هم نام داده نمىشود ، و براى همين است كه هركس بر او سود بردن محال باشد ، مانند موجود بلاآغاز ، نيكى بردن هم بر او نشدنى مىباشد ؛ و همچنين است جسم بىجان و مرده .\r\nو مىگويند ، اين كار براى زيد نيك است يا نيك‌تر است ؛ آنچنان كه گفته مىشود برايش سودمند است ، و سودمندتر است .\r\nو راست‌كارى ( صواب ) آن است كه در خور استوار كردن كار خوب باشد به اين دليل ، كه اين لفظ همه‌جا در همين معنى به كار برده مىشود و نيك بودن ، راست كارى نيست بلكه جدا از آن مىباشد ، آيا نمىبينى كسى كه خوراك ديگرى را به ستم از او بستاند و جلو گرسنگى خودش را بگيرد ، يا دارائى او را بربايد ، و به زندگى خود بهبودى رساند ، كارى كه انجام داده است ، نيك است ، هرچند راست\r\n\r\n","description":"","footnote":"","page_name":" 464 ","page_number":590},
  {"content":"\r\n\r\nكارى نمىباشد ، و نمىتواند از نيك بودن آن را بازدارد ؛ زيرا زندگانى و بدنش با آن بهبودى يافته است ، و هيچ‌كس از اين خوددارى نمىكند كه بگويد بدنش يا زندگى او با به كار بردن آنچه به ستم گرفته بهبودى يافت و همچنين از اين خوددارى نمىكند كه بگويد كار نيك كرد ؛ زيرا نيك شدن از او سر زده است « 1 » .\r\nو نيز شكنجه كردن مردم روز پسين ، راست‌كارى است ، هرچند نيك نمىباشد ، پس آن كسى كه مىگويد شكنجه ديدن براى آنان نيك است ستيزه‌گرى مىكند .\r\nو در ، راست‌كارى فزونىپذيرى نيست ، آنچنان كه در خوب بودن ( حسن ) فزونىپذيرى نيست ، مگر چنين اراده شود ، كه روىهاى خوبى در آن بسيار است ، نه آن‌كه معنى خوبى ، فزونىپذير باشد ؛ پس اين‌كه مىگويند راست‌تر ، به مانند آن است كه خوبتر مىگويند ، و همان را كه گفتيم از آن مىخواهند .\r\nو هرگاه بگويند ، موجود بلاآغاز برتر از همه ، براى نيك شدن كار ، پايان‌بينى مىكند ، اين را در نظر دارند كه در آنچه به نيك بودن تكليف و نيكى بردن تكليف شوندگان بازگشت دارد ، پايان‌بينى مىكند ، و براى همين است كه مىگوئيم ، اگر خداوند برتر از همه ، چنين كار بدى را انجام بدهد ، در پايان‌بينى تباهى كرده است ؛ زيرا تكيه داشتن بر درستى تكليف كردنش را ، از ميان مىبرد ، و آنچه را از تكليف كردن مىخواسته است ، آن را نابود مىكند ؛ و در وارونه‌اش مىگوئيم\r\n\r\n\r\n","description":"","footnote":"\r\n( 1 ) و شايد به اين معنى باشد كه لفظ صلاح مصدر فعل ماضى صلح است ، زيرا عبارت اين است : لا يمتنع من الصلاح لانه مصدره . و خلاصهء مطلب اين قسمت و عبارات مابعدش اين است كه صواب يا راست‌كارى مربوط به امور معنوى و نفسانى مىباشد و حسن نيز به معنى خوبيهاى درونى و صفات غير محسوس است اما صلاح و اصلح كه نيك و نيك‌تر است بيشتر در امور دنيوى و زندگى ظاهرى به كار مىرود و بنابراين اصلح يا نيك‌تر اگر به همين معنى شايع كه مربوط به زندگى ظاهرى است باشد خداوند ضامن اجراى آن نيست و خير ظاهرى بر او نيست كه براى بدست آوردنش به مردم كمك كند ، اما اگر اصلح در دين يا صواب كه مربوط به امور معنوى باشد خداوند طبق قاعده لطف بايد مردم را در بدست آوردنش يارى دهد و گرنه نقض غرض خواهد بود ، زيرا هدف از آفرينش ترقيات معنوى و سير باطنى انسان است نه عيش و نوش مادى او .\r\n","page_name":" 465 ","page_number":591},
  {"content":"\r\n\r\nنيك پايان‌بينى براى پيدا شدن راستى و درستى در چگونگىهاى تكليف كردن و تكليف‌شوندگان است .\r\nاما رادمردى « جود » ، بخشش كردن و نيكى رساندن است ؛ و انجام‌دهنده‌اش را رادمردىكننده ( جايد ) مىگويند ، و اگر رادمردى از او بسيار سر بزند ، رادمردش ( جواد ) مىگويند ؛ و اسب را به‌طور مجاز ، جواد ، مىگويند ، و آن را به كسى مانند مىكنند كه بدون اين‌كه كسى وادارش كند و برانگيزاند ، هرچه را داشته باشد با آن‌كه بدهكار نباشد از آن درمىگذرد .\r\nاما فرومايگى و زفتى كردن ( بخل ) خود را ، از كارى بازداشتن است كه بايد انجامش بدهند ، و كسى كه از بخشش كردن ، خود را بازدارد ، او را فرومايه و زفتى كننده ، نام نمىبرند ، زيرا فرومايهء زفت نامى براى نكوهيدن است ، و كسى كه خود را از بخشش كردن باز مىدارد ، سزاوار نكوهيدن نمىشود ، و نكوهيدن به زفتىكننده بازمىگردد ؛ و در كتاب خداوند برتر از همه و در گفتار پيمبرش كه درود بر او و خاندانش بادا ، و عربىزبانها كسى كه خود را از بخشش كردن به نزديكانش بازدارد ازاين‌رو « بخيل » مىگويند كه فرومايه است ، زيرا چنين باور دارند كه بايد به نزديكانش بخشش كند ، آنچنان كه بتها را خدايان مىگويند ؛ زيرا باور كرده‌اند كه آنها سزاوار پرستش هستند ؛ و بسا گفته‌اند كه اين هم مجاز است ، و استعاره است ، و مانند كردن است ، زيرا در اين‌كه خود را از آنچه بايد انجام دهند بازمىدارند انبازند آنچنان كه هرگاه آسمان از فرو ريختن چكه‌هاى باران خود را بازدارد ، يا هنگامى كه پستان از چكاندن شير ، خوددارى كند مىگويند بخل كرد ، و جاهاى ديگر به مانند آن است .\r\nميانه‌رو ، كسى است كه از آنچه بايد انجام بدهد ، خوددارى نمىكند ، تا فرومايگى كند و زفت باشد ، زياد هم بخشش نمىكند تا رادمرد باشد ، و اين كلمه را بيشتر در كسى به كار مىبرند كه دارائى گزاف و بى جا در هزينهء زندگى سپرى بگرداند ، تا دارائى را بيهوده پريشان كرده باشد ، و از ميان برده باشد ، و نيز در\r\n\r\n","description":"","footnote":"","page_name":" 466 ","page_number":592},
  {"content":"\r\n\r\nهزينه‌هاى مورد نياز كوتاهى نكند تا كه زندگى را تنگ نمايد و سخت‌گير باشد .\r\nو دليل بر اين‌كه بر خداوند برتر از همه واجب نيست كه زندگانى اين جهانى را نيك‌تر كند ، آن است كه ثابت شده است ، خداوند مىتواند سودهاى گوناگون و لذت‌هاى بىپايان برساند ، پس اگر چنين باشد كه با نبودن تباهى در سودرسانى بايد آن سودها را فراهم آورد ، مىبايست ، يا در آنچه بايد بكند ، از كوتاهى كردن جدا نگردد ، و يا كارهائى كه مىتواند انجام بدهد ، بايد پايان‌پذير باشد ؛ زيرا اندازهء سودهائى كه در هرزمانى مىتواند برساند ، ناگزير ، پايان دارد ؛ و هرچه بيش از آن باشد ، هرچند ، به يك پاره باشد ، از اين بيرون نيست كه يا بر آن توانائى دارد و آن را انجام نمىدهد ، پس در كارى كه بايد بكند كوتاهى كرده است و يا بر آن توانائى ندارد ، پس بدان مىكشد كه بر كارهائى پايان‌پذير توانا باشد ، و هر دو نادرست مىباشند ، پس گريزى از اين نيست كه گفته شود ، بيشتر از آن را مىتواند اما بر او واجب نيست كه انجامش بدهد .\r\nو مىتوان اين دليل را بر آن پايه گذاشت كه كارها را در زمان‌هاى پيشتر آورد به اين‌كه گفته شود ، چون هيچ زمانى نيست كه كارى در آن انجام داده شود ، مگر اين كه مىشود آن كار را از آن هنگام پيشتر آورد ، پس بايد آن كار را جلوتر آورد ، و روا نمىباشد كه آن را پس اندازد ، و ازين روش چنين برمىآيد ، كه كارهاى خداوند بر سودرسانىها ، پايه‌گذارى نشده است ، نه بر شمار سودها و نه بر هنگام آنها .\r\nپس اگر بگويند : چه دليلى بر اين داريد كه از آن اندازه سودى كه رسانده بيشتر مىتواند برساند .\r\nخواهيم گفت ، سودها همان لذت‌ها و شادمانىهايند ، يا چيزى است كه به اين دو ، يا به يكى از اين دو برساند ، و لذت اين است كه موجود زنده‌اى چيزى را كه خواهانى دارد ، ادراك نمايد ، و خداوند برتر از همه ، مىتواند چيزهاى گوناگونى كه موجود زنده خواهان آن است و شهوت‌هاى بىپايان برايش فراهم كند ، و شهوت راندن به مانند كارهاى ديگرى كه از دلها سر مىزند ، بيشتر از ساختمان\r\n\r\n","description":"","footnote":"","page_name":" 467 ","page_number":593},
  {"content":"\r\n\r\nدل به چيزى نياز ندارد ؛ و هيچ اندازه‌اى از شهوت‌ها در دل موجود نيست مگر كه خداوند مىتواند بيش از آن را در آن فراهم كند ، و بدون گفتگو روا مىباشد ، كه شماره‌هاى بسيارى از شهوت‌هاى ناهمسان در يك‌جا پديد آورد ، و بنا به روش درست گرد آمدن دو شهوت همانند ، نيز درست است ؛ پس اگر بتواند بيشتر از سودهائى كه داده شده به كسى برساند به پايان‌پذيرى كارهائى مىكشد كه مىتواند انجام بدهد ، و اين سخن كفر است ؛ و چنانچه بيشتر شدن شهوت به بيشتر شدن ساختمان دل نيازمند باشد و خداوند برتر از همه بتواند آن را بىپايان زياد كند ، مىبايست بيشتر از آنچه آفريده است آن را پديد آورد آنچنان كه در خود شهوت گفتيم .\r\nو هرگاه بگويند ، زياد شدن شهوت بدان مىكشد كه ساختمان قلب بزرگ شود و مردم از او گريزان شوند .\r\nگفته خواهد شد : آن را بزرگ مىكند و مردم را هم خواهان آن مىگرداند تا از او گريزان نباشند .\r\nپس اگر بگويند : هرچيزى صفتى دارد كه برايش نيكوتر است و خداوند برتر از همه آن را با همان صفت آفريده است ، و روا نيست در آفريدنش فروگذارى كند و اندازهء بيشتر از آن اگر نيكو بود ، همان را در او مىآفريد .\r\nخواهيم گفت : اين سخن ، نادرست را درست نشان دادن است ؛ زيرا آنچه آفريده است ناگزير بايد از اندازه بيشتر نشود ، اما بيش از آن را كه نيافريده اين صفت را دارد كه بايد بيافريندش و هراندازه‌اى كه ، از آن‌چه آفريده شده ، بيشتر شود ، به همين - گونه است ؛ پس چگونه مىگويند آنچه نيكوتر بوده است انجام شده است ، و با اين همه ناگزير از آن‌كه هر اندازه‌اى را كه انجام نداده ، بايد داراى اين صفت باشد كه بايد انجام داده شود ، و از اين گفتار چنين فراهم مىشود كه به هرگونه باشد ، ناگزير ، در كارى كه بايد انجام گردد فروگذارى شده است .\r\nپس اگر بگويند : چنانچه اين را بپذيريم كه آنچه نيكوتر است بايد انجام\r\n\r\n","description":"","footnote":"","page_name":" 468 ","page_number":594},
  {"content":"\r\n\r\nداده شود شما هم كه انجام دادن كار نيكوتر را روا مىدانيد بايد همين را بپذيريد « 1 » .\r\nخواهيم گفت : شدنى است كه خداوند برتر از همه ، كارى را انجام بدهد و روا باشد بيشتر از آن را هم انجام بدهد ، هرچند اندازه بيشتر را انجام ندهد ؛ زيرا انجام ندادن آن كمبودى و نكوهشى را به او نمىرساند ، و براى خداوند برتر از همه روا نمىباشد كه در يك زمان كارى را انجام بدهد ، و در همان زمان بر او واجب باشد كه بيشتر از آن را انجام بدهد ، و آن را انجام ندهد ؛ زيرا با چنين چيزى ناگزير ، در انجام دادن كارى كه بايد انجام گردد ، فروگذارى خواهد شد ، و با انجام ندادنش سزاوار نكوهيدن خواهد گرديد ، و به مانند اين است كه بگوئيم رواست جسم در لحظهء دوم بجنبد و آرام هم باشد و نمىشود كه در لحظهء دوم از جنبيدن و آرام بودن هر دو ناگزير باشد ؛ پس روا بودن از ناگزير بودن جدا مىباشد .\r\nپس اگر بگويند : همانا از اين رو به او سود بيشتر نمىرساند ، كه در آن تباهىرسانى به دين او است .\r\nخواهيم گفت : تباهىرسانى بودن چيزى از اين‌رو لازم نمىآيد ، زيرا تباهى رسانى آن ، از آنچه دانسته شد ، پيروى مىكند ، پس اگر چنين پنداريم كه در آن تباهىرسانى نيست ، آنچه را درست پنداشته بوديم كه هرچه از اندازه انجام شده بيشتر باشد ، داراى اين صفت است ، كه بايد انجام گردد ، همان را انجام نداده است .\r\nو استوارترين سخنى كه دربارهء اين دليل گفته شده ، اين است ، كه مىگويند :\r\nهر اندازه‌اى را كه خداوند برتر از همه ، انجام دهد ، و بدان بس كند ، براى اين است كه مىداند در بيشترش تباهىرسانى است ، و اگر چنين مىدانست كه در بيشتر از آن تباهىرسانى نيست ، مگر براى يك نفر از همه مردم ، بايستى آن يكى را\r\n\r\n\r\n","description":"","footnote":"\r\n( 1 ) مقصود اين است كه اگر از شما بپذيريم كه آنچه اصلح به دين ما باشد ، بايد خداوند دربارهء ما انجام بدهد ، شما هم بايد بپذيريد كه هرچه اصلح به دنياى ما باشد ، بايد خداوند دربارهء ما انجام بدهد ، و حال آن‌كه آن را واجب نمىدانيد .\r\n","page_name":" 469 ","page_number":595},
  {"content":"\r\n\r\nنيافريند ، زيرا اگر او را بيافريند نمىشود به او سودهائى را برساند ، مگر بر آن روى كه از آنچه بايد انجام بدهد ، فروگذارى كند ، پس به‌مانند اين خواهد بود ، كه در بيشتر از آن ، روئى از بدى باشد ، كه از واجب شدن بيشتر از آن اندازه جلوگيرى كند .\r\nپاسخ به اين سخن آن است كه گفته شود ، بنا به روش آنان ، از فروگذارى كردن از آنچه بايد انجام گردد ، گريزى نيست و از آن جدا نمىتوان شد ؛ زيرا اگر او را نيافريند و سود به او نرساند ، با اين‌كه خداوند برتر از همه مىداند كه تباهىرسانى ، در آفريدن و در سود رساندن به او نيست ، همانا از آنچه بايد انجام بدهد فروگذارى كرده است « 1 » .\r\nو از اين اشكال نمىتوان رهائى يافت مگر بگويند ، كه سود رساندن واجب نيست .\r\nو نيز گفته‌اند : تباهىرسانى به كسى وابستگى مىيابد كه تكليف شده باشد ؛ پس اگر اين پرسش دربارهء چهارپا و كودك بشود ، كه اگر هيچ‌يك از تكليف شوندگان از سودى كه به آنان مىرسد ، آگاه نگردند ، تا بدان تباه شوند و خود آن كودك هم تباه نشود زيرا تكليف نشده است ، پس نداشتن پاسخ به ايشان روى مىآورد ؛ زيرا هركارى با دانا بودن به آن و يا ، باوركردنش ، يا مهربانى است ، و يا تباهىرسانى مىباشد ، تا درست باشد كه با مهربانى كردن به كارى برانگيزاند ، يا كسى را از آن ، روگردان كند ، پس هرگاه چنين انديشيده شود ، كه جاندار تكليف‌نشده‌اى ، در ته چاهى زندگى كند ، يا در جائى باشد كه هيچ شخص تكليف شونده‌اى كه از آن آگاهى يابد ، نباشد همان اشكال روىآور خواهد شد ، جز آن كه هرگاه به كسانى سودرسانى شود ، كه مكلف نيستند ، و در آن سودرسانى به تكليف‌شدگان هم مهربانى نباشد ، بسا شود كه مخالفان ما ، از پذيرفتن اين‌كه آن\r\n\r\n\r\n","description":"","footnote":"\r\n( 1 ) خلاصهء استدلال اين است كه يكى از دو كار كه هر دو اخلال به واجب هستند لازم مىآيد ، يا نيافريدن آن يك نفر و يا سود كمتر به ديگران رساندن .\r\n","page_name":" 470 ","page_number":596},
  {"content":"\r\n\r\nسودرسانى را خوب بدانند ، خوددارى كنند ، و چنانچه از پذيرفتن آن سرباز زنند ، اين پرسش به پرسش ديگر خواهد برگشت .\r\nو هرگاه بگويند ، اگر چنين هم بينديشم كه خداوند جاندارى را كه در آفريدنش مهربانى به تكليف‌شوندگان نباشد نمىآفريند ؛ تا سخن را به آنچه شما گفتيد بكشاند .\r\nبه آنان گفته خواهد شد ، در استواركارى خداوند كار نيك‌تر به اين جهان بر او واجب نمىباشد ، مگر هنگامى كه بداند ، اگر سود را بيشتر كند ، تباهىرسانى خواهد بود ؛ و چنانچه بداند هم كه در بيشتر شدن سود تباهىرسانى نيست ، سود رساندن بر او واجب نخواهد شد .\r\nسپس به آنان گفته مىشود ، دربارهء خوشيهائى كه هرزمان به مردم بهشت مىرسد چه خواهيد گفت ؟ آيا آن پايان‌پذير نيست ؟ و حال آن‌كه از بيشتر از آن هم بهره مىگيرند و تباهىرسانى هم در آن نيست ، براى اين‌كه در آنجا تكليفى وجود ندارد ، پس در مورد مردم بهشت ، نبودن پاسخ روىآور است .\r\nپس اگر بگويند : هرچند مردم بهشت تكليف نمىشوند ، اما مىشود كه كار بد ، از آنان سربزند .\r\nگفته خواهد شد : اين سخن به آنچه دليل آن را مىرساند كه مردم جهان پسين گريزى از اين ندارند كه بايد از كار بد ، خود را باز دارند ، باطل مىشود ؛ و پس از اين اگر خدا بخواهد دليلش را خواهيم آورد .\r\nپس اگر بگويند : شما هم بايد اين را در آنچه نيك براى دين است بپذيريد آنچنان كه ما را به پذيرفتن آنچه نيك‌تر به اين جهان است وادار كرديد .\r\nخواهيم گفت : آنچه براى دين ، نيك‌تر است ، گونه‌اى يا گونه‌هاى ويژه‌اى كه نشان‌دادنى باشد ، و ناگزير توانائى به آن وابستگى يابد ، و بىپايان شناخته شده باشد وجود ندارد ؛ زيرا ، آنچه در دين نيك‌تر است چيزى از آن خواسته شده كه دانسته شده باشد ، با رسيدن به آن ، فرمانبردارى را خواهند برگزيد ، و چنين اثرى را نمىشود در گونه‌اى از چيزها دانست ، و در ديگرى ندانست و در كم ، بدان راه\r\n\r\n","description":"","footnote":"","page_name":" 471 ","page_number":597},
  {"content":"\r\n\r\nيافت ، و در بسيار راه نيافت ، و بر يك روى باشد ، و بر روى ديگرى نباشد ، اما چيزهائى كه براى اين جهان نيكوترند ، چنين نيستند زيرا چيزهاى نيك‌تر در اين جهان به سودها و شهوت‌ها بازمىگردد ، و گونه‌هاى اين دو پايان ندارند .\r\nپس اگر بگويند : هراندازه از كارهائى كه براى دين در آنها نيكى بيشتر باشد ، روا دانسته‌اند از آنچه انجام گرديده هرچه ممكن باشد بيشتر شود ، تا آنجا كه بر هيچ اندازه‌اى نايستد و پايان‌پذير نباشد .\r\nخواهيم گفت : كارهائى كه مردم تكليف شده ، در هر زمانى بايد انجام بدهند بايستى پايان داشته باشد ، و مهربانى در اين دو نيز بايد پايان داشته باشد ؛ و كارهاى گوناگونى كه با بودن آنها فرمانها انجام مىيابد ، مهربانى مىباشند ؛ و هرچه بيشتر از آن اندازه باشد ، صفت مهربانى را ندارد ؛ پس چگونه مىشود كه واجب گردند و كارهاى مستحب كه با اندامها انجام مىشوند ، نيز بايد در هر زمانى پايان داشته باشند ، پس آنها نيز به كارهاى واجب مىپيوندند .\r\nاما كارهاى مستحب كه در دل انجام مىگردند بىشمارند ، مانند آهنگ كردن كارهائى كه فرمانبردارى مىباشند در آينده ؛ و از اين‌روى كه بىشمارند لازم نمىآيد كه مهربانيهاى بىپايان انجام گردد ؛ زيرا هنگامى كه آهنگ كردن كار بسيار گردد و افزايش يابد ، كارها از يكديگر شناخته نمىشوند ، تا درست باشد در آنها مهربانى شود ؛ براى اين‌كه مهربانى برانگيزاننده است و چيزى كه برانگيزاننده باشد ، جز به كارهائى كه جدا از يكديگر باشند ، و خود آنها را بنمايانند ، برنمىانگيزاند .\r\nو نيز نادرستى گفتن اين سخن را كه خداوند برتر از همه بايد آنچه به زندگانى اين جهان نيك‌تر است انجام بدهد ، به اين دليل نيز ثابت كرده‌اند كه اگر چنين باشد مىبايست خداوند برتر از همه با نيكىهائى كه رسانده است سزاوار سپاسگزارى نشود ، و سزاوار پرستش هم نگردد ؛ زيرا پرستش كردن چگونگى سپاسگزارى كردن است .\r\nو اين‌كه نبايد سزاوار سپاسگزارى و پرستش شود ، از اين‌روى است كه با انجام دادن كارى كه بايد انجام داده شود ، كسى سزاوار سپاس نمىگردد . و جز با\r\n\r\n","description":"","footnote":"","page_name":" 472 ","page_number":598},
  {"content":"\r\n\r\nبخشش بىآميغ سزاوارى آن حاصل نمىشود ؛ آيا نمىبينى كسى به بازگرداندن سپرده و با ، بازپرداختن وام ، سزاوار شكرگزارى نمىشود ؛ زيرا اين دو بايد انجام داده شوند ؛ و موجود بلاآغاز برتر از همه ، هرچند با دادن پاداش و پرداختن سود به جاى زيانهائى كه از انجام دادن تكليف حاصل شده كه هر دو واجب هستند ، سزاوار سپاس مىگردد اما سزاوار شدن سپاس ، براى اين است كه دست‌آويز آنها كه تكليف كردن مىباشد ، بخشش كردن است ؛ پس اگر تكليف نمىكرد ، نمىبايست پاداش بدهد يا به جانى زيانى كه از تكليف كردن رسانده نمىبايست سود بدهد ؛ زيرا مزددهنده به مزدى كه مىدهد ، سزاوار سپاسگزارى نمىشود . هرچند ، به مزدورى گرفتن ، كه دست‌آويزى براى مزد دادن است ، واجب نيست ؛ زيرا كسى كه مزدور مىگيرد ، سود بردن شخص مزدبگير را در نظر ندارد ، و سود بردن خودش را در نظر دارد ؛ اما موجود بلاآغاز برتر از همه ، با تكليف كردن ، سود رساندن به تكليف‌شونده را در نظر دارد ؛ و براى همين است كه سزاوار سپاسگزارى مىشود .\r\nپس اگر بگويند : چنانچه شخص مزدورگيرنده ، سود رساندن به مزدور را در نظر داشته باشد آيا به مزدى كه مىدهد ، سزاوار سپاسگزارى مىشود ، يا نمىشود ؟\r\nخواهيم گفت : چنانچه بينديشيم كه مزدورگيرنده ، از اين كار سودى نمىبرد و جز سود بردن مزدور چيزى در نظر نداشته باشد ، مزدور گرفتن او كار بدى است ؛ تا چه رسد كه با مزدور گرفتن سزاوار سپاسگزارى هم بشود ؛ زيرا مىتواند مزد را بدون مزدورى كردن ، به او برساند ، پس مزدور گرفتنش كارى بيهوده است ؛ اما دادن پاداش اين‌گونه نيست ؛ زيرا آغاز كردن ، به دادن مانند چيزى خوب نيست ؛ پس جدائى ميان اين دو آشكار گرديد .\r\nو نيز نادرستى اين سخن را كه هرچه نيك‌تر است ، بايد انجام گردد ، به اين ثابت كرده‌اند ، كه گفته‌اند ، اگر چنين مىبود ، بايستى ريشه‌اى در خرد داشته باشد ؛ زيرا كارى كه به حكم عقل بايد انجام داده شود ، بايد برايش در عقل ريشه‌اى موجود\r\n\r\n","description":"","footnote":"","page_name":" 473 ","page_number":599},
  {"content":"\r\n\r\nباشد ، مانند اين كه سپرده را بايد بازپس داد ، و وام را بايد بازپرداخت ، و خوبى رساندن را بايد سپاس گزارد ، و جز اينها ؛ پس بايد خردمندان آشكار بدانند ، كه اگر از سود رساندن به ديگران تباهى يا دشوارى براى انجام‌دهنده‌اش پديد نيايد ، بايد آن را انجام داد ، و ما جز اين را دانسته‌ايم .\r\nپس اگر بگويند : ريشه‌اش در خرد دانسته شده است ؛ آيا نمىبينى شخص فراخ‌دست كه دارائى فراوان دارد ، اگر كسى را ببيند كه آتش تشنگى در او زبانه مىكشد ، و با رساندن چكه آبى به او زنده مىماند ، و آب دادن به او اثر در او نمىگذارد ، پس بايد به او آب بدهد ؛ و چنانچه به او آب ندهد از سوى خردمندان سزاوار سرزنش خواهد شد ، و اين‌را از آن‌رو بايد انجام بدهد ، كه كار نيك‌ترى است . و زيانى براى انجام‌دهنده ندارد ، و ريشه‌اش را كه در خرد خواستيد همين است .\r\nگفته مىشود ، ما نمىپذيريم كه اين كار را در هر زمانى بايد انجام بدهد ، بلكه مىگوئيم ، اگر با ديدن چنين تشنه‌اى ، اندوهگين شود و دردناكى به آدمى بودنش برسد ، بايد به او آب بدهد ، تا زيان اندوهناكى را از خودش باز دارد ؛ و چنانچه بينديشيم كه اندوهى به او نمىرسد ، نمىبايد چكه آبى بدهد ؛ پس آنچه گفتند نادرست است .\r\nعلاوه بر آن از اين مثال ، برمىآيد كه بايد زيانى را از ديگرى باز دارد ، و گفتگو در سود رساندن به ديگرى است ، كه زيانى براى شخص سودرساننده نداشته باشد .\r\nنمونه‌اش اين است كه شخص فراخ‌دستى كه دارندهء دارائى فراوان است و از گزارشات شخص ديگرى مىداند او به گرفتن بخشش ناچار نيست ، تا اگر به او بخششى نشود ، به او زيان برسد ، جز آن‌كه از اين بخشش كردن فراخ‌دست ديگر ، از دارائى خودش به او سود مىرسد ، و اين سودرسانى زيان بزرگى هم براى بخشنده ندارد ؛ مىدانيم كه هيچ‌كس نمىگويد ، بايد اين سودرسانى را انجام بدهد .\r\n\r\n","description":"","footnote":"","page_name":" 474 ","page_number":600},
  {"content":"\r\n\r\nاما اين كه مىگويند ، از هريك ما بد است كه ديگرى را از نشستن در سايهء ديوارش بازدارد ، يا از برداشتن فزونىهاى غذايش كه دور انداخته است يا از نگريستن در آينه‌اى كه براى خودش به پاى داشته ، يا از افروختن چراغ از آتش خودش جلوگيرى كند ، و جلوگيرى كردن از همه اين‌ها براى اين بد است ، كه سودى به ديگرى مىرسد ، و زيان هم براى بازدارنده ، وجود ندارد .\r\nسخن اين گوينده از آن‌رو نادرست است كه بدى همه‌اش براى اين است كه بازداشتن از اين گونه سودها كار بيهوده‌اى است ، و سودى به او نمىرسد ، و انجام دادن كار بيهوده بد است ؛ و چنانچه بينديشيم كه سودى برايش دارد ، بازداشتن از آنها خوب است و هم‌چنان اگر براى خودش يا ديگرى زيانى داشته باشد بازداشتن از آن خوب است ؛ آيا نمىبينى اگر بيشتر به گمانش برسد كه او چراغ از آتش وى مىافروزد تا شخص مؤمنى را دنبال كند ، و او را بكشد ، يا خانه و يا كالاى او را بسوزاند ، بازداشتن او از اين كارها خوب است ، و همچنين اگر كسى در سايه ديوارش بنشيند ، كه گمان داشته باشد او تيز مىنگرد تا زنان خانه‌اش را ببيند يا تيز مىنگرد تا چگونه از ديوارش بالا برود ، بازداشتن او از همهء اين كارها خوب است .\r\n\r\n","description":"","footnote":"","page_name":" 475 ","page_number":601},
  {"content":"\r\n\r\n\r\n3 سخن در دردمنديها است « 1 » فصل در اين كه كداميك از دردمنديها خوبند\r\nسخن ما نخست به اين نياز دارد كه دردمندى موجود باشد . پس از آن پاره‌اى از اثرهاى دردمندى را آشكار مىكنيم . سپس در اين كه كدام بخش از آن خوب است و كدام بد است سخن مىگوئيم .\r\nاما موجود بودنش از آنجا ثابت مىشود ، كه هريك ما ، هرگاه پاره‌اى از اندامهاى بدون گزندش ، بريده شود ، آشكار چيزى را در خودش مىيابد كه پيش از اين آن را در خود نمىيافت ، آنچنان كه گرم و سرد را در خود مىيابد .\r\nو اندامى را كه با آن درد مىكشد ، از اندامهاى ديگر جدا مىبيند ، آنچنان كه اندامى را كه با گرمى و سردى برخورد مىكند از هم جدا مىداند .\r\nپس آن چيزى كه گرمى و سردى را دو چيز درك مىكند همان خودش دردناكى را چيزى مىيابد ، و اندام دردناك را از آن كه دردناك نيست ، به اين از هم جدا مىكند كه دردناكى با جائى كه زندگى در آن باشد درك مىشود ، و گرمى و سردى را نيز\r\n\r\n\r\n","description":"","footnote":"\r\n( 1 ) اين بحث در مورد گفتگوئى است كه از قديم ما بين فلاسفه رايج بوده است كه بيماريها و شرور و آفات دنيوى ، كيفر و قصاص يا عذاب اخروى كه همه اينها مستلزم دردناك كردن و رنج بردن مردم يا حيوانات مىباشند ، آيا خوب يا بد مىباشند .\r\n","page_name":" 476 ","page_number":602},
  {"content":"\r\n\r\nبا جائى كه زندگى در آن هست در چيزهاى ديگر ادراك مىكند .\r\nپس اگر بگويند : چرا جدا يافتن اندام دردناك از آن كه دردناك نيست به بريده شدن و دريدگى آن نسبت داده نشود ، و به دردناكى نسبت داده شود ؟\r\nخواهيم گفت : چنين چيزى روا نمىباشد زيرا بريدگى و دريدگى درك نمىشوند و با شناختن اندام دردناك از آن كه دردناك نيست ، به درك كردن چيز ديگرى بطور آشكار پى مىبريم . پس بايد درك كردن ، چيزى را فرا بگيرد كه درك‌شدنى مىباشد ؛ و هيچ رويدادى براى شخص دردناك‌شونده از آن‌رو كه دردناك‌شونده است ، بيشتر از اين نيست كه با گريزان بودن خوى از آن رويداد ، دردناكى را در خود ادراك كند .\r\nدليل بر درستى اين سخن آن است كه اگر چيز ديگرى مانند دانا بودن و اراده كننده بودن برايش بود ، مىبايست با موجود بودن آن صفت ، دردناك باشد هرچند آن را ادراك نكند ، و چنين چيزى نادرست « 1 » مىباشد .\r\nو نيز بايستى با پيدا شدن يك رويداد بدنى از آن دردناك شود ، هرچند گاهى برخوردى خواهان آن باشد ، و ما جز اين را مىدانيم ، آيا نمىبينى كسى كه بيمارى خارش بدن دارد با ساييده شدن اندامى كه خارش دارد ، لذت مىبرد ؛ هرچند گاهى دريدگى و بريدگى پديد مىآيد كه اگر از آن گريزان باشد با درك كردنش دردناك مىشود ؛ و اين به مانند سرمازده‌اى است كه گرما با او برخورد كند و از آن لذت ببرد ؛ و اگر شخص سرمازده‌اى با گرمى برخورد كند از آن دردناك مىشود ؛ و وارونه‌اش كسى است كه با برف برخورد كند ؛ و كسى كه با گرما يا سرما برخورد مىكند ، اگرچه بر پاره‌اى از روىها ، با آنها دردناك مىگردد ؛ اما كسى كه آن را\r\n\r\n\r\n","description":"","footnote":"\r\n( 1 ) نتيجهء استدلال اين است كه دردناكى ادراك كردن رويدادى در روان با بدن خود شخص است با قيد اين كه آن رويداد منفور او باشد ، پس دردناكى با سه چيز حاصل مىگردد .\r\nالف - وجود يافتن هرگونه تغييرى در وضعيت بدنى يا كيفيت روحى يا بدنى .\r\nب - ادراك كردن آن گونه تغيير .\r\nج - منفور بودن آن گونه تغيير روانى يا بدنى .\r\n","page_name":" 477 ","page_number":603},
  {"content":"\r\n\r\nادراك مىكند ، او را دردناك نمىگويند ؛ زيرا به كسى دردناك مىگويند ، كه در جاى زنده‌اى از خودش آن را درك كند ، و از آن هم گريزان باشد ؛ و خداوند برتر از همه همچنان كه همهء چيزهاى درك‌شدنى را ادراك مىكند ، دردناكى را هم ادراك مىكند ، و چنين فراهم نمىشود كه خود او دردناك باشد ؛ زيرا گريزان بودن از چيزى بر او روا نمىباشد « 1 » .\r\nو اين كه گفتيم خداوند دردناكى را ادراك مىكند براى اين است ، كه آنچه ادراك كردن را به وجود مىآورد ، زنده بودن است و شرط ادراك كردن ، وجود چيزى است كه ادراك‌شدنى باشد ، و هردو اينها پيدا شده‌اند ، پس بايد آن را درك كند ؛ و صفت جنس دردناكى كه بدان تصورشدنى مىگردد همين است كه در جاى زندگى ، و با همان جاى زندگى ادراك مىشود ؛ زيرا صفت ديگرى برايش تصور نمىشود كه به چه چيزى آن بازگشت كند و از اين صفت ، ويژگى بيشتر به آن داشته باشد ؛ پس به مانند ويژگى داشتن چسبندگى ذرات ماده به يكديگر است كه بر دو تا از آنها روى مىدهد ، و به همين چسبيدن دو ذره به يكديگر از چيزهاى ديگر جدا مىشود ، و براى همين است كه بدون شك بايد پى برد كه همهء دردمنديها ، مانند براى يكديگرند ، زيرا همه در اين صفت انبازند .\r\nو هر اندازه ادراك بريدگى در جسم زنده پديد آيد ، چه كم يا زياد باشد رواست كه خواستن و گريزان بودن با هم به آن وابستگى يابند ، به اين كه يكى از اين دو جاى ديگرى را بگيرد اما گروهى از دانشمندان براى جدا كردن اين دو چيز از هم گفته‌اند ، نمىشود شهوت ، به بريده شدن اندامهاى برجسته وابستگى يابد .\r\nو اين را ما از آن‌رو گفتيم كه ناسازگارى در اين عقيده بدان مىكشد كه يكى از دو ضد به چيزى وابستگى پيدا كند ، و روا نباشد ضد ديگرش به آن وابستگى يابد و اين سخن قواعد عقلى را درهم مىشكند ، و ما مىدانيم كه اگر اندازهء يكى از\r\n\r\n\r\n","description":"","footnote":"\r\n( 1 ) علاوه بر آن تغيير حال يا وضعيت را در ديگرى ادراك مىكند نه در خودش .\r\n","page_name":" 478 ","page_number":604},
  {"content":"\r\n\r\nاندامهاى زنده چاقى بدن باشد ، رواست با بريدنش كسى كه خارش تن دارد ، لذت ببرد ؛ پس جدائى ميان اين نيست كه خود اندام باشد ، يا فزونى در تن باشد .\r\nو چيزى كه زايندهء دردناكى است جدا شدن چيزى از بدن است ، با اين شرط كه اندام نادرست گردد ، به اين دليل كه دردناكى با كم و بيش شدن بريدگى بيش و كم مىشود ، و روا نيست كه فشار ، زايندهء دردناكى باشد ؛ زيرا با بيشتر شدنش دردناكى بيشتر نمىشود ؛ آيا نمىبينى گاهى فشار به جاهاى سفت ، زياد وارد مىآيد و آنچنان كه در جاهاى سست كه پذيراى بريدگى است ، دردناكى زياد نمىشود ؛ و چنانچه بگويند فشار زايندهء دردناكى مىباشد و اين را در نظر داشته باشند كه بريدگى پديد مىآورد و بريدگى زايندهء دردناكى است ، سخنى درست مىباشد ، و گرنه نمىبايست با بيشتر شدن بريدگى كه دست‌آويز دردناكى است آن بيشتر شود .\r\nو نمىتوان گفت ، بنابر آنچه ابو هاشم به سويش رفته است ، هرگاه اندازهء آنچه از تندرستى كم مىشود ، برابر باشد . بخشى از دست‌آويزهاى دردناكى ، آن را پديد مىآورد و پارهء ديگر آن‌را پديد نمىآورد ، پس ابو هاشم روا دانسته است كه دست‌آويز دردناكى بيشتر گردد ، و اگر اندازهء كم شدن تندرستى يكى باشد ، دردناكى بيشتر نشود .\r\nو بر اين گفتار دليل آورده و گفته است ، گاهى سوزن در تن زنده به اندازهء كم يا بيش فرو مىرود ، و دردناكى بيشتر نمىشود ؛ زيرا همهء دست‌آويزهاى دردناكى ، آن را پديد نمىآورد ، بلكه پاره‌اى از آن را بدون پارهء ديگر موجود مىگرداند ؛ و گفتار نخست درست‌تر است ؛ زيرا آنچه او گفته است قواعد عقلى را درهم مىشكند . و نبودن تندرستى كه شرط پديد آمدن دردناكى است حاصل گرديده است ، و به يكى از دست‌آويزها به جز ديگرى ويژگى ندارد ، پس مىبايست همهء دست‌آويزها زايندهء دردناكى باشند ؛ و در اين باره بايد بيشتر انديشيد .\r\nو نمىشود ما دردناك كردن را پديد آوريم ، مگر كه از كار ديگرمان زاده گردد ؛ به مانند چسبيدن ذرات ماده به يكديگر كه از ما سر نمىزند جز آن كه كار ديگرى از\r\n\r\n","description":"","footnote":"","page_name":" 479 ","page_number":605},
  {"content":"\r\n\r\nما سر بزند و از آن كار چسبندگى ذرات به يكديگر زاده شود .\r\nاما خداوند برتر از همه ، مىتواند آن را ، هم بىواسطه آغاز كند و هم كار ديگرى انجام بدهد كه دردناكى از آن زاده گردد ؛ زيرا موجود شدن دردناكى به بريدن نياز ندارد ؛ و هريك از ما براى پديد آوردن دردناكى به پديدآوردن دريدگى نياز داريم ، زيرا ما دردناكى را جز با انجام دادن دريدگى نمىتوانيم پديد آوريم و چيزى كه پديدآورندهء دردناكى است همان دريدگى مىباشد .\r\nو اين كه گفتيم خداوند نيازى به پديد آوردن دريدگى ندارد ، براى اين است كه با بيمارى سردرد ، و بيمارى نقرس دردناكى ، بسيار و بزرگ مىشود و حال آن كه در اينجا دريدگى تصورشدنى نيست ؛ و نيز دردناكى ، رويدادى براى موجود زنده پديد نمىآورد ، و هرچيزى كه بازگشتش به خود جاى باشد ، به چيز ديگرى نياز ندارد ، مانند گرمى و سردى و رنگها و جز آن .\r\nو روا نيست دردناكى بدون جا موجود گردد ، زيرا صفت نوع و ذاتش اين است كه به وسيلهء جاى زندگى و در جاى دردناكى ادراك شود ، و هنگامى كه بدون جا يافت گردد ، اين صفت درست نمىشود ، و بدان مىكشد كه ماهيتش دگرگون گردد .\r\nو نيز هرچيزى كه رويدادى براى موجود زنده پديد نياورد ، موجود بودنش بدون جا درست نمىباشد ، اما اين سخن به صفت نابودى درهم مىشكند ؛ زيرا نابودى رويدادى براى موجود زنده پديد نمىآورد ، و با اين همه بدون جا يافت مىگردد . پس سخن نخست درست‌تر است .\r\nو مىشود كه نوع دردناكى در جسم بىجان پديد آيد « 1 » ، و ميان مردم كسانى هستند كه مىگويند ، جز در موجود زنده درست نيست پديد آيد ؛ و سخن نخست درست‌تر است ، زيرا هرچيزى رويدادى براى موجود زنده پديد نياورد ، در همه‌جا مىشود كه موجود گردد ، مانند گرمى و سردى و تلخى و جز اين دو .\r\n\r\n\r\n","description":"","footnote":"\r\n( 1 ) به اين كه بدون دريدگى و ادراك و زندگى كه منفور است حاصل گردد .\r\n","page_name":" 480 ","page_number":606},
  {"content":"\r\n\r\nو هنگامى كه نوع دردناكى در جسم بىجان يافت گردد ، نمىبايست آن را دردناكى نام نهاد ، زيرا هنگامى دردناكى ناميده مىشود كه موجود زنده‌اى بدان دردناك گردد ، و چيزى دردناك نمىشود مگر دردناكى را درك كند و خوى جاندار بودنش به ناچار از آن گريزان باشد و چنين چيزى جز در موجودى كه به صفت زندگى زنده باشد حاصل نمىگردد .\r\nو از خداوند برتر از همه ، خوب نيست كه نوع دردناكى را در جسم بىجان پديد آورد ؛ زيرا كار بيهوده‌اى است ؛ براى اين‌كه جسم بىجان آن را درك نمىكند ، و جز جسم بىجان هم دردناكى آن را درك نمىكند تا كه در پديد آوردنش نيكى باشد .\r\nو روش سيد مرتضى كه خدايش بيامرزاد در اين كه آيا رواست آفرينش جسم بىجان پيش از آفرينش زندگان باشد ، چنين فراهم مىكند كه بگوئيم ، اگر در آگاه گردانيدن زندگان به دردناكى اجسام بىجان ، نيكى وجود داشته باشد ، روا مىباشد كه خداوند ، نوع دردناكى را در بىجان هم بيافريند و آگاهى دادن از آن راست نمىباشد ، مگر پس از آن كه دردناكى در جسم بىجان يافت گرديده باشد .\r\nدردناكى بدون گفتگو به جاى نمىماند « 1 » به اين دليل كه هريك از ما هنگامى كه از دردناكى بيرون برود ، و به ضد آن هم گرايش نيابد ، اگر ماندن دردناكى\r\n\r\n\r\n","description":"","footnote":"\r\n( 1 ) اين گفتگو از آنجا پيش مىآيد كه پاره‌اى از فلاسفه استمرار و بقاء دردناكى را جايز ندانسته و گفته‌اند ، وقتى حادثهء ناگوارى براى بدن يا روان پيش مىآيد در اولين لحظات انسان را دردناك مىكند اما لحظهء دوم از شدت آن كاسته شده و كم‌كم نفرت از ميان مىرود و به آن وضعيت تازه خوى مىگيرد و عادى مىشود و تألم از ميان مىرود ، و براى همين است كه گروهى گفته‌اند عذاب آخرت پايان‌پذير است و كلمهء عذاب را از عذب كه به معنى گوارا شدن است گرفته‌اند . شيخ جاهائى را كه دردناكى پايان مىيابد ، ذكر كرده و توضيح مىدهد كه سه شرط گذشته براى تازه بوجود آمدن دردناكى است اما ممكن است ، بعضى از آن شرطها از ميان برود و دردناكى بجاى بماند ، و بعضى از موارد آن را براى نمونه برشمرده است .\r\n","page_name":" 481 ","page_number":607},
  {"content":"\r\n\r\nدرست باشد ، بيرون شدن از ادراك دردناكى درست نيست ؛ و اگر دردناكى بجاى بماند ، مىبايست ادراكش كنيم آنچنان كه در آغاز ادراكش مىكرديم ؛ و ما مىدانيم كه هرگاه زخم ، بهبودى يابد و خوب شود با اين كه خوب شده است ، و با آن كه از دردناكى گريزان باشيم ، دردناكى يافت نمىشود . و حال آن كه جاى دردناكى پس از بهبودى زخم پذيراى دردناكى است ؛ زيرا زندگى در آن موجود است ؛ و ما اين را آشكار كرديم كه دردناكى نيازى به دريدگى ندارد ، و براى اين كه ما آن را پديد آوريم به دريدگى نياز دارد ؛ زيرا دريدگى دست‌آويزى براى دردناكى است ؛ و پس از آن كه دريدگى دردناكى را پديد آورد ، و دردناكى موجود شد ، و ماندنش روا گرديد ، روا مىباشد كه دريدگى از ميان برود ، و دردناكى بجاى بماند ، پس مىبايست شخص آن را ادراك كند ، و هرگاه با زخم شدن ، دردناكى پيوسته بماند ، براى اين است كه جدا شدن پاره‌هاى تن كه از پيش به وجود آمده بود ، اين دردناكى را پديد آورده بوده است ، اگرچه اكنون هم از پيش بجاى مانده باشد ؛ آنچنان كه فشارى هم كه با جداشدن همراه است تا هنگامى كه ماندگار باشد ؛ دردناكى پديد مىآورد ؛ و مىتوان گفت شخص از اين پيوسته دردناك مىماند كه نبودن تندرستى زمان پس از زمان نوبنو مىگردد ، زيرا جدا شدن پاره‌هاى تن نوبنو پديد مىآيد ، و دردناكى نيز با آن نوبنو مىشود ؛ و آن دردناكى كه از گزيدن كژدم و زنبور حاصل مىشود ، هراندازه از آن كه بيشتر از دردناكى زاده از گزيدن است ، مانند سوزشى كه از نيش كژدم پديد مىآيد ، كار خداوند برتر از همه است كه براى گونه‌اى از نيك بودنش ، به روش هميشگى طبيعت پديد مىآيد ، و براى همين است كه روش هميشگى طبيعت گوناگون مىشود ؛ پس يك نفر بيشتر از ديگرى دردناك مىگردد ؛ و ميان مردم كسانى هستند كه از گزيدن كژدم هيچ دردناك نمىشوند ، و اين را از آن‌رو گفتيم ، كه سوزش گزيدن كژدم و زنبور از سوزن آهنين ، هنگامى كه درون تن زنده مىروند ، بزرگتر نيستند ؛ پس از آنچه با سوزن بريدگى پديد مىآيد ، يا نيش كژدم بيشتر پديد نمىآيد ؛ و اگر آنچه ما گفتيم درست نباشد ، چگونه ممكن است دردناكى بيشتر گردد .\r\n\r\n","description":"","footnote":"","page_name":" 482 ","page_number":608},
  {"content":"\r\n\r\nدردناك كردن با سه چيز بد مىشود :\r\nاول : اين كه ستمگرى باشد .\r\nدوم : آن كه تباه كردن چيزى باشد .\r\nسوم : آن كه بيهوده كارى باشد .\r\nو هرگاه از اينها تهى باشد ، خوب خواهد بود ؛ و اگر خواستى بگو ، دردناك كردن خوب نيست مگر از آن سودى به كسى برسد ، يا پيشگيرى از زيان بزرگترى گردد ، يا كسى سزاوار آن شده باشد ، يا براى پيشگيرى كردن كسانى از زيان رساندن هريك به ديگرى باشد ؛ و هنگامى كه هيچ‌يك اينها در ميان نباشد ، دردناك كردن كار بدى خواهد بود .\r\nستمگرى زيانى است كه از آن ، سودى به كسى نرسد ، و پيشگيرى از زيان بزرگتر از آن هم نباشد ، و كسى هم سزاوار آن نگرديده باشد ، و از روى پيشگيرى كردن از زيان رساندن هريك به ديگرى هم نباشد ؛ و هيچ جدائى ميان اين نيست كه دانسته شده باشد ، از اين رويها سر مىزند ، يا بدان گمان برده شده باشد .\r\nو اين كه در نظر گرفتيم از روى پيشگيرى كردن كسانى . از زيان رساندن به يكديگر هم نباشد ، براى اين است كه هركس از زيان رساندن ديگرى ، از خود پيشگيرى كند ، و از روى جلوگيرى كردن از يكديگر ، زيانى به هريك برسد ، زيان‌رسانى را آهنگ نكرده است ، و چون جز پيشگيرى كردن از يكديگر ، چيزى را آهنگ نكرده‌اند ، كسى كه دردناك مىشود ، به جاى دردناكى خود ، سزاوار دريافت كردن چيزى نمىگردد ، و شخصى كه دردناك مىكند ، به او ستم نكرده است ؛ و نمىتوان گفت اين هم از جاهائى است كه سزاوارى دردناك كردن براى او وجود داشته است ؛ زيرا كسى كه بخواهد ديگرى را دردناك كند و او را دردناك نگرداند ، سزاوار شكنجه نمىشود « 1 » .\r\n\r\n\r\n","description":"","footnote":"\r\n( 1 ) يعنى نيت جرم كردن تا آن حد جرم نيست كه استحقاق كيفر شدن از آن حاصل شود .\r\nپس اگر كسى به‌صدد انجام دادن جرم برآيد و از او جرم سر نزند ، كيفرى كه براى خود آن جرم است سزاوار آن نمىگردد .\r\n","page_name":" 483 ","page_number":609},
  {"content":"\r\n\r\nو نيز ، بنابر آنچه اگر خدا بخواهد ، آشكار خواهيم كرد ، هيچ‌كس از ديگرى سزاوار شكنجه ديدن نمىشود ؛ پس اگر سزاوار گردد ، بايد از ما خوب باشد كه آهنگ شكنجه دادن داشته باشيم ؛ و چون آهنگ شكنجه دادن خوب نيست ، اين را مىرساند كه سزاوارى شكنجه دادن ، براى هيچ‌كس حاصل نمىگردد .\r\nو نيز درخور شكنجه دادن اين است كه با سبك كردن و خوارى رساندن همراه باشد و همين خوارى از شكنجه دادن خواسته شده است ؛ و همانا پاره‌اى از دانشمندان گفته‌اند ، دردناك كردن براى اين خوب است ، كه چيزى به جايش ، دريافت بشود و با همهء زيانى كه رسيده برابر باشد زيرا چون در خرد ما خوب است كه به جاى دردناك كردن كسى ، به او چيزى برسانيم و از اين برمىآيد كه خداوند برتر از همه ، پذيرفتار شده است كه به جاى دردناك كردن ما ، چيزى به او برساند ؛ آنچنان كه چون به حكم شرع سر بريدن چهارپايان خوب است ، خداوند پذيرفته است در برابرش ، چيزى به آنها برساند .\r\nاين گوينده چنين بيان مىكند : از آنجا كه دردناك‌كننده ستمگر است ، رساندن چيزى به جاى زيانى كه با آن پيشگيرى كرده است ، از كار نمىافتد ؛ زيرا شترى كه مىجنگد ، هنگامى كه بجهد و بخواهد يكى از ما را بكشد ، و او براى پيشگيرى كردن از كشته شدن خود آن را بكشد ، خداوند برتر از همه ، بايد به جايش چيزى به دارندهء شتر برساند ؛ زيرا خداوند پيشگيرى كردن از كشته شدن را روا گردانيده است ، و هرچند چنين كسى با آنچه كرده است ، تبهكار و ستمكاره باشد .\r\nسخن اين گوينده نادرست است ؛ زيرا كسى كه خداوند برتر از همه را ، نشناخته و ندانسته باشد كه اگر آهنگ زيان رساندن نداشته و براى پيشگيرى از زيان رسيدن به خودش به ديگرى زيان رسانده باشد ، خداوند پذيرفته است كه به جاى آن ، چيزى به زيان برنده برساند ، بسا باشد چنين كسى بداند كه پيشگيرى كردن از زيان خود ، كار خوبى است ، زيرا خداوند خوبى آن را در خردهاى ما نهاده است ؛ پس اگر كشتن يكى ديگرى را براى پيشگيرى كردن از خود ، براى چيزى كه او مىگويد خوب باشد ، آن كسى كه خداوند برتر از همه را نمىشناسد ، براى زيانى كه هنگام\r\n\r\n","description":"","footnote":"","page_name":" 484 ","page_number":610},
  {"content":"\r\n\r\nپيشگيرى كردن از خود ، بدون آهنگ كردن زيان ، از او سر زند بايد سرزنش گردد ، زيرا او نمىداند كه خوبى پيشگيرى كردن از خود ، براى چه چيز است . و براى همهء خردمندان آشكار است كه اين گونه دردناك كردن ، خوب است ، و سرزنشى از اين كار براى انجام‌دهنده نيست ؛ پس دانسته شد كه خوبى پيشگيرى كردن يكى از زيان رساندن ديگرى ، براى چيز ديگرى است ، نه آنچه آنان گفتند ، و اين به مانند كشتن چهارپايان نيست زيرا اگر به مانند آن مىبود ، بايد خوب باشد آهنگ كشتن كند ، همچنان كه خوب است آهنگ سر بريدن چهارپايان كند ، و ما مىدانيم آهنگ كردن كشتن كسى خوب نيست .\r\nكار بيهوده آن است كه هيچ سودى در آن نباشد ، يا سودى كه به مانند چيزى كه مىخواهيم در آن نباشد ، و دردناك كردن كسى براى سودى كه با دردناك نكردن هم بتوان بر آن دست يافت ، و سود ديگرى هم جز آن در آن نباشد ، كارى بيهوده است .\r\nدليل بر اين كه هر دردناك كردنى چنين باشد ، كار بدى است ، آن است كه ما مىدانيم هريك ما بد است با ديگرى سازش كند و با او هماهنگ گردد كه او را كتك بزند و در برابرش چيزى به او بدهد ، كه برخود هموار كردن اين كتك خوردن به اندازهء آنچه مىگيرد برايش خوشنودكننده باشد ؛ زيرا با دادن چيزى ، در برابر كتك زدن از ستمگرى بودن بيرون مىرود ، و اين كار از آن‌رو بد است كه سودى از آن بدست نمىآيد .\r\nپس اگر بگويند : از كسى كه با ديگرى سازش مىكند كه او را كتك بزند و به جايش چيزى به او برساند ، از اين‌رو بد است كه سزاوارى سپاسگزارى را نابود مىكند ، زيرا كسى كه در برابر كتك زدن چيزى مىدهد ، سزاوارى سپاسى را كه بايد از او بشود ، و شادمانى را كه اگر بدون زيان رساندن به او مىداد ، برايش مىبود ، نابود مىكند .\r\nخواهيم گفت : نابود كردن سپاس هنگامى بد مىشود ، كه سزاوارى سپاس حاصل شده باشد ، يا با پديد آوردن دست‌آويزى براى سپاس به‌مانند اين باشد ، كه\r\n\r\n","description":"","footnote":"","page_name":" 485 ","page_number":611},
  {"content":"\r\n\r\nحاصل شده است ؛ اما سپاسى كه اين چنين نباشد ، از دست دادنش بد نيست ؛ زيرا اگر بد مىبود ، چون با بخشش نكردن دارائى سپاسگزارى و ستوده شدن و پاداش گرفتن ، نابود مىشود ، بايد بد باشد كه ما هم دارائى خودمان را بخشش نكنيم .\r\nو مىبايست بد باشد كه از انجام دادن كارهاى دوست‌داشتنى خوب ، سر باز زنيم ، و بايد بد باشد از دادوستدى كه گمان مىرود ، در آن سود يا شادمانى باشد ، و ما را به دارائى مىرساند ، سرباز زنيم ؛ زيرا با سرباز زدن از آن ، سودها و شادمانىهائى از دست مىرود . پس به همين دليل ثابت مىشود كه سازش كردن بر كتك زدن براى اين بد است كه كارى بيهوده است ، و بدى دردناك كردنى را كه در آن تباهىرسانى نباشد همه كس مىداند و آشكار است ، و پوشيدگى ندارد .\r\nو بنابر آنچه ثنويان مىگويند « 1 » درد رساندن براى اين بد است كه درد رساندن است ؛ و گفتن اين سخن ، بنابر آنچه پس از اين آشكار خواهيم كرد ، روا نمىباشد ؛ زيرا مىدانيم كه بسيارى از دردآوردنها خوبند ، مانند دردآوردنى كه از خوراندن دواهاى بد آيند ، و از انديشيدن‌هاى دشوار ، براى بدست آوردن دانش حاصل مىشود ، و مانند گريختن از درندگان ، بر روى خار و خاشاك از ترس مردن ؛ بار خدايا مگر اين را از گفتارشان خواسته باشند ، كه خوى انسان از دردناك شدن گريزان است ، پس اگر اين را آهنگ كرده باشند ، در گفتن لفظ ناهماهنگى داريم ؛ زيرا آنچه را ما بد مىدانيم ، آن است كه انجام‌دهنده‌اش ، به پاره‌اى از روىها ، سزاوار سرزنش گردد .\r\nو روا نيست دردناك كردن ، براى اين بد باشد ، كه زيان رساندن است زيرا اگر چنين مىبود ، بايد شكنجه دادن بد باشد ، زيرا شكنجه دادن چون با سزاوارى مىباشد خوب است ، هرچند زيان رساندن مىباشد ؛ و كسى كه مىگويد شكنجه دادن زيان رساندن نيست ، در سخن گفتنش ستيزه‌گرى مىكند ، پس اگر دردناك كردن براى سودى باشد كه برابر همه‌اش به او برسد ، يا براى پيشگيرى از زيان\r\n\r\n\r\n","description":"","footnote":"\r\n( 1 ) ثنويان مانوىهايند كه به دو اصل نور و ظلمت اعتقاد دارند .\r\n","page_name":" 486 ","page_number":612},
  {"content":"\r\n\r\nبزرگترى باشد ، آن را زيان رساندن نمىگويند .\r\nپس اگر بگويند : شكنجه دادن زيان رساندن نيست ؛ زيرا براى رسيدن به سودها و خوشىهائى است كه بدان شتاب شده است ، و همين از زيان بودن آن را بيرون مىبرد .\r\nگفته مىشود : اين سخن نادرستى است ؛ زيرا گاهى سزاوارى شكنجه ديدن به چيزى حاصل مىشود ، كه سودى در آن نباشد ؛ بلكه دشوارى در آن باشد مانند پرستيدن بتها و با اين همه شكنجه دادن خوب است ، پس آنچه گفتند نادرست گرديد .\r\nبالاتر از آن ، لذت بردن از گناهان اندك است ، پس چگونه شكنجه كردن با آن كه زيان بزرگى است ، از زيان بودن بيرون مىرود ؛ زيرا دردناك كردن با سود بيشتر از زيان بودن بيرون مىرود ؛ اما با سود كم از آن بيرون نمىرود ، و كسى كه مىگويد ، دردناك كردن با پيدا شدن سودى كه با همهء زيان برابرى كند ، يا با آن از زيان بزرگترى پيشگيرى شود ، زيان رساندن است ، سخنى نادرست گفته است ؛ زيرا اين گفتار چنين فراهم مىكند ، كه اگر كسى پوششى را كه يك دينار ارزش دارد ، به ده دينار بفروشد ، بايد به خودش زيان رسانده باشد ؛ زيرا بيرون شدن آن پوشش از دارائى او ، سودى است كه از دستش بيرون رفته است .\r\nو همچنين اگر كسى ديگرى را كه به زير دريا فرو رفته است ، رهائى بخشد ، و پوست بدنش را خراش بدهد ، او را زيان‌رساننده نمىگويند ، هرچند با خراش رسانيدن به او دردناكش گردانيده است ؛ پس از اين سخن دانسته مىشود سود رساندنى كه با همهء دردناك كردن برابر باشد ، يا با آن از زيان بزرگتر جلوگيرى شود ، دردناك كردن را از زيان بودن بيرون مىبرد ، و اگر چنين نباشد خداوند را زيان‌رساننده بايد نگويند ؛ زيرا او بدون رساندن چيزى كه بيشتر از آن باشد كسى را دردناك نمىكند ، و او را از اين‌رو زيان‌رساننده مىگويند كه شكنجه مىكند ؛ و بنا به روش كسى كه مىگويد ، شكنجه دادن زيان رساندن نيست ناگزير بايد او را با شكنجه دادنش زيان‌رساننده نگويند .\r\nو گمان داشتن به بردن سود ، هرچند چيزى كه گمان برده شده حاصل نشود ،\r\n\r\n","description":"","footnote":"","page_name":" 487 ","page_number":613},
  {"content":"\r\n\r\nدر اين كه دردناك كردن را از زيان بودن بيرون مىبرد ، بايد به‌مانند سود بردن باشد ؛ زيرا كسى كه در پاره‌اى از كارها مانند دادوستد كردن و جوياى دانش شدن ، هنگامى كه رنج آن را بر خود هموار كند و گمان سود بزرگ بردن را داشته باشد ، آن‌چنان كه اگر از آن سودى به دست آورده شده باشد ، او را به خود زيان‌رساننده نمىگويند ، پس گمان بردن ، در اين كه دردناك كردن را از زيان‌رسانى بيرون مىبرد ، و در اين كه بر خود همواركردن دردناك شدن خوب است ، جانشين دانا بودن به سود بردن مىشود .\r\nو همانا ما در گذشته‌ها آشكار كرديم كه دردناك كردن ، براى آن سودرساندنى كه با همهء زيان برابرى كند ، يا با آن دردناك كردن از زيان بزرگتر پيشگيرى شود ، يا از روى سزاوار بودن انجام گردد ، و يا براى پيشگيرى كردن هريك از دو كس كه مىخواهند به هم زيان‌رسانى كنند ، باشد ، كار خوبى است .\r\nو دليلى كه مىرساند اگر دردناك كردن براى سودى باشد كه با همه‌اش برابرى كند كار خوبى است ، همان است كه هرگاه گمان بيشتر ، بر اين باشد كه با بيرون كردن پاره‌اى از دارائى خودمان ، مانند سراى و زمين و آب ، و كالاها ، با گرفتن چيزى به جاى آنها ، سود بيشترى به ما برسد ، يا بدانيم آن سود بيشتر را مىبريم ، آشكار دانستيم كه كار خوبى كرده‌ايم ، و نابود كردن سود ، به بيرون كردن آنها از دارائى خودمان ، براى سودى كه با گرفتن چيز ديگرى به جاى آن ، براى ما حاصل مىشود ، كار خوبى است ؛ و خردمندان در خوبى آن گفتگوئى ندارند .\r\nو براى خوبى اين گونه به درد آوردن ، شايسته است كه به سودهاى آن دانا باشد ، يا به آن گمان برده باشد ، نه آن كه سود آن كار ، به دستش رسيده باشد .\r\nدليل بر درستى اين سخن آن است كه اگر در آن سودى وجود داشته باشد و به آن دانا نباشد ، و گمان هم به آن نبرده باشد ، بر خود هموار كردن اين دردناكى ، خوب نيست ؛ و هنگامى كه به آن سود دانا شده ، يا به آن گمان برده باشد ، بر خود هموار كردن اين دردناكى خوب است ، پس دانسته شد كه خوبى آن براى همان\r\n\r\n","description":"","footnote":"","page_name":" 488 ","page_number":614},
  {"content":"\r\n\r\nچيزى است كه ما گفتيم « 1 » .\r\nو ميان مردم كسانى هستند كه مىگويند ، خوبى چنين كارى براى سودى است كه در آن است ، نه براى دانا بودن و يا گمان بردن به آن همچنان كه جسم براى اين جنبده است كه جنبدگى در آن موجود است ، نه براى دانا بودن به جنبدگى آن ؛ و سخن نخست براى آنچه پيش از اين گفتيم ، درست‌تر است ، و جدائى ميان آنچه ما گفتيم با جسم جنبنده در اين است كه جنبدگى ، جسم را به جنبش مىآورد چه كسى به آن دانا باشد يا به آن دانا نشده باشد ؛ اما خوبى بر خود هموار كردن دردناكى با دانا بودن به سود ، اين چنين نمىباشد ؛ زيرا هرگاه سودى در آن باشد و بدان دانا نشده باشد ، و گمان هم به آن برده نشده باشد ، بر خود هموار كردنش كار خوبى نيست ، پس جدائى ميان اين دو آشكار گرديد .\r\nپس اگر بگويند : از اين سخن چنين بر مىآيد كه ستمگرى كار خوبى است ؛ زيرا براى شخص ستمديده سودمند است ، و سودش همان چيزى است كه خداوند برتر از همه ، با دادگرى خود ، از ستمگر مىستاند و به شخص ستمديده مىدهد .\r\nخواهيم گفت : در خور خوب بودن دردناك كردن كسى براى سود بردن او ، اين است كه دردناك‌كننده سود رساندن به او را آهنگ كرده باشد ؛ و شخص ستمگر با ستمكارى خود سود رساندن به ستمديده را قصد نمىكند ؛ بلكه سود - بردن خودش را در نظر مىگيرد .\r\nبالاتر از آن ، سودى كه دردناك كردن را خوب مىگرداند ، بايد به جاى همه‌اش چيزى داده شود ، اما اگر آنچه داده مىشود كمتر از آن يا برابرش باشد ،\r\n\r\n\r\n","description":"","footnote":"\r\n( 1 ) خلاصهء مطلب اين است كه امور عينى و مسائل خارجى با آنچه مربوط به تكليف و خوبى و بدى كارها است از هم جدا مىباشند ، زيرا مسائل خارجى و عينى از امور نفسانى و دانائى و نادانى انسان تبعيت نمىكنند اما خوبى و بدى كارهاى انسان از دانائى و نادانى انسان تبعيت مىكنند زيرا هركارى كه با جستجو و تحقيق كامل به سود و زيانش پى برده شده باشد خوب يا بد خواهد بود ، پس خوبى و بدى كارها به واسطه دانائى يا نادانى انسان است .\r\n","page_name":" 489 ","page_number":615},
  {"content":"\r\n\r\nدردناك كردن خوب نخواهد بود .\r\nپس اگر بگويند : اگر بر خود هموار كردن زيان ، براى سودى كه مىرسد خوب باشد ، بايد از خردمندان خوب باشد كه زيانى به ديگرى برسانند ، و مانندش را بپردازند ، بدون آن كه خوشنودى او را در نظر بگيرند ، آنچنان كه براى پيشگيرى از زيان خوب است اين كار را انجام بدهند .\r\nگفته خواهد شد : اگر سودى كه در برابر دردناك كردن رسانده مىشود ، به اندازهء بسيارى برسد كه خردمندان ، با آن اندازه سود بردن ، بر خود هموار كردن آن دردناكى را برمىگزينند ، روا خواهد بود كه اين رفتار را با خردمندان ، انجام بدهند ، هرچند خوشنودى او را به نظر نياورند ، و خوشنودى او را جائى در نظر مىگيريم ، كه پوشيدگى در كار باشد ، و پاره‌اى از خردمندان آن را برگزينند ، و ديگران آن را نگزينند . و نمونهء جائى كه گفتيم ، همهء خردمندان ، براى بردن سود ، بر خود هموار كردن دردناكى را بر مىگزينند ، اين است كه يكى از انگشتان كسى را بجنبانند و هزار پوست گاو پر از زر ، به او بپردازند ، اگر او اين را نگزيند خردمند نخواهد بود ، و در اين هنگام ، بدون خوشنودى او روا مىباشد دردناكش كنيم ، و به‌مانند كسى مىگرديم كه بر او سرورى داشته باشيم .\r\nو براى همين است كه از خداوند برتر از همه ، خوب است كسانى را كه به ساليان خردمندى ، رسيده باشند ، بدون خوشنوديشان ، آنان را دردناك گرداند ؛ زيرا او به جاى دردناك‌كردنشان ، به اندازه‌اى سود به آنان مىدهد ، كه همهء خردمندان ، بر آن اندازه از سود ، اين زيان را بر خود هموار مىكنند ، و گرنه خردمند نمىباشند ؛ و دردناك كردن كسى براى پيشگيرى از زيان ، در اين كه اگر پوشيدگى در آن نباشد ، بدون خوشنودى او خوب است ، به همين گونه مىباشد ، و با بودن پوشيدگى ، با خردمندان ، اين رفتار ، جز با خوشنودى ايشان ، خوب نيست ، هرچند با خودمان و با كسانى كه بر آنان حكمفرما هستيم ، مانند فرزندانمان ، خوب است چنين كارى انجام بدهيم .\r\nو اين كه گفتيم : گمان بردن به سود ، در جاى دانا بودن به آن مىباشد ، براى اين\r\n\r\n","description":"","footnote":"","page_name":" 490 ","page_number":616},
  {"content":"\r\n\r\nاست ، كه چون ، بيرون كردن چيزهائى را از دارائى خودمان ، با هم‌اكنون دريافت كردن ارزش آن ، كار خوبى است ، همچنان خوب است كه ارزش آن را زمانى ديرتر از اين دريافت نمائيم و هم‌اكنون آن را از دارائى خود بيرون گردانيم ؛ و دومى براى اين خوب است ، كه از دير دريافت كردن ارزش دارائى خودمان ، بردن سودى را گمان مىبريم ، نه براى اين كه اكنون ، آن سود را بدست آورده باشيم « 1 » .\r\nو همچنين خوب است كه با پيمودن راههاى دراز دشواريهاى سخت را بر خود هموار كنيم ، تا شايد سودى بدست آوريم ، و خوب است كه خودمان را به رنج افكنيم ، تا دانش‌ها ، و آزمودگىها ، بدست آوريم ، و همهء اينها براى اين خوب است كه گمان سود بردن را داريم ، نه جز آن .\r\nو دليلى كه خوبى پيشگيرى كردن از زيان با دردناك كردن را مىرساند ، اين است كه مىدانيم ، دويدن بر خاروخاشاكها براى گريختن از درندگان ، يا از آتش سوزيها ، يا گريختن از ترس فروريختن ديوار بر سرمان ، يا چيزهاى ديگرى به مانند آن خوب است ، و آشاميدن داروهاى بدآيند ، براى رهائى يافتن از بيماريها كار خوبى است ؛ و خوب است كه براى ترس از دست دادن جان ، اندامهاى ما را جدا كنند ، و جز آن از كارهاى ديگر كه بدون شمار است .\r\nو خوبى همهء اينها براى اين است كه گمان مىبريم ، زيانى را از خودمان پيشگيرى كرده باشيم ؛ زيرا در هيچ‌جا به پيشگيرى شدن از زيانها دانائى فراهم نمىشود ، اما در جائى كه با گمان بردن به آن ، خوب باشد ، با دانا شدن ، به آن خوبتر و شايسته‌تر خواهد بود .\r\nاما اين كه از گناهان بايد بازگشت نمود ، پيش ما براى رهائى يافتن از زيان شكنجه ديدن نيست ، بلكه براى يك روى هميشگى ، كه در آن است ، بايد انجام داده\r\n\r\n\r\n","description":"","footnote":"\r\n( 1 ) و اين‌جا از مواردى است كه بدون دانا بودن به چيزى ، با گمان بردن به آن هم مىتوان اكتفا نمود ، زيرا روش مردم عاقل در اين گونه از موارد بر همين است اگرچه احتمال نادرستى گمان خود را دارند .\r\n","page_name":" 491 ","page_number":617},
  {"content":"\r\n\r\nشود ، و اگر بازگشت كردن از گناهان را براى از ميان بردن زيان انجام بدهند ، و جز براى همين نباشد ، سزاوار هيچ پاداشى نخواهند گرديد ، و بازگشتنشان ، پذيرفته نخواهد بود ، پس از ميان رفتن شكنجه پيرو است ، و خودش نبايد در نظر باشد .\r\nو كسى نمىتواند بگويد : خوبى دردناك شدن در اين جاها ، براى سودى است كه مىرسد ، و آن همان شادمانى است كه با نابودكردن زيان ، به دست مىآيد ؛ و اين سخن از آن‌رو نادرست است ، كه هرچند شادمانى ، به ناچار ، حاصل مىشود ، اما شادمانى سودى است كه نمىشود ، خوبى دردناك شدن ، از آن پديد گردد ؛ زيرا بر خود هموار كردن زيان براى پيشگيرى كردن از زيان‌هاى بزرگ هنگامى ، بايد انجام داده شود ، كه به اندازهء ناچارى نرسيده باشد .\r\nو روا نيست گفته شود براى به دست آوردن شادمانى ، بايد ، زيانها را بر خود هموار كرد ؛ زيرا نمىتوان گفت براى به دست آوردن سود ، بايد زيانها را بر خود هموار كرد .\r\nاما دليلى كه خوبى دردناك كردن كسى را براى سزاوار بودنش مىرساند ، اين است كه ما آشكار مىدانيم ، سرزنش كردن شخص بدكار ، بر بدى كردنش ، خوب است ، هرچند ، سرزنش كردنش ، او را اندوهناك گرداند و دردناكش كند ، و از آن زيان ببرد ، و از اين كه سرزنش كردن او با برهنگى از سود ، يا بدون پيشگيرى از زيان ، مىدانيم خوب است ، چنين فراهم مىشود ، كه سرزنش كردنش براى سزاوار بودن آن خوب است ، نه براى چيزى ديگر .\r\nو در همين باره نيز گفته شده است ، درخواست كردن بازپرداخت وام خوب است ، هرچند درخواست كردن آن ، به كسى كه از او درخواست مىشود ، زيان مىرساند و او را اندوهناك مىكند ، و دردناكش مىگرداند ، و زيان رساندن و دردناك كردنش از اين‌رو خوب است ، كه سزاوار آن مىباشد .\r\nو اين سخن استوار نيست ؛ زيرا كسى مىتواند بگويد ، خوبى دردناك كردن او براى سودى است كه پيش از اين با وام‌گرفتن برده است ، پس به مانند اين است كه\r\n\r\n","description":"","footnote":"","page_name":" 492 ","page_number":618},
  {"content":"\r\n\r\nبه گرفتن مزد پيش از انجام دادن كارهاى دشوار ، شتاب كرده باشد ، و اگر درخواست كردن وام ، براى سزاوار بودن آن باشد ، بايد از هيچ يك ما ، خوب نباشد كه پيش از درخواست كردن از او بازپس دادن وام را آغاز كند ؛ زيرا خود را شكنجه دادن كار خوبى نيست .\r\nو اين كه مىدانيم ، آغاز كردن ، به بازپس دادن وام بدون درخواست شدن آن كار خوبى است ، دليل بر آن است كه خوبى بر خود هموار كردن دردناكى بازخواست شدن وام ، براى سزاوار بودنش نيست .\r\nبالاتر از آن ، درخور دردناك‌شدنى كه از روى سزاوارى باشد ، اين است كه سبك كردن و خوار كردن با آن همراه باشد ، و در اين‌جا آن وجود ندارد .\r\nپس اگر بگويند : از اين كه مىگوئيم ، خوبى دردناك كردن ، براى سزاوار بودن آن است ، اين را در نظر داريم كه كار خوبى است ، پس چگونه مىگوئيد ، براى سزاوار بودنش خوب است ، زيرا به مانند اين است كه كسى بگويد ، دردناك كردن براى اين خوب است ؛ كه كار خوبى است ، و اين سخنى بيهوده است .\r\nخواهيم گفت : ما اين را مىخواهيم بگوئيم كه سرزنش كردن و شكنجه كردن كسى كه گنه‌كار است ، كار خوبى است ؛ زيرا از او كار بد سر زده است ، يا در كارى كه بايد انجام بدهد ، كوتاهى كرده است ؛ و اين دو به مانند دست‌آويزى براى خوبى سرزنش كردن او مىباشند ؛ و بنابر آنچه آشكار كرديم ، جدا بودن چيزى كه از چيز ديگر پديد مىآيد ( معلول ) از آنچه آن را پديد مىآورد ، آشكار مىباشد . و بدين گونه رواست گفته شود : دردناك كردن براى سزاوار بودنش خوب است ، كه اراده كرده باشند ، كسى كه دردناك مىشود ، با انجام دادن كارى سزاوارى دردناك شدن خودش را پديد آورده است .\r\nاما گمان بردن را گروهى روا دانسته‌اند كه به جاى دانا بودن بايستد و چنين دليل آورده‌اند ، كه هرگاه بدانيم از كسى كار بد سر زده ، و از پيش ما دور شده باشد با آن كه روا مىداريم از كار بد بازگشت كرده باشد ، و شكنجه از او برداشته شده باشد ، با اين همه خوب مىدانيم كه او را نكوهش كنيم زيرا گمان داريم او سزاوار نكوهش\r\n\r\n","description":"","footnote":"","page_name":" 493 ","page_number":619},
  {"content":"\r\n\r\nكردن است ، و اگر گمان بردن به جاى دانا بودن پذيرفته نباشد ، بايد نكوهش كردن بدكاران ، و كسانى كه كار بد از آنان سرمىزند ، روا نباشد ؛ زيرا مىشود كه هر گنه - كارى را خداوند ، برتر از همه ، آمرزيده باشد ، و شكنجه را از او برداشته باشد ، و دربارهء گمان بردن به سزاوارى سپاسگزاردن و ستودن ، گفته‌اند ، به مانند سزاوار بودن نكوهش كردن است ، و بايد با گمان داشتن به سزاوارى آنها ، انجام داده شوند ، و گفته‌اند نكوهش كردن كسى را كه گفتيم ، براى سود بردن نكوهش‌كننده خوب نيست ؛ زيرا زيان رساندن به ديگران ، براى سودى كه به ما بازگشت كند ، كار خوبى نمىباشد ، و براى سود رساندن به خود كسى كه نكوهش مىشود ، كه بازايستادن ، و باززده شدن از كار بد هم باشد ، كار خوبى نيست ؛ زيرا بدون شك ، به او زيان مىرسد ، و سود بردنش دانسته نشده است .\r\nديگران كه سخنشان پيش من درست‌تر است ، گفته‌اند ، براى گمان بردن به اين كه كسى سزاوار زيان ديدن است ، زيان رساندن به او هيچ خوب نيست ، و جز در جاهائى كه پيش از اين گفته شد ، اگر كسى از ما دور و پنهان باشد ، و بدانيم كار بد از او سر زده ، با اين شرط كه پيوسته بر انجام دادنش پافشارى كند ، نكوهش كردنش خوب است ، و خوبى نكوهش كردن او اگر با آن شرط باشد ، نيكى و بازايستادن و باززدگى او از كار بد مىباشد .\r\nاما بر موجود بلاآغاز برتر از همه ، روا نيست كسى را دردناك كند ، مگر براى سود رساندن به او و يا سزاوار بودن او باشد ، نه جز آن و دردناك كردن براى پيشگيرى كردن از زيان ، بر او روا نمىباشد .\r\nو گمان بردن ، بر خداوند برتر از همه ، روا نمىباشد ؛ زيرا او به خودى خود دانا است ، و اين كه گفتيم براى پيشگيرى از زيان دردناك نمىكند ، براى اين است كه دردناك كردن ، براى پيشگيرى از زيان ، هنگامى خوب است كه آن زيان ، جز با دردناك كردن ، پيشگيرىشدنى نباشد ، و چنين چيزى در مورد خداوند پاك از هر كم‌وكاست ، نمىآيد ؛ زيرا او بدون دردناك كردن بر پيشگيرى كردن از همهء زيان‌ها توانا مىباشد .\r\n\r\n","description":"","footnote":"","page_name":" 494 ","page_number":620},
  {"content":"\r\n\r\nو هيچ يك از ما بسا باشد جز با دردناك كردن كمتر از آن ، نتواند از زيان‌بردن كسى پيشگيرى كند ؛ پس اگر بتواند ، بدون هيچ دردناكى ؛ از زيان پيشگيرى كند به مانند موجود بلاآغاز برتر از همه خواهد بود . و دردناك كردن بر او روا نمىباشد .\r\nو نيز براى اين كه شرط ديگر زيانى كه با دردناك كردن ، از آن پيشگيرى مىشود ، اين است كه ديگرى به جز خود پيشگيرىكننده ، آن زيان را پديد آورده باشد ، و ما مىدانيم ، كه هيچ زيانى نيست مگر آن كه خداوند برتر از همه ، بدون وارد كردن زيان ديگر ، مىتواند از آن پيشگيرى كند ؛ پس همين زيانى را كه با آن از زيان ديگر پيشگيرى مىشود ، بد مىگرداند ، چه آن زيان‌كار خود او باشد ، يا كار بندگانش باشد .\r\nو شرط ديگر كه بايد زيان پيشگيرىشده را ديگرى به جز پيشگيرىكننده ، پديد آورده باشد ، بدى پيشگيرى كردن خداوند برتر از همه را با زيان رساندن ديگر فراهم مىكند .\r\nو با پذيرفتن آنچه انديشيديم ، كه اگر كسى ديگرى را از فرورفتن زير دريا ، رها كند و دستش را بشكند ، و شدنى باشد كه بدون شكستن دستش او را رهائى بخشد ، ستمگر به او مىباشد ، و بايد براى شكستن دستش به او چيزى بپردازد .\r\nو گروهى با اين سخن ناهماهنگى كرده و گفته‌اند ، او ستمكار نيست و بيهوده‌كار است ؛ و سخن ما از اين‌رو درست است كه گفتيم جز در هنگامى كه بدون دست شكستن ، رهائىبخشيدن او ، شدنى نباشد ، كار خوبى نيست و در چنين هنگامى خوب است و پرداختن چيزى هم به جاى دست شكستن ، بر او نمىباشد .\r\nزيرا اگر بدى اين كار براى بيهوده بودنش باشد ، و برشكنندهء دست نباشد كه به جاى دست شكستن چيزى بدهد ، بايد به مانند سود رساندن باشد ؛ زيرا كسى كه ديگرى را براى سود رساندن به او ، دردناكش مىكند ، و شدنى باشد بدون دردناك كردن ، آن سود را به او برساند ، به سودى كه مىرساند ، از ستمكارگى بيرون مىرود ، و بيهوده‌كارى كرده است ؛ پس بنابراين هر دو جا برابر مىباشند ، با آن كه\r\n\r\n","description":"","footnote":"","page_name":" 495 ","page_number":621},
  {"content":"\r\n\r\nجدائى ميان آنها آشكار است .\r\nپس اگر بگويند : آيا روا نيست كه خداوند برتر از همه ، براى اين كه مىداند عمرو به زيد زيان خواهد رسانيد ، او را دردناك كند ، تا از زيانى كه عمرو از راه ستمگرى به او مىرساند پيشگيرى كند ؛ زيرا خداوند برتر از همه ، مىداند اگر زيد را دردناك نكند ناگزير ، عمرو اين زيان را به زيد خواهد رسانيد .\r\nپس اگر خداوند او را دردناك كند عمرو از ستم كردن به زيد ، خوددارى خواهد كرد .\r\nخواهيم گفت : خوبى دردناك كردن زيد ، و اين كه بايد او را دردناك كند ، مهربانى بودن آن است ؛ و براى جلوگيرى كردن از زيان نمىباشد ؛ و مهربانى را براى انجام شدن تكليف بايد به جا آورد .\r\nو براى همين است كه برابرى ميان دو دردناكى كه با يكى از ديگرى پيشگيرى مىشود نبايد در مهربانى بودن برابر باشند ؛ زيرا گاهى مىشود كه دردناكى بسيارى را براى مهربانى بودنش بايد پديد آورند ، تا اندكى از ستمكارى را از ميان بردارند .\r\nو براى همين است كه براى از ميان بردن ستمى كه دربارهء ديگرى به جز شخص دردناك‌كننده ، رفتار مىشود ، بايد اين‌گونه مهربانى را انجام بدهند .\r\nو نيز هرگاه با دردناك كردن زيد ، او كار بد را نخواهد برگزيد ، اگرچه نه ستمى در ميان باشد و نه زيانى ، بايد او را دردناك كنند ؛ پس از اين سخن دانسته شد كه علت خوبى دردناك كردن زيد پيشگيرى از زيان نيست ، و چيز ديگرى است .\r\nپس اگر بگويند : هرگاه ، خداوند برتر از همه بداند اگر كسى را دردناك گرداند از انجام دادن كار بدى كه با انجام دادنش سزاوار شكنجه ديدن خواهد شد ، خوددارى خواهد كرد ، و با اين كه چون ، برابر اين دردناك شدن هم شكنجه ديدن كه بزرگترين زيانها مىباشد از او پيشگيرى مىشود ، و برابر دردناك شدن هم سزاوار چيزى نمىگردد ، پس آيا رواست كه خداوند برتر از همه ، به راه پيشگيرى كردن از زيانى كه شكنجه شدن است ، او را دردناك گرداند ؟\r\nخواهيم گفت : هرگاه اين زيان رساندن براى از ميان رفتن كارهاى بد ، مهربانى\r\n\r\n","description":"","footnote":"","page_name":" 496 ","page_number":622},
  {"content":"\r\n\r\nباشد ، بايد انجام داده شود ؛ زيرا مهربانى مىباشد ، نه براى اين كه با اين دردناك كردن ، زيان ديدن از ميان مىرود .\r\nدليل بر درستى اين سخن آن است كه در هرجا با سرباز زدن از كارى كه به آن خوانده و برانگيخته شده ، و كار خوب كردن است ، بايد سزاوار هيچ زيان ديدنى نشوند .\r\nبالاتر از آن ، شكنجه كردن در همان آغاز ، خوب است كه از ميان برداشته شود ؛ پس هيچ دليلى براى اين نيست كه چون دردناك كردن زيان را از ميان مىبرد ، خوب باشد ؛ و همانا ما آشكار كرديم كه دردناك كردن براى پيشگيرى كردن از زيان ، هنگامى خوب است ، كه جز با دردناك كردن از آن زيان پيشگيرى نشود .\r\nپس اگر بگويند : دردناك كردنى كه در انجام دادن كارى كه بايد انجام داده شود مهربانى باشد ، يا براى خوددارى كردن از كار بد ، مهربانى باشد ، چون پاداشى است كه برابرش چيزى گرفته نمىشود ، روا دانسته‌اند دردناك كردن از همين روى خوب باشد .\r\nگفته خواهد شد : پاداش دادن ، با انجام دادن فرمانبردارى برابر است و با ناگزير بودن از بر خود هموار كردن دشوارى حاصل از فرمانبردارى ، همراه مىباشد ، و روا نيست پاداش دادن برابر با اين دردناك كردن باشد ، و به جاى اين دردناك كردن ، بايد چيزى داده شود ، و گرنه ستمكارى خواهد بود .\r\nپس اگر بگويند : چگونه مىگوئيد : خوب است كه ما براى پيشگيرى از دردناكى بزرگترى كسى را دردناك گردانيم ، با آن كه زيان اين دردناكى بايد از كارهاى خداوند برتر از همه باشد ، و او كارى انجام نمىدهد ، مگر هنگامى كه در آن نيكى وجود داشته باشد ، و هرگاه نيكى در آن باشد ، به ناچار ، خداوند آن را انجام خواهد داد ، پس تكليف شدن ، به اين كه او را دردناك كنيم ، معنى ندارد . و اگر در آن نيكى نمىبود خداوند ، انجام دادنش را برنمىگزيند ، پس دردناك كردن ما براى پيشگيرى نمودن از دردناك كردن او معنى ندارد .\r\nخواهيم گفت : مىشود چنين باشد كه بدانيم اگر او را دردناك نكنيم تا\r\n\r\n","description":"","footnote":"","page_name":" 497 ","page_number":623},
  {"content":"\r\n\r\nدردناكى ديگرى را از او پيشگيرى كرده باشيم ، دردناكى پيشگيرى شدهء ما برايش نيكى مىباشد ؛ اما چون ما رنج پيشگيرى كردن يكى از دو دردناكى را با ديگرى بر خود هموار كرديم شناسا شدن آنچه نيك مىباشد ، دگرگون مىشود ، و خداوند برتر از همه ، آن دردناكى ديگر را انجام نمىدهد ، اما چنين نيست كه ما از كار خدا پيشگيرى كرده باشيم و بتوانيم بگوئيم از زيان بزرگترى جلوگيرى كرده‌ايم ، و اين سخن را از آن‌رو مىتوانيم بگوئيم ، كه با كار انجام دادن ما ، خداوند زيان بزرگترى را از ميان برداشته است ، و اگر ما آن را انجام نمىداديم آن زيان از ميان نرفته بود ، هرچند كار انجام دادن ما آن دردناكى را از ميان برده است « 1 » .\r\nشرط ديگر خوبى اين كه ما براى پيشگيرى كردن از زيان‌ها ديگرى را دردناك كنيم ، آن است كه خود او نتواند آن زيان را با كار خودش از ميان بردارد ، و ما مىدانيم كسى كه تكليف شده است ، مىتواند از سزاوار شدن شكنجه ديدنى كه از انجام دادن كار بد پديد مىآيد ، خودش را به اين رهائى دهد كه كار بد نكند ، و از آن‌رو گردان شود ، و پس از آن كه كار بد را انجام داد ، مىتواند سزاوارى شكنجه ديدن را به اين از ميان ببرد ، كه از انجام دادن كار بد بازگشت كند ؛ پس روا نخواهد بود كه زيانى به او رسانده شود تا از زيان ديگرى كه خودش بر پيشگيرى كردن از آن توانا مىباشد از ميان برده شود .\r\n\r\n\r\n","description":"","footnote":"\r\n( 1 ) خلاصهء مطلب اين است كه از ابتدا مشخص نيست كه كدام يك از دو دردناكى به مصلحت شخص است ؛ زيرا يكى از اين دو تا ، با شرايط خاصى بايد به او برسد ، و هردو را خداوند چون به مصلحت اوست در او ايجاد مىكند . به طور مثال اگر زمينهء بيمارى سرطان از آغاز در يك فرد موجود باشد و اگر طبيبى پيدا شد كه پيشاپيش او را عمل جراحى كند ، خداوند درد را در اثر بريدن بدنش در او ايجاد مىكند و به مصلحت اوست ، و اگر طبيب اين عمل را در او انجام ندهد باز هم خداوند بيمارى سرطان را در او ايجاد مىكند و به مصلحت اوست ؛ زيرا در هر دو صورت در برابر اين دردناكى چيزهائى به او مىدهد و به هرصورت عمل انسان از درد جلوگيرى نمىكند ؛ زيرا در صورت عمل او خداوند بيمارى سرطان را در او ايجاد نمىفرمايد .\r\n","page_name":" 498 ","page_number":624},
  {"content":"\r\n\r\nپس اگر بگويند : هرگاه دانسته شده باشد ، چنانچه دردناكش نكنند چهار - پائى او را خواهد كشت و اگر دردناكش كنند از كشته شدن او پيشگيرى خواهد شد ، پس چرا روا نباشد كه او را دردناك گردانند ، و نمىتوانند بگويند اين كشته شدن به او مهربانى مىباشد ؛ زيرا ما چنين انديشيديم ، چيزى او را دردناك گردانيده كه به او تكليفى داده نشده است .\r\nخواهيم گفت : دردناك كردن او روا نمىباشد ؛ زيرا او مىتواند چهارپا را از دردناك كردن خودش جلوگيرى كند ، و اگر چهارپا او را دردناك نگرداند ، هيچ‌روئى براى خوبى اين دردناك كردن نيست .\r\nسخن درست اين است كه موجود بلا آغاز برتر از همه ، در مردمى كه به ساليان خردمندى رسيده‌اند ، و در كودكان و چهارپايان ، دردناكى پديد نمىآورد ، مگر براى هشيار كردن به چيزى باشد ، و يا ناگزير بايد ، چيزى در برابرش داده شود ؛ زيرا با هشيار كردن به چيزى ، از بيهوده كارى بيرون مىرود ، و با دادن چيزى در برابرش از ستمگرى بيرون مىشود .\r\nو كسانى هستند كه گفته‌اند هر دو كار را انجام مىدهد ، و سخن نخست ، درست‌تر است ؛ زيرا خداوند برتر از همه ، با انجام دادن كارى كه بايد از او سر بزند ، بايد علت واجب بودنش را آهنگ كند ، نه خود واجب بودنش را و هرگاه دردناك كردن مهربانى باشد ، تكليف كردن مهربانى بودنش را پديد مىآورد ؛ زيرا تكليف كردن نيكى رساندن است ، پس بايد با دردناك كردن همان تكليف كردن را آهنگ كند ، نه چيز ديگر را ، و همانا چيزى كه در جاى دردناك كردن داده مىشود ، پيرو آن است ؛ زيرا در جاى دردناك كردن چيزى داده مىشود تا از ستمگرى بودن بيرون برود .\r\nو ميان مردم كسانى هستند كه روا مىدانند خداوند برتر از همه كسى را دردناك كند تا به جاى آن چيزى بدهد نه براى چيز ديگرى جز آن ؛ و اين سخن نادرست است ؛ زيرا چيزى كه به جاى دردناك كردن داده مىشود ، خوب است مانندش را در آغاز بدهد ؛ پس روا نمىباشد كه براى دادن چيزى كسى را دردناك‌كنند و دادن\r\n\r\n","description":"","footnote":"","page_name":" 499 ","page_number":625},
  {"content":"\r\n\r\nچيزى به جاى دردناك كردن از دادن پاداش ، جدا مىباشد ؛ زيرا سزاوارى گرفتن پاداش از روى گونه‌اى بزرگداشت مىباشد ، و فروگذارى كردن در چيزى كه به مانند بزرگداشت باشد خوب نيست ، اما دادن چيزى به جاى دردناك كردن ، اين‌گونه نيست ؛ زيرا جز پرداختن سود بدون بزرگداشت چيزى نيست و اگر روا مىبود بدون دردناك كردن مانندش را بدهيم ، بايد خوب باشد ديگرى را مزدور بگيريم تا آب از جوئى به جاى ديگر ببرد ، و جز مزد دادن به او چيزى در نظر نداشته باشيم ، يا با كسى سازش كنيم به او زيانى برسانيم ، و در جاى آن چيزى به او بدهيم ، و از زيان رسانى جز دادن چيزى به جاى آن ، چيز ديگرى در نظر نگيريم ؛ و بدى همهء اين كارها آشكار است .\r\nپس اگر بگويند : تاوان دادن به جاى دردناك كردن ، آيا به مانند پاداش دادن با بزرگ گردانيدن و بزرگ شمردن ، همراه نيست ؟\r\nخواهيم گفت : تاوان گرفتن به جاى دردناك شدن از پاداش گرفتن به اين جدا مىشود ، كه سزاوارى پاداش گرفتن چون با فرمانبردارى حاصل مىشود ، بر آن روئى مىباشد كه سزاوارى ستودن هم با آن موجود مىگردد اما دردناك شدن از آن چيزهائى نيست كه سزاوارى ستوده شدن با آن پديد آيد ؛ زيرا با دردناك شدن از راه تاوان به جايش گرفتن ، و ارزش چيزى دريافت كردن ، سزاوارى حاصل مىشود و سزاوارى ستوده شدن در آن وجود ندارد .\r\nپس اگر بگويند : سزاوار چيزى شدن پيش خردمندان داراى فزونى و برترى مىباشد .\r\nخواهيم گفت : در جاهائى كه مىبينيم سزاوار شدن بر بخشش گرفتن فزونى و برترى دارد ، براى اين است كه به بخشش گيرنده پستى روى مىدهد ، و يا براى اين است كه بخشش‌دهنده ، بخششهاى خود را به او مىنماياند ، يا از گرفتن بخشش ، خوارى به او مىرسد و براى همين است كه برابر با بزرگى بخشش‌كننده و بالاترى پايه‌اش چگونگىها گوناگون مىشود ، و هيچ يك اينها در بخشندگيهاى خداوند برتر از همه ، وجود ندارد ، پس سزاوار شدن پاداش بر بخششهائى كه از سوى او مىشود ،\r\n\r\n","description":"","footnote":"","page_name":" 500 ","page_number":626},
  {"content":"\r\n\r\nفزونى ندارد .\r\nاما دردناك كردن و كارهاى ديگرى كه دردناكى در آن نباشد ، مانند خوشى بخشيدن و جز آن ، هرگاه در نيك بودن ، با هم برابرى كنند ، رواست كه موجود بلا آغاز برتر از همه ، هريكى از آنها را بخواهد برگزيند و هركدام از آنها را مىتواند انجام بدهد ؛ زيرا چون چيزى كه در نظر است و آهنگ شده است با هريك از آنها به دست مىآيد ؛ پس آنها جاى يكديگر مىايستند ؛ و هرچند دردناك كردن زيان دارد ، اما در برابرش تاوان‌هاى بزرگى داده مىشود كه دردناك شدن را از زيان بودن ، به سوى سود گرفتن و نيكى بردن بيرون مىكند ، پس زيان و دردناكى ، مانند دو خوشى هستند ، يا به مانند دو كارى مىباشند كه زيانى در آنها وجود ندارد ، زيرا دردناكى ، با تاوان بسيار گرفتن از زيان بودن بيرون رفته است .\r\nپس اگر بگويند : دردناك كردن براى نيكى رساندن ، كارى بيهوده است ؛ زيرا در اين جا چيزى به جاى چيز ديگر مىايستد .\r\nگفته خواهد شد : كار بيهوده آن است كه چيزى از آن به دست نيايد ، و از اين كه چيزى به جاى چيزى ديگر مىايستد ، به بيهوده‌كارى در نمىآيد ؛ زيرا اگر كارى بيهوده باشد ، بايد خوشى كردن نيز كارى بيهوده باشد ؛ براى اين كه هرگاه دوگونه خوشى در ميان باشد ، هريك از خوشىها به جاى خوشى ديگر مىايستد ، و به خود زيان رساندن هريك از ما ، براى به سود رسيدن ، هنگامى بد است كه بدون آن ، بتواند سود را بدست آورد ، و در اين هنگام از آن‌رو به خود زيان رساندن ، بد است كه اگر بدون زيان‌رسانى ، بتواند به آنچه مىخواهد برسد ، به ناچار ، بايد به خود زيان نرساند ؛ زيرا اگر به خود زيان برساند ، برابر اين زيان به او سودى نرسيده است .\r\nاما موجود بلا آغاز برتر از همه ، اين‌گونه نيست ؛ زيرا او از اين كه به دردناك شدگان ، تاوان بزرگ مىدهد ، دردناكى آنان را از زيان بودن ، به سود بودن و نيكى رساندن بيرون مىبرد .\r\nو ميان مردم كسانى هستند كه مىگويند : دردناك كردن جز براى سزاوار بودنش خوب نيست ، و آنان گروه بكريه و گروندگان به تناسخ مىباشند .\r\n\r\n","description":"","footnote":"","page_name":" 501 ","page_number":627},
  {"content":"\r\n\r\nپس از آن اين دو گروه در اين با هم ناسازگارى يافتند ، كه چون بكريه به تكليف نشدن كودكان و چهارپايان نگريستند ، گفتند اينان هيچ دردناك نمىشوند .\r\nو ياران اعتقاد به تناسخ گفتند ، چون اينان در زمان‌هاى گذشته ، تكليف شده بوده‌اند ، و در آن دوران با گنه‌كارى خود سزاوار دردناك شدن گرديده‌اند اكنون ، دردناكىها به آنان مىرسد .\r\nدليلى كه نادرستى سخن هر دو گروه را مىرساند اين است كه ما آشكار كرديم ، خوبى دردناك كردن ، براى سزاوار بودنش نيست ، بلكه براى سودى است كه با همهء زيان‌هاى رسيده ، برابرى مىكند ؛ و يا براى پيشگيرى كردن از زيان بزرگتر از دردناكى است ؛ و با درست بودن اين سخن ، هر دو روش نادرست مىگردند جز آن كه هر دو روش را به آنچه به هركدام از آنها ويژگى دارد ، تباه مىكنيم . دليلى كه نادرستى روش بكريه را مىرساند ، اين است كه ما آشكار مىدانيم ، در زمان كودكى دردناك مىشده‌ايم ، و پيش از رسيدن به ساليان خردمندى بيماريها ، و دردناكىهاى گوناگون ، به ما مىرسيده است ، و در اين دردناكيها هيچ شكى نداريم ؛ پس كسى كه از اين سخن پيشگيرى كند از روى خود بزرگ‌بينى سخن مىگويد .\r\nپس اگر بگويند : از اين كه خداوند برتر از همه ، كودكان را دردناك گرداند پيشگيرى مىشود ، اما از اين كه ديگران آنان را دردناك كنند ، پيشگيرى نمىشود .\r\nگفته خواهد شد : چيزى كه از روش شما شناخته شده ، اين است كه كودك چون داراى خرد نيست ، دردناك نمىشود ، و اين سخنى كه شما به سويش گريخته‌ايد ، سودى به آن نمىدهد ؛ زيرا ما آشكار مىدانيم دوران كودكى با بيماريها و دردناكيهائى كه جز با توانائى خداوند برتر از همه ، پديد نمىآيد ، و ديگرى بر آن توانائى ندارد ، دردناك مىشده‌ايم ، پس كسى كه اين را نپذيرد ، به مانند آن كس است كه نخست ، را نمىپذيرد .\r\nو نيز دردناك كردن كودكان براى پيشگيرى كردن زيان از آنان ، خوب است ،\r\n\r\n","description":"","footnote":"","page_name":" 502 ","page_number":628},
  {"content":"\r\n\r\nو اگر براى سزاوار نبودن آنان ، دردناك كردنشان بد بود ، بايد ما را بر آن نكوهش مىكردند ؛ و ما مىدانيم كسى كه داروهاى بد آيند به فرزند كودكش مىخوراند ، و با رگ زدن و حجامت كردن از ترس زيانى كه بر او فرود مىآيد ، دردناكش مىكند ، به او نيكى كرده است ؛ و بنا به روش شما بايد او بدى كرده باشد ، و آنچه همه مىدانند جز اين است .\r\nو نيز ما مىدانيم ، كودكان و چهارپايان هنگامى كه به آتش نزديك شوند از آن به فرياد مىآيند ، و مىگريزند ، آنچنان كه از خردمندان فرياد زدن آشكار مىگردد ، پس اگر دردناك نمىشدند كار بدين گونه نبود ؛ و اين كه آشكار مىدانيم ، كودكان دردناك مىشوند به همان‌گونه است كه مىدانيم خردمندان دردناك مىگردند .\r\nو نيز كودك گرسنه و تشنه مىشود ، و گرسنگى و تشنگى دردناكى و سختى مىباشند . و نيز بر هركسى خوشى كردن از چيزى روا باشد ، گريزان بودن از چيزهائى نيز بر او روا مىباشد ، و گريزان بودن از چيزى با دردناك شدن از آن همراه است .\r\nپس اگر بگويند : آيا روا ندانسته‌اند كه از هرچيزى پاره‌اى از زندگان دردناك مىشوند ، زندهء ديگرى كه خواهانش مىباشد ، از آن خوشى ببرد ؟ پس چرا روا نباشد ، كودكان و چهارپايان خواهان چيزهائى باشند كه ما را دردناك مىكند ، و چون آنان خواهان آن مىباشند ، از آن دردناك نشوند .\r\nخواهيم گفت : ما از پذيرفتن اين روگردان نيستيم كه چون يكى از زندگان از چيزى دردناك مىشود ، ديگرى روا نباشد با آن خوشى كند ، و اين را از آن‌رو نمىپذيريم كه فرياد زدن از كودك و چهارپا آشكار مىشود ، و از زدن و نزديك شدن به آتش مىگريزند ؛ و اگر دردناك شدن كودك شك كنيم ، بايد به مانند آنچه گفتند ؛ در خردمندان هم آن را شك كنيم ، هرچند آنان را بيابيم كه فرياد مىزنند و از آتش مىگريزند ، و يا از بيمارى نقرس و دردسر رنج مىبرند ، پس چون گاهى ، برخورد مىكند كه كسى خواهان اينها باشد ، بايد از اينها خوشى ببرند ، و چنين سخنى خود را نادان وانمودن است .\r\n\r\n","description":"","footnote":"","page_name":" 503 ","page_number":629},
  {"content":"\r\n\r\nو كسى كه مىگويد : چون كودك داراى خرد نيست ، دردناك نمىشود ، بايد بپذيرد كه سوزاندن كودكان با آتش زدن آنان ، بد نيست ، و بايد بر اين كار سرزنش نشود ، زيرا يا آنان خواهان سوختن مىباشند ، و از آن خوشى مىبرند ، و يا براى اين كه خوشى نمىبرند ، زيرا خواهان آن نيستند ، و همهء اين سخنان نادرست است .\r\nاما دليلى كه نادرستى روش گرايندگان به تناسخ را بيشتر از آنچه گفتيم مىرساند ، خوبى دردناك كردنى است كه براى پيشگيرى از زيان و يا براى به دست آوردن سود باشد زيرا هرگاه دردناك كردن كسى ، براى سزاوار بودنش باشد ، درخور اين است كه سبك شمردن و خوار كردن با آن همراه باشد ؛ و آشكار مىدانيم كه سبك شمردن و خوار كردن كودكان و چهارپايان بد است ؛ پس دانستيم كه دردناك شدن آنها ، از روى سزاوارى نيست .\r\nو نمىتوانند بگويند : كسى كه سزاوار بودن آنها را باور ندارد ، سبك شمردن و خوار كردن آنها را خوب نمىداند ، اما كسى كه سزاوار بودنشان را باور كرده است سرزنش كردن و نفرين كردنشان را خوب مىداند .\r\nنادرستى سخن اين گوينده از آن به دست مىآيد كه هرخردمندى آشكارا مىداند ، سرزنش كردن چهارپايان و كودكان و نفرين كردن آنها در هرزمانى بد است ، و نمىتوان ويژگى در آن ادعا كرد .\r\nو نيز ما مىدانيم كه پيمبران از بيماريهاى سخت و پيش‌آمدهاى ناگوار بزرگ ، دردناك مىشدند ، و نمىتوان گفت سزاوار اينها بودند ؛ زيرا دليل مىرساند كه آنان از گناهان نگهدارى مىشوند ، و از هربدى پاك مىباشند .\r\nو كسى كه مىگويد پيش از پيمبرى سزاوار اينها گرديده‌اند ، سخنش نادرست مىباشد ، زيرا دليل بر پا شده است كه هيچگاه بر آنان گناه روا نمىباشد .\r\nبالاتر از آن اگر سر زدن كارهاى بد ، از ايشان روا باشد ، از اين بيرون نيست كه يا آنان از آن بازگشت كرده‌اند ، و يا پس از پيمبرى هم بر گناهان پافشارى دارند ؛ پس اگر بازگشت كرده باشند ، شكنجه كردنشان پس از پيمبرى خوب\r\n\r\n","description":"","footnote":"","page_name":" 504 ","page_number":630},
  {"content":"\r\n\r\nنيست ، و اگر بر آن پافشارى داشته باشند بايد از آنان دورى كرد و بيزارى جست و چنين چيزى نادرست مىباشد .\r\nو نيز نادرستى سخن پيروان روش تناسخ را اين دليل آشكار مىكند ، كه اگر كودكان برگناهانى كه در گذشته انجام داده‌اند سزاوار شكنجه ديدن شده باشند ، پس از درست شدن خردهاشان ، بايد ، آن را به ياد آورند ، به ويژه با يادآورىهاى استوار از آن دوران‌ها كه گناه مىكردند و بزه از آنان سر مىزد ، و با آن كارها ، سزاوار شكنجه‌هائى شده‌اند كه اكنون در كودكى برايشان فرود مىآيد ؛ زيرا شخص خردمند ، با يادآورىهاى استوار روا نيست چنين دورانى را فراموش كند ، و اگر پاره‌اى از آن را فراموش كرده باشد ، همه‌اش را نمىشود به فراموشى بسپرد ؛ زيرا اگر فراموش شدن آنها روا باشد ، فراموش كردن همه‌اش روا نمىباشد ، و اگر روا باشد پاره‌اى از خردمندان آنچه را ديده‌اند فراموش كنند ، فراموش كردن همه‌شان روا نمىباشد ؛ زيرا با روا دانستن چنين چيزى ، چنانچه يكى از ما كه در شهرى به كار داورى سرگرم بوده ، و ساليان دراز چيزهائى را مىنگريسته و ياران بسيارى در آنجا داشته ، و فرزندانى روزى او گرديده بوده است ، بايد روا باشد همه را فراموش كند ، و پذيرفتن چنين چيزى ، خود را به نادانى زدن است .\r\nو اين كه مىگويند : بسا باشد يكى از ما كارهائى را كه كرده است ، يا كار - هائى را كه در كودكى با او انجام داده‌اند ، فراموش كند ، سخنى نابجا مىباشد ، زيرا ما گفتيم ، رويدادهائى كه در دوران خردمندى و تكليف شدن برايش پيش مىآيد ، به ياد نگه ميدارد ، و زمان كودكى به جز اين است .\r\nپس اگر بگويند : اين رويدادها را براى درازى زمان فراموش كرده است .\r\nگفته مىشود : برابر با نمونه‌اى كه پيش از اين آورديم ، درازى و كوتاهى زمان بسان يكديگرند ؛ و براى همين است كه مىگوئيم مردم بهشت همهء رويدادهاى دنيا يا بيشتر آن را ناگزير ، به ياد مىآورند ، و آنچه ميان اين دو زمان ، گذشته است ، كه خردشان از ميان رفته بوده است ، از آن اندازه زمان كه به خواب مىروند ، يا با\r\n\r\n","description":"","footnote":"","page_name":" 505 ","page_number":631},
  {"content":"\r\n\r\nبيمارىهاى گوناگون خردشان نابود مىشود ، بيشتر نيست ، و با اين همه ، نابود شدن خرد ، از به ياد آوردن رويدادها جلوگيرى نمىكند .\r\nپس اگر بگويند : زمانى كه در آن تكليف شده بودند ، اندك بوده است ، و براى همين كارهاى خودشان را فراموش كرده‌اند .\r\nگفته خواهد شد : كارهاى كم هنگامى فراموش شدنى مىباشد ، كه پىدرپى با آن برخورد داشته باشند ، اما اگر چنين نباشد ، فراموش شدنى نيستند ؛ و براى همين است كه اگر كسى هيچگاه فيل نديده باشد ، سپس جاهاى دورى برود ، و در مدت يك ساعت فيل را در آنجا ببيند اين ديدار را براى كوتاه بودن مدت فراموش نمىكند ، تا با يادآورىهاى سخت آن را به ياد آورد .\r\nو نيز درخور دردناك كردنى كه براى سزاوار بودنش انجام گردد ، اين است كه سبك شمردن و خوار كردن هم با آن همراه باشد ، و با چنين چيزى نبايد به آن خوشنود باشند و بر آن بردبارى كنند .\r\nو كسى كه اين‌گونه رفتار با او مىشود ، خوب است از آن بگريزد و فرياد بزند ، و هيچ يك اينها در بيمارىها خوب نيستند ؛ زيرا از شرع ما پذيرفته‌ايم كه بايد بر آن بردبارى كرد و از آن خشنود بود ؛ زيرا اينها به راستى بخشانيدهء خوشىهايند .\r\nو نيز اگر دردناك كردن جز براى سزاوار بودنش خوب نباشد ، بايد آغاز كردن به تكليف بد باشد ؛ زيرا انجام دادن تكليف از دشوارىها برهنه نيست ، و پيش از آن تكليف ديگرى نشده بوده‌اند ، تا بتوان گفت ، اين تكليف شدن را با آن سزاوارى يافته‌اند .\r\n\r\n","description":"","footnote":"","page_name":" 506 ","page_number":632},
  {"content":"\r\n\r\n\r\n4 گفتار در تاوان‌ها است\r\n\r\nفصل در نام بردن تاوان‌ها و چگونگى پرداختن آنها و دربارهء كسانى است كه بايد تاوان بدهند\r\nتاوان سودى است ، كه كسى سزاوار آن گردد ، و از بزرگ كردن و بزرگ شمردن گيرنده‌اش تهى باشد .\r\nسود بودن را از اين‌رو گفتيم تا از آنچه سود نيست جدا گردد ، و سزاوار بودن را براى اين آورديم كه از بخشيدن جدا شود ، و گفتيم از بزرگ كردن و بزرگ شمردن تهى باشد تا از پاداش دادن جدا گردد .\r\nاكنون كه شناساندن تاوان استوار گرديد ، هردردناكى را كه خداوند برتر از همه ، در هرزنده‌اى پديد آورد ، چه آن موجود زنده تكليف شده باشد ، يا نشده باشد ، و آن دردناكى از وجود دست‌آويزى كه هميشه از كار بندگان پديد مىآيد سر نزده باشد ، همانا بر خداوند برتر از همه است كه آن تاوان را به جاى دردناك كردن بايد بپردازد ، تا با دادن تاوان از ستم بودن بيرون برود . و هرگونه دردناكى كه به فرمان خداوند يا به روا داشتن او به جاندارى برسد ، كه سزاوار آن نباشد ، به همين گونه است ؛ مانند شكنجه‌هائى كه جانداران در زندگى مىبينند ، كه تاوان آنها بر خداوند برتر از همه است ؛ زيرا به رهگذر كار خود او مىرود .\r\nو بنابراين تاوان سر بريدن چهارپايان ، كه به فرمان خداوند يا با روا داشتن او\r\n\r\n","description":"","footnote":"","page_name":" 507 ","page_number":633},
  {"content":"\r\n\r\nباشد ، بر خداوند برتر از همه است ، كه آن را بدهد ، و بر عهدهء كسى كه سر مىبرد نمىباشد ؛ زيرا اگر پرداختن تاوان ، بر عهدهء كسى باشد كه سر چهارپا را مىبرد ، بايد سر بريدنش ستمگرى و بد باشد ؛ مانند سر بريدن آن در جائى كه خداوند برتر از همه آن را روا نداشته است . و اين كه مىدانيم سر بريدن آنها را خداوند روا داشته ، يا به آن فرمان داده ، كار خوبى است ، دليل بر اين است كه پرداختن تاوان را او پذيرفته است ، تا بدان تاوان از ستم بودن بيرون برود .\r\nو نيز اگر پرداختن تاوان ، بر عهدهء كسى باشد كه سر آن را مىبرد ، بايد سر بريدنش خوب نباشد ؛ زيرا تاوانى كه به دادگرى داده مىشود ، بر زيانى كه پديد آورده شده ، فزونى ندارد ، و اين‌گونه دردناك كردن ، از ستمگرى ، بيرون نيست ؛ و تاوانهائى كه خداوند برتر از همه براى دردناك شدنهائى كه خود او ، آن را پديد آورد ، يا به فرمان او ، يا به روا گردانيدن او باشد ، ناگزير بايد ، از اندازهء آن زيان ، خيلى بيشتر باشد ، تا براى چندان بيشتر بودنش ، دردناك كردن خوب باشد ، و از فراگيرى ستم بودن ، بيرون برود ؛ و بالاتر از آن اگر تاوان آن بر عهدهء شخص سر برنده باشد ، بايد هيچ دردناك كردنى از هيچ‌روئى بد نباشد ؛ زيرا از دادن تاوان تهى نمىباشد ، و حال آن كه آنچه آشكار است ، جز اين است .\r\nپس اگر بگويند : آيا شما نمىگوئيد ، كسى كه ديگرى را مىكشد ، بايد خود او را باز گشت ، نه كسى را كه به آن فرمان داده است ، و نه كسى را كه به كشتن وادار مىكند ، پس چگونه در كارهائى كه خداوند برتر از همه ، به آن فرمان مىدهد ، جز اين را مىگوئيد ؟\r\nخواهيم گفت : زيرا فرمان دادن و روا داشتن او ، خوبى دردناك كردن را مىرسانند ، و دردناك كردن ، جز به اين كه خود او پذيرفته باشد ، تاوانى به جايش بدهد ، خوب نخواهد بود . اما كسى كه از ما ديگرى را به كشتن فرمان مىدهد ، اين‌گونه نيست ؛ زيرا فرمان دادن هريك از ما به كشتن ، خوبى دردناك كردن كسى را نمىرساند ، و نيز نمىرساند كه بايد آن را انجام داد ، و به فرمان دادن كسى از بد بودنش بيرون نمىرود ؛ پس به همين دليل بايد تاوان بر عهدهء كشنده باشد ، نه فرمان‌دهنده به آن ؛\r\n\r\n","description":"","footnote":"","page_name":" 508 ","page_number":634},
  {"content":"\r\n\r\nو موجود بلا آغاز برتر از همه ، در كارهائى كه به آن فرمان مىدهد ، اين‌گونه نمىباشد .\r\nپس اگر بگويند : آيا پيش شما چنين نيست كه دردناكىهائى را كه او پديد مىآورد ناگزير در آن چيزى در نظر گرفته و تاوان مىدهد ، پس در آنچه به آن فرمان مىدهد ، يا روا مىدارد بايد همين را بگوئيد ، و اگر چنين باشد ، آن كار را يا بايد انجام داد ، و يا انجام دادنش از انجام ندادن بهتر است . اما كارى كه انجام دادن و ندادنش ، يكسان باشد ، در ميان نيست . و همانا دانستيم گاهى سر بريدن چهارپايان اين‌گونه است كه انجام دادن و ندادنش يكسان است .\r\nخواهيم گفت : سر بريدن چهارپايانى كه روا داشته شده ، براى ديگرى جز كسى كه آن را سر مىبرد ، مهربانى مىباشد ؛ زيرا بنابر آنچه در گذشته‌ها آشكار كرديم ، هيچ‌يك از ما ناگزير نيست ، كه بايد به ديگرى مهربانى كند . پس هرگاه براى جز كسى كه آن را سر مىبرد ، نيك باشد ، و خداوند برتر از همه ، بداند كه سر بريدن ، انجام خواهد شد ، نيك بودن آن درست گرديده است ، اما هرگاه خداوند بداند كه او سر بريدن را انجام نخواهد داد ، خداوند برتر از همه ، كار ديگرى انجام خواهد داد ، كه در نيك بودن جانشين آن گردد .\r\nو نيز پرداختن تاوان دينى ، و مادى دردناكى را از بيهوده بودنش بيرون مىبرد ، آيا نمىبينى براى سودهاى اين جهانى با پذيرفتن پرداخت تاوان ، خوب مىباشد كه ديگرى را دردناك كنيم .\r\nو شدنى است كه آنچه سر بريدن را از بيهوده بودنش بيرون مىبرد سودى باشد كه از خوردن آن جاندار سر بريده شده ، حاصل مىگردد .\r\nو انجام دادن هيچ كارى اگر چه خوب باشد ، براى نيك بودنش در سودهاى اين جهانى واجب نيست . و هرگاه خداوند برتر از همه ، كسى را ناچار گرداند ، كه زيانى به ديگرى برساند ، خود او نيز تاوان آن را مىپذيرد ؛ زيرا ناچار كردن به آن ، از فرمان دادن و روا داشتن استوارتر مىباشد . و بنابراين هرگاه خداوند ، كسى را ناچار گرداند ، كه از سرماى سخت ، روى خارها بدود ، تا پناهگاهى بدست آورد ، به\r\n\r\n","description":"","footnote":"","page_name":" 509 ","page_number":635},
  {"content":"\r\n\r\nجاى دردناك شدن از خارها ، او مىپذيرد كه تاوان به او بدهد . اما كسى كه درنده‌اى را ببيند و روى خار بدود ، تا از آن بگريزد ، و دردناك گردد ، بر خداوند نيست كه به او تاوان بدهد ؛ زيرا شناسائى به زيان‌رسانى درنده را ، خداوند در او آفريده است ، و به راستى همان شناسائى ناچار مىگرداند كه از آن بگريزد ، پس در اين‌جا تاوان را بايد ، درنده بدهد ؛ براى اين‌كه به راستى همان درنده است كه ناچار از دويدن مىكند ؛ زيرا روى آوردن و آهنگ كردن درنده به سويش ، گريختن را در او پديد مىآورد .\r\nو به كارهائى كه پيش از آن انجام گرديده نبايد نگريست ؛ آيا نمىبينى كه اين شناسائى پيش از آن‌كه درنده را ببيند در او موجود بود ، و آن شناسائى او را به دويدن ، ناچار نگردانيده بود ، و ديدن و آهنگ داشتن درنده به سويش ، او را ناچار از گريختن گردانيد .\r\nاما تاوان به كار گرفتن بنده ، بر خداوند برتر از همه است ؛ زيرا او كه از همه برتر است ، اين را روا گردانيده است .\r\nپس اگر بگويند : آيا كاركردن بنده براى سرورش از كارهائى نيست كه فرمانبردارى خداوند است و بر آنها سزاوار گرفتن پاداش مىشود ؛ پس چگونه است كه يك نفر از يك كار ، سزاوار گرفتن پاداش و تاوان هر دو مىشود ؟\r\nخواهيم گفت : بنده با كارهائى كه براى سرورش ، انجام مىدهد ، و اين كار انجام دادن را فرمانبردارى از خداوند مىگرداند ، سزاوار پاداش مىشود ؛ زيرا كار كردن براى او از چيزهائى است كه بايد ، انجام بدهد ، و نيكى براى خود او است ، و سزاوار گرفتن تاوان از خود اين كار نمىگردد ، و از اين‌رو سزاوار گرفتن تاوان مىشود ، كه سرورش او را آزارها مىدهد ، مانند اين‌كه وادارش مىكند بار سنگين از جائى به جائى ببرد ، و كارهاى ديگرى به مانند آن انجام بدهد ، و يا چون از اين‌كه سرورش گزينش كار را از او برمىدارد و او خودش را بر اين وا مىدارد كه جز براى سرورش كار نكند ، اندوهناكى به او مىرسد ، سزاوار تاوان گرفتن مىشود .\r\nو سوار شدن بر چهارپايان از راه شنيدنىهاى شرعى خوب است ، و تاوان آن\r\n\r\n","description":"","footnote":"","page_name":" 510 ","page_number":636},
  {"content":"\r\n\r\nبر خداوند برتر از همه است ، و او بايد آن را بدهد ، زيرا او سوار شدن بر آنها را روا گردانيده است .\r\nو گروهى گفته‌اند راه خوبى سوار شدن بر آنها حكم خرد است ؛ زيرا به حكم خرد ، خوب است كه هريك از ما سنگينى بار فراهم كردن نيازمندىها و خوراك چهارپايان را ، برخود هموار كند ، و رنج بدست آوردن آن را پذيرفتار گردد و به اندازهء كمى از آنها سوارى بگيرد ؛ زيرا بهره‌گيرى چهارپايان از آنچه مردم براى آنها پذيرفتار مىشوند بيشتر از سود سوار شدن بر آنها مىباشد ، و خوبى آن نيازى به شنيدنىهاى شرعى ندارد ، آن‌چنان كه ما مىتوانيم كودكان و جز آنان را كه سرپرستى مىكنيم ، به مانند آنچه با خودمان رفتار مىكنيم ، دربارهء آنان هم همان را انجام بدهيم ، و اين نيازى به شنيدنىهاى شرعى ندارد ، و چنين نيست كه چون موجود بلا آغاز برتر از همه ، مردم را بر دردناك كردن ديگران توانا گردانيده ، تاوان زيان‌هائى را كه به آنان مىرسانند ، بايد او بدهد ؛ زيرا اگر چنين باشد ، هر يك از ما هنگامى كه براى كارزار كردن با دشمنان شمشيرى به يكى مىدهد ، اگر او با آن شمشير مؤمنى را بكشد ، بايد تاوان كشتن او را دهندهء شمشير بپردازد ؛ زيرا اگر او شمشير را به شخص كشنده نمىداد ، او نمىتوانست ، مؤمن را بكشد ؛ و آهنگران و شمشيرسازان كه با شمشيرهاى ساختهء آنان ، دادن تاوان‌هائى فراهم مىشود ، مىبايست تاوان‌ها را بپردازند ؛ و اين سخنى نادرست است .\r\nو نيز اگر چنين باشد كه چون خداوند برتر از همه ، توانائى داده است پرداختن تاوان بر عهدهء او باشد ، بايد كسى كه جامه‌اى را از ديگرى به ستم گرفته ، خوب نباشد از دستش جامه را بگيرند و به دارنده‌اش باز پس بدهند ؛ زيرا چون ، خداوند برتر از همه ، او را توانا كرده است ، بايد پذيرفته باشد كه تاوان آن را بپردازد ، و به مانند اين است ، كه دارندهء جامه از گرفتن آن دردناك نگرديده باشد .\r\nو از آنجا كه با پس گرفتن جامه ستمگر اندوهناك مىشود ، و اگر آن را نابود گرداند ، بايد ارزش آن را بدهد با همهء اينها باز پس گرفتن جامه از او كار خوبى است و از اين برمىآيد كه خداوند براى توانا گردانيدن مردم ، پرداختن\r\n\r\n","description":"","footnote":"","page_name":" 511 ","page_number":637},
  {"content":"\r\n\r\nتاوان كار آنان را ، نپذيرفته است بلكه چون خداوند برتر از همه ، ستمگر را بر ستم كردن توانا گردانيده است ، بايد داد ستمديده را از ستمگر بستاند .\r\nپس اگر بگويند : چگونه مىتوان گفت ، هريك از ما كه ديگرى را دردناك گرداند ، بايد تاوان بدهد ، با آن‌كه مىدانيم بسا شود يك نفر كسانى را بكشد ، و دارائىهاى بىشمارى را نابود گرداند : و شايد او چيزى نداشته باشد كه برابر كارهائى كه انجام داده ، از او تاوان بگيرند و به ستمديده داد بدهند .\r\nخواهيم گفت : ميان مردم كسانى هستند ، كه مىگويند ، هركس بميرد ، و چيزى نداشته باشد كه تاوان بدهد ، خداوند سودهائى به او مىبخشد ، سپس آن را به ستمديدگانى كه سزاوار گرفتن تاوان‌ها شده‌اند باز مىگرداند .\r\nو بسا باشد بر اين گفتار خورده بگيرند و بگويند ، داد بايد گرفته شود ، اما بخشش اين‌گونه نيست و شايد داده نشود ، و خداوند مىتواند ، به او بخشش نكند پس چگونه مىشود كارى كه بايد انجام داده شود ، به چيزى وابستگى يابد كه نمىبايد انجام گردد ، و رواست حاصل نشود .\r\nپاره‌اى از آنان گفته‌اند ، كسى را كه خداوند برتر از همه ، مىداند ، خواهد مرد و برابر آنچه بايد تاوان بدهد چيزى نخواهد داشت ، همانا خداوند برتر از همه ، او را بر دردناك كردن هيچ‌كس توانا نمىگرداند ، بلكه او را با زور و يا با سرگرم كردن به كار ديگر از دردناك كردن ديگران ، جلوگيرى مىكند .\r\nو كسى كه اكنون چيزى ندارد كه با همهء آنچه به جاى دردناك كردن ، بايد تاوان بدهد برابر باشد ، اگر از گزارشاتش دانسته شده باشد ، كه از خانهء اين جهانى بيرون نخواهد رفت ، مگر آن‌كه مانند آن چيزى را كه بايد تاوان بپردازد بستانكار خواهد شد ، اين گوينده روا دانسته است ، كه خداوند ، او را بر ستمگرى توانا گرداند .\r\nو سيد مرتضى كه خدايش بيامرزاد بر هر دو گفتار با هم خورده گرفته و مىگويد : روا نيست خداوند برتر از همه ، كسى را بر ستمگرى دست‌يابى دهد ، مگر كه او هم‌اكنون به اندازهء آنچه با ستمگرى بدهكار مىشود ، بستانكار باشد ،\r\n\r\n","description":"","footnote":"","page_name":" 512 ","page_number":638},
  {"content":"\r\n\r\nتا بشود از او داد بگيرند ، و اگر هم‌اكنون به همان اندازه بستانكار نباشد بر داد گرفتن از او دست‌يابى ، پيدا نخواهد شد .\r\nو هرگاه بگويند ، اگر چه هم‌اكنون بستانكار چيزى نباشد كه تاوان بدهد اما خداوند برتر از همه ، مىداند پس از اين بستانكار خواهد شد .\r\nبه ايشان گفته مىشود : بر خداوند نيست كه بايد او را بستانكار نگه دارد پس اگر او را بستانكار نگه ندارد ، آيا داد گرفتن از او انجام ندانى ، نخواهد شد ؟ و دانا بودن خداوند به اين‌كه او را بستانكار نگه خواهد داشت ، بستانكار نگه داشتن او را بر خداوند واجب نمىگرداند ، همچنان كه دانا بودن خداوند به اين‌كه بر او بخشش خواهد كرد ، بخشش كردن را بر او واجب نمىگرداند ؛ و اين گفتار استوارترين دليل‌ها مىباشد ؛ زيرا هنگامى كه خداوند برتر از همه ، كسى را بر ستم كردن دست‌يابى دهد ، بايد او بر پرداختن چيزى كه با آن از او داد گرفته شود توانا باشد . و توانا بودن بر پرداختن آن ناشدنى است ، مگر هم‌اكنون به اندازه‌اى برايش دارائى موجود باشد كه با تاوان‌هاى دادنى برابرى كند .\r\nبالاتر از آن ، پس انداختن داد دادن به ستمديده ، تا جهان ديگر واجب نيست ، و روا مىباشد كه خداوند برتر از همه در اين خانه ، داد او را بدهد و به او بسيار بدهد ، هرچند نداند كه او تا به اين اندازه سزاوار است ، و پس انداختن داد دادن به او ، براى گونه‌اى از نيكىها مىباشد .\r\nو تاوان دادن ، به مانند پاداش دادن نيست « 1 » زيرا روا نيست در اين جهان پاداش داده شود ، براى اين‌كه سزاوارى پاداش گرفتن ، بر روئى پيدا مىشود كه در خانه تكليف شدن فراهم نباشد .\r\nو گروهى از متكلمان بغداد گفته‌اند هرگاه خداوند برتر از همه يكى از مردم يا چهارپايان را كه خرد ندارد ، به ستم كردن دست‌يابى دهد ، تاوان آن\r\n\r\n\r\n","description":"","footnote":"\r\n( 1 ) مقصود اين است كه چنان كه در صفحات بعد خواهد رسيد ثواب رتبه و ارزشهاى معنوى است ، و از قبيل بهره‌ها و لذات حسى نيست ، اما عوض همان خوشيهاى جهانى است .\r\n","page_name":" 513 ","page_number":639},
  {"content":"\r\n\r\nستمگرى بر خداوند خواهد بود ؛ گفته‌اند جدائى ميان اين دو ، با خردمندان به اين است كه خردمندان ، با باز زدن ، و تكليف كردن از ستمگرى جلوگيرى مىشوند ، و كسى كه خرد ندارد ، تكليف برايش نيست . و اين گفتار نادرست است ؛ زيرا هرگاه چهارپا و كسى كه خرد ندارد ، زيان برساند ، تاوان دادن ، بر دردناك‌كننده است ، نه بر خداوند برتر از همه‌چيز ؛ زيرا ما آشكار كرديم كه دست‌يابى دادن به زيان رساندن پذيرفتن پرداخت تاوان‌ها را فراهم نمىكند ؛ زيرا اگر خداوند برتر از همه ، با دست‌يابى دادن او بر ستمگرى ، پرداختن تاوان را پذيرفته باشد ، دردناك كردن او كار خوبى خواهد بود ، و بد نمىباشد ؛ براى اين‌كه پذيرفتن تاوان آن زيان‌ها ، خوبى زيان رساندن را فراهم مىكند ، آنچنان‌كه سر بريدن چهارپايان ، خوب است ؛ و همانا مىدانيم كه ستمگرى كار بدى است ؛ آيا نمىبينى ، ما بايد چهارپا را از ستم كردن جلوگيرى كنيم ، و روا نيست كه جلوگيرى كردن از كار خوب بر ما باشد . و براى اين كه ستم كردن از چهارپايان بد است ، نمىبايد چهارپايان سزاوار نكوهش گردند ؛ زيرا هيچ چيز سزاوار نكوهش نمىشود ، مگر به بدى آن دانا باشد ، يا بر دانا شدن به بدى آن دست داشته باشد ، و دست‌يابى بر دانا شدن در كسى كه خردمند نباشد وجود ندارد .\r\nاما دردناكىهائى كه ما در خودمان پديد آوريم ، براى آن ، سزاوار گرفتن هيچ تاوانى نمىشويم ؛ زيرا يكى از شرطهاى سزاوار شدن تاوان اين است كه گيرندهء آن ، جز آن كسى باشد كه بايد از او تاوان بستانند ؛ و اين دوگانگى ميان يك نفر با خودش پديد نمىآيد ، آنچنان كه براى سود رساندن به خودش سزاوار سپاسگزارى و بستانكارىهاى گوناگون ديگر نمىشود ، جز آن‌كه در هرجا دردناك كردن بد باشد ، با دردناك كردن خودش ، از سوى خردمندان ، سزاوار سرزنش مىگردد ، و اگر دردناك كردن خودش در جاهائى باشد كه سزاوارى ستودن پديد آورد ، سزاوار ستودن خواهد شد ، و بدهكار شدن تاوان در هريك از ما جائى است كه به ديگرى زيان رسانده باشد ، و هنگامى است كه گوئى خودش به آن آغاز كرده باشد ؛ زيرا اگر او را به زيان رساندن ديگرى ناچار كرده باشند ، كسى كه به زيان\r\n\r\n","description":"","footnote":"","page_name":" 514 ","page_number":640},
  {"content":"\r\n\r\nرساندن وادار كرده است بايد تاوان بدهد ، نه ديگرى . و شرط ديگر بستانكار شدن تاوان اين است كه با روا داشتن خداوند برتر از همه ، يا براى فرمان بردن از او سر نزند ؛ زيرا كارى كه به فرمانبردارى او ، يا روا داشتن او انجام گردد ، و زيانى به ديگرى برسد تاوان آن را بايد خداوند برتر از همه ، بپردازد .\r\nخردمند بودن دردناك‌كننده ، براى بستانكار شدن تاوان ، شرط نيست ؛ زيرا ما آشكار كرديم كه گاهى چهارپا ، يا كسى كه خردمند نباشد ، بايد تاوان بپردازد ، و بدهكار شدن تاوان ، جدا از سزاوار شدن ستودن ، و سرزنش شدن است . و براى همين است كه هركس بدون آهنگ كردن يا به فراموشكارى ، يا در خواب كسى را بكشد ، بايد خونبها بپردازد .\r\nپس اگر بگويند : اگر چنين است كه در كشتن بدون آهنگ داشتن ، خود كشنده بايد خونبها را بپردازد ، پس چرا خويشان نزديك و وابستگان او بايد خونبها بپردازند ؟\r\nخواهيم گفت : اين حكم پيرو دستور دين است ، و فرمانبردارى از شنيدنىهاى شرعى است ، و به راستى تاوان كشتن نيست ، بلكه ، تاوان را بايد ، خود كشنده بدهد و در جهان پسين از او گرفته مىشود ؛ آيا نمىبينى كسى كه در اين جهان خونبها به او مىرسد ، همان كسانند كه آنچه از مرده بازمانده ، به آنان مىرسد ، و كسانى هستند كه كار مرده در دست ايشان است .\r\nو درخور چيزى كه براى تاوان داده مىشود اين است كه به خود شخص ستمديده برسد نه به ديگرى .\r\nو ميان مردم كسانى هستند كه مىگويند ، رواست هرتاوانى كه به مرده بايد برسد ، به بازماندگانش داده شود ، آنچنان كه دارائىهاى بازمانده از او به آنان مىرسد ، و سخن نخست درست‌تر است ؛ زيرا دردمنديها بر خود كسى كه كشته شده فرود آمده ، و تاوان آن دردمنديها بايد به خود او برسد ، تا به جاى زيانها و دردمنديهائى كه به او رسيده باشد ؛ و اين به مانند دارائىهاى مادى و بستانكاريها نيست تا پس از مرگش به بازماندگان نزديكش بگردد .\r\n\r\n","description":"","footnote":"","page_name":" 515 ","page_number":641},
  {"content":"\r\n\r\nو كسى كه ديگرى را به زيان رساندن ناچار مىكند ، خود او كه ناچار مىكند ، بايد تاوان آن را بدهد ، چه او را وادار كرده باشد كه به خودش يا به ديگرى زيان برساند ؛ زيرا با ناچار كردنش ، گوئى خود او اين كار را انجام داده است .\r\nو همچنين كسى كه كودكى را زير سرماى سخت مىگذارد تا بميرد ، همان كس بايد خونبهاى او را بدهد ، نه خداوند برتر از همه ، زيرا با در دست مرگ نهادن او ، گوئى خودش او را به مرگ رسانده است . و براى همين است كه خردمندان بر نابود شدن كودك او را سرزنش مىكنند ، نه بر اين‌كه او را زير سرما گذارده است .\r\nپس اگر چنين نباشد كه آنان زير سرما گذاشتن او را همان نابود كردن مىدانند ، او را بر آن سرزنش نمىكردند .\r\nو كسى كه چوبى را بر پشت چهارپائى استوار ببندد ، و آن چوب موجود زنده‌اى را هنگام راه رفتن دردناك گرداند ، يا دارائى كسى را نابود كند ، تاوان آن بر چهارپا است ، نه بر آن كس كه چوب را بر آن استوار بسته است ؛ زيرا كسى كه چوب را بر آن استوار بسته است به مانند آن كس است كه ديگرى را به ستم كردن دست‌يابى مىدهد ، و ما آشكار كرديم ، كسى كه ديگرى را بر ستم كردن دست‌يابى مىدهد تاوان را او نبايد بپردازد . بار خدايا مگر آن چهارپا را به درشتى و سختى رانده باشد و با آن چوبى كه بر پشتش بسته شده ، زيان سر زده باشد ، پس اگر چنين باشد ، تاوان را بايد رانندهء آن بدهد ، نه چهارپا .\r\nاما سخن كسى كه مىگويد ، چيزى كه بدون خرد است ، مانند موش و پشه و ككها و مارها و كژدمها و جز آنها ، چگونه مىتوان گفت ، بايد تاوان بدهد ، و اين از گفتارهائى است كه به زشتى در اين باره شناخته شده است . سخن خود اين گوينده ، به جز زشتى چيزى نيست ؛ زيرا سزاوار است از دليلها پيروى گردد ؛ و چون دليل مىرساند كه ستمگر بايد تاوان بدهد ، بايد اين را هم پذيرفت .\r\nبالاتر از آن ، ما نمىگوئيم ، بايد چهارپا تاوان بدهد ، بلكه مىگوئيم ، خداوند برتر از همه ، بايد تاوان‌ها را از آن بگيرد ، و به ستمديدگان پس بدهد ، آنچنان كه مىگوئيم سرپرست كودك ، ديه‌ها و تاوان ويران كارىهائى را كه بر اوست ، بايد\r\n\r\n","description":"","footnote":"","page_name":" 516 ","page_number":642},
  {"content":"\r\n\r\nاز دارائى خود كودك بگيرد ، و همانا پيمبر كه بر او درود بادا ، فرموده است : خداوند برتر از همه ، براى گوسفند بىشاخ ، از گوسفند شاخ‌دار ، داد مىگيرد ، و با پذيرفتن اين سخن ، هيچ زشتى به جاى نخواهد ماند .\r\nو سزاوار شدن دريافت تاوان پايان‌پذير است ؛ زيرا اگر بستانكارى تاوان هميشگى باشد ، در جاهائى كه برخورد مىكنيم ، بايد خوب نباشد كه براى سودهاى پايان‌پذير ، دردناكى را برخود هموار كنيم ، آنچنان كه برخود هموار كردن دردناكى ، بدون دريافت كردن تاوان ، خوب نيست ؛ زيرا برخود هموار كردن دردناكى براى سودبردن يا چيزى به مانند سود بردن خوب است ، و همانا مىدانيم كه بر خود هموار كردن دردناكىها براى بردن سودهاى پايان‌پذير ، خوب است .\r\nو با پذيرفتن اين سخن چنين نيست كه با آگاه نبودن از اندازهء پاداش ، دشوارى فرمانبرداريها را نبايد برخود هموار كرد ؛ زيرا روى خوبى فرمانبرداريها و اين‌كه بايد آنها را انجام داد ، پاداش گرفتن نيست ، هرچند سزاوار شدن گرفتن پاداش ، ناگزير ، از آن به بار مىآيد . بلكه براى فرمانبرداريها روىهاى جداگانه‌اى است ، كه از آن روىها بايد آنها را انجام داد ؛ و همانا برخود هموار كردن دشوارى ، براى گرفتن تاوان خوب است ، پس بايد آگاه نبودن از چگونگى تاوان ، در خوبى برخود هموار كردن سختى اثر داشته باشد « 1 » آيا نمىبينى گاهى ، كسى كه هيچ\r\n\r\n\r\n","description":"","footnote":"\r\n( 1 ) خلاصهء مطالب اين قسمت تفاوتهاى ما بين ثواب با عوض است و آن اين است كه دشواريهاى قهرى و خودبه‌خود را كه از قبيل بيماريها ، گرسنگى و برهنگى ، مرگ خويشان و ياران ، و دشواريهاى ديگر زندگى باشد ، اميد گرفتن تاوان كه آيندهء خوب دنيوى يا خوشگذرانى آخروى و نعمتهاى بهشتى مىباشد ، تسكين مىدهد ، و به همين اميد رنجها تحمل مىشود ، اما عبادتها كه با قصد و عمد انجام داده مىشود ، در برابرش ، ثواب كه بزرگى معنوى و بالا رفتن ارزشهاى غيرمحسوس است ، نصيب شخص مىگردد ، و ميان عوض با ثواب ، تفاوتهاى بسيار موجود است ، يكى اين است كه هنگام تحمل\r\n","page_name":" 517 ","page_number":643},
  {"content":"\r\n\r\nنمىداند ، سزاوار پاداش گرفتن خواهد شد ، بايد فرمانبرداريها را انجام بدهد ، اما كسى كه نمىداند با بر خود هموار كردن زيان‌ها به او چيزى تاوان داده مىشود ، خوب نيست هيچ زيانى را بر خود هموار كند .\r\nپس اگر بگويند : چرا روا نباشد تاوان‌هائى كه خداوند برتر از همه ، بايد بدهد هميشگى باشد ، اما تاوان‌هائى را كه ما بايد بدهيم ، پايان‌پذير باشد .\r\nگفته خواهد شد : اگر سزاوارى گرفتن تاوان هميشگى باشد ، با گوناگونى هائى كه براى دهنده‌اش يافت مىشود ، بايد گوناگونى پيدا نكند ، آيا نمىبينى چون كه سزاوارى ستوده شدن ، و سرزنش يافتن هميشگى مىباشد ، موجود بلا آغاز برتر از همه ، با كسانى كه نو پديد مىباشند ، در اين‌كه هميشه سزاوار اين دو مىگردند يكسانند ، و اگر جائى باشد كه ما بايد ، پاداش بدهيم ، يا سزاوار گرديم كه پاره‌اى از ما ، پارهء ديگر را شكنجه كنيم ، در اين‌كه سزاواريم هميشه پاداش بدهيم ، يا شكنجه كنيم ، با خداوند برتر از همه ، ناهمسانى نداريم .\r\nپس اگر بگويند : اگر تاوان گرفتن پايان‌پذير باشد با بريده شدن آن ، به كسانى كه در بهشت تاوان مىگيرند ، اندوهناكى و دريغ ، خواهد پيوست ، و بايد به جاى اين اندوهناكى ، سزاوار گرفتن تاوانهاى ديگرى گردند ، با آن‌كه روا نيست در جهان پسين ، سزاوارى گرفتن تاوان پديد آيد .\r\nگفته مىشود : هرگاه بگوئيم تاوان گرفتن پايان‌پذير است ، رواست در جهان كنونى تاوان بسيار داده شود ؛ زيرا چگونگى تاوان گرفتن با تكليف شدن ، منافات ندارد ، پس دريغ و اندوهناكى به آنان نخواهد پيوست ، و اگر هم در جهان پسين گرفتن تاوان بريده شود نمىبايست هر تاوان گيرنده‌اى خردمند و دانا باشد ، و تاوان\r\n\r\n\r\n","description":"","footnote":"\r\nسختىها خوشيهاى آينده در نظر گرفته مىشود ، اما عبادتها كه صرفا براى انجام دادن وظيفه و خوبى خود فرمانبردارى است ؛ حتى ثواب و بالا رفتن ارزش و قرب معنوى هم ، در نظر گرفته نمىشود هرچند خودبه‌خود خواهد رسيد ، تفاوت ديگر اين است كه اندازهء عوض معلوم و محدود است اما ثواب بىاندازه و بىپايان است .\r\n","page_name":" 518 ","page_number":644},
  {"content":"\r\n\r\nگرفتن به مانند پاداش يافتن نيست ، كه پاداش گيرنده بايد خردمند باشد و بداند ، گرفتن پاداش براى سزاوار بودن آن است .\r\nو اگر هم به كسانى كه خرد ندارند تاوان برسد از بريده شدنش آگاه نمىگردند تا از پايان يافتنش دردناك گردند ؛ زيرا به تنهائى خود بريده شدن سودها ، زيان نمىباشد .\r\nو چنانچه بگويند : همهء مسلمانان بر اين گرد آمده‌اند ، كه كودكان ، با خرد درست به هستى بازگشت داده مىشوند .\r\nگفته خواهد شد : رواست نخست بازگشت داده شوند و همهء تاوان‌ها به آنان پرداخته شود ، و آنگاه خردشان درست گردد ، و به آنان بخشش گردد .\r\nو رواست در آغاز هم درست خرد باشند ، سپس از راه بخشش ، بدون اين‌كه سزاوار باشند ، هميشه به آنان تاوان داده شود .\r\nاما كسى كه پاداش مىگيرد ، و تاوان او تا جهان ديگر پس مىافتد ، رواست در زمانهاى پراكنده ، جداجدا ، به او تاوان داده شود ، تا بريده شدن آن را ادراك نكند ، آنچنان كه در بسيار دادن پاداش‌هائى كه در اين جهان از ميان مىرود ، همين را مىگوئيم ، و در زمان‌هاى ميانه هم تا هنگام پاداش گرفتن به او تاوان داده شود .\r\nو مىشود كه از راه بخشش هميشه به او تاوان بدهند تا به اندوهناك شدن او نكشد .\r\nو نيز دليل ديگرى كه بريده شدن تاوان گرفتن را مىرساند ، اين است كه مىدانيم خداوند برتر از همه ، بسا باشد كسى را كه كافر مىميرد در ساليان خردمندى يا در كودكى ، دردناك گرداند ؛ پس اگر براى دردناك شدنش ، سزاوار تاوان گرفتن هميشگى گردد ، هنگامى كه در آتش است و كيفر مىشود ، رساندن تاوان به او نشدنى است ؛ و نمىشود هم كيفر شود و هم تاوان دريافت كند ، و اگر گرفتن تاوان بريده شدنى باشد ، مىشود اكنون در اين جهان به او تاوان بسيار بدهند .\r\nو نمىتوان گفت : كافر بودنش ، تاوان‌هائى را كه بايد بگيرد نابود مىكند ،\r\n\r\n","description":"","footnote":"","page_name":" 519 ","page_number":645},
  {"content":"\r\n\r\nآنچنان كه پاداش‌هاى فرمانبرداريهاى او را نابود مىگرداند .\r\nاين سخن را از آن‌رو نمىتوان گفت كه نابود شدن پاداش ، با دليلهائى كه خواهيم آورد پيش ما ، نادرست مىباشد ، اما فرمانبرداريها پيش ما از كافر سر نمىزنند پس آنچه را گفتند ، نبايد بپذيريم .\r\nبالاتر از آن ، كسى كه مىگويد ، كافر بودن پاداش فرمانبرداريها را نابود مىكند ، سخن او با سزاوار شدن پاداش و كيفر ، درست نمىآيد ؛ زيرا گرفتن پاداش همزمان با بزرگ داشتن و بزرگ وانمود كردن پاداش گيرنده است ، و كيفر شدن همراه با سبك شمردن و خوار كردن كيفرشونده است ، و بزرگ داشتن و خوار كردن با هم درست نمىآيند ؛ اما تاوان گرفتن و كيفر شدن ، چنين نيستند .\r\nو كسى كه مىگويد ، سزاوار بودن تاوان گرفتن نابود نمىشود ، اما درون كافر بودنش در آمده ، پاره‌اى از آن مىشود ، اين همان پذيرفتن نابود شدن تاوان ، با كافر بودن است ؛ زيرا پاداش گرفتن و كيفر شدن پيش اين گوينده يكديگر را نيست مىكنند ؛ براى اين كه هريك از اين دو ، پاره‌اى از ديگرى مىگردند .\r\nپس اگر بگويند : هرگاه تاوان هميشگى باشد ، و چون هميشگى است در اين جهان بسيار داده نشود ، پس كافرى كه سزاوار كيفر شدن و تاوان گرفتن هر دو است ، ناگزير بايد ، تاوانى كه مىگيرد ، پاره‌اى از شكنجه ديدنش گردد ؛ زيرا رساندن تاوان به او ، جز بر اين روى ، ناشدنى مىباشد .\r\nخواهيم گفت : بازگشت كردن چيزى كه بايد داده شود بدون خوشنود گردانيدن يكديگر ، روا نمىباشد ، و تاوان گرفتن ، از گونهء چيزى به جز شكنجه ديدن است ، پس چگونه مىشود كه پاره‌اى از آن گردد .\r\nپس اگر بگويند : چون كه پيشگيرى كردن از زيان ، به جاى سود رساندن مىايستد ، مىشود كه پاره‌اى از آن گردد .\r\nخواهيم گفت : اگر چنين شود ، ناگزير بايد ، يكديگر را خوشنود گردانند ، و گرنه روئى براى اين نيست ، كه سود بردن ، به چيز ديگر باز گردد ، تا كه پاره‌اى از تاوان گرفتن شود .\r\n\r\n","description":"","footnote":"","page_name":" 520 ","page_number":646},
  {"content":"\r\n\r\nپس اگر بگويند : ناچارى به اين مىكشاند .\r\nخواهيم گفت : اين‌جا ناچارى وجود ندارد ؛ زيرا بنابراين گفتار ، كسى كه سزاوار شكنجه ديدن هميشگى ، و تاوان گرفتن هميشگى مىگردد ، مىشود كه تاوان گرفتن شكنجه شدنش را ببرد و از آن بكاهد ؛ زيرا چنين چيزى به حكم خرد خوب است ، پس چه ناچارى به اين خواهد بود ؟ و اين‌كه مىگويند ، ناچارى به چنين چيزى مىكشاند ، هنگامى درست است كه جز آن شدنى نباشد .\r\nدليل ديگرى كه مىرساند ، تاوان گرفتن ، پايان‌پذير است ، اين است كه اگر هميشگى باشد ، بايد بر خود هموار كردن دردناكى ، بدون آگاه شدن از هميشگى بودن تاوان خوب نباشد ، آنچنان كه بر خود هموار كردن زيان ديدن ، بدون سود كنونى بردن ، خوب نيست ؛ و مىبايست ستم كردن خوب باشد ؛ زيرا بنابراين روش ، ستمگر با ستم كردن خود ، به ستمديده ، با تاوان دادن هميشگى ، سود هميشگى مىرساند .\r\nپس اگر بگويند : اين سخن را كسى بايد بپذيرد ، كه مىگويد همهء تاوان‌ها ، هميشگى مىباشند ، و ما آنها را از هم جدا كرديم ، و گفتيم ، تاوان‌هائى را كه ما بايد بدهيم ، پايان‌پذير است ، و آنچه را خداوند بايد بدهد ، هميشگى مىباشد .\r\nپس به آنان گفته مىشود : چون خداوند برتر از همه ، هريك از ما را ، با گرسنگى و تشنگى به خوردنى و آشاميدنى نيازمند مىگرداند ، پس بايد شايسته نباشد كه اين نيازمندى را با خوردن و آشاميدن از خود پيشگيرى كند ؛ زيرا بردبارى كردن او ، بر اين دو چنين فراهم مىكند كه به سودهاى هميشگى برسد .\r\nپس اگر بگويند : به حكم خرد بايد زيان گرسنگى و تشنگى را از خودش پيشگيرى كند و براى همين است ، كه ما بايد آن را از خود پيشگيرى كنيم .\r\nخواهيم گفت : اگر تاوان گرفتن هميشگى باشد ، بايد در خرد او چنين حكمى باشد ، كه بايد بر آن بردبارى كند ؛ زيرا نمىشود باور كردنى باشد ، كه از زيانى ، سود هميشگى به دست آيد و بر او باشد كه بايد آن زيان را از خود پيشگيرى كند .\r\n\r\n","description":"","footnote":"","page_name":" 521 ","page_number":647},
  {"content":"\r\n\r\nو هرتاوانى را كه هريك از ما سزاوار مىگردد هم‌اكنون ، آن را از ديگرى بستاند و روا باشد ، در همين جهان آن را بيشتر بگيرد ، و از چيزهائى باشد كه درخواست كردنى و دريافت‌شدنى باشد ، هنگامى كه با بخشيدن ، و از بدهى پاك كردن ، آن را از ميان براندازد ، به مانند چيزهاى ديگرى كه بايد دريافت كند و برانداختنى مىباشند ، برانداخته مىشود . اما تاوان‌هائى كه خداوند برتر از همه ، بايد آن را بپردازد ، و يا پاره‌اى از مردم ، از پارهء ديگر بايد بستانند ، و بر آن رو باشد كه بايد پرداختن آن تا جهان ديگر پس بيفتد ، و خداوند برتر از همه ، بايد آن را بستاند ، با پاك كردن اين‌گونه بدهى ، و با بخشيدن آن برانداخته نمىشود ؛ زيرا برانداختن چيزى كه بايد پرداخته شود ، پيرو اين است كه درخواست كردن و گرفتنش روا باشد ؛ زيرا همهء اينها ، دست بردن در چيزى است كه بايد دريافت گردد ، و كسى كه خود او نمىتواند چيزى را كه بايد به او برسد ، بگيرد و درخواست كند ، نمىتواند آن را براندازد ، و اگر آن را براندازد ، بر نمىافتد .\r\nو براى همين سخنى كه يادآور شديم ، چيزى كه به كودك بدون پدر بايد از ديگرى برسد ، با برانداختن و بخشيدن او ، برنمىافتد ؛ زيرا او نمىتواند آن را درخواست كند ، و نه آن‌كه دريافت كندش .\r\nو كسى كه مىگويد : تاوانى را كه نام برديم اگر گيرنده‌اش در جهان پسين آن را براندازد ، بر انداخته خواهد شد ؛ زيرا آنجا خانهء گرفتن دريافت كردنىها مىباشد .\r\nسخن اين گوينده نادرست است ؛ زيرا كسى كه چنين چيزى را بايد در جهان پسين دريافت كند ، نمىتواند آن را درخواست كند ، پس او در جهان پسين هم به مانند همين جهان است ؛ زيرا كسى مىتواند آن را بستاند ، كه اندازه‌اش را بداند و هنگام دريافت كردن آن را بشناسد .\r\nپس اگر بگويند : بنابراين كه تاوان برانداختنى نباشد ، پس بدهى را از ديگرى پاك كردن و وام گشادن ، در جاهائى كه برخورد مىكنيم ، چه معنى دارد ؟\r\nخواهيم گفت : بدهى را از ديگرى پاك كردن ، در جاهائى اثر دارد كه آنچه\r\n\r\n","description":"","footnote":"","page_name":" 522 ","page_number":648},
  {"content":"\r\n\r\nرا بايد بستانيم ، بتوانيم در آن دست ببريم ، به اين‌كه آن را بگيريم ، و دريافتش كنيم ، و برانداختن ، در بدهى ، و چيزهاى ديگرى است كه مانند آن باشد ، اما چيزى كه با دردناك كردن ستمكارانه ، سزاوارى پيدا مىكند ، از چيزهائى است كه خداوند برتر از همه ، بايد آن را بگيرد ؛ و بدهى را از ديگرى پاك كردن ، و گشودن وام ، در آن هيچ اثرى ندارد .\r\nاما پس انداختن پرداخت تاوان ، بر دوگونه است ، يكى خوب است و ديگرى بد است ؛ پس انداختن خوب ، به مانند اين است كه خداوند برتر از همه ، تاوان‌هائى را كه خود او بايد بپردازد ، و برابر با دردناكىهائى مىباشد كه خود او پديد آورده است ، و يا پس انداختن تاوان‌هائى است كه از روى داد گرفتن است و در جهان پسين از ستمگر ، به ستمديدگان گردانده مىشود ، در اين جاها ، با پس انداختن آن نبايد سود بيشترى داده شود ؛ زيرا براى نيك بودن به كسى كه تاوان مىگيرد ، پس انداخته مىشود ، پس نيكى آن با اين گونه پس انداختن كه شايد از آن زيانى انديشيده شود ، برابرى مىكند .\r\nاما پس افتادن پرداختن تاوان ، در جاهائى كه بد است ، به مانند اين است كه يكى از ما بايد از ديگرى تاوانى بگيرد ، و گرفتن آن هم اكنون ، درست باشد ، و با اين همه پرداختن آن را پس بيندازند ؛ در اين‌جا بايد به اندازه‌اى بيشتر بپردازند ، كه اگر كالائى را بفروشند ، و پرداخت ارزش آن ، پس بيفتد ، يا اكنون آن را بپردازند ، بايد بيشتر داده شود .\r\nو نبايد سزاوار بودن دريافت بيشتر ، براى پس افتادن آن باشد ، بلكه بيشتر شدن آن براى خود زيانى است كه از پس انداختن پرداخت تاوان ، پديد مىآيد ، پس سزاوار دريافت بيشتر شدن به چيزى بازگشت مىكند كه زيان را پديد مىآورد ، نه پس انداختن آن .\r\nو هنگام پديد آوردن دردناكى كه خداوند برتر از همه ، آن را پديد آورد ، و يا با رواداشتن او ، پديد آيد ، نمىبايست خداوند پرداختن تاوان را در نظر بگيرد ؛ زيرا از پيش در نظر گرفتن آن بيهوده است ، و براى خوبى دردناك كردن خداوند\r\n\r\n","description":"","footnote":"","page_name":" 523 ","page_number":649},
  {"content":"\r\n\r\nهمين بس است ، كه دردناكى را براى چيزى پديد آورد ، كه سزاوار شدن دريافت تاوان از آن به وجود مىآيد ، با اين‌كه خداوند بداند به كسى كه دردناك مىشود ، تاوان خواهد داد ، آن‌چنان كه دربارهء خوبى تكليف كردن به كارى كه با انجام دادن آن سزاوارى پاداش گرفتن ، حاصل مىشود ، مىگوئيم ، تكليف‌كننده ، هنگام تكليف كردن ، نبايد پرداختن پاداش را در نظر بگيرد ، بلكه با دانا بودن او به اين‌كه فرمانبردارى كننده ، با فرمانبردارى خود ، پاداش مىگيرد ، همان در نظر گرفتن فرمانبردارى كه سزاوار شدن پاداش از آن به بار مىآيد ، براى خوبى تكليف كردن بس است .\r\nو بنابراين مىگوئيم خداوند برتر از همهء مردم را براى اين آفريد كه سودى به آنان برساند ، و در آغاز ، سود بردن آنان را در نظر نگرفت ، اما آنان را براى اين آفريد كه با انجام دادن كارهائى كه بايد انجام بدهند ، سزاوار سود بردن مىشوند ، نه براى چيز ديگر « 1 » . و اگر چنين مىبود كه دردناك‌كننده هنگام دردناك كردن ، بايد تاوان دادن را در نظر داشته باشد ، تا به جاى دردناك كردن او باشد ، مىبايست خداوند هم در همان آغاز از آفريدن بندگان اين را در نظر گرفته باشد كه همهء سودها را به آنان برساند تا درست باشد ، گفته شود ، براى سود رساندن به آنان آفريدمشان ؛ و از اين بر مىآيد كه از آفريدن آنان بدست آوردن خوشيهائى را هم كه روا مىباشند ، در نظر داشته است ، و چنين چيزى روا نمىباشد .\r\nاما تاوان‌هائى كه براى نابود كردن سودهائى بايد داده شود ، پس آن سخن درستى كه پژوهندگان پسين ، بدست آورده‌اند ، اين است كه گفته‌اند : كشتنى كه از روى ستمگرى باشد ، سزاوار شدن تاوان را پديد مىآورد ؛ زيرا بدون شك ، زيان آوردن به كشته شده است . و اگر كشته از آگاه شدن يا گمان بردن به اين‌كه با\r\n\r\n\r\n","description":"","footnote":"\r\n( 1 ) در اوائل كتاب و بعد از آن در جاى ديگر گذشت كه سر آفرينش مردم ، انجام دادن تكليف است ، نه سودهائى كه مزاياى آن هستند ، و اين تمثيل نيز گذشت كه پدر از فرزندش مىخواهد درس بخواند تا سرمايهء گوهر دانش را بدست آورد و و الا مقام و ارجمند گردد ، و هيچ توجهى به اين ندارد كه دارائى مادى و خوش‌گذرانى به او برسد ، هرچند كه زندگى مرفه و احترامات اجتماعى از مزاياى قهرى و تبعى مقام ارجمند او خواهد بود .\r\n","page_name":" 524 ","page_number":650},
  {"content":"\r\n\r\nكشته شدنش نابود خواهد شد ، اندوهناك گرديده باشد ، براى اين اندوهناكى سزاوار تاوان ديگرى خواهد شد .\r\nو اگر از گزارشات او دانسته شده باشد كه اگر كشته نمىشد سودهائى به او مىرسيد ، از نابود شدن اين سودها سزاوار گرفتن تاوان بيشترى خواهد شد زيرا نابود كردن سودها به مانند فرود آوردن زيانها مىباشد ؛ و اگر دانسته شده باشد كه اگر كشته نمىشد مىمرد ، كشنده ، براى نابود شدن سودها ، تاوان نبايد بدهد ؛ زيرا كشنده چيزى از سودهاى او را نابود نكرده است . و جز تاوان كشتن و اندوهناك كردن نبايد بدهد .\r\nو بنابر آنچه گفته شد كه كشنده براى سودهاى نابود شده ، بايد تاوان بدهد ، از اين بر نمىآيد كه چون خداوند برتر از همه ، كسانى را مىميراند ، و با مردن آنان ، سودهائى از ايشان نابود مىگردد ، پس بايد تاوان بدهد ، و هرچند اگر ما كسى را كشته باشيم بايد تاوان آن را بدهيم ؛ زيرا خداوند برتر از همه ، با ميراندن او ، سودهائى را كه از ديگران به او مىرسد ، از ميان نمىبرد ، بلكه سودهائى را از او مىبرد ، كه خود او آنها را به او بخشش مىكند و بخشنده مىتواند چيزى را بخشش كند ، و يا بخشش نكند ؛ پس گوئى خداوند برتر از همه ، تا همين اندازه به او بخشش كرده است ، و بيشتر از آن را به او بخشش نكرده است ؛ اما كشنده اين‌گونه نيست ؛ زيرا هرگاه ، دانسته شده باشد ، كه اگر كشته نمىشد زنده مىماند ، و ناگزير آن سودها به او مىرسيد ، پس كشنده ، با كشتن او سودهائى را كه از ديگرى به او مىرسد ، نابود گردانيده است .\r\nاما به ستم گرفتن دارائى ديگران و جلوگيرى كردن از بهره گرفتن از دارائىها ، و هرچه به مانند آن باشد ، بنابراين روش ، كسى كه آن را به ستم گرفته ، براى سودهائى كه از ميان برده است ، بايد تاوان بدهد ؛ آنچنان كه اگر كسى ديگرى را از اين جلوگيرى كند كه از خانه و كسب و زمين ، و جامه‌اش بهره برگيرد ، بايد تاوان آن بهره‌گيرىها را بدهد ؛ و كسى كه ديگرى را از دست بردن ، در داد و ستد ، و از به دست آوردن دارائى باز دارد ، به همين‌گونه است .\r\n\r\n","description":"","footnote":"","page_name":" 525 ","page_number":651},
  {"content":"\r\n\r\nپس اگر از جلوگيرى كردن ، اين كارها زيانى به او رسيده باشد ، از دو روى سزاوار گرفتن تاوان مىشود ، يكى براى زيانى كه به او رسيده ، و ديگرى براى سودهائى كه نابود گرديده است .\r\nو كسى كه يكى از دارائىهاى ديگرى را ، بازداشت كند و دانسته شده باشد كه اگر آن را بازداشت نمىكرد هم ، او نمىتوانست ، از آن بهره ببرد ، براى جلوگيرى شدن او از بهره بردن نمىبايست ، تاوان داده شود .\r\nو كسى كه دارائى ديگرى را به ستم بگيرد ، كه بارها از آن ، بهره گرفته مىشود ، مانند اين‌كه كسى جامه‌اى را كه بارها با پوشيدن از آن بهره مىتوان گرفت ، به ستم بگيرد ، يا كتاب‌هاى دانش و آموزش رفتار و گفتار را كه بارها با خواندن و انديشيدن در آن ، مىتوان از آن بهره برد ، به ستم بگيرد ، به اندازهء بارها و به درازى زمانى كه بهره‌گيرى از آن ، نابود گرديده ، بايد تاوان بدهد .\r\nو هرگاه چيزى را به ستم بگيرند ، كه جز يك‌بار از آن بهره نمىتوان گرفت ، مانند خوردنىها كه بهره بردن از آن به خوردن است ، و پس از آن بهره‌گيرى از آن پايان مىيابد ، و همچنين پول‌ها كه بهره گرفتن از آن دست گردان كردن در نيازمندىها است ، و يك بار بيشتر نيست ، در هر دوى اين‌گونه چيزها ، اگر خود آن به جاى مانده باشد ، بايد به دارنده‌اش باز پس داده شود ، و اگر از ميان رفته باشد ، ارزش آن را بايد بدهند .\r\nسيد مرتضى ، خدايش بيامرزاد ، بر همهء اين‌ها خرده گرفته ، و گفته است :\r\nكشنده براى زيانى كه به كشته رسانده ، به او بدى كرده است ، و با اندوهناك كردن او ، به كشتنش ، به او بدى كرده است ، و با نابود كردن و بريدن سودهاى زندگى از او ، نيز به او بدى كرده است ، جز آن‌كه كشنده ، براى نابود شدن آنها تاوان‌هائى نبايد ، بدهد ، بلكه براى بدى اين كار ، سزاوار سرزنش ، مىشود ؛ و هركارى به مانند بدى رساندن به كسى باشد ، و با آن سزاوار سرزنش شدن گردد ، سزاوار تاوان گرفتن نمىشوند ، آيا نمىبينى كسى كه به ديگرى دشنام بدهد ، و آبروى او را ببرد ، و با سخن‌چينى كردن از او پيش پادشاه ستمگر جان و دارائى او را از ميان ببرد ،\r\n\r\n","description":"","footnote":"","page_name":" 526 ","page_number":652},
  {"content":"\r\n\r\nبه او بدى كرده است ، و براى بدى كردن به او سزاوار سرزنش مىشود ، هرچند ، سزاوار تاوان گرفتن از او ، نمىشوند ، مگر براى اندوهى كه از اين كار به او رسيده است .\r\nپس از اين كه مىگويند ، با نابود كردن سودهائى كه بيش از اندوهناك شدنش مىباشد ، سزاوار گرفتن تاوان مىشود ، اگر چنين در نظر دارند كه براى دردهائى كه از كشته شدن ، به او روى مىدهد ، بايد تاوان بدهند ، اين سخنى درست است ، و چنانچه در نظر مىگيرند ، كه براى سودهائى كه مىدانيم ، اگر كشته نمىشد ، به او مىرسيد ، بايد تاوان بدهد ، سخنى نادرست مىباشد .\r\nو آنچه براى ما آشكار است اين است كه كشنده براى كشتن ، سزاوار سرزنشى مىشود ، كه بيشتر از اندازهء سرزنش بر كشتن و اندوهناك كردن است ؛ زيرا كسى كه كشته شده ، سودهائى را از دست داده است ، كه گمان برده مىشود ، به او مىرسيده است .\r\nو بدون در نظر گرفتن اين كه رسيدن سودها ، دانسته و مسلم باشد ، امكان بهره بردن از آنها برايش حاصل بوده است ؛ زيرا بازنده بودن ، به هركارى كه دانسته شده باشد پيش خواهد آمد ، يا پيش آمدنش مسلم نباشد ، و از آن بتوان سودى بدست آورد ، دست‌رسى پيدا مىشود .\r\nو چيزى كه آنان را بر اين وادار كرده است كه در اين جا مسلم بودن سودها را در نظر بگيرند ، آن است كه گرفتن تاوان‌ها را براى از دست دادن سودها ، پذيرفته‌اند ، و چون ديدند ، سودهائى كه شايد ، برايش فراهم شود بىپايان است ، چنين انديشيدند ، كه چگونه مىشود ، تاوان‌هاى به اندازه‌اى براى سودهاى بىپايان داده شود ، و از اين روى به اين بازگشت كردند ، كه سودهاى دانسته شده را در نظر بگيرند ، تا آنجا كه همين عقيده آنان را وادار كرد ، بگويند ، هنگامى كه دانسته شده باشد ، اگر او كشته نمىشد ، مىمرد ، آن كسى كه كشته شده ، براى از دست دادن سودها ، سزاوار گرفتن هيچ تاوانى از كشنده ، نمىگردد ؛ و اين گفتار نادرست است . زيرا خردمندان هركشنده‌اى را براى اين كه بهره بردن كشته را ، از زندگى\r\n\r\n","description":"","footnote":"","page_name":" 527 ","page_number":653},
  {"content":"\r\n\r\nنابود كرده است ، سرزنش مىكنند ، هرچند روا دانند ، كه شايد اگر كشته نمىشد مىمرد ، يا ديگرى او را مىكشت ؛ ونابود كردن بهره‌گيرى از زندگى را بدى رساندن به او مىدانند ، و كشنده را بر اين كار سرزنش مىكنند .\r\nپس اگر آنچه را گفتند ، بايد در نظر گرفته شود كه اگر كشته نمىشد ، زنده مىماند ، درست باشد ، بايد پيش خردمندان هيچگاه كشنده به كسى كه كشته شده ، بدى نكرده باشد ، و بايد بر اين كه سودهائى از او را نابود گردانيده ، سرزنش نشود ؛ و آنچه آشكار است به جز اين است .\r\nسپس به آنان گفته مىشود ، دربارهء كسى كه ديگرى را مىكشد ، و خداوند برتر از همه ، مىداند ، اگر او را نمىكشت ، ديگرى او را به ستم مىكشت ، چه مىگوئيد ؟ و كشندهء دوم ، اگر او را نمىكشت ، زمان درازى زنده مىماند ، و از دارائىها و رويدادهاى بسيارى ، بهره مىگرفت ؛ براى اين سودهائى كه خداوند مىداند ، اگر كشندهء دوم او را نمىكشت ، در اين زمان دراز همان خداوند برتر از همه ، او را زنده نگه مىداشت ، آيا تاوان اين سودهاى از ميان رفته را ، چه كسى بايد بدهد ؟ پس اگر بگويند ، كشنده نخست بايد آن را بدهد ، خواهيم گفت چه‌گونه اين سخن را مىگوئيد ، و بنابر آنچه پايه‌اش نهاديد ، كشندهء نخست ، هيچ يك از سودهائى را كه به او مىرسيد از ميان نبرده است ؛ زيرا آنچه دانسته شد ، اين بود كه اگر او را نمىكشت ، كشندهء ديگرى او را مىكشت ، و شما نابود شدن سودها را به چيزى وابسته مىدانيد كه اگر باشد ، سودها از ميان خواهد رفت ، و اگر نباشد سودها پديد خواهند گرديد ؛ و براى همين گفتيد ، اگر خداوند بداند ، چنانچه اين كشنده او را نكشد ، خودش او را خواهد مىراند كسى كه كشته شده براى از ميان رفتن اين سودها ، سزاوار تاوان گرفتن از كشنده ، نمىگردد .\r\nو اگر بگويند ، تاوان سودهاى از ميان رفته را ، بايد از كشندهء دوم ، بگيرند ، گفته خواهد شد ، گرفتن تاوان از او ، از اين كه كشندهء نخست ، دادنى باشد ، دور تر است ؛ زيرا روا نيست ، كسى تاوان چيزى را بدهد ، كه هيچ كارى نكرده است ، و سودى را از ميان نبرده است ، و چنين دانسته شده بود كه اگر اين كار را ديگرى ،\r\n\r\n","description":"","footnote":"","page_name":" 528 ","page_number":654},
  {"content":"\r\n\r\nانجام نمىداد ، از او سر مىزد ؛ و هيچ يك اين‌ها نشده است ؛ پس چيزى به جاى نمىماند ، جز آن كه گفته شود ، تاوان سودهائى را كه از ميان رفته است هيچ كس نبايد به او بدهد ؛ و اين سخن ، با قاعده‌ها درست نمىآيد ، مگر كسى چنين كارى را با خودش كرده باشد .\r\nاما زيانى را كه يكى براى ديگرى پديد آورده باشد ، ناگزير بايد ، همچنان كه از زيان‌هاى ديگر تاوان داده مىشود ، در چنين زيانى هم ، بايد تاوان بدهد .\r\nپس اگر بگويند : اكنون سخن شما در اين باره چيست ؟\r\nگفته خواهد شد : ما بر آن نيستيم كه براى سودهائى كه از ميان رفته است ، بايد تاوان بدهند ، و چنين نيست كه سودهاى دانسته شده و مسلم را در نظر بگيريم ، و آنچه را دانسته نشده ، در نظر نگيريم ، بلكه مىگوئيم ، اين كشنده را براى اين كه سودهائى را از كسى كه كشته شده ، بريده است ، و بر اين كه او را از بردن سودهائى جلوگيرى كرده ، كه گمان مىرفت ، اگر كشته نمىشد ، زنده مىماند ، و از آن سودها بهره مىگرفت ، سزاوار سرزنش كردن مىشود ، و نمىگوئيم ، بر اين كه سودهائى از ميان رفته است بايد از او تاوان بگيرند ، و بنابراين روشى كه ايشان پيش گرفته‌اند ، بايد ، بپذيرند ، كه اگر كسى ديگرى را بازداشت كند ، و از بهره بردن از دارائى خودش و از داد و ستدش او را باز دارد ، خردمندان از سرزنش كردنش باز مىايستند ؛ زيرا پيش ايشان روا خواهد بود ، دانسته شده باشد ، اگر او را از آن باز ندارد ، ديگرى او را از اين سود بردن ، خواهد بريد ، و او را بازداشت خواهد كرد .\r\nپس كسى كه او را بازداشت كرده است ، از اين كه سودهاى او را نابود كرده باشد ، و به او بدى كرده باشد ، بيرون خواهد رفت ، و آنچه مىدانيم به جز اين است ؛ و خردمندان ، هرچند آنچه را پنداشتيم روا دارند ، به هرگونه باشد كسى را كه نام برديم ، سرزنش مىكنند .\r\nو نيز كسى كه بر ديگرى چيرگى جسته ، دارائى او را به ستم مىستاند ، و دانسته شده باشد اگر از او نگيرد ، با آن دارائى ، خوردنى زهرناكى را ندانسته مىخرد ، و مىخورد ، و نابود مىشود ، مىبايست ، به اين كه دارائىاش را گرفته به او\r\n\r\n","description":"","footnote":"","page_name":" 529 ","page_number":655},
  {"content":"\r\n\r\nنيكى كرده باشد ؛ زيرا از اين كه خودش را نابود گرداند ، او را رهائى بخشيده است ، و هرچند از آنجا كه نيكى كردن به كسى ، نياز به اين دارد ، كه از كار خود نيكى رساندن به او را آهنگ كرده باشد ، پس بايد نه به او بدى كرده باشد ، و نه سودهاى دارائى او را از ميان برده باشد ؛ بلكه آن زيانى را كه دارائىاش به او مىرساند ؛ از او بريده باشد .\r\nو چيزى كه با آن ميان موجود بلا آغاز برتر از همه ، با ما جدائى گذاشته‌اند ، اين است كه گفته‌اند ، هرگاه خداوند كسى را بميراند ، براى نابود شدن سودها سزاوار گرفتن تاوان از او نمىشود ؛ و اين سخن ناچيز است ؛ زيرا آنچه پيش خردمندان ، در اين جا به نظر مىرسد ، نابود كردن سودهائى است كه موجود گرديده و يا شدنى باشد كه موجود گردد ؛ چه به او بخشيده شود يا سزاوار آن گردد ؛ آيا نمىبينى كسى كه ديگرى را مىكشد ، و دانسته شده باشد اگر او را نكشد از دارائىهائى كه از روى بخشش ديگرى ، به او خواهد رسيد ، بهره خواهد برد ، بر اين كه چنين سودهائى را نابود گردانيده ، بدون گفتگو ، سزاوار سرزنش خواهد شد ؛ و بنا به روش ايشان سزاوار تاوان گرفتن هم خواهد شد ، بدون جدائى ميان اين كه سودهائى باشد كه بايد آن را ببرد ، يا سزاوار گرفتن آن نباشد ، و به رايگان به او برسد .\r\nو چيزى كه با آن ، ميان دارائى با جز دارائى ، جدائى گذاشته‌اند ، اين است كه از دارائى بارها مىتوان بهره گرفت ، پس تاوان‌هاى آن بسيار است ، و از چيزهائى ديگر ، بارها نمىتوان سود برد ؛ و اين سخن نادرست است ؛ زيرا براى اين ، از دارائى بارها مىتوان بهره گرفت ، كه دارنده‌اش با داشتن آن آرامش خاطر دارد ، و همه وقت با در دست داشتن آن ، دلش نيرومند است ، و نيز هميشه و پيوسته ، بدان شادمان است ؛ و دارائى و چيزهاى ديگر كه نام برده‌اند ، در اين يكسانند . و سخن شايسته‌تر اين است كه گفته شود ، هرچيزى كه به ستم گرفته شود ، و دارنده‌اش را از سود بردن به آن باز دارند ، سرزنشى كه از سوى خردمندان براى اين بدى كردن ، سزاوار مىشود ، بيشتر مىگردد ، و برابر با سود بردن از دارائى به ستم گرفته شده ، سزاوارى سرزنش يافتن ، نيز به همان اندازه بيشتر مىشود .\r\n\r\n","description":"","footnote":"","page_name":" 530 ","page_number":656},
  {"content":"\r\n\r\nپس اگر سود بردن او بيشتر مىشده ، چه در چندين بار ، يا در يك بار ، بيشتر سود مىبرده ، به همان چند بار نيز بيشتر ، سرزنش خواهد شد ، و اگر سود بردن كمتر مىشده ، با كم شدنش سرزنش يافتن هم كم خواهد شد .\r\nو بنابر آنچه پيش نهاديم ، مىبايست ، كسى كه يك دينار به ستم گرفته باشد ، و از گزارشات كسى كه آن دينار را ازو به ستم گرفته‌اند ، دانسته شده باشد ، كه اگر آن را از او به ستم نمىگرفتند ، با آن چيزى مىخريد ، كه هزار دينار ، بر آن سود افزوده مىشد ، و ديگرى هم كه پانصد دينار به ستم گرفته و اگر نمىگرفت ، با آن دادوستد مىشد و سودى از آن به دست نمىآمد ، آن كس كه يك دينار به ستم گرفته براى سودهائى كه از ميان برده است بايد از آن كه پانصد دينار به ستم گرفته ، بيشتر سزاوار سرزنش شدن و تاوان دادن باشد ؛ بلكه اگر كسى ، يك پوست گاو پر از طلا را به ستم گرفته ، و دانسته شده باشد ، اگر نمىگرفت خداوند برتر از همه ، اين دارائى را از ميان مىبرد ، و يا ديگرى آن را به ستم مىگرفت ، بايد نكوهش يافتن آن كسى كه يك دينار را به ستم گرفته و چگونگى آن را گفتيم از او بيشتر باشد ، و تاوان‌هاى بيشترى بايد از او گرفته شود ؛ زيرا آن كسىكه يك دينار نام برده را كه چگونگىاش را گفتيم ، به ستم گرفته است ، براى به ستم گرفتنش ، سزاوار سرزنش مىشود ، و براى از ميان بردن سودهاى بزرگ آن سزاوار دادن تاوان‌هاى بسيارى مىگردد ، كه برابر با آن سودها باشد ؛ و كسى كه پوست پر از طلائى را كه چگونگى آن را گفتيم ، به ستم گرفته ، براى به ستم گرفتن آن سزاوار سرزنش شدن مىشود ، و بس ، و براى از ميان رفتن سودهايش ، نه سزاوار سرزنش يافتن مىشود ، و نه سزاوار تاوان دادن مىگردد ؛ زيرا چه به ستم گرفته مىشد ، يا نمىشد ، آن سودها براى چيز ديگرى ، از ميان مىرفت .\r\nبالاتر از آن ، كسى كه چيزى را به ستم مىگيرد ، براى اين سزاوار سرزنش مىشود ، كه سودهائى را نابود گردانيده است ؛ پس هرگاه در نظر بگيريم كه سود بودن آنها بايد دانسته و مسلم باشد ، و چيزى را به ستم گرفته باشند ، كه دانسته شده باشد ، اگر به ستم گرفته نمىشد ، خداوند ، يا ديگرى آن را نابود مىگردانيد ،\r\n\r\n","description":"","footnote":"","page_name":" 531 ","page_number":657},
  {"content":"\r\n\r\nمىبايستى كسى كه آن را به ستم گرفته ، سزاوار هيچ سرزنشى نشود ، نه كم و نه بيش ، زيرا او با به ستم گرفتن خود ، هيچ سودى را از ميان نبرده است .\r\nو اين همان الفاظ سيد مرتضى يا بيشتر آن الفاظ است ، كه در اين جا آورديم ، بر آن‌گونه كه در كتاب ذخيره آن را ياد كرده است ، و اين پرسش دشوارى است ، كه بايد از نظر دادن در آن باز ايستاد ، و گفتگوها را بايد در آن از هم جدا گردانيد ، و اگر خدا بخواهد ، شايد ما اين كار را در كتاب ديگر انجام بدهيم .\r\nبخش دوم پايان يافت\r\nو بخش سوم در پى آن خواهد آمد « 1 » .\r\n\r\n\r\n","description":"","footnote":"\r\n( 1 ) عبارت در نسخه‌ها اين است : « تم الجزء الاول و يتلوه فى الجزء الثانى » اما چون در آخر بحث صفات و در اول عدل عين همين عبارت آمده بود در ترجمهء اينجا بخش دوم و سوم ذكر شد .\r\n","page_name":" 532 ","page_number":658},
  {"content":"\r\n\r\n\r\nبخش سوم [ « الكلام فى الوعد و الوعيد » گفتار در نويد دادن به خوبىها و بيم دادن از بدىهاست 
  ]\r\n\r\n","description":"","footnote":"","page_name":" 533 ","page_number":659},
  {"content":"\r\n\r\nگفتار در نويد دادن به خوبى و ترساندن از بدى مىباشد و ستايش خداى راست كه پروردگار جهانيان است درود بر محمد و خاندان پاك و پاكيزه‌اش . خداوند براى يارى دادن به ما بس است و او خوب تكيه‌گاهى است خداوندا كارها را بر ما آسان گردان .\r\n\r\n","description":"","footnote":"","page_name":" 534 ","page_number":660},
  {"content":"\r\n\r\n\r\nفصل در چيزهائى است كه از انجام دادن كارها ، سزاوارى مىيابند ؛ و پاره‌اى از سخن در نويد دادن به خوبىها و ترساندن از بدىها مىباشد « 1 »\r\nآنچه با انجام دادن كارها سزاوارى مىيابند شش چيز هستند و آن : ستودن ، پاداش دادن ، سپاس گزاردن ، سرزنش كردن ، شكنجه كردن ، تاوان گرفتن است .\r\nستودن : گفتارى است كه از بزرگى رويدادهاى كسى كه ستوده مىشود آگاهى دهد ؛ و انجام دادن كارى را به راستى ستودن نمىگويند و به مجاز آن را ستودن مىنامند زيرا جدائى گذاشتن ميان كسى كه سزاوار ستودن است از كسى كه سزاوار آن نيست كه مردم آن‌را باور كرده‌اند ، آن را ستودن مىگويند همچنان كه جدا كردن خوبى رساننده از بدى رسان را سپاس مىنامند با آن كه بزرگ وانمودن خوبى رساننده را آهنگ كرده باشند ، جز آن كه ستودن ناميدنش مجاز است .\r\nستودن ، چيزى جز آگاه كردن نيست ؛ زيرا راست بودن و دروغ بودن در آن مىآيد ؛ مانند سخن گوينده : فلانى دانا است و داراى فزونىها است با آن كه بزرگ\r\n\r\n\r\n","description":"","footnote":"\r\n( 1 ) وعد و وعيد يكى از اصول پنجگانهء اعتزال در علم كلام است .\r\n","page_name":" 535 ","page_number":661},
  {"content":"\r\n\r\nوانمودن او را آهنگ كرده باشد .\r\nگفتن ستودن نمىشود مگر با سه شرط :\r\nاول : اين كه لفظ براى بزرگ وانمودن نهاده شده باشد .\r\nدوم : با گفتن لفظ ، بزرگ وانمودن كسى را آهنگ كنند .\r\nسوم : كسى كه ديگرى را مىستايد از بزرگى رويدادهاى آن كس كه ستوده مىشود آگاه باشد ؛ و گروهى گفته‌اند در اين جا گمان كردن و باور داشتن به جاى دانا بودن مىايستد ، و سخن نخست درست‌تر است .\r\nچيزى كه درستى آن را مىرساند اين است كه درخور ستودن ، كسى است كه سزاوارش باشد و كسى سزاوار آن نمىگردد مگر به بزرگىهاى او دانا باشند ؛ چه اكنون آن بزرگى را داشته باشد مانند اين كه كسى را بستايند و از گزارشاتش چيزهائى دانسته شده باشد كه بزرگ وانمودن او را فراهم مىكند ؛ و يا آن كه بزرگى برايش با موجود شدن شرطى فراهم شود ، مانند اين كه كسى را بستايند و اكنون او پيش ما نباشد با اين شرط كه همان رويدادهائى كه بزرگ وانمودن او را فراهم مىكند ، اكنون هم برايش ماندگار باشد .\r\nبزرگ وانمودن با گفتار و كردار هر دو پديد مىآيد ؛ آيا نمىبينى كسى كه براى ديگرى به پا مىخيزد و آهنگ بزرگ وانمودن او را دارد ، مىگويند او را بزرگ وانمود و همچنين است هنگامىكه سر او را ببوسد .\r\nگرامى داشتن ( اكرام ) همان خود بزرگ وانمودن است ؛ پس بزرگ وانمودن ، هرگفتار يا كردارى است كه براى آگاه كردن از بزرگى رويدادهاى كسى كه بزرگ وانموده مىشود ، نهاده شده باشد .\r\nپاداش : سودى است كه سزاوار آن گردند و با بزرگ وانمودن و بزرگ داشتن همراه باشد . پس با سود بودنش ، از آنچه سود ندارد جدا مىگردد ، و به سزاوار بودنش از بخشيدن جدا مىشود ؛ و همراه با بزرگ وانمودن و بزرگ داشتنش از تاوان دادن ، جدائى مىيابد .\r\nسپاس : وانمودن شناسائى بخشش خوشيها مىباشد با گونه‌اى از بزرگ\r\n\r\n","description":"","footnote":"","page_name":" 536 ","page_number":662},
  {"content":"\r\n\r\nوانمودن ديگرى كه بخشنده است ، با آهنگ كردن بزرگ وانمودن او ؛ آيا نمىبينى كسى كه شناسائى بخشش خوشيهاى ديگرى را وانمود مىكند ، و بزرگ داشتن او را هم آهنگ دارد او را سپاسگزار ، مىگويند ؛ و هرگاه وانمود كردن شناسائى بخشش‌ها از بزرگداشت تهى باشد ، سپاس گفته نمىشود ، و همچنين است اگر بزرگ داشتن كسى از وانمود كردن شناسائىبخششها تهى باشد ، به اين كه همراه با وانمود كردن شناسائى نداشتن به بزرگى او باشد ، آن را سپاس نمىگويند .\r\nسپاس‌گزارى به راستى ، آن‌است كه به زبان باشد ، و گاهى هم چيزى را كه به دل بازگشت كند و بر آن‌گونه كه گذشت ، جدا كردن نيكى رسان از بدى رسان ، باشد ، سپاس‌گزارى مىگويند .\r\nستايش كردن همان خود سپاسگزارى است .\r\nسرزنش كردن و نكوهيدن : گفتارى است كه از فرومايگى رويدادهاى كسى كه نكوهيده مىشود ، آگاهى بدهند و شرطهائى كه با آن نكوهيدن مىباشد ، همان شرطهاى ستايش كردن است ، و آهنگ كردن نكوهيدن ، و دانا بودن به رويدادها ، و اين كه لفظ براى همان نهاده شده باشد ، همه در ستودن و نكوهش كردن يكسانند . و هرچه به دل بازگشت كند ، آنچنان كه در ستودن گفتيم ، به مجاز نكوهيدن گفته مىشود .\r\nاما سبك شمردن و خوار كردن ، با گفتار و كردار هر دو مىباشد ؛ زيرا كسى كه براى ديگرى به پا نخيزد ، و او از كسانى باشد كه ديگران برايش به پا مىخيزند ، گفته مىشود او را سبك شمرد .\r\nاما شكنجه دادن : پس آن زيان رساندنى است كه به سزاوارى باشد ، و با سبك شمردن و خوار كردن هم همراه باشد ؛ پس با زيان بودنش از سود ، و ديگر چيزها جدا مىشود ؛ و به سبك شمردنش از دردناك كردنى ، كه خداوند برتر از همه چيز ، براى آزمودن و نيكى كردن به كسى باشد ، جدا مىگردد ؛ و با همراه بودن سبك شمردن ، و خوار كردن ، نيز ، از دردناك كردن ، جدائى مىيابد .\r\nو مىتوانى سخن كوتاه كنى و بگوئى ، شكنجه كردن ، زيانى است كه به\r\n\r\n","description":"","footnote":"","page_name":" 537 ","page_number":663},
  {"content":"\r\n\r\nسزاوارى رسانده شود ؛ زيرا زيان رساندن ، به سزا نمىباشد ، مگر با سبك شمردن و خواركردن همراه گردد ، و مىتوانى بگوئى شكنجه كردن ، زيانى است كه سبك شمردن و خوار كردن با آن همراه باشد ؛ زيرا با آن همراه نخواهد بود ، مگر آن كه سزاوارش باشند .\r\nتاوان : همان سودى است كه به سزاوارى داده شود ، و از بزرگ وانمودن و بزرگ داشتن تهى باشد .\r\nپس به سود بودن ، از آنچه سود نيست جدائى مىيابد ؛ و يا سزاوار بودنش از بخشش كردن ، جدا مىشود ؛ و بر آن‌گونه كه سخن را در آن آشكار كرديم ، به اين كه از بزرگ وانمودن و بزرگ داشتن تهى مىباشد ، از پاداش دادن جدا مىگردد .\r\nو سزاوارى ستودن ، با انجام دادن كارى كه بايد انجام گردد و با كارى كه انجام دادنش بهتر از ندادن است ، و با خوددارى كردن از كار بد ، پديد مىآيد .\r\nو جز به اين سه چيز به كارى كه انجام دادن و ندادنش برابر باشد ، و يا به انجام دادن كار بد ، سزاوارى ستودن هيچ فراهم نمىشود .\r\nسيد مرتضى - خدايش بيامرزاد - در كتاب ذخيره گفته است : هيچ كارى نيست كه با فروگذارى كردن در آن سزاوارى ستودن فراهم گردد ، مگر كار بد ، و اين سخن ، در هم شكستنى مىباشد ؛ زيرا فروگذارى كردن در پرداخت كردن هر چيزى كه بايد پرداخته شود ، اما با پرداخت كردن آن ، زيانى به بار آيد ، شايستگى ستودن ، فراهم مىشود ؛ مانند شكنجه دادن از سوى خداوند برتر از همه چيز ، و باز پرداختن وام كه هريك از ما انجام بدهد . پس آنچه را سيد مرتضى يادآور شد ، در هم شكسته مىشود .\r\nاما با فروگذارى كردن در كارى كه بايد انجام داده شود ، يا آنچه انجام دادنش بهتر از انجام ندادن است ، شايستگى ستودن فراهم نمىشود ؛ زيرا با فروگذارى كردن در كارى كه بايد انجام گردد ، سزاوارى سرزنش يافتن فراهم مىشود ، و با دست بازداشتن از كارى كه انجام دادنش بهتر از انجام ندادن است ، به مانند دست\r\n\r\n","description":"","footnote":"","page_name":" 538 ","page_number":664},
  {"content":"\r\n\r\nبازداشتن از كارى است كه انجام دادن و ندادنش يكسان است ؛ زيرا اگر با دست بازداشتن از آن شايستگى نكوهش شدن ، فراهم شود ، مىبايست كارى باشد كه بايد انجام گردد .\r\nسيد مرتضى گفته است كارى كه انجام دادن و ندادنش يكسان است ، نه از كارهائى است كه با انجام دادنش شايستگى سرزنش شدن فراهم شود ، و نه از كارهائى است ، كه با انجام ندادنش سزاوارى ستودن فراهم گردد ؛ و سخن بهتر اين است كه آنچه انجام دادن و ندادنش يكسان است ، دو بخش مىگردد ، و گفته مىشود ، پاره‌اى از آن ، كارهائى مىباشند كه با دست بازداشتن از انجام دادنش شايستگى ستودن فراهم مىشود ، و آن دريافت كردن چيزهائى است كه بايد دريافت شود ، و از دريافت كردنش زيانى به بار آيد ، بر آن‌گونه كه آشكارش كرديم ، و در آن ميان كارهاى ديگرى هست كه با دست بازداشتن از آن شايستگى ستودن فراهم نمىشود ، و آن كارهائى است كه انجام‌دادن و ندادنش يكسان است ، و زيانى هم از آن به بار نمىآيد .\r\nاز كارهائى كه بايد انجام داده شود ، سزاوارى ستودن فراهم نمىشود ، مگر هنگامى كه براى همين كه بايد انجام گردد ؛ از كسى سر بزند ، يا براى چيزىكه واجب بودنش را فراهم نموده است ، انجام گردد ؛ و كسى اين‌گونه كارها را بدين‌گونه انجام نمىدهد ، مگر كه به واجب بودنش ، يا به چيزى كه آن را واجب گردانيده است ، آگاه باشد .\r\nآيا نمىبينى اگر كسى به فراموشى آن را انجام بدهد ، سزاوار ستودن نمىشود ؛ و نيز اگر اين را شرط نمىدانستيم ، روا مىگرديد كسى براى دلخواه و خوش‌آيند خودش ، و براى سودهائى كنونى ، آن را انجام بدهد ؛ و با اين همه سزاوار ستودن گردد ؛ زيرا ، هرگاه خود انجام دادن كار شايستگى ستودن شدن را فراهم كند ، و بدون در نظر گرفتن اين باشد كه بايد انجام گردد مىبايست آهنگ كردن دلخواه و خوشى بردن از آن ، در شايسته شدن ، ستودن « 1 » اثر داشته باشد ؛ و ما\r\n\r\n\r\n","description":"","footnote":"\r\n( 1 ) لزوم قصد وجه در اين‌جا مورد تأئيد شيخ است .\r\n","page_name":" 539 ","page_number":665},
  {"content":"\r\n\r\nجز اين را مىدانيم .\r\nكارى كه انجام دادن از ندادنش بهتر است ، بايد براى بهتر بودنش انجام گردد ، تا شايستگى ستودن بدان فراهم شود ، و بايد ، براى سود كنونى ، آن را انجام ندهند .\r\nكار بد را براى همين كه بد است ، يا براى چيزى كه بدى آن را فراهم گردانيده است ، بايد انجام ندهند ، تا كه شايستگى ستودن از آن به بار آيد ، و ناگزير ، بايد از بد بودنش آگاه باشند ، و بدانند چرا اين كار بد شده است و هركارى كه با انجام دادنش شايستگى ستودن فراهم مىشود ، سزاوارى پاداش گرفتن نيز بدان فراهم خواهد شد ؛ به اين شرط ، كه در انجام دادن خود آن كار ، دشوارى باشد يا دست - آويز آن كار و آنچه بدان پيوستگى دارد ، به دشوارى فراهم گردد ، و دست‌آويز كار را و آنچه بدان ماند را ، از اين‌رو يادآور شديم ، كه اگر كسى ، با جفت خودش هم‌بستر شود ، بنابر آنچه در خبر آمده است ، سزاوار پاداش مىگردد ؛ و آن خوشى بردن بدون دشوارى مىباشد ؛ و از اين‌رو شايسته شدن پاداش در آن روا گرديده است كه خودش را از ديگرى به جز همين يك زن باز مىدارد و روگردان شدن از همبستر شدن با ديگرى ، كه نبايد با او هم‌بستر شود ، دشوار است ؛ و اگر شرط دشوارى را نمىآورديم چيزى از اين جلوگيرى نمىكرد كه براى سودها و بردن خوشىها ، شايستگى پاداش بردن ، فراهم شود ، و آنچه مىدانيم به جز اين است .\r\nو نيز شايسته شدن پاداش برابر با اين است ، كه اگر اين شايستگى نباشد ، ستم شده است ، و چنانچه شايستگى پاداش فراهم نمىشد كسى را به كار وادار كردن خوب نبود ؛ و همين كه اگر شايستگى پاداش فراهم نشود ستم‌كارى مىباشد ، به ناچار ، آشكار مىگرداند كه بايد آن كار دشوار باشد .\r\nو نيز اگر دشوارى كار در نظر گرفته نشود ، موجود بلا آغاز برتر از همه چيز ، چون كارى را كه بايد از او سر بزند ، انجام مىدهد و از آنچه بايد خوددارى كند ، آن را انجام نمىدهد ، بايستى سزاوار پاداش گرفتن شود ، همچنان كه سزاوار ستودن\r\n\r\n","description":"","footnote":"","page_name":" 540 ","page_number":666},
  {"content":"\r\n\r\nمىگردد .\r\nو دليل بر اين كه سزاوار شدن پاداش براى انجام دادن كارى كه بايد انجام گردد ، يا براى كارى كه انجام دادنش بهتر از ندادن است ، هنگامى خواهد بود كه آن كار به دشوارى انجام گردد ، اين است كه در خردها ، جدائى ميان اين نيست كه كسى را به كار دشوار وادار كنند ، يا زيان به او برسانند ، و چون زيان رساندن خوب نيست ، مگر هنگامى كه سودرسانى در آن كار باشد ؛ پس همچنان وادار كردن به كارهاى سخت هم خوب نيست ، مگر براى سود رساندن به كسى كه آن را انجام مىدهد .\r\nو اين سود ناگزير بايد بزرگ و فراوان باشد ، تا وادار كردن كسى به بر خود هموار كردن دشوارىها براى رسيدن به آن سود ، خوب باشد ؛ و اين سود از اين تهى نيست كه يا ستودن است ، و يا تاوان گرفتن است و يا پاداش دادن است .\r\nروا نيست آن سود ، ستودن باشد ؛ زيرا ، خود ستودن سودرسانى نيست ، و از شادمانى كه پيرو ستودن است ، سود برده مىشود ، و آن شادمانى كه پيرو ستودن است ، به اندازه‌اى نمىرسد ، كه با دشوارىهاى بزرگ در انجام دادن كارى كه بايد انجام گردد ، و يا دشوارىهائى كه در خوددارى كردن از كار بد است ، برابرى كند ؛ و اين از چيزهائى است كه آشكار دانسته شده است .\r\nبالاتر از آن ، شادمانى چيزى جز ، باور كردن يا دانا شدن ، و يا گمان بردن ، به رسيدن سودهائى نيست ، كه در آينده خواهد رسيد ؛ و چنانچه اين سودها از ميان برداشته شود ، هيچ شادمانى وجود نخواهد يافت .\r\nو روا نيست سودى كه مىرسد ، تاوان گرفتن باشد ؛ زيرا تاوان از بزرگ داشتن و بزرگ وانمودن تهى مىباشد ؛ و در خور چيزى كه شايسته است براى فرمانبردارى داده شود ، اين است كه با بزرگ داشتن همراه باشد .\r\nو نيز ، درخور تاوان اين است كه ، برابر با كارى كه از خود تاوان‌دهنده سر زده است ، كسى سزاوار گرفتنش شده باشد ؛ و اين شرط در اين جا درست\r\n\r\n","description":"","footnote":"","page_name":" 541 ","page_number":667},
  {"content":"\r\n\r\nنمىباشد ؛ زيرا فرمان بردن از ما سر زده است و كار خداوند برتر از همه نيست ، پس روا نمىباشد كه براى فرمانبردارى كردن ، سزاوارى گرفتن هيچ تاوانى فراهم شود ؛ و چون خداوند برتر از همه خودش كارى را كه بايد انجام داده شود دشوار گردانيده است ، و خود او هم ما را براى همين دشوار بودن كار به انجام دادنش ، وادار گردانيده است ، پس مىبايست ، سزاوارى دادن پاداش به خود او ويژگى يافته باشد ، نه ديگرى جز خود او .\r\nاكنون كه شايسته شدن پاداش پابرجا گرديد ، پس سخن درست‌تر اين است كه به حكم خرد ، نمىتوان دانست آيا پاداش هميشگى است يا پايان‌پذير است « 1 » .\r\nشكنجه دادن نيز به همين‌گونه است ، و براى دانستن اين كه سزا ديدن هميشگى است ، بازگشت سخن به شنيدنىهاى شرعى و گرد آمدن همهء مسلمانان بر يك گفتار است ، و آنچه به حكم خرد دانسته مىشود ، اين است كه رواست هميشگى و يا پايان‌پذير باشد و چون گفتيم دليلى در خرد يافت نمىشود كه هميشگى بودنش را برساند ، اكنون از خرده‌گيريهائى كه بر دليل‌هاى كسانى شده است كه مىگويند سزا دادن هميشگى است بايد جستجو كنيم .\r\nكسانى كه با ما در اين‌باره ناسازگارى دارند ، براى ثابت كردن هميشگى بودن پاداش و شكنجه چنين دليل آورده‌اند كه اين دو را با ستودن و سرزنش كردن يكسان دانسته‌اند و گفته‌اند ، همان چيزى كه شايستگى ستودن را فراهم مىكند با خود همان چيز ، سزاوارى پاداش دادنش نيز ثابت مىشود ؛ و همچنين هرچيزى كه سزاوار شدن نكوهش را پديد آورد ، شايستگى شكنجه شدن را نيز به وجود مىآورد ، و چون شايستگى ستودن و نكوهش شدن هميشگى مىباشد ، بايد كه سزاوار شدن پاداش و شكنجه نيز به مانند آن دو هميشگى باشد ، و سخن خودشان\r\n\r\n\r\n","description":"","footnote":"\r\n( 1 ) اين يكى از بحثهاى مهم كلامى است ، كه آيا ثواب و عقاب هميشگى است يا زمانش محدود است و مسألهء خلود يا عدم خلود از مسائل بزرگ مورد اختلاف ما بين فرق اسلامى است .\r\n","page_name":" 542 ","page_number":668},
  {"content":"\r\n\r\nرا به اين استوار گردانيدند كه گفتند ، از ميان رفتن يكى از اين دو ، ديگرى را هم نابود مىگرداند .\r\nآيا نمىبينى كه پشيمان شدن از فرمانبردارى ، و سزاوار شدن شكنجهء بيشتر از پاداش ، چون سزاوار بودن پاداش را از ميان مىبرند ، شايستگى ستودن را هم نابود مىگردانند ؛ و همچنين پشيمان شدن از نافرمانى ، و شايسته گرديدن پاداش بيشتر از شكنجه ديدن ، چون سزاوار بودن شكنجه را از ميان مىبرند ، سزاوار نكوهش شدن را نيز نابود مىگردانند ؛ پس بايد همگى هميشگى باشند .\r\nبه ايشان پاسخ گفته مىشود ، ما نمىپذيريم ، همان چيزى كه سزاوار شدن ستودن و نكوهيدن را فراهم مىكند ، خود آن شايستگى پاداش گرفتن و شكنجه شدن را هم فراهم كند ؛ آيا نمىبينى موجود بلا آغاز برتر از همه چيز ، براى انجام دادن كارهائى كه بايد انجام بدهد ، شايستهء ستودن هست ، اما سزاوار پاداش گرفتن نمىشود ؛ و چنانچه خداوند كه به برترى بزرگ ، از انجام دادن كار بد ، بالاتر است ، آن را انجام بدهد ، هرآينه شايستهء نكوهش شدن ، مىشود اما سزاوار شكنجه شدن نمىگردد .\r\nو پيش ابو هاشم چنين است كه اگر خداوند برتر از همه چيز ، كسى را تكليف كند و به او مهربانى نكند ، چنانچه شخص تكليف‌شونده ، نافرمانى كند سزاوار شكنجه شدن نمىگردد ، هرچند شايستهء سرزنش شدن مىگردد ، و اگر خداوند برتر از همه چيز ، به كسى كه او را تكليف كرده است ، چنين آگهى بدهد كه شكنجه‌اش را خواهد آمرزيد ، هرآينه او را به انجام دادن گناهان فريب داده است ، و اگر او نافرمانى كند ، سزاوار نكوهش شدن مىگردد ، اما سزاوار شكنجه شدن نمىگردد ؛ و اگر يكى از ما را به انجام دادن كارى كه بايد انجام بدهد ، يا به كارى كه انجام دادنش بهتر از انجام ندادن است ، بر آن‌گونه كه بر او دشوار نباشد ، فرمان بدهد ، هرگاه آن را انجام بدهد ، سزاوار ستودن مىشود و شايستهء پاداش گرفتن نمىگردد ؛ و همهء اينها مىرسانند : چيزهائى كه سزاوار شدن آنها را فراهم مىكنند يكسان نيستند .\r\n\r\n","description":"","footnote":"","page_name":" 543 ","page_number":669},
  {"content":"\r\n\r\nبالاتر از آن ، سزاوار شدن پاداش گرفتن ، به اين حاصل مىشود كه در انجام دادن كارى ، سختى وجود داشته باشد و شكنجه شدن به اين شايستگى مىيابد كه كسى كار بدى را انجام بدهد ؛ زيرا او انجام دادن كار بد را بر كارى برگزيده است ، كه در آن برايش بهره‌اى وجود داشته است ، و چون با دشوارى انجام داده مىشده است بايد آن را انجام مىداد .\r\nپس اگر بگويند : دشوار بودن كار ، در سزاوار شدن پاداش گرفتن شرط است ، و برگزيدن كار بد ، بر كارى كه در آن نيكى باشد ، نيز شرط سزاوار شدن شكنجه گرديدن است ؛ اما هيچ يك اين‌ها علت سزاوار شدن آنها نيست پس علت سزاوار شدن پاداش و ستودن هر دو يك چيز است ، و آن انجام دادن كارى است كه بايد انجام داده شود ، و همچنان علت سزاوار شدن نكوهش يافتن و شكنجه ديدن يك چيز است ، و آن انجام دادن كار بد است .\r\nخواهيم گفت : نخستين چيزى كه نادرستى اين سخن را مىرساند ، آن است كه مىشود اين قضيه بر زيانتان وارونه گردد ، و كسى بگويد آنچه را شما شرط دانستيد ما علت مىشماريم ، و آنچه را علت گفتيد ، ما شرط مىنهيم ، زيرا ناگزير همهء اينها بايد باشند پس دليلتان از كار مىافتد .\r\nسپس چنانچه روا باشد شرط سزاوار شدن ستودن ، چيز ديگرى به جز شرط پاداش گرفتن باشد ، و شرط سزاوار شدن نكوهش يافتن ، چيزى به جز شرط سزاوارى شكنجه ديدن باشد ، چرا روا نباشد ستوده شدن و پاداش گرفتن ، يكسان نباشند ، و يكى از آنها هميشگى و ديگرى پايان‌پذير باشد ؟ زيرا يكسان نبودن شرط در آنها به مانند يكسان نبودن علت در آنها مىباشد .\r\nو نيز به آنان گفته مىشود : چنانچه بپذيريم كه در علت و شرط با هم برابر باشند ؛ چرا بايد در هميشگى بودن هم برابر باشند ؟ آيا چنين نيست كه اگر هم در علت و شرط با هم برابر باشند ، در جنس و ماهيتشان با هم يكسان نيستند ؛ زيرا ستودن از جنس پاداش گرفتن نيست ، و نكوهيدن هم ، از جنس شكنجه يافتن نيست ؛ و بر اين گونه نيست كه هركس شايستهء يكى از اين دو ، باشد ، بايد سزاوار ديگرى هم باشد ،\r\n\r\n","description":"","footnote":"","page_name":" 544 ","page_number":670},
  {"content":"\r\n\r\nو چون رواست از يك روى ناهمسان باشند ، چرا روا نباشد در هميشگى بودن ، و پايان‌پذير بودن نيز ناهمسان باشند .\r\nاما اين كه گفتند : هرچيزى يكى از اين دو را از ميان ببرد ديگرى را هم نابود مىگرداند ، نخستين نادرستى اين سخن آن است كه ما نمىگوئيم : پس از آن كه موجود و ماندگار شدند يك چيز هر دو را از ميان مىبرد ، و اگر همچنين چيزى را بپذيريم ، آيا چنين نيست كه با يكسان بودن آنها ( در علت و شرط ) چنان كه آشكار كرديم ، در روىهاى ديگر ( كه يكى نبودن جنس آنها است ) ناهمسانند ، پس چرا روا نباشد كه در هميشگى بودن و پايان‌پذير بودن هم ، يكسان نباشند .\r\nو نيز بر هميشگى بودن پاداش دليل آوردند ، و گفتند : كسى كه سزاوار گرفتن آن مىشود ، از دو روى بيرون نيست : يا براى پاداشى كه در نظر گرفته شده ، اندازه‌اى از خود آن مىباشد ، و اندازه‌گيرى با زمانها در آن نيست ، و يا با اندازه‌اى از زمانها اندازه‌گيرى مىشود ، و به مانند سزاوار شدن ستودن بر انجام دادن كارى كه بايد انجام گردد ، و يا به مانند سزاوار شدن سرزنش يافتن بر انجام دادن كار بد ، و به مانند سزاوار شدن سپاسگزارى از بخششها مىباشد ، كه اندازه‌اى از خود آن در نظر گرفته نشده است .\r\nپس اگر از روى نخست باشد و سزاوار گرفتن پاداش به اندازه‌اى از خود آن گردد ، بايد درست باشد كه به يك بار آنچه را سزاوار گرديده است به او برسانند ؛ زيرا آنچه در نظر گرفته شده به اندازه‌اى از خود همان پاداش است نه ، به اندازه‌اى از زمانهائى كه در آن زمانها پاداش داده شود ، و پس از آن از او بريده شود ؛ و تكليف كردن و دست‌رس گذاشتن پاداش ، به اين‌گونه خوب نيست ؛ زيرا پاداشى كه دست رس گذاشته مىشود ، با دشوارى انجام دادن تكليف برابرى نمىكند . پس بايد بر روى دوم كه پاداش دادن ، به زمانها اندازه‌گيرى مىشود ، باشد .\r\nو چون پاره‌اى از زمانها براى گرفتن پاداش شايسته‌تر از زمانهاى ديگر نيست ، پس بايد ، سزاوارى گرفتن پاداش ، همهء زمانها را فراگير باشد .\r\nگفته‌اند : به حكم خرد مىشود كه سزاوار شدن پاداش به اندازه‌اى از همان\r\n\r\n","description":"","footnote":"","page_name":" 545 ","page_number":671},
  {"content":"\r\n\r\nخودش باشد ، جز آن كه همه را يك بار و در يك زمان ندهند ، و در زمانهاى گسترده به او برسانند تا خوشحالى او در آن زمانها بسيار گردد ؛ زيرا پاداش ، بايد بر رساترين ، و خوش‌ترين ، و سودمندترين روئى ، به تكليف شونده رسانده شود .\r\nو براى همين گفتيم ، كسانى كه سزاوار پاداش گرفتن مىشوند ، ناگزير بايد درست خرد باشند ، تا با اين گونه پاداش گرفتن بيشتر شادمان گردند ؛ و نيز گفتيم پاداش‌هائى كه در اين سراى تكليف شدن ، و در جهان ميانه از دستشان مىرود ، بايد در زمانهاى بسيارى براى آنان فزايش يابد و همه را بايد در يك زمان گرد نياورند ، كه با پايان يافتنش زندگى ، برايشان تيره نگردد .\r\nبالاتر از آن اگر همه پاداش‌ها را در يك زمان فراهم آورند ، چنانچه پاداش بسيار ، و بزرگ باشد ما نمىپذيريم كه تكليف كردن ، خوب نباشد ، و خوب نبودن آن گفتارى بدون دليل است .\r\nو نيز براى ثابت كردن بىپايان بودن پاداش چنين دليل آوردند كه گفتند ، اگر سزاوار شدن پاداش گرفتن در زمانى بريده باشد ، مىشود كه خداوند برتر از همه چيز بخشش را هميشگى گرداند و با هميشگى بودنش از آنچه سزاوار گرديده بيشتر بخشش خواهد شد ، و چنين چيزى روا نمىباشد .\r\nگفته خواهد شد : بخشش كردن از پاداش دادن به كم و بيش بودن آن جدا نمىگردد ، بلكه به اين از هم جدا مىشوند ، كه پاداش همراه با بزرگ وانمودن و بزرگ كردن پاداش‌گيرنده است و بخشش كردن ، از آن تهى مىباشد ؛ و براى همين است كه بايد هرپاره‌اى از پاداش از هرپاره‌اى از بخشيدن جدا باشد ، و از آن جدا نمىشود ، مگر به همان چيزى كه يادآور شديم و گفتيم پاداش ، همراه با بزرگ داشت مىباشد ، پس هميشگى بودن و پايان‌پذير بودنش ، كارى به اين ندارد .\r\nبالاتر از آن اگر بيشتر شدن بخشش ، از پاداشى كه سزاوار گرديده است ، بد باشد بايد بخشش كردن هميشگى هم بد باشد ؛ زيرا بنابراين بخشيدن ، با پاداش دادن\r\n\r\n","description":"","footnote":"","page_name":" 546 ","page_number":672},
  {"content":"\r\n\r\nبرابر مىباشند با آن كه همگى برانيم كه بخشش كردن هميشگى خوب است ، پس روئى براى اين سخن نخواهد بود ، به جز همان كه ما گفتيم .\r\nبالاتر از آن كمترين پاداشى كه سزاوارى پيدا مىكند ، يك پاره از آن است ، كه برابر با يك فرمانبردارى باشد ، پس چگونه مىتوان گفت ، بخشش كردن كمترين پاداش هم ، خوب نيست ؛ زيرا از يك پارهء چيزى كمتر يافت نمىشود .\r\nپس اگر بگويند : كسى كه به او تكليف داده مىشود ، به يك فرمانبردارى تكليف داده نمىشود ، بلكه به فرمانبرداريهاى بسيارى كه دانستنىها و جز آن باشند ، تكليف داده مىشود ، و پاداش همه اينها بسيار و بزرگ است و هرچيزى بدين گونه باشد ، بخشش كردن در آن نمىباشد .\r\nگفته خواهد شد : اين سخن ، نادرست است ؛ زيرا تكليف كردن ، همهء فرمانبرداريها را به خودى خود فرا مىگيرد ، و چيزى كه خوبى تكليف كردن به آن را پديد مىآورد ، به چيز ديگرى جز آن ، وابستگى نمىيابد ؛ و چون با هريك فرمانبردارى ، دادن يك پاره از پاداش ، كه دست‌رس گذاشتن بزرگتر از آن خوب است ، سزاوارى مىيابد ، و بخشش كردن مانند آن يك پاره هم خوب است ، پس آنچه گفتند از درستى خواهد افتاد .\r\nو نيز دليل ديگرى كه براى هميشگى بودن پاداش ، آورده‌اند ، اين است كه پايان‌پذير بودنش ، به تيره شدن پاداش و آميخته بودنش با زيانها مىكشاند ؛ زيرا پاداش‌گيرنده ، هرگاه روا بداند كه پاداش او بريده گردد ، اندوه و افسوسى به او مىپيوندد ، و چگونگى پاداش‌گيرندگان را از ميان مىبرد .\r\nپاسخ گفته خواهد شد : خداوند برتر از همه چيز پاداش‌گيرندگان را از انديشه كردن در پايان‌پذير بودن پاداش ، مىگرداند . و به خوشىهاى بزرگى كه اكنون در آن هستند ، آنان را سرگرم مىكند ، تا پايان‌پذير بودنش را به ياد نياوردند .\r\nو همانا ما بسيارى از دنياداران را ديده‌ايم خوشىهائى كه در آن به سر مىبرند ، آنان را از انديشه كردن در پايان‌پذير بودن اين خوشىها ، به مرگ يا جز آن ، وا مىدارد با آن كه خردشان هم درست است ؛ پس مانند همين سخن ، در مردم جهان پسين\r\n\r\n","description":"","footnote":"","page_name":" 547 ","page_number":673},
  {"content":"\r\n\r\nناپذيرفتنى نمىباشد .\r\nبالاتر از آن بسا شود ، مردم بهشت بدانند كه فرزندان و دوستانشان در آتش شكنجه مىبرند ، پس سزاوار خواهد بود ، كه خوشى آنان به همين تيرگى يابد ؛ زيرا آدمى بودن آنان همين را فراهم مىكند .\r\nو همچنين كسانىكه در گرفتن پاداش ، كم‌پايه‌اند ، و ديگرى را كه پايه‌هاى بسيارى از او بالاترند ، مانند پيمبران و پيشوايان ؛ درود بر ايشان بادا ، و صديقان را بنگرند مىبايست خوشىهائى كه در آنند برايشان تيره گردد ؛ زيرا در اين جهان به همين گونه است ، و پاسخى از اين ندارند ، مگر همان كه ما گفتيم ، كه خداوند برتر از همه چيز آنان را از انديشه كردن در اين ، روگردان مىكند .\r\nپس اگر بگويند : به هيچ يك از اينها دردناك نمىشوند ؛ زيرا مىدانند ، به همين اندازه را سزاوارند .\r\nما نيز مانند همين را در سزاوار بودن پاداش ، خواهيم گفت هرچند پاداش پايان‌پذير باشد .\r\nبالاتر از آن آميخته نبودن پاداش با تيرگىها را ، همانا از راه شنيدنىها مىدانيم و پيش ما در خرد چيزى نيست كه آن را برساند ؛ زيرا پاداش به بزرگ بودن و فراوانيش ، و به اين كه با بزرگ نماياندن و بزرگ كردن تكليف‌شونده همراه باشد ، با دشوارىهاى تكليف انجام دادن ، برابرى مىكند ، هرچند ، چيزهاى ديگرى را هم ، در ميان داشته باشد ، و ما از راه گرد آمدن همهء مسلمانان دانسته‌ايم كه جز بزرگ وانمودن و بزرگ داشتن ، بايد چيز ديگرى در آن نباشد ؛ و سخن ما در اين است كه خرد به چه چيز ، حكم‌فرما ، مىباشد .\r\nاما سرزنش شدن به انجام دادن كار بد و يا به فروگذارى كردن در كارى كه بايد انجام گردد ، سزاوارى مىيابد ؛ زيرا كارهاى ديگر كه جز اين دو باشند ، يا بايد ، انجام گردند ، و يا كارهائى هستند كه انجام دادنش بهتر از ندادن است ؛ و به انجام دادن كارى كه انجام دادن و ندادنش يكسان است ، به هيچ يك از اينها سزاوارى سرزنش يافتن ، پديد نمىآيد .\r\n\r\n","description":"","footnote":"","page_name":" 548 ","page_number":674},
  {"content":"\r\n\r\nو كسى كه كار بد انجام مىدهد ، يا در انجام دادن كارى كه بايد انجام گردد ، فروگذارى مىكند ، سزاوار سرزنش نمىشود ، مگر پس از آن كه به اين دست داشته باشد كه خود را از آن نگهدارى كند ، به اين كه بداند كدام كار بد است ، و كداميك را بايد انجام داد ، يا بر دانا شدن به آن دست داشته باشد .\r\nو ميان مردم كسانى هستند كه مىگويند : جز بر انجام دادن كار بد ، سزاوارى سرزنش شدن ، پديد نمىآيد ، و گفتند كسى كه در انجام دادن كارى كه بايد انجام گردد ، فروگذارى مىكند ، بايد ، دست باز داشتن از كارى از او سر بزند كه دست باز داشتن از آن ، سزاوارى سرزنش شدن را پديد مىآورد ، تا با اين دست‌باز داشتن ، سزاوار سرزنش گردد « 1 » و سخن درست براى شناساندن كارى كه بايد انجام گردد ، همان است كه پيش از اين ياد گرديد ؛ و گفته شد ، كارى كه بايد انجام گردد ، آن است كه با فروگذارى كردن در آن بر پاره‌اى از روىها سزاوار سرزنش گردند ، زيرا بدى دست بازداشتن از آن ، از اين پيروى مىكند كه آن كار بايد انجام گردد ؛ پس واجب بودن كارى كه بايد انجام گردد ، ريشه و پايه است ، و آنچه آنان يادآورى كردند ، و آن را پايه نهادند ، به اين مىكشاند كه واجب بودنش ، به بد بودن دست بازداشتن از آن ، وابستگى داشته باشد ، و بدى دست بازداشتن از آن هم به واجب بودنش وابستگى داشته باشد ، و از اين برمىآيد كه هريك به ديگرى وابستگى داشته باشند .\r\nبالاتر از آن ميان كارهائى كه بايد انجام داده شوند ، چيزهائى هست كه هيچ دست بازداشتن ندارند ؛ و نيز در كارهاى موجود بلاآغاز برتر از همه چيز كارى نيست\r\n\r\n\r\n","description":"","footnote":"\r\n( 1 ) اختلافى كه در اين جا هست اين است كه آيا وجوب ، پايه و ريشهء تكليف است ، يا حرمت پايه و اصل است ، و شيخ بر آن است كه وجوب اصل است ، زيرا دست بازداشتن از خواندن نماز براى اين حرام است كه خواندنش واجب است ، و نيز كسى كه مجوزى براى قتلش نيست ، براى اين كشتنش حرام است كه دست بازداشتن از كشتنش واجب است . به عبارت ديگر آيا مهمتر اين است كه بايد بديها را بر طرف نمود تا خوبى از آن پديد آيد ، يا بايد خوبيها را انجام داد ، تا بديها از ميان برود .\r\n","page_name":" 549 ","page_number":675},
  {"content":"\r\n\r\nكه از آن دست بازداشتنى باشد ؛ هرچند كه بايد آنها را انجام بدهد « 1 » .\r\nبالاتر از آن گاهى كسانى هستند كه مىدانند ، كارى را بايد انجام بدهند ، هر چند نمىدانند ، دست بازداشتن از آن بد است ؛ و اگر بر آن گونه باشد كه ايشان گفتند ، بايد اين سخن درست نباشد .\r\nپس اگر از كسى بخواهند كه سپرده‌اى را باز پس بدهد ، و او بداند آن را باز پس نداده است ، و آن سپرده هنوز در جاى خود مانده باشد ، ما مىدانيم كه بايد آن را باز پس بدهد ، هرچند نمىدانيم او از كارى دست باز داشته است ، و دست بازداشتن از آن كار بدى بوده است ، و اگر هم بدانيم ، دست بازداشتن از او سر زده است ، از دليلى آن را به دست آورده‌ايم ، اما اين كه بايد سپرده را باز پس بدهد بدون دليل و آشكار دانسته مىشود و دانستن اين كه كار دست بازداشتن از او سر زده است هرچه باشد از دليل دانسته خواهد شد .\r\nدست باز داشتن از كار ، و كارى كه از آن دست بازداشته مىشود شرطهائى دارند « 2 » :\r\nيكى اين كه سر زدن كار و دست بازداشتن از آن هر دو از يك نفر سرزدنى باشد .\r\n\r\n\r\n","description":"","footnote":"\r\n( 1 ) اشاره به همان سخنى است كه در فصل قدرت گذشت و شيخ در آنجا گفت ، قدرت در مورد خداوند امكان انجام دادن و انجام ندادن كار نيست ؛ بلكه به معنى امكان عام است كه از انجام دادن كار ، محالى لازم نيايد ، هرچند انجام شدنش قطعى و مسلم باشد و امكان ترك در كارهاى خداوند وجود ندارد . اما پاره‌اى از كارهاى مردم كه ترك برايش قابل تصور نيست كارهاى تسبيبى است كه با موجود شدن سبب و نبودن مانع ، آن كار قابل ترك نخواهد بود ؛ چه آن كار ماقبل كه سبب سر زدن كار بعد از آن مىشود ، كار خود شخص يا كار ديگرى باشد .\r\n( 2 ) اين عبارت ترجمهء اين دو كلمه است : الترك و التروك ، و خلاصه مطلبى كه ذكر مىشود اين است كه فعل و ترك به معنى سر زدن و سر نزدن كارى نيست كه يكى وجودى و ديگرى عدمى و نقيض يكديگر باشند بلكه فعل و ترك به مانند علم و جهل مركب و مانند بينايى و كورى است كه هردو وجودى و ضد ديگر مىباشند .\r\n","page_name":" 550 ","page_number":676},
  {"content":"\r\n\r\nديگر آن كه اين دو كار در يك زمان انجام‌دادنى باشند .\r\nسوم آن كه اين دو كار با داشتن توانائى بر آن انجام گردند ؛ و اين دو كار ضد يكديگر هم باشند . و هريك از آن دو ، آغاز كردن به كارى باشند ؛ و چنانچه بخواهى سخن كوتاه كنى خواهى گفت ؛ شناساندن دست بازداشتن از كار ، اين است كه انجام دادنش با توانائى آغاز گردد ، و به جاى ضد ديگرى سر بزند كه آن هم بر همين گونه آغازشدنى مىباشد .\r\nپس اين كه گفتيم ، به جاى ضد ديگر از شرط كردن اين كه هردو در يك زمان انجام‌شدنى باشند ، بىنياز مىگرداند ؛ زيرا اگر دو كار در دو زمان سر بزنند ، گفته نمىشود يكى به جاى ديگرى انجام گرديد ؛ زيرا كارى كه در يك هنگام ، سر بزند ، از انجام شدن كارى جز آن ، در زمان ديگر جلوگيرى نمىكند ؛ هرچند آن دو كار ، ضد يكديگر باشند .\r\nو درخور دست باز داشتن از كار ، و كارى كه از آن دست بازداشته مىشود ، اين است كه انجام دادن كار ، و دست بازداشتن از آن ، هردو به وجود نيايند .\r\nو اين كه گفتيم ، دست بازداشتن از كار ، با توانائى آغاز شود ، از شرط كردن اين كه با ميانجى نشدن كار ديگر انجام گردد ، بىنياز مىگرديم ؛ زيرا هيچ كارى ، با توانائى ، آغاز نمىگردد ، جز آن كه بدون ميانجى شدن كار ديگر سر زده باشد .\r\nو نيز به همين كه گفتيم با توانائى آغاز گردد ، از اين بىنياز گرديديم كه بگوئيم . با اندامى كه توانائى انجام دادن ضد ديگر در آن هست بايد انجام گردد ؛ زيرا هيچ كارى با توانائى آغاز نمىشود مگر آن كه با همان اندامى كه توانائى در آن هست انجام مىشود .\r\nو باز همين كه گفتيم با توانائى آغاز گردد از اين بىنيازمان مىگرداند كه شرط كنيم انجام‌دهندهء هردو ضد يكى باشد ؛ زيرا اين كه گفتيم ، به جاى ضد ديگر ، درست نمىشود ، مگر اين كه اندام توانائى يكى باشد و هردو كار از يك شخص توانا سر بزند ؛ پس كارهائى كه با يك توانى سر مىزنند و ضد يكديگرند ، و هريك\r\n\r\n","description":"","footnote":"","page_name":" 551 ","page_number":677},
  {"content":"\r\n\r\nآنها به جاى ديگرى در يك جا انجام مىگردند ، به مانند فراهم بودن و پراكنده بودن ، به جنبش درآمدن و در جاى ماندن ذرات ماده است ، ( كه اكوان گفته مىشوند ) .\r\nو نمونهء كارهائى كه ضد يكديگرند و يك نفر با همهء هستى خود آن را انجام مىدهد ، خواستن و نخواستن است ؛ زيرا هرگاه ، يكى از ما در پاره‌اى از دلش ، يك خواستن را پديد آورد ، اين خواستن به جاى ضدش كه نخواستن است ، پديد آورده شده است ؛ و آن ضد ديگر كه نخواستن است ، و دست باز داشتن از خواستن است ، هرچند در جاى ديگرى از دلش پديد آورده شده است اما به اين نبايد نگريست كه توانائى بر دست باز داشتن از يك كار ، با توانائى بر انجام دادن همان كار يكى باشد ؛ زيرا آن توانائى كه خواستن در يك پاره از دل ، از آن سر مىزند ، به جز آن توانائى مىباشد كه نخواستن ، در پارهء ديگرى از دل ، با آن پديد مىآيد ؛ هرچند خواستن دست باز داشتن از همان نخواستن است .\r\nو بنابر آنچه آشكار كرديم ، دست بازداشتن از كار ، در ميان كارهاى خداوند برتر از همه چيز ، يافت نمىشود ؛ زيرا ما شرط كرديم كه دست بازداشتن ، بايد با توانائى آغاز شده باشد ، و در دست بازداشتن از كارهائى كه با ميانجى شدن كار ديگرى سر بزند ، نمىآيد ؛ زيرا گفتيم ، دست بازداشتن از كار ، و كارى كه از آن دست باز داشته مىشود ، بايد هريك از آنها با همان توانائى بر انجام دادنش آغاز گردند و اين شرط از آن جلوگيرى مىكند كه دست بازداشتن از كار ، در كارهائى پديد آيد كه با ميانجى شدن كار ديگر انجام مىگيرند ، و يا از كارهائى باشند كه پاره‌اى از ميانجى شدن كار ديگر ، و پارهء ديگرش بدون ميانجى شدن كار ديگر انجام گيرد .\r\nو دليلى كه مىرساند ، با كوتاهى كردن در كارى كه بايد انجام گردد سزاوارى سرزنش شدن پديد مىآمد اين است ، كه خردمندان هركسى را سپرده‌اى پيش او باشد و آن را از او بخواهند ، و با نداشتن بهانه‌هائى آن را پس ندهد ، او را سرزنش مىكنند و هرچند ، چيزى جز اين را ندانسته باشند ، و از انجام دادن كار\r\n\r\n","description":"","footnote":"","page_name":" 552 ","page_number":678},
  {"content":"\r\n\r\nو دست بازداشتن از آن ، و از چيزهاى ديگر ، بىخبر باشند ؛ پس بايد براى خوبى سرزنش كردن همين بس باشد .\r\nو آنچه گفتيم به اين دليل آشكار مىشود كه پى بردن به خوبى يا بدى كارها ، پيرو آگاه بودن از چيزى است ، كه داراى خوبى و يا بدى مىباشد ، چه شناسائى به هم پيچيده يا از هم جدا به اين داشته باشند « 1 » .\r\nپس اگر چنين نباشد كه پس ندادن سپرده ، خوبى سرزنش كردن را به وجود مىآورد مىبايست با دانا بودن به آنچه ياد كرديم ، سرزنش كردن او خوب نباشد و مىبايست ما به خوبى سرزنش كردن آگاه باشيم و به چيزى كه خوبى آن را پديد مىآورد دانا نباشيم ، و چنين چيزى نادرست است .\r\nدليلى كه پرده از درستى اين سخن بر مىدارد ، آن است كه هرگاه بدانيم او كار بدى انجام داده است و آگاه باشيم كه براى انجام دادن آن سزاوار سرزنش شدن گرديده است ، بدون شك خواهيم دانست كه همان انجام دادن كار بد ، سزاوار شدن سرزنش شدن را برايش فراهم كرده است ، نه چيز ديگر ، پس دربارهء كسى كه در انجام دادن كارى كه بايد انجام بدهد كوتاهى كرده است ، همين را مىگوئيم .\r\nپس اگر بگويند : آيا چنين نيست كه اگر پيمبر بر او و خاندانش درود بادا ، آگاهى دهد كه زيد سزاوار سرزنش شدن است با آگاهى دادن او خواهيم دانست كه سرزنش كردنش خوب است هرچند ندانيم ، چه چيز او را سزاوار سرزنش شدن گردانيده است ، پس چگونه مىشود آنچه را گفتيد درست باشد .\r\nخواهيم گفت : ما از راست‌گفتارى پيمبر درود بر او بادا ، دانسته‌ايم :\r\nچيزى در كارش وجود دارد كه او را سزاوار سرزنش شدن گردانيده است ؛ و همچنان است اگر پيمبر ، بر او دورود بادا ، دربارهء مردى بگويد او چون كار بد\r\n\r\n\r\n","description":"","footnote":"\r\n( 1 ) از اين سخنان بر مىآيد كه خوبى و بديهاى حقيقى علت امرونهىهاى شرعى است نه آن كه خود امرونهى منشأ تكليف باشد .\r\n","page_name":" 553 ","page_number":679},
  {"content":"\r\n\r\nكرده است سزاوار سرزنش شدن است ؛ زيرا مىدانيم او كار بد كرده است ، هرچند ندانيم كار بد او چه بوده است .\r\nپس اگر بگويند : ما نيز انجام ندادن كارى را كه بايد از او سر بزند نشان اين مىدانيم كه او كار بدى كرده است ، و تا همين اندازه مىدانيم كه انجام دادن كار بد او را سزاوار سرزنش شدن گردانيده است .\r\nگفته خواهد شد ، اگر كار بر اين گونه باشد ، بايد پذيرفت كه هركس نداند ، انجام ندادن كار واجب نشان كار بد كردن است ، بايد از اين هم آگاه نباشد ، كه خوبى سرزنش كردنش ، براى اين است كه او كار واجب را انجام نداده است ؛ و از اين برمىآيد كه تودهء مردم و بسيارى از دانشمندان ندانند ، سرزنش كردن چنين كسى خوب است ؛ زيرا بيشتر مردم از آنچه گفته شد آگاه نيستند .\r\nو نيز از اين كه مىدانيم ازهر خردمندى خوب است ، شايسته بودن سرزنش شدن را به اين وابسته گرداند كه شخص توانائى ، كارى را كه بايد از او سر بزند ، انجام نداده است ، درستى آنچه گفته شد بر مىآيد ؛ زيرا كسى كه از او پس دادن سپرده‌اى را خواستار شده‌اند و او آن را هنوز پس نداده است ، و همهء شرطها براى پس دادن آن سپرده فراهم بوده است ، مردم او را بر پس ندادن آن سپرده سرزنش مىكنند ، و مىگويند . او سپرده را پس نمىدهد ، و همچنين مىگويند ، نمازى را كه بايد بخواند نخوانده است ؛ و اگر انجام ندادن كارى كه بايد انجام گردد ، سزاوار شدن سرزنش را پديد نمىآورد ، بايستى وابسته دانستن خوبى سرزنش شدن به انجام ندادن آن كار واجب ، نيز خوب نباشد ؛ آن چنان كه وابسته دانستن سرزنش شدن را به كارهاى ديگرى كه با انجام دادنش سزاوارى سرزنش شدن حاصل نمىشود ، خوب نمىباشد .\r\nپس اگر بگويند : وابسته دانستن سرزنش را به انجام ندادن كارى كه بايد انجام گردد براى اين خوب است كه هركس آن كار را انجام ندهد ناگزير ، كار بدى كرده است .\r\n\r\n","description":"","footnote":"","page_name":" 554 ","page_number":680},
  {"content":"\r\n\r\nگفته خواهد شد : ما آشكار كرديم كه خردمندان هرگاه بدانند كارى را كه او بايد بكند ، انجام نداده است ، انجام‌دهندهء هيچ كار بدى نمىشناسندش و با اين همه سرزنش كردن او را به اين وابسته مىدانند ، كه آنچه را بايد بكند ، انجام نداده است ؛ و اگر روا مىبود كه سزاوار سرزنش شدن براى سر زدن كار بد از او باشد ، بايد روا گردد كه بگويند انجام‌دهندهء كار بد را براى اين سرزنش مىكنند كه در آنچه بايد بكند ، كوتاهى كرده است . پس سرزنش شدن به كوتاهى كردن در كارى كه بايد بكند ، وابستگى يافته است ، نه به انجام دادن كار بد ، و چنين گفتارى نادرست مىباشد ، و هرسخنى هم به اين گفتار بكشاند ، آن هم نادرست مىباشد « 1 » .\r\nو آنان نمىتوانند بگويند ، خردمندان دربارهء كسى كه آنچه را بايد بكند انجام نداده باشد ، مىگويند ، او بد كرد و ستم نمود . و از اين بر مىآيد كه او كار بدى كرده است .\r\nزيرا اين سخن از آنجا درست نيست ، كه او از اين‌رو كار بدى انجام داده است كه آنچه را بايد بكند و سپرده را كه بايد پس بدهد ، پس نداده است ، پس از كجا بر مىآيد كه بد كردن او به جز انجام دادن كارى ، چيزى ديگر ، نيست .\r\nبالاتر از آن ايشان دربارهء كسى كه كار بدى را انجام داده باشد ، مىگويند او داد نداده است و دادگرى ننموده است ؛ پس مىبايست همين سخن بر آن دليل باشد كه آنچه را بايد بكند ، انجام نداده است ؛ و بايد از اين بر آيد ، كه او كارى را كه بايد بكند انجام نداده است .\r\n\r\n\r\n","description":"","footnote":"\r\n( 1 ) خلاصهء سخن اين است كه بنابر آنچه گذشت دو چيز سبب شايستگى سرزنش كردن كسى مىشود ، يكى انجام دادن كار بد و ديگرى كوتاهى كردن در كارى كه بايد انجام گردد ، و بنابر آنچه از سخن مدعى برآمد لازم مىآيد كه سرزنش شدن فقط بر انجام ندادن كار واجب باشد و اين ، هم بر خلاف مدعاى مخالفين است و هم بر خلاف گفتهء ما ، زيرا آنان جز انجام دادن كار بد چيزى را علت سرزنش نمىدانند و ما هم دو چيز را سبب استحقاق سرزنش شدن مىدانيم ، نه يكى را .\r\n","page_name":" 555 ","page_number":681},
  {"content":"\r\n\r\nو نيز دليل ديگرى كه درستى اين سخن را مىرساند آن است كه موجود بلاآغاز برتر از همه چيز ، اگر پاداش ندهد ، و مهربانى نكند ، سزاوار نكوهش شدن مىگردد ، و دست بازداشتن از كار ، بر او روا نمىباشد « 1 » پس مىبايست چيزى كه سزاوارى نكوهش شدن را برايش پديد مىآورد همين باشد كه او آنچه را بايد بكند انجام نداده است .\r\nپس اگر بگويند : چنانچه او پاداش ندهد ، تكليف كردنش بد است .\r\nگفته خواهد شد : تكليف كردن پيش از پاداش دادن بوده است و كار خوبى از او سر زده است و چگونه مىشود پس از آن بد گردد .\r\nپس اگر بگويند : تكليف كردن هنگامى خوب است كه تكليف‌كنندهء برتر از همه چيز بداند ، هرگاه تكليف‌شونده فرمانبردارى كند ، به او پاداش خواهد داد ، و پس از آن كه فرمانبردارى كرد و پاداش به او نداد ، چنين بر مىآيد كه او هنگامى كه تكليف مىكرده است نمىدانسته است ، اگر تكليف‌شونده فرمانبردارى كند گرفتن پاداش را پابرجا كرده است . پس تكليف كردن او ، در همان هنگام ، بد بوده است ؛ زيرا شرطى را كه خوبى تكليف كردن را فراهم مىكند ، از همان آغاز ، نداشته است .\r\nگفته خواهد شد : در خور كسى كه كارى را بايد بكند ، و آن را انجام ندهد ، اين است كه هم‌اكنون ، سزاوار نكوهشى گردد ، كه از آن پيش سزاوارش نبوده است ، و اگر چنين باشد كه آنان گفتند هنگامى كه خداوند برتر از همه چيز ، پاداشى را كه بايد بدهد ، ندهد ؛ و كارى را كه بايد بكند نكرده باشد با آن كه در آنچه بايد بكند كوتاهى كرده است ، مىبايست سزاوار نكوهش شدن نگردد ، و خود تكليف كردن پرده از اين بر مىدارد كه سزاوار نكوهش شدن مىگردد ، و سزاوار نكوهش نشدن شكستن چيزى است كه در خردها جاىگزين شده است ، و آن اين\r\n\r\n\r\n","description":"","footnote":"\r\n( 1 ) در سخنان گذشته و زيرنويس آن گفته شد كه كار خداوند مردد ما بين شدن و نشدن نيست ، بلكه يا انجام دادن كارى برايش حتمى است و يا انجام ندادن آن حتمى است .\r\n","page_name":" 556 ","page_number":682},
  {"content":"\r\n\r\nاست كه هركس كارى را كه بايد بكند انجام نداده باشد در همان هنگام سزاوار نكوهش مىگردد ؛ و گفتگو كردن در اين ، برابر و مانند ناسازوارى كردن در سزاوار شدن نكوهش يافتن است با فروگذارى كردن در كارى كه بايد انجام داده شود .\r\nدليل ديگر بر اين كه كوتاهى كردن در كارى كه بايد انجام گردد ، سزاوارى سرزنش شدن را پديد مىآورد ، اين است كه ثابت گرديد ، هركسى توانا بر انجام دادن كارى باشد مىتواند آن كار را انجام ندهد و از انجام دادن آن هم دست باز ندارد « 1 » و با اين همه هنگامى كه در انجام دادن كارى كه بايد آن را بكند كوتاهى نمايد سرزنش كردنش خوب است ، پس چيزى به جاى نمىماند جز آن كه گفته شود ، سزاوار شدن سرزنش يافتن براى اين است كه آنچه را بايد انجام بدهد انجامش نداده است .\r\nو دليلى كه مىرساند ، رو است شخص توانا از انجام دادن كارى و دست بازداشتن از آن هردو تهى بماند ، اين است كه هريك از ما بر انجام دادن كارى توانا باشد اگر چنين مىبود ، كه از انجام دادن آن و دست بازداشتن از آن تهى نماند .\r\nمىبايست تهى نماندنش از اين دو ، به توانا بودنش بازگشت كند ، و از اين بر مىآيد كه خداوند برتر از همه چيز ، نيز از انجام دادن و ضدش كه دست بازداشتن از كار است ، جدا نگردد ، و آنچه دانسته شد . به جز اين است .\r\nزيرا با آن كه مىشود جنبش يا ضدش را كه در جاى ماندن است در ما پديد آيد خداوند برتر از همه چيز ، نه جنبش را در ما پديد مىآورد و نه ضد آن را در ما موجود مىگرداند .\r\nو نيز مىبايست پيش از آن كه آفريدگان را بيافريند ، ضد آفرينش را پديد آورده باشد ، و به همين گونه ، بايد بدانجا برسد ، كه در گذشته‌هاى بلاآغاز ، انجام\r\n\r\n\r\n","description":"","footnote":"\r\n( 1 ) براى درك اين عبارت بايد به مطالب گذشته رجوع كرد كه سه حالت براى كارها پيدا مىشود : انجام دادن ، انجام ندادن و ترك كردن يعنى ايستادگى كردن بر انجام ندادن كار .\r\n","page_name":" 557 ","page_number":683},
  {"content":"\r\n\r\nدهندهء كارها باشد ، و اين درست نيست .\r\nو آنچه گفته شد بر خلاف سخن آن كسى است كه مىگويد ، هركس با صفت توانائى زايد بر ذات توانا باشد ، هرگاه كارى را بدون ميانجى شدن كار ديگر انجام بدهد ، از انجام دادن آن ، و ضدش ، تهى نمىماند ؛ اما اگر كارى باشد كه با انجام دادن كار ديگر ، انجام داده شود ، روا دانسته است كه از هر دوى آنها تهى بماند « 1 » .\r\nپس اگر بگويند : چرا گمان مىبريد كه اگر كسى از انجام دادن كارى و دست بازداشتن از آن تهى بماند مىبايست به توانا بودنش بازگشت كند و آيا روا نيست ، به توانائى يا به جائى كه توانائى در آن است باز گردد ؟\r\nخواهيم گفت : درستى سر زدن كار از كسى بدون شك به توانا بودنش باز مىگردد ، و اين كه يكى از دو ضد را كه بر آن توانا مىباشد مىبايست انجام بدهد اثرى است افزون بر درستى انجام دادن كار ، پس مىبايد اين اثر به چيزى بازگشت كند ، كه درستى انجام دادن كار به آن باز مىگردد ، و آن توانا بودن آن كس است ، و از اين بر مىآيد كه همهء توانايان در اين اثر برابر مىباشند .\r\nو اگر اين اثر به توانائى باز گردد بايد كارى كه با ميانجى شدن كار ديگر سر مىزند با كارى كه بدون آن انجام مىگردد ، هردو در اين اثر برابر باشند ، زيرا اين دو كار با هم از كارهائى هستند كه با توانائى انجام مىگردند .\r\nو اگر اين اثر به جائى كه توانائى در آن موجود است باز گردد ، مىبايست همان كه گفتيم نيز درست باشد ؛ زيرا جائى كه توانائى در آن موجود است ، گاهى جاى توانائى بر انجام دادن كارهائى است كه با ميانجى شدن كار ديگر انجام مىگردد همچنان كه كارهاى بدون توسط كار ديگر هم با آن انجام داده مىشود .\r\nو نيز اين كه مىدانيم مردم در خانه‌هاشان و بازارهاشان كارهائى انجام مىدهند\r\n\r\n\r\n","description":"","footnote":"\r\n( 1 ) كار بىواسطه را كه مانند حركت دادن دست‌وپا باشد بالمباشره و كار باواسطه را كه مانند حركت دادن چيزهاى ديگر بتوسط حركت دادن دست و پا باشد كار « متولد » مىنامند .\r\n","page_name":" 558 ","page_number":684},
  {"content":"\r\n\r\nكه ما نه انجام شدن آن كارها را مىخواهيم و نه تا خواهان آن هستيم اين‌را مىرساند كه هركس بر انجام دادن كارى و بر دست باز داشتن از آن توانا مىباشد روا خواهد بود از هردو تهى بماند .\r\nپس اگر بگويند : در اين جا رويدادهاى ديگرى هست كه ضد اين هردو مىباشند .\r\nگفته خواهد شد : اگر رويدادهاى ديگرى ، ضد اين دو يافت مىشدند ، مىبايست ، هركسى خودش را چنين بيابد ، كه آن رويدادها در او وجود دارند .\r\nهمچنان كه هريك از ما خودش را داراى يكى از اين دو ضد مىيابد ؛ و آنچه مىدانيم به جز اين است .\r\nبالاتر از آن ، تهى بودن شخص توانا از انجام دادن كار ، و ضد آن كار ، به انگيزه‌هاى او وابستگى دارد ، پس اگر انگيزه‌اى برايش نباشد ، كه كارى را يا ضد آن كار را انجام بدهد ، با دانا بودنش بر آنها ، روا نمىباشد كه يكى از آن دو را انجام بدهد ؛ و چنانچه انگيزه‌هايش ، به انجام دادن يكى از آن دو ، استوار گردد ، ناگزير آن را انجام خواهد داد .\r\nاما هركس كارى را كه بايد انجام بدهد ، آن كار از او سر نزند ، و كار بدى را هم كه دست بازداشتن از آن كار است انجام داده باشد ، بر هر دو روى با هم ، سزاوار سرزنش شدن مىگردد « 1 » زيرا هريك از آن دو سزاوارى سرزنش شدن را پديد مىآورند ، و روا نمىباشد كه به يكى از آن دو به جز ديگرى سزاوارى سرزنش شدن را ، پديد آورد .\r\nاما در اين كه براى دست بازداشتن از آن آيا سرزنش شدن او ، دو چندان بالا مىرود يا بيشتر نمىشود ، بايد در آن نگريست ؛ پس اگر كسى كه در انجام دادن كارى\r\n\r\n\r\n","description":"","footnote":"\r\n( 1 ) زيرا دو چيز تحقق يافته است ، يكى انجام ندادن كارى كه بايد انجام گردد و آن نقيض انجام دادن و سلب بسيط است ، ديگرى دست بازداشتن از آن كه ترك واجب و ضد انجام دادن و مركب از جبهء سلبى و ثبوتى با هم است و در مباحث فلسفى به مقوله ان لا يفعل تعبير مىشود .\r\n","page_name":" 559 ","page_number":685},
  {"content":"\r\n\r\nكه بايد بكند كوتاهى نموده است ، بر كوتاهى نكردن در آن ، دست‌يابى پيدا نمىكرده است مگر به اين كه از انجام دادن آن دست باز بدارد ، مانند اين كه خانه‌اى به ستم گرفته شده باشد ، و كسى در آن خانه مانده باشد ، پس او بر بيرون رفتن از آن خانه دست‌يابى ندارد ، مگر به اين كه در همان كارى كه بايد آن را انجام بدهد ، كوتاهى كند و كار بدى را كه ماندن در آن خانه يا جز ماندن است « 1 » انجام بدهد ، پس كسى كه بدين گونه باشد ، براى كوتاهى كردن در كارى كه بايد انجام بدهد ، و براى دست بازداشتن از آن ، با هم سزاوار سرزنش شدن و شكنجه ديدن مىشود ، و سزاوارى سرزنش يافتنش از آن اندازه‌اى كه اگر دست از آن كار باز نمىداشت ، و در انجام دادنش كوتاهى نمىكرد ، سزاوار مىشد بيشتر نمىشود .\r\nو اين را از آن رو گفتيم كه اگر ، اين دست بازداشتن از كار واجب را ، انجام ندهد ، بر كوتاهى كردن در كار واجب دست نخواهد يافت ، پس دست بازداشتن از كار واجب كه كار بدى است ، از كوتاهى كردن در كار واجب جداشدنى نمىباشد « 2 » .\r\nنمونه‌اش اين است كه اگر خانه‌اى ، از آن كسى باشد و او براى ديگرى روا دارد كه در آن خانه به پشت بخوابد ، و پس از آن فرمان بيرون رفتن از خانه را به او\r\n\r\n\r\n","description":"","footnote":"\r\n( 1 ) مانند راه رفتن و خلاصه اين كه يك عمل واجب با يك حرام يك جا جمع شده و تا حرام انجام داده نشود واجب انجام داده نمىشود واجب بيرون رفتن است و حرام راه رفتن در خانه است .\r\n( 2 ) توضيح مطلب اين است كه قبلا گذشت : انجام نشدن كار ، با دست بازداشتن از كار كه در عربى از آن به كلمهء ( ترك ) تعبير مىشود ، با هم اين تفاوت را دارند كه انجام نشدن يا كوتاهى كردن در انجام ندادن كار ، سلب بسيط و اعم از ترك است ، و ترك اخص از آن مىباشد ، زيرا در ترك قيد زايدى وجود پيدا كرده است ، و آن تعمد و پافشارى در انجام ندادن كار است ، و چون رفع اعم مستلزم رفع اخص است ، و عكس آن صادق نيست پس در هرجا ترك تحقق پيدا كند ، آن كار انجام نشده است ، اما مىشود كه كارى انجام نشود اما ترك كردن در آن نباشد ، و گذشت كه ميان انجام شدن و انجام نشدن كار نسبت تناقض موجود است اما ميان انجام دادن و ترك كردن نسبت تضاد وجود دارد و ترك كردن خودش ، انجام دادن كارى است نه انجام نشدن مطلق .\r\n","page_name":" 560 ","page_number":686},
  {"content":"\r\n\r\nبدهد ، چنين كسى اگر از بيرون رفتن دست باز دارد ، سزاوار سرزنش شدن و شكنجه ديدن بيشترى مىشود ، از آنچه به خود كوتاهى كردن در بيرون رفتن سزاوار مىگردد .\r\nزيرا شدنى است كسى در انجام دادن كار واجب كوتاهى كند ، و دست بازداشتن از آن‌را كه كاربدى است ، انجام ندهد « 1 » و دست بازداشتن از كار واجب كه بيرون رفتن است ، اثر خودش را دارد ، و هرگاه دست بازداشتن بر كوتاهى كردن در بيرون رفتن افزوده شود ، سرزنش شدن و شكنجه ديدنش نيز بيشتر مىشود « 1 » .\r\nاين سخن بنا به روش كسى است ، كه مىگويد : در جاى ماندن جانداران ، موجود مىماند ؛ زيرا پيش او همان به پشت خوابيدنى كه روا داشته شده بود ، پيوسته موجود مىماند ، و به پشت خوابيدن‌هاى ديگرى از نو به وجود نمىآيد .\r\nاما كسى كه مىگويد ، در جاى ماندن جانداران موجود نمىماند ، سخن او در اين كه شكنجه ديدن و سرزنش شدن بيشتر نمىشود ، به بخش نخست ، كه كوتاهى كردن در بيرون رفتن است ، مىپيوندد ، و شكنجه و سرزنش شدنش بيشتر نمىشود ؛ زيرا نمىتواند به پشت خوابيدن و ترك بيرون رفتن را از كوتاهى كردن در آن جدا گرداند .\r\nو كسى كه در موجود ماندن بودن‌ها و در جاى ماندن ، شك دارد ، بنا به روش سيد مرتضى ، - خدايش بيامرزاد - در اين‌باره كه سزاوار بودن شكنجه و سرزنش ، بيشتر مىشود يا نمىشود ، نيز شك مىكند .\r\nاما شكنجه شدن ، پس با همان چيزهائى سزاوارى پيدا مىكند ، كه سزاوارى سرزنش شدن با آن پيدا مىشود ، و آن انجام دادن كار بد ، و كوتاهى كردن در كارى است كه بايد انجام داده شود ، به اين شرط كه انجام‌دهندهء كار بد ، يا كسى كه در انجام دادن كارى كه بايد انجام بدهد كوتاهى مىكند ، آن را بر سودها و نيكىهائى\r\n\r\n\r\n","description":"","footnote":"\r\n( 1 ) به پاورقى صفحهء قبل مراجعه شود .\r\n","page_name":" 561 ","page_number":687},
  {"content":"\r\n\r\nكه از كار واجب به او مىرسد يا از انجام ندادن كار بد بدست مىآورد ، برگزيده باشد .\r\nو اين شرط را براى اين در نظر گرفتيم ، كه اگر آن را نياوريم ، و چنين پنداريم كه موجود بلاآغاز برتر از همه چيز ، كار بدى انجام بدهد ، يا در كارى كه بايد بكند كوتاهى نمايد مىبايست سزاوار شكنجه ديدن گردد و اين نادرست است .\r\nو اين گفتار ، بهتر از آن است كه پاره‌اى از آنان گفتند ، موجود بلاآغاز برتر از همه چيز براى اين ، سزاوار شكنجه نمىگردد كه انجام دادن چنين چيزى درباره‌اش نشدنى مىباشد زيرا اگر شكنجه شدن براى او درست نباشد ، بايد انجام دادن كارى كه شايستگى شكنجه ديدن را پديد مىآورد نيز درست نباشد . و اكنون كه اين شرط را در پيش آورديم گفتن چنين سخنى فراهم نمىشود .\r\nو كسى كه كار بد انجام مىدهد ، يا در آنچه بايد بكند از او كوتاهى سر مىزند هنگامى سزاوار شكنجه شدن مىگردد ، كه بر دورى كردن ، از آن دست داشته باشد ، به اين‌كه به بدى كار بد و به اين‌كه كارى بايد از او سر بزند دانا باشد و يا بر آن دست داشته باشد كه به اين دانا گردد ؛ زيرا با هريك از اين دو شرط ، بر دورى جستن از آن دست مىيابد ، و سخن درست اين است ، كه سزاوارى شكنجه شدن از راه شنيدنىها دانسته مىشود ، نه از راه عقل ؛ زيرا عقل از چيزى كه به آن راهنمائى كند تهى مىباشد . و همهء مسلمانان بر اين گرد آمده‌اند كه با انجام دادن كار بد شايستگى شكنجه شدن فراهم مىشود ، اگرچه آنان در اين گفتگو دارند كه آيا شكنجه شدن هميشگى است ، يا نيست . و آنان كه اين سخن را از ما نمىپذيرند مىگويند خرد سزاوار شدن شكنجه ديدن را مىرساند ؛ زيرا همان خرد است ، كه ما را بر انجام دادن كارى كه بايد بكنيم بر روئى كه بر ما دشوار باشد وا مىدارد با آن‌كه بدون دشوارى هم ، انجام دادنى مىباشد .\r\nو اين‌كه گفتيم دشوار باشد ؛ براى اين است كه با دشوار بودنش سزاوارى پاداش بزرگ ، حاصل مىشود ؛ و خود سود بردن براى خوب شدن وادار كردن به\r\n\r\n","description":"","footnote":"","page_name":" 562 ","page_number":688},
  {"content":"\r\n\r\nكارى ، بس نيست . و چيزى كه وادار كردن به كارى را خوب مىگرداند اين است كه با كوتاهى كردن در آن زيانى پديد آيد پس براى خوب بودن وادار كردن به كارى ، بايد در كوتاهى كردن آن ، براى شخص تكليف‌شونده زيانى در ميان باشد .\r\nو اين‌كه گفتيم براى واداشتن ، به انجام دادن كارى تنها سودمند بودن آن بس نيست ، براى اين است كه وادار كردن به كارى كه انجام دادنش بهتر از انجام ندادن باشد ، خوب نيست ، هرچند پاداشى در برابرش داده شود ؛ زيرا از كوتاهى كردن در آن ، زيانى به بار نمىآيد ، همچنان كه واداشتن به بازرگانىها و كارهائى كه دارائى از آن بدست آيد ، براى سود تنها خوب نيست و هنگامى خوب است كه دست بازداشتن از آنها زيانى به‌بار آورد .\r\nو به اين گفتار خورده گرفته‌اند ؛ زيرا كسى مىتواند بگويد ، براى خوب بودن وادار كردن به كارى همين بس است كه فرمانى موجود باشد و كارى را بدين‌گونه گرداند كه بايد انجام داده شود ، زيرا خداوند برتر از همه چيز ، با فرمانى كه مىدهد ، ما را از اين آگاه مىگرداند ، كه اين كار مىبايست انجام داده شود ؛ و براى اين بايد انجام داده شود ، كه در خود كار ، ويژگىهائى وجود دارد ، و براى همان ويژگيها بايد انجام داده شود ؛ و فرمان دادن خداوند به همين كار نه كار ديگر ، براى همان ويژگيهائى است كه در آن كار موجود است « 1 » .\r\nاما شرط دشوار بودن كار براى اين است كه در برابر دشوار بودنش ، پاداش را دست‌رس مىگذارند ؛ اما فرمان دادن ، به خود آن كار ، براى همان ويژگيهاى موجود در خودكار است .\r\nو از اين رو به كارى كه انجام دادنش ، بهتر از انجام ندادن است ، نمىتوان فرمان داد ، كه چيزى در آن وجود ندارد تا بدين‌گونه گرديده باشد كه بايد انجام\r\n\r\n\r\n","description":"","footnote":"\r\n( 1 ) اشاره بن حسن و قبح عقلى و ثابت بودن تكاليف نفس الامرى است كه احكام شرع از آن پيروى مىكند .\r\n","page_name":" 563 ","page_number":689},
  {"content":"\r\n\r\nداده شود ؛ زيرا در كارهائى كه بايد انجام داده شوند چيزى تصورشدنى موجود است ، و براى همان بايد انجام داده شوند ، مانند پس‌دادن سپرده ؛ و باز پرداختن وام و هرچه به مانند آن باشد ؛ و دادوستدها به مانند كارهائى كه انجام شد نشان بهتر از انجام نشدن است چيزى در آنها وجود ندارد تا آنها را به گونه‌اى گرداند كه بايد انجام داده شوند و براى همين است كه كسى را نمىتوان به انجام دادن آنها وادار كرد .\r\nپس اگر بگويند : اگر يكى از ما ديگرى را با ترساندن به كشتن ، وادارش كند كه دارائى خودش را به او بدهد ، آيا چنين نيست كه بايد دارائى خودش را به او بدهد ؛ هرچند در دادن دارائى به او چيزى وجود ندارد ، تا آن كار را بدين گونه گردانيده باشد ، كه بايد انجام گردد ؛ پس چرا گمان مىبريد : وادار كردن به هركارى براى اين خوب مىشود كه چيزى در آن وجود دارد ، و آن را بدين‌گونه مىگرداند ، كه بايد انجام داده شود .\r\nخواهيم گفت : سخن ما در موجود بلاآغاز برتر از همه است ، كه خوب نيست كسى را به كارى وادار كند ، و در آن كار ، چيزى نباشد تا آن را به گونه‌اى گرداند كه بايد انجام داده شود ؛ و هريك از ما اگر ديگرى را به كارى وادار كند ، و چيزى در آن كار نباشد تا آن را بدين‌گونه گردانيده باشد ، كه بايد انجام داده شود ، او كار بدى كرده است ، و بر خداوند روا نيست كار بد انجام بدهد « 1 » .\r\nپس اگر بگويند : اگر شايستگى شكنجه ديدن به بار آمده باشد ، چون موجود\r\n\r\n\r\n","description":"","footnote":"\r\n( 1 ) خلاصه اين مطالب همان چيزهائى است كه در باب لطف گفته شد : خداوند بر هيچ كارى فرمان نمىدهد مگر براى اين‌كه چون خودكار با چشم‌پوشى كردن از ثمرات و نتايج آن ، خوب است ، پس عقل انسان او را به انجام دادنش ملزم گردانيده است ، و فرمان دادن خداوند ، براى به خود آمدن و يا داورى كردن همان حكم نهفته در ضمير انسان است ، و اگر خداوند به آن فرمان نمىداد خود انسان انجام دادنش را بر خود لازم مىدانست و در هول و هراس مىزيست ، و چون خوشيهاى بدنى او را سرگرم به خود گردانيده\r\n","page_name":" 564 ","page_number":690},
  {"content":"\r\n\r\nبلاآغاز برتر از همه چيز در ما خواستارى خوشيهاى بد را آفريده است بايستى ما را در انجام دادن كارهاى بد ، فريب داده باشد ، و از فريب دادن به اين بيرون مىرود ، كه ما را آگاه گردانيده است اگر كار بد انجام بدهيم سزاوار شكنجه ديدن مىشويم .\r\nاما اگر از شكنجه ديدن آسودگى داشته باشيم ، فريبندگى ببار آمده است ؛ زيرا سرزنش كردن را به مانند شكنجه دادن نمىتوان دانست براى اين‌كه سرزنش كردن زيان نمىرساند و پاداش دادن براى دست بازداشتن از كار بد هم ، پس از فرمان دادن است ، و براى پاداش گرفتن از رسيدن به سودهاى كنونى نمىشود دست باز داشت .\r\nگفته خواهد شد : تكليف‌شوندگان روا مىدارند كه ، بر انجام دادن كار بد و كوتاهى كردن در كارى كه بايد انجام بدهند ، سزاوار شكنجه ديدن شوند آفريدن خواستارى خوشيهاى بد را از فريبندگى بيرون مىبرد و همين روا داشتن سزاوارى شكنجه ديدن ، براى بازداشتن از كار بد ، بس است ؛ و اگر همين بس نباشد بايد خداوند برتر از همه چيز براى درازى زمانى كه براى انديشيدن مىدهد به انجام دادن كار بد فريبنده باشد زيرا هيچ راهى براى يقين كردن به سزاوار شدن شكنجه ديدن موجود نيست .\r\nبالاتر از آن مىتوان گفت كه از دست رفتن سودها با انجام دادن كار بد ، آفريدن خواستارى خوشيهاى بد را از فريبندگى ، بدر مىبرد ؛ زيرا او مىداند با انجام دادن كار بد ، سودهاى بزرگى از دستش مىرود ؛ و از دست رفتن سودهاى بزرگ در اين‌كه از انجام دادن كار بد باز مىدارد به مانند رسيدن زيان است .\r\nاما پس افتادن پاداش به مانند پس افتادن شكنجه رساندن است پس اگر\r\n\r\n\r\n","description":"","footnote":"\r\nاست از وظايف درونى فراموش كرده است و با اين‌كه مىداند كارهائى را بايد انجام بدهد و اگر آن را انجام ندهد به ارزش حقيقى خودش نمىرسد و به واسطه همين حيران و سرگردان است ، كه آنچه را بايد انجام بدهد چيست و چگونه است و فرمان دادن خداوند به او بزرگترين مهربانى كردن به اوست ؛ زيرا او را آسوده مىكند ، يارى مىدهدش و به آنچه مىداند بايد انجام بدهد آگاه مىگرداند و راهنمائى مىكندش .\r\n","page_name":" 565 ","page_number":691},
  {"content":"\r\n\r\nشكنجه دادن با اين‌كه پس مىافتد ، از انجام دادن كار بد ، باز دارد ، از دست دادن پاداش هم به مانند همان است .\r\nپس اگر بگويند : آيا چنين نيست كه چون آنچه در آغاز به انديشه مىرسد او را آگاه مىگرداند كه بايد بينديشد ، و به او مىگويد از اين آسوده مباش كه آفريننده‌اى داشته باشى ، و از سوى او ، براى كارهاى بدى كه از تو سر مىزند ، سزاوار شكنجه ديدن شوى ، و پس از آن‌كه او را شناختى و او برايت شناسا گرديد و دانستى كه بر انجام دادن كار بد شكنجه‌ات خواهد كرد ، به دست باز داشتن از كار بد نزديكتر خواهى شد ؛ و همين آشكار مىكند كه سزاوار شدن شكنجه ديدن به حكم خرد مىباشد .\r\nگفته خواهد شد : آنچه در آغاز به انديشه مىرسد ، مىگويد ، پس از آن‌كه آفريننده را شناختى خواهى دانست ، تو براى كارهاى بد اگر انجام بدهى سزاوار شكنجه شدن مىگردى ؛ و پس از آن‌كه خدا را شناختى چيزى وجود ندارد ، كه برساند سزاوار شدن شكنجه از سوى او ، چگونه دانسته مىشود ، آيا آن را از راه عقل بايد فهميد يا از خود او بايد شنيد ؟\r\nو هيچ گفتگوئى در اين نيست ، كه سزاوار شدن شكنجه ، دانستنى نمىباشد ، مگر پس از آن‌كه خداوند برتر از همه چيز شناخته شده باشد تا بتوان از راه شنيدنىها به آن پى برد ، و از شنيدنىها نمىتوان بدان پى برد ، مگر پس از آن‌كه ، خداوند برتر از همه چيز ، شناخته شده باشد و دانسته شده باشد كه جز او كسى سزاوار شكنجه كردن نيست ؛ و هيچ‌يك از بندگانش شايستگى شكنجه كردن را ندارند .\r\nو پاره‌اى از دانشمندان ، گفته‌اند ، كه گروهى از ما سزاوار شكنجه كردن گروه ديگر مىشوند ، و ما از اين رو گفتار نخست را برگزيديم ، كه همهء مسلمانان بر اين گرد آمده‌اند ، كه جز خداوند برتر از همه چيز ، ديگرى سزاوار شكنجه كردن نمىشود و سخن كسانى كه جز اين را مىگويند ، تازه پيدا شده است .\r\nبالاتر از آن ، ما آشكار كرديم كه سزاوار شدن شكنجه كردن از راه عقل\r\n\r\n","description":"","footnote":"","page_name":" 566 ","page_number":692},
  {"content":"\r\n\r\nدانستنى نيست ، و از راه شنيدنىها ، بايد به آن پى برده شود ، پس دانستن اين‌كه چه كسى سزاوار شكنجه كردن مىشود ، شايسته‌تر است از راه شنيدنىها باشد .\r\nو نيز ثابت شد كه هركس كار بد انجام دهد سزاوار شكنجه ديدن مىشود ، پس ناگزير بايد كسى باشد كه سزاوار شكنجه دادن گردد ؛ و اگر نه سزاوار شكنجه ديدن شدن ، درهم مىشكند ، و روا نيست گروهى از ما ، سزاوار گردند ، كه گروه ديگر را شكنجه دهند ؛ زيرا اگر چنين چيزى روا گردد ، بايد همهء خردمندان سزاوار اين گردند كه او را شكنجه بدهند ؛ همچنان كه همهء خردمندان مىتوانند او را سرزنش كنند ؛ و از اين برمىآيد كه بايد هرخردمندى را خداوند آفريده است يا خواهد او را آفريد خوب باشد ، هركسى را كه كار بد مىكند شكنجه دهدش ؛ همچنان كه سزاوار بودن سرزنش كردن به همين‌گونه است ؛ زيرا سزاوار شدن شكنجه دادن بر گروهى به جز ديگران باز نمىايستد ؛ و چنين گفتارى كه هركسى بتواند هر بدكارى را شكنجه كند نادرست مىباشد . و چون سزاوار گرديد شكنجه دادن بندگان نادرست دانسته شد آشكار مىشود كه خداوند ، به اين ويژگى دارد ، كه بد كاران را خود او شكنجه دهد .\r\nو كسى نمىتواند بگويد ، كه هركس به او بدى شده است ، سزاوار شكنجه دادن كسى مىباشد كه به او بدى كرده است ، زيرا به او بدى رسانده است و به ديگرى بدى نكرده است .\r\nاين سخن از آنجا نادرست است كه براى بدى رساندن از اين رو ، سزاوار شكنجه شدن مىگردند ، كه كار بدى است و بد بودن كارى به كسى ويژگى ندارد ؛ و اگر بدى رساندن كار بدى نبود بايد هيچ‌كس بر انجام دادنش سزاوار سرزنش شدن و شكنجه ديدن ، نگردد .\r\nبالاتر از آن ، گاهى سزاوار شدن شكنجه ديدن ، براى كارى است كه بدى رساندن نيست ؛ و در اين هنگام ، همان سخن ، پيش مىآيد كه چه كسى سزاوار شكنجه كردن مىشود ؛ زيرا دليلى ندارد كه يكى از خردمندان به شكنجه كردن ويژگى داشته باشد .\r\n\r\n","description":"","footnote":"","page_name":" 567 ","page_number":693},
  {"content":"\r\n\r\nو كسى كه جز سخن ما را مىگويد ، بر اين تكيه دارد ، كه گيرندهء خون مىتواند كشنده را به جاى كسى كه كشته شده است نابود گرداند ، و كشتن ، شكنجه كردن اوست .\r\nبر اين سخن نمىتوان تكيه كرد ؛ زيرا راه اين شنيدنىهاى شرعى است ، نه حكم خرد ، و اين‌كه گيرندهء خون مىتواند كشنده را بكشد نمىرساند « 1 » سزاوار اين كار بوده است ؛ همچنان كه داد گرفتن پيشواى دينى ، نمىرساند كه او سزاوار اين كار بوده است ؛ و چگونه مىتوان گفت گيرندهء خون سزاوار شكنجه كردن است ، و حال آن‌كه كشنده ، بر ديگرى ستم كرده است .\r\nو اين‌كه اگر گيرندهء خون از كشتن كشنده بگذرد ، كشته شدنش از ميان مىرود ، نمىرساند كه كشتن او يكى از سزاهاى اوست و بايد به او برسد ؛ زيرا سزاوار آن بودنش از شنيدنىهاى شرعى پيروى مىكند .\r\nو گذشت كردن گيريدهء خون از اين پرده برمىدارد كه نيك بودن گرفتن خون براى گذشت كردن او ، دگرگون شده است و براى همين است ، كه شكنجه شدن كشنده در اين جهان از ميان رفته است و تا جهان ديگر پس افتاده است .\r\nاكنون كه آشكار كرديم ، سزاوار شدن شكنجه ديدن از راه عقل دانسته نمىشود ، هميشگى بودن يا پايان‌پذير بودنش بيشتر شايستگى دارد ، كه از راه عقل دانسته‌شدنى نباشد زيرا هميشگى بودن ، و پايان‌پذير بودنش چگونگى آن است ، و چون خود سزاوار شدن شكنجه ديدن از راه عقل دانسته‌شدنى نيست ، چگونگى سزاوار شكنجه شدن ، بيشتر شايستگى دارد كه از راه عقل دانستنى نباشد .\r\nپس اين‌كه سزاوار شدن شكنجه ديدن را به مانند سزاوار شدن سرزنش يافتن مىدانند و مىگويند ، چون كسى كه كار بد مىكند هميشه سزاوار سرزنش شدن مىباشد ، پس بايد شكنجه ديدن هم به مانند همان باشد .\r\nما پاسخ مىگوئيم آنجا كه ثابت كرديم هميشگى بودن پاداش گرفتن از راه\r\n\r\n\r\n","description":"","footnote":"\r\n( 1 ) زيرا اين حق نيست بلكه حكم است .\r\n","page_name":" 568 ","page_number":694},
  {"content":"\r\n\r\nعقل دانستنى نيست و در اين گفتگو كرديم كه پاداش دادن را به مانند ستودن دانسته بودند ، در اين‌باره نيز گفتگو كرديم ؛ پس سخن گفتن در سزاوار شدن شكنجه ديدن هم به مانند همان است و روئى ندارد كه دوباره آن را بازگو كنيم .\r\nپس اگر بگويند : چنانچه سزاوار شدن شكنجه ديدن پايان‌پذير باشد به كسى كه بايد شكنجه شود ، آسودگى خواهد رسيد ، و شكنجه ديدنش با خوبى ، آميخته خواهد گرديد و از شكنجه ديدن بيرون خواهد رفت .\r\nخواهيم گفت : جائى كه در هميشگى بودن پاداش گفتگو مىكرديم در اين‌باره نيز سخن گفتيم ، و اگر خدا بخواهد آنجا كه دربارهء نابود شدن پاداش و شكنجه با يكديگر سخن خواهيم گفت اين را هم نيز بپايان خواهيم رساند .\r\nو چيزى كه خواهيم گفت ، اين است كه گناهان دو گونه‌اند : كافر شدن و كارهاى ديگرى كه جز كافر شدن مىباشند ؛ دربارهء كافر شدن همهء مسلمانان برآنند كه كافر ، سزاوار شكنجه ديدن هميشگى مىباشد ، و ميان گروه مسلمانان هيچ گفتگوئى در اين‌باره نيست . اما گناهانى كه كافر شدن نباشند هيچ دليلى بر اين وجود ندارد ، كه شكنجه ديدن بر آنها هميشگى باشد ؛ بلكه بنابر آنچه اگر خدا بخواهد ، خواهيم آورد ، دليل داريم كه بايد شكنجه ديدن ، پايان پذيرد .\r\nپس اگر بگويند : چنانچه كافر شدن ، چون بد است ، سزاوارى شكنجه ديدن هميشگى را فراهم مىكند ، بايد با انجام دادن هركارى كه بد باشد ، سزاوار شكنجه ديدن هميشگى گردند .\r\nخواهيم گفت : هرچند بد بودن كار ، سزاوار شدن شكنجه ديدن را فراهم مىگرداند اما با اين كه همهء كارهاى بد در بد بودن با هم انبازند ، گاهى سزاوار شدن شكنجه ديدن ، دو چندان مىشود ، و انباز بودن ، در بدى انبازى در برابر بودن شكنجه‌ها را همه وقت ، فراهم نمىكند ؛ پس كافر بودن و جز آن نيز ، با اين‌كه در بدى انباز مىباشند ، رواست ، به يكى از آن دو شكنجه هميشگى فراهم شود ، و با ديگرى پايان - پذير باشد .\r\nپس اگر بگويند : همهء گروه مسلمانان بر اين گرد آمده‌اند كه كافر ، با گناهان\r\n\r\n","description":"","footnote":"","page_name":" 569 ","page_number":695},
  {"content":"\r\n\r\nخود سزاوار شكنجه ديدن هميشگى مىشود ، و روا نيست اين را براى كافر بودنش ، سزاوار گردد ؛ زيرا اگر چنين باشد ، براى كارهائى كه انجام دادن و ندادنش يكسان است و هردو رواست ، بايد سزاوار شكنجه ديدن شود ؛ براى اين‌كه پيوستن كافر بودن با كارى كه انجام دادن و ندادنش هردو يكسان رواست ، به مانند ، پيوسته شدن كافر بودن با گناهان ديگر است ، پس اگر كافر بودن در پاره‌اى از كردارش اثر كند ، در همهء كارهايش اثر خواهد داشت .\r\nخواهيم گفت : گرد آمدن همهء مسلمانان بر اين سخن ، پذيرفته نيست ؛ زيرا چيزى كه همهء آنان بر آن گرد آمده‌اند ، اين است كه كافر سزاوار شكنجه شدن هميشگى مىباشد اما در اين‌كه سزاوار شدن شكنجه هميشگى او ، براى هريك از گناهانش باشد گفتگوئى هست . و اگر هم اين را بپذيريم مىشود كه گناهان او براى بدىهائى سر زده باشد ، كه هميشگى شدن شكنجه‌اش را فراهم كند ؛ هرچند در كسى كه كافر نيست ، شكنجه‌اش هميشگى نشود ؛ و كافر بودنش براى ما نشان اين است كه شكنجهء گناهانش هميشگى مىباشد ، نه آن‌كه گناهانش شكنجه ديدن او را هميشگى گردانيده باشد ؛ همچنان كه هريك از فرمانبرداريهائى را كه پيمبر - درود بر او بادا - بجا آورد ، پاداشى كه مىبرد ، بيشتر از آن فرمانبرداريها است ، كه هريك از ما انجام بدهد ، نه اين‌كه پيمبر بودنش پاداش او را بيشتر كرده باشد بلكه پيمبر بودنش نشان مىدهد ، كه او هيچ يك از فرمانبرداريها را نخواهد برگزيد ، مگر كه او چيزى را در نظر مىآورد ، كه پاداش بيشترى از آن فراهم مىشود ، و به شكل كارها و نوع آنها نبايد نگريست ؛ بلكه چيزى پاداش‌ها را بيشتر مىكند كه كارها براى به‌دست آمدنش ، انجام داده مىشوند ، و از اين‌كه پاداش او بيشتر از ديگران است ، چنين برنمىآيد كه پيمبر - درود بر او و خاندانش بادا - براى انجام دادن كارى كه انجام دادن و ندادنش ، هردو در او يكسان است ، سزاوار پاداش گرفتن شود ؛ زيرا پيمبرى در كارهايش اثرى ندارد ، بلكه از بالا بودن هدفهايش ، پرده برمىدارد ؛ و چيزى كه در بيشتر شدن پاداش او اثر دارد ، همان هدفهائى است ، كه فرمانبرداريهايش ، براى به دست آوردن آن‌ها از او سرمىزند ، و كارى كه انجام دادن و ندادنش روا و هر دو\r\n\r\n","description":"","footnote":"","page_name":" 570 ","page_number":696},
  {"content":"\r\n\r\nيكسان باشد اثرى در سزاوار شدن پاداش گرفتن او ندارد ؛ همچنان كه كافر بودن همين را نشان مىدهد ؛ و چون چيزهائى كه براى رسيدن به آن ، كار انجام داده مىشود ، بيشتر شدن پاداش و شكنجه را فراهم مىكنند ، همچنين رواست كه هميشگى بودن و پايان‌پذير بودن آنها را همان انگيزه‌ها ، فراهم كند ؛ زيرا هميشگى بودن آنها ، گونه‌اى از بيشتر شدن است .\r\nو پيش ما هيچ‌يك از سزاوار شدن پاداش و كيفر ، يكديگر را نابود نمىكنند « 1 » و فرمانبردارى كردن و گناه كردن نيز يكديگر را از ميان نمىبرند ؛ پس هرگاه كسى سزاوار پاداش گرفتن شود هيچ چيز اين سزاوارى را نابود نمىگرداند ، مگر بخشش كردن به او .\r\nو پيش كسى كه با ما در اين گفتار ناهمسازى دارد ، سخن درست اين است كه سزاوار شدن پاداش يا پشيمان شدن از فرمانبردارى ، و يا سزاوار شدن شكنجه‌هاى بسيار ، كه به همهء پاداش‌ها رسا باشد ، سزاوار بودن پاداش را نابود مىگرداند ؛ و سزاوارى شكنجه با بخشش كردن به او و با پشيمان شدن ، كه بازگشت كردن از بجا آوردن گناه است ، و با زياد شدن فرمانبردارىها كه پاداشش بيشتر از سزاوارى شكنجه‌ها باشد ، نابود مىگردد .\r\nو دليلى كه نادرستى اين سخن او را مىرساند ، كه گفت ، سزاوار بودن پاداش و كيفر يكديگر را نابود مىكنند ، اين است كه ، هيچ چيز ديگرى را نابود نمىگرداند ، مگر كه آنها ضد يكديگر باشند ، يا مانند دو چيز باشند ، كه ضد يكديگر هستند ؛ و فرمانبردارى و نافرمانى كردن ضد يكديگر نيستند ؛ بلكه هردو از يك‌گونه كار مىباشند و همان كارى كه براى فرمانبردارى سر مىزند ، رواست كه براى نافرمانى كردن انجام داده شود . آيا نمىبينى نشستن انسان در خانهء ديگرى با روا داشتن او به مانند نشستنى است ، كه بدون روا داشتن او باشد ، با آن‌كه يكى از آن دو بد است و ديگرى خوب است .\r\n\r\n\r\n","description":"","footnote":"\r\n( 1 ) اين بحث در ( تحابط ) است .\r\n","page_name":" 571 ","page_number":697},
  {"content":"\r\n\r\nو نيز پاداش گرفتن و شكنجه شدن ، به مانند همان كار خوب و بد هستند ، و ضد يكديگر نمىباشند ؛ زيرا هردو از يك گونه كارند ، و همان كارى كه پاداش دادن است روا است براى شكنجه كردن سر بزند ، براى اين‌كه پاداش دادن همان سودرسانى مىباشد ، كه به گونه‌اى سر مىزند ، و هيچ كارى براى سودرسانى به كسى سر نمىزند ، مگر آن‌كه رواست ، زيان و شكنجه براى او باشد : به اين‌كه با گريزان بودنش از آن كار ، برخورد نمايد .\r\nو اگر هم پذيرفته شود كه پاداش دادن و شكنجه كردن ضد يكديگرند ، هنگامى كه نابود باشند يكديگر را نابود نمىگردانند ؛ زيرا چيزى كه به راستى ضد ديگرى باشد ، هنگامى كه نيست ، ديگرى را نابود نمىسازد ؛ به اين دليل كه سياهى و سفيدى در نيستى با هم گرد مىآيند « 1 » و پيش كسانى كه با گفتار ما ، ناسازگارى دارند ، كسى كه سزاوار پاداش گرفتن و شكنجه شدن هردو مىباشد ، يكى از اين دو ، ديگرى را نابود مىكند ، با آن‌كه سزاوار بودن پاداش و شكنجه حاصل نمىشود ، مگر هنگامى كه اين دو نيست باشند .\r\nو همانا مىگويم پس از آن‌كه فرمانبردارى انجام داده شد ، و سزاوار شدن پاداش گرفتن موجود گرديد ، و چيزى هم وجود نداشت كه آن را نابود گرداند ، پس بايد همچنان كه بود موجود بماند .\r\nپس اگر بگويند : چيزى هست كه آن را نابود گرداند ، ما پس از اين براى روشن كردن نادرستى گفتارشان سخن خواهيم گفت .\r\nو نيز پذيرفتن اين‌كه سزاوار بودن پاداش و كيفر يكديگر را نابود كنند ، دربارهء كسى كه نيكى كردن را با بدى رساندن با هم انجام داده باشد ، و سزاوار بودن ستودن و نكوهش شدن بر كارهاى خوب و بدش با هم برابر باشد ، چنين فراهم مىكند\r\n\r\n\r\n","description":"","footnote":"\r\n( 1 ) زيرا تفاوت ما بين دو نقيض ، با دو ضد اين است كه دو نقيض نه در وجود با هم جمع مىشوند و نه در عدم ، اما دو ضد فقط در وجود با هم جمع نمىشوند ، و مىشود كه هردو با هم در چيزى موجود نباشند و اين استدلال فلسفى شيخ بسيار دقيق و عميق است .\r\n","page_name":" 572 ","page_number":698},
  {"content":"\r\n\r\nكه پيش خردمندان به مانند آن كسى باشد كه هيچ خوبى نكرده است و هيچ بدى هم از او سر نزده است .\r\nو يا اگر بيشتر به او بدى رسانده باشد بايد به مانند آن كسى باشد كه هيچ به او خوبى نكرده است ، و اگر براى فرمانبردارىهائى كه انجام داده است سزاوار گرفتن پاداش بيشترى شده باشد ، بايد به مانند آن كسى باشد ، كه هيچ كار بدى از او سر نزده است ؛ و آنچه آشكار است بجز اين است .\r\nاما دليل ديگر كسانى كه گفتار ما را در اين‌باره نمىپذيرند ، و مىگويند ، سزاوار بودن پاداش و كيفر با هم ، يكديگر را نيست مىگردانند ، اين است ، كه در خور پاداش دادن ، همراه بودن آن با بزرگ كردن و بزرگ وانمودن پاداش‌گيرنده است ، و درخور شكنجه كردن اين است كه سبك كردن و خوار شمردن با آن همراه باشد ؛ و آشكار است : هنگامى كه سرزنش‌كننده و ستاينده يك نفر باشد ، و سرزنش شده ، و ستوده هم ، يك نفر باشد ، نشدنى است يكى از ما در يك زمان با آن‌كه ديگرى را بزرگ مىنماياند ، او را خوار و سبك هم نشان بدهد ؛ و چون چنين كارى ، انجام‌نشدنى است ، سزاوار بودن آن دو با هم ، نيز نشدنى مىباشد ؛ زيرا سزاوار شدن هركارى پيرو انجام‌شدنى بودن آن كار است .\r\nپاسخ به ايشان گفته مىشود : آنچه را گفتيد : آشكار است ، ما آشكار بودنش را نمىپذيريم ؛ زيرا هرچيزى از راه آشكار بودنش ، دانسته شده باشد گفتگوئى در آن سر نخواهد زد ، و اگر در آنچه مىگوئيد به دليلى بازگشت مىكنيد ، آن دليل را بياوريد .\r\nسپس آنچه را گفتيد كه ستودن و سرزنش كردن ، و بزرگ شمردن و سبك كردن ، يكديگر را نابود مىكنند ، از اين بيرون نيست ، كه يا گفتن به زبان را مىخواهيد و يا آنچه در دل باور مىشود ، مىگوئيد .\r\nپس اگر نخست را خواسته باشيد ، آشكار است كه رواست و درست است ، يكى از ما ديگرى را بر يك كار با زبان بستايد ، و بر كار ديگر ، با دستش كارى انجام بدهد ، كه او را سرزنش كند ؛ و اگر برايش دو زبان آفريده شده بود ، از او\r\n\r\n","description":"","footnote":"","page_name":" 573 ","page_number":699},
  {"content":"\r\n\r\nبرمىآمد ، با يك زبان بستايدش ، و با ديگرى او را نكوهش كند ، پس دانسته شد كه ستائيدن و سرزنش كردن از اين‌رو نشدنى است با هم انجام گردند كه افزار آن وجود ندارد .\r\nآيا نمىبينى درست نيست با يك سخن گفتن زيد را بستايند و با همان سخن در يك زمان عمرو را هم نكوهش كنند ، و هرچند پيش ايشان اين دو يكديگر را نابود نمىكنند ؛ زيرا ايشان شرط مىكنند ، كسى كه ستوده مىشود با آن‌كه سرزنش مىگردد ، يك نفر باشند ؛ پس دانسته شد ، كه نشدنى بودنش ، به نداشتن افزار بازگشت مىكند .\r\nو اگر از ستودن و سرزنش كردن چيزى را بخواهند كه به دل بازگشت مىكند ، پس در آن هم گفتگو مىباشد ، بلكه آن چه پيش ما دانسته شده به جز اين است .\r\nبالاتر از آن ايشان آن چه را گفتند نشدنى مىباشد سه شرط برايش نام بردند ، و ما شرط چهارمى را بر آن مىافزائيم ، كه هردو در آن سازوارى داريم : و آن اين است كه ستودن و سرزنش شدن به يك كار وابستگى يابد ، و چگونه روا خواهد بود ، با اين‌كه ستودن و نكوهش كردن به دو كار وابستگى يافته باشد ، يكديگر را از ميان ببرند ، با اين‌كه هردو چيزى كه ضد يكديگر باشند ، و به چيزى وابستگى يابند ، هنگامى ضد يكديگر خواهند بود كه هردو به يك موضوع ، وابستگى يابند ، مانند دانستن و ندانستن و خواستن و نخواستن .\r\nو نمىتوانند بگويند ، ستودن و سرزنش كردن به مانند آنچه يادآور شديد به راستى وابستگى به كارى نمىيابند ، و به مجاز مىگوئيم به كارى وابستگى مىيابند .\r\nزيرا نادرستى اين سخن در اين است ، كه گفتن آن به پذيرفتن بازگشت كردنشان از گفتار خود ، رساتر مىباشد ، زيرا دو چيز كه به راستى ضد يكديگر هستند ، اگر به دو چيز كه جز يكديگرند ، وابستگى يابند ، ضد يكديگر نخواهند بود ، پس چيزى را كه به آن مانند كردند ، با اين‌كه به دو چيز وابستگى مىيابند ،\r\n\r\n","description":"","footnote":"","page_name":" 574 ","page_number":700},
  {"content":"\r\n\r\nشايسته‌تر است ، يكديگر را از ميان نبرند .\r\nبالاتر از آن ، اين‌كه گفتند ، نمىشود ، يك نفر سزاوار ستودن و سرزنش شدن با هم باشد ، نشدنى بودنش ، از اين دو بيرون نيست ، كه يا چون ستاينده و سرزنش كننده يك نفر است ، ناشدنى مىباشد ، و يا براى اين است ، كه يك نفر هم سزاوار بزرگ وانمودن است ، و هم سزاوار سبك شمردن است ، نمىشود ، سزاوار ستودن و سرزنش شدن هردو با هم باشد ، پس اگر نخست درست باشد ، مىبايست ، شدنى نباشد يكى از دو نفر يك نفر را بستايد ، و ديگرى همان كس را سرزنش كند ، زيرا اگر نشدنى بودنش به كسى كه اين دو كار درباره‌اش انجام مىشود ، بازگشت كند ، براى نشدنى بودن آن هيچ تفاوتى نيست ، كه ستاينده و سرزنش‌كننده ، يك نفر يا دو نفر باشد ، و در هردو صورت انجام‌نشدنى خواهد بود ؛ و انجام دادن هردو كارى كه ضد يكديگر باشند ، نيز به همين گونه خواهد بود ؛ با اين‌كه آشكار است ، كه مىشود ، يكى از دو نفر او را بستايد و ديگرى او را سرزنش كند .\r\nو چنانچه ناشدنى بودن ستودن و سرزنش كردن او به انجام‌دهنده بازگردد ما آشكار كرديم ، كه آن دو يكديگر را نيست نمىگردانند ، چه ستودن و سرزنش كردن در دل باشد ، و يا به زبان بازگشت نمايد . آيا نمىبينى بازگو كردن بخشش خوشيها ، و دل نهادن بر سپاسگزارى كردن از آن با ، باور داشتن بدكارى خود ، و دل نهادن بر پشيمان شدن از آن ، يكديگر را از ميان نمىبرند و نمىتوان هردو را در يك سخن گنجانيد ، زيرا بنابر آنچه آشكار كرديم ، گرد نيامدن هردو در يك سخن به نبودن افزار بازگشت مىكند .\r\nپس اگر بگويند : سزاوار ستوده شدن ، و سرزنش گرديدن از اين رو با هم در يك نفر گرد نمىآيند كه به انگيزه‌ها باز مىگردد ؛ زيرا انگيزه‌اى كه به بزرگ وانمودن زيد وادار مىكند ، در همان زمان ، از كوچك شمردن او ، روگردان مىكند .\r\nگفته خواهد شد : ما نمىپذيريم كه هرچيزى به بزرگ وانمودن ، زيد\r\n\r\n","description":"","footnote":"","page_name":" 575 ","page_number":701},
  {"content":"\r\n\r\nوادار نمايد ، در هر زمانى باشد ، از سبك شمردن او روگردان مىكند ، و بزرگ وانمودن و سبك شمردن با هم در كسى ، ناشدنى است با هم گرد آيند ، كه بخواهد به زيد ، سودى برساند و او را شاد كند ، يا از كسانى باشد كه از او سود و زيانى مىبرد .\r\nاما كسى كه مىخواهد ، آنچه او سزاوار است درباره‌اش انجام بدهد ، چه سود او يا زيانش باشد و از او سود و زيان هم نمىبرد ، مىشود كه هردو كار را در باره‌اش انجام بدهد . و هيچ‌يك از اين دو كار او را از ديگرى روگردان نمىكند ، و چه جدائى ميان اين است كه كسى اين سخن را در ستودن و سرزنش كردن بگويد ، يا كه اين سخن را دربارهء دردناك كردن و خوشى رساندن بياورد و بگويد انجام دادن يكى از اين دو از آن ديگرى ، روگردان مىكند ، و هيچ گفتگوئى در اين نيست كه دردناك كردن و خوشى رساندن ، در يك زمان از سوى يك نفر ، روا مىباشد ، و اين دو كار ، يك ديگر را از ميان نمىبرند .\r\nو پيش ابو هاشم چنين است كه هركس ، به ديگرى نيكى برساند ، براى نيكى رساندنش سزاوار سپاس‌گزاردن خواهد شد ، با گونه‌اى از بزرگ وانمودن او ، هرچند كافر باشد يا گناه بزرگ انجام داده باشد و سزاوار شكنجه دادن و كوچك شمردن باشد ، پس پيش او سزاوار بودن بزرگ وانمودن و كوچك شمردن ، هردو در يك نفر با هم گرد مىآيند و يكديگر را نابود نمىگردانند .\r\nو ابو هاشم كه مىگويد ، بزرگ وانمودنى كه در برابر بخشش خوشىها باشد به جز آن بزرگ وانمودنى است ، كه براى فرمانبردارى كردن سزاوار مىشوند ، اين سخن راهى است كه نبايد بدان نگريست ؛ زيرا اگر بزرگ وانمودن و سزاوار بودن يكديگر را از ميان ببرند ، از اين روى است كه اين بزرگ وانمودن است و آن ديگرى كوچك شمردن مىباشد ، نه آن‌كه به دست‌آويزهاىشان بازگشت كند .\r\nپس اگر روا باشد در يك‌جا با هم گرد آيند ، روا خواهد بود در همه‌جا با هم گرد آيند ، و براى همين است كه ابو على مىگويد هريك از اين دو ديگرى را ناچيز مىگرداند .\r\n\r\n","description":"","footnote":"","page_name":" 576 ","page_number":702},
  {"content":"\r\n\r\nو كسى نمىتواند بگويد ، شما ستودن را به اين شناسانديد كه از بزرگى چگونگىهاى يك نفر كه ستوده مىشود ، آگاه مىگرداند و سرزنش كردن را چنين نمايانديد كه از فرومايگى گزارشات كسى كه نكوهيده مىشود ، آگاهى بدهد ، با آن‌كه نمىشود ، يك چگونگى هم بزرگ و هم فرومايه باشد ، بلكه بودن هريكى نابودى ديگرى را فراهم مىكند .\r\nو اين سخن را از آن‌رو نمىتوان گفت كه ما از سخن خود در نظر داريم نشان بدهيم كه يك نفر دو چگونگى دارد ، يكى از آن دو بزرگى و ديگرى فرومايگى او مىباشند و اين سخن بدان بازگشت نمىكند كه هردو يك چگونگى باشند ؛ و گرد نيامدن اين دو با هم هنگامى است كه يك چگونگى هم پست و هم بلندپايه باشد ، و مىشود كسى يك چگونگى و الا و يك چگونگى ديگرى هم دارا گردد كه پست باشد .\r\nو نيز دليل ديگرى ، كه آورده‌اند ، اين است كه گفته‌اند ، درخور پاداش گرفتن و شكنجه شدن ، اين است كه هريك از اين دو ، با هيچ‌چيز ديگرى كه جز خودش باشد ، آميخته نشود ؛ پس اگر يك نفر در يك زمان سزاوار هردو گردد ، از اين بيرون نيست كه يا سزاوار است ، هردو را با هم درباره‌اش انجام بدهند ، و يا به يكى پس از ديگرى بايد رفتار نمايند ؛ پس اگر هردو كار با هم انجام گردد ، از آن چگونگى كه بايد دارا باشد ، بيرون خواهد شد ؛ و چنانچه به يكى پس از ديگرى ، با او رفتار شود ، آن هم به مانند همين خواهد بود ؛ زيرا هريك از آن دو را پيش از ديگرى ، با او انجام بدهند ، چشم‌براه سرزدن آن ديگرى مىباشد ، و اين را فراهم مىكند ، كه هريك ، با ديگرى آميخته باشند ، و بدون آميغ انجام داده نشوند ، و چون انجام دادن هردو نشدنى است ، سزاوار گرديدن آنها نيز ناشدنى مىباشد .\r\nپاسخ خواهيم داد : نخستين چيزى كه مىگوئيم اين است ، كه سرزدن كار نمىرساند كه پاداش گرفتن بايد بدون آميخته شدن با كار ديگرى باشد ، و شكنجه شدن نيز به همين‌گونه است ؛ پس آن‌كس كه مىگويد ، چنين است ، بايد دليل\r\n\r\n","description":"","footnote":"","page_name":" 577 ","page_number":703},
  {"content":"\r\n\r\nبياورد . و آنچه از راه گرد آمدن همهء مسلمانان بر آن بدست آمده اين است ، كه هيچ‌يك از پاداش گرفتن و شكنجه شدن ، با ديگرى آميخته نمىشود .\r\nو نيز از آنچه همهء مسلمانان بر آن گرد آمده‌اند ، دانسته‌ايم ، كه بايد شكنجه شدن از پى پاداش گرفتن نباشد ؛ اما دليلى نداريم ، كه برساند از پس شكنجه شدن پاداش بايد ندهند ، به جز كافران كه دانسته شده است از پى شكنجه شدنشان پاداشى به آنان داده نخواهد شد اما دربارهء گنه‌كارانى كه نمازخوان باشند هيچ دليلى نداريم .\r\nو چنين نيست كه اگر شكنجه ديدن از پى پاداش گرفتن باشد ، بايد كسى كه شكنجه مىشود ، در آسودگى و خوشى باشد ، زيرا مىشود كه خداوند او را از انديشه كردن در آنچه به او خواهد رسيد ، سرگرم كند ، و به انديشه كردن در چيز ديگرى وادارد ؛ و چگونه مىشود او را از انديشه كردن دربارهء دردناك كردن شكنجه به چيز ديگر ، نگمارد ؟\r\nبالاتر از آن ، اگر او بداند ، كه شكنجه‌اش پايان خواهد يافت ، با آن‌كه از شكنجه‌هاى گوناگون خود هم‌آگاه باشد ، آن را بشمار نخواهد آورد ، و به مانند اين خواهد بود ، كه مىگوئيم مردمى كه در آتشند ، خداوند را آشكار مىشناسند و دشوارى نگريستن به او از آنان مىافتد ، اما ديدار او را به انديشه نمىآورند ، با اين‌كه همين نگريستن به خداوند ، براى مردم بهشت آسودگى مىباشد .\r\nبالاتر از آن كسانى كه در آتشند مىدانند ، فرزندانشان در بهشت مىباشند ، و مىدانند دشمنانشان در آتش هستند ، و با اين همه اين شادمانى را بشمار نمىآورند . هرچند هنگامى كه مردم بهشت بدانند فرزندان آنان با خودشان در بهشت مىباشند ، و دشمنانشان در آتش هستند ، همين انديشه‌ها براى آنان شادمانى مىآورند .\r\nپس آنچه در اين‌باره گفتند و از آن پرسيدند ، درست همين است ، كه ما پاسخ گفتيم ، چه بگويند ، خداوند آنان را به انديشه‌هاى ديگر ، مىگمارد يا به انديشهء ديگر سرگرم مىكند ، و يا چيز ديگر بگويند .\r\n\r\n","description":"","footnote":"","page_name":" 578 ","page_number":704},
  {"content":"\r\n\r\nو اين‌كه مىگويند ، هركارى كه انجام دادنش نشدنى باشد سزاوار شدن آن‌هم ناشدنى مىباشد ، اگر از اين سخن خواسته باشند كه سزاوار گرديدن آن ناشدنى است بر آن‌گونه كه انجام دادنش نشدنى مىباشد ، سخنى درست گفته‌اند و پاداش دادن و شكنجه كردن با هم ، نشدنى است از كسى سر بزند ، و بر اين‌گونه كسى سزاوار آن دو نخواهد شد ، اما چه چيز از اين جلوگيرى مىكند كه از راه يكى را پس از ديگرى انجام دادن هردو سر بزند . و اين دو كار در اين‌كه يكى جاى ديگرى انجام مىگردد ، بالاتر از دو كارى كه ضد يكديگرند نمىباشند ؛ زيرا آنها با هم گردآمدنى ، و به يك‌بار انجام دادنى نيستند ، هرچند ، رواست كه هريك جاى ديگرى ، انجام داده شوند . و كسى كه بر آنها توانا باشد ، مىتواند هريك را پس از ديگرى انجام بدهد ، نه آن‌كه آنها را با هم گرد آورد .\r\nو نمىتوانند بگويند : چگونه مىشود ، كسى ، در هنگامى كه سزاوار پاداش گرفتن است ، شكنجه گردد .\r\nزيرا خواهيم گفت : همچنان‌كه در همان زمانى كه تكليف مىشود ، و در زمانى كه مرده ، و خاك مىباشد ، و آن هنگامى است كه در گور است ، تا زمانى كه خداوند برتر از همه‌چيز ، او را زنده گرداند ، درهمهء اين زمانها ، سزاوار پاداش گرفتن مىباشد ؛ زيرا كسى كه فرمانبردارى مىكند ، از همان هنگامى كه فرمانبردارى نمود ، سزاوار گرفتن پاداش مىگردد ، هرچند تا زمانى كه به او داده نشود ، زمانهاى بسيارى ، پس مىافتد .\r\nو نيز گفته‌اند ، آشكارا دانسته شده است ، كه سرزنش كردن بر بدىهاى كوچك خوب نيست ، مانند شكستن قلم از سوى كسى كه نيكىهاى بزرگ و بخشش‌هاى سترگ از او سر زده است ، و كسانى را از نابودىها ، رهائى داده و نيازمندانى را بىنياز گردانيده ، و آنهائى را كه خوار بوده‌اند ، گرامى داشته است ، و آن بدى كردن هر چند كوچك باشد و يا بدون آن نيكى كردنها باشد ، سرزنش كردن بر آن خوب است ؛ و در اين هنگام از آن رو سرزنش كردنش بد است كه اگر سرزنش شود ، از ارجمند بودن مىافتد ، و ناچيز مىگردد .\r\n\r\n","description":"","footnote":"","page_name":" 579 ","page_number":705},
  {"content":"\r\n\r\nو چون اين سخن در ستودن و نكوهش كردن ثابت گرديد ، در پاداش دادن و شكنجه كردن هم مانند همين ثابت مىشود .\r\nخواهيم گفت : آنچه گفتند پذيرفته نيست ؛ زيرا پيش ما ، مىشود كسى براى انجام دادن گناه كوچك ، سرزنش گردد ، هرچند براى نيكىرسانىهاى بزرگ سزاوار ستودن شده باشد ؛ و اين سخن از آنجا روشن مىشود ، كه اگر كسى كه چنين گناه كوچكى از او سر زده است ، از كار خود پشيمان گردد با آن‌كه نيكىرسانى كرده است ، سرزنش كردنش بر آن گناه كوچك خوب است ؛ پس اگر گناهش نابود گرديده باشد ، سرزنش كردنش خوب نخواهد بود ؛ زيرا در روش كسى كه سخن ما را نپذيرفته است ، هرگناهى كه ناچيز گردد ، پس از نابودشدنش ، دوباره بازگشت نخواهد كرد .\r\nپس اگر بگويند : آشكارا مىدانيم ، كسى كه گناه كوچكى از او سر زده باشد ، و كار نيكى هم نكرده باشد ، به جز آن كس است ، كه گناه كوچكش همراه با سرزدن كارهاى نيك بزرگ باشد .\r\nخواهيم گفت : پوشيده نيست كه گناه كوچكش اگر بدون كار نيك باشد به جز سرزنش شدن ، سزاوار چيز ديگر نمىشود ؛ و هنگامى كه سر زدن گناه با انجام دادن كار نيك همراه باشد ، سزاوار ستوده شدن و بزرگ وانمودن نمىشود . و بر اين افزوده مىشود كه سزاوار سرزنش شدن هم هست و براى همين است كه اين دو حالت جدا از يكديگرند .\r\nبالاتر از آن ما مىدانيم اگر يكى از مردم ، به ديگرى نيكى برساند ، و با رفتار ديگرى به او بدى كند ، فزونى براى هيچ‌يك از اين دو كار ، بر ديگرى آشكار نمىشود ، و او مىتواند براى يكى از دو كار ، او را بستايد ، و براى ديگرى او را سرزنش كند و در انجمن‌ها به او بگويد ، تو در اين كار ، به من خوبى رساندى و او را بستايد و سپاس بگزارد ؛ سپس به او بگويد ، اما در اين كار ديگر ، به من بدى كردى ، و بر او چيرگى جويد و درشتى كند . و از اين برمىآيد كه سزاوار بودن ستودن و سرزنش شدن ، هردو با هم گرد مىآيند . و آنچه گفتند كه اين دو يكديگر را نابود مىكنند ،\r\n\r\n","description":"","footnote":"","page_name":" 580 ","page_number":706},
  {"content":"\r\n\r\nنادرست مىباشد .\r\nو چون در پاره‌اى از جاها اين دو ، باهم گرد مىآيند ، دانسته مىشود : پذيرفتن اين‌كه هريك از سزاوار شدن پاداش گرفتن و شكنجه ديدن يكديگر را نابود كنند ، نادرست مىباشد ، و جاهائى را كه پوشيدگى در آن است ، بايد به مانند جاهاى بدون پوشيدگى دانست .\r\nبالاتر از آن ، اگرهم بپذيريم ، كسى كه كار بد كوچكى از او سر زده است ، و پيش از آن كارهاى خوب بزرگى كرده است ، سرزنش كردنش بد است ، اما بدى سرزنش كردن او اين را نشان نمىدهد ، كه سزاوار سرزنش بودنش ، از كار افتاده باشد ؛ زيرا در بسيارى از جاها بسا باشد ، كسى با آن‌كه سزاوار سرزنش شدن است ، سرزنش كردنش بد باشد ؛ اما بدى سرزنش كردن او براى اين نيست كه سزاوار سرزنش بودنش از ميان رفته باشد ؛ بلكه براى چيز ديگرى است .\r\nآيا نمىبينى ، دادن پاداش دنبال فرمانبردارى كردن كار بدى است و از اين سخن برنمىآيد كه سزاوار بودن پاداش از كار افتاده باشد ، و همچنين است شكنجه كردن ، دنبالهء نافرمانى با آن‌كه سزاوار بودن آنها پابرجا مانده است ؛ پس چگونه مىتوانيم بدى سرزنش كردن را دليل بر اين بدانيم كه سزاوار بودنش ، از كار افتاده است .\r\nپس اگر بگويند : پابرجا ماندن سزاوار بودن پاداش يا شكنجه چنين فراهم مىكند كه انجام دادنش خوب باشد ؛ و بدى انجام دادنش مىرساند كه سزاوار بودنش از ميان رفته باشد ، مگر اين‌كه چيزى روى دهد ، يا چيزى تصورشدنى از آن جلوگيرى كند ؛ و پاداش دادن و شكنجه كردن ، دنبالهء فرمانبردارى و نافرمانى كردن ، از اين رو بد است ، كه به ناگزيرى تكليف‌شونده مىكشاند ؛ و تكليف كردن و آنچه از تكليف كردن خواسته شده است از كار مىافتد « 1 » .\r\n\r\n\r\n","description":"","footnote":"\r\n( 1 ) رجوع شود به فصلهاى گذشته و در آنجا بيان شد كه پس از انجام شدن تكليف مدتى بايد بگذرد و پس از آن پاداش يا شكنجه داده شود .\r\n","page_name":" 581 ","page_number":707},
  {"content":"\r\n\r\nو بدى سرزنش كردن كسى كه خامه را شكسته است هيچ دليلى كه تصور شدنى باشد ، ندارد ، مگر آن‌كه سزاوار بودنش از ميان رفته باشد .\r\nگفته خواهد شد : پس اين‌كه بدى انجام دادن كارى دليل بر از كار افتادن سزاوار بودنش باشد از ميان رفت ، و ما هم همين را مىخواهيم بگوئيم ؛ هرچند در جاهائى كه آنان در انديشه گرفتند ، چيزى كه آن را بد گردانيده است ، دانسته نشده باشد .\r\nبالاتر از آن ، مىتوان گفت چيزى كه سرزنش كردن را بد مىگرداند ، اين است كه بسيار بودن نيكى رساندن و بزرگى بخشش كردن خوشىها به او از سرزنش كردنش جلوگيرى مىكند ؛ مانند اين‌كه اگر كسى از ديگرى هزار پوست گاو پر از دينار طلا بستانكار باشد ، و يك چهارم جوى ، به او بدهكار باشد خوب نيست آن يك چهارم جو را از او بستانكارى كند . و اين نمىرساند كه بدهكارىاش از كار افتاده باشد زيرا آنچه بدهكار است از جنس چيزى كه بستانكار است نمىباشد ، و چون از دو جنس گوناگون هستند ، براى از كار افتادن اين يكى به آن يكى ، نياز دارد كه يكديگر را خوشنود گردانند ؛ و چنانچه ، يك چهارم جو از كار افتاده بود ، پس از پرداخت كردن دينارهاى بدهكارى خود ، بايد خوب نباشد آن را بستانكارى كند ؛ و ما مىدانيم بستانكارى كردن آن خوب است . و همچنين اگر از خوبىهائى كه به او رسانده است پشيمان شود ، براى بدى كردن به او كه با شكستن خامه‌اش انجام داده است ، خوب است او را سرزنش كند ؛ و اگر سزاوار بودن سرزنش شدن او از كار افتاده باشد ، بايد سرزنش كردنش خوب نباشد .\r\nو بسا شود گفته باشند ، كه خوب است ، يكى از ما را براى خرد درستى كه دارد ، و براى بسيار بودن بردبارى ، و والاتبارىاش بستايند ، با آن‌كه بر خوىهاى ديگرى كه دارد ، و شتاب كار است ، و زود خشمناك مىشود او را سرزنش كنند ؛ زيرا هيچ‌يك اين دو ، از ديگرى جلوگيرى نمىكند ، هرچند ، يكى بسيار ، و ديگرى كم باشد ؛ پس همين ، مىرساند كه ميان سزاوار بودن سرزنش شدن بسيار ، يا كم تفاوتى نيست .\r\n\r\n","description":"","footnote":"","page_name":" 582 ","page_number":708},
  {"content":"\r\n\r\nاما اين كه خداوند برتر از همه چيز ، مىفرمايد :  « إِنَّ الْحَسَناتِ يُذْهِبْنَ السَّيِّئاتِ »  و گفتار او كه برتر از همه است :  « لا تُبْطِلُوا صَدَقاتِكُمْ بِالْمَنِّ وَ الْأَذى »  و گفتار ديگرش :\r\n « لا تَرْفَعُوا أَصْواتَكُمْ فَوْقَ صَوْتِ النَّبِيِّ  ، الى قوله :  أَنْ تَحْبَطَ أَعْمالُكُمْ »  و سخن ديگرش :  « لَئِنْ أَشْرَكْتَ لَيَحْبَطَنَّ عَمَلُكَ »  پس دليل آوردن هيچ يك از اينها درست نيست ؛ زيرا آنچه از لفظها برآيد ، بايد ، بر آنچه عقل نشان مىدهد ، پايه گذارده شود ، و ما آشكار كرديم ، كه از ميان بردن پاداش و شكنجه يكديگر را نادرست مىباشد .\r\nپس اگر اين آيه‌ها معنى آشكارى داشته باشند ، بايد آن را به معنائى برد كه با دليلهاى عقل برابر باشد ؛ و چگونه مىشود معنى آنها با عقل برابر باشد با آن كه هيچ يكشان معنى آشكارى ندارند ؛ بلكه اگر معنى آنها گواه گفتار ما باشد ، بهتر است ؛ زيرا از ميان بردن يكديگر ، در همهء آيات به خود كارها ، وابستگى دارد ، نه به آن كسانى كه سزاوار كارها باشند . و كسانى كه با ما در اين‌باره ناسازگارى دارند ، مىگويند ، از ميان بردن يكديگر در كسى است كه سزاوار آن كارها مىباشد . و آنان گواه ، بر گفتارشان ندارند .\r\nو ما مىتوانيم اين آيه‌ها را به آن معنائى كه در آن آشكارند ببريم ، و از آن معنى به معنى ديگران راه برنگردانيم ؛ زيرا معنى اين كه خداوند ، مىگويد :\r\nكارهاى خوب بدها را از ميان مىبرند ، اين است كه هركس كار خوب بسيار از او سر بزند ، و هميشه ، كار خوب انجام بدهد ؛ براى همين پيوسته انجام دادن آن ، به او مهربانى مىشود ، كه از انجام دادن كارهاى بد ، خوددارى كند ؛ و اين با معنايى كه آيه در آن آشكار است سازوارى دارد ؛ و به اين نيازى ندارد كه ، كلمهء جزا را ، در آيه پنهان بگيريم .\r\nاما آيات ديگر را به زودى آشكار خواهيم كرد ، و خواهيم گفت نابود شدن كارها و از ميان رفتن آنها ، با يكديگر ، اين است كه كار خوب بر روئى سر مىزند كه سودى از آن برده نمىشود ؛ آيا نمىبينى اگر يكى از ما به كسى بگويد براى اين كه چيزى را از جايى به جائى ببرى به تو مزدى خواهم داد ، و او آن را جاى ديگرى ببرد ،\r\n\r\n","description":"","footnote":"","page_name":" 583 ","page_number":709},
  {"content":"\r\n\r\nسزاوار گرفتن مزد نخواهد شد ، و بايد روا باشد به او گفته شود ، تو كار خودت را ناچيز كردى ، و آن را نيست گردانيدى ؛ زيرا آن كار ، به جز بر آن روئى كه من فرمان دادم ، از تو سر زده است ، و از آن گونه كه سزاوار گرفتن مزدت مىشدى روگردانيدى ، و آشكار است كه او سزاوار گرفتن هيچ چيز نمىشود ، و كار خودش را نابود گردانيده است ، بلكه از آيه هم همين كه گفتيم در نظر گرفته شده است .\r\nو چون از دادن چيزى به مستمندان ، سزاوارى گرفتن پاداش حاصل مىشود ، و آن هنگامى است كه براى رو كردن به خداوند برتر از همه چيز باشد ، و اگر براى منت نهادن بر او باشد سزاوار گرفتن هيچ چيز نمىگردند ، و كار خود را نابود كرده‌اند .\r\nو همچنين آواز خود را بالاتر از آواز پيمبر - بر او و خاندانش درود بادا - برآوردن ، اگر از راه پاسخ دادن به خواندن او باشد ، سزاوار پاداش گرفتن مىشوند ؛ و چنانچه براى جز آن باشد ، به خودى خود نابود است ؛ و همچنين كسى كه جز خدا را با خدا پرستش كند و انباز او گرداند ، گفته مىشود ، كارش ناچيز است ؛ زيرا اگر پرستش خود را به تنهائى براى خداوند كه برتر از همه است ، روىآور مىكرد ، سزاوار پاداش گرفتن مىگرديد .\r\nاما دليلى كه مىرساند « 1 » در گذشتن از شكنجه كردن كسى كه سزاوار شكنجه شدن است ، خوب است ، اين كه شايستگى شكنجه كردن از آن خداوند برتر از همه چيز است ، و او مىتواند ، از شكنجه كردنش باز ايستد ، يا بدان شايستگى كه ويژهء او است ، رفتار نمايد .\r\nو چنانچه خداوند به اين سزا كه از آن او است ، رفتار نكند و آن را از كار\r\n\r\n\r\n","description":"","footnote":"\r\n( 1 ) گفتگو براى باطل كردن عقيدهء گروه معتزله است ؛ زيرا آنان طبق قاعدهء وعد و وعيد منكر عفو مىباشند ، و مىگويند اگر شخص گنه‌كار ، بدون توبه بميرد ، بايد خداوند او را مجازات كند . و بخشودن در كار نيست . شيخ در اين جا با اين اصل سخن آنان را پاسخ گفته است كه رفع ، تابع وضع است ؛ و چون شكنجه كردن ، حقى مختص به خداوند است ، اسقاط اين حق هم براى او ثابت است نه ديگرى .\r\n","page_name":" 584 ","page_number":710},
  {"content":"\r\n\r\nبيندازد ، سزاى ديگرى كه جدا از اين سزا ، و از آن ديگرى جز خداوند ، باشد ، از كار نمىافتد مانند بدهكارى او كه سزا براى ديگرى جز خداوند است و اگر دارنده‌اش آن را از كار بيندازد ، از كار خواهد افتاد ؛ زيرا او به اين صفت‌ها ويژگى دارد ، و درستى اين سخن از آن آشكار مىشود كه هركس گرفتن سزا و رفتار كردن به آن با او باشد ، با از كار انداختن خود او ، آن سزا از كار مىافتد ، و كسى كه نمىتواند به آن سزا رفتار كند ، با از كار انداختن او آن سزا از كار نمىافتد .\r\nآيا نمىبينى چيزهائى را كه كودك سزاوار گرفتن ، و رفتار كردن به آن مىباشد ، چون خودش نمىتواند آن را بگيرد ، و به آن حق رفتار نمايد ، با از كار انداختن او حقش از كار نمىافتد ؛ و كسى كه زير سرپرستى ديگرى است ، نيز به همين گونه مىباشد .\r\nاما كسى كه به ساليان خردمندى رسيده ، و خردش ، پرورش يافته است چون مىتواند ، آنچه را سزاوار دريافت كردن است بگيرد ، اگر از آن درگذرد حقش از كار خواهد افتاد .\r\nو چيزى كه به اين سخن درستى مىبخشد ، آن است ، كه از كار انداختن و رفتار كردن ، به اين حق ، پديد آوردن دگرگونى در آن است ؛ پس هركس بتواند ، پاره‌اى از دگرگونىها را در آن پديد آورد ، همهء دگرگونىها را مىتواند در آن پديد آورد ؛ و كسى كه پاره‌اى از دگرگونىها را نتواند ، در آن پديد آورد هيچ يك آنها را نمىتواند ، در آن پديد آورد .\r\nو اين كه گفتيم ، شكنجه كردن حق است ، براى اين است ، كه آنچه را خداوند دادنى مىباشد ، فرا نگيرد « 1 » مانند پرداختن تاوان و دادن پاداش كه هركس سزاوار گرفتن آنها از او باشد ، و از آن درگذرد ، از كار نمىافتند ؛ زيرا كسى كه سزاوار گرفتن آنها از خداوند ، باشد ، نمىتواند آن را از او بستانكارى كند ، و دريافت نمايد\r\n\r\n\r\n","description":"","footnote":"\r\n( 1 ) مقصود شيخ تفاوت گذاشتن ميان دين با حق است ، بنابراين تاوان دادن و پاداش دادن به مانند بدهكار بودن اموال است ، و شكنجه كردن حق است و با پاداش و تاوان اختلاف دارد .\r\n","page_name":" 585 ","page_number":711},
  {"content":"\r\n\r\nپس او به مانند كسى است كه زير سرپرستى ديگرى باشد .\r\nو اين كه شرط كرديم در گذشتن از شكنجه كردن گنه‌كار ، به سزائى كه جدا از شكنجه كردن باشد ، وابستگى نيابد ، براى دورى جستن از اين است كه گنه‌كار سرزنش‌شدنى را كه بر انجام دادن كار بد ، براى بد بودنش ، سزاوار گرديده است ، از كار بيفتد ؛ زيرا سرزنش شدن پيرو شكنجه ديدن است ، و ما آن را نمىتوانيم از كار بيندازيم ؛ پس نمىشود سزاوار سرزنش بودن ، از ميان برود ، و شكنجه شدنش پا برجا بماند ؛ و اگر ما بتوانيم سزاوارى سرزنش شدنش را از كار بيندازيم ، مىبايست سزاوار شكنجه شدنش را هم بتوانيم ، از كار بيندازيم ؛ با آن كه شكنجه كردنش سزائى جدا از سرزنش شدن است ، و ديگرى جز ما مىتواند بدان رفتار كند .\r\nو اين كه گفتيم ، سزاى ديگر ، جدا از سزاوارى شكنجه كردن باشد براى اين است كه سزاوارى سرزنش شدن ، با در گذشتن از شكنجه كردن او ، از كار مىافتد ؛ زيرا سرزنش شدن پيرو شكنجه شدن است ، و به مانند سزاهائى است كه به بدهكارى وابستگى دارد ، و آن پس انداختن زمان پرداخت ، يا توانستن بهم زدن پيمان‌هاى ديگرى است كه به آن وابستگى داده شده باشد و چيزهاى ديگرى به جز اين دو است .\r\nو هرگاه بدهكارى از كار بيفتد ، آنها هم از كار مىافتند . و با از ميان رفتن شايستگى سرزنش شدن ، سزاوارى شكنجه ديدن ، از كار نمىافتد ؛ زيرا شكنجه شدن پيرو شايستگى سرزنش شدن نمىباشد .\r\nبالاتر از آن سرزنش شدن ، سزائى نيست كه براى ما باشد ، و چيز ديگرى در آن نباشد ؛ زيرا ما اين سزا دادن را از شرع ، پذيرفته‌ايم ، و به فرمان شرع آن را انجام مىدهيم ، و نيكو شدن دين ما در آن است ، پس گوئى سزائى براى ديگران است كه بايد ، به آنان بپردازيم . و نيز براى اين است ، كه شخص سرزنش شونده ، با سرزنش شدن ، از انجام دادن كار بد باز مىايستد ؛ پس به مانند حقى است كه او سزاوار دريافت كردن آن مىباشد ، و چنين نيست كه مانند بستانكارى به سود خود ما باشد و بس .\r\n\r\n","description":"","footnote":"","page_name":" 586 ","page_number":712},
  {"content":"\r\n\r\nو چنانچه بخواهى سخن كوتاه كنى خواهى گفت : شكنجه كردن سزا دادن خداوند برتر از همه چيز است ، و او مىتواند آن سزا را بدهد ، و بدان رفتار نمايد ، و با رفتار كردن به آن سزا ، زيانى هم به آن وابستگى مىيابد .\r\nپس با از كار انداختن شكنجه ، بايد اين زيان هم از كار بيفتد ، به مانند از كار انداختن بدهكارى كه زيان‌هاى ديگر هم از كار مىافتد .\r\nو چنان نيست كه با رفتار كردن ، به سزاى شكنجه دادن بايد سزاى پاداش گرفتن و تاوان دريافت كردن ، و ستوده شدن ، و سپاسگزارى شدن هم از ميان برود ؛ زيرا هيچ يك اينها زيانى نيستند كه با رفتار كردن به سزاى شكنجه شدن وابستگى داشته باشد .\r\nاما سرزنش شدن چنين نيست ؛ زيرا سرزنش شدن زيان نيست و بنابر آنچه گذشت ، سزائى است كه براى سرزنش‌كننده و سرزنش‌شونده هردو است .\r\nاكنون كه دانسته شد ، سزاوارى شكنجه شدن با از آن در گذشتن خداوند از كار مىافتد ، و چون هيچ يك از روىهاى بدى ، در آن نيست ، پس بايد خوب باشد ؛ زيرا يكى از نيكى كردن‌ها و سودرسانىها مىباشد ، و در هيچ يك اينها ، روئى از بدىها ، وجود ندارد ، تا آنجا كه جز خوبى كردن چيز ديگرى در آن نيست .\r\nپس اگر بگويند : از كجا دانستيد ، در گذشتن از گناهان ، هيچ روئى از بدى ندارد .\r\nخواهيم گفت : روىهاى بدى چنين شناخته شده‌اند ، كه هركارى ستمكارى يا بيهوده‌كارى ، يا تباهىرسانى ، يا دروغ گفتن ، يا فريبندگى ، به انجام دادن كار بد باشد بد است ، و هيچ يك اينها ، در اين جا نيست ؛ پس بايد خوب باشد .\r\nو اين كه گفتيم ، در گذشتن از شكنجه كردن ، تباهىرسانى ، يا فريبندگى به بدكارى نيست ، براى اين است كه در گذشتن از آن ، در جهان پسين سر مىزند و در آنجا ، تكليف داشتن ، و تباهىرسانى يافت نمىشود .\r\nپس اگر بگويند : اميدوار كردن مكلف ، در اين جهان به در گذشتن از شكنجه‌ها ، فريب دادن به گنه‌كارى است .\r\n\r\n","description":"","footnote":"","page_name":" 587 ","page_number":713},
  {"content":"\r\n\r\nگفته خواهد شد : اين سخن نادرست است ؛ زيرا ميان تكليف‌شوندگان كسانى هستند كه اگر اميدوارى در گذشتن از شكنجه ديدن نداشته باشند به انجام دادن كار بد نزديكتر مىشوند ، و پاره‌اى از ايشان كسانى هستند ، كه جز اين گونه‌اند ، پس چگونگىهاى آنان ناهمسان است .\r\nپس اگر بگويند : هنگامى كه شخص تكليف‌شونده ، اميد به درگذشتن از شكنجه پيدا كند ، از انجام دادن كار بد ، بيش از بيش جلوگيرى نمىشود .\r\nخواهيم گفت : چرا مىگوئيد بايد بيش از بيش جلوگيرى شود ، و اين سخنى است كه دليلى بر آن نيست ، پس از گفتن بيش از بيش جلوگيرى شدن ، چه مىخواهيد ؟ آيا بيشترين اندازه‌اى را كه فراهم‌شدنى باشد و بتوانيم ، مىخواهيد ؟\r\nيا بيشترين اندازه‌اى را كه استوار كارى آن را فراهم مىكند ؟ پس اگر نخست را خواسته باشيد ، سخنى نادرست است ؛ زيرا اندازه‌هاى بيش از بيش كه به آن جلوگيرى نشده ، و از آن ترسانده نشده باشد ، بسيار است ؛ و اگر دومى را خواسته باشيد ، چه دليلى هست كه برساند ، استوار كارى ، از ميان رفتن اميد را فراهم مىكند . و بنابراين مىبايست ، خداوند برتر از همه چيز ، به شمارهء پاره‌هاى شكنجه‌ها و چگونگى رسيدن آن‌ها ، آگاهى داده باشد ؛ زيرا آگاهى دادن به آن ، به ناچار بيشتر جلوگيرى مىكند .\r\nاكنون كه ثابت شد ، سزاوارى شكنجه شدن با در گذشتن از آن ، نابود مىشود ، پس در گذشتن از آن به اين گونه است ، كه بگويند ، شكنجه دادن زيد را از كار انداختم ، يا شكنجه‌اش را آسان گرفتم و بخشودم ، و به اين گفتار شكنجه و سخت‌گيرى از كار مىافتد اما شكنجهء كنونى او از كار مىافتد ، و شكنجه‌اى كه به كارهاى آينده و پس از اين ويژگى دارد از كار نمىافتد ، و اين به مانند بستانكارى كردن وام است پس از پاك شدن و از كار افتادن آن .\r\nو ميان مردم كسانى هستند كه مىگويند ، سزاوارى شكنجه شدن به گفتن اين سخن يا به اين كه اكنون شكنجه نكند ، با اين كه هم‌اكنون شكنجه كردن خوب باشد ، از كار مىافتد ، پس هرگاه شكنجه نكند ، سزاوار بودنش از كار مىافتد ؛ و\r\n\r\n","description":"","footnote":"","page_name":" 588 ","page_number":714},
  {"content":"\r\n\r\nاين گفتار پيش ما نادرست است ؛ زيرا روگرداندن از گرفتن چيزى كه گرفتنى باشد ، هرچند هم‌اكنون هنگام گرفتنش باشد از ميان رفتن چيزى را كه بايد گرفته شود ، نمىرساند .\r\nاما نمىبينى كسى كه در هنگامى از ديگرى بستانكار است ، اگر در همان هنگام آن را نستاند هيچ كس ، نمىگويد ، بدهى او از كار مىافتد ؛ زيرا بدهى بر آن گونه كه بود پابرجا مىماند .\r\nپس اگر بگويند : با اين كه هم‌اكنون هنگام گرفتنش باشد چه سودى در پس انداختنش هست ؟\r\nگفته خواهد شد : هرگاه نه انگيزه‌اى به گرفتنش داشته باشد ، و نه به از كار انداختن آن ، پس به ناچار آن را پس خواهد انداخت .\r\nبالاتر از آن ، بايد به پس انداختن آن سودى وابستگى داشته باشد آن چنان كه به گرفتنش بايد سودى وابسته باشد ، و چه كسى در اين شك دارد كه دست بازداشتن از درخواست كردن باز پس دادن سپرده در هنگامى كه درخواست كردنش روا باشد ، از كار انداختن آن نمىباشد ، و اين بر هيچ يك از خردمندان پوشيده نيست .\r\nپس اگر بگويند : دربارهء بازگشت كردن از انجام دادن كار بد چه مىگوئيد ؟ آيا بايد شكنجه از كار بيفتد ، يا به بخشيدن گناه ، شكنجه از كار مىافتد « 1 » .\r\nخواهيم گفت : آن چه ما به سويش مىرويم اين است ، كه بازگشت كردن از انجام دادن كار بد ، فرمانبردارى است ، و سزاوارى گرفتن پاداش بدان پديد مىآيد .\r\nاما از كار افتادن شكنجه هنگام بازگشت كردن از گناه بخششى از سوى خداوند برتر از همه است و با آن كه از انجام دادن گناه بازگشت شده باشد ، رواست\r\n\r\n\r\n","description":"","footnote":"\r\n( 1 ) شروع به ابطال اعتقاد معتزله بر اين كه قبول توبه بر خداوند واجب است و بايد گناه را بيامرزد .\r\n","page_name":" 589 ","page_number":715},
  {"content":"\r\n\r\nشكنجه را از كار نيندازد ، و بر آن سخت‌گيرى كند .\r\nدليلى كه درستى اين سخن را مىرساند ، آن است ، كه اگر هنگام بازگشت شدن از گناه مىبايست شكنجه از كار بيفتد ، از اين بيرون نيست كه يا براى بسيار سزاوار بودن پاداش بازگشت كردن از گناه ، شكنجه از كار مىافتد ، و يا از روى ديگرى است . پس اگر نخست درست باشد ، ما آشكار كرديم كه فرمان‌بردارى و نافرمانى ، يكديگر را از كار نمىاندازند « 1 » و سزاوارى شكنجه و پاداش بر آن دو نيز يكديگر را از كار نمىاندازند ، و چنانچه بازگشت كردن از گناه از اين روى شكنجه را از ميان مىبرد ، كه با بازگشت كردن از آن كوششى انجام گرديده است ، چه دليلى بر اين سخن داريد ؟ و ما آن را نمىپذيريم .\r\nپس اگر بگويند : چنانچه بازگشت كردن از گناه ، شكنجه را از كار نيندازد ، بايد تكليف كردن گنه‌كار ، به انجام دادن كار خوب ، بد باشد ؛ زيرا گنه‌كار ، با آن كه سزاوار شكنجه شدن است ، روا نيست سزاوار پاداش گرفتن باشد ، پس بايد راهى وجود داشته باشد ، كه شكنجه‌اش از ميان برداشته شده باشد ، تا از پاداشى كه دست‌رس او گذارده شده است ، سود ببرد ، و راهى جز اين نيست كه بازگشت كردن از گناه سزاوارى شكنجه شدن را از ميان مىبرد .\r\nگفته خواهد شد : چرا روا نباشد كسى كه سزاوار شكنجه شدن گرديده است به فرمان‌بردارى تكليف شود ؟ و با انجام دادن فرمانبردارى سزاوار گرفتن پاداش گردد ؟ پس دو سزاوارى برايش با هم گرد آيند ؛ و اين پيش ما روا مىباشد ، و در گذشته‌ها ما اين را آشكار گردانيديم . و اگر هم درست باشد كه بگوئيد دو سزاوارى ، با هم فراهم نمىشوند ، سخنى كه گفته‌ايد درست خواهد بود . اما با دست ، خار از درخت خاردار تراشيدن ، از آن آسانتر است ؛ و اگر درست باشد كه بگوئيد ، سزاوار بودن پاداش شكنجه را از ميان مىبرد ، يا شكنجه پاداش را ، پس از اين سخن فراهم نمىشود ، كه درستى سخنى بر خودش پايه‌گذارى شده باشد .\r\n\r\n\r\n","description":"","footnote":"\r\n( 1 ) قبلا تحابط باطل گرديده است .\r\n","page_name":" 590 ","page_number":716},
  {"content":"\r\n\r\nبالاتر از آن چنانچه بپذيريم كه بايد راهى براى سود بردن از پاداش كه دست رس گذاشته شده وجود داشته باشد و بگوئيم از آن سود برده نمىشود جز آن‌كه شكنجه از ميان برداشته شده باشد پس همانا خداوند راهى برايش نهاده است . زيرا او آگاهش گردانيده است ، كه هنگام بازگشت كردن از گناه با از كار انداختن شكنجه بر او بخشش خواهد كرد و در اين هنگام از گرفتن پاداش فرمانبردارى خود سود خواهد برد چه آن كه بگوئيم شكنجه ، بايد از كار نيفتد يا به از كار انداختن آن بخشش شده باشد .\r\nو مىتوان گفت شايد سود بردن از گرفتن پاداش بدين گونه باشد كه پاداش فرمانبرداريهاى بسيار بيشتر از شكنجهء نافرمانيهاى او گردد پس به اندازه‌اى كه با يكديگر برابرى دارند شكنجه از كار مىافتد و با فرمانبرداريهاى بيشتر از آن سود مىبرد .\r\nو كسى نمىتواند بگويد : آن اندازه از فرمانبردارى كه اگر انجام بدهد پاداشش با شكنجهء گناهانش برابرى كند در شمار كارهائى است كه به آن تكليف داده شده است و راهى برايش نيست كه با وجود شكنجهء اين نافرمانىها از پاداش آن فرمانبرداريها ، سود ببرد .\r\nاين سخن از آن رو نادرست است ، كه هيچ چيز از فرمانبرداريها نيست ، كه هرگاه آن را به جا آورد ، پاداشش با شكنجهء آن كارهاى بد ، برابرى كند ، مگر آن كه مىتواند از پاداش فرمانبرداريهاى ديگرش سود ببرد ؛ به اين كه پيش از آن فرمانبرداريهاى ديگرى جز آن باشد ، كه پاداشش با شكنجهء اين كارهاى بد ، برابرى كند .\r\nپس اگر بگويند : آن اندازه از فرمانبرداريهائى كه پاداشش با شكنجهء كارهاى بد برابرى مىكند ، اكنون نمىتواند از آن سود ببرد ، هرچند مىتواند بدين گونه سود ببرد كه فرمانبرداريهاى بسيارى پيش از آن انجام داده شده باشد .\r\nخواهيم گفت : و همچنين پيش شما آن اندازه ، از فرمانبرداريهاى بسيارى كه همراه با اين نافرمانىها باشد شخص تكليف‌شونده ، اكنون نمىتواند از پاداشش\r\n\r\n","description":"","footnote":"","page_name":" 591 ","page_number":717},
  {"content":"\r\n\r\nسود ببرد ؛ اما بدين گونه مىتواند از پاداش آن سود ببرد ، كه بازگشت كردن از گناه ، را پيش‌تر انجام بدهد ، تا از اين روى برابر گردند .\r\nآنان كه مىگويند : خداوند بايد بازگشت كردن از گناهان را بپذيرد ، دليل آورده‌اند كه بهانه آوردن از گناه را ، بايد پذيرفت ، و گفتند كسى كه پيش از گناه بهانه‌جوئى مىشود ، اگر بيشتر به گمانش برسد كه شخص بهانه‌جو ، راست مىگويد ، با آن كه پيش از بهانه آوردن سرزنش كردنش خوب بود ، پس از بهانه آوردن ، سرزنش كردنش بد است ، پس چون معنى بهانه آوردن همان بازگشت كردن از گناهان است ، اما هنگامى كه پاره‌اى از ما به ديگرى بد كرده باشد ، بهانه آوردن ، نام دارد ، و هرگاه از انجام دادن كار بد بهانه‌جوئى شود ، بازگشت كردن از گناه ناميده مىشود ، پس با اين سخنان ثابت گرديد ، كه بازگشت كردن از گناه چنين فراهم مىكند كه ناگزير بايد ، سزاوارى شكنجه شدن را از ميان ببرد .\r\nدر پاسخ خواهيم گفت : ناهمسازى گفتار ، در بهانه آورنده به مانند ناهمسازى سخن ، در بازگشت‌كننده از گناهان است ، و هركس پذيرفته باشد اگر يك نفر بهانه پيش ديگرى بياورد و گمان او بيشتر بر اين باشد ، كه بهانه آورنده ، راست مىگويد ، سرزنش كردنش كه پيش از بهانه آوردن خوب بود ، اكنون بد شده است ، در بازگشت كردن از گناه نيز ، همين سخن را مىپذيرد . اما اين گفتارى بدون دليل است ، و با آن كه ما و همهء گروه مرجئه ، آن را نمىپذيريم ، نمىتوان چنين گفتارى را آشكار دانست ، و با اين كه ما آن را نمىپذيريم ، چنانچه آشكار بودنش را نيكو شمارند ، به ايشان خواهيم گفت : كسى كه براى گناه كردن خودش بهانه مىآورد ، هرچند ، بيشتر به گمان رسد ، كه راست مىگويد ما آشكار مىدانيم ، سرزنش كردنش خوب است ؛ اگرچه در اين سخن ناهمسازى شده باشد ؛ و اگر چنين باشد كه چون او بهانه آورده است بايد سرزنش كردنش از كار افتاده باشد ، مىبايست هنگامى كه بينديشيم ، از بهانه آوردن خود پشيمان شده است ، سرزنش كردنش بر كار بدى كه انجام داده است ، خوب نباشد ، با آن كه مىدانيم سخن درست جز اين است .\r\n\r\n","description":"","footnote":"","page_name":" 592 ","page_number":718},
  {"content":"\r\n\r\nبالاتر از آن ، به آنان گفته خواهد شد ، با اين كه دو چيز ، يكديگر را از ميان نبرند ، و به مانند چيزهائى هم نباشند كه يكديگر را از ميان مىبرند ، چگونه مىشود يكى از آن دو از كار بيفتد ؟ پس آنچه آنان دليل مىآورند كه بزرگ وانمودن و بزرگ شمردن كه با پاداش دادن همراه است ، سبك شمردن و خوار وانمودن را كه با شكنجه همراه است از ميان مىبرد ، اين دليل در اين جا ناياب است ؛ زيرا آنان نمىگويند بازگشت كردن از گناه ، چون پاداش بسيار دارد سزاوارى شكنجه را از كار مىاندازد ؛ و چه چيزى فراهم مىكند كه بازگشت كردن از گناه و سزاوارى شكنجه شدن ، يكديگر را از ميان ببرند ، يا به مانند چيزهائى باشند كه يكديگر را از ميان مىبرند . پس اگر بگويند ، ما مىدانيم كه به حكم خرد ، بايد از انجام دادن گناه بازگشت كرد ، و اگر كسى از گناه بازگشت كند ، و سزاوارى شكنجه شدنش به ناگزيرى ، از كار نيفتد ، نمىتوان گفت بايد از انجام دادن گناه بازگشت كنند ؛ زيرا دليلى نيست كه بگوئيم بايد از گناه بازگشت كنند ؛ براى اين كه روا نيست سزاوار شدن پاداش گرفتن ، سبب شود كه بايد كارى انجام گردد ؛ زيرا ، سود داشتن كارى اين را فراهم نمىكند كه بايد آن كار انجام داده شود .\r\nخواهيم گفت : چه كسى مىپذيرد كه به حكم خرد بايد از گناه كردن بازگشت نمود ؟ بلكه پيش ما از اين رو بايد از گناه كردن بازگشت كرد ، كه كمك و مهربانى ، براى دست بازداشتن از انجام دادن كار بد ، و بجا آوردن كارهائى است ، كه بايد انجام داده شوند ؛ و مهربانى بودنش از شنيدنىهاى شرعى دانسته مىشود و پس از آن كه از راه شنيدنىها دانسته شد كه پس از بازگشت كردن از گناه ، خداوند برتر از همه چيز ، از راه بخشش كردن ، شكنجه را از كار مىاندازد ، بايد از گناه كردن بازگشت نمود ، تا شكنجه از ميان برود ؛ زيرا بازگشت كردن از گناه ، راهى براى از ميان بردن زيان گرديده است ؛ و چون براى از ميان رفتن شكنجه بايد ، از گناه بازگشت كرد ، هيچ جدائى ميان اين نيست كه پس از بازگشت كردن از گناه ، چون خداوند بايد شكنجه را از ميان ببرد ، از ميان برود ، و يا براى بخشش كردن خداوند از ميان برود .\r\n\r\n","description":"","footnote":"","page_name":" 593 ","page_number":719},
  {"content":"\r\n\r\nپس اگر بپرسند ؛ اكنون كه گفتيد ، از راه شنيدنىها دانسته مىشود : براى بازگشت كردن از گناه شكنجه از ميان مىرود ، پس آن بازگشت كردنى كه با انجام شدنش ، خداوند برتر از همه چيز ، از راه بخشش شكنجه را از ميان مىبرد ، كدام است ؟\r\nپاسخ داده مىشود : بايد بگوئيم بازگشت كردن از گناه پشيمان شدن از انجام دادن كار بد است ، به اين كه بدون دودلى بر آن شود ، كه به انجام دادن هركارى در بدى به مانند كارى باشد كه انجام گرديده است ، دوباره به آن بازگشت نكند ؛ زيرا مسلمانان بدون اين كه گفتگوئى ميانشان باشد ، همگى بر آن گرد آمده‌اند ، كه پس از اين گونه بازگشت كردن از انجام دادن كار بد ، سزاوار بودن شكنجه نابود مىشود . اما هرگاه بدون دودلى بر آن شود كه هركارى در بدى يا بزرگى ، يا بيشتر بودن شكنجه ، به مانند كار گذشته باشد ، دوباره بدان بازگشت نكند ، در اين باره ميان گروه مسلمان ، ناسازگارى موجود است ؛ زيرا كسانى از ايشان هستند ، كه مىگويند با داشتن چنين تصميمى ، شكنجه از ميان نمىرود . و از اين رو در آن ناهمسازى كرده‌اند ، كه گفتند پيش ما پس از بازگشت كردن از گناه ، به حكم خرد بايد ، سزاوارى شكنجه از ميان برود . پس بر آن شدند ، كه بازگشت‌كننده از گناه ، بايد بدون دودلى ، بر اين شود : آن چيزى را كه سزاوارى شكنجه را پديد مىآورد انجام ندهد ، و آن همان خود بدى كار ، يا چيزى است كه بدى آن را پديد آورده است .\r\nاما بنابر آنچه ما گفتيم كه بازگشت كردن از گناه ، به حكم خرد از كار افتادن شكنجه را فراهم نمىكند ، و در اين‌باره به شنيدنىهاى شرعى بازگشت مىشود ، پس بايد ، بر چيزى تكيه كنيم ، كه همهء گروه مسلمانان بر آن گرد آمده‌اند ، و بدون ناسازگارى گفته‌اند ، با انجام شدن آن شكنجه از ميان مىرود . و نبايد بر چيزى تكيه كنيم ، كه به ويژه در آن گفتگو پيدا شده است . و هيچ دليلى در اين‌باره نداريم كه جاگزين گرد آمدن همهء مسلمانان بر چيزى شود .\r\nاما كسانى كه با داشتن ايمان كار بد انجام داده باشند ، ما بر آن نيستيم كه بايد\r\n\r\n","description":"","footnote":"","page_name":" 594 ","page_number":720},
  {"content":"\r\n\r\nشكنجه شوند « 1 » بلكه روا مىدانيم خداوند از شكنجه كردن آنان در گذرد ، و شكنجهء آنان را به بخشش خود از كار بيندازد .\r\nو اين را ما از آن رو گفتيم ، كه روا بودن درگذشتن از گناه را به حكم خرد آشكار گردانيديم و گفتيم سزاوار بودن شكنجه شدن با از كار انداختن كسى كه سزاوار شكنجه كردن است ، از كار مىافتد ، و در آنچه از شرع شنيده شده است چيزى نيست ، كه از درستى اين گفتار جلوگيرى كند ؛ زيرا ما همهء دليلهائى را كه در اين‌باره رسيده است جستجو كرده‌ايم ، و چيزى نيافته‌ايم كه از آن جلوگيرى كند ؛ پس بايد آنچه به حكم خرد دانسته‌ايم پابرجا باشد .\r\nو بنابر درستى اين گفتار نمىبايست ، در شكنجه شدن كافران شك بياوريم ؛ زيرا آنچه از شرع ، شنيده‌ايم از آن جلوگيرى مىكند ؛ براى اين كه همهء مسلمانان بر آن گرد آمده‌اند ، كه كافران ناگزير شكنجه مىشوند ؛ و درستى اين سخن از دين پيمبر - درود بر او بادا - آشكار دانسته شده است .\r\nو نيز در اين گفتگوئى نيست كه پيمبر - بر او و خاندانش درود بادا - مىتواند ، براى گنه‌كاران خواستار در گذشتن از گناهانشان گردد « 2 » و او هم خواستار آن خواهد شد .\r\nخواستار درگذشت كردن از گناه شدن ، به راستى اين است كه زيان‌هاى سزاوارى يافته شدهء كسى از كار بيفتد ، پس بايد بدون شك ، باور كنيم كه درگذشتن از گناه كسى كه سزاوار شكنجه شدن است ، و از گروه نمازگزار مىباشد روا خواهد بود ، بلكه بايد باور كنيم كه خواستار شدن درگذشت كردن از گناه ، براى گروهى كه اكنون شناخته نيستند ، - از پيمبر سر خواهد زد ؛ زيرا مىدانيم خواستار شدن از گذشت كردن از گناه - از پيمبر - درود بر او بادا - خواهد سر زد ، و مىدانيم\r\n\r\n\r\n","description":"","footnote":"\r\n( 1 ) اين بحث دربارهء انكار خلود فاسق در جهنم است بر خلاف معتزله كه معتقد به خلود مىباشند .\r\n( 2 ) گفتگو در شفاعت و نتيجهء حاصل از آن است كه مورد اختلاف گروههاى اسلامى مىباشد .\r\n","page_name":" 595 ","page_number":721},
  {"content":"\r\n\r\nخواستار شدن او چيزى را پديد خواهد آورد ، كه به راستى براى همان سر مىزند .\r\nدليلى كه مىرساند ، خواستار شدن درگذشتن از گناه ، به راستى از كار انداختن زيانها ، مىباشد ، اين است كه كار از سه چيز بيرون نيست : يا به راستى جز از ميان بردن زيان چيزى ديگر نيست ، و يا به راستى سود رساندن است ، نه چيز ديگر ، و يا آن كه هردو را فرا مىگيرد .\r\nنخست درست است ، كه ما جوياى همان مىباشيم ؛ دومى اين را فراهم مىكند كه هركس از ديگرى خواستار از كار انداختن زيان ديگران شود ، او را خواستارشوندهء در گذشتن از گناه ديگرى نگويند . و هيچ گفتگوئى در اين نيست كه او را بدان مىنامند .\r\nو دليلى كه سومى را بيهوده مىگرداند ، اين است كه هرگاه از خداوند برتر از همه چيز ، خواستار مىشويم كه ارجمندى پيمبر را - درود بر او و خاندانش بادا - بيشتر كند و پايه‌هايش را بالاتر برد ، مىبايست ميانجىگرىكننده برايش باشيم و هيچ يك از گروه مسلمانان نه به راستى و نه به مجاز اين را به ما نمىگويند .\r\nپس اگر بگويند : به چنين كسى از اين رو ميانجىگرىكننده ، نمىگويند كه بايد پايهء برترى داشته باشد ، و چون پيمبر - بر او درود بادا - بالاتر از ما مىباشد ميانجىگرى كننده برايش نيستيم ، آنچنان كه فرمان‌دهان برايش نيستيم .\r\nگفته خواهد شد : اين سخن نادرست است ؛ زيرا با كسى گفتگو كردن دو گونه است : يكى آن كه گوينده ، بايد پايهء بالاتر داشته باشد ، به مانند فرمان دادن و بازداشتن از كارى ؛ ديگرى برترى در آن شرط نيست ، مانند آگهى دادن ، پس آنجا كه بايد گوينده پايهء برتر داشته باشد اين شرط ميان گوينده با كسى است ، كه گفتگو با او مىكند ، و جز در آن جائى است كه گفتگو كردن ، آن را فرا مىگيرد ، و به آن وابستگى مىيابد .\r\nآيا نمىبينى چون فرمان‌دهنده بايد پايهء بالاتر داشته باشد اين شرط ميان فرمان‌دهنده و فرمان‌برنده است ، نه كسى كه فرمان به او وابستگى مىيابد ؛ زيرا گوينده‌اى به بنده‌اش مىگويد ، سردار را ديدار كن و نگهبان را هم ديدار كن ، و در\r\n\r\n","description":"","footnote":"","page_name":" 596 ","page_number":722},
  {"content":"\r\n\r\nهردو جا به او فرمان مىدهد ، هرچند فرمان دادن در يكى به كسى كه بالاتر از او مىباشد ، وابستگى مىيابد ؛ و در ديگرى به كسى كه پائين‌تر است وابستگى دارد .\r\nپس چنانچه بايد كسى كه خواستار درگذشتن از گناه ديگرى مىشود ، برتر از او باشد ، مىبايست اين برترى ميان كسى كه درخواست مىكند ، با ديگرى كه از او درخواست مىشود باشد ؛ نه با آن كسى كه درخواست كردن به او وابستگى مىيابد .\r\nو كسى نمىتواند بگويد : هنگامى كه وزيرى بخواهد زيانى را از خودش بردارد ، بايد روا باشد ، نگهبانى برايش از سالار درخواست درگذشتن از زيان رساندن به او را بكند .\r\nاين سخن از آن رو نادرست است ، كه چون در آيين و روش ميان مردمى چنين كارى نمىكنند ، نمىشود نگهبان براى وزير درخواست درگذشتن از گناهش كند ، پس روا نيست كه نگهبان ، برايش درخواست درگذشتن از گناهش كند ، و اگر چنين بينديشيم كه پادشاه بر پاره‌اى از يارانش خشم گيرد ، و او بداند ، پادشاه سخن كسى را نمىپذيرد ، جز آن كه يكى از نگهبانان ، برايش خواهش كند ، سپس نگهبان از پادشاه ، خواستار درگذشتن از او شود ، و پادشاه ، خواهش او را بپذيرد ، رواست گفته شود كه نگهبان براى سالار ، يا وزير ، خواستار درگذشتن از زيان رساندن به او شد ، هرچند سخنى را كه نگهبان به سالار مىگويد ، در هيچ جا فرمان دادن نمىگوئيم ، پس جدائى ميان آن دو ، روشن گرديد .\r\nبالاتر از آن همچنان كه گفته نمىشود ، نگهبان براى سالار خواستار درگذشتن از گناهش شد ، به همين گونه ، نمىگويند ، نگهبان براى سالار خواستار شد كه زيان را از او بردارند ، پس اگر گفتن لفظ خواستار شدن ، درگذشتن از گناه ، براى نبودن برترى پايه ، روا نباشد ، مىبايست ، گفتن لفظ خواهش كردن براى او هم ، روا نباشد ؛ زيرا پايهء نگهبان از او بالاتر نيست .\r\n\r\n","description":"","footnote":"","page_name":" 597 ","page_number":723},
  {"content":"\r\n\r\nآيا نمىبينى ، كسى نمىگويد ، نگهبان به سالار فرمان داد ؛ و گفته مىشود ، از او خواهش كرد ، پس از اين دانسته مىشود كه لفظ خواستار شدن درگذشتن از گناه ، براى چيزى كه پيش از اين آورديم ، روا نيست گفته شود ، نه براى آن كه برترى پايه شرط باشد .\r\nبالاتر از آن بسا باشد گفته شود كه براى خواستار شدن درگذشتن از گناه ، برترى پايه هيچ گاه شرط نيست ؛ و براى همين است ، كه پيمبر « درود بر او و خاندانش بادا » به بريره فرمود : ( انما انا شافع ) من ، خواستار درگذشتن از گناهش هستم پس از اين دانسته مىشود كه براى خواستار شدن درگذشتن از گناه برترى پايه شرط نيست .\r\nو نيز دليل ديگرى كه اين سخن را آشكار مىگرداند آن است ، كه در هر گفتارى ، برترى پايه شرط باشد اين شرط ميان شخص ، با خودش درنمىآيد . آيا نمىبينى ؛ كسى نمىگويد ، فلانى خودش را فرمان داد ، و مىگويند ، براى خودش خواستار شد ، آنچنان كه مىگويند ، براى نيازمندى خودش ، خواستار شد ؛ پس از اين دانسته شد كه براى خواستار شدن ، برترى پايه هيچ گاه شرط نيست .\r\nو چنانچه ما بپذيريم ، كه خواستار شدن ، در ، از كار انداختن زيان و بيشتر كردن سودها ، هردو به كار مىرود ، آن را به از كار انداختن زيان ويژگى مىدهيم ؛ براى اين كه پيمبر « بر او ، درود بادا » مىفرمايد : ( ادخرت شفاعتى ) شفاعت را براى گنه‌كاران مسلمان اندوختم ، و در حديث ديگر مىفرمايد : ( اعددت شفاعتى لاهل الكباير » شفاعت خودم را براى كسانى كه گناهان بزرگ مىكنند ، آماده گردانيدم ، و اين سخن در آنچه ما گفتيم آشكار است ؛ و گروه مسلمان اين حديث را به پذيرفتارى دريافت كرده‌اند .\r\nو كسى نمىتواند بگويد ، اين حديث از خبرهاى آحاد است . و نمىتوانند بگويند آنچه از خواستار شدن ، در نظر گرفته شده است بيشتر گردانيدن سودها مىباشد ؛ و كسانى كه گناهان بزرگ انجام مىدهند ، از اين رو ، بدان ويژگى داده شده‌اند ،\r\n\r\n","description":"","footnote":"","page_name":" 598 ","page_number":724},
  {"content":"\r\n\r\nكه به سودها بيشتر نيازمند مىباشند ؛ براى اين كه پاداش‌هاى آنان با گناهان بزرگى كه كرده‌اند نابود شده است .\r\nاين سخن از آن رو نادرست است ، كه ، خواستار شدن درگذشتن از گناهشان از اين بيرون نيست ، كه يا پس از باز ايستادن و بازگشت كردن آنان از انجام دادن گناهان بزرگ است ، و يا پيش از بازگشت كردن از آن است ، پس اگر نخست درست باشد ، بايد روا نباشد ، آنان را در آن زمان انجام‌دهندهء گناهان بزرگ بنامند ؛ زيرا آن نامى است كه براى سرزنش كردن گنه‌كاران است ، و آنان پس از بازگشت كردن از گناه ، هيچ سزاوار سرزنش شدن نيستند .\r\nپس اگر در نظر داشته باشند كه آنان انجام‌دهندهء گناهان بزرگ بوده‌اند .\r\nگفته خواهد شد ، در نظر گرفتن اين معنى دست بازداشتن از چيزى است ، كه از لفظ آشكار است .\r\nو چنانچه دومى درست باشد ، آن هم روا نيست ؛ زيرا خواستار شدن سود براى كسى كه سود رساندن به او خوب نيست ، بد است . و كسىكه سزاوار شكنجه شدن باشد ، در زمانى كه بايد شكنجه شود ، خوب نيست هيچ سودى به او رسانده شود .\r\nپس اگر بگويند : اين كه پيغمبر فرمود ، اندوخته كردم ، و آماده كردم ، زمان اندوختن را نشان مىدهد ، و آن به جز هنگامى است ، كه او خواستار درگذشتن از گناه مىشود ؛ زيرا در زمان اندوختن ، تكليف مىشدند ، و در اين زمان گناهان بزرگ انجام مىدادند ؛ و اگر پس از آن باشد كه از گناه كردن بازگشت كرده‌اند نام گنه‌كار ، از آنان برداشته شده است ، و پس از برداشته شدن اين نام ، خواستار شدن درگذشتن از گناهانشان ، سر مىزند .\r\nخواهيم گفت : زمان اندوختن ، همهء زمان‌هائى را فرا مىگيرد ، كه خواستار درگذشتن از گناهان نشده است ، و كسى كه خواستار درگذشت از گناهش مىشود ، اگر گناهان بزرگ ، از او سر زده باشد ، بايد پيش از جدا شدن از اين جهان ، از گناه كردن باز گردد ، و پس از بازگشت كردن از انجام دادن گناه ، و پيش از خواستار شدن\r\n\r\n","description":"","footnote":"","page_name":" 599 ","page_number":725},
  {"content":"\r\n\r\nدرگذشت از گناهانش ، سزاوار نيست ، او را انجام‌دهندهء گناهان بزرگ بگويند ، و در همهء اين زمان‌ها ، خواستارى درگذشت كردن از گناهان ، برايش اندوخته مىشده است .\r\nپس از اين سخنان دانسته شد ، در بخشى از زمان كه خواستار شدن درگذشتن از گناه ، اندوخته مىشده است ، سزاوار نبوده است ، او را انجام‌دهندهء گناهان بزرگ ناميد ، و آنچه از لفظ حديث ، آشكار مىشود ، همين را فراهم مىكند .\r\nپس اگر بگويند : اين كه خداوند برتر از همه مىفرمايد :  « ما لِلظَّالِمِينَ مِنْ حَمِيمٍ وَ لا شَفِيعٍ يُطاعُ »  و اين كه مىفرمايد :  « ما لِلظَّالِمِينَ مِنْ أَنْصارٍ » *  و اين كه مىفرمايد :\r\n « وَ لا يَشْفَعُونَ إِلَّا لِمَنِ ارْتَضى »  و اين كه دربارهء روز رستاخيز مىفرمايد :  « لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ »  « 1 » همهء اين آيات از آن جلوگيرى مىكنند ، كه براى انجام‌دهندگان گناهان بزرگ خواستارى درگذشتن از گناه ، سر بزند .\r\nخواهيم گفت : نخستين چيزى كه در اين‌باره مىتوان گفت ، آن است كه پيش ما ، براى فراگيرى الفاظ بر همه مصاديق صيغه‌اى وجود ندارد كه تنها براى آن باشد ؛ پس از كجا مىتوانيم بگوئيم ، در اين آيات همهء انجام‌دهندگان گناهان بزرگ در نظر گرفته شده‌اند ، نه آن كه پاره‌اى از آنها در نظر گرفته شده باشند ؛ و ما اين سخن را پس از اين اگر خدا بخواهد ، آشكار خواهيم كرد . و بنابراين مىشود كه اين آيات به گنه‌كارانى كه كافر هستند ، اختصاص داشته باشد ، و همانا خداوند برتر از همه چيز ، آنجا كه مىفرمايد :  « إِنَّ الشِّرْكَ لَظُلْمٌ عَظِيمٌ »  « 2 » انباز آوردن براى خداوند را ستمگرى ناميده است .\r\nبالاتر از آن ، در آيهء نخست خداوند ، شفاعت‌كننده‌اى را كه فرمان‌بردنى باشد ، ناياب بيان كرده است ، و ما نمىگوئيم چنين شفاعت‌كننده‌اى كه فرمان بردنى باشد ، وجود دارد ؛ و از اين بر نمىآيد كه شفاعت‌كننده‌اى هم كه پاسخ گفتنى\r\n\r\n\r\n","description":"","footnote":"\r\n( 1 ) سورهء غافر آيهء 18 و سورهء بقره آيهء 270 و سورهء انبيا آيهء 21 و سورهء بقره آيهء 48 .\r\n( 2 ) سورهء لقمان آيهء 13 .\r\n","page_name":" 600 ","page_number":726},
  {"content":"\r\n\r\nباشد وجود ندارد .\r\nپس اگر بگويند : پس از گفتن « و لا شفيع » بايد باز ايستاد و كلمهء « يطاع » آغاز جملهء ديگرى است .\r\nخواهيم گفت : اين تحليل با آنچه همهء قاريان ، بر آن گرد آمده‌اند ناسازگارى دارد ؛ زيرا همهء آنان برآنند كه بايد پس از كلمهء « يطاع » باز ايستاد و اگر آنچه را گفتند روا بدانيم ، نمىتوان كلمهء « يطاع » را آغاز جملهء ديگر دانست ؛ زيرا هيچ فعلى پس از فعل ديگر نمىآيد ، و پس از كلمهء « يطاع » كلمهء « يعلم » آمده است .\r\nبار خدايا مگر كلمهء « الذى » را در جمله پنهان گرفته باشيم ، و بگوئيم اين گونه است : « يطاع الذى يعلم خائنة الا عين » و اين دست بازداشتن از چيزى است ، كه از جمله آشكار است ؛ و با اين همه نياز داريم لفظ « يطاع » را كه در جمله خبر است ، به معنى امر ، بدانيم ، و بگوئيم به طور مجاز به كار رفته است ؛ و بنابر آنچه ما گفتيم بدان نيازى نيست .\r\nو اما اين كه فرموده است :  « ما لِلظَّالِمِينَ مِنْ أَنْصارٍ » *  يارى كردن در هيچ جا به معنى شفاعت كردن نيست ؛ زيرا يارى دادن پيشگيرى كردن و چيرگى جستن است ، و شفاعت كردن با فروتنى كردن در گفتار همراه است .\r\nو اين كه فرموده است :  « وَ لا يَشْفَعُونَ إِلَّا لِمَنِ ارْتَضى »  معنيش اين است : كسى كه خداوند خوشنود باشد ، برايش شفاعت كنند ، همچنان كه مىفرمايد :  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  و همانگونه كه فرموده است :  « وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى »  و بدين معنى دست باز داشتن از آنچه لفظ ، در آن آشكار است نمىباشد ؛ زيرا بدون گفتگو كلمهء « المرتضى » از جمله انداخته شده است ، براى اين كه مردم زبان‌دان مىگويند « من ارتضى افعاله » و ما دربارهء آيه مىگوئيم : « من ارتضى ان يشفع فيه » .\r\nبالاتر از آن بسا شود ، بگويند رواست كه گنه‌كار خوش‌گذران را پسنديده نام ببرند ، به اين معنى كه آسوده بودنش ، پسنديده است . آنچنان كه گفته مىشود ، اين شخص بنا ، پيش من پسنديده است يعنى در كار ساختمان‌سازى پسنديده\r\n\r\n","description":"","footnote":"","page_name":" 601 ","page_number":727},
  {"content":"\r\n\r\nاست ، نه در كارهاى ديگرش .\r\nو اين كه خداوند مىفرمايد :  « لا تَنْفَعُها شَفاعَةٌ »  از آنچه لفظ آيه در آن آشكار است ، دست باز داشته‌اند ؛ زيرا همهء مسلمانان پذيرفته‌اند كه شفاعت سودمند پذيرفته شده ، وجود دارد .\r\nپس اگر از اين كه شفاعت كردن شكنجه شدن را از كار بيندازد ، جلوگيرى كنند ، ما از اين كه سودهاى بيشتر برساند ، جلوگيرى مىكنيم . و يا مىگوئيم از اين كه شكنجه شدن كافران از كار بيفتد ، جلوگيرى كرده است .\r\nپس اگر بگويند : هيچ گفتگوئى در اين نيست كه رواست ، از خداوند برتر از همه چيز ، بخواهيم ، ما را از كسانى گرداند كه پيمبرش خواستار درگذشتن از گناهانشان مىشود ، پس اگر خواستار شدن درگذشتن از گناه ، شكنجه گرديدن را ، از كار بيندازد ، بايد از خداوند برتر از همه ، خواستار شده باشيم ما را از كسانى بگرداند كه گناهان بزرگ ، انجام مىدهند .\r\nخواهيم گفت : اگر اين سخن درست باشد هنگامى كه از خداوند برتر از همه چيز ، درخواست مىكنيم ، ما را از كسانى گرداند ، كه از گناه بازگشت مىكنند ، و يا مىخواهيم از آمرزش خواهان باشيم ، بايد خواسته باشيم گناهان بزرگ از ما سر بزند ؛ زيرا بازگشت كردن از گناه و خواهان آمرزش شدن ، بدون انجام دادن گناه ، نمىباشد .\r\nپس اگر بگويند : خواستار شدن آنها ، براى اين است ، كه اگر گناه بكنيم ، ما را از بازگشت‌كنندگان و آمرزش خواهان گرداند .\r\nخواهيم گفت : هرچه در آنجا گفته شود ، همان را در شفاعت نيز حرف به حرف ، مىگوئيم .\r\nپس اگر بگويند : شنيدنىهائى كه در بيشتر از جاهاى قرآن ، رسيده است ، از اين كه روا باشد خداوند از گناهان ، درگذرد ، جلوگيرى مىكنند ، مانند اين كه خداوند برتر از همه ، مىفرمايد :  « وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها »  و باز مىفرمايد :  « وَ مَنْ يَظْلِمْ مِنْكُمْ نُذِقْهُ عَذاباً كَبِيراً »   « وَ مَنْ يَعْمَلْ سُوءاً \r\n\r\n","description":"","footnote":"","page_name":" 602 ","page_number":728},
  {"content":"\r\n\r\n يُجْزَ بِهِ   وَ إِنَّ الْفُجَّارَ لَفِي جَحِيمٍ »  و آيات ديگرى در قرآن كه به مانند اين‌ها مىباشد .\r\nخواهيم گفت : مىتوانيم در اين‌باره از سه روى سخن بياوريم .\r\nاول : آشكار مىكنيم كه هيچ صيغه‌اى در زبان نيامده است كه براى فراگرفتن همه افراد جنس ، نام نهاده شده و ويژه به آن باشد و همهء لفظهائى كه گروه ناسازگار ، با ما ، سخن خودشان را بدان وابستگى مىدهند ميان همه افراد با افراد ويژه ، مشترك است .\r\nدوم : آيات ديگرى به مانند همين‌ها كه در گذشت خداوند از گناهان و از ميان بردن شكنجه‌ها را در بر دارند ، با اين آيات برابرى مىكنند .\r\nسوم : كسى كه روا مىداند درگذشتن از گناهان به حكم عقل باشد و در هريك از آيات قرآن ، كه فراگير همهء افراد گنه‌كار است و دربارهء شكنجه هميشگى آنان ، رسيده است ، سر نزدن توبه و بيشتر نبودن پاداش از اندازهء شكنجه را شرط مىداند ، بايد با اين دو شرط ، شرط سومى هم بياورد كه از گناهش هم درگذشت نشده باشد ؛ زيرا به روش او درگذشتن از گناه از چيزهائى است كه شكنجه را از كار مىاندازد ، و هر دليلى شرط بودن آن دو را فراهم كند ، شرط بودن سوم را هم فراهم مىنمايد .\r\nدليل بر درستى پاسخ نخست كه نبودن صيغه‌اى براى رساندن همهء افراد و ويژه براى فراگيرى همه باشد ، اين است كه هر لفظى را براى فراگيرى همه نشان بدهند در افراد ويژه‌اى هم به كار رفته است ؛ آيا نمىبينى اگر كسى بگويد : هركس به خانهء من در آيد او را خواهم زد ، يا بگويد : همهء دانشمندان را ديدم ، يا بگويد :\r\nهمهء دزدان را دست خواهم بريد ، يك بار همه همهء آنان را در نظر مىگيرد ، و بار ديگر پاره‌اى از آنان را و از اين كه يك لفظ در دو معنى به كار مىرود ، چنين بر مىآيد كه آن لفظ مشترك ميان هردو معنى است ، و به طور حقيقت در هردو به كار مىرود ، مگر آن كه دليلى برساند كه در يكى از دو جا ، مجاز بوده است .\r\nپس اگر بگويند : لفظ در معنى مجازى هم به كار رفته است ، و به كار رفتن\r\n\r\n","description":"","footnote":"","page_name":" 603 ","page_number":729},
  {"content":"\r\n\r\nلفظ نمىرساند كه حقيقت در آن معنى باشد .\r\nخواهيم گفت : اگر دليلى نرساند كه آن لفظ مجاز است ، و آشكار بدانيم روش لغت‌دانان بر اين است كه الفاظ را در بسيارى از جاها به‌طور مجاز به كار مىبرند ، بايد بگوئيم هرلفظى را در هر معنائى به كار مىبرند حقيقت است نه جز آن ، و اين سخن را از آن رو گفتيم كه قاعده در نام‌گذارى لفظ اين است ، كه حقيقت باشد ، و به كار بردن لفظ ، در معنى مجازى ، برايش پيش آمده است ؛ آيا نمىبينى ، رواست لفظى معنى حقيقى داشته باشد ، و در معنى مجازى هيچ به كار نرفته باشد ؛ اما روا نيست ، لفظى در معنى مجازى به كار رفته باشد و هيچ معنى حقيقى برايش نباشد ؛ و از اين سخن فراهم مىشود كه قاعده در به كار بردن لفظ اين است كه در معنى حقيقى به كار رفته باشد .\r\nپس اگر بگويند : لفظ در هردو معنى به كار مىرود ، جز آن كه اگر هيچ قيدى با آن نباشد ، و از هرنشانه‌اى برهنه باشد ، در آن معنى كه فراگير همهء افراد است ، به كار رفته است ، و هنگامى براى پاره‌اى از افراد به كار رفته است ، كه همراه با نشانه‌اى باشد .\r\nخواهيم گفت : اين گفتارى است ، كه هيچ دليلى برايش نيست ، و به كار رفتن لفظ در بخشى از افراد كه ما گفتيم ، بدون هيچ گفتگوئى روا مىباشد ؛ و آنان گفتند در يكى از دو جا بايد با نشانه به كار رود ، و كسى كه بيشتر از آنچه ما مىگوئيم چيزى ادعا مىكند ، بايد دليل بياورد .\r\nو چنانچه كسانى كه مىگويند ، لفظ براى بخشى از افراد موضوع ، نام‌گذارى شده است ، بگويند لفظ بدون همراه داشتن نشانه‌اى بايد در بخشى از افراد به كار رفته باشد ، و فراگرفتن همهء افراد موضوع بايد با دليل دانسته شود ، گفتار اينان با سخن آنان ، برابرى مىكند .\r\nدليل ديگر بر اين كه لفظها مشترك ميان بخشى از افراد موضوع ، با فراگيرى همه مىباشند ، اين است ، كه اگر كسى با ديگرى در گفتگو ، لفظى بياورد ، خوب است شنونده بپرسد ، آيا همهء افراد را در نظر دارى ، يا بخشى از\r\n\r\n","description":"","footnote":"","page_name":" 604 ","page_number":730},
  {"content":"\r\n\r\nآنان را ؟\r\nآيا نمىبينى كسى كه بگويد ، هركس ، به خانه‌ام درآيد ، او را خواهم زد ، خوب است از او بپرسند ، و او در پاسخ بگويد ، اگرچه فلانى باشد . و همچنين اگر بگويد با همهء دانشمندان برخورد كردم ، يا بگويد همهء بزرگان را گرامى داشتم ، خوب است از او بپرسند ، آيا همه را يا بخشى از آنان را در نظر دارى ؟ و اين گونه پرسش خوب نيست ، مگر آن كه لفظ ميان هردو معنى مشترك باشد ، به دليل اين كه اگر بگويد ، با مردى برخورد كردم ، يا بگويد دنبال اسبى رفتم خوب نيست از او بپرسند چه اندازه از آن را مىگوئى ، براى اين كه لفظ به يك فرد ويژگى دارد ؛ و چنانچه بگويد موجودى را ديدم ، و به چيزى نگريستم ، خوب است بپرسند شماره‌اش چه بود ؟ زيرا لفظ مشترك ميان اندازه‌هاى بىشمار است .\r\nو نمىتوان از خوب بودن اين پرسش كردن ، در اينجا پيشگيرى كرد ؛ زيرا بدان مىكشد كه از خوبى پرسش كردن در همه جا پيشگيرى شود . و اين سخنى نادرست است .\r\nپس اگر بگويند : پرسيدن از اين رو خوب است ، كه شنونده روا مىدارد گوينده ، مجاز گفته و بخشى از افراد را خواسته باشد .\r\nگفته خواهد شد : چنين سخنى ، فراهم مىكند كه در همهء گفت‌وشنيدها ، پرسيدن خوب باشد ؛ زيرا روا خواهد بود ، در همهء گفتگوها ، مجاز گفته شود ، و چنين سخنى نادرست است ؛ براى اين كه مىدانيم ، در بسيارى از جاها پرسيدن بد است .\r\nبالاتر از آن ، اگر گوينده ، درست‌انديش باشد و از معنى حقيقى به معنى مجازى بگردد ، بايد نشانه‌اى برايش بياورد ، و با نبودن نشانه‌اى براى معنى مجازى پرسيدن ، معنى ندارد .\r\nپس اگر بگويند : آيا خوب نيست از كسى كه بگويد ، پدرم را زدم ؛ بپرسند و بگويند ، آيا پدرت را زدى ؟ يا از كسى كه بگويد ، يك ماه روزه گرفتم ، يا بگويد\r\n\r\n","description":"","footnote":"","page_name":" 605 ","page_number":731},
  {"content":"\r\n\r\nبه فلانى ده تا دادم ؛ آيا خوب نيست در همهء اين‌ها بپرسند و بگويند : آيا همهء يك ماه را روزه گرفتى يا پاره‌اى از آن را ؟ و آيا همهء ده تا را دادى يا بخشى از آن را ؟\r\nخواهيم گفت : پرسيدن ، جويا شدن ، براى دانستن و شناختن است ، و بنابراين پرسيدن خوب نيست ، مگر آن لفظ مشترك ميان هردو معنى باشد .\r\nو اين كه گوينده مىپرسد ، آيا پدرت را زدى ، پرسيدن نيست ، بلكه بزرگ شمردن و بزرگ وانمودن كار او است ؛ آيا نمىبينى خوب نيست آشكار از او بپرسند آيا پدرت را زده‌اى ، يا او را نزده‌اى ؟ آن چنان كه اگر كسى بگويد ، غلامان خودم را زدم ، خوب است ، از او بپرسند آيا همه‌شان را زدى يا بخشى از آنان را ؟\r\nاما لفظ ماه مشترك است ميان سى روز ، و بيست و نه روز ؛ و ده تا مشترك است ميان نه تا و ده تا . و براى همين است كه پرسيدن خوب است .\r\nپس اگر بگويند : اگر لفظ هركسى « من » فراگير همهء خردمندان نباشد خوب نخواهد بود ، هيچ خردمندى را بيرون كنند ، با آن كه ما مىدانيم ، هر گوينده‌اى اگر بگويد ، هركس به خانه‌ام درآيد ، او را گرامى خواهم داشت ، خوب است هريك از خردمندان را بخواهد از آن بيرون كند و لفظى كه پاره‌اى را از سخن بيرون مىكند چيزى را بيرون مىكند كه اگر آن لفظ نباشد ، بايد درون آن سخن و در زير آن باشد به اين دليل كه بد است ، چهارپايان را از لفظ هركس « من » بيرون كنند ، زيرا نبايد چهارپايان زير معنى هركس باشند .\r\nخواهيم گفت : ما در اين سخن ناسازگارى داريم ، و مىگوئيم شرط بيرون كردن چيزى از حكم ، اين نيست چيزى را از آن بيرون كنند كه اگر آن لفظ نباشد بايد در زير آن معنى باشد ؛ بلكه مىگوئيم شرط بيرون كردن چيزى از مفهوم گفتار اين است كه اگر آن لفظ نباشد ، بودنش در آن حكم درست باشد ؛ پس بيرون كردن هريك از خردمندان ، براى اين خوب است ، كه رواست زير معنى هركسى باشند .\r\nاما اين كه خوب است ، از لفظ ده تا ، يكى يا دو تا را بيرون كنند ، براى آن\r\n\r\n","description":"","footnote":"","page_name":" 606 ","page_number":732},
  {"content":"\r\n\r\nاست كه پيش پاره‌اى از گروه مرجئه لفظ ده تا « عشره » مشترك ميان همهء آنها است ، پس اين گوينده ؛ شماره‌ها را با چيزهاى ديگر ، در اين خصوص برابر شمرده است . و چيزى كه سيد مرتضى - خدايش بيامرزاد - درست‌تر شمرده اين است كه چنانچه مشترك بودن لفظ در شماره‌ها ثابت گردد نمىبايست در چيزهاى ديگر هم ، ثابت شده باشد .\r\nبالاتر از آن هرگاه گفته شود ، درخور بيرون كردن چيزى از لفظ اين است كه چيزى را از آن بيرون كنند ، و اگر از آن بيرون نكنند ، شايسته است در زير مفهوم آن باشد ؛ و چون در شماره‌ها بايد در آن باشد ، پس شايستگى بودن در آن ، با چيزى بيشتر از شايستگى در آن هست ؛ پس آنچه ما گفتيم كه قاعده در بيرون كردن چيزى از لفظ شايستگى بودن آن چيز در مفهوم لفظ است ، چون در پاره‌اى از جاها ، بايد اندازه بيشتر در آن باشد ، گفتار ما در هم نمىشكند ؛ زيرا در بايد بودن از شايسته بودن چيزى بيشتر هست .\r\nو نمىتوانند بگويند ، اين سخن چنين فراهم مىكند ، كه بايد خوب باشد ، از لفظ نكره افرادى را بيرون كنند ؛ زيرا دليل بر نادرستى اين سخن آن است كه استثنا كردن افراد معرفه ، از نكره بدون گفتگو روا مىباشد . آيا نمىبينى خوب است بگويند ، مردانى را بزن ، به جز زيد را ، اما استثنا كردن نكره از نكره ، براى اين خوب نيست كه هيچ سودى نمىبخشد ؛ پس اگر براى نكره صفتى بياورند ، يا آن را تخصيص بدهند ، استثنا كردن ، خوب است ؛ زيرا با توصيف و تخصيص به معرفه نزديك ، مىشود . و رواست بگوئى گروهى پيش من آمدند ، به جز يك مرد زيرك ، يا خردمند .\r\nنادرستى اين دليل ، كه از راه استثنا آورده شده است ، به اين آشكار مىشود ، كه بدون گفتگو ، خوب است ، يكى بگويد : گروهى از دانشمندان را ديدار كردم ، به جز زيد را ؛ يا بگويد ، گروهى از مشركان را مىكشم ، و هركه را بخواهد از آن بيرون كند ؛ و استثنا كردن ، نمىرساند ، كه لفظ گروه به معنى انبوه و فراگير همه است .\r\n\r\n","description":"","footnote":"","page_name":" 607 ","page_number":733},
  {"content":"\r\n\r\nو كسى كه مىگويد : « الف و لام » براى فراگيرى همهء افراد نيست ، بايد به دليل استثنا كردن تكيه نكند ؛ زيرا مردم زبان‌دان مىگويند : دانشمندان را ديدار كردم ، به جز زيد و عمرو را ؛ و با اين همه استثنا كردن نمىرساند ، كه بارها بودن لفظ از هر نشانه‌اى فراگير همه افراد است .\r\nپس اگر بگويند : چنانچه لفظ هركس « من » فراگير همهء خردمندان نباشد ، هنگامى كه يكى پرسش‌كنان ، بگويد : كيست پيش شما ؟ بايد خوب نباشد ، به نام بردن يكايك خردمندان و گروه‌هائى از آنان ، پاسخ گفته شود ، آنچنان كه خوب نيست ، با نام بردن چهارپايان ، پاسخ گفته شود ؛ پس اگر لفظ ، فراگير همهء افراد نباشد ، مىشود كه پاسخ گفتن با نام بردن پاره‌اى از خردمندان ، به مانند پاسخ گفتن با نام بردن چهارپايان باشد ، و چنين سخنى نادرست است .\r\nو نيز مردم اگر سخن را دراز كنند ، مىگويند : آيا زيد پيش تو است ؟ آيا خالد پيش تو است ؟ ، آيا بكر پيش تو است ؛ پس از دراز كردن سخن به لفظ هركس « من » روگردانده ، و آن را به جاى شماره‌هاى نامها ، گذارده‌اند .\r\nخواهيم گفت : هركس پرسش كردن را به گفتن لفظ آزاد بگذارد ، و دانسته نشود ، آيا بخشى از افراد را مىخواهد بپرسد ، يا همه را ، ما نمىپذيريم ، كه خوب باشد با نام بردن يكايك خردمندان ، پاسخ داده شود . بلكه مىگوئيم هرگاه دانسته نشود پرسش كردنش فراگير همهء افراد است ، خوب نيست به نام بردن همهء خردمندان ، پاسخ گفته شود .\r\nدرستى اين گفتار ، از آن آشكار مىشود كه هرگاه ، بپرسند : كى پيش تو آمد ؟\r\nخوب است ، پاره‌اى از بزرگان ، يا كسانى از دانشمندان يا از مردم بازار را يا از كسانى كه آزادگانند ، يا از بندگانند ، به او پاسخ گفته شود ، و همچنين هرگاه بپرسند داراى چه چيزها هستى ؟ خوب است از پوشش‌ها ، دارائىها ، يا از غلامان ، يا كنيزان گفته شود ؛ پس اگر لفظ ، فراگير همهء افراد باشد ، هيچ يك اينها خوب نخواهد بود . و يكايك خردمندان را در پاسخ آوردن خوب است ، و چهارپايان را در پاسخ آوردن خوب نيست ؛ زيرا لفظ براى خردمندان شايستگى دارد ، و شايستگى\r\n\r\n","description":"","footnote":"","page_name":" 608 ","page_number":734},
  {"content":"\r\n\r\nچهارپايان را ندارد .\r\nاما روگردان شدن آنان از شماره كردن نامها ، براى سود دانسته شده‌اى است ؛ زيرا شماره كردن نامها به درازا مىكشد ، و نمىشود همه را نام برد ، و اين يك لفظ شايستگى دارد ، با آن از همهء خردمندان پرسش شود ، چه گرد هم باشند ، يا پراكنده از هم باشند .\r\nبالاتر از آن ، اگر هم ثابت شده باشد ، كه اين يك لفظ در پرسش كردن ، فراگير همهء افراد است ، هنگامى كه ، در شرط ، يا جزا آمده باشد ، با اين كه ميان ما با پيروان وعيد جاى ناهمسازى عقيده است ، نمىبايست آن را فراگير همه بدانيم .\r\nو نمىتوانند بگويند از اين كه ثابت شده است كه در حال استفهام لفظ فراگير همهء افراد است ، ثابت مىشود كه در جزا هم ، فراگير همه است ؛ و ناروا بودن اين گفتار ، براى آن است ، كه ادعائى است ، و ما در آن با آنان ، سازگار نيستيم .\r\nبالاتر از آن آنان گفتند اين لفظ هنگامى كه نكره باشد ، بايد همهء افراد را فرا بگيرد ، و نگفتند اگر معرفه باشد ، بايد همه را فرا بگيرد ، پس آيا روا نخواهد بود كه در استفهام ، نيز همه را فرا بگيرد ، هرچند نگويند ، در جزا بايد همه را فرا بگيرد .\r\nو بنابر آنچه سيد مرتضى - خدايش بيامرزاد - در ذخيره و كتابهاى ديگرش اين راه را برگزيده است ما آن را آورديم . و خود من در كتاب عده كه در علم اصول فقه است ، آن را برگزيدم كه براى فراگيرى همهء افراد صيغه‌اى وجود دارد ؛ و بنابراين ، از گفتگو دست بازداشته مىشود ، و بر فصل دوم و سوم تكيه مىكنيم .\r\nاما راه دوم كه برابرى كردن آياتى از قرآن با آيات گذشته است ، مانند اين كه خداوند برتر از همه چيز مىفرمايد :  « إِنَّ اللَّهَ لا يَغْفِرُ أَنْ يُشْرَكَ بِهِ ، وَ يَغْفِرُ ما دُونَ ذلِكَ لِمَنْ يَشاءُ » *  و مانند اين كه مىفرمايد :  « وَ إِنَّ رَبَّكَ لَذُو مَغْفِرَةٍ لِلنَّاسِ عَلى ظُلْمِهِمْ »  ، و مانند اين كه مىفرمايد :  « لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً »  .\r\nو چگونگى دلالت كردن آيهء نخست ، بر آنچه ما مىگوئيم ، اين است كه ، خداوند برتر از همه چيز ، آمرزيدن شرك آوردن را در همه جا از ميان نبرده است ،\r\n\r\n","description":"","footnote":"","page_name":" 609 ","page_number":735},
  {"content":"\r\n\r\nبلكه آمرزشى را كه از روى بخشيدن باشد از ميان برده است ، پس به مانند اين است ، كه فرموده باشد : شرك آوردن ، از روى بخشش‌كردن آمرزيده نمىشود ، اما در جائى كه سزاوار بخشوده شدن باشند ، آمرزيده مىشود . پس بايد از اين كه مىفرمايد :\r\n « وَ يَغْفِرُ ما دُونَ ذلِكَ لِمَنْ يَشاءُ » *  اين را خواسته باشد ، كه گناهان پايين‌تر از آن را ، بدون شايستگى ، به بخشيده شدن مىآمرزد زيرا گفتارى كه در آن نفى و اثبات آمده باشد ، و برتر و پايين‌تر بودن به آن افزوده شده باشد ، بايد از ناهمساز بودن دومى با نخستين گفتگو شده باشد .\r\nآيا نمىبينى خوب نيست ، كسى بگويد ، من سوار نمىشوم و پيش سالار نمىروم ، مگر پس از آن‌كه او پيش من آمده باشد ؛ اما سوار مىشوم و پيش پايين‌تر از او مىروم ، اگرچه پيش من آمده باشد ؛ اما خوب است كسى بگويد ، من سوار مىشوم ، و پيش ديگرى كه پايين‌تر از او باشد مىروم اگرچه پيش من نيامده باشد .\r\nپس دوم با نخستين ناسازگارى دارد . و همچنين خوب نيست ، كسى بگويد ، من دارائى بسيارى از خودم را بخشش نمىكنم ، اما كمش را اگر كسى از من سزاوار گرفتن باشد ، مىدهم و جز اين خوب نيست ، كه كسى بگويد كمش را با آن كه كسى ، از من سزاوار گرفتن نباشد بخشش مىكنم .\r\nبالاتر از آن ، اين كه خداوند ، مىفرمايد :  « وَ يَغْفِرُ ما دُونَ ذلِكَ لِمَنْ يَشاءُ » *  ، چنين فراهم مىكند ، كه هرگناهى پايين‌تر از شرك آوردن باشد ، آن را مىآمرزد ، چه گناه كوچك يا بزرگ ، باشد ، و چه از انجام دادنش بازگشت كرده باشد ، يا نكرده باشد ؛ زيرا بنا به روش كسانى كه با ما ، در اين‌باره ناسازگارى دارند لفظ هرچه « ما » همهء اين گناهان را فرا مىگيرد .\r\nو نمىتوانند بگويند ، ما فراگيرى اين آيه را بر پاره‌اى از جاها ويژگى مىدهيم ، تا فراگيرى آيه‌هائى كه داريم درست بماند ؛ زيرا نادرستى اين سخن از آن روى است ، كه گويندهء ديگرى مىتواند بگويد ، من فراگيرى همهء آيات وعيد را به پاره‌اى از جاها ، ويژگى مىدهم تا فراگيرى آيه‌هاى درگذشت كردن از گناه درست\r\n\r\n","description":"","footnote":"","page_name":" 610 ","page_number":736},
  {"content":"\r\n\r\nبماند .\r\nپس اگر بگويند : خداوند برتر از همه‌چيز در اين آيه خواستن خودش را شرط گردانيده و اين پيچيدگى آيه را فراهم مىكند .\r\nخواهيم گفت : خواستن دربارهء كسى است كه آمرزيده مىگردد ، نه دربارهء گناهى كه آمرزيده مىشود ، پس چيزى از گناهان ياد نشده است كه خواستن به آن وابستگى داشته باشد .\r\nبالاتر از آن ، خداوند برتر از همه چيز در اين آيه ، آمرزيدن را به خواستن وابستگى داده است ، و آنچه از آن آشكار مىشود بخشش كردن اوست ؛ زيرا خواستن ، به كارى كه بايد انجام گردد ، وابستگى نمىيابد ؛ براى اين كه هيچ كس نمىگويد :\r\nمن اگر بخواهم سپرده را پس مىدهم ، و اگر بخواهم ، بدهى خودم را مىپردازم ؛ اما خوب است كه بگويد من اگر بخواهم بخشش مىكنم .\r\nراه استدلال جستن به آيهء دوم اين است كه خداوند برتر از همه چيز آگاهى داده است ، كه گنه‌كاران را براى ستم‌كارى ايشان مىآمرزد ، و آمرزيدن آنان هنگامى كه ستم‌كار باشند برايشان سودمند است ، و اين به مانند آن است ، كه كسى بگويد ، من فلانى را براى خوردنش ، ديدار كردم ، و يا براى حيله‌گر بودنش دوست دارم .\r\nپس اگر بازگشت كردن از گناهان را در آيه شرط بدانند ، خواهيم گفت شرط دانستن آن ، دست بازداشتن از چيزى است ، كه از آيه آشكار است ؛ زيرا لفظ آيه از شرط كردن بازگشت كردن از گناهان تهى مىباشد .\r\nراه استدلال كردن به آيهء سوم اين است ، كه از آيه آمرزيده شدن همهء گناهان بر مىآيد ؛ زيرا الف و لام پيش كسانى كه با ما ناسازگارند ، فراگيرى همه را فراهم مىكند ، و كافر بودن را براى اين از آن بيرون دانستيم كه همهء مسلمانان بر آن گرد آمده‌اند .\r\nو اين كه خداوند ، دنبالهء آيه مىفرمايد :  « وَ أَنِيبُوا إِلى رَبِّكُمْ »  سخن ديگرى است كه از سرگرفته شده است ، و نمىبايست ، آن را براى آيهء نخست ، شرط شمرد ؛\r\n\r\n","description":"","footnote":"","page_name":" 611 ","page_number":737},
  {"content":"\r\n\r\nزيرا عطف كردن چيزى كه شرطى برايش آورده شده است ، به چيزى كه رها از شرط است ، فراهم نمىكند ، كه آن را هم مشروط گرداند .\r\nاما راه سوم ، اين است كه به آنان گفته شود ، شما در آيه‌هاى وعيد بازگشت كردن از گنه‌كارى ، و بيشتر شدن پاداش را شرط مىدانيد ؛ زيرا اين دو چيز سزاوارى شكنجه را از كار مىاندازند ؛ پس آيا در گذشت كردن از گناهان را نيز اگر پديد آيد ، شرط نمىدانيد ، تا آن هم به مانند بازگشت كردن از گناه ، و بيشتر شدن سزاوارى پاداش ، شكنجه را از ميان ببرد ، و در آيه‌ها سه چيز شرط آورده شده باشد ؟\r\nپس اگر بگويند : عقل چنين فراهم مىكند ، كه بازگشت كردن از گناه ، و بيشتر شدن سزاوارى پاداش ، سزاوار بودن شكنجه شدن را از كار بيندازند ، اما در عقل دليلى وجود ندارد ، كه در گذشت كردن از گناه ، پديد مىآيد .\r\nخواهيم گفت : همچنان كه عقل از كار افتادن شكنجه را براى بازگشت كردن از گناه و بيشتر شدن سزاوارى پاداش گرفتن ، فراهم مىكند ، به همين‌گونه از كار افتادن شكنجه را هم با پيدا شدن درگذشت كردن از گناه ، نيز فراهم مىسازد ، و همچنان كه عقل روا مىدارد ، كسى كه شكنجه كردن به دست اوست ، از آن گذشت كند ، و روا هم مىشمارد كه از آن درنگذرد ، به همان‌گونه ، روا مىدارد كه شخص گنه‌كار ، بازگشت كردن از گنه‌كارى را برگزيند ، يا آن را برنگزيند ، و گفتار در بزرگ بودن فرمانبردارى ، به همين‌سان است ؛ و بايد ميان سرزدن درگذشت كردن از گناه ، با سرزدن ، بازگشت كردن از گنه‌كارى ، روياروئى باشد . و روا بودن اين يك ، با آن يك ، برابر باشند ؛ زيرا هردو يكسانند و هيچ يك آنها بر ديگرى برترى ندارد .\r\nپس اگر بگوئيد : فراگيرى آيات وعيد چنين فراهم مىكند ، كه خداوند برتر از همه‌چيز ، درگذشت كردن از گناهان را ، برنخواهد گزيد ، پس آيا فراگيرى همين آيات ، نمىرساند كه هيچ كس ، بازگشت كردن از گنه‌كارى را نخواهد برگزيد ؟\r\nو هيچ فرمانبردارى پديد نخواهد آمد ، تا پاداشش از سزاوار بودن شكنجهء گنه‌كاريها بيشتر شود ؛ زيرا آنچه از سخن شما آشكار است ، برگزيدن درگذشت كردن از گنه -\r\n\r\n","description":"","footnote":"","page_name":" 612 ","page_number":738},
  {"content":"\r\n\r\nكارى را از ميان بر مىداريد ، تا سزاوارى سرزدن شكنجه درست پابرجا بماند .\r\nگفته خواهد شد : خود همين دليل در بازگشت كردن از گنه‌كاريها و بيشتر شدن پاداش برپا مىباشد ، پس سزاوار است ، بگوئيد آنچه از آيه آشكار است ، از سر زدن بازگشت كردن از گنه‌كارىها و زياد شدن پاداش ، از همگى جلوگيرى مىكند .\r\nپس اگر بگويند : چنانچه آيه را هم بر آنچه گفتند ، بگردانيم سودى در آن نخواهد بود ؛ زيرا هيچ سودى در اين نيست كه خداوند برتر از همه‌چيز ، بگويد :\r\nهركس از گنه‌كارىها باز نگردد ، و پاداش فرمانبرداريهايش از شكنجه‌هائى كه سزاوار است ، بيشتر نشود ، و من هم از گناهانش درنگذشته باشم ، هرآينه او را شكنجه خواهم كرد زيرا همه اين را مىدانند ، و آشكاربودنش ، به سود نداشتنش ، مىكشاند ؛ براى اين كه هركس سزاوارى شكنجه شدنش ، با يكى از چيزهائى كه سزاوارى شكنجه شدن را از كار مىاندازند ، از ميان نرفته باشد ، ناگزير شكنجه خواهد شد .\r\nخواهيم گفت : مىشود به هيچ يك از اين‌ها سزاوارى شكنجه شدنش ، از كار نيفتاده باشد ، و شكنجه‌اى هم درباره‌اش انجام نگيرد ، بلكه بايد براى شكنجه شدن آماده بماند ، و چون چنين چيزى شدنى است ، پس آيات وعيد سودمند گرديده‌اند ؛ براى اين كه هرگاه ، به هيچ يك از اين سه چيز سزاوارى شكنجه دادنش از كار نيفتاده باشد ، مىشود پس از آن درباره‌اش انجام گيرد ، و اگر اين آيه‌ها نبودند ، ما اين را نمىدانستيم .\r\nبالاتر از آن چنانچه آنچه را گفتند ، كه در اين هنگام سودى در آيه‌ها نخواهد بود ، بپذيريم ، باز هم با نبودن هريك از سه چيز ، براى آيه‌ها سود ، پيدا خواهد شد ، پس چرا آيه را چنان برگرداندند ، كه بر سر نزدن درگذشت كردن از گناهان ، دلالت كند ، تا آيه سودمند ، گردد ؟ و چرا آيه را چنان نگردانيدند ، كه برنگزيدن بازگشت كردن از گناه شخص گنه‌كار ، و بيشتر نشدن فرمانبردارى او را برساند ، تا آيه سود بخش گردد .\r\n\r\n","description":"","footnote":"","page_name":" 613 ","page_number":739},
  {"content":"\r\n\r\nپس اگر بگويند : چنانچه خداوند برتر از همه‌چيز سزاوارى شكنجه شدن را از كار بيندازد ، از اين بيرون نيست كه يا پيش از سرزدن نافرمانى آن را از كار مىاندازد ، و يا در هنگام نافرمانى ، و يا پس از آن .\r\nروا نيست پيش از سرزدن نافرمانى ، و نه در هنگام سرزدنش آن را از كار بيندازد ؛ زيرا از كار انداختن ، گونه‌اى از دگرگون كردن است ؛ و هنگامى از كار انداختن شكنجه درست مىباشد كه انجام دادنش درست باشد ، و چون در اين دو هنگام شكنجه كردنش خوب نيست از كار انداختنش نيز خوب نمىباشد .\r\nو چنانچه پس از سرزدن نافرمانى سزاوارى شكنجه‌اش را از كار بيندازد اين هم نادرست است ؛ زيرا ما مىدانيم ، هيچ يك از تكليف‌شدگان نيست ، مگر كه هرگاه دزدى كند و بر آن پافشارى نمايد براى سخت‌گيرى كردن در برابر كار بد و دادن سزا ، دستش را مىبرند ، و همچنين هر زناكارى را كه پافشارى بر آن كند ، از راه كيفر دادن ، شلاقش مىزنند ، پس اگر درگذشتن از گناهان ، روا باشد گرد آمدن مسلمانان بر كيفر كردن آنان درست نخواهد بود .\r\nخواهيم گفت : از كار انداختن شكنجه پيش از بازگشت كردن از گناه ، بنابر آنچه آنان گفتند درست نيست ، اما مىتوان گفت ، درگذشتن از گناه ، از سزاوار شدن شكنجه ديدن در آينده‌اش جلوگيرى مىكند ، آنچنان كه هرگاه كسى بگويد ، هركارى را در آينده ، سزاوار گردم ، با تو انجام بدهم ، به تو بخشيدم ، پس بخشيدن او از پابرجا شدن سزاوار گرديدن آن جلوگيرى مىكند .\r\nجز آن كه درگذشتن از گناه را ما براى اين مىپذيريم كه گفتگوى ما با آنان ، دربارهء از كار انداختن شكنجه پس از پابرجا شدن آن است . و اين كه گفتند همهء مسلمانان بر بريدن دست دزد ، و شلاق زدن زناكار ، گرد آمده‌اند ، ميان مسلمانان در اين باره ناسازگارى هست ؛ زيرا همهء گروه مرجئه در اين باره با ديگران ناسازگارند ؛ براى اين كه آنان دست دزد را از روى سزا دادن نمىبرند ، و زناكار را از روى كيفر كردن شلاق نمىزنند ؛ مگر كسى را كه بدانند سزاوار شكنجه شدن\r\n\r\n","description":"","footnote":"","page_name":" 614 ","page_number":740},
  {"content":"\r\n\r\nاست و از گناهش درگذشته نشده است ، و مىگويند دست بريدن ، با دانا نبودن به اين كه سزاوارى شكنجه شدنش از كار افتاده است ، به مانند اين است كه با روا دانستن اين كه از گناه بازگشت كرده باشد ، دستش را ببرند .\r\nو هيچ گفتگوئى نيست كه هركس به دزدى يا زنا كردنش گواهى داده باشند ، يا خودش آن را پذيرفته باشد ، از روى سزا دادن و كيفر كردن ، او را حد نمىزنند ؛ زيرا مىشود ، گواهان دروغ‌گو باشند ، يا خودش براى بدست آوردن سودى آن را پذيرفته باشد ، هرچند كارى كه شايستگى حد خوردن را پديد آورد ، از او سر نزده باشد .\r\nو كسى نمىتواند بگويد : اين سخن بدان مىكشاند ، كه بريدن دست هيچ دزدى از روى كيفر دادن انجام‌شدنى نباشد ؛ زيرا اين شرط ، پديد آمدنى نيست .\r\nخواهيم گفت : چنانچه بر آن‌گونه كه گفتند ، كيفر دادن انجام شدنى نباشد براى اين كه بدانيم آيه سودبخش است ، همين بس است ، كه هركس چگونگىهاى ويژه‌اى را داشته باشد ، سزاوار مىشود از روى كيفر كردن ، دستش را ببرند ، هرچند ، از وجود يافتن كسى كه اين چگونگى را داشته باشد ، آگاه نشويم .\r\nبالاتر از آن شرطهائى را كه مخالفان گفتند ، بايد وجود پيدا كند نيز ، نشدنى است به وجودشان علم پيدا شود ، زيرا آنان شرط مىدانند ، كه امام آگاه باشد ، كسى چيزى را از ديگرى كه از آن او بوده است ، از جاى استوارى دزديده است ، و ارزش آن هم به اندازه‌اى مىرسيده است ، كه دست بريدن به آن وابستگى پيدا مىكند ، و اين كه هنگام دزديدن خردش درست بوده ، و هيچ پوشيدگى برايش روى نياورده ، و او بر دزدى كردن پافشارى داشته ، و از اين گناه بازگشت ننموده است و آشكار است كه فراگيرى آگاهى بدان و به همهء اين‌ها نشدنى است .\r\nپس اگر آن را در انديشه بيابند ، ما هم مانندش را دربارهء درگذشت كردن از گناه ، در انديشه خواهيم گرفت ؛ زيرا پيش ما شدنى است ، كه خداوند ، چيزى\r\n\r\n","description":"","footnote":"","page_name":" 615 ","page_number":741},
  {"content":"\r\n\r\nرا براى امام نشانى گرداند ، تا دزدى را كه سزاوار دست بريدن از راه كيفر شدن است ، از كسى كه به راه آزمايش دستش را مىبرند ، جدا گرداند .\r\nبالاتر از آن براى همهء آيه‌ها مىتوان كافران را نمونه گرفت ؛ زيرا درگذشتن از گناهان همهء آنان پيشگيرى شده است .\r\nمخالفان ما براى از ميان بردن درگذشت از گناه ، چنين دليل آوردند ، كه گفتند ، اگر خداوند از گنه‌كاران درگذرد ، پس از درگذشت كردن از گناهانشان از چند چيز ، بيرون نيست : يا آنان را درون بهشت مىفرستد ، و يا درون آتش مىبرد ؛ و يا نه در بهشت ، و نه به آتش مىفرستدشان ، پس اگر درون بهشت بردشان از اين بيرون نيست ، كه يا پاداش ، به آنان داده مىشود ، و يا داده نمىشود ؛ و چنانچه درون آتش ببردشان از اين بيرون نيست ، كه يا شكنجه مىشوند ، و يا نمىشوند .\r\nو اگر نه در بهشت و نه در آتش باشند ، از اين بيرون نيست كه يا مىميراندشان و نيستشان مىكند ، و يا در خانهء ديگرى زنده مىمانند .\r\nو آنچه مسلمانان بر آن گرد آمده‌اند ، از اين كه ، در جاى ديگرى باشند ، جلوگيرى مىكند ؛ زيرا همهء مسلمانان برآنند كه در جهان پسين ، براى تكليف شدگان ، جائى نيست ، كه ميانهء بهشت و آتش باشد ؛ و نيز آنچه مسلمانان بر آن گرد آمده‌اند ، از اين كه آنان درون بهشت برده شوند ، و پاداش نيابند ، جلوگيرى مىكند . و به همين‌گونه از اين كه به آتش فرستاده شوند و شكنجه نگردند جلوگيرى مىكند ؛ و از شكنجه شدن پس از درگذشتن از گناهانشان نيز جلوگيرى مىكند .\r\nو پس از آن كه از گناهانشان درگذشت شده باشد اگر عقل از شكنجه - شدنشان جلوگيرى كند ، هيچ راهى نمىماند ، جز آن كه درون بهشت بروند ، و پاداش بيابند ، با آن كه سزاوار هيچ پاداشى نباشند ؛ زيرا شايستگى شكنجه شدن كه از گناهانشان پديد آمده است ، داشتن پاداش را نيست گردانيده است . و نمىشود ، از روى بخشش ، پاداش داده شوند ؛ زيرا پاداش دادن بدون سزاوار بودن\r\n\r\n","description":"","footnote":"","page_name":" 616 ","page_number":742},
  {"content":"\r\n\r\nآن ، كار بدى است .\r\nو با اين گفتار ، بايد آگاه باشيم ، كه در گذشتن از گناه ، نادرست است .\r\nخواهيم گفت : درستى اين سخن بر پايهء پذيرفتن آن است ، كه شايستگى پاداش ، و سزاوار شكنجه بودن ، يكديگر را نيست مىكنند ، و سزاوار بودن شكنجه ، داشتن پاداش را از ايشان نيست گردانيده باشد و ما نادرستى نيست شدن هريك از اين دو ، به ديگرى را ، آشكار كرديم .\r\nاكنون كه ثابت شد ، سزاوار بودن پاداش از ميان نمىرود ، مىگوئيم ، هنگامى كه خداوند ، برتر از همه‌چيز ، از گنه‌كاران درگذرد ، آنان را درون بهشت مىفرستد . و براى فرمانبرداريهائى كه كرده‌اند پاداش مىدهدشان ؛ زيرا سزاوارى پاداش آنان بجاى مانده و نابود نشده است .\r\nپس اگر بگويند : اكنون كه شما نيست شدن پاداش و كيفر با يكديگر را نادرست دانستيد ، دربارهء كسى كه پس از ايمان داشتن كافر مىشود ، يا پس از كافر بودن ، ايمان مىآورد ، چه مىگوئيد ؟\r\nپاسخ خواهيم داد : رواست ايمان پس از كافر بودن بيايد ، و هيچ روا نيست كسى كه ايمان آورده است ، كافر بشود ، هرچند ميان گروه مرجئه كسانى هستند كه روا مىدانند ، مؤمن كافر گردد ، و كافر بودنش به ايمان داشتنش رسا نباشد .\r\nاما سخن درست همان نخستين است . پس هرگاه پس از كافر بودن ايمان سر بزند ، خداوند برتر از همه‌چيز ، از سزاوار بودن شكنجه شدن كه كافر بودن ، آن را پديد آورده است ، به راه بخشش كردن در مىگذرد ؛ زيرا همهء مسلمانان برآنند ، كه شايستگى شكنجه شدن آن كسى كه گفتيم ، از كار مىافتد .\r\nاما كسى كه ايمان مىآورد ، ناگزير ايمان آوردنش ، به كافر بودنش رسا خواهد بود ؛ زيرا همهء گروههاى مسلمان برآنند ، كه ايمان آوردن شايستگى پاداش يافتن هميشگى را پديد مىآورد .\r\nپس اگر روا بدانيم ، كسى كه مؤمن است كافر شود ، و كفرش رسا به ايمانش باشد بايد براى كافر شدنش ، سزاوار شكنجه يافتن هميشگى گردد ؛ زيرا همهء\r\n\r\n","description":"","footnote":"","page_name":" 617 ","page_number":743},
  {"content":"\r\n\r\nمسلمانان برآنند ، كه كافر شدن پس از ايمان داشتن موجب شكنجه شدن هميشگى مىگردد پس شايستگى پاداش يافتن هميشگى و شكنجه ديدن هميشگى هردو ، در او گرد مىآيند .\r\nو نيز چون گفتن به اين‌كه سزاوار بودن پاداش و كيفر ، يكديگر را نابود مىكنند ، نادرست گرديد ، و سزاوار بودن پاداش يافتن و شكنجه ديدن هميشگى با هم در او گرد آمدند ، پس ناگزير ، پاداش و شكنجه ، و شكنجه و پاداش از پى يكديگر خواهند آمد و همهء گروههاى مسلمان بر آن گرد آمده‌اند ، كه شكنجه از پى پاداش يافتن نمىآيد ، و ميان آن هم در نمىآيد ، و پاداش گرفتن بريده نمىشود .\r\nپس اگر بگويند : آيا ميان مردم كسانى نيستند كه بگويند ، كسى از خداوند چيزى بستانكار نمىشود ، پس چگونه مىگوئيد همهء مسلمانان برآنند ، كه سزاوار بودن پاداش ، هميشگى مىباشد ، با آن‌كه ميانشان كسانى هستند ، كه در سزاوار شدن پاداش ، رسابودن ايمان را به كفر ، شرط مىدانند ، همچنان كه شما در كافر بودن همين را شرط گرفتيد « 1 » .\r\nخواهيم گفت : كسانى از بغداديان كه مىگويند هيچ‌كس ، از خداوند برتر از همه‌چيز ، سزاوار گرفتن پاداش نمىشود ، مىگويند ، از روى دادگرى ، سزاوار آن نمىگردد ، اگرچه مىگويند از روى درست كارى و نيكوكارى و بزرگ - منشى او ، سزاوارش مىشود و گفتار ما در چيزى كه از آن روى ، سزاوار پاداش مىشود نيست .\r\nو كسانى از جبرى مسلكان كه مىگويند هيچ‌كس سزاوار گرفتن چيزى از خداوند برتر از همه ، نمىگردد ، آنان همگى با مايند .\r\nبالاتر از آن كسى كه فرمانبردارى از او سر مىزند ، چون پاداش خودش را نابود نمىگرداند ، ناگزير ، بايد پاداشش به او رسانده شود ، و درباره‌اش انجام\r\n\r\n\r\n","description":"","footnote":"\r\n( 1 ) رسا بودن ايمان و كفر نسبت به يكديگر يا در كميت و به معنى آن است كه زمان ايمان داشتن به اندازهء زمان كفر باشد ، و يا از لحاظ شدت و ضعف و كيفيت است .\r\n","page_name":" 618 ","page_number":744},
  {"content":"\r\n\r\nگردد ، و ما به جاى اين‌كه بگوئيم ، سزاوار مىشود كه پاداش هميشگى به او داده شود ، در جايش هنگامى كه پاداشش نابود نشده باشد مىگذاريم و سخنمان درست مىآيد .\r\nاما كسى كه براى سزاوار شدن پاداش هميشگى رسا بودن ايمان داشتن به كافر بودن را شرط مىداند سخنش نادرست است ؛ زيرا صفت‌هائى كه كارها از آن روى ، سزاوار شدن پاداش را فراهم مىكنند ، شرطهائى هستند كه روا نيست از آن كارها جدا باشند ، و نه آن‌كه از هنگام پديد آمدن آن كارها پس بيفتند و رسا بودن ايمان به كفر ، هنگام پديد آمدن ايمان از آن جدا مىباشد ، پس روا نيست رسا بودن ، شرط سزاوار شدن پاداش گردد ، يا علت آن باشد .\r\nپس اگر بگويند : در جدائى گذاشتن ميان كافر شدنى ، كه به ايمان داشتن رسا باشد ، با كافر بودنى كه به آن رسا نباشد ، بايد همين هميشگى بودن شكنجه را در يكى ، و هميشگى نبودن آن را در ديگرى بپذيريد .\r\nخواهيم گفت : اين را نبايد بپذيريم ؛ زيرا ما رسا بودن كفر به ايمان را شرط سزاوار شدن شكنجهء هميشگى نمىگذاريم ، و علت آن هم قرار نمىدهيم ؛ بلكه آن را نشانه‌اى براى چگونگى كسى مىدانيم كه سزاوار شكنجهء هميشگى مىشود ، و هنگامى كه كافر بودنش ، به ايمان داشتنش رسا نباشد به ما نشان مىدهد كه ، كافر بودنش در آغاز ، بر روئى سر زده است ، كه هميشگى بودن شكنجه‌اش بدان فراهم نمىشود ، و آن ايمانى كه كافر بودنش ، رسا به آن است ، نشان مىدهد كه در آغاز ، بر روئى سر زده است كه هميشگى بودن شكنجه‌اش را فراهم مىكند ؛ و نشان دادن ، اين نيست كه چيزى را بر آن‌گونه كه هست بگرداند .\r\nپس اگر بگويند : ما در رسا بودن ايمان داشتن به كافر بودن ، مانند همين را مىگوئيم ، و آن را نشانه‌اى مىنهيم ، كه بنماياند ، بر روئى سر زده است كه بدان سزاوار پاداش يافتن نمىشود ؛ زيرا رسائى به آن نداشته است ، و وارونه‌اش را هنگامى مىگوئيم كه به آن رسا باشد .\r\nخواهيم گفت : گرد آمدن همهء گروههاى مسلمان ، اين سخن را نادرست\r\n\r\n","description":"","footnote":"","page_name":" 619 ","page_number":745},
  {"content":"\r\n\r\nمىگرداند ؛ زيرا هيچ‌كس از گروههاى مسلمان نگفته‌اند ، بايد ايمان داشتن ، به كافر بودن رسا باشد ، و هركس چنين گفته است رسا بودن ايمان به كفر را ؛ شرط و علت شمرده و نشانى ندانسته است . پس آنچه همهء مسلمانان بر آن گرد آمده‌اند از درستى اين سخن جلوگيرى مىكند .\r\nبالاتر از آن ، اگر هم اين را بپذيريم ، به ما زيانى نمىرساند ؛ زيرا چيزى كه از آن جلوگيرى مىكند جائى است ، كه سزاوار پاداش يافتن هميشگى و شكنجه شدن هميشگى گردد ، اما اگر يكى را سزاوار گردد ، از آن جلوگيرى نمىكند .\r\nپس اگر بگويند : چرا در سزاوار شدن شكنجهء هميشگى ميان آن گونه كافر بودنى كه به مسلمان بودن رسا باشد ، با كافر بودنى كه به آن رسا نباشد ، جدائى مىگذاريد ؟\r\nخواهيم گفت : از آنچه همهء مسلمانان بر آن گرد آمده‌اند چنين برمىآيد ؛ زيرا ما آشكار كرديم كه سزاوار شكنجهء هميشگى شدن از راه عقل دانسته نمىشود ، و چنانچه كفر ، به ايمان رسا باشد هميشگى بودن شكنجه از اين‌رو كه همهء مسلمانان بر آن گرد آمده‌اند ، دانسته مىشود ، پس آن را از اين راه باور كرده‌ايم .\r\nو آن كافر بودنى كه رسا به ايمان نباشد ، نه همهء مسلمانان بر هميشگى بودن شكنجه‌اش گرد آمده‌اند ، و نه بر بريده شدنش ؛ و در اين‌باره بايد به دليلى بازگشت شود .\r\nبالاتر از آن اگر كسى براى كافر بودنى كه به ايمان رسا نباشد سزاوار شكنجه شدن هميشگى گردد ، و براى ايمان داشتنش هم سزاوار پاداش يافتن هميشگى شود ، بدان مىكشد كه شكنجه شدن هميشگى با پاداش يافتن هميشگى با هم گرد آيند و ما نادرستى گرد آمدن اين دو با هم را ، آشكار كرديم .\r\nآنچه ما تاكنون در اين باره آورديم همان است كه سيد مرتضى - خدايش بيامرزاد - در كتابهايش آورده است ، و سخن درست پيش من آن است ، كه اگر ما\r\n\r\n","description":"","footnote":"","page_name":" 620 ","page_number":746},
  {"content":"\r\n\r\nبپذيريم ، با هرگونه كافر بودنى سزاوار شدن شكنجهء هميشگى فراهم مىشود ، زيانى به گفتار ما نمىرسد ؛ زيرا همهء گروههاى مسلمان بر آن گرد آمده‌اند ، كه هرگاه كافر ايمان بياورد ، سزاوار بودن شكنجه‌اش از كار مىافتد ، چه بنابر ناسازگارى سخنى كه در اين باره هست بگوئيم چون بايد از كار بيفتد از ميان مىرود و يا براى اين‌كه به او بخشيده مىشود ، شكنجه از او برداشته مىشود ؛ و هميشه سزاوار بودن هردو ، با هم گرد نمىآيند ؛ زيرا در اين‌جا سزاوار شكنجه بودن از كار مىافتد .\r\nو اين‌كه گفتيم ، مؤمن كافر نمىشود ، هرچند كافر بودنش به ايمان داشتنش رسا نباشد ، براى اين است كه همهء گروههاى مسلمان بر آن گرد آمده‌اند ، كه هركس كافر شود . سزاوار اين است ، كه او را از خود برانند و از او بيزارى جويند و سزاوار هيچگونه بزرگ داشتن و بزرگ وانمودن نخواهد بود ، پس اگر روا بدانيم كسى كه ايمان آورده است ، كافر شود ، و كافر بودنش رسا به ايمانش نباشد بدان مىكشد ، ميان آنان كه از مسلمانى برگشته‌اند ، كسانى يافت شوند كه سزاوار بيشترين بزرگ وانمودن و بزرگ داشتن باشند ، و آنچه همهء مسلمانان بر آن گرد آمده‌اند ، به جز اين است .\r\nپس اگر بگويند : ما بسيارى از مؤمنان را مىبينيم كافر مىشوند و بسا مىشود ، بر كافر بودنشان بميرند و همانا خداوند برتر از همه چيز ، فرموده است :\r\n « إِنَّ الَّذِينَ آمَنُوا ثُمَّ كَفَرُوا ، ثُمَّ آمَنُوا ، ثُمَّ كَفَرُوا ثُمَّ ازْدادُوا كُفْراً »  .\r\nخواهيم گفت : هركس از خود ايمان آشكار كند هميشه به‌راستى مؤمن نيست پس هرگاه ببينيم كسى كه از خود ايمان آشكار مىكرد اكنون كافر شده است ، به ما نشان مىدهد كه او هيچگاه مؤمن نبوده است ، و آنچه در آيه خواسته شده كسى است كه خودنمائى به داشتن ايمان مىكند ؛ زيرا او هم مؤمن ناميده مىشود ، آنچنان كه خداوند پاك در هرگونه ناروائى مىفرمايد :  « فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ »  . و چنان‌كه مىفرمايد :  « فَتَحْرِيرُ رَقَبَةٍ مُؤْمِنَةٍ » *  و از اين‌كه كسى خواسته شده كه خودنمائى به ايمان داشتن بكند .\r\n\r\n","description":"","footnote":"","page_name":" 621 ","page_number":747},
  {"content":"\r\n\r\nبدان كه از هركس براى ما كار بد آشكار شود ، چه آن كار كافر شدن ، يا گناه كردن باشد ، هنگامى شرطهاى تكليف شدن در او باشد ، و ديگرى با نخواستن خودش او را بر آن وادار نكرده باشد ، به يقين مىدانيم ، او سزاوار شكنجه شدن است . اما هركس از خود انجام دادن فرمانبردارى آشكار كند چنين نيست كه بدانيم او سزاوار پاداش گرفتن است ؛ زيرا رواست درونش ، به جز برونش باشد .\r\nو هنگامى كه از كسى كار بد آشكار شود ، چه كافر شدن يا گناه كردن باشد ، و با نشانه‌هائى كه هست ببينيم بر آن كار پافشارى دارد ، و بدانيم از گناهش بازگشت نكرده است به يقين مىدانيم براى بازگشت كردن از گناه ، سزاوار بودن شكنجه شدنش از كار نيفتاده است ، اما خرد ، روا مىدارد ، سزاوار بودن شكنجه شدنش با درگذشت كردن از گناهش از كار افتاده باشد . پس اگر بر همان‌گونه كه خردمان روا مىداشت ، از گناهش درگذشت گردد ، مانده باشيم ، روا مىداريم ، سزاوارى شكنجه شدنش ، با درگذشت شدن از گناهش ، از كار افتاده باشد .\r\nو اگر پس از رسيدن شنيدنىهائى از شرع باشد ، در آن كار بد مىنگريم ، پس اگر آن كار بد ، كافر شدن باشد ، به يقين مىدانيم ، سزاوارى شكنجه شدنش پابرجا مىباشد ، و مىدانيم از اين گناه درگذشت نمىشود ، و شكنجه‌اش از كار نمىافتد ؛ زيرا همهء گروه مسلمانان بر آن گرد آمده‌اند ، كه سزاوارى شكنجه شدن ، براى كافر بودن ، با درگذشت كردن از آن گناه ، از كار نمىافتد .\r\nو چنانچه نافرمانيش ، انجام دادن كار بد باشد ، و كافر بودن نباشد ، روا مىداريم ، شكنجه شدنش با درگذشت كردن از آن از كار افتاده باشد .\r\nو هرگاه با درگذشت كردن از آن ، شكنجه‌اش از كار نيفتاده باشد ، روا مىداريم سزاوارى شكنجه شدنش با پشيمان شدن از گناهى كه از او سر زده است ، از كار افتاده باشد .\r\nو هنگامى كه يكى از كافران را بدانيم ، سزاوار شكنجه و سرزنش شدن است ، و او پيش ما نباشد ، چنانچه از كافر بودنش بازگشت نكرده باشد ، او را سرزنش\r\n\r\n","description":"","footnote":"","page_name":" 622 ","page_number":748},
  {"content":"\r\n\r\nمىكنيم .\r\nاما كسى كه گناه كرده و از ما دور باشد ، چنانچه از گناه كردن بازگشت نكرده باشد ، و از گناه او هم درگذشت نشده باشد ، او را سرزنش مىكنيم ؛ زيرا شدنى است ، يكى از اين دو چيز برايش ، روى داده باشد .\r\nاما كسى كه ايمان داشتن يا يكى از فرمانبرداريها را از خود ، نشان مىدهد ، به همين كه اين‌ها را از خود مىنماياند ، نمىدانيم سزاوار پاداش يافتن شده باشد ، يا نه ؛ زيرا هنگامى سزاوار دريافت كردن پاداش مىشود ، كه فرمانبرداريها بر رويهاى ويژه‌اى از او سر زده باشد ، و آن رويها از ما پنهان است ؛ پس سزاوار است ، براى ستودنش بگوئيم ، اگر برونش به مانند درونش باشد ؛ و اگر اين فرمانبرداريها براى چيزى از او سر زده باشد كه از آن‌رو سزاوار پاداش مىگردند . و نيازى نيست كه بگوئيم اگر گناهى از او سر نزده باشد ، كه فرمانبرداريهايش را نابود گردانيده باشد ؛ زيرا ما نابود شدن هريك از فرمانبردارى و گناه كردن با يكديگر را نادرست دانستيم .\r\nپس اگر نشانه‌اى بر ايمان برپا شد و دانستيم ، كسى كه فرمانبرداريها از او آشكار گرديده ، از گمراهى و گناه نگهدارى مىشود ، به يقين مىدانيم او سزاوار پاداش يافتن است ، و بىشك ، بدون هيچ شرطى او را مىستائيم .\r\n\r\n","description":"","footnote":"","page_name":" 623 ","page_number":749},
  {"content":"\r\n\r\n\r\nفصل سخن در چيزهائى است كه به آنچه در بيم دادن از بدىها گفته شد ، پيوستگى دارد ، و آن رويدادهائى است ، كه در گور ، براى شخص تكليف‌شونده پيش مىآيد . و جائى كه براى شماره كردن كارهاى نيك و بد و چيزى كه كارها با آن سنجش مىشود ، و پل كشيده بر بهشت و دوزخ و جز آنها ، و آنچه در خانهء واپسين مىگذرد ، نيز بيان مىشود .\r\nبدان كه همهء مسلمانان بر آن گرد آمده‌اند ، كه گنه‌كاران در گور شكنجه مىشوند و هيچ‌يك ، در اين باره گفتگوئى نكرده‌اند . و ضرار بن عمرو كه جز اين را مىگويد ، سخنش به‌شمار نمىآيد ؛ زيرا پيش از او مسلمانان ، برآنچه گفتيم ، گرد آمده بودند . و سخن او پس از گرد آمدن مسلمانان بر آنچه گفته شد ، آشكار گرديده است .\r\nو بر درستى اين‌كه مردگان در گور ، دردناك مىشوند ، نمىتوان ، دليل آورد كه خداوند از زبان پاره‌اى مىفرمايد :  « رَبَّنا أَمَتَّنَا اثْنَتَيْنِ ، وَ أَحْيَيْتَنَا اثْنَتَيْنِ »  - پروردگارا دوبار ، ما را ميراندى ، و دو بار ، زنده گردانيدى ؛ زيرا ياران امامى مسلك ما بازگشت كردن بسيارى از مردگان به اين جهان را ثابت مىكنند ، و مردن در گور پس از زنده شدن در شمار دو مرگ و دوزندگى نيست .\r\n\r\n","description":"","footnote":"","page_name":" 624 ","page_number":750},
  {"content":"\r\n\r\nپس هرگاه بگويند : بنابراين مىبايست مرگها سه بار باشد .\r\nخواهيم گفت : چنين پاسخى نمىدهيم ؛ زيرا همه‌كس نمىبايست به اين جهان بازگشت كند ؛ و رواست ثابت كردن دو مردن در آيه ، آگهى دادن از كسى باشد ، كه به اين جهان بازگشت داده نمىشود .\r\nبالاتر از آن آگهى دادن از سرزدن دو مرگ ، از اين جلوگيرى مىكند كه مردن يكى باشد ، اما از بيشتر بودن از دو مرگ ، جلوگيرى نمىكند . آيا نمىبينى گفته است ، دو بار ما را زنده گردانيدى و از زنده شدن بار سوم ، جلوگيرى نكرده است .\r\nو كسى كه دردناك‌شدن در گور را ثابت مىكند ، ناگزير بايد ، سه بار زنده شدن را ثابت كند :\r\nاول در خانه‌اى كه تكليف داده مىشوند .\r\nدوم براى دردناك شدن در گور .\r\nسوم براى روز رستاخيز .\r\nپس آنچه را با ثابت شدن دو مردن ، ما بايد بپذيريم ، كسانى هم كه دربارهء شكنجه شدن در گور ، با ما ناسازگارى دارند ، براى ثابت كردن زنده شدن ، و براى فرود آمدن دو فرشته بر مرده ، بايد بپذيرند . و آن دو فرشته نكير ، و منكر نام برده مىشوند .\r\nو نكير و منكر ، از ريشهء استنكار آمده است ؛ زيرا شكنجه‌شوندگان كارى را كه آنان انجام مىدهند ، نمىپذيرند ، و از آنان گريز دارند ، و براى شكافته شدن اين نام ، از انكار نيست « 1 » .\r\nاما كسانى كه شكنجه‌شدن در گور را ، نمىپذيرند ، دو گروه مىباشند ؛ پاره‌اى از ايشان ، كسانى هستند كه آن را ناشدنى ، مىدانند ، و پاره‌اى از ايشان كسانى مىباشند كه مىگويند ، كار بدى است .\r\nسخن هردو گروه ، نادرست است ؛ زيرا همهء مسلمانان بر آن گرد آمده‌اند ، كه چنين چيزى ، خواهد سرزد . و گرد آمدن همهء مسلمانان بر آن از نشدنى بودنش\r\n\r\n\r\n","description":"","footnote":"\r\n( 1 ) كه به معنى نادرست دانستن وجود آنها باشد .\r\n","page_name":" 625 ","page_number":751},
  {"content":"\r\n\r\nو از بد بودنش ، هردو با هم پيشگيرى مىكند .\r\nدليلى كه درستى سخن ما را مىرساند ، و نشدنى بودنش را از ميان برمىدارد ، اين است ، كه هرگاه مرده ، به زندگى بازگشت داده شود ، آنچنان كه پيش از مردن شكنجه كردنش ، شدنى بود ، پس از بازگشت دادنش نيز شدنى خواهد بود . و كسى كه آن را نشدنى شمرده است ، شايد گمان برده باشد ، هنگامى كه مرده است ، شكنجه مىشود ، و از اين روى ، آن را نشدنى مىشمارد ، و ما جز اين را آشكار گردانيديم .\r\nاما تنگ بودن گور ، از شكنجه شدن جلوگيرى نمىكند ؛ زيرا رواست ، خداوند برتر از همه‌چيز ، آن را فراخ گرداند ، تا شكنجه دادن در آن شدنى گردد ؛ و اگر پاره‌اى از فرشتگان شكنجه كنند ، به فراخ بودن جاى شكنجه كردن نيازى نيست .\r\nو هرگاه كسى سزاوار شكنجه شدن باشد ، رواست پاره‌اى از آن را در اين جهان و پيشتر انجام دهند . آنچنان كه دربارهء حدهائى كه جارى مىشود ، همين را مىگوئيم . و مىشود پيشتر انجام دادن آن ، براى نيك بودنش باشد ، تا از بيهودگى ، بيرون برود . و نيكو بودنش ، يا براى فرشتگان است ، و يا آگهى دادن به آن ، و آگاه گردانيدن از اين‌كه ناگزير شكنجه انجام خواهد شد ، براى ما ، نيك مىباشد .\r\nپس اگر بگويند : هيچگاه مرده‌اى از گور بيرون كشيده نشده ، مگر آن‌كه به همان‌گونه كه بوده يافته شده است .\r\nخواهيم گفت : براى شكنجه شدن مرده در گور ، هنگام ويژه‌اى نيست ، و مىشود كه هنگام بيرون كشيده شدن و آشكار گرديدن مرده براى ما ، با هنگام شكنجه شدنش ، برخورد نكند ، بلكه يكى از اين دو هنگام پيشتر از ديگرى باشد .\r\nپس اگر بگويند : چنانچه مرده شكنجه گردد ، مىبايست ، خردمند و توانا بر سخن گفتن باشد ، و بايد سخنش شنيده شود .\r\nگفته خواهد شد : ناگزير ، بايد خردش درست باشد ، اما نمىبايست بر آن گونه از سخن گفتن توانا باشد ، كه ما آن را بشنويم ، چه به اين‌كه هيچ در او توانائى\r\n\r\n","description":"","footnote":"","page_name":" 626 ","page_number":752},
  {"content":"\r\n\r\nنباشد ، يا چيزى در ميان باشد كه از شنيده شدن سخنش جلوگيرى كند .\r\nاما شماره شدن كار نيك و بد ، در جايى كه براى آن درنگ مىشود ، و گفت و شنيد شدن با مرده ، براى اين نيست كه خداوند از چگونگىهاى آنان آگاهى فراهم كند ؛ زيرا خداوند برتر از همه چيز ، از آنجا كه به هرچيز دانستنى ، دانا مىباشد ، به چگونگىهاى آنان نيز دانائى دارد . و مىشود شمارش كار نيك و بد ، براى حاصل شدن چيزى باشد ، كه از آن خواسته شده است ، و براى همان انجام مىگردد ؛ زيرا با شماره كردن كارهاى نيك و بد ، و گفت‌وشنيد شدن با او و گواهى دادن اندام‌ها ، ميان مردم بهشتى و دوزخى ، جدائى پديد مىآيد . و هرگروهى از ديگرى آشكار مىگردد ، پس آنان‌كه سزاوار پاداش يافتن هستند شاد مىشوند ، و سودشان از آگاه شدن به آن بيشتر مىشود .\r\nو مىشود كه از آگاه شدن به آن در اين جهان ، كه تكليف داده مىشوند ، نيكى پديد آيد .\r\nو همهء مسلمانان بر آن گرد آمده‌اند كه شمارش كارهاى نيك و بد هست ، و قرآن نيز بر آن گواه است ، مانند اين‌كه خداوند برتر از همه‌چيز ، مىفرمايد :  « وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ »  .\r\nو نيز همهء مسلمانان ، بر گواهى دادن اندام‌ها ، و گسترده شدن نامه‌ها ، گرد آمده‌اند . و قرآن بدان گواهى مىدهد . و گفت و شنيد شدن با مردگان اگرچه همگانى است ، اما براى مؤمنان آسان است ، و رنجى از آن نمىبرند ، و گفت‌وشنيد شدن با كافران با سخت‌گيرى و سركوبى كردن آنان انجام مىگردد ، و همانا قرآن يكان يكان شمارش كردن و شمارش‌كنندگان را روشن كرده است .\r\nاما دربارهء چگونگى گواهى دادن اندامها ، گروهى گفته‌اند ، خداوند برتر از همه چيز ، آنها را به مانند يك موجود زندهء جداگانه مىسازد ، و به كارهايى كه با آنها انجام گرديده گواهى مىدهند .\r\nو گفته‌اند ، خداوند برتر از همه‌چيز ، گواهى را در آنها انجام مىدهد ، و\r\n\r\n","description":"","footnote":"","page_name":" 627 ","page_number":753},
  {"content":"\r\n\r\nنسبت دادن گواهى به آنها مجاز مىباشد ، و هردو روى با هم روا شمرده شده است ؛ زيرا نخست چنين فراهم مىكند ، كه دست و پا هنگامى كه به مانند زندهء جداگانه‌اى ساخته شوند ، از اين‌كه دست و پا باشند بيرون مىروند ، و آنچه از آيه آشكار است اين است كه گواهى دادن به دست و پا نسبت داده شده است .\r\nو گفته‌اند ، شخص گنه‌كار خودش ، به كار خود گواهى مىدهد ، و سر زده شده بودن آن كار ، از خودش را ، پابرجا مىسازد ؛ و خداوند اندامهايش را به گونه‌اى مىسازد ، كه بتواند از آنها سخن گفتن آشكار كند ، و دارندگان اين عقيده سخن خودشان را به گفتار خداوند ، استوار كرده‌اند ، كه فرمود :  يَوْمَ تَشْهَدُ عَلَيْهِمْ أَلْسِنَتُهُمْ »  و آشكار است كه گواهى دادن زبان ، كار خود دارندهء آن است ، و اندامهاى ديگر به همين‌گونه مىباشند ، مانند آنچه يكى از ما به ديگرى مىگويد ، زبانت اين و آن را آشكار گردانيد ، و جز اين نيست كه خود شخص زنده ، به كار خودش اقرار مىكند ، نه زبان او .\r\nو گفته‌اند ، گواهى دادن اندامها آشكار شدن نشانىهائى است ، و آشكار شدن كار در اين است كه دليل انجام دادن آن برايشان آشكار باشد ، تا از آنچه انجام داده‌اند ، آگاه گردند پس چيزهائى را كه از آن به انجام دادن كارها مىتوان پى برد ، گواهى دادن اندامها گفته است ؛ آن‌چنان كه مىگويند چشمانت گواهى مىدهد كه شب را بيدار به روز رسانده‌اى ، و از اين سخن همان برمىآيد كه ما گفتيم .\r\nاما دربارهء ترازوى سنجيدن كارها ، گروهى گفته‌اند ، همان درستكارى و برابرى و بخش كردن درست است ، آنچنان كه مىگويند ، اين سخن سنجيده شده‌اى است ، و كارهاى فلانى سنجيده شده است ؛ و اين روئى كه آورده‌اند بهتر و شايسته‌تر به آشكار بودن سخن است .\r\nو گروهى گفتند ، آنچه از افزار سنجيدن خواسته شده ، ترازوئى است كه داراى دو پله است ، و اگرچه سنگينى خود كارها ، سنجيده نمىشود ، اما\r\n\r\n","description":"","footnote":"","page_name":" 628 ","page_number":754},
  {"content":"\r\n\r\nسنگينى نامه‌هائى كه كارها در آن نوشته شده است ، مىشود كه سنجيده شوند .\r\nو گفته‌اند ، روشنى در يكى از دو پله نهاده مىشود ، و تاريكى در ديگرى نهاده مىشود ؛ و خوبى همهء اين گفت‌وشنيدها خوبىهائى است كه از آگهى دادن به آنها در اين جهان حاصل مىشود .\r\nاما پل كشيده شده بر دوزخ را گفته‌اند ، راه مردم بهشت و آتش است ، و اين راه براى مردم بهشت گسترده است و رفتن بر آن براى آنان آسان است ، و اين راه براى مردم آتش تنگ است ، و رفتن بر آن براى ايشان دشوار است .\r\nو نيز گفته‌اند ، پل دوزخ راهنمائىها و نشانه‌هائى است كه مردم بهشت و دوزخ را از هم جدا مىكند ؛ و آنها را شناسا مىگرداند .\r\nاما مردم جهان پسين كه پاداش مىيابند هيچ‌يك آنان تكليف داده نمىشوند ؛ زيرا درخور پاداش يافتن اين است كه دشواريهائى با آن نباشد . و نيز اگر آنان تكليف دادنى باشند ، روا خواهد بود ، بازگشت كردن از گناه از آنان سربزند ، و شكنجه‌اى كه بايد بشوند ، از كار بيفتد ؛ و چنين چيزى روا نمىباشد .\r\nبالاتر از آن ، آنچه همهء مسلمانان بر آن گرد آمده‌اند كه هيچ كس در آنجا سزاوار پاداش يافتن و يا شكنجه شدن نمىگردد ، از اين سخن جلوگيرى مىكند . پس دانستيم كه تكليف شدن در آنجا وجود ندارد ، و اين‌كه خداوند ، مىفرمايد :  « كُلُوا وَ اشْرَبُوا » *  فرمان دادن نيست ، بلكه روا گردانيدن آن است .\r\nو بس .\r\nو كسى كه مىگويد ، آن فرمان دادن است ، گفته است ، از اين فرمان دادن شاد شدن و خوشى آنان خواسته شده است ؛ زيرا آگاه مىشوند كه خداوند برتر از همه چيز ، شادى و خوشى آنان را در اين فرمان دادن مىخواهد ، اما چنين فرمان دادنى تكليف كردن نيست ؛ زيرا در آن‌جا به دشوارى افكندن از ميان برداشته شده است .\r\nاما سپاس گزاردن آنان براى خوشيهائى كه خداوند برتر از همه چيز ، بر آنان\r\n\r\n","description":"","footnote":"","page_name":" 629 ","page_number":755},
  {"content":"\r\n\r\nارزانى داشته است ، و آن خوشىها به همان باوركردنىهائى كه در انديشه دارند بازگشت مىكند ، آن باوركردنىها را خداوند در نهان آنان پديد مىگرداند ؛ زيرا شناسائىهائى كه دارند ، به خودى خود ، بر ايشان آشكار است ، و بدست آوردنى نمىباشد ، تا گفته شود ، بايد آن را بدست آورند .\r\nاما سپاس گزاردن به زبان ، رواست ، براى مردم بهشت در آن خوشى و شادمانى باشد ، و دانائىهاى مردم جهان پسين براى آنان آشكار است ، و ناچارند كار بد نكنند .\r\nو اين كه گفتيم ، پاداش يابندگان ، به ناچار خداوند برتر از همه‌چيز را مىشناسند ؛ براى آن است ، كه آشكار شد ، چون پاداش گيرنده ، بايد بداند رسيدن پاداش به او براى سزاوار بودن دريافت كردنش مىباشد ، و آگاه شدن از آن جز با خرد درست ، و جز با شناسائى داشتن به خداوند برتر از همه‌چيز و آگاه بودن از درستكارى او فراهم نمىشود تا بداند ، به هرگونه با او رفتار مىشود ، همان است كه سزاوار آن مىباشد .\r\nو سخن دربارهء كسى كه كيفر مىشود ، نيز به همين‌گونه است ، كه دربارهء پاداش گيرنده گفته شد .\r\nو نيز يكى از چيزهائى كه بايد در پاداش دادن باشد ، اين است كه از سوى پاداش دهنده بايد با بزرگ وانمودن و گرامى داشتن همراه باشد ؛ زيرا بزرگ وانمودن از سوى ديگرى به جز خود پاداش‌دهنده سودى براى او ندارد ، و نمىتوان از بزرگ داشتن پاداش‌دهنده آگاه گرديد ، مگر آگاهى حاصل شود كه او آهنگ بزرگ داشتنش را كرده است ؛ و كسى كه خدا را نمىشناسد ، نمىتواند بداند ، او چه چيز را آهنگ كرده است .\r\nو سخن در شكنجه شدن ، نيز به همين‌گونه است ؛ زيرا كسى كه شكنجه مىشود ، بايد بداند ، براى سبك شمردن و خوار كردن ، به او شكنجه مىرسد .\r\nو نيز كسى كه پاداش مىبرد ، بايد بداند ، سزاوار رفتارى است كه با او مىشود ، و هرگاه اين را نداند روامىشمارد از راه بخشش به او باشد ؛ و شايد همين\r\n\r\n","description":"","footnote":"","page_name":" 630 ","page_number":756},
  {"content":"\r\n\r\nرا باور كند ، پس نادانى دست‌رس او گذاشته شده است ، و آگاه شدن از سزاوار بودن آن درست نمىشود ، مگر پس از آن‌كه خداوند برتر از همه چيز را شناخته باشد .\r\nو همچنين مردم دوزخ اگر ندانند ، آنچه به ايشان مىرسد ، سزاوار آن هستند ، روا مىدارند ، به آنان ستم شده باشد ، و شايد همين را باور كنند ؛ پس نادانى دست‌رس آنان گذاشته شده است ، و به نادانى واداشتن آنان ، روا نمىباشد .\r\nو مىتوان بر اين استدلال عيب‌جوئى كرد ، و گفت ، شخص خردمند مىداند ، باور كردن چيزى كه آسودگى از نادرست بودنش نباشد ، بد است ؛ پس هرگاه او نداند آيا سزاوار پاداش يافتن يا شكنجه شدن است ، بايد درنگ كند و گامى پيش نگذارد .\r\nاكنون كه ثابت شد ، مردم جهان پسين به ناچار ، خدا را مىشناسند ، از اين دو ، بيرون نيست كه يا خداوند اين شناسائى را در ايشان مىآفريند ، و آنان او را آشكار مىشناسند ، و يا آن‌كه اين شناسائى را بدست مىآورند .\r\nپس اگر كار خود ايشان باشد ، از اين بيرون نيست كه يا از انديشه كردن سر مىزند ، چه با خواستن و گزينش ، بينديشند ، يا ناچار ، از انديشيدن گردند ، و يا از انديشه‌اى يادآور شوند ، و يا خداوند ، آنان را بدون پيش‌انديشى ، به خود شناختن ناچار گرداند .\r\nروا نيست شناسائى او از آغاز كردن به انديشيدن سر بزند ؛ زيرا اين كار ، به سختى و دشوارى افكندن است ، و ما آشكار كرديم كه در آن جهان به دشوارى افكندن وجود ندارد ؛ و روا نيست آنان به ناچارى وادار به انديشيدن شوند ؛ زيرا با آن‌كه شدنى باشد ، به خود شناسائى وادار شوند ، ناچار كردنشان به انديشيدن بيهوده است .\r\nو نيز براى اين‌كه وادار كردن به انديشيدن ، نيز به دشوارى افكندن است ، و هردليلى از وادار كردن به خود شناسائى جلوگيرى كند ، از وادار كردن به دست‌آويز شناسائى نيز جلوگيرى مىكند .\r\n\r\n","description":"","footnote":"","page_name":" 631 ","page_number":757},
  {"content":"\r\n\r\nو روا نيست شناسائى از يادآور شدن انديشه‌اى ، سر بزند ؛ زيرا كسى كه چيزى يادش بيايد ، رواست پوشيدگى بر او در آيد ، و بايد آن پوشيدگىها را بگشايد ، و در آن دشوارى مىباشد ، و به تكليف شدن بازگشت مىكند .\r\nو كسى نمىتواند بگويد پوشيدگىها ، در جهان پسين روى نمىدهند ؛ زيرا نشانه‌ها ، و رويدادها ديده مىشوند .\r\nاين سخن از آن‌رو نادرست است ، كه هيچ‌يك اينها از درآمدن پوشيدگى و از اين‌كه شناسائى به دست‌آوردنى باشد ، جلوگيرى نمىكند ؛ همچنان كه ديدن معجزات ، در اين جهان از پوشيدگىها ، جلوگيرى نمىكند ؛ و ناچار كردن به خود شناسائى روا نمىباشد ؛ زيرا از به ناگزيرى انجام شدن كارهائى كه در دل انجام مىگردند و جز خداوند كسى از آن آگاه نمىشود ، روا نيست جز از كار خداوند برتر از همه چيز باشد ، و چون مىبايست كسى كه به كارى ناچار مىشود ، خداوند برتر از همه را بشناسد ، پس با از پيش فراهم بودن شناسائى از ناچار گردانيدن به آن بىنياز شده است .\r\nو بسا گفته شده باشد ، كه به ناچار وادار شدن به دانستن چيزى چنين است ، كه كسى بداند هرگاه بخواهد ، جز آن چيز ديگرى را باور كند ، از آن جلوگيرى مىشود ؛ پس گام نهادن در راه باور كردن چيزى كه بر آن‌گونه دانسته شد ، باور كردن از روى دانائى نيست ؛ زيرا از راهى باور نشده است كه دانستن باشد .\r\nاكنون كه همهء راههاى به دست آوردنى بودن اين‌گونه دانش بسته شد ، و چيزى نماند ، جز اين‌كه دانشى آشكار باشد ، مىبايست ، آشكار بودنش را باور كرد ، و دانست كه روا نيست ، مردم جهان پسين ، به انجام دادن كارهاى خود ، ناچار باشند ؛ زيرا ناچار بودن به انجام دادن كارها از خوشى بخشيدن آنها هنگامى كه از روى برگزينش ، انجام گردند ، مىكاهد ؛ براى اين‌كه برگزيدن يكى از كارها و انجام دادن آن به خوشى بردن از آن و به آن شادمان شدن ، رساتر مىباشد .\r\nو نيز همانا خداوند برتر از همه چيز ، ما را خواهان اين گردانيده است ، كه در جهان پسين ، بر روئى پاداش به ما برسد ، كه در اين جهان بدان خو گرفته و دوست\r\n\r\n","description":"","footnote":"","page_name":" 632 ","page_number":758},
  {"content":"\r\n\r\nداريم ، و آن بر اين‌گونه است ، كه خودمان آن را برگزيده باشيم ، و انجام دادن از روى برگزيدن آن ، اگرچه به پاداش‌گيرندگان ، ويژگى دارد ، و شكنجه‌شوندگان و جز آنان ، كه براى سنجيدن كارهايشان درنگ مىكنند ، از آنچه همهء مسلمانان بر آن گرد آمده‌اند ، مىدانيم ، همه در اين برابرند ، كه هيچ‌يك آنان از روى گزينش خود كار نمىكنند ؛ زيرا هيچ‌كس از مسلمانان ميان آنها جدائى نيفكنده است .\r\nبالاتر از آن ، قرآن مىرساند ، كه مردم جهان پسين از راه گزينش خود كار مىكنند ؛ زيرا خداوند ، فرموده است ، آنان مىخورند و مىنوشند و كارهائى انجام مىدهند ؛ پس كارها را به خودشان وابسته گردانيده است ؛ و مىبايست ، به خواستارى و گزينش خود كار انجام دهند . و فرموده است ، ميوه‌هائى را برمىگزينند ؛ و اين آيه در همان كه ما گفتيم آشكار است .\r\nاكنون كه با آنچه گذشت ، دانسته شد ، مردم جهان پسين ، به برگزينش خود ، كار مىكنند ، و روا ندانستيم ، به دست باز داشتن از كار بد تكليف داده شوند ، و نيز مىدانيم ، كار بد ، از ايشان سر نمىزند ، پس بايد سر نزدن كار بد ، براى اين باشد كه ناگزير از آنند ، به اين‌كه خداوند برتر از همه ، آنان را آگاه مىگرداند ، اگر بخواهند ، كار بد انجام بدهند ، از آن جلوگيرى مىشوند ؛ و اين استوارترين راهى است ، كه ناگزير بودن در كار ، از آن به بار مىآيد .\r\nو مىشود ، ناگزير شدن آنان به انجام ندادن كار بد ، از اين راه باشد ، كه خداوند برتر از همه‌چيز ، آنان را بياگاهاند ، كه با انجام دادن كارهاى خوب ، برابر با خواسته‌هاى آنان ، از انجام دادن كار بد بىنياز مىگردند ، و به خوشىها مىرسند ؛ بازيانى كه در كار بد موجود است ؛ پس از اين راه ناگزير مىشوند ، كار بد نكنند . و سر نزدن كار بد از آنان ، با هستى بلا آغاز كه كار بد ، براى بد بودنش از او سر نمىزند ، از اين‌روى ناهمسان است ، كه روا نيست ، او كه از همه برتر است ، از كار خود سود يا زيانى ببرد ؛ و به ناچارى انجام دادن هيچ كارى ، در او كه از همه برتر است ، تصور شدنى نمىباشد .\r\nو از اين‌كه مردم بهشت ، در كار بد ، زيان تصور مىكنند ، اندوهناك شدن و\r\n\r\n","description":"","footnote":"","page_name":" 633 ","page_number":759},
  {"content":"\r\n\r\nزيان ديدنشان فراهم نمىگردد ؛ زيرا تصور كردن زيان ، در آينده اندوهناك شدن كنونى را هيچ فراهم نمىكند ، به ويژه اگر از رسيدن همه‌گونه زيان آسوده باشند .\r\nو روى نخست استوارتر است .\r\n\r\n","description":"","footnote":"","page_name":" 634 ","page_number":760},
  {"content":"\r\n\r\n\r\nفصل سخن در نامها ، و چيزهايى است كه به آن وابستگى دارد « 1 »\r\nفسق : در زبان عرب بيرون رفتن از چيزى است ؛ چنان‌كه هرگاه ، شكوفهء خرما بيرون شود ، مىگويند : « فسقت الرطبه » و موش را فويسقه مىنامند ؛ زيرا از سوراخش بيرون مىرود ، جز آن‌كه آنچه از اين كلمه شناخته مىشود ، به بيرون رفتن از كار خوب ، به كار بد ، ويژگى يافته است . و كسى را كه از كار بد بيرون شود و به كار خوب درآيد ، هيچگاه فاسق نمىگويند .\r\nاما آنچه پيش ما از اين كلمه در زبان مردم شرع شناخته مىشود ، هرگونه سرپيچى كردن از فرمان‌هاى خداوند برتر از همه است ، چه نافرمانىهاى كوچك يا بزرگ باشد ؛ زيرا سرپيچى كردن از فرمان‌هاى خداوند برتر از همه ، پيش ما همگى بزرگ مىباشند ؛ و آنهائى را كه كوچك مىنامند ، هنگامى است ، كه با نافرمانىهاى ديگرى كه شكنجهء بزرگتر دارند ، سنجيده مىشوند ، و از اين‌رو آنها را كوچك مىگوئيم ؛ و هرگاه آنها را با گناهانى كه شكنجهء كمتر دارند بسنجيم آنها را بزرگ مىناميم .\r\n\r\n\r\n","description":"","footnote":"\r\n( 1 ) اين فصل در مورد اختلاف در كفر و ايمان است و اصل منزلت بين المنزلتين گروه معتزله در اين باره است .\r\n","page_name":" 635 ","page_number":761},
  {"content":"\r\n\r\nو اگر پيش آيد ، يك گناه را با دو گناه ديگر بسنجند ، و يكى از آن دو ، شكنجه‌اش از اين گناه كمتر ، و از آن ديگرى بيشتر باشد ، در اين هنگام ، هم بزرگ و هم كوچك خواهد بود .\r\nاما كفر : در زبان عرب پوشانيدن ( گفتار يا كردار ) يا پافشارى كردن در از ميان بردن آن است ؛ و در زبان مردم شرع كارى است ، كه با انجام دادنش سزاوار شدن شكنجهء زياد و هميشگى فراهم آيد . و كسى كه چنين كارى بكند ، از سوى شرع چيزهائى به او مىپيوندد ، مانند جلوگيرى شدن ، از ارث گرفتن ، و پيوند زناشوئى با مسلمان بستن ، و چيزهاى ديگرى به مانند اينها . و اين‌كه سرپيچى كردن از كدام فرمان ، كفر باشد ، از راه شنيدنىهاى شرعى دانسته مىشود ، و عقل در آن راهى ندارد ؛ زيرا اندازهء شكنجه‌ها را جز از راه شنيدنىهاى شرعى نمىتوان دانست .\r\nو همانا همهء گروه مسلمانان بر آن گرد آمده‌اند ، كه فروگزارى كردن در شناختن خداوند برتر از همه‌چيز ، و در پى بردن به يگانگى ، و استوار كارى او ، و بر فروگزارى كردن ، در شناختن پيك خداوند ، كه درودش بر او ، و خاندانش بادا ، كفر است . و جز كسانى كه شناسائى خدا و پيمبر را آشكار و بىنياز از بدست آوردن مىدانند « 1 » هيچ‌يك از مسلمانان در آن گفتگوئى ندارند ، و ما نادرستى سخن آن گروه را در اين باره آشكار كرديم و گفتيم چه شناخت‌هائى آشكار و بىنياز از به دست آوردن هستند .\r\nو ميان كسانى كه در دانستنىها فروگزارى مىكنند ، هيچ جدائى نيست ، چه آنها را هيچ ندانند ، يا در آن دو دل باشند ، و يا چيزهائى را باور كرده باشند كه از راه سست به دست آمده باشد ؛ زيرا كوتاهى كردن ، در كارى كه بايد انجام گردد ، همهء اين‌ها را فرا مىگيرد . و بنابراين جبرپيشگان و كسانى كه خداوند را به چيزهاى ديگر مانند مىكنند ، همگى كافرند ، و كسانى كه وجود صفت‌هاى بلا آغاز را باور\r\n\r\n\r\n","description":"","footnote":"\r\n( 1 ) اصحاب المعارف .\r\n","page_name":" 636 ","page_number":762},
  {"content":"\r\n\r\nكرده‌اند به مانند آنها كافرند ؛ زيرا باور كردن سخن نادرستشان دربارهء اين چيزها با شناسائى خداوند برتر از همه‌چيز ، و درست‌كارى و يگانگى و استوار كارى او ، كه به راستى باوركردنى باشند ، و از راه درست به دست آيند ، ناسازگارى دارد ، و دليل اين سخن آشكار است .\r\nكفر : پيش گروه مرجئه ، بنابر آنچه سيد مرتضى - خدايش بيامرزاد - نظر آنان دانسته ، جز كار دلها ، نيست ( افعال القلوب ) و بنابر آنچه ما ، پس از اين آشكار خواهيم كرد ، كار اندامهاى بيرونى نمىباشد .\r\nسيد مرتضى از گروه اماميه كه ياران مايند ، آورده است ، كه ايشان گفته‌اند ، كفر ، فروگزارى كردن ، در به دست آوردن هرگونه چيزى است ، كه بايد دانسته شود ، چه بن ، و يا از شاخه‌هاى مسلمانى باشد ؛ زيرا اماميه مىگويند ، كج‌روى در شناختن امام ، به مانند كج رفتن ، در شناختن پيمبر ، و يكتا دانستن خداوند ، كافر شدن است ، و همچنين كوتاهى كردن در دانستن فرمان‌هاى شرع كفر است ؛ چه در كارهائى باشد كه بايد انجام داده شوند ، يا آنها كه انجام دادنشان بهتر از انجام ندادن است ، و يا آن‌كه انجام دادن و ندادنش يكسان است ، و يا كارهائى باشد كه از آنها جلوگيرى شده است . و گروه اماميه هركس را كه در هريك اينها ناهمسازى داشته باشد كافر مىگويند ؛ زيرا راه دارا بودن همهء اينها دانا بودن به آنها است ، پس بن‌ها به مانند شاخه‌هايند .\r\nسيد مرتضى ، از آنان آورده است ، كه همگى همين را پذيرفته‌اند ، و گرد آمدن همهء اين گروهها بر هرسخنى دليل بر درستى آن است . او گفته است ، جز آن كه براى ناسازگار بودن در شاخه‌ها ، هيچ گروهى از مسلمانان گروه ديگر را كافر نمىشمارند ؛ زيرا ميان ايشان در چيزهاى بسيارى از شاخه‌ها گفتگوهاى آشكار هست ، و كسانى را كه با آنان ناسازگار باشند ، هرگاه در همهء ريشه‌هاى دين ، برابر باشند كافر ندانسته‌اند ، و نگفته‌اند از گروندگان به مسلمانى بيرون شده‌اند . و چون بر گرد آمدن همگى بر هرسخنى بايد تكيه كرد ، هركس را كافر شمرده‌اند بايد كافر دانست ، و دربارهء كسى كه او را كافر نگفته‌اند ، بايد از هرسخنى باز ايستاد .\r\n\r\n","description":"","footnote":"","page_name":" 637 ","page_number":763},
  {"content":"\r\n\r\nپس اگر بگويند : با ناسازگار بودن در شاخه‌هاى دين چگونه كافر نمىشوند ، با اين‌كه اگر كسانى كه در ريشه‌هاى دين ناسازگارند ، و همين ناسازگارى در شاخه‌ها از آنان سر بزند ، پيش ايشان كافر شده‌اند .\r\nگفته خواهد شد : مىشود يك كار بر پاره‌اى از رويها سر بزند ، و شكنجه بر آن بيشتر گردد ، و تا جائى برسد ، كه آن كار كافر شدن باشد ؛ زيرا ما آشكار كرديم : كافر شدن كارى است ، كه شكنجه‌اش هميشگى باشد ؛ و مىشود كه همين كار ، بر روى ديگرى سر بزند كه شكنجه‌اش كمتر و نارساتر باشد ، و چون چنين چيزى روا دانسته شده است ، و ديده‌ايم كسانى كه در پاره‌اى از شاخه‌ها ناسازگارند و در ريشه‌ها نيز ناسازگارند ، ايشان بدون شك آنان را كافر گفته‌اند ؛ پس ما بدون شك مىدانيم ، كه سرزدن ناسازگارى در شاخه‌ها ، در اين كسانى كه در ريشه با هم ناسازگارى دارند ، بر روئى سر زده است كه بيشتر شدن شكنجهء آنان و هميشه بودنش را فراهم مىكند .\r\nو سرزدن اين ناسازگارى از كسى كه بر اين گونه باشد مىرساند ، كه روىهائى پديد آمده است ، و كار براى همان روىها بزرگ مىشود ؛ و اين به مانند همان چيزى است كه گروه ما ، دربارهء فرمانبردارىهاى پيمبر - درود بر او و خاندانش بادا - مىگويند كه آن فرمانبرداريها ، بر روئى از او سر مىزند ، كه پاداشش از كارى كه از هريك ما ، سرمىزند بيشتر باشد ، هرچند آن كارها با آنچه ما مىكنيم يكسان و برابر باشد .\r\nو باز به مانند چيزى است ، كه دربارهء جفت‌هاى پيمبر - بر او و خاندانش درود بادا - مىگويند ، كه فرمانبرداريها و نافرمانىهاى آنان پاداش و شكنجهء بيشتر دارد .\r\nو بيشتر بودن آن ، براى روىهائى است ، كه بر آن سزاوار پاداش و شكنجهء بيشتر مىشوند .\r\nپس اگر بگويند : چنانچه پاره‌اى از مسلمانان ، براى نمونه ، در شستن پاها ، يا در سه طلاق دادن ، يا در صفت‌هائى كه امامان بايد داشته باشند ، يا در خود امامان ، با مسلمانان ديگر ، ناسازگارى داشته باشند ، براى همين سبب ، بايد كافر نباشند .\r\nخواهيم گفت : روا نيست ، هيچ‌يك از امامىها در چيزى كه از روش آنان آشكار\r\n\r\n","description":"","footnote":"","page_name":" 638 ","page_number":764},
  {"content":"\r\n\r\nدانسته شده است ، ناسازگارى كند ، و در مانند چنين چيزهائى ، هيچ پوشيدگى نيست ، كه از روش گروه اماميه است ؛ زيرا شك آوردن در آن ، به امامى بودن ، زيان مىرساند . و چيزهاى ديگرى كه در آن گفتگو دارند ، چنين نيستند ؛ زيرا روش هاى امامان - بر ايشان درود بادا - دربارهء آنها به يقين دانسته نشده است و كار در آنها پوشيدگى و بهم آميختگى دارد .\r\nاما گفتگوهائى كه دربارهء صفت‌هاى امام ، و دربارهء خود آنان هست ، از چيزهائى است كه همگى بر آن گرد آمده‌اند و ناسازگار بودن در آنها جز كافر شدن چيزى نيست و آن به مانند يكتا دانستن خداوند ، و پيمبرى مىباشد .\r\nاين الفاظ سيد مرتضى است ، و يا بيشتر الفاظ او مىباشد ، كه در كتاب ذخيره ، يادآور شده است ، و ما آنها را بر همان روى آورديم .\r\nاما در مورد كسانى كه در شاخه‌هاى مورد گفتگو ميان مسلمانان ، با يكديگر ناسازگارى دارند ، بر من آشكار نشده است ، كه همهء گروه اماميه بر كافر بودن چنين كسانى گرد آمده باشند . و آنچه دانسته شده اين است ، كه آنان كسانى را كافر مىدانند كه در ريشه‌ها با آنان ناسازگارى دارند ، و آن يكتا دانستن خداوند ، و درست كارى او ، و پيمبرى و امامت مىباشد . و در اين باره بايد انديشيد .\r\nاما ايمان : راست شمردن به دل است . و به آنچه ( تنها ) بر زبان بگذرد ، نمىتوان تكيه كرد . و هركس خداوند و پيمبرش را بشناسد ، و از آنچه به گفتهء خداوند ، بايد بداند آگاه باشد ، و همه را بر زبان آورد ، و راست و درست بشمارد ، او مؤمن است .\r\nكفر درهم‌شكنندهء ايمان است ، و آن در دل نادرست دانستن چيزهائى است كه خداوند برتر از همه ، شناختن آنها را واجب گردانيده است و با دليل‌هاى شرعى ، مىدانيم با نادرست دانستن آنها در دل ، شكنجهء هميشگى بسيار ، سزاوار مىشوند .\r\nو ميان گروه مرجئه كسانى هستند كه مىگويند ، ايمان داشتن ، به ويژه راست شمردن به زبان است ، و به همين‌گونه كافر بودن نادرست شمردن به زبان است .\r\n\r\n","description":"","footnote":"","page_name":" 639 ","page_number":765},
  {"content":"\r\n\r\nفسق : هركارى است كه با انجام دادنش از فرمانبردارى خداوند ، بيرون شوند ، و به نافرمانى او درآيند .\r\nو ميان ايشان كسانى هستند كه مىگويند ، ايمان داشتن ، راست شمردن به دل و به‌زبان هردو با هم است ، و كافر بودن نادرست شمردن به دل و زبان هردو است .\r\nشيخ ما ابو عبد الله - خدايش بيامرزاد - بدان رفته است كه ايمان راست شمردن به دل و زبان و انجام دادن آنچه با اندامها بايد انجام گردد مىباشد . و روايت هاى ما كه از امامان - بر ايشان درود بادا - شناخته شده است ، همين را مىرسانند .\r\nگروه معتزله گفته‌اند : ايمان نام فرمانبرداريها مىباشد ؛ پس و اصل بن عطا و ابو الهذيل ، و ياران آنان ، بدان رفته‌اند كه ايمان نامى است ، براى همهء فرمانبرداريها ، چه از كارهائى باشد كه بايد ، انجام داده شوند ، يا آنها باشد كه انجام دادنش بهتر از ندادن است ، و ديگران از ايشان گفته‌اند ، ايمان نام فرمانبرداريهائى است ، كه بايد انجام گردند نه آنها كه انجام دادنش ، بهتر از ندادن است ؛ و پيش ايشان ايمان و اسلام و دين همگى يك چيز است .\r\nفسق - پيش ايشان ، هرگونه نافرمانى است كه بر آن شكنجه‌اى سزاوار گردند ، و نافرمانيهاى كوچك را كه شكنجهء آنها بخشوده مىشود ، فسق نمىنامند .\r\nكفر - پيش ايشان نام براى هركارى است كه شكنجهء بزرگ بر آن سزاوار گردند ، و بر كسى كه آن را انجام دهد ، دستورات ويژه‌اى بگذرد ، و كسى كه از او گناه بزرگ سر بزند ، پيش ايشان مؤمن نيست ، و كافر هم نيست ؛ بلكه او فاسق است .\r\nگروه خوارج ، دربارهء ايمان نزديك به همان گفتار معتزله را مىگويند ، جز آن‌كه نافرمانىهائى را كه انجام‌دهنده‌اش گنه‌كار مىشود ، كفر مىنامند . و كسانى از ايشان هستند كه مىگويند گنه‌كار انباز گيرنده براى خداوند است .\r\nفضيليه - هرگونه نافرمانى را ، چه كوچك يا بزرگ باشد ، كفر و انباز گرفتن براى خداوند ، مىنامند .\r\n\r\n","description":"","footnote":"","page_name":" 640 ","page_number":766},
  {"content":"\r\n\r\nگروه زيديه ، گناهان بزرگ را ناسپاسى بخشش‌هاى خداوند مىنهند ، و آن را نادرست شمردن ريشه‌هاى دين و براى خدا انباز گرفتن نمىشمارند ؛ جز آن‌كه اين روش پيشينيان ايشان بوده است ، و كسانى كه پس از گذشتگانشان ، مىباشند ، درست به روش گروه معتزله مىگردايند .\r\nدليل بر درست بودن آنچه ما گفتيم ، نخست اين است ، كه لفظ ايمان در زبان عرب راست دانستن است ، و بدون گفتگو كارهائى كه با اندامهاى برونى انجام مىشود ، ايمان نمىنامند .\r\nو نيز دليل ديگر بر درستى آن ، اين است كه مىگويند : فلانى به چنين چيزى ايمان آورد ، و فلان كس بدان ايمان نياورد ، و چنين آهنگ مىكنند ، كه آن را راست دانست ، و خداوند برتر از همه‌چيز ، فرموده است :  « وَ ما أَنْتَ بِمُؤْمِنٍ لَنا وَ لَوْ كُنَّا صادِقِينَ »  .\r\nاكنون كه ثابت شد آنچه در زبان عرب از اين كلمه برمىآيد همان است كه ما گفتيم ، بايد در هرجائى كه درك شدن آن معنى را فراهم مىكند ، در همان معنى به كار برده شده باشد .\r\nو كسى كه مىگويد ، از آن معنى برگشته است ، بايد بر درستى گفتارش ، دليل بياورد ، و همانا خداوند برتر از همه چيز ، فرموده است :  « بِلِسانٍ عَرَبِيٍّ مُبِينٍ »  و باز فرموده است :  « إِنَّا أَنْزَلْناهُ قُرْآناً عَرَبِيًّا »  -  « جَعَلْناهُ قُرْآناً عَرَبِيًّا »  و فرموده است :\r\n « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ »  و همهء اين آيات چنين فراهم مىكند كه بايد از لفظ همان معنى را كه برابر با زبان عرب است فهميد .\r\nپس اگر بگويند : در آنچه پيروان شرع آشنا هستند ، معانى ديگرى وجود دارد ، كه در زبان عرب ، شناخته نشده بوده است .\r\nخواهيم گفت : چنانچه ما را با آنچه از لفظ آشكار است ، وا گذارند ، ما با آن معنى آشنا هستيم ، كه از زبان برمىآيد ، اما براى دليلى كه يافت شده است ، از آن معنى دست باز داشته‌ايم ، و آن دليل در اين‌جا وجود ندارد .\r\nو ميان گروه مرجئه كسانى هستند كه در به معنى ديگر بردن هرلفظى از آن\r\n\r\n","description":"","footnote":"","page_name":" 641 ","page_number":767},
  {"content":"\r\n\r\nمعنى كه در زبان به كار مىرفته سخت گفتگو دارند ؛ و بردن لفظ به معنى ديگر را به همان جاهائى كه شناخته شده است ، بازگشت مىدهند .\r\nو كسى نمىتواند بگويد : از اين گفتار برمىآيد ، كه بايد راست دانستن هر سخنى را ايمان نام داد ، و هركسى چيزى را راست بداند ، بدون افزودن هيچ نشانى ، بايد مؤمن گفت ؛ زيرا از زبان عرب همين معنى برمىآيد . و چون شما مىگوئيد از گفتن كلمهء ايمان ، راست دانستن وجود خداوند ، و چيزهائى كه به فرمان او بايد انجام گردد ، فهميده مىشود ، پس شما هم ، از آنچه لفظ ، در زبان عرب ، به كار رفته است ، دست بازداشته‌ايد ، و آن سخنى را كه به مخالفان خود خواستيد ، بپذيرانيد ، و گفتيد اگر از اين لفظ معنى ديگرى ، جز آنچه در زبان است ، فهميده شود ، از آنچه از آيات قرآن آشكار است ، كه قرآن به زبان عرب است ، و به همين زبان فرود آمده است ، روگردانده‌ايد ، دربارهء خودتان هم بايد ، همين سخنى را كه گفتيد ، بپذيريد .\r\nاين سخن را از آن‌رو ، نمىتوان گفت ، كه آنچه از زبان شرع دانسته شده است كلمهء ايمان و مؤمن ، نام ويژه‌اى براى راست دانستن سخنان ويژه‌اى گردانيده شده است ، و چنان نيست كه مخالفان به سويش مىروند و مىگويند لفظ ايمان و مؤمن ، از آنچه در زبان عرب ، برايش نام نهاده شده ، گردانده شده‌اند ؛ و اين به مانند ويژه گرديدن لفظ دابه در پاره‌اى از جاندارانى است ، كه آهسته بر زمين گام مىزنند ، نه ديگر جنبنده‌ها ، هرچند در آغاز براى هرجاندارى كه آهسته بر زمين گام زند نام نهاده شده است ؛ و جز اين نيست كه اين كلمه ويژگى يافته و از معنى نخست گردانده نشده است .\r\nپس اگر بگويند : اگرچه لفظ ايمان از معنى نخست ، گردانده نشده است ، اما در جز آن معنى ، كه در زبان برايش نام نهاده شده ، به كار رفته است .\r\nگفته خواهد شد : هرچند ، همين است ؛ جز آن‌كه براى برپا بودن دليلى به معنى ديگر گشته‌ايم ، و هيچ دليلى براى آنچه مخالفان به سويش مىروند ، برپا نشده است .\r\nو دليل ما اين است كه از دين مسلمانان آشكار مىدانيم ، ايشان كسى را كه جبت و\r\n\r\n","description":"","footnote":"","page_name":" 642 ","page_number":768},
  {"content":"\r\n\r\nطاغوت را درست بداند ، به هيچ روى مؤمن نام نمىبرند ، هرچند ، بر پاره‌اى از رويها ، با آوردن نشانه‌اى ، آن را مؤمن مىگويند ، چنانچه خداوند ، برتر از همه چيز فرموده است :  « يُؤْمِنُونَ بِالْجِبْتِ وَ الطَّاغُوتِ »  پس كسى كه مىگويد اين لفظ از آنچه در زبان بوده است ، به كارهائى كه با اندامهاى بيرونى ، انجام مىشود ، گردانده شده است ، بايد دليل بياورد .\r\nاما سخن كسى كه مىگويد به كار بردن لفظ در جز آنچه عرب برايش نام نهاده بيرون شدن از زبان نيست ، و در نسبت دادن به زبان ، صيغه را به نظر مىآورد ، نه آن معنى را كه از صيغه آهنگ شده است ، گفتارش ، بيهوده است ، و بر هيچ كس پوشيده نيست ؛ زيرا كسى كه پاره‌اى از لفظهاى عرب را در چيزى جز آن معنى كه برايش ، نام نهاده شده ، بر زبان آورد ، و آن را نه در معنى حقيقى ، و نه مجازى به كار برده باشد ، اگر او را به زبان عرب ، سخن‌گو بدانيم ، چنانچه همهء لفظهاى عربى را هم در معنى ديگرى كه نه حقيقت و نه مجاز باشد ، به كار برد ، بايد ، به همين‌گونه باشد ، تا به زبان آنان سخن‌گو باشد ، و بگوئيم به زبان آنان گفت و شنيد مىكند ، هرچند هيچ‌يك از لفظهاى آنان را در آنچه برايش نام نهاده‌اند ، به كار نبرد ، و نادرستى چنين سخنى آشكار است .\r\nو نيز يك لفظ كه در شكل ويژه‌اى است گاهى در زبانهاى بسيار ، معنىهاى گوناگون دارد ، و اگر براى اين‌كه داراى چنين شكلى است ، به يك زبان نسبت داده شود ، مىبايست كسى كه آن را به كار مىبرد ، و يكى از آن معنىهاى گوناگون را در نظر دارد ، شايسته‌تر نباشد كه او را به زبان عربى سخن‌گو بدانيم ، از اين‌كه به زبانهاى ديگر سخن‌گو باشد ، و چون به هيچ‌يك از آن زبانها شايسته‌تر نيست ، نسبت داده شود ، بايد او ، در يك هنگام با گفتن يك كلمه ، به هردو زبان ، سخن‌گو باشد ؛ و چنين چيزى نادرست است .\r\nپس اگر بگويند : مردم عربى زبان از شنيدن كلمهء تصديق جز راست شمردن به زبان ، چيزى نمىشناسند ، و راست دانستن در دل را نمىشناسند ، و چنانچه شما اين لفظ را به معنى در دل باور داشتن بدانيد ، از چيزى كه در زبان عربى ، در آن\r\n\r\n","description":"","footnote":"","page_name":" 643 ","page_number":769},
  {"content":"\r\n\r\nآشكار است ، دست باز داشته‌ايد .\r\nخواهيم گفت : آنچه از زبان برمىآيد اين است ، كه لفظ تصديق حقيقت در راست دانستن به دل و زبان هردو باهم است ؛ زيرا كسانى كه زبان عربى مىدانند ، گنگ را و به همين‌گونه كسى را كه خاموش است ، مىگويند او اين سخن را راست مىشمارد ، و هنگامى كه مىگويند ، فلانى چنين سخنى را راست مىداند ، يا دروغ مىداند ، جز اين نمىخواهند ، كه در دل آن را باور كرده است .\r\nو اين‌كه ما لفظ تصديق را به آنچه در دل انجام مىشود ، ويژگى و بازگشت داديم نه به چيزى كه به زبان بازگشت كند ، براى اين است ، كه اگر به معنى راست دانستن به زبان باشد ، بايد ، گنگ را و كسى را كه خاموش است ، نگويند او مؤمن است ، و ايمانش درست است . و كسى را كه به زبان راست دانستن را آشكار مىكند ، و هركارى را كه كافر بودنش را مىرساند ، انجام مىدهد ، و مىدانيم از هستى خداوند آگاهى ندارد ، و يگانه بودنش را ، و درست كار بودنش را ، و پيمبرى را نادرست مىداند ، مىبايست او را مؤمن بخوانيم ، و چنين چيزى نادرست است .\r\nو مىبايست منافقانى كه همزمان پيمبر خدا - بر او و خاندانش درود بادا - بوده‌اند ، به راستى مؤمن باشند ، و چنين سخنى نادرست است .\r\nپس اگر بگويند : روش شما چنين فراهم مىكند ، كه پيشانى بر زمين نهادن براى آفتاب ، و بت كافر شدن نباشد با آن‌كه همهء مسلمانان بر جز اين سخن گرد آمده‌اند .\r\nخواهيم گفت : همهء مسلمانان ، بر اين گرد آمده‌اند ، كه هركس با گزينش خودش ، آفتاب ، يا بت را سجده كند ، او كافر است ، اما همه بر اين گرد نيامده‌اند ، كه خود پيشانى بر زمين نهادن ، كافر شدن است ؛ زيرا گروه مرجئه در اين‌كه خود پيشانى بر زمين نهادن كافر شدن باشد ناسازگارى دارند ؛ و ما مىگوئيم پيشانى بر زمين نهادن ، براى آفتاب و بت مىرساند ، كسى كه پيشانى بر زمين مىنهد ، مسلمانى را راست نمىداند ، و در دلش يگانه بودن خداوند را درست نمىداند ،\r\n\r\n","description":"","footnote":"","page_name":" 644 ","page_number":770},
  {"content":"\r\n\r\nو آن را دروغ مىپندارد . و هيچ ايمان ندارد ، و در دل هيچ ، باور نمىكند ؛ زيرا اگر چنين نبود ، همهء مسلمانان بر كافر بودنش ، و بر اين‌كه او ايمان ندارد ، و در دلش باور ندارد ، گرد نمىآمدند ؛ زيرا اگر چنين نمىبود ، بر كافر بودنش گرد نمىآمدند ؛ و به مانند اين است كه بگوئيم ، اگر پيمبر - بر او درود بادا - براى مردى گواهى دهد ، كه او سزاوار سرزنش شدن و شكنجه كردن است ، ما بدون شك مىدانيم او سزاوار چنين چيزى هست ؛ زيرا گواهى دادن پيمبر - بر او درود بادا - سزاوار بودنش را فراهم مىكند ؛ اما سزاوار بودن سرزنش شدن و شكنجه ديدنش را نشان مىدهد ، پس كسى كه پيشانى بر زمين نهادن پيش آفتاب را به مجاز كافر شدن مىيابد ، براى اين است كه آنچه كافر بودن را نشان مىدهد ، به نام چيزى كه نشان‌دهنده است ، مىنامد ، پس گفته مىشود گواهى دادن پيمبر - بر او و خاندانش درود بادا - شكنجه شدنش را فراهم كرده است ، هرچند گواهى دادن او نشان‌دهنده است ، نه اين‌كه سزاوار بودنش را فراهم كرده باشد ، و براى اين مانندهائى هست ، كه از آن مىپرسند ، و پاسخ از همهء اين پرسشها يكى است و گوناگون نيست ، مانند اين‌كه مىگويند ، ما را از اين آگاه كنيد كه اگر مردى هستى خداوند و پيمبرش را و بيشتر آنچه را از قرآن فرود آمده راست بداند ، و از همهء قرآن يك آيه را دروغ بداند آيا بنا به گفتار شما نمىبايست ، او به آنچه گذشت مؤمن باشد ، و براى نادرست شمردن يك آيه كافر باشد ؛ زيرا ايمان داشتن به آنچه گذشت با نادرست شمردن يك آيه نابود نمىگردد . و برابر آنچه همهء مسلمانان بر آن گرد آمده‌اند ، نادرست شمردن يك آيه كافر شدن است .\r\nو مانند اين‌كه مىگويند ، بسا باشد پاره‌اى از كسانى كه به عيسى - بر او درود بادا - ايمان آورده‌اند ، تا زمان برانگيخته شدن پيمبر ما - بر او درود بادا - زنده مانده باشند ، و پيمبرى او را دروغ بشمارند و از اين فراهم مىشود ، كه او هم مؤمن و هم كافر باشد .\r\nو هرگاه بگوئيد چون پيمبر ما را - بر او درود بادا - دروغ‌گو مىشمارد ناگزير پيمبرى عيسى را هم نادرست خواهد شمرد ؛ به شما گفته خواهد شد ، چرا\r\n\r\n","description":"","footnote":"","page_name":" 645 ","page_number":771},
  {"content":"\r\n\r\nبايد چنين باشد كه اگر يكى را دروغ‌گو مىپندارد ، ديگرى را هم دروغ‌گو بشمارد ؛ با اين‌كه دليلها گوناگون است ، و روا مىباشد با نگريستن به پاره‌اى از دليلها از پيمبرى يكى آگاه گردد ، و ديگرى بر او پوشيده بماند .\r\nپاسخ از همهء اين پرسشها همان است كه ما گفتيم ، كسى كه يك آيه از قرآن را نپذيرد ، برابر ؛ با آنچه همهء مسلمانان بر آن گرد آمده‌اند ، او كافر است ، و از اين آگاه مىشويم كه او هيچ ايمان نداشته است ، و ايمانى را كه پيش از اين از خود آشكار مىكرده ايمان به راستى نبوده است و به همين‌گونه كسى كه پيمبر ما را - بر او درود بادا - دروغ‌گو مىشمرد ، چون مىدانيم ، هركس او را دروغ‌گو پندارد ، كافر مىشود ، همين مىرساند ، كه هيچ‌گاه ، از او ايمان سرنزده است .\r\nگروهى از مرجئه ، براى ثابت كردن اين‌كه فرمانبردارىها ، ايمان نيستند ، دليل آورده‌اند كه اگر هريك از فرمانبردارىها ايمان و يا پاره‌اى از آن باشند ، مىبايست هرنافرمانى هم ، كفر يا پاره‌اى از آن باشد ، و اگر هرچه را ، خداوند به آن فرمان داده است ايمان باشد ، مىبايست ، هرچيزى هم كه از انجام دادنش بازداشته است ، كفر باشد ، و چنانچه روا باشد چيزى كه دست بازداشتن از آن كفر نيست پاره‌اى از ايمان باشد ، روا خواهد بود ، هرچيزى دست بازداشتن از آن ايمان نيست پاره‌اى از كفر باشد .\r\nو نيز گفته‌اند ، اگر همهء فرمانبردارىها ، ايمان باشند مىبايست ، هيچ‌كس ايمان درست نداشته باشد ، نه پيمبران و نه كسانى كه پائين‌تر از آنان هستند ؛ زيرا از هيچ‌يك آنان ، همهء فرمانبرداريها ، سر نزده است .\r\nو همچنين اگر همهء كارهائى كه بايد انجام گردد ، ايمان باشند ، هريك از پيمبران گناه كوچكى از او سر زده باشد ، مىبايست ايمانش درست نباشد ؛ زيرا او در انجام دادن كارى كه بايد ، انجام دهد كوتاهى كرده است ، و آن همان خوددارى نكردن از نافرمانى است .\r\nو نيز خداوند برتر از همه ، مىفرمايد ؛  « الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ »  و فرموده است ، :  « وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ »  .\r\n\r\n","description":"","footnote":"","page_name":" 646 ","page_number":772},
  {"content":"\r\n\r\nپس با اين‌كه آنان هجرت نكرده بودند خداوند آگاهى داده است كه مؤمن مىباشند .\r\nو خداوند برتر از همه فرموده است ؛  « وَ مَنْ يَأْتِهِ مُؤْمِناً قَدْ عَمِلَ الصَّالِحاتِ »  پس انجام دادن كارهاى نيك را با داشتن ايمان شرط گردانيده است ، و از اين بر مىآيد ، كه هرچند كارهاى نيك را انجام نداده باشند مؤمن هستند .\r\nو خداوند برتر از همه فرموده است :  « وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما »  تا آنجا كه مىفرمايد :  إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ  پس آنان را هنگامى كه ستمگر هستند مؤمنان و برادران آنان نام برده است .\r\nو مىفرمايد :   « كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ »   پس با اين‌كه سخن راست ناخوش‌آيند آنان است ، و پس از آن‌كه درستىاش براى ايشان آشكار گرديده است در آن ستيزه‌گرى مىكنند ، آنان را مؤمنان خوانده است ؛ و آنچه ما پيش از اين گفتيم همان تكيه‌گاه است .\r\nگروه معتزله بر درستى روش خودشان ، دليل آورده‌اند ، كه مؤمن گفتن ما اگر از زبان عرب گردانده نشده باشد ، و به همان‌گونه كه بوده است مانده باشد ، بايد پس از گذشتن زمان سرزدن كارى كه كلمهء مؤمن از آن شكافته شده است ناميدن به آن با افزودن اكنون ، بايد درست نباشد ؛ و مىبايست نتوان گفت امروز فلائى مؤمن است آنچنان كه هركسى ديروز زده است نمىتوان گفت امروز زننده است ؛ زيرا امروز از او ، زدن سر نزده است .\r\nبه ايشان گفته مىشود ، كلمهء مؤمن را با افزودن اكنون از اين‌رو مىتوان گفت ، كه ايمان همان راست دانستن هم‌اكنون است ؛ براى اين‌كه راست دانستن به دل همان شناختن است ، و شناختن به جاى نمىماند ، و مؤمن با گذشتن زمان پس از زمان ، ايمان خودش را نوبنو مىگرداند ؛ پس از آنچه زبان فراهم مىكند ، بيرون نرفته است .\r\nو باز گفته‌اند ، ما مىدانيم مسلمانان منافق را مؤمن نمىگويند ؛ هرچند به زبان ، مسلمانى را راست بشمارد ؛ پس دانسته مىشود ، كلمهء ايمان براى راست\r\n\r\n","description":"","footnote":"","page_name":" 647 ","page_number":773},
  {"content":"\r\n\r\nشمردن به دل نام نهاده نشده است .\r\nپاسخ مىگوئيم ، ما آشكار كرديم ، مؤمن كسى است كه به دل مسلمانى را راست بشمارد نه راست شمردنى كه به زبان وابستگى داشته باشد ؛ پس آنچه گفتند روئى ندارد .\r\nو نيز گفته‌اند : اگر ايمان راست شمردن به دل باشد ، مىبايست ، كسى را كه در انديشيدن زمان مىگذراند ، مؤمن بگويند ؛ زيرا در اين هنگام كه مىانديشد چيزى را راست نمىداند ، و خداوند برتر از همه چيز را نمىشناسد .\r\nگفته مىشود ، كسى كه زمان را در انديشيدن ، مىگذراند ، اگرچه خداوند برتر از همه را نمىشناسد ، اما او در اين هنگام به چيزهائى كه بايد آنها را بشناسد آگاه است و آنها را راست مىداند و براى همين است كه او را مؤمن مىنامند .\r\nو گفته‌اند برابر با آنچه گفتيد ، بايد كسى را كه خداوند و پيمبرش را راست مىداند ، درست ايمان گفت ، هرچند در همهء كارهائى كه بايد انجام بدهد فروگزارى كرده باشد ، و همهء كارهاى بد را انجام داده باشد .\r\nگفته مىشود ما همين را مىگوئيم ؛ زيرا كسى كه خداوند و پيمبرش را بشناسد ، و به همهء كارهائى كه بايد انجام بدهد دانا باشد ، و آنها را راست بداند ، ما او را داراى ايمان درست مىناميم ، و آيا در چيزى جز اين گفتگوئى هست .\r\nپس اگر بگويند : اين‌كه خداوند برتر از همه‌چيز ، فرموده است :  « وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ وَ يُقِيمُوا الصَّلاةَ وَ يُؤْتُوا الزَّكاةَ وَ ذلِكَ دِينُ الْقَيِّمَةِ »  اين‌كه مىفرمايد :  « وَ ذلِكَ دِينُ الْقَيِّمَةِ »  به همهء آنچه گذشت بازگشت دارد ؛ پس بايد همهء آنها دين باشد ، و دين همان مسلمانى است ؛ زيرا خداوند مىفرمايد :\r\n « إِنَّ الدِّينَ عِنْدَ اللَّهِ الْإِسْلامُ »  و ايمان و اسلام يك چيزند ؛ زيرا خداوند مىفرمايد :\r\n « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ »  .\r\nو براى اين‌كه خداوند برتر از همه‌چيز ، در آنجا كه مىفرمايد :   « فَأَخْرَجْنا مَنْ كانَ فِيها مِنَ الْمُؤْمِنِينَ ، فَما وَجَدْنا فِيها غَيْرَ بَيْتٍ مِنَ الْمُسْلِمِينَ »   ، مسلمانان را از\r\n\r\n","description":"","footnote":"","page_name":" 648 ","page_number":774},
  {"content":"\r\n\r\nمؤمنان جدا گردانيده و نشان داده است ، كه ايمان داشتن چيز ديگرى به جز راست شمردن است .\r\nخواهيم گفت : ما نمىپذيريم كه گفتار خداوند :  « وَ ذلِكَ دِينُ الْقَيِّمَةِ »  به همهء آنچه پيش از آن گذشته است بازگشت نمايد ؛ زيرا بازگشت كردن « ذلك » به همهء آنچه گذشته است ، به دليل نياز دارد ؛ و چنانچه در اين آشكار باشد كه به همه بازگشت كند ، بايد براى دليلى كه هست روا باشد ، از آنچه آيه در آن آشكار است ، دست باز داريم ، و دليل اين است كه خداوند مىفرمايد :  « بِلِسانٍ عَرَبِيٍّ مُبِينٍ »  و آيه‌هاى ديگرى به مانند آن . و دست بازداشتن از آنچه يك آيه در آن آشكار است از اين‌كه از آيهء ديگر دست باز داريم شايسته‌تر نمىباشد .\r\nبالاتر از آن ، اگر روا مىبود ، از لفظ ايمان چيزى خواسته شده باشد كه در زبان عرب شناخته نشده بوده است بايد روا باشد ، آن را به چيزى باز گردانيم كه مردم زبان‌دان آن را نمىشناسند ، و هيچ جدائى ميان اين دو نيست .\r\nبالاتر از آن ، كلمهء « ذلك » به معنى همين يكى است ؛ پس چگونه آن را به همهء آنچه گذشته است باز گردانيم .\r\nو ايشان نمىتوانند بگويند ، از كلمهء « ذلك » چنين در نظر گرفته شده است :\r\nاين همان چيزى است كه بدان فرمان داده شده‌ايد .\r\nزيرا خواهيم گفت : اگر روا ندانيم « ذلك الاخلاص » در نظر گرفته شده باشد ، چنين خواهد بود ؛ زيرا اين‌كه مىفرمايد :  « مُخْلِصِينَ لَهُ الدِّينَ » *  اخلاص را مىرساند .\r\nبالاتر از آن ، كلمه « ذلك را » براى مذكر كنايه مىآورند . و براى نشان دادن چيزهاى بسيار ، سزاوار است « تلك » بياورند .\r\nو چنانچه بگويند ، خداوند مىخواسته است بگويد اين چيزى است كه بدان فرمان داده شده‌ايد .\r\nخواهيم گفت : رواست خواسته باشد بگويد : اين اخلاص چيزى است كه به آن فرمان داده شده‌ايد ، و تكيه كردن بر دليل آوردن آيه بدان استوار است ، كه خداوند برتر از همه فرموده است :  « إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ \r\n\r\n","description":"","footnote":"","page_name":" 649 ","page_number":775},
  {"content":"\r\n\r\n اللَّهِ ، يَوْمَ خَلَقَ السَّماواتِ وَ الْأَرْضَ »  تا آنجا كه مىفرمايد :  « ذلِكَ الدِّينُ الْقَيِّمُ » *  و بنا بر آنچه گفتند بايد شمارهء ماهها هم از دين باشد ؛ و چنانچه اين آيه را ، به معنى دين دارى بدانند ، ما هم آيه‌اى كه آنان آوردند ، به معنى چيزى مانند آن خواهيم شمرد ، و دليلى كه آوردند از كار ، خواهد افتاد .\r\nبالاتر از آن ، كسى كه مىگويد ، ايمان داشتن انجام دادن همهء كارهائى را كه بايد ، انجام داده شود ، فرا مىگيرد ؛ و كارهائى كه انجام دادنش بهتر از ندادن است ، فرا نمىگيرد ، از آنچه آيه در آن آشكار است ، دست باز مىدارد ؛ زيرا اين‌كه خداوند برتر از همه‌چيز مىفرمايد :  « وَ يُقِيمُوا الصَّلاةَ وَ يُؤْتُوا الزَّكاةَ »  كارهائى كه بايد انجام داده شود ، و آنچه انجام دادنش بهتر از ندادن است ، همه را فرا مىگيرد ؛ پس اگر روا باشد ايشان آيه را به معنى تازه‌اى از آنها بدانند ، براى ما هم درست ، مانند همان روا خواهد بود .\r\nپس اگر بگويند : اين‌كه خداوند برتر از همه‌چيز مىفرمايد :  « وَ ما كانَ اللَّهُ لِيُضِيعَ إِيمانَكُمْ »  ، آنچه را گفتند ، نادرست مىگرداند ؛ زيرا آنچه از اين آيه خواسته شده است آن‌چنان كه مفسران گفته‌اند ، نماز خواندن به سوى بيت المقدس است .\r\nگفته خواهد شد : ما اين را نمىپذيريم ، بلكه مىگوئيم ، برابر با آنچه مردم زبان‌دان از اين كلمه مىشناسند ، خداوند از آن راست باور كردن ، يا پذيرفتن دين را خواسته است ؛ و نمىتوان در مانند چنين چيزى به خبر دادن مردم انگشت شمارى بازگشت نمود ، و سخن كسى را پذيرفت كه گفتارش دليل نيست . سپس رواست كه از اين كلمه راست باور كردن ، يا فرمانبردارى كردن ، به خواندن اين نماز خواسته شده باشد .\r\nپس اگر بگويند : اين‌كه خداوند برتر از همه مىفرمايد :  « إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ »    « الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ : أُولئِكَ هُمُ الْمُؤْمِنُونَ حَقًّا »   اين آيه‌ها همان را كه ما گفتيم مىرسانند ؛ زيرا خداوند ، پس از آن‌كه همهء آنچه را پيش از اين\r\n\r\n","description":"","footnote":"","page_name":" 650 ","page_number":776},
  {"content":"\r\n\r\nنام برده است ، انجام داده باشند ، آنان را مؤمنين خوانده است .\r\nخواهيم گفت : از آيه چنين برنمىآيد كه هركس صفتهاى نامبرده را نداشته باشد نام ايمان از او برداشته شود و اين را مىرساند كه چنين كسانى فزونى داده شده‌اند ، و بزرگ وانمود گرديده‌اند . پس گوئى مؤمنان فزونتر ، و نيكانشان را خواسته است كه اين كارها را انجام داده باشند آنچنان كه به هريك از خود ما مىگوئيم : مرد آن كسى است كه هنگام خشم ، خوددارى كند ، هرچند كسى را كه خوددارى نكند ، از مرد بودن بيرون نمىكند اگرچه از فزونى داشتن و پيشى جستن بيرون مىرود ، و براى همين است ، كه مىگويند : طلا دارائى است ، و شتر براى سوارى است ، و از آن برترى داشتن را مىخواهند نه جز آن را .\r\nبالاتر از آن ، چنانچه بپذيريم ، كه لفظ مؤمن به كسى گشته است كه سزاوار ستودن و پاداش بردن باشد ، مىبايست گنه‌كار را هم فراگيرد ؛ زيرا پيش ما او براى اين‌كه خداوند برتر از همه را باور كرده و شناخته است ، سزاوار پاداش بردن و ستودن مىشود .\r\nپس اگر بگوئيد : پاداش باور كردن خداوند ، از او نابود شده است .\r\nخواهيم گفت : ما آشكار كرديم كه نابود شدن پاداش و كيفر به يكديگر نادرست مىباشد ؛ پس آنچه گفتند بيهوده است .\r\nاما اين‌كه گروه خوارج هرگنه‌كارى را كافر مىنامند ، درست نيست ؛ زيرا كافر بودن بنابر آنچه آشكار كرديم ، به دل نادرست دانستن و دروغ شمردن چيزهائى است ، كه خداوند برتر از همه‌چيز آن را واجب گردانيده است .\r\nو كسى كه در گنه‌كارى استوار باشد ، آنچه را بايد باور كند ، نادرست نشمرده است ، پس نمىبايست او كافر باشد .\r\nپس اگر بگويند : ما از گناهى كه كرده است پى مىبريم ، كه در دلش ، آنها را باور نكرده است ؛ آنچنان كه شما پيشانى بر زمين نهادن پيش آفتاب را دليل بر ناسپاس بودن و باور نداشتن در دل دانستيد .\r\nخواهيم گفت : ما از اين‌رو ، آن را دليل بر كافر بودنش دانستيم كه همهء گروه\r\n\r\n","description":"","footnote":"","page_name":" 651 ","page_number":777},
  {"content":"\r\n\r\nمسلمانان بر كافر بودن كسى كه پيش آفتاب پيشانى بر زمين مىنهد ، گرد آمده‌اند ؛ و براى همين گفتيم ، كفر در دلش پديد آمده است . و هيچ دليلى به پا نشده است ، كه هر كس بر گنه‌كارى استوار است ، كافر هم باشد ، تا از آن بدانيم كه كافر بودن در دلش موجود گرديده است ، و اگر يكى از گناهان آن كسى كه در گنه‌كارى استوار است ، كافر بودن باشد ، و يا گنه‌كار شدن كافر بودنش را برساند ، مىبايست ، خداوند برتر از همه‌چيز آن را آشكار گرداند ؛ و چون آشكار نگردانيده است ، مىرساند ، كه كار بر آن‌گونه نيست كه آنان گفتند .\r\nبالاتر از آن ، چنانچه با انجام دادن اين گناهان كافر گردند ، بايد چيزهائى كه به كافر شدن مىپيوندد ، كه جلوگيرى كردن از ارث بردن ، و در گورستان مسلمانان به خاك سپردن ، و نماز خواندن بر او باشد ، به او هم بپيوندد . و اين سخن پيش ما سست است ؛ زيرا كسى كه با گروه اماميه ناسازگار باشد ، پيش ما كافر است ، و با اين همه هيچ يك از آنچه گفته شد ، به او نمىپيوندد ؛ و آنچه دربارهء كافران بايد رفتار شود ، براى همه يكسان نيست ، بلكه گوناگون است .\r\nاما كسانى از گروه زيديه كه مىگويند هركسى در گناه كردن ، استوار باشد ، بخشش‌هاى خداوند را ناسپاسى مىكند ، سخنش نادرست است ؛ زيرا او بخشش - هائى را كه خداوند برتر از همه چيز بر او كرده است ، نادرست نشمرده ، و با آن‌كه گنه‌كار است با زبان و دل به بخشش‌هاى خداوند گواهى مىدهد .\r\nپس اگر بگويند : ما اين را نمىگوئيم ، بلكه مىخواهيم بگوئيم او مىبايست ، از آن بخشش‌ها سپاسگزارى كند ، و به‌راستى آگاه بودن از آن ، چنين فراهم مىكند ، كه از نافرمانىهايش دورى جويد .\r\nخواهيم گفت : اين ناهمسانى در گفتن لفظ است ؛ و چگونه مىشود نافرمانى كردن ناسپاسى كردن از بخشش‌ها باشد ، و فرمانبردارى كردن سپاسگزارى از آنها نباشد ؛ زيرا سپاسگزارى گواهى دادن به بخشش‌ها ، در دل است ، با بزرگ دانستن آنها يا سخنانى از اين‌گونه كه بر زبان بگذرد . و فرمانبردارىهائى كه با اندامها بايد ، انجام داده شوند ، از گواهى دادن به دل ، و از اين‌كه آن فرمانبرداريها ، سپاسگزارى\r\n\r\n","description":"","footnote":"","page_name":" 652 ","page_number":778},
  {"content":"\r\n\r\nناميده شوند ، بيرونند ، و هيچ‌يك از مردم زبان‌دان ، پس دادن سپرده ، و باز پرداختن وام را سپاس‌گزارى كردن از بخشش‌هاى خداوند نمىگويند ؛ پس چگونه مىشود ، دست بازداشتن از آن ، كافر شدن باشد .\r\nاما گفتار حسن بصرى كه گنه‌كار منافق است ، آن هم نادرست است ؛ زيرا منافق كسى است ، كه جز آنچه در درونش هست بنماياند ، و هركس نافرمانىهائى را كه با انجام دادنش سزاوار شكنجه شدن مىشوند ، آشكار نمايد ، او منافق نيست ؛ زيرا يهودى و نصرانى كه نافرمانىهائى از خود آشكار مىكنند ، و بدان كافر مىشوند ، آنان را نمىتوان منافق گفت .\r\nپس اگر بگويند : اين‌كه خداوند برتر از همه‌چيز ، مىفرمايد :  « وَ مَنْ لَمْ يَحْكُمْ بِما أَنْزَلَ اللَّهُ ، فَأُولئِكَ هُمُ الْكافِرُونَ »  و مىفرمايد :    « فَأَنْذَرْتُكُمْ ناراً تَلَظَّى لا يَصْلاها إِلَّا الْأَشْقَى الَّذِي كَذَّبَ وَ تَوَلَّى »    و مىفرمايد :      « وُجُوهٌ يَوْمَئِذٍ مُسْفِرَةٌ ضاحِكَةٌ مُسْتَبْشِرَةٌ وَ وُجُوهٌ يَوْمَئِذٍ عَلَيْها غَبَرَةٌ ، تَرْهَقُها قَتَرَةٌ أُولئِكَ هُمُ الْكَفَرَةُ الْفَجَرَةُ »      و مىفرمايد :  « يَوْمَ تَبْيَضُّ وُجُوهٌ وَ تَسْوَدُّ ، وُجُوهٌ فَأَمَّا الَّذِينَ اسْوَدَّتْ وُجُوهُهُمْ أَ كَفَرْتُمْ بَعْدَ إِيمانِكُمْ »  و مىفرمايد :  « وَ إِنَّ جَهَنَّمَ لَمُحِيطَةٌ بِالْكافِرِينَ » *  و مىفرمايد :  « وَ هَلْ نُجازِي إِلَّا الْكَفُورَ »  همهء اين آيه‌ها مىرسانند كسى كه از او گناه بزرگ سر بزند ، كافر است .\r\nگفته خواهد شد : دليل آوردن اين آيه‌ها بر آن پايه است ، كه بگوئيم لفظهائى براى فراگيرى همهء افراد وجود دارد ، و ما در آنچه گذشت آشكار كرديم : هيچ لفظى نيست كه به فراگرفتن همهء افراد ويژگى داشته باشد ، و تنها براى آن باشد پس دليل آوردن اين آيه‌ها ، از كار مىافتد ؛ و اگر هم براى فراگيرى همهء افراد ، لفظى موجود باشد ، بايد براى دليلى كه آن را مىرساند ، اين آيه‌ها را در فراگرفتن همه آشكار ، بدانيم ، نه براى چيز ديگر .\r\nاما اين‌كه خداوند ، مىفرمايد :  « فَأَنْذَرْتُكُمْ ناراً تَلَظَّى »  جز اين را نمىرساند كه از آتش افروخته تا اندازه‌اى كه زبانه بكشد ، و بدين‌گونه باشد ، كه جز دروغ پنداران دين و روگردانندگان از آن اين آتش را سوزاننده و بريان‌كننده نمىگردانند ، ترسانده شده است پس از كجا مىتوانند بگويند ، آتش ديگرى جز\r\n\r\n","description":"","footnote":"","page_name":" 653 ","page_number":779},
  {"content":"\r\n\r\nآن وجود ندارد .\r\nو اگر بگويند : در اين آيه جنس آتش خواسته شده است ، و آن را به افروخته بودن و زبانه كشيدن كه در همهء آتش‌ها هست ، وصف آورده است .\r\nخواهيم گفت : ما اين را نمىپذيريم بلكه آنچه آيه در آن آشكار است چنين فراهم مىكند كه آن آتش ويژه‌اى باشد .\r\nبالاتر از آن آنان ناچارند ، اين آيه را ويژگى دهند ؛ زيرا هرآتشى چنين نيست كه كافر روگرداننده از دين ، آن‌را سوزاننده و بريان‌كننده گرداند ، و آنچه از آيه آشكار است ، چنين مىرساند ، كه اين آتش را جز كسى كه روگرداننده از دين باشد ، سوزاننده و بريان‌كننده نمىگرداند .\r\nو اما وصف كردن روىها به اين كه بر آن‌ها گرد و تيرگى موجود است ، و به اين كه آنان كافران و گنه‌كارانند ، نمىرساند ، روىهاى ديگرى كه بر اين گونه نباشند در آنجا نيست ، و بر روىهاى ديگر گرد و تيرگى ننشسته است ، يا نشان ديگرى دارند ، يا گرد بر آنها نشسته است و توده‌ها از سنگريزه آنها را نپوشانيده است .\r\nو اما اين كه مىفرمايد :  « يَوْمَ تَبْيَضُّ وُجُوهٌ وَ تَسْوَدُّ وُجُوهٌ »  تا آخر آيه ، پيش هيچ‌كس فراگرفتن همه را نمىرساند ؛ زيرا اين لفظ ، جمع بدون الف و لام است ، پس مىشود از آن پاره‌اى را خواسته باشند ، يا سياهى ويژه‌اى در نظر گرفته شده باشد كه ، به اين روىها مىپيوندند ، و به روىهاى ديگر نمىپيوندند .\r\nبالاتر از آن ، مىبايست هركس بدين آتش درآيد ، از دين برگشته باشد ؛ زيرا آنچه از آيه آشكار است ، همين است ، و اين را فراهم مىكند .\r\nو اما اين كه خداوند فرموده است :  « وَ إِنَّ جَهَنَّمَ لَمُحِيطَةٌ بِالْكافِرِينَ » *  از اين جلوگيرى نمىكند كه جز كافر ديگرى را فرا نگيرد ؛ آيا نمىبينى كسى كه خانه‌اى را مىگويد ، فراگير زيد است ، سخنش از اين جلوگيرى نمىكند كه آن عمرو را هم فراگير باشد .\r\nبالاتر از آن ، آتش با پاسداران ، و نگهبانان فراگير دوزخيان است ، و با اين معنى\r\n\r\n","description":"","footnote":"","page_name":" 654 ","page_number":780},
  {"content":"\r\n\r\nاز آنچه آشكار در آن است ، بيرون نمىرود . و اين كه خداوند برتر از همه چيز فرموده است :  « وَ اللَّهُ مُحِيطٌ بِالْكافِرِينَ »  به اين معنى است كه او از گزارشاتشان آگاه است ، و اين جلوگيرى نمىكند كه از گزارشات ديگران هم آگاه باشد .\r\nو اما اين كه خداوند مىفرمايد :  « وَ هَلْ نُجازِي إِلَّا الْكَفُورَ »  اگر چنين فراهم كند ، كه هركس ناسپاس و سزا نشناس نباشد سزا داده نمىشود ، بايد اين را هم فراهم كند ، كه مؤمن هم براى داشتن ايمان ، و فرمانبردارىهايش ، سزا داده نشود .\r\nپس اگر بگويند : در اين آيه چنين خواسته شده است : آيا با شكنجه كردن ، جز سزا نشناس را سزا مىدهيم ؟\r\nخواهيم گفت : اين ويژگى دادن آيه است ، و هيچ جدائى ميان كسى نيست كه آيه را بر اين گونه ويژگى دهد ، يا كسى كه آيه را بر اين گونه ويژگى دهد ، كه آن را به معنى شكنجه كردن ويژه‌اى ببرد .\r\nبالاتر از آن ، آنچه از آيه آشكار است ، چنين فراهم مىكند ، كه سزا دادن ، به معنى از بن بركندن از اين جهان باشد ؛ زيرا خداوند روش هميشگى كار را ، بر اين نهاده است كه كافران را بر اين‌گونه شكنجه كند ، نه ديگران را ؛ آيا نمىبينى كه او فرموده است :   « فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ وَ بَدَّلْناهُمْ بِجَنَّتَيْهِمْ جَنَّتَيْنِ ذَواتَيْ أُكُلٍ خَمْطٍ وَ أَثْلٍ وَ شَيْءٍ مِنْ سِدْرٍ قَلِيلٍ * ذلِكَ جَزَيْناهُمْ بِما كَفَرُوا وَ هَلْ نُجازِي إِلَّا الْكَفُورَ »   پس آشكار شد ، كه آنچه از آيه خواسته شده ، همان است كه ما گفتيم .\r\n\r\n","description":"","footnote":"","page_name":" 655 ","page_number":781},
  {"content":"\r\n\r\n\r\nفصل در فرمان دادن به كار درست و نيك « 1 » و بازداشتن از كار نادرست و بد است .\r\nهيچ گفتگوئى ميان مسلمانان نيست ، كه هركارى درست شناخته شده باشد ، و به فرمان شرع ، بايد انجام داده شود ، مىبايست ، به آن فرمان داد ، و از هركارى كه بايد انجام داده نشود ، مىبايست ديگران را هم از آن بازداشت .\r\nسيد مرتضى - خدايش بيامرزاد - و گروهى از متكلمان اين دو را ، از كارهائى دانسته‌اند ، كه اگر كسانى آن را انجام دهند ، اين حكم از ديگران برداشته مىشود « 2 » و نمىبايست ديگرى آن را انجام بدهد . و گروهى كه گفتارشان پيش من استوارتر است ، گفتند ، همه كس بايد آنها را انجام بدهد ؛ زيرا آيات و روايات در همين آشكار است ، و از آنها همين برمىآيد .\r\nو ميان مردم كسانى هستند ، كه مىگويند ، اين دو كار از راه عقل بايد انجام داده شوند . ديگران مىگويند ، راه واجب بودن اين دو كار ، شنيدنىهاى شرعى و گرد آمدن همهء مسلمانان بر آن است . سيد مرتضى - خدايش بيامرزاد - همين\r\n\r\n\r\n","description":"","footnote":"\r\n( 1 ) امر به معروف و نهى از منكر اصل پنجم از اصول كلامى در روش اعتزال است كه از قرآن گرفته شده است .\r\n( 2 ) مسائل مورد اختلاف سه چيز است : آيا واجب عقلى يا شرعى است ؟ آيا كفائى است يا عينى است ؟ آيا شامل مستحب و مكروه هم مىشود يا نمىشود ؟\r\n","page_name":" 656 ","page_number":782},
  {"content":"\r\n\r\nرا برگزيده است ؛ و پيش من هم همين گفتار ، استوارتر است .\r\nاما فرمان دادن به كارهاى درست و خوبى كه مىتوان آنها را انجام نداد ، مانند خود آن كارها مىباشد ، و فرمان دادن به آنها مانند خود آن كارها است ، كه فرمان دادنش بهتر از ندادن است .\r\nو اين كه فرمان دادن به كار خوب را دو بخش كرديم ، و گفتيم بخشى از آن فرمان دادن به كارهائى است ، كه بايد انجام داده شوند ، و اين گونه فرمان دادن بايد از هر مسلمانى سر بزند . و بخش ديگر آن ، فرمان دادن به كارهائى است كه انجام دادنش بهتر از انجام ندادن است ، و مىتوان آن را انجام نداد . پس فرمان دادن به هريك از اين دو گونه كار هم به مانند خود آن كار است . و دو گونه دانستن فرمان دادن به آنها براى اين است كه كار درست و نيك ، بر دو گونه است : يكى كارى است كه بايد انجام داده شود و ديگرى را مىتوان انجام نداد . پس فرمان دادن به آنها نيز مانند خود آن كارها مىباشد .\r\nاما از هرگونه كار نادرستى بايد پيشگيرى كرد ؛ زيرا هرگونه كار نادرستى بد است ، و فرمان دادن به كارهاى درست و خوب از انجام دادن خود آن كار استوارتر نمىباشد . و جلوگيرى كردن از كار نادرست اگر براى پيشگيرى از زيان باشد ، به فرمان عقل بايد انجام داده شود ؛ زيرا خرد ، هركسى را پيشگيرى كردن از زيان‌هاى خود فرمان مىدهد .\r\nو اين كه گفتيم ، فرمان دادن به كار درست ، و بازداشتن از كار نادرست به فرمان عقل واجب نمىشوند ؛ براى اين است ، كه اگر به حكم عقل واجب مىشدند ، بايستى در عقل دليلى براى واجب بودن آنها يافت شود ؛ و آن دليل از اين بيرون نيست كه يا ، بد بودن كار نادرست است ، و يا اين است كه كار بد بايد ؛ براى ما ناخوش‌آيند باشد . و اگر ما آن را نادرست ندانيم ، براى ما ناخوش‌آيند نخواهد بود ؛ و يا براى اين است كه با جلوگيرى كردن از كار نادرست ، مىنمايانيم كه انجام شدن آن كار را ما نمىخواهيم ؛ زيرا خواهان بودن انجام شدن كار نادرست بد است ؛ و يا براى اين است كه اگر ما از آن جلوگيرى نكنيم ، چنين پنداشته\r\n\r\n","description":"","footnote":"","page_name":" 657 ","page_number":783},
  {"content":"\r\n\r\nمىشود ، كه ما از انجام شدن كار بد ، خوشنود مىباشيم و يا براى اين است كه جلوگيرى كردن از كار نادرست ، مهربانى كردن به انجام‌دهنده است .\r\nروا نيست ، بگوئيم چون كار نادرست بد است ، بايد مردم را از آن بازداشت ؛ زيرا از اين سخن برمىآيد ، كه خداوند برتر از همه چيز ، دم‌به‌دم بايد از انجام دادن كار بد ، جلوگيرى كند ؛ زيرا اگر چنين باشد كه هرگاه كسى از بد بودن كارى آگاه باشد ، بايد ما او را از آن كار باز داريم ، خداوند نيز بايد به مانند ما از آن جلوگيرى كند ؛ زيرا چيزى كه آن را واجب مىگرداند ، در هردو كار موجود است .\r\nو نيز مىبايست خداوند برتر از همه چيز از كار بد چون بد است ، جلوگيرى كند .\r\nو از اين كه مىگوئيم خداوند برتر از همه چيز ، به ما فرمان داده است ، از انجام دادن كار نادرست ، با گفتن ، و با پيشگيرى كردن جلوگيرى كنيم ، برنمىآيد كه بايد بپذيريم : بايد خداوند ، با انجام دادن كارى از آن جلوگيرى كند ؛ زيرا چيزى كه ما را به پذيرفتن اين فرمان وا مىدارد ، خوب بودن به زبان آوردن بديهاى كار نادرست است ، و اگر خداوند با انجام دادن كارى ، از آن جلوگيرى كند ، اين خوبى در آن وجود ندارد ؛ پس روا مىگردد ، اين دو كار ، يكسان نباشند .\r\nو نيز مىبايست ، ما هرلحظه ، بازداشتن از كار نادرست را از نو انجام بدهيم ؛ زيرا هرگاه كسى كه كار بد از او سر مىزند ، از بدى آن آگاه باشد ، اگر بار نخست بايد او را از آن جلوگيرى كرد ، بار دوم و در هرزمان ، بايد او را از آن كار جلوگيرى كرد .\r\nاما كسى كه مىگويد اگر كسى جز ما ، نادرستى كار ديگرى را به او بگويد ، بازگو كردن آن از ما برداشته مىشود ، بنابر آنچه گفتيم كه يكايك مردم آن را بايد انجام بدهند ، سخن اين گوينده ، نادرست خواهد بود ؛ زيرا دليلى كه واجب بودنش را براى او ثابت مىكند ، در همهء مردم موجود است .\r\nو همچنين كسى كه مىگويد ما بايد ديگران را از انجام دادن كار نادرست ، باز داريم ، هرچند به زيان جانى بكشاند سخنش نادرست است ؛ زيرا بسا باشد كسى بگويد ، هنگامى كه جلوگيرى كردن از كار نادرست ، به زيان بكشاند ، تباهىرسانى\r\n\r\n","description":"","footnote":"","page_name":" 658 ","page_number":784},
  {"content":"\r\n\r\nخواهد بود و كارى كه به تباهىرسانى بكشاند ، بد است .\r\nو نيز اگر بازداشتن از كار نادرست ، براى آشكار كردن ناخوش‌آيندى آن باشد ، زنهار دادن و پيمان بستن با يهود و ترسا و گبر بر اين كه در روش خود ، پايدار بمانند ، از سوى شرع ، بايد خوب نباشد ؛ زيرا چون بايد ناخوش‌آيندى و نادرستى آن را بازگو كنند ، پيمان بستن ، بر پايدار گذاشتن آنان بر كار بد ، خوب نخواهد بود . و كسى كه واجب بودن بازداشتن از كار نادرست را براى آشكار كردن ناخوش‌آيند بودن آن كار مىداند ، يا مىگويد ، براى نماياندن اين است ، كه انجام شدن آن كار را نمىخواهد ، با اين دليلها ، سخنش از كار مىافتد .\r\nبالاتر از آن كسى كه كارى برايش ناخوش‌آيند نباشد ، مىشود نه بخواهد آن كار انجام گردد ، و نه خواهان انجام ندادنش باشد .\r\nاما به گمان انداختن اين كه هركس از انجام دادن كار نادرست جلوگيرى نكند ، از آن خوشنود است ، نيز نادرست است ؛ زيرا كسىكه از انجام دادن كار نادرست ، جلوگيرى نكند چنين نيست كه بايد از آن خوشنود باشد ، و كسى كه به گمان مىاندازد هركس از كار نادرست بدگوئى نكند ، از آن خوشنود است ، بيراهه مىرود ، و براى بيراهه رفتن كسانى كه گمراه مىشوند ، نمىبايست چيزى را به گونه‌اى پنداشت .\r\nو روا نيست گفته شود ، چون بدگوئى كردن از كار نادرست مهربانى به انجام‌دهندهء آن است ، بايد از آن بدگوئى كرد ؛ زيرا از راه عقل دانسته نمىشود كه هركارى مهربانى به كسى باشد بايد آن را انجام داد ، و دليلى براى عقل وجود ندارد كه هرگونه مهربانى بايد انجام داده شود .\r\nو اگر چنين باشد ، كه بنابر آنچه مىگويند : چون بدگوئى كردن از كار نادرست ، به سر نزدن آن كار نزديكتر است ، بايد از آن بدگوئى كرد ، بايد هريك از ما هركارى را كه با انجام شدنش به دورى كردن از كار بد نزديكتر مىشود انجام بدهد ، مانند رفتن به جاهائى كه پند مىدهند ، و گوش فرا دادن به سخن كسانى كه\r\n\r\n","description":"","footnote":"","page_name":" 659 ","page_number":785},
  {"content":"\r\n\r\nاز انجام دادن كار نادرست ، بيم مىدهند ؛ و چون نمىتوان گفت اين كارها را بايد انجام داد ، بلكه دانا بودن به اين كه با انجام دادن كار نيك و بد ، سزاوار پاداش و شكنجه مىشوند ، بس است و هرچه بيشتر از آن باشد ، به مانند كارهائى است ، كه انجام دادنش بهتر از انجام ندادن است زيرا انجام دادن اين كارها انگيزه‌ها را به دست بازداشتن از كار نادرست ، استوارتر مىگرداند .\r\nو كسى كه مىگويد : چون جلوگيرى كردن از كار نادرست مهربانى كردن به انجام‌دهنده است ، پس به حكم عقل بايد از انجام دادنش جلوگيرى كرد سخن او نيز نادرست است ؛ زيرا دانا بودن به اين كه با انجام دادن كارها ، سزاوار پاداش و شكنجه مىشوند ، براى مهربانى بودن به انجام‌دهندهء كار نيك و بد ، بس است ؛ و هرچه بيشتر از آن باشد ، كه جلوگيرى كردن از انجام شدن كار نادرست است ، به مانند كارى است كه انجام دادنش بهتر از انجام ندادن است .\r\nاينها سخنانى بود كه از سيد مرتضى در كتاب ذخيره آورديم . و آنچه در انديشهء من استوارتر است ، اين است كه چون جلوگيرى كردن از كار نادرست ، مهربانى كردن به انجام‌دهنده است ، به حكم عقل بايد از آن جلوگيرى كرد ، و دانا بودن به سزاوار شدن پاداش يافتن و شكنجه شدن ، بس نيست ؛ زيرا اگر بگوئيم بيشتر از آن ، به مانند كارى است كه انجام دادنش بهتر از انجام ندادن است ، اين بيم به درون ما مىرسد كه گفته شود ، از كار بد بازداشتن امام نيز واجب نيست ، بلكه به گونهء كارهائى است ، كه انجام شدنش بهتر از انجام نشدن است ؛ زيرا دانا بودن به اين كه با انجام دادن كار نيك و بد ، سزاوار پاداش و شكنجه مىشوند ، بس است ، و سخن ما را كه مىگوئيم : بايد سرپرستى در ميان باشد كه بدكاران را از كار خود باز دارد ، در هم خواهد شكست ، پس سخن استوارتر اين است كه بايد از كار بد جلوگيرى كرد .\r\nسيد مرتضى - خدايش بيامرزاد - براى بازداشتن از كار نادرست ، شش شرط آورده است ، كه با گرد آمدن همهء آنها بايد انجام داده شود ، و هرگاه هر شش شرط\r\n\r\n","description":"","footnote":"","page_name":" 660 ","page_number":786},
  {"content":"\r\n\r\nموجود نگردد ، نمىبايست آن را انجام داد .\r\nاول : كسى كه ديگرى را از كارى باز مىدارد ، بايد ، نادرستى آن را بداند .\r\nدوم : نشانه‌هائى بر اين در ميان باشد ، كه انجام‌دهنده آن را پيوسته انجام مىدهد .\r\nسوم : روا بداند كه بدگوئى كردن از آن كار نادرست در ريشه‌كن كردن آن كار از انجام‌دهنده اثر دارد .\r\nو پاره‌اى از دانشمندان به جاى روا دانستن آن مىگويند ، كسى كه از كار نادرست بدگوئى مىكند بايد گمان بيشترش بر اين باشد ، كه بدگوئى كردنش اثر مىكند .\r\nچهارم : آن كه با بدگوئى كردن از آن ، ترس جان در ميان نباشد .\r\nپنجم : بدگوئىكننده با بدگوئى كردنش از نابود شدن دارائى خود نترسد .\r\nششم : از بدگوئى كردن آن نابودى و خرابكارى پديد نيايد .\r\nو سيد مرتضى هنگامىكه درس مىگفت ، بسيار به زبان مىآورد ، كه مىشود همه را در چهار شرط ، كوتاه كرد ؛ زيرا هرگاه بگوئيم خرابكارى پديد نيايد ترس از جان نداشتن و بيم از نابود شدن دارائى در آن يك شرط مىشود ؛ زيرا اگر بدگوئى كردن از كار نادرست ، خرابكارى پديد آورد ، بد خواهد بود . و نيازى ندارد كه جداگانه آن را نام ببريم ؛ و پيش من همين سخن استوارتر است .\r\nدليل بر اين كه شرط نخست درست است ، آن كه بدگوئى كردن از كارى كه نادرست بودنش دانسته نشده است در اين كه بد است به مانند آگاهى دادن از چيزى است ، كه راست بودنش دانسته نشده است ؛ زيرا بدگوئى كردن از هركارى به مانند آن است ، كه از بد بودنش آگهى بدهند .\r\nو دليلى كه درست بودن شرط دوم را مىرساند ، آن است ، كه آنچه از بدگوئى كردن‌كارى در نظر گرفته شده است ، سر نزدن آن كار است ؛ پس نمىشود بدگوئى كردن ، كارى را فرا بگيرد ، كه گذشته و انجام شده است ؛ زيرا انجام نشدن\r\n\r\n","description":"","footnote":"","page_name":" 661 ","page_number":787},
  {"content":"\r\n\r\nكارى كه انجام گرديده به مانند اين است ، كه كار بود شده ، بود نشده باشد ؛ و جز اين نيست ، كه از كار انجام نشده مىتوان جلوگيرى كرد . پس به ناچار بايد نشانه‌اى بر اين باشد كه كار نادرست را در پى گذشته انجام خواهد داد . و گمان بيشتر بر اين باشد كه آن كار باز هم از او سر خواهد زد و گام براى انجام دادنش پيش خواهد نهاد تا براى بازداشتن از انجام دادنش ، بدگوئى شود .\r\nو نشانىهاى پىدرپى انجام دادن كارها ، برابر با روش هميشگى آن بسيار است و شناخته شده است .\r\nو گروهى گفتند نشانى پافشارى كردن ، و هميشه انجام دادن هركارى اين است كه نشانى براى ريشه‌كن شدنش در ميان نباشد ؛ زيرا اگر گروهى براى شراب خوردن گرد هم آمده باشند ، و كاسه‌هاى بزرگ بنوشند و نشانهء ديگرى هم براى بركنده شدن آنان از آن كار در ميان نباشد ، گمان بيشتر بر اين است ، كه همان گرد هم آمدن همگى نشان هميشه شراب نوشيدن آنان است .\r\nو كسى نمىتواند بگويد : براى واجب بودن بدگوئى كردن از كار بد همين بس است ، كه روا دانسته شود در آينده اين كار از آنان سر بزند هرچند نشانه‌اى براى هميشه انجام دادنش در ميان نباشد .\r\nاين سخن را از آن روى نمىتوانند بگويند ، كه اگر كار بر اين گونه باشد ، كه آنان گفتند ، بايد هركسى كه بر انجام دادن كار نادرستى توانا باشد هرچند آن را بجا نياورده باشد ، و نشانى هم بر اين نباشد كه آن را انجام داده است ، مىبايست ، از آن كار برايش بدگوئى كنند ؛ زيرا هيچ يك از كسانى كه بر انجام دادن كار درستى يا نادرستى توانا هستند ، چه آن را انجام داده باشند ، يا نداده باشند ، يافت نمىشود ، مگر آن كه روا مىباشد ، پس از لحظه‌اى ، آن كار نادرست را انجام بدهد . پس نمىبايست واجب بودن بدگوئى كردن از كار نادرست ، به يك جا ويژگى يافته باشد ، و در جاهاى ديگر نباشد . و نادرستى چنين سخنى آشكار است .\r\nاما شرط سوم كه هركس از كار نادرست ، بدگوئى مىكند بايد بداند ، بد - گوئى كردنش در ريشه‌كن شدن آن كار از ميان انجام‌دهندگان اثر دارد ، دليلش اين\r\n\r\n","description":"","footnote":"","page_name":" 662 ","page_number":788},
  {"content":"\r\n\r\nاست ، كه شخص بدگوئىكننده ، از سه گونه بيرون نيست :\r\nاول : آن كه گمان بيشترش بر اين باشد كه بدگوئى كردنش اين اثر را دارد .\r\nو هيچ گفتگوئى در اين نيست كه اگر چنين باشد ، بايد از آن بدگوئى كند ، هرچند روا هم بداند ، كه اين اثر را نداشته باشد .\r\nدوم : آن كه گمان بيشترش بر اين باشد ، كه با بدگوئى كردن ، او از اين كار دست نخواهد برداشت هرچند دست برداشتنش را هم روا بداند .\r\nسوم : آن كه به هيچ يك از دست بازداشتن او از اين كار ، يا سر زدن كار از او گمان بيشتر نداشته باشد ؛ بلكه هردو كار را روا بداند .\r\nو ميان مردم كسانى هستند كه مىگويند ، در اين دو صورت ، واجب بودنش از كار مىافتد ، و پاره‌اى از مردم آن را واجب شمرده‌اند ؛ و سيد مرتضى همين را يارى داده است ؛ زيرا فراگيرى آيات قرآنى كه واجب بودن فرمان دادن به كار درست ، و بازداشتن از كار نادرست را مىرسانند ، با گمان داشتن به اين كه بدگوئى كردن اثر دارد ، يا گمان نداشتن به آن ، به هرگونه باشد ، واجب بودن بدگوئى كردن را فراهم مىكند . و چيزى از فراگيرى اين آيات بيرون مىرود ، كه دليلى بر آن يافت شود ، و آن هنگامى است كه در بدگوئى كردن از آن ، خرابكارى به وجود آيد .\r\nاما شرط چهارم ، و آن ترس نداشتن از جان است ؛ پس هيچ گفتگوئى نيست ، كه واجب بودن بدگوئى كردن از كار نادرست ، از كار مىافتد ؛ زيرا ترس از جان ، آشكار كردن سخن كفرآميز را بر ما روا مىگرداند ، و دست بازداشتن از بدگوئى كردن كار نادرستى كه از ديگرى سر مىزند ، به روا بودن ، شايسته‌تر است .\r\nو ميان مردم ، كسانى هستند ، كه مىگويند ترس از جان ، همچنان كه واجب بودن كارى را از ميان مىبرد ، خوبى آن كار را هم نابود مىگرداند .\r\nديگران گفتند ، ترس از جان هنگامى واجب بودن بدگوئى كردن را از ميان مىبرد كه در بردبارى كردن بر كشته شدن ، گرامى داشتن دين نباشد ؛ اما هنگامى كه بردبارى كردن بر كشته شدن گرامى شدن براى دين باشد ، بدگوئى كردن از كار نادرست ، خوب است ، اما واجب نيست . و به مانند اين است كه كسى آشكار كردن\r\n\r\n","description":"","footnote":"","page_name":" 663 ","page_number":789},
  {"content":"\r\n\r\nسخن كفرآميز را با ترس از جان ، ناپسند دارد ، و گفتار ايمان‌آميز را آشكار گرداند ، و سخن كفرآميز را آشكار نكند و جاهاى ديگرى به مانند آن كه گرامى شدن دين در آن باشد ، به همين گونه است ؛ و سخن نخست ، استوارتر است ؛ زيرا گفتيم از هر كارى خرابى و تباهى پديد آيد ، بد است .\r\nاما شرط پنجم كه نبودن ترس از دارائى باشد ، سخن درست چنان كه گفتيم اين است ، كه هرگاه گمان بيشترش بر اين باشد كه اگر از كار نادرست بدگوئى كند ، ستمگرى ، دارائىاش را مىگيرد ، در اين هنگام ، واجب بودن و خوب بودنش با هم از كار مىافتند ؛ زيرا اين بدگوئى كردن از آنجا كه كار بد ، از آن پديد مىآيد ، و اگر بدگوئى نشود ، كار بد سر نمىزند ، تباهى رساندن است ، كه هيچ‌گاه خوب نخواهد شد . و اين گفتار سخن كسى را كه مىگويد ، بردبارى كردن بر گرفتن دارائى ، خوب است ، و پسنديده است ، نابود مىگرداند .\r\nزيرا ما آشكار كرديم نابود شدن دارائى خرابى و تباهى است ؛ و هيچگاه خوب نمىباشد . و ترسيدن از بريده شدن يكى از اندامها ، يا ترسيدن از اين كه او را بزنند ، نيز به همين گونه است ؛ زيرا بريده شدن اندام كار بدى است ؛ و سخن كوتاه اين است كه هرگاه گمان بيشتر برود ، اگر بدگوئى كند ، به سر زدن كار بد مىكشد ، و اگر بدگوئى نكند ، كار بد سرنمىزند ، بدگوئى كردن ، كار بدى است ؛ زيرا خرابكارى مىباشد . و هيچ جدائى ميان اين نيست ، كه بدگوئى كردن از كار نادرست ، بدىهاى اندكى به بار آورد ، يا كارهاى بسيار بدى از آن سر بزند ؛ مانند اين كه دارائى كمى را به ستم بگيرند ، يا زخم اندكى به بار آورند ؛ و يا دارائى بسيارى را بگيرند ، و اندامى را ببرند ؛ زيرا بدى بدگوئى كردن ، دگرگون نمىشود . و بنابراين بردبارى كردن ، بر از دست دادن دارائى كم ، هرچند گرامى شدن دين ، در آن باشد ، كار بدى است ؛ زيرا جز تبه‌كارى چيز ديگرى از آن پديد نمىآيد .\r\nو كسى نمىتواند بگويد : اگر با ترسيدن از نابود شدن دارائى ، به مانند هنگامى كه از جان بترسد ، واجب بودن بدگوئى كردن از كار نادرست ، از ميان برود ، مىبايست نماز و روزه ، و همه پرستش‌هاى عقلى و شرعى نيز هنگام ترس از\r\n\r\n","description":"","footnote":"","page_name":" 664 ","page_number":790},
  {"content":"\r\n\r\nنابود شدن دارائى ، واجب نباشند ؛ و آنچه آشكار دانسته شده ، اين است كه بيم از دارائى به مانند ترس از جان نيست ، و واجب بودن آنها را از ميان نمىبرد .\r\nاين سخن ، از آن رو گفتنى نيست ، كه هرگاه خداوند برتر از همه چيز ، بداند ، در پاره‌اى از زمانها ، يا بر پاره‌اى از روىها ، از پرستش‌هاى شرعى تبهكارى پديد مىآيد ، واجب بودن آنها را در همان هنگام از ما برمىدارد . و چون مىدانيم در هر هنگامى بايد آنها را انجام داد ، از اين آگاه مىشويم ، كه هيچگاه ، تبهكارى به آنها وابستگى نمىيابد .\r\nپس هرگاه بگويند : از آيات قرآنى چنين آشكار مىشود ، كه خداوند بدگوئى كردن از كار نادرست را ، واجب گردانيده است ، و مىبايست بدون شك بدانيم ، همه‌گاه آنها را بايد انجام داد ، و بالاتر از آن هيچگاه تبهكارى از آنها پديد نمىآيد .\r\nخواهيم گفت : ميان مردم دانا هيچ گفتگوئى در اين نيست ، كه بدگوئى كردن از كار بد ، با موجود شدن شرطى واجب مىشود كه تبهكارى در آن نباشد ، و هرگاه دانسته شود ، تبهكارى در آن مىباشد ، از اين كه بايد انجام داده شود ، و از خوب بودنش ، از هردو با هم ، بيرون مىرود ؛ اما پرستش‌ها اين گونه نيستند ؛ زيرا همهء گروه مسلمانان ، بر آن گرد آمده‌اند ، كه همه گاه ، بدون هيچ شرطى پرستش‌ها بايد انجام داده شوند .\r\nاما در نظر گرفتن شرط ششم نيز آشكار است ؛ زيرا تبهكارى بودن ، بدى كارها را فراهم مىكند ، و هركارى به گونه‌اى باشد كه آن كار را بد گرداند ، روا نخواهد بود در آن گام بردارند .\r\nو نيز آنچه از بدگوئى كردن كار نادرست ، در نظر گرفته شده ، اين است ، كه كار بد سر نزند ؛ و هرگاه خود بدگوئى كردن از كار نادرست ، راهى براى سر زدن كار بد گردد ، خودبه‌خود ، بد خواهد شد ؛ زيرا آنچه از آن خواسته شده و در نظر گرفته شده است ، از ميان مىرود .\r\nو در اين كه بدگوئى كردن از كار نادرست ، با روى دادن تبهكارى ، بد است ،\r\n\r\n","description":"","footnote":"","page_name":" 665 ","page_number":791},
  {"content":"\r\n\r\nهيچ جدائى ميان آن نيست ، كه گمان بيشتر برده شود ، از همان كسى كه از كارش بدگوئى مىشود ، كار بد ديگرى سر خواهد زد ، و يا همان كار بد ، از ديگرى جز او سر بزند ؛ زيرا در هردو صورت بد خواهد گرديد .\r\nو ميان مردم كسانى هستند ، كه مىگويند : اگر آن كار بد ديگر ، از ديگرى به جز آن كس كه از او بدگوئى مىشود ، سر بزند ، بدگوئى كردن از شخص نخستين خوب است ؛ زيرا اگر اين را نگوئيم ، بدان مىكشد ، كه ما بايد ، براى سر نزدن كار بد ، از ديگران به آنان مهربانى كنيم ، و چنين چيزى ، درست نيست . اما سخن اين گوينده نادرست مىباشد .\r\nو اين كه ما هردو صورت را يكسان دانستيم ، براى اين است ، كه بدگوئى كردن از كار نادرست كسى ، هنگامى بد مىشود ، كه كار بد ديگرى از همان كس ، كه از او بدگوئى مىشود ، سر بزند ؛ زيرا بدگوئى كردن از او ، به تبهكارى مىكشد ، و هنگامى كه آن تبهكارى از ديگرى هم كه به او تكليف داده نشده سر بزند ، باز هم تبهكارى پديد مىآيد ؛ پس بايد ، بدگوئى كردن از كار نادرست ، در هردو صورت ، بد باشد .\r\nاما اين كه مىگويند : « اگر هردو جا برابر باشند » بدان مىكشد ، كه مهربانى كردن به ديگران واجب باشد ، سخنشان نادرست است ؛ زيرا مهربانى كردن ، جدا از تبهكارى كردن است ؛ براى اين كه هركس ، ديگرى را به كارى تكليف مىكند ، هركارى براى سر زدن آن كار مهربانى ( و كمك به او ) باشد ، بايد آن را انجام بدهد ؛ اما به ديگران نبايد مهربانى كند ، و سر زدن تبهكارى اين گونه نيست ؛ زيرا كسى كه از كار نادرست ديگرى بدگوئى مىكند ، و با اين بدگوئى كردن تبهكارى پديد مىآورد ، بد كرده است ، چه تبهكارى را همان كسى كه از او كار نادرست سر مىزند ، انجام بدهد ، يا ديگرى آن را انجام بدهد ؛ پس جدائى ميان آن دو آشكار گرديد .\r\nو در اين كه گفتيم ، اگر بدگوئى كردن از كار نادرست ، تبهكارى پديد آورد ، نبايد انجام گردد ، هيچ جدائى ميان آن نيست كه گمان برود همان كسى كه از او بدگوئى مىشود همان كار نادرست را همان هنگام يا پس از آن بيشتر انجام خواهد\r\n\r\n","description":"","footnote":"","page_name":" 666 ","page_number":792},
  {"content":"\r\n\r\nداد ، يا گمان برود ، همان كس كار نادرست ديگرى را در همان هنگام يا پس از آن انجام خواهد داد ، و يا گمان برود كس ديگرى ، جز او كار نادرستى را همان هنگام ، يا پس از آن ، انجام خواهد داد .\r\nو ميان مردم كسانى هستند ، كه ميان اين جاها ، جدائى نهاده‌اند ؛ و سخن درست همان است ، كه ما گفتيم .\r\nو آنچه از بدگوئى كردن كار نادرست ، خواسته شده ، سر نزدن آن كار است .\r\nپس هرگاه سخن گفتن و پند دادن در سر نزدن آن كار اثر كند ، همان بس است ، و كار به همان اندازه كوتاه مىشود ، و چنانچه سخن گفتن در آن اثر نكند ، رواست تندگوئى و سخت‌گيرى كنند . پس اگر اثر كند به همان اندازه كار ، بس مىشود ، و چنانچه باز هم اثر نكند ، مىبايست از آن جلوگيرى كنند ، و پيشگيرى نمايند ، هرچند به دردناك كردن ، و زيان رساندن و يا نابود كردن آن كس كه كار بد مىكند بكشد .\r\nو انجام دادن اين كارها پس از آن روا مىگردد ، كه جز براى سر نزدن كار نادرست و پديد نيامدن آن از كسى كه سر مىزند ، چيز ديگرى آهنگ نشده باشد ، و براى زيان رساندن به او نباشد ؛ و خوبى انجام دادن اين كارها ، براى پيشگيرى كردن از كار نادرست ، به مانند خوبى پيشگيرى كردن از جان خويشتن است ؛ زيرا انجام دادن اين كارها جز براى پيشگيرى كردن از جان نيست ، هرچند ، به زيان رساندن به ديگران بكشد ، اما زيان رساندن به ديگران آهنگ نشده است .\r\nو آنچه از روش‌هاى بزرگان ما گروه اماميه آشكار مىشود ، آن است كه اين - گونه ، نادرست نماياندن كارهاى بد ، جز براى خود امامان - بر ايشان درود بادا - و يا براى كسانى كه از سوى خود آنان ، برايشان روا داشته شده است ، براى ديگرى روا نمىباشد .\r\nو سيد مرتضى - خدايش بيامرزاد - اين سخن را يارى داده است ، كه انجام دادن اين كارها بدون روا داشتن امامان هم ، درست است ، و گفته است : زيرا همان كارى را كه امامان مىكرده‌اند ، يا كسانى كه ايشان روا ديده‌اند انجام مىدادند ، بايد همان را آهنگ كرد . اما آنچه او مىگويد به جز آن چيزى است ، كه امامان\r\n\r\n","description":"","footnote":"","page_name":" 667 ","page_number":793},
  {"content":"\r\n\r\nمىكردند ؛ زيرا آنان سر زدن اين كارها را نمىخواستند ، و جز پيشگيرى شدن و جلوگيرى كردن از تبهكارى ، چيزى را آهنگ نداشتند ، پس اگر زيانى پيش مىآمد ، امامان آن را آهنگ نكرده بودند .\r\nو آن كسى كه مىگويد ، بدگوئى كردن و نمايان كردن بدى كار نادرست از كارهائى است ، كه پاره‌اى از همهء مردم بايد آن را انجام بدهند ، و چنانچه پاره‌اى انجام دادند ، ديگران نمىبايد انجام بدهند ، خود او مىگويد : بسا شود ، كار بدان بكشد كه جز بر يك نفر نباشد ، از كار نادرست ، جلوگيرى كند ؛ زيرا آنچه از بدگوئى كردن كار نادرست ، آهنگ گرديده سر نزدن آن كار است ؛ و چون هركس تكليف شده باشد ، با اين يكى كه در اين كار ، پيشتر گام نهاده ، همگى به يك چيز ، فرمان داده شده‌اند ، پس همه بايد آن را انجام بدهند ؛ و هرگاه پاره‌اى از مردم ، براى انجام دادنش به پا خيزند ، اين حكم از ديگران برداشته مىشود ؛ و اين هنگامى است كه همهء مردم بر انجام دادن آن ، دست داشته باشند ، و چنانچه جز يك گروه ، يا يك نفر ، بر آن دست نداشته باشد ، خود او بايد آن را انجام بدهد . و بنابر آنچه ما نخست گفتيم ، نيازى به گفتن اين سخن نيست ؛ زيرا ما گفتيم هركسى جدا از ديگران خودش بايد آن را انجام بدهد .\r\nبدان ، پاره‌اى از كارهاى نادرست ، اگر به ناگوارى و بدون خوشنود بودن به انجام دادنش وادار گردند ، اثرش بر پاره‌اى از روىها ، دگرگون مىشود ، و براى دگرگون شدنش بايد سه شرط فراهم آيند .\r\nاول : اين كه از واداركننده بر جان بترسند .\r\nدوم : كسى كه به ناخواه بر انجام دادن كار نادرست وادار مىشود ، نتواند از دست كسى كه او را ترسانده است ، رهائى يابد ، و كارى را كه به ناچار بر آن وادار گرديده است انجام ندهد .\r\nسوم : كارى كه به ناخواه بر انجام دادنش ناچار گرديده ، از كارهائى باشد كه با ناچار انجام دادنش ، از بدى به خوبى دگرگون مىشود .\r\nو هيچ پوشيدگى در اين نيست كه انجام دادن كارهاى نادرست ، براى ترسيدن\r\n\r\n","description":"","footnote":"","page_name":" 668 ","page_number":794},
  {"content":"\r\n\r\nاز جان ، از بدى به خوبى دگرگون مىشود ؛ زيرا آشكار كردن سخن كفرآميز ، به حكم عقل و از شنيدنىهاى شرعى بد است ؛ و جز با دليلى كه از شرع رسيده باشد ، از بدى به خوبى ، دگرگون نمىشود ؛ و همانا همهء مسلمانان بر آن گرد آمده‌اند ، كه هركس ، با آشكار نكردن سخن كفرآميز از جان بترسد ، آشكار كردن سخن كفرآميز از او ، خوب است . اما با ترسيدن از اين كه اندامى را از دست بدهد ، يا زخمى به او برسد ، يا دارائىاش از دست برود ، هيچ دليلى يافت نشده ، كه ترس از اينها جاى ترسيدن از جان باشد ، و بنابراين ، همان گونه كه اگر به ناخواه ، به آشكار كردن سخن كفرآميز وادار نمىشد ، آشكار كردنش بد بود ، با ترسيدن از آنها ، نيز بايد ، به همان گونه كه بد بود ، باز هم بد باشد .\r\nو نمىتوان ترسيدن از نابود شدن دارائى و از دست دادن اندام ، و بيم از زخم رسيدن را ، به ترسيدن از جان ، مانند كرد ؛ زيرا بنابراين مىبايست ، آشكار كردن سخن كفرآميز ، با رسيدن آزار كمى كه از ناسزا شنيدن ، و درشتى ديدن و جز آن است ، خوب باشد ؛ و چنين چيزى نادرست است .\r\nاما شرط دوم را براى اين آورديم ، كه اگر بتواند از دست كسى كه او را ترسانده است رهائى يابد بدون گفتگو ، به ناخواه بر انجام دادن آن كار ، وادار نگرديده ، و به زور ، بر او بار نشده است .\r\nاما شرط سوم ، كه بايد ، كارى كه به انجام دادنش ناچار مىشود ، از كارهائى باشد ، كه با وادار شدن بر آن ، از بدى به خوبى دگرگون‌شدنى باشد ، دليلى كه براى ثابت كردنش هست و بر آن تكيه مىشود ؛ آن است كه به ناخواه وادار شدن ، در كارهائى پديد مىآيد كه براى رهائى يافتن از آنچه بيم داده شده است ، از كسى كه به انجام دادن ، يا دست بازداشتن از آن ، وادار گرديده سر بزند ؛ و به كارهائى كه در دل انجام مىگردد ، به ناخواه نمىتوان كسى را واداشت . و در كارهائى به ناخواه وادار كردن درست مىشود ، كه از اندامهاى بيرونى سر بزنند ؛ و جز خداوند برتر از همه چيز ، كسى نمىتواند ديگرى را بر كارهائى كه در دل انجام مىشود ، وادار كند . و از خداوند كه در بزرگى از همه چيز برتر است ، به ناخواه كسى را به كار بد\r\n\r\n","description":"","footnote":"","page_name":" 669 ","page_number":795},
  {"content":"\r\n\r\nوادار نمىكند ؛ پس كارهائى كه در دل انجام مىگردند ، از آنچه به ناخواه ، كسى بر آن وادار گردد ، بيرونند .\r\nكارهائى كه به ناخواه با اندامهاى بيرونى انجام‌شدنى مىباشند ، بر سه گونه‌اند :\r\nاول : آن كه به ناخواه وادارشدن به آن ، از اين كه بايد انجام نگردد ، به آنچه بايد انجام داده شود ، بازگشتش مىدهد .\r\nدوم : آن كه از آنچه بايد انجام داده شود ، يا بايد انجام داده نشود ، به كارى كه انجام دادن و ندادنش يكسان است ، بر مىگردد .\r\nسوم : كارهائى است كه از آنچه بايد انجام داده نشود ، برنمىگردند و اگر هم به ناخواه بر آن وادار كنند ، بايد انجام داده نشوند ، آنچنان كه اگر به ناخواه به انجام دادنش وادار نشوند انجام دادنى نمىباشند .\r\nنمونه براى نخست ، اين است كه كسى را به خوردن گوشت خوك ، و گوشت مرده ، و آشاميدن شراب ، و كارهاى ديگرى كه بايد انجام داده نشوند ، و ناچارى آن‌ها را روا مىگرداند ، او را به ناچار وادار گردانند ؛ پس اگر كسى را به ناخواه ، به انجام دادن اين گونه كارها ، وادار كنند ، آنچنان كه براى پيشگيرى كردن از زيان رسيدن به جان ، بايد انجام داده شوند ، با وادار شدن به ناچارى هم ، بايد انجام داده شوند . و مىشود كه به ناخواه وادار كردن به كارى ، تا اندازه‌اى نرسد كه از انجام دادنش ناچار گردند ، و براى ناچار شدن به آن ، گفته شود ، بايد آن كار انجام داده شود ؛ زيرا خوردن گوشت مرده ، از كارهائى است ، كه مردم به آن درمان مىكنند ، و در انجام دادنش ناچارى نيست ؛ اما بايد آن را انجام داد .\r\nاما كارهائى كه از آنچه بايد انجام داده نشود ، به كارى كه انجام دادن و ندادنش يكسان است ، و انجام دادنش خوب است ، باز مىگردد ، مانند آشكار گفتن سخن كفرآميز است ؛ زيرا آشكار گفتن سخن كفرآميز ، هنگامى كه به ناخواه باشد ، خوب است ، و اگر به ناخواه نباشد بد است .\r\nجز آن كه خوددارى كردن از آشكار گفتنش خواسته شده است ؛ زيرا با\r\n\r\n","description":"","footnote":"","page_name":" 670 ","page_number":796},
  {"content":"\r\n\r\nخوددارى كردن از آشكار گفتن سخن كفرآميز ، دين گرامى داشته شده و استوار مىگردد . پس در آشكار گفتن سخن كفرآميز ، دست را باز گذاشته‌اند ، نه آن كه بايد ، آشكار گفته شود .\r\nو گروهى آشكار كردن سخن راست پيش پادشاه ستمگر را هم ، به خوددارى كردن از آشكار گفتن سخن كفرآميز ، پيوسته گردانيده‌اند و گفته‌اند ، همان گونه كه آشكار نكردن سخن كفرآميز بهتر از آشكار گفتن آن است ، آشكار كردن سخن راست با ترس از جان ، نيز از آشكار نكردنش بهتر است ، و آنچه از روش گروه اماميه آشكار مىشود ، اين است كه گفتار اين گروه كه دربارهء تقيه كردن آورده‌اند . درستى اين سخن را از ميان مىبرد .\r\nو كسى نمىتواند بگويد : چگونه مىشود ، براى گرامى داشتن دين ، دست باز داشتن از گفتن سخن كفرآميز ، و بردبارى كردن بر كشته شدن ، بهتر از كفر گفتن باشد ، و اين گونه كشته شدن ستم است ، و بد است ، و تبهكارى به خوددارى كردن از گفتن سخن كفرآميز وابستگى مىيابد ؛ پس بايد دست بازداشتن از گفتن سخن كفرآميز بد باشد . و كسى كه از كفر گفتن ناچار گرديده است ، بايد كفر بگويد ، نه آن كه در كفر گفتن دستش باز باشد .\r\nاين سخن را از آن رو نمىتوان گفت ، كه چون همهء مسلمانان بر آن گرد آمده‌اند كه بردبارى كردن بر كشته شدن بدون گفتگو ، بهتر از بر زبان آوردن سخن كفرآميز است ، پس آن را به يقين مىدانيم .\r\nبالاتر از آن ، با نگفتن سخن كفرآميز هيچ تبهكارى نيست تا به آن وابستگى يابد ؛ زيرا خداوند برتر از همه چيز ، كارى را كه در آن تباه شدن باشد ، از ما نمىخواهد .\r\nپس هرگاه بگويند : چگونه مىشود ، تباه شدن در آن نباشد ، با اين كه اگر كفر گفته نشود ، كشته شدن كه بد است ، سر خواهد زد . و اگر از گفتن سخن كفرآميز خوددارى نشود ، تباهى نخواهد بود .\r\nخواهيم گفت : مىتوان انديشيد ، كه نگفتن كفر ، از تباه كردن ، بيرون باشد ،\r\n\r\n","description":"","footnote":"","page_name":" 671 ","page_number":797},
  {"content":"\r\n\r\nبه اين كه خداوند بداند ، بهر گونه باشد ، چه او كفر بگويد يا نگويد ، او را خواهند كشت و يا خداوند بداند ، آن كس كه به گفتن كفر وادار گرديده ، آنچه را گمان برده است كه اگر كفر نگويد ، او را خواهند كشت ، چنان نخواهد شد ، و اگر هم كفر نگويد ، او را نخواهند كشت .\r\nاين سخنانى را كه آورديم ، همان گفتار سيد مرتضى ، در كتاب ذخيره است و با اين گفتارش همان سخن گروهى از ياران ما را ، كه او - خدايش بيامرزاد - از آن جلوگيرى كرده است ، بايد بپذيرد ؛ زيرا آنان گفتند : ( حضرت ) حسين - بر او درود بادا - با اين كه مىدانست كشته خواهد شد ، خداوند از او خواست از راه فرمانبردارى كارزار كند و بر كشته شدن بردبارى ، نمايد . اما سيد مرتضى - خدايش بيامرزاد ، - مىگويد ، با آگاهى داشتن از كشته شدن ، فرمان دادن به كارزار ، روا نمىباشد ، زيرا فرمان دادن به بردبارى كردن بر كار بد ، روا نيست ، و كشته شدنش - درود بر او بادا - بدون گفتگو ، كار بدى بود ؛ پس چگونه مىشود ، به بردبارى كردن بر آن ، فرمان داده شود . و از اين روى ، سيد مرتضى بايد همان سخنى را كه از آن جلوگيرى كرد ، بپذيرد .\r\nاما بنابر آنچه در اين جا ما آورديم ، مىتوان گفت ، خداوند برتر از همه چيز ، او را به بردبارى كردن ، بر كارزار ، فرمان داده است ، نه بر كشته شدن . و خداوند ، او را از كشته شدن آگاه گردانيده بود ؛ زيرا او مىدانست ، به هرگونه باشد ، اگر كارزار هم نكند كشته خواهد شد ؛ پس خداوند برتر از همه چيز خواست ، چون كشته خواهد شد ، به فزونىهاى كارزار كردن ، و فرمانبردارى در بردبارى كردن بر جنگيدن هم ، برسد ؛ و فرمانبردارى در بردبارى كردن بر كارزارش ، فرمانبردارى كردن در بردبارى بر كار بد نيست ؛ زيرا فرمانبردارى كردنش در پايدارى و بردبارى كردن ، بر بردبارى بوده است ؛ آنچنان كه رزمندگان راه خدا بر آن بردبارى مىكنند ؛ و جدائى ميان او ، با بردبارى كردن رزمندگان ديگر در اين است كه ( حضرت ) حسين - بر او درود بادا - آگاهى داده شده بود ، كه ناگزير كشته خواهد شد ، و رزمندگان ديگر اين را نمىدانند .\r\n\r\n","description":"","footnote":"","page_name":" 672 ","page_number":798},
  {"content":"\r\n\r\nو دربارهء امير مؤمنان - بر او درود بادا - نيز همين را مىگوئيم ؛ زيرا او از كشته شدن ، و هنگام كشته شدن و از باز ايستادن از پيشگيرى كردن از جان خودش ، آگاه بود . و خداوند برتر از همه چيز ، او را آگاه گردانيده بود ، كه هرگونه باشد ، و هركار بكند يا نكند ، كشته خواهد شد ؛ پس مىشود بگوئيم ، با اين كه از هنگام ويژه‌اى كه در آن كشته شد ، آگاه بود ، چنين رويدادى در اينجا پيش آمد .\r\nو كسى كه از روى ناخواهانى به گفتن سخن كفرآميز وادار مىشود ، بايد كنايه‌گوئى كند ، و آگهى دادن از آنچه را لفظ در آن آشكار است ، آهنگ نداشته باشد ؛ بلكه بايد چيزى را آهنگ كند كه از دروغ‌گو بودن ، بيرون برود ؛ زيرا دروغ گفتن كار بدى است ، و از روى ناخواهانى هم گفتنش ، به هيچ گونه خوب نمىشود .\r\nپس اگر بگويند : با اين كه بيشتر مردم پوشيده‌گوئى را خوب نمىدانند ، شما چگونه مىگوئيد ، بايد كنايه‌گوئى كرد ؟\r\nگفته خواهد شد : همه كس پوشيده‌گوئى را خوب مىداند ؛ زيرا كنايه‌گوئى در دادوستدها ، و در گردش كارها ، شناخته شده است .\r\nبالاتر از آن ، اگر روا باشد يكى از خردمندان كنايه‌گوئى را خوب نداند ، بايد خداوند برتر از همه آن كس ، كه ديگرى را از روى ناخواهانى به گفتن سخن كفر آميز ، ناچار مىگرداند ، از اين كار باز دارد ، تا نيازى نباشد كار بدى را كه جز با به دشوارى افكندن خود ، از آن گريزى نيست ، انجام بدهد .\r\nو گروهى گفتند ، كسى كه پوشيده‌گوئى را خوب نمىداند ، آشكار گفتن سخن كفرآميز را هم خوب نمىداند ، و بنابراين هركس به گفتن سخن كفرآميز وادار مىشود ، در خوددارى كردن از آن اگرچه كشته شود بايد بردبارى كند ؛ آنچنان كه اگر كسى را به ناخواه بر كشتن پيمبرى يا امامى وادار كنند ، بايد بر خوددارى كردن از آن ، بردبارى كند ؛ و هيچ پيمبر يا مؤمنى را بايد نكشد تا كشته شود .\r\nو اما بخش سوم ، از كارهاى بد ، كه با ناخواه وادار شدن به آن هم ، دگرگون نمىشود ، مانند اين است كه كسى را به ناخواه وادار به كشتن مردم كنند ، و به كارهاى ستمگرانه فرمان دهند ؛ پس اگر با انجام ندادنش هم كشته شود ، بايد از آن خوددارى\r\n\r\n","description":"","footnote":"","page_name":" 673 ","page_number":799},
  {"content":"\r\n\r\nكند ؛ زيرا نمىتوان زيانى را از خود پيشگيرى كرد ، و آن را به ديگرى فرود آورد ؛ براى اين كه ترس از شكنجه‌هائى كه از كشتن ديگران ، سزاوار مىگردد ، او را از ناچار بودن به آن كار ، بيرون مىبرد .\r\nاما هرگاه كسى را به ناخواه ، بر خوردن دارائى ديگرى از راه ستمگرى وادارند ، خرد ميان او با كسى كه ديگرى را بكشد ، يا اندام او را ببرد ، جدائى نمىبيند ؛ چيزى كه هست از شنيدنىهاى شرعى ، دانسته‌ايم كه هرگاه انسان ، آن كارها را به ناچارى انجام دهد ، و از جان بترسد ، مىتواند خوراك ، ديگرى را با آن كه روا نداشته باشد ، بخورد ؛ و بنابراين به ناخواه وادار شدن به آن ، در روا بودنش ، بايد اثر داشته باشد .\r\nو براى همين است كه فقها مىگويند ، كسى كه سوار بر كشتى مىشود ، اگر بر جان خود يا ديگران از فرورفتن زير آب بترسد ، مىتواند ، بارهائى را كه در كشتى است ، در آب افكند ، و جان‌ها را برهاند ؛ و اين كار از ستمگرى بيرون است ؛ زيرا خداوند برتر از همه چيز ، چون آن را روا داشته است ، تاوانش را به عهده گرفته است .\r\nاما پرستش‌هائى كه به فرمان شرع ، بايد انجام داده شوند ، مانند نماز و روزه و حج و زكات هيچ گفتگوئى در اين نيست ، كه هرگاه كسى به ناخواه وادار شود ، رواست از انجام دادنش ، دست باز دارد ؛ و بهانه‌اش براى انجام ندادن آن كارها پذيرفته است .\r\nاما دربارهء كشته شدن برابر با كشتن ديگرى كه به ناخواه و ناچار سر زده است ، روش ما اين است ، كه خود كشنده را بايد به جايش كشت ، نه كسى را كه به كشتن وادار كرده است .\r\nو ميان مردم كسانى هستند كه مىگويند ، آن كس كه ديگرى را به كشتن وادار كرده بايد كشته شود ، نه كسى كه به كشتن وادار گرديده است . و گروهى گفته‌اند هردو را بايد بكشند . و پاره‌اى برآنند كه كشتن از كار مىافتد ، و بايد خون‌بها داده شود و هيچ گفتگوئى در اين نيست كه خون‌بها را كسى بايد بدهد كه ديگرى را\r\n\r\n","description":"","footnote":"","page_name":" 674 ","page_number":800},
  {"content":"\r\n\r\nوادار به كشتن كرده است ؛ زيرا كار انجام شده از سوى كسى كه بدان وادار گرديده ، گوئى همان كار واداركننده است . و كشته شدن به جاى كشتن نيز به همين گونه است ؛ زيرا گوئى كشتن كار واداركننده است .\r\nاما دربارهء به ناخواه واداشتن به هم‌بستر شدن به ناروا با زنى ، پس ميان مردم كسانى هستند كه مىگويند ، به ناخواه وادار كردن مرد به اين كار ، نشدنى است ؛ هرچند كه زنان را مىتوان ، بدان ناچار گردانيد . او گفته است ، براى مردان از اين رو نشدنى است ، كه اندام نزديك شدن به زن ، با ترسناك بودن ، باد نمىكند و گسترش نمىيابد ، تا به ناخواه ، اين كار انجام داده شود . و سخن استوارتر اين است ، كه مىشود ؛ زيرا باد كردن و گسترده شدن اندام ، پيرو خوش آمدن بدن است ، و پديد آمدن خوشى بدنى از كار خداوند برتر از همه است ؛ و خوشى اندام با ناخواهان بودن آن ، پديد مىآيد . و ناخواهان بودن در آن اثر ندارد .\r\nپس اگر بگويند : خوشى اندام ، هنگام ناخواه بودنش از ميان مىرود .\r\nگفته خواهد شد : ما اين سخن را نمىپذيريم ؛ زيرا خوش آمدن اندام كار خداوند است ، و رواست آن را به هرگونه باشد ، پيوسته نگهدارد . پس سخن شايسته‌تر اين است كه نزديك شدن با زنان با به ناخواه وادار شدن به آن رواست ، پديد آيد . و هيچ جدائى ميان آشاميدن شراب و نزديك شدن به زنان نيست ؛ پس همچنان كه آشاميدن شراب اگر به ناخواه باشد ، دگرگون مىشود ، نزديك شدن با زنان هم ، به همان گونه است ؛ جز آن كه بيشتر فقيهان مىگويند ، نزديك شدن به ناروا با زنان ، براى به ناخواه واداشتن به آن ، به هيچگونه روا نمىگردد ؛ و براى همين است كه ما ميان آشاميدن شراب ، با نزديك شدن به زنان ، جدائى افكنديم ، و گفتيم بدى به ناروا نزديك شدن به زنان ، با به ناخواه وادار شدن به آن ، دگرگون نمىشود .\r\nاما به ناخواه وادار كردن ، به كارى كه كسى با خودش بكند ، شايسته است ، در اين باره نيك انديشيده شود ؛ و بايد زيانى كه از آن ترسانده‌اند ، با زيانى كه با وادار شدن به آن بر خود وارد مىكند ، برابر گردند ؛ زيرا كسى كه به زيان رساندن كمى ، به خود وادار گرديده و از اين ترسانده شده كه اگر آن زيان كم را به خود\r\n\r\n","description":"","footnote":"","page_name":" 675 ","page_number":801},
  {"content":"\r\n\r\nنرساند ، زيان بزرگترى ، به او خواهند رسانيد ، بايد آن زيان كم را به خود برساند ، تا از زيان بزرگتر از آن پيشگيرى شود .\r\nو براى همين است ، كه اگر او را به ناخواه ، بر كشتن خودش ، وادارند ، خودكشى بر او روا نمىباشد ؛ زيرا كشته شدن ، بالاترين زيان‌هائى است ، كه هر كسى از آن مىترسد .\r\nاما به ناخواه واداشتن بر ماندن در شهر و ديارها ، به مانند كارهائى است كه از ماندن در آن شهر ، جدا نمىشود ؛ پس اگر از كارهائى است كه اگر به ناخواه وادار به انجام دادنش شوند ، روا مىگردد ، ماندن در آنجا هم با وادار شدن به آن روا مىشود ؛ و به مانند اين است ، كه به خود آن كارها به ناخواه وادار شده باشند ؛ مانند اين كه كسى را به ناخواه ، وادار كنند ، در شهرى بماند ، كه در آنجا نياز به آشاميدن شراب ، و خوردن گوشت خوك ، و جز آن پيدا خواهد شد ، و اگر به ناخواه ، به خود اين كارها وادار شوند ، روا مىگردد ؛ پس ماندن در آنجا هم روا خواهد شد .\r\nاما اگر كسى به ماندن در شهرى به ناخواه وادار شود و با ماندن در آنجا از انجام دادن كارهائى كه اگر به ناخواه ، بدان وادار شوند ، دگرگونى نمىپذيرد ، جدا نخواهد شد ماندن در آنجا هم ، روا نمىگردد ؛ مانند كشتن مردم ، و در اين هنگام ماندن در آنجا روا نمىشود .\r\nاما ، ماندن در شهرى كه بايد سخن كفرآميز ، از خود آشكار كند ، و نتواند آن سخن را نادرست ، بنماياند ، گروهى گفته‌اند ، ماندن در آنجا به هيچ گونه روا نمىشود ، و بايد از آنجا به جاى ديگر برود .\r\nديگران گفته‌اند ، كسى كه در سرزمين كافران مىماند ، اگر از اين نترسد ، كه با آشكار نكردن سخن كفرآميز گرفت و گيرى برايش پيش آيد ، رواست در آنجا بماند ، هرچند كسان ديگر سخن كفرآميز را آشكار بگويند ، و او نتواند ، سخنان آنان را نادرست بنماياند ، پس بهانه‌جوئى او ، از اين كه از بدگوئى آن سخنان دست باز مىدارد ، پذيرفته است ، و رواست در آن سرزمين ماندگار گردد . و اگر روا باشد بگوئيم ، بهانه‌جوئى او ، در خوددارى كردن از بد گفتن به سخنان كفرآميز ، پذيرفته\r\n\r\n","description":"","footnote":"","page_name":" 676 ","page_number":802},
  {"content":"\r\n\r\nاست ، و با اين همه بايد در آنجا ماندگار نشود ، چنانچه گمان بيشترش بر اين باشد ، كه در پاره‌اى از شهرها كارهاى نادرستى انجام مىگردد ، و با آن كه او در اين‌باره كارى نبايد انجام بدهد ، بايد روا باشد او را بر بدگوئى نكردن از آن كارهاى نادرست ، سرزنش كنند . و چيزى كه در هردو جا گفتن اين سخن را روا مىگرداند ، اين است ، كه در هردو جا ، بهانه‌جوئىهايش از اين كه از بدگوئى ، دست باز مىدارد ، پذيرفته است .\r\nپس اگر بگويند : ماندن در آنجا با بدگوئى نكردن از سخنان كفرآميز به گمان مىاندازد كه او از انجام شدن كارهاى نادرست خوشنود است .\r\nگفته خواهد شد : خوددارى از بدگوئى كردن كار ناروا ، خوشنود بودن از آن را از همه روى نمىرساند ؛ پس اگر كسى كه گفتيم در آنجا بماند و همهء كوشش خودش را براى آشكار كردن بيزارى از آن بدىها به كار برد ، گمان بردن به خوشنودى از كار بد ، از ميان مىرود . و ما مىدانيم ، با اين كه سخنان كفرآميز در مكه آشكار گفته مىشد ، پيمبر - بر او و خاندانش درود بادا - چندى در آن شهر ماندگار شد ، و خداوند از ماندن در آنجا او را جلوگيرى نكرده بود ؛ زيرا او در ميان ياران خودش ، و هركجا مىتوانست ، دين را آشكار مىكرد .\r\nو از اين كه گفتيم ، ماندن در آنجا رواست ، نبايد بپذيريم ، كه رفتن جاهائى كه كار بد ، انجام مىشود ، و يا شراب مىآشامند ، روا مىباشد ؛ زيرا رفتن در اين گونه جاها جز براى بدست آوردن نتيجه‌هاى درست ، خوب نخواهد بود ؛ پس اگر براى كسانى كه در آنجا گرد آمده‌اند ، در كارهاى بدشان پوشيدگى روى داده باشد ، رواست براى از ميان بردن پوشيدگىهاى آنان ، آنجا بروند . اما با اين كه بدانند هيچ پوشيدگى در آن كارها برايشان روى نداده است ، رفتن به آنجا جز براى بدگوئى كردن از كارهاى بدشان ، روا نمىباشد ، و گرنه ، هركس آنجا برود ، و از آن كارها بدگوئى نكند گمان نادرست و بد ، درباره‌اش برده مىشود .\r\nو از اين كه گفتيم در آن شهرها ، بايد ماندگار نشوند ، برنمىآيد ، در شهرى كه خاندان و فرزندان كسى هستند ، و او در آنجا زندگى مىكند ، بايد دست بردارد ؛\r\n\r\n","description":"","footnote":"","page_name":" 677 ","page_number":803},
  {"content":"\r\n\r\nزيرا او براى انگيزه‌هاى درست و خوب ، در آنجا ماندگار است ؛ هرچند نتواند از كارهاى بدى كه آشكار انجام داده مىشود ، بدگوئى كند .\r\nدر سراى كفر ماندن ، جز بر آن گونه كه از كافران ، جدا شناخته شوند ، و چنين وانمود نكنند ؛ كه از آنان هستند ، روا نمىباشد ؛ زيرا كسى كه از آنان جدا شناخته نشود ، خودش را دست‌رس اين نهاده است ، كه هرچه با كافران رفتار مىشود ، با او هم همان رفتار شود ؛ به اين كه او را بكشند ، يا با او كارزار كنند ، و از بردن دارائى بازمانده پس از مرگ خويشانش ، او را جلوگيرى كنند ، و در گورستان مسلمانان او را به خاك نسپارند ، و ناگزير بايد به يكى از چگونگىها از كافران شناخته شود ، و از آنان جدا باشد .\r\nاما سراى دو تا است : يكى سراى مسلمانى ، و ديگرى سراى كافر بودن . و آنچه از گفتن سراى خواسته مىشود ، رفتارى است كه با مردم سراى انجام داده مىشود ؛ زيرا سراى كه خانه‌ها مىباشد ، هيچ رفتارى با آن انجام داده نمىشود . و هنگامى كه مىگوئيم سراى مسلمانى چنين آهنگ مىكنيم ، كه با مردم آنجا رفتار مسلمانى مىشود . و هر مرده‌اى در آنجا بيابند ، دارائى بازمانده از او به خاندانش مىرسد و بر او نماز مىخوانند و در گورستان مسلمانان به خاك سپرده مىشود ، و اگر در آن ديار ، نوزادى از زمين بردارند ، آزاد به شمار مىآيد ، و چنانچه چيزى از زمين بردارند ، بدون دست‌رنج از آن مردم نمىباشد ، و به همين گونه رفتارهاى ديگرى كه با مسلمانان مىشود با آنان هم انجام داده مىشود . و هرگاه بگوئيم ، سراى كافر بودن ، عكس آن است .\r\nو چنانچه از كسى نشانىهاى مسلمانى آشكار گردد ، هرچند ، در سراى كافران ماندگار باشد ، مىگوئيم او مسلمان است ، و اگر نشانىهاى كافر بودن از كسى آشكار گردد ، اگرچه در سراى مسلمانى ماندگار باشد ، او را كافر مىدانيم .\r\nپس نشانىهاى گرويدن به مسلمانى را بر نشانىهاى همهء مردم ديار پيشتر ، به شمار مىآوريم ؛ زيرا نشانىهاى همگى ، ويژگى بيشتر دارد ، و هنگامى به نشانىهاى همه بازگشت مىشود ، كه نشانىهاى گرويدن به مسلمانى در آن كس نباشد .\r\n\r\n","description":"","footnote":"","page_name":" 678 ","page_number":804},
  {"content":"\r\n\r\nهر سرائى را هنگامى سراى مسلمانى مىگوئيم ، كه مردم آنجا به يگانگى خداوند ، و پيمبر مسلمانان آشكار گواهى بدهند ؛ و كسى نتواند در آنجا ماندگار شود ، به جز آن كه اين دو گواهى را آشكار به زبان آورد ، يا زنهارى كسانى باشد كه به اين دو چيز ، آشكار گواهى مىدهند ، و يا هم‌پيمان آنان باشند ، و كسانى را كه در آنجا ماندگار هستند از آشكار كردن هرگونه كردار و رفتار كفرآميز گرفت و گير باشد ؛ و روش‌هاى گوناگونى كه ميان مردم سراى موجود است ، و با هم در آن روش‌ها ، رو در رو مىشوند ، و با هم به گفت و شنيد و ستيزه مىايستند با آنچه گفتيم به شمار نمىآيد ، بلكه بايد به چيزى نگريست ، كه ما گفتيم .\r\nسراى كافر بودن ، به همين گونه است ، و آن هنگامى است ، كه گونه‌اى از گونه‌هاى گفتار و رفتار كفرآميز در آنجا آشكار باشد و نتوان در آنجا ماندگار شد ، جز آن كه آن گفتار و كردار را از خود آشكار كنند ، يا در زنهار كسانى باشند ، كه گفتار و رفتار كافران را از خود آشكار مىكنند ، و يا هم‌پيمان با آنان باشند .\r\nدليل بر درستى اين سخن آن است ، كه شهر مكه پيش از پيروزى مسلمانان ، بر آنجا ، سراى كفر بود ، و شهر مدينه به ناچار ، سراى مسلمانى بود ، و هيچ روئى يافت نمىشد كه يكى از ديگرى جدا شناخته شود ، مگر به همان چگونگىهائى كه ما گفتيم .\r\nآيا نمىبينى هركس آن زمان در شهر مكه ماندگار بود ، نمىتوانست آنجا بماند ، جز آن كه گفتار و رفتار كفرآميز از خود نشان بدهد ، يا در زنهار آنان ، يا هم - پيمان با آنان باشد ، و شهر مدينه پس از رفتن و ماندگار شدن مسلمانان ، در آنجا به همين گونه بود ؛ و كسى نمىتوانست آنجا بماند ، مگر به يگانگى خداوند و پيمبر مسلمانان گواهى بدهد ، يا در زنهار و يا هم‌پيمان كسانى باشد ، كه اين دو گواهى را آشكار ، بر زبان آورند ؛ و به بسيارى و كمى مردمى كه بر اين گونه باشند ، نبايد نگريست ؛ زيرا ما نمىدانيم ، در آغاز زمان رفتن مسلمانان به شهر مدينه ، آنجا چگونه بوده است ، و آيا مسلمانان در آن هنگام بسيار ، و يا كم بوده‌اند .\r\nو بنابر آنچه گفتيم ، مىشود سرائى يافت شود ، كه نه سراى كفر ، و نه سراى\r\n\r\n","description":"","footnote":"","page_name":" 679 ","page_number":805},
  {"content":"\r\n\r\nمسلمانى باشد ؛ زيرا هرگاه در شهرى گروندگان به مسلمانى ، و كافران در آشكار كردن روش خود يكسان و برابر باشند ، و هيچ يك از اين دو گروه ، در زنهار ديگرى ، يا هم‌پيمان ديگرى نباشد ، و با هم آميخته شده باشند ، و هيچ يك آنان ، به پاره‌اى از آن سرزمين ويژگى نداشته باشد ، در اين هنگام ، نه آنجا را مىتوان سراى مسلمانى دانست ، و نه آن كه سراى كافر بودن ناميد .\r\nاما اگر سرائى باشد ، كه در آنجا گونه‌اى از روش‌هاى كفرآميز مانند پابند بودن به جبر ، يا مانند كردن خداوند ، بر چيزهاى ديگر ، آشكار باشد ، و براى كسانى كه ماندگار در آنجا هستند ، و اين سخنان را آشكار مىگويند ، گرفت ديگرى نباشد ، و به يگانگى خداوند و پيمبرى مسلمانى آشكار گواهى بدهند ، از سراى مسلمانى بيرون نمىرود .\r\nپس اگر بينديشيم ، كسانى كه ماندگار در آنجايند ، براى آشكار كردن گواهى دادن به يگانگى خداوند ، و پيمبرى اسلام در گرفت و گير باشند ، و نتوانند آنجا بمانند ، مگر به مانند آنان باشند . بايد بگوئيم ، آنجا سراى كافر بودن است .\r\nو اين كه گفتيم ، اگر مردم ماندگار در سرائى پابند بودن به جبر و مانند كردن خداوند به چيزهاى ديگر را از خود آشكار كنند ، و براى اين سخنانى كه مىگويند در گرفت‌وگير نباشند ، آن سراى ، سراى مسلمانى است ، گفتن اين سخن براى اين است ، كه هرگاه مردم سرزمينى گرويدن به مسلمانى را از خود آشكار كنند ، و با اين همه باور كردن جبر و مانند كردن خداوند به چيزهاى ديگر را هم روا بدانند ، گروه مسلمانان همان رفتارى را كه بايد با مسلمانان كرد ، به آنان وابستگى مىدهند . به مانند اين كه هرگاه در جائى گرويدن به مسلمانى و روش‌هاى پيروان دين درست ، در آنجا آشكار باشد گروه مسلمانان آنجا را سراى مسلمانى مىگويند هرچند روا مىدارند آن گروه ، در درون خود كافر باشند و دوروئى كنند و به دروغ از خود مسلمانى آشكار سازند .\r\nپس هرگاه ، گونه‌اى از چيزهاى كفرآميز كه پابند بودن به جبر و مانند كردن خداوند به چيزهاى ديگر است ، به گواهى آشكار دادن بر يگانگى خداوند ، و پيمبرى\r\n\r\n","description":"","footnote":"","page_name":" 680 ","page_number":806},
  {"content":"\r\n\r\nاسلام افزوده شود ، خود آن مردم را كافر مىگوئيم ، اما اگر بر آن گونه كه گذشت ، براى آشكار گواهى دادن به يگانگى خداوند و پيمبرى مسلمانى ، گرفت‌وگيرى نباشد ، آن سراى از اين كه سراى مسلمانى باشد بيرون نمىرود .\r\nو مىشود ، براى گنه‌كارى هم ، سرائى نهاد ، و آن هنگامى است ، كه نتوان در جائى ماندگار شد ، جز آن كه گونه‌اى از گنه‌كارى را آشكار انجام داد ، چه آن گناه باور داشتن سخنى باشد ، يا انجام دادن كارى از كارهاى اندامها باشد .\r\nپس اگر بگويند : به گنه‌كاران رفتارى وابستگى ندارد ، كه به جز رفتار با مسلمانان باشد .\r\nخواهيم گفت : اين سخن درست نيست ؛ زيرا با گنه‌كار هم رفتارهاى ويژه‌اى بايد كرد ، و آن اين است كه پيش ما گواهى دادن گنه‌كار ، پذيرفته نيست ، و از نماز خواندن پشت سر او جلوگيرى شده است ، و زكات واجب را به او نمىتوان داد ؛ و همهء اينها رفتارهائى است كه به حكم شرع با گنه‌كار انجام مىشود ، پس مىشود ، براى گنه‌كارى هم سراى ويژه‌اى موجود باشد .\r\n\r\n","description":"","footnote":"","page_name":" 681 ","page_number":807},
  {"content":"\r\n\r\n\r\n1 « گفتار در پيمبرى است »\r\nفصل\r\nپيمبر را - بر او و خاندانش درود بادا - شايد براى يكى از دو چيز « نبى » گفته باشند ؛ زيرا اگر با همزه باشد از كلمهء « انباء » و به معنى آگاه گردانيدن است و اگر ياء با تشديد و بدون همزه باشد ، از كلمهء « نباوه » شكافته شده است ، كه بلندى باشد ، و براى او بلندپايگى ، والائى و در جاى بالا بودن را مىرساند .\r\nپس اگر از اين كلمه و الا پايگى را آهنگ كنند ، جز بدون همزه آن را نمىتوان گفت . و بنابراين نبايد به هركس بلندپايه باشد « نبى » گفت ؛ زيرا هرچند شكافته شدن اين كلمه از نباوه همين را فراهم مىكند ، اما برابر با آنچه مردم از آن مىشناسند ، اين كلمه به كسى ويژگى يافته است ، كه براى بپاخاستن به كوشش كردن و پروا داشتن يكى از مردم در رساندن پيام خداوند ، اين والائى را يافته باشد ؛ و براى همين است ، كه فرشتگان را پيمبر نمىگويند ، هرچند ميان آنان فرشتگانى باشند كه از سوى خداوند برتر از همه چيز فرستاده شده و از او پيامى برسانند .\r\nپس هرگاه پيمبر بگوئيم ، او يكى از مردم است ، كه با ميانجى نبودن انسان ديگر از سوى خداوند برتر از همه چيز پيامى را برساند .\r\nو نيز مىتوان او را « نبيئى » با همزه گفت ، و از آن آگهى آوردن را در نظر\r\n\r\n","description":"","footnote":"","page_name":" 682 ","page_number":808},
  {"content":"\r\n\r\nگرفت ، اما شرع از اين معنى جلوگيرى كرده است ؛ زيرا از پيمبر - بر او درود بادا - رسيده است ، كه فرمود : با آواز بلند مرا نام نبريد ، و او همان بزرگ داشتن و بلندپايگى خودش را كه ما گفتيم ، آهنگ كرده است .\r\nاما اين كه مىگوئيم ، پيك « رسول » پس اين كلمه در خود زبان ، چنين مىرساند ، كه هركسى را فرستنده‌اى بفرستد ، و او هم اين فرستادگى را بپذيرد ، او را رسول مىگويند ؛ زيرا كسى كه ندانند آن را پذيرفته است ، او را رسول نمىنامند . جز آن كه اين معنى هرچند از خود زبان عرب دانسته شده است ، اما آنچه مردم از اين كلمه مىشناسند ، به كسى ويژگى يافته است كه از سوى خداوند فرستاده شده باشد ، و براى همين است ، كه هرگاه بگويند : رسول چنين گفت ، چيزى جز پيمبر خداوند از آن فهميده نمىشود ، آنچنان كه هرگاه يكى را بگويند ، نافرمانىكننده است ، جز كسى كه نافرمانى خداوند برتر از همه را كرده باشد ، از آن دانسته نمىشود ، و اگر نافرمانى ديگرى را كرده باشد ، او را « عاصى » نمىگويند ، هرچند ، خود كلمه در زبان ، اين معنى را برساند ، اما برابر با آنچه مردم از آن مىشناسند ، ويژگى داده شده است .\r\nاكنون براى اين كه در خوبى برانگيخته شدن پيمبران ، سخن بگوئيم ما دو راه داريم : يكى اين كه ثابت كنيم خداوند برتر از همه چيز ، پيمبرانى فرستاده است ، و پيمبرى آنان درست بوده است . پس اگر برانگيخته شدن آنان خوب نبود ، انجام نمىپذيرفت ؛ زيرا خداوند برتر از همه چيز ، كارى را كه روئى از بديها در آن باشد ، انجام نمىدهد ؛ و اگر از اين راه سخن بگوئيم شايسته است ، در پيمبرى ، پيغمبر خودمان - بر او درود بادا - سخن بگوئيم ؛ زيرا فرمان‌هائى كه براى خودمان نيك مىباشد ، به پيمبرى او وابستگى دارد ، و در پيمبرى كسانى كه پيش از او بودند ، براى ما نيكى نيست ؛ چون اگر پيمبرى او را درست ندانيم ، خوبى برانگيخته شدن هر پيمبرى براى ما ثابت مىشود .\r\nو نيز با ثابت شدن پيمبرى او گفتار كسى كه برانگيخته شدن پيمبران را روا مىداند ، اما چون از ميان رفتن دينى را روا نمىداند ، با پيمبرى او ناسازگار\r\n\r\n","description":"","footnote":"","page_name":" 683 ","page_number":809},
  {"content":"\r\n\r\nمىباشد ، و يا آنان كه يهود و نصارايند ، مىگويند شرع ما پشتيانى شده است ، سخن آنان هم از ميان مىرود .\r\nراه دوم اين است كه با هريك از گروههاى ناسازگار ، با گفتارى كه ويژه به خودشان باشد جداگانه سخن بگوئيم :\r\n1 - پس نخست براى ثابت كردن خوبى برانگيخته شدن پيمبران سخن مىگوئيم تا ناسازگارى برا همه از ميان برود .\r\n2 - سپس در اين كه نابود شدن دين‌هاى پيش روا مىباشد ، سخن مىگوئيم تا گفتار يهود ، و نصارى از كار بيفتد .\r\n3 - سپس در پيمبرى پيغمبر خودمان ، - بر او و خاندانش درود بادا - سخن مىگوئيم ، تا گفتار كسانى كه مىگويند ، دين جز او ، كه يهود و نصارايند ، پشتيانى شده است ، از ميان برود .\r\n4 - سپس اين كارها را در كوتاهترين و درست‌ترين گفتارى - اگر خدا بخواهد - انجام خواهيم داد .\r\nاما دليلى كه خوبى برانگيخته شدن پيمبران را مىرساند ، اين است كه آنان پيام‌هائى به ما مىرسانند ، كه نيكى و مهربانى به ما مىباشد ؛ زيرا مىشود كه خداوند برتر از همه چيز ، بداند مردم كه برابر با خردشان بايد كارهائى را انجام بدهند ، و از كارهائى بايد ، دست باز دارند ، پاره‌اى از كارهاى ديگر هست ، كه اگر آنها را بجا آورند ، به انجام دادن آنچه خرد آنها را به آن وادار مىكند ، مىكشاند ؛ و يا آنان را ازكارهائى كه خردشان بد مىداند ، روگردان مىكند ؛ يا كارهاى ديگرى هست ، كه با انجام دادن آنها به سر زدن كار بد ، يا كوتاهى كردن در كارى كه بايد انجام بدهند ، مىكشاند ، پس خداوند ، كه به اينها آگاه است ، بايد مردم را از آن كارها آگاه گرداند .\r\nزيرا آگاهى دادن از كارهاى نخست مهربانى به آنان است ، و انجام شدن كارهاى دوم ، آنان را به نابودى مىكشاند ، و آگاه نبودن از آن كارها بنابر آنچه در گذشته‌ها آشكار كرديم ، نارسائىهاى در كار آنان است كه خداوند برتر از همه\r\n\r\n","description":"","footnote":"","page_name":" 684 ","page_number":810},
  {"content":"\r\n\r\nچيز ، بايد مهربانى كند ، و نارسائىهائى را كه هست ، بايد از ميان بردارد .\r\nو نمىشود ، خداوند اين نارسائىها را به آنان بياگاهاند ، جز آن كه پيمبرى برانگيزاند ، كه او مردم را از آن نارسائىها آگاه گرداند . و اين را از آن رو گفتيم ، كه با نشانىهاى عقل ، نمىتوان به اين نارسائىها پى برد ، و اگر خداوند دانشى آشكار به اين نارسائىها در آنان بيافريند ، خوب نيست ؛ زيرا اگر مردم ، خودبه‌خود ، از همه چيز آگاه باشند ، نارسائى در كارشان نخواهد بود . و ديگر كارى نبايد انجام بدهند ، يا از كارى نبايد دست باز دارند .\r\nو پس از اين سخنان راهى نمىماند ، جز آن كه بايد پيمبران برانگيخته شوند ، تا آن كارهائى را كه بايد مردم انجام بدهند ، يا از آن دست باز دارند ، به آنان بشناسانند . و همين سخن دليل بر آن است كه مىگوئيم ، چون برانگيخته شدن پيمبران خوب است ، بايد برانگيخته شوند ، و خوب بودنش ، از اين كه بايد ، انجام گردد ، جدا نمىشود .\r\nو اين كه گفتيم به اين كارهاى كمكى كه مهربانى به سر زدن كارهاى اصلى مىباشند ، به دانش آشكار ، نمىشود آگاه بود ، براى اين است كه ما ثابت كرديم :\r\nشناختن خداوند برتر از همه چيز ، هنگامى كمك و مهربانى براى انجام دادن كارهائى كه بايد انجام داده شود ، خواهد بود ، كه شناختن او بدست‌آوردنى باشد ، و اگر شناختن او به خودى خود ، آشكار باشد ، كمك و مهربانى براى انجام دادن كارها نخواهد بود .\r\nو چون چنين است ، نمىشود دانا بودن ، به فرمان‌هاى خداوند دانش آشكار باشد ، و شناختن خود او بدست‌آوردنى باشد ؛ زيرا بدان مىكشاند ، كه دانا شدن به شاخ نيرومندتر از دانا بودن به بن باشد ، و چنين چيزى روا نيست .\r\nو به اين فرمان‌ها ، نمىتوان آگاه گرديد ، جز آن كه به هستى خود او - كه از همه برتر است ، - بايد شناسا گرديد ؛ و براى همين است كه پى بردن به اين فرمان‌ها ، شاخه است .\r\nو رواست خداوند برتر از همه چيز ، پيمبرى برانگيزاند تا او آنچه را در خردها\r\n\r\n","description":"","footnote":"","page_name":" 685 ","page_number":811},
  {"content":"\r\n\r\nهست استوارتر گرداند ، هرچند فرمان‌هائى با او نباشد ، و برانگيخته شدن او از اين راه ، كه خرد براى دانا بودن به آنها بس است ، بيهوده نخواهد بود ؛ زيرا مىشود خود برانگيخته شدن آن پيمبرى كه به همان چيزهائى كه خرد مردم ، از آن آگاه است ، مىخواند ، براى انجام دادن كارهائى كه بايد انجام گردد ، يا بايد انجام داده نشود ، مهربانى باشد پس با كمك برانگيخته شدن چنين پيمبرانى ، كسانى كه اگر به وسيلهء آنان به آنچه در عقل هست ، خوانده نمىشدند ، نمىگرويدند ، بدان خواهند گرويد ؛ هرچند ، فرمان‌هائى با آن پيمبران همراه نباشد .\r\nو بنابراين مىبايست معجزه‌هائى بر دست آنان آشكار گردد ؛ زيرا ما چنين انديشيديم ، كه برانگيخته شدنشان براى انجام دادن كارهائى كه بايد انجام گردد ، مهربانى مىباشد . و نيز ، ما مىبايست ، در آن معجزه‌ها بنگريم ؛ زيرا گفتيم ، خود برانگيخته شدن آنان ، مهربانى به كار ما مىباشد .\r\nبالاتر از آن اگر به سوى خود ، خواندن آنان ، مهربانى به كار ما نباشد ، باز هم ، برانگيخته شدنشان ، بيهوده نخواهد بود ، آنچنان‌كه با داشتن دليل‌هاى بسيار ، بر يك چيز ، هرچند يك دليل هم بس باشد ، بيهوده نيست .\r\nاما نگريستن در معجزه ، پس اگر با آن پيمبر فرمان‌هاى خدائى باشد ، يا در برانگيخته شدنش كمك و مهربانى به انجام شدن كارهائى باشد ، كه بايد انجام گردد ، مىبايست ما در آن بنگريم ؛ و اگر چنين نباشد ، بلكه تنها براى استوار گردانيدن چيزهائى باشد كه عقل آن را درست مىداند ، نگريستن در آن خوب است ، و چنين نيست ، كه بايد در آن نگريست ، و سخن كسانى را كه مىگويند ، به هرگونه باشد ، بايد در آن نگريست ، از ايشان نمىپذيريم .\r\nو بنابراين هرگاه بگوئيم ، رواست به دست امامان و نيكوكاران ، كه پيغمبر نيستند ، معجزاتى آشكار گردد نگريستن در آن را روا خواهيم دانست ، و پس از اين اگر خدا بخواهد در آن سخن خواهيم گفت .\r\nو نيز هرگاه آگاهى يافتن از پيمبرى او كمك و مهربانى در زندگى ما باشد ، خوب است خداوند برتر از همه چيز ، پيمبرى را برانگيزاند ، هرچند فرمان‌هائى\r\n\r\n","description":"","footnote":"","page_name":" 686 ","page_number":812},
  {"content":"\r\n\r\nبا او نباشد .\r\nو نيز برانگيخته شدن پيمبرى كه بياگاهاند ، شكنجه شدن گنه‌كاران پايان خواهد يافت خوب است ؛ زيرا عقل روا مىداند كه از گناهان آنان در گذشته شود ؛ پس پى بردن به اين كه در گذشته خواهد شد ، از شرع بدست مىآيد .\r\nو نيز خوب است پيمبرانى برانگيخته شوند ، تا زهرهاى كشنده ، و خوردنىها را به ما بشناسانند ، هرچند ، برانگيخته شدن آنان براى اين كار ضرورى نيست ؛ زيرا از راه آزمايش و رويدادهاى هميشگى مىتوان آن را بدست آورد .\r\nو نيز خوب است ، خداوند پيمبرى را برانگيزاند ، تا زبان‌ها را به ما بشناساند .\r\nو كسى كه مىگويد ، ريشهء زبان‌ها سازش كردن مردم با يكديگر است ، مىتواند بگويد ، پس از آن كه مردم بر آن سازش كرده باشند ، مىشود خداوند پيمبرى را برانگيزاند ، كه ما را از زبان ديگرى آگاه گرداند ، اگرچه آن هم ضرورى نيست .\r\nو روا نيست خوبى برانگيخته شدن پيمبران براى پاداشى باشد ، كه از پى بردن به پيمبرى آنان به دست مىآيد ؛ زيرا هيچ كارى را نمىتوان گفت بايد انجام داده شود ، جز براى دليلى كه تصورشدنى باشد ، و كارى كه دليلى براى واجب بودن خودش نباشد ، پاداشى بر انجام دادنش سزاوار نمىشوند .\r\nاما سخن كسى كه مىگويد ، پيمبر شدن ، براى اين است كه پيمبران ، سزاوار آن مىباشند و چون سزاوار آن هستند خوب است برانگيخته شوند . اين سخن نادرست است ؛ زيرا پاداشى كه براى انجام دادن كارها داده مىشود ، جز سودى بىآميغ كه از راه بزرگ كردن كسى به او مىرسد ، چيزى ديگر نيست . و فرمان داده شدن به پيمبرى دشوارىهاى بزرگى دارد ؛ پس چگونه مىشود ، با انجام دادن فرمانبردارىها سزاوار آن گردند .\r\nاما سخن براهمه ، كه مىگويند : پيمبر - بر او درود بادا - از اين بيرون نيست :\r\nيا سخنى كه مىآورد ، با آنچه عقل پى مىبرد ، سازگار است ، و يا ناسازگار با عقل است ، اگر سخنى بياورد كه سازگار با عقل باشد ، آنچه عقل بدان پى مىبرد ، همان بس است ؛ و چنانچه شرع ، سخنى بياورد كه با عقل سازگار نباشد ، بدان نبايد نگريست ؛\r\n\r\n","description":"","footnote":"","page_name":" 687 ","page_number":813},
  {"content":"\r\n\r\nزيرا نگريستن به چيزى كه با خرد سازگار نباشد ، بد است .\r\nاين گفتارشان نادرست است ؛ زيرا مىگوئيم ، شرع چيزى نمىآورد مگر آن كه با عقل سازگار باشد جز آن كه هرچه با عقل دانستنى باشد ، دو گونه است :\r\nيكى آن كه همه‌اش گشوده و جدا جدا از هم ، با خرد دانسته مىشود ، و نيازى به برانگيخته شدن پيمبران ندارد ؛ و ديگرى آن است كه عقل به هم آميخته ، و روى هم آن را مىنماياند ، و شرع همان را گشوده و جدا از هم آشكار مىكند . پس برانگيخته شدن پيمبران براى همين خوب است و اين سخن را از آن رو گفتيم كه عقل از راه به هم پيچيدگى و روى هم ، چيزها را مىنماياند .\r\nبالاتر از آن ، هركارى به انجام دادن كارى كه بايد انجام گردد ، ما را بخواند ، يا از سر زدن كار بد ، روىگردان كند ، بايد آن كار انجام داده شود ، و هركارى به انجام دادن كار بد ، بكشاند ، و از آنچه بايد كرد ، روگردان كند ، آن كار بد است .\r\nسپس كارهائى كه بدين گونه‌اند ، جدا از هم شناخته نمىشوند ، و هرگاه از پيمبران سخنى بشنويم كه در اين جا كارى هست ، و آن به انجام دادن آنچه بايد كرد ما را مىرساند ، خواهيم دانست ، كه همان را جداگانه بايد انجام بدهيم ، و همچنين هرگاه بگويد ، اين يك كارى است كه انجام دادن همين كار ، از انجام دادن كار بد ، روگردان مىكند ، همان را خواهيم شناخت ؛ زيرا اگر عقل آن كار را براى ما از كارهاى ديگر ، جدا مىكرد ، ما آن را شناخته بوديم ؛ و بنابراين عقل با آنچه از شرع شنيده مىشود ، ناسازگار نيست .\r\nو كجا مىشود چيزى را كه عقل نمىپذيرد ، شرع آن را ثابت كند ، يا آنچه را عقل ثابت مىكند ، شرع از ميان ببرد ، و كار به جز اين است ؛ و آشكار كردن شرع كارها را به مانند اين است ، كه گذشتن هميشگى كارها و آزمايش‌ها ، اين چيزها را آشكار كند ؛ زيرا ما از راه عقل پيچيده و رويهمرفته مىدانيم زيان‌ها را بايد از خود ، پيشگيرى كرد ، و مىدانيم ستمگرى بد است ، اما براى اين كه بدانيم كدام كار ، زيان‌آور است ، به گذشت هميشگى كارها و آزمايش‌ها ، يا شنيدن آگهىها بازگشت مىكنيم . و بازگشت كردن به اينها ، با عقل ناسازگار نيست . و بازگشت كردن\r\n\r\n","description":"","footnote":"","page_name":" 688 ","page_number":814},
  {"content":"\r\n\r\nبه شنيدنىهاى شرعى به همين گونه است .\r\nاما اين كه مىگويند : نماز و روزه و دور خانه كعبه گرديدن ، به حكم عقل كار بدى است ، و آنچه را عقل ، بد بداند ، مانند ستمگرى كردن و دروغ گفتن و جز آنها ، هيچگاه دگرگون نمىشوند ، سخنى نادرست است ؛ زيرا چيزهائى را كه عقل بد مىداند ، دو گونه‌اند :\r\nاول : آن كه از بدى ، دگرگونىپذير نيست ، مانند دروغ گفتن و ستم كردن ؛ زيرا چيزى كه اين كارها را بد مىگرداند دگرگونىپذير نيست ، و آن همان ستم بودن و دروغ بودن است . پس نمىشود شنيدنىهاى شرعى ، آنها را به چيزى برگرداند ، كه ناسازگار با عقل باشد .\r\nدوم : كارهائى است كه دگرگونىپذير هستند ، و رواست از خوبى به بدى و از بدى به خوبى بيرون شوند ؛ مانند زيان‌رسانى بدون سزاوار بودن آن ، كه سودى يا پيشگيرى از زيانى از آن بر نيايد ، كار بدى است ؛ اما هرگاه سزاوارى با چيز ديگرى از آنها در آن پيش بيايد خوب خواهد شد . پس نماز و روزه گزاردن ، و پرستش‌هاى ديگر ، اگر هيچ بهره و سودى در آن نباشد ، و براى رسيدن به آنچه بايد ، انجام نشود ، به حكم عقل بد است ، و هرگاه سود درست در آن باشد ، و براى آنچه بايد انجام گردد ، از بد بودن بيرون مىروند ، و جز اين كه خوب باشند نخواهد شد .\r\nپس شنيدنىهاى شرعى آگاه مىكنند ، كه براى ما در اين كارها سودها هست ، و اگر عقل از اين سودها آگاه باشد ، ما از همان راه ، خوبى آنها را دانسته بوديم .\r\nپس اگر بگويند : براى نمونه چگونه مىشود نماز گزاردن كمك و مهربانى به باز پس دادن سپرده باشد ، و ميان اين دو هيچ وابستگى وجود ندارد .\r\nخواهيم گفت : نمىبايست ميان كارى كه كمك و مهربانى به كار ديگر است ، همانندى و وابستگى آشكارى براى يكى به ديگرى موجود باشد ، و بايد به انجام دادنش بخواند و برانگيزاند ، اما يكايك آن وابستگىها جدا از هم نمىبايست\r\n\r\n","description":"","footnote":"","page_name":" 689 ","page_number":815},
  {"content":"\r\n\r\nدانسته شوند ، و نيز نمىبايست دانسته شود ، كداميك از كارهائى كه به حكم شرع بايد انجام گردند ، به آن مىخواند ؛ بلكه همين بس است ، كه دانسته شود ، خداوند برتر از همه چيز اين كارهاى شرعى را واجب نگردانيده است ، مگر براى روئى از نيكو بودنى كه در آن هست ، چه نيكو بودنش براى اين باشد ، كه به كار ديگرى كه بايد انجام گردد ، بخواند ، يا از كار بدى روگردان كند ، هرچند يكايك آن خوبىها جدا از هم در آن كار دانسته نشده باشند .\r\nبراى شناختن پيمبر هيچ راهى به جز معجز نمودن نيست . معجز بنابر آنچه مسلمانان مىشناسند انجام دادن كارى است كه راست‌گو بودن كسى را كه آن كار به دستش آشكار مىگردد برساند و ويژه همين باشد ، و آنچه از اين كلمه خواسته شده ، آن معنى نيست كه از زبان عرب ، برمىآيد ؛ زيرا آنچه از زبان فراهم مىشود ، معجز به كسى مىگويند ، كه ديگرى را ناتوان گرداند ، مانند توانا گردانيدن . و موجود بلاآغاز برتر از همه چيز ، به اين ويژگى دارد ، كه بتواند ديگرى را ناتوان ، و يا توانا گرداند . و آنچه در اين جا بدان بايد نگريست ، همان معنى است كه مردم مردم مسلمان از آن مىشناسند . نه مردم زبان‌دان .\r\nكارى كه معجز است ، با چند شرط ، همان را كه ما گفتيم مىرساند :\r\nاول : بايد كار خداوند برتر از همه چيز ، باشد .\r\nدوم : كارى كه براى اعجاز از كسى سر مىزند بايد شكنندهء روش هميشگى باشد ، كه به او ويژگى دارد .\r\nسوم : نمونه‌اى از نوع آن كار يا نمونهء گونهء ويژه‌اى از نوع آن كار ، براى آفريدگان انجام ندادنى باشد .\r\nچهارم : انجام شدن كارى كه آن را گواه بر راست‌گو بودن خود مىگيرد ، اين ويژگى را داشته باشد كه براى نشان دادن راست‌گو بودن او انجام يافته باشد .\r\nپس اين كه گفتيم ، بايد كار خداوند برتر از همه باشد ، و آنچنان‌كه بزرگان گفته‌اند ، ما نگفتيم ، از همان راه‌كارهاى خداوند باشد ، براى اين است ، كه هركس\r\n\r\n","description":"","footnote":"","page_name":" 690 ","page_number":816},
  {"content":"\r\n\r\nبگويد من پيمبر هستم ، اگر ادعا داشته باشد كه خداوند برتر از همه چيز ، با همين كارى كه مىكند راست‌گوئى او را نشان مىدهد ، كارى كه به جاى گفتن « او راست مىگويد » انجام مىشود ، بايد كسى آن كار را انجام بدهد ، كه از او جوياى راست‌گو بودنش مىشوند آن سخن را در پاسخ مىگفت .\r\nو گرنه راست‌گو بودنش را نمىرساند . و كارى كه خود ادعاكننده ، انجام بدهد در اين كه راست‌گو بودنش را نمىرساند ، به مانند كارى است ، كه يكى ديگر از بندگان خداوند آن را انجام بدهد ، و جز اين نيست كه كار همان كسى كه راست‌گو بودنش را از او جويا مىشوند ، راست‌گو بودنش را مىرساند .\r\nپس اگر بگويند : آيا چنين نيست ، كه اگر قرآن كار خود پيمبر - بر او و خاندانش درود بادا - ، باشد راست‌گو بودنش را مىرساند ؛ و به همين گونه از جائى به جائى بردن كوهها و گذركردن از درياها ، هنگامى همهء اين‌ها معجز هستند كه كار خود ادعاكنندهء پيمبرى باشند .\r\nخواهيم گفت : اگر قرآن از كارهاى خود پيمبر باشد ، و روش هميشگى سخن گفتن را از هم به درد ، از اين رو معجز است ، كه به راستى ويژگى به دانستنىهائى دارد ، كه اين روشنى و رسائى از آن برمىآيد . و اين دانستنىها را خداوند برتر از همه چيز ، پديد مىآورد . و همچنين در نورديدن درياها و از جائى به جائى بردن كوهها از اين‌رو معجز هستند ، كه پيمبر به توانائىهاى ويژگى يافته است ، و آن را خداوند برتر از همه ، در او آفريده است . و او با اين توانائى اين كارها را انجام مىدهد ، پس اين كارها ، كار خداوند برتر از همه است ، و ما از آنچه گفتيم بيرون نرفته‌ايم .\r\nو هنگامى خواهيم دانست ، كار خداوند برتر از همه است ، كه نوع آن كار را هيچ‌يك از نوپديدشدگان نتواند انجام بدهد ؛ مانند زنده كردن مردگان و آفريدن جسمها و يا آن كار به روش ويژه‌اى سر بزند ، كه هيچ يك از آفريدگان نتوانند ، بر آن روى آن را انجام بدهند ، مانند از جائى به جائى بردن كوهها ، و شكافتن دريا و گفتن سخنانى كه در آشكار بودن و رسا بودن به معنى ، روش هميشگى سخن‌گويان\r\n\r\n","description":"","footnote":"","page_name":" 691 ","page_number":817},
  {"content":"\r\n\r\nرا از هم به درد .\r\nو اين كه گفتيم ؛ ناگزير بايد ، روش هميشگى آن كار را از هم به‌درد ، براى اين است كه اگر چنين نباشد ، دانسته نمىشود ، كه خداوند با انجام دادن آن كار ، راست‌گو بودن آن كسى را كه ادعاى پيمبرى مىكند ، نشان مىدهد ، و چنين نيست كه كارى را به روش هميشگى كارهاى خود انجام داده باشد .\r\nآيا نمىبينى ، سر زدن آفتاب از خاور را ، براى راست‌گو بودن كسى كه راست مىگويد نمىتوان دليل آورد ، اما سر برآوردن آفتاب ، از باختر را مىتوان دليل آورد ؛ زيرا روش هميشگى كار را از هم مىدراند . و پى بردن به اين كه آن كار ، روش هميشگى كار را از هم درانده است ، از بازگشت كردن ، به روش هميشگى آن كار حاصل مىشود ؛ زيرا آن روش ، پيش خردمندان پيوسته ، و پابرجا مىباشد ؛ و از راه ديدن و شنيدن آن را دانسته‌اند . پس هرگاه آن كار اين روش را درهم شكند ، راست‌گو بودنش بر هيچ كس پوشيده نخواهد ماند ؛ آيا نمىبينى هيچ‌كس در اين كه آفتاب از خاور سر مىزند شك نمىكند ، و هيچ‌كس فرزندى را نمىشناسد ، كه بدون برخورد كردن مردى با زنى زاده شده باشد .\r\nپس هرگاه مردم ببينند ، آفتاب از باختر سر مىزند يا آفريده شدن زنده‌اى را بدون نر و ماده بنگرند ، خواهند دانست ، اين كار روش هميشگى جهانى را از هم دريده است ؛ پس ناگزير ، بايد يك روش هميشگى جهانى پابرجا باشد ، و هركارى بر روش ويژه‌اى بگذرد ، تا هرگاه چيزى پديد آيد كه آن روش هميشگى را در هم بشكند ، بتوان درهم‌شكنندگى اين كار نو را شناخت و براى همين است كه آغاز - شدن روشى را گذران هميشگى و پيوسته براى كار نمىدانند .\r\nو بنابر همين سخن مىگوئيم : اگر خداوند برتر از همه ، آفرينش كسانى را آغاز كند ، و شناختن شريعت‌ها برايشان نيكو باشد ، و آنان كه تازه آفريده شده‌اند ، گذران و روش هميشگى كارها را نشناخته باشند ، تا هنگامى كه روش گذران جهانى كارها را آزمايش نكرده باشند ، تكليف كردن آنان از سوى خداوند خوب نيست ؛ و پس از آن كه آنان روش گذران هميشگى كارها را آزمايش كردند و\r\n\r\n","description":"","footnote":"","page_name":" 692 ","page_number":818},
  {"content":"\r\n\r\nآن را شناختند ، آنگاه خداوند بايد آنها را تكليف كند ، و كسى را به سويشان برانگيزاند ، تا با شكستن آن روشهاى هميشگى جهانى ، كه آنان پيش از تكليف شدن آن را نشناخته‌اند ، او راست‌گو بودن خودش را بتواند به آنان نشان بدهد .\r\nروش گذران هميشگى هركارى گاهى همگانى است ، و يا به پاره‌اى از هنگام‌ها ويژگى دارد ، و بسا شود ، در پاره‌اى از ديار ، كارى به روشى بگذرد و شكنندهء روش هميشگى جهانى باشد ؛ و براى همين است كه مىگوئيم ، روش هميشگى كسانى را كه كارهاشان هميشه بر اين روش مىگذرد بايد در هم بشكند .\r\nو اين كه گفتيم كارى كه معجز است بايد در نوع يا در صفت خودش انجام نشدنى باشد ، براى اين است كه اگر آن‌را بر اين گونه ندانيم ، باور نمىكنيم ، كار خداوند برتر از همه باشد ، و روا مىداريم كار ديگرى جز او باشد ، با اين كه ما آشكار كرديم ، كارى كه معجز است ، بايد خداوند برتر از همه ، آن را انجام داده باشد .\r\nو ما سرزدنى نبودن نوع كارى را از بندگان ، با انجام‌شدنى نبودن گونهء ويژه‌اى از آن نوع را ، از اين روى با هم برابر دانستيم ، كه هرچند ، گروهى گفتند ، نوع كار بايد سرنزدنى باشد ، اما چون سرزدنى نبودن نوع كار ، مىرساند كه انجام شدنش درهم‌شكنندهء روش پيوسته و هميشگى آن كار است ، و نمىرساند كه به ويژه بايد اين كار را خداوند برتر از همه چيز ، انجام داده باشد « 1 » پس جائى كه نوع كار را ما بتوانيم انجام بدهيم ، و اگر بر روى ويژه‌اى انجام گيرد ، روش هميشگى نوع كار را در هم بشكند ، با نخست كه نوع كار انجام‌نشدنى است ، در اين كه در هم شكنندهء روش هميشگى كار مىباشند ؛ انباز يكديگر خواهند بود .\r\nو اين كه گفتيم ، سر زدن آن كار ، بايد به راست‌گو نشان دادن همان كسى كه\r\n\r\n\r\n","description":"","footnote":"\r\n( 1 ) توضيح شرط سوم است و دنباله دارد اما انجام‌شدنى نبودن نوع كار مثل طلوع كردن آفتاب از مغرب و انجام‌نشدنى بودن صفت كار مانند پياده رفتن مسافت بسيار در زمان كم يا بدون وسيله گذشتن از دريا است .\r\n","page_name":" 693 ","page_number":819},
  {"content":"\r\n\r\nادعاى پيمبرى مىكند ، ويژگى داشته باشد ، براى آن است ، كه اگر اين را شرط ندانيم ، نه از اين آگاه خواهيم شد كه سر زدن اين كار ، براى نشان دادن راستگو بودن او است ، و نه خواهيم دانست به آن وابستگى دارد ؛ و اگر اين شرط را نمىآورديم روا مىبود با برابر بودن اين كار با آنچه او مىگويد انجام مىدهم ، و با ويژگى داشتن به آن ، باز هم براى راست‌گو نشان دادنش انجام نيافته باشد ؛ و ويژگى داشتن به‌آن‌را از آنجا مىتوانيم بدانيم كه از برابر بودن كارى كه انجام شده با آنچه او مىگويد انجام مىدهم ، و گواه بر راست‌گوئى خود مىآورد ، آگاه باشيم « 1 » پس اگر او بگويد سر زدن آفتاب از باختر ، مىرساند كه من راست‌گو هستم ، و به همان گونه از باختر سر بزند ، اين بالاترين برابرى با چيزى است كه او ادعا مىكند ، و به مانند اين است كه او سخنى بگويد ، و همان سخن راست‌گفتارى او را فرا بگيرد ، و بدانيم اين گفتار ، از خود او است .\r\nو كسى كه مىگويد ، پيك ديگرى هستم ، براى گواه آوردن بر راست گفتن خودش ، هيچ جدائى ميان اين نيست ، كه آن ديگرى بگويد تو راست گفتى پيك من هستى ، يا همان كسى كه مىگويد پيك هستم كارى از كارهاى آن ديگرى را نشان راست‌گو بودن خودش بياورد كه تكان دادن دست يا انجام دادن كارى باشد كه از روش پيوسته و هميشگى او بيرون است ؛ و سپس كارى را كه اين يكى گواه بر راست گفتن خود آگهى داده بود ، در همان هنگام آن ديگرى انجامش بدهد ، و ما از هردو پى مىبريم ، او را راست‌گو مىنماياند .\r\nپس اگر بگويند در نشانى بودن سخن گفتن براى راست‌گو بودنش ، پيشاپيش سازش شده است ، و سخن گفتن در راست‌گو نشان دادنش ، آشكار مىباشد ؛ اما براى اين كه انجام دادن كارى كه خواهش شده است ، راست‌گو بودن ديگرى را برساند ،\r\n\r\n\r\n","description":"","footnote":"\r\n( 1 ) توضيح اين شرط كه شرط چهارم است در كشف المراد علامه چنين آمده است : اگر كسى كه مىگويد پيغمبر هستم و بينا كردن كور را دليل بر راستگوئى خود مىآورد اگر كرى را به جاى بينا كردن كور شنوا كند ، دليل بر راست بودن پيمبرى او نخواهد گرديد .\r\n","page_name":" 694 ","page_number":820},
  {"content":"\r\n\r\nسازش پيشاپيش ، وجود ندارد ؛ پس از كجا بدانيم با انجام دادن آن كار ، نشان دادن راست‌گو بودن او را آهنگ كرده است .\r\nخواهيم گفت : هرچند در سخن گفتن سازش پيشاپيش هست ، اما در كردار هم به مانند گفتار ، همان سازش پيشاپيش موجود است ؛ و آن خواستار شدن كار ويژه‌اى ، بر روى ويژه‌اى است ، كه بر آن گونه خواستارش شده است . پس در كردار هم چيزى به مانند سازش كردن بر گواهى دادن به راست‌گو بودنش موجود است ؛ زيرا در گواه هيچ جدائى ميان اين نيست كه با گفتار ، راست‌گو بودن كسى را بنمايانند ، يا با انجام دادن كارى كه او خواستار شده است ، بر راست گفتنش گواهى دهند ، و آن هنگامى است ، كه آن كار از روش گذران هميشگى خودش بيرون باشد ، و خردمندان ميان گفتار و كردار جدائى نمىبينند .\r\nپس اگر بگويند : هريك از ما هنگامى كه با انجام دادن كارى ، به راست گفتن كسى گواهى مىدهد ، همه آشكار مىدانند او چه چيزى را آهنگ كرده است ؛ و پس از آن كه كسى ادعاى چيزى كرد و او در همان هنگام با انجام‌دادن كارش راست‌گو بودن او را نماياند ، مىدانند به راست‌گو بودنش گواهى داده است . اما موجود بلاآغاز برتر از همه ، چنين نيست ؛ زيرا هيچ‌كس آشكار نمىداند او چه چيزى را آهنگ كرده است .\r\nگفته خواهد شد : گاهى مىشود ، كسى برابر با ادعا كردن ديگرى ، با گفتن سخنى يا با انجام دادن كارى كه بر روى ويژه‌اى ، از او درخواست شده است راست گو بودن ادعاكننده را بنماياند ، و ما هم بدانيم راست‌گو بودن او را نشان داده است ، و اگر راست‌گو بودنش را نشان نداده باشد كار بدى كرده است ؛ و از اين همه بدانيم او راست‌گو نشان دادن ادعاكننده را آهنگ كرده است ؛ پس در اين‌باره موجود بلاآغاز هم ، با ديگران برابر است .\r\nپس اگر بگويند : چرا روا نباشد خداوند كارى را كه روش پيوسته و هميشگى جهان را از هم بگسلد ، براى نيكو بودنش انجام بدهد ، نه براى راست‌گو نشان دادن كسى كه مىگويد ، پيمبر هستم . پس شما نمىتوانيد از اين پرسش\r\n\r\n","description":"","footnote":"","page_name":" 695 ","page_number":821},
  {"content":"\r\n\r\nپيشگيرى كنيد .\r\nخواهيم گفت : آنچنان كه روا نيست ، با لفظ بگويد ، تو راست مىگوئى و راست‌گو نماياندن او را آهنگ نكرده باشد ، و براى نيكو بودنش اين سخن را گفته باشد ، همچنان كارى را كه روش پيوسته و هميشگى جهان را از هم بگسلد ، به جز براى راست‌گو نماياندن كسى كه مىگويد ، پيمبر هستم ، روا نيست انجام بدهد . پس ميان گفتن سخنى و انجام دادن كارى در اين‌باره هيچ جدائى نيست .\r\nو براى همين است كه هرگاه يكى از ما به ديگرى بگويد ، من پيك تو هستم ، و او بگويد راست مىگوئى ، و راست‌گو بودنش را آهنگ نكرده و چيز ديگر را آهنگ كرده باشد ، او بد كرده است . و چنانچه پس از گفتن آن سخن بگويد ، من نخواستم تو را راست‌گو بنمايانم ، بلكه خواستم بگويم خداوند راست مىگويد ، خردمندان مىگويند بد گفته است ، و سزاوار سرزنش شدن است .\r\nو كسى كه مىگويد پيمبر هستم ، نمىبايست همان معجزه‌اى را كه خواهان است درخواست نمايد ؛ بلكه خواستار شدن كارى كه راست‌گو بودنش را روى هم رفته نشان بدهد ، همان بس است . و پس از آن هرگاه خداوند برتر از همه ، كارى را كه روش پيوسته و هميشگى جهانى را بگسلد ، انجام داد ، و برابر با چيزى بود كه او مىگفت انجام مىدهم ، به مانند همان معجزه‌اى كه خواهانش بود ، راست‌گو بودنش را مىرساند ؛ زيرا انجام شدن همان كارى كه خواهانش بود ، براى اين راست‌گو بودنش را مىرساند كه روش هميشگى جهانى را از هم مىدرد و با آنچه مىگفت انجام مىدهم برابر مىباشد و ويژه به راست‌گو نشان دادنش نيز هست و پس از اين كه گفت چنين كارى انجام مىدهم ، بىدرنگ انجامش داد ، و همهء اين چگونگىها در معجزهء ديگر كه آن را نمىخواست ، پديد گرديد ، پس اين هم بايد راست‌گو بودنش را برساند .\r\nو كسى كه مىگويد ، پيمبر خداوند برتر از همه هستم ؛ چنين نيست كه بايد با زبانش خواستار انجام شدن معجزه‌اى شود ؛ زيرا همين كه گفت پيمبر هستم ، برابر با روش پيوسته و هميشگى ، انجام يافتن معجزه‌اى براى راست‌گو نشان دادنش را\r\n\r\n","description":"","footnote":"","page_name":" 696 ","page_number":822},
  {"content":"\r\n\r\nنيز فرا مىگيرد ؛ پس اگر بخواهد به زبان آورد مىتواند . و چنانچه به ويژه ، يكى از معجزه‌ها را نشانى براى راست‌گو بودنش خواستار شود ، نيز روا مىباشد ، و چنانچه معجزهء ويژه‌اى را خواستار نشود ، و سخن را به اين كوتاه كند كه بگويد پيمبر هستم ، نيز بس است . پس اگر خداوند برتر از همه ، راست‌گو بودنش را با نماياندن معجزه‌اى آشكار كند ، او راست‌گو مىباشد ، و انجام شدن اين معجزه به جاى آن مىايستد ، كه پس از خواستار شدن او باشد .\r\nپس اگر بگويند : در سخنان شما گذشت كه گفتيد ، جز پيمبران - بر ايشان درود بادا - ديگرى هم رواست معجزه از خود نشان بدهد ، پس چه دليلى بر اين سخن داريد .\r\nخواهيم گفت : دليلى كه مىرساند ، رواست به دست امامان - بر ايشان درود بادا - و به دست بسيارى از نيكوكاران و بويژه كسانى كه پيام‌آور از امامان براى ما هستند ، معجزه‌اى آشكار شود ، اين است كه نمايان شدن معجز راست بودن سخنى را مىرساند ، كه برابر با آن معجزه است . پس اگر او بگويد پيمبر هستم ، پيمبر بودنش را مىرساند ، و اگر او بگويد امام هستم يا نيكوكارم ، معجزه ، راست بودن همان چيزى را كه او مىگويد ، مىرساند . و ناگزير از آن است ، كه او آشكار و يا پيچيده بگويد اين معجز من است .\r\nو نيز در روا بودن اين كه ديگرى هم ، به جز پيمبر ، معجز كند ، هيچ روئى از روىهاى بدى نيست . و از كارهائى است كه خداوند مىتواند آن را انجام بدهد ؛ پس بايد روا باشد ؛ زيرا نه دروغ است ، نه ستم كردن است ، نه تبهكارى است و نه هيچ يك از روىهاى بدى به آن ويژگى دارد و كسىكه مىگويد روئى از بدى در آن هست ، بايد دليل بياورد ، و چون روا بودنش ثابت گرديد ، پس مىشود پيش بيايد كه در آشكار شدن معجز به دست ديگرى جز پيمبران ، نيكى و يا سود باشد .\r\nپس بايد آشكار كردنش خوب باشد ، و اين دليل از باور كردن اين كه بد باشد ، جلوگيرى مىكند .\r\nپس اگر بگويند : معجز از اين‌رو ، پيمبرى را مىرساند ، كه دليلى آشكار بر آن است ، و دليل‌هاى ديگر به مانند آن ، آشكار نيستند ، و آشكار بودنش براى اين است\r\n\r\n","description":"","footnote":"","page_name":" 697 ","page_number":823},
  {"content":"\r\n\r\nكه بايد به دست پيمبر انجام داده شود ، اما دليل‌هاى ديگر نمىبايست جز به دست پيمبر انجام داده نشوند ؛ آيا نمىبينى ، مىشود پذيرفته باشد ، كه پاره‌اى از زنده‌ها توانايند ، هرچند دليلى براى توانا بودنش يافت نشود ، پس دليل زنده بودنش از دليل‌هاى ديگر ، جدا مىباشد .\r\nو نيز براى اين كه اگر معجزه‌ها بسيار شوند از اين كه پيمبرى را برسانند ، بيرون مىروند ، و دليل‌هاى ديگر به بسيار شدن از رساندن چيزى بيرون نمىروند .\r\nخواهيم گفت : از اين رو بايد ، معجز به دست پيمبران آشكار شود ، كه ايشان ، بار نيكى رساندن به تكليف‌شوندگان را ، بر دوش مىكشند ؛ زيرا بايد كارهائى كه براى مردم خوب است ، به آنان بياگاهانند ؛ پس براى آگاه كردن مردم بايد معجز بياورند ، اما در چيزهاى ديگر ، كه بايد با دليل ثابت گردد ، نبايد كسى را بر آن آگاه كنند ؛ و براى همين است ، كه اين دو چيز با آنچه گفته شد ، از هم جدا مىشوند .\r\nبالاتر از آن پاره‌اى از چيزهائى كه با دليل ثابت‌شدنى مىباشند بايد بر آن دليل برپا دارند ؛ آيا نمىبينى ما مىگوئيم ، اگر جوهر ( جزء لا يتجزا ) به جز آن چگونگىها ، كه ما تصور مىكنيم ، داراى چگونگىهاى ديگرى باشد ، بايد دليلى بر آن يافت شود ، و از اين بر نمىآيد ، كه بايد دليلش از دليل چيزهاى ديگر ، جدا باشد ؛ و برابر بودن آن دليل ديگر با معجز ، بر اين پايه است ، كه چون در چيزى آشكار است ، آن را مىرساند .\r\nاما بسيار شدن معجز براى اين معجز را از ثابت كردن پيمبرى بيرون مىبرد ، كه چون معجز روش پيوسته و هميشگى جهانى را از هم مىدرد ، پيمبرى را ثابت مىكند ، و چنانچه بسيار شود ، خودش يك روش پيوسته و هميشگى جهانى مىشود ، و چيزى كه معجز را به ثابت كردن پيمبرى رسا مىگرداند ، در هم شكسته مىشود ، و پيمبرى براى همين جز با معجزه ثابت نمىشود ، نه براى اين كه گفتند ، چون معجز جز به دست پيمبر نبايد آشكار گردد ، در رساندن پيمبرى آشكار است ؛ و دليل - هاى ديگر به اين كه در جاهاى بسيار ، يا كم به كار روند ، از اين كه چيزى را برسانند بيرون نمىروند .\r\n\r\n","description":"","footnote":"","page_name":" 698 ","page_number":824},
  {"content":"\r\n\r\nآيا نمىبينى ، دليلى كه توانا بودن كسى را مىرساند ، شدنى بودن انجام دادن كار است ، چه كار كم يا بسيارى برايش ، انجام دادنى باشد ، چيزى كه توانا بودنش را ثابت مىكند ، موجود است .\r\nبالاتر از آن پاره‌اى از دليل‌ها هستند ، كه اگر بسيار باشند ، چيزى را ثابت مىكنند ، و چنانچه كم باشند ، ثابت نمىكنند ، و نيز مىشود يك اندازه از آن چيز را برساند ، و اگر به آن اندازه نباشد آن را نرساند ؛ آيا نمىبينى چيزى كه دانا بودن كسى را مىرساند ، انجام دادن اندازهء ويژه‌اى از كار است . و اگر از آن اندازه كمتر باشد ، دانا بودنش را نمىرساند . و هيچ يك از اين سخنان فراهم نمىكند ، كه رسا بودن دليل به چيزى براى اين باشد ، كه چون در بيش از يك جا به كار نمىرود ، در آن آشكار باشد .\r\nبالاتر از آن اگر هم بپذيريم ، معجز از اين جهت كه جز براى راست‌گو نشان دادن پيمبران به كار نمىرود ، در آن آشكار است مىگوئيم چون يكى را كه راست مىگويد ، از آن كه راست نمىگويد ، آشكار مىكند چنين است ؛ پس اگر كسى بگويد پيمبر هستم ، و معجز او را راست‌گو بنماياند ، ما او را پيمبر مىشناسيم ، و ديگرى را كه مىگويد ، امام هستم و معجز او را راست‌گو نشان بدهد ، امامش مىدانيم ، و اگر بگويد ، نيكوكارم ، همچنان او را نيكوكار مىدانيم ؛ و بنابراين نمىبايست ، خداوند برتر از همه ، به دست هرنيكوكارى اگرچه نگويد ، نيكوكار هستم ، معجزى آشكار كند ؛ زيرا معجز ، راست‌گو را از كسى كه چيزى بگويد ، و راست‌گو نباشد ، جدا مىكند ؛ پس اگر كسى نگويد نيكوكار هستم ، نبايد گفت ، او نيكوكار نيست .\r\nپس اگر بگويند : بنابراين مىبايست بپذيريد ، كه خداوند بايد به دست هر امامى معجز آشكار كند ؛ زيرا همه‌شان مىگويند امام هستيم .\r\nخواهيم گفت : چيزى كه از روش گروه اماميه شناخته شده ، اين است كه هيچ - يك آنان نبوده است ، كه معجزى به دستش ، آشكار نشده باشد ، چه پيش از آن باشد ، كه بگويد امام هستم يا پس از آن باشد . و اگر هم بپذيريم ، پاره‌اى از امامان به\r\n\r\n","description":"","footnote":"","page_name":" 699 ","page_number":825},
  {"content":"\r\n\r\nدستشان معجزى آشكار نشده است ، از اين بيرون نيست ، كه چيز ديگرى ، به جاى معجز مىايستد ، و آن آشكار گفتن امام پيش از او ، دربارهء امام بودن او است ؛ و همين از پديد آوردن معجز بىنياز مىكند ؛ آنچنان كه اگر پيمبر پيشين ، كسى پس از خود را آشكار بگويد پيمبر است ، به جاى معجز او است . و كسى كه آشكار گواهى دادن پيمبرى براى پيمبر ديگر را نمىپذيرد ، به سخنش نبايد نگريست ؛ زيرا آشكار گواهى دادن يكى از پيمبران براى ديگرى ، به جاى معجز او است ، و با اين همه هيچ دليلى نيست ، كه بگوئيم ، بايد معجزى به دستش آشكار گردد .\r\nو هرگاه بگويند : يكى از پيمبران ، براى پيمبرى ديگرى ، آشكار گواهى داد ، بر معجزى كه به دست پيمبر نخستين آشكار مىگردد ، تكيه مىشود ، پس هيچ پيمبرى نيست كه معجز نداشته باشد .\r\nما مىگوئيم : آشكار گفتن پيمبر ، دربارهء امام بودن ديگرى يا آشكار گفتن يك امام دربارهء امام بودن ديگرى ، پس از خودش ، بر معجز پيمبر يا امام نخستين تكيه دارد ، و هيچ امامى هم درست برابر با آنچه گفتند گام در جاى گام ، بدون معجز نيست .\r\nبالاتر از آن ، معجز كسى كه پيش از ديگرى است ، راست‌گفتارى خود او را مىرساند ؛ زيرا بىدرنگ پس از آن كه گفت پيمبر يا امام هستم ، از او سر زده است ؛ و آن معجز به گفتار خود او وابستگى پيدا مىكند ، و به گفتار نفر دوم ، وابستگى نمىيابد ؛ و هردو با هم آن را معجز خود نمىدانند ؛ پس چگونه مىشود ، معجز نفر نخست ، راست‌گفتارى دومى را هم برساند ؛ و چنانچه به همين يكى بس كنند ، ما هم برابر و مانند همان را مىگوئيم .\r\nپس اگر بگويند : روا دانستن اين كه بدست كسانى جز پيمبران معجزى آشكار گردد ، بدان مىكشد ، كه مردم از نگريستن در معجز پيمبران برمند ؛ زيرا هنگامى بايد در معجزه‌هاى پيمبران نگريست ، كه از دست نيامدن دانائى به نيكى - هائىكه از سوى آنان بدست مىآيد ، بترسند ؛ و هرگاه روا بدانيم بدست كسانى كه دانائى به نيكىهاى ما با آنان نيست ، معجزى آشكار شود ، از ننگريستن در\r\n\r\n","description":"","footnote":"","page_name":" 700 ","page_number":826},
  {"content":"\r\n\r\nمعجزشان ترسى پديد نمىآيد .\r\nخواهيم گفت : هنگامى كه روا بدانيم كسىكه معجز به دستش آشكار مىشود ، امام يا شخص نيكوكارى باشد ، همان ترس از ميان نمىرود ؛ آنچنان كه اگر روا بدانيم به دست كسى كه خردش تباه گرديده ، و دروغ مىگويد ، معجزى پديد آيد ، پيش از آن كه در آن بنگريم ، مىشود بگوئيم ، بايد در آن نگريست .\r\nبالاتر از آن ، كسى كه مىگويد ، پيمبر هستم ، از اين بيرون نيست كه يا راست مىگويد ، و يا دروغ‌گو مىباشد ، پس اگر راست‌گو باشد ، بايد در معجزش نگريست ، و او هم بايد معجزش را پديد آورد ؛ و چنانچه دروغ‌گو باشد ، روا نيست معجزش را آشكار كند ؛ پس به هرگونه باشد ، بايد در آن معجز نگريست ، و كسى كه مىگويد پيمبر هستم و معجز آشكار مىكند روا نيست راست‌گو باشد و پيمبر نباشد ، بلكه امام يا يكى از نيكوكاران باشد .\r\nاما كسى كه مىگويد ، امام هستم ، براى ما در آگاه شدن به امام بودنش نيكىهائى براى دينمان هست ، و اگر او را نشناسيم بسا باشد ، كار بدان بكشد ، كه بسيارى از دانستنىهاى شرعى را كه جز او كسى نمىداند ، بدان آگاه نگرديم .\r\nپس در اين كه بايد ، در معجزش نگريست ، به مانند پيمبر خواهد بود .\r\nاما كسى كه مىگويد : نيكوكار هستم و جز نيكى ، كارى از من سر نمىزند ، او هم ، يا راست‌گو مىباشد ، و يا دروغ‌پرداز است ؛ اگر راست‌گو باشد ، و يا دروغ‌پرداز است ؛ اگر راست‌گو باشد ، نمىشود پيمبر ، و يا امام باشد ؛ پس چنين نيست كه بايد در معجزش بنگريم ؛ و ما به خواست خودمان مىتوانيم ، در آن بنگريم يا ننگريم ؛ پس رميدن از نگريستن در معجز پيمبران ، به هرگونه باشد ، حاصل نمىشود .\r\nپس اگر بگويند : بنابراين بايد ، بپذيريد ، كه آشكار شدن معجز به دست كافران و گنه‌كاران و فال‌گويان هم ، اگر در آنچه مىگويند راست‌گو باشند ، روا مىباشد .\r\nخواهيم گفت : اين را روا نمىداريم ؛ زيرا پيش ما معجز ، بالاتر از اين كه\r\n\r\n","description":"","footnote":"","page_name":" 701 ","page_number":827},
  {"content":"\r\n\r\nراست‌گو بودن كسى را مىرساند ، بزرگ شمردن و بلندپايه بودن كسى را كه معجز به دستش آشكار مىشود ، نيز مىرساند . و پيش بيشتر گروه اماميه ، نگهدارى شده بودن « 1 » او را از گناه نيز مىرساند و بنابراين ، بايد به دست كافران و گنه‌كاران معجز آشكار نشود . و كسى كه نگهدارى شده بودن از گنه‌كارى را شرط نمىداند ، كسى كه چون مسلمانى را در دل باور داشته ، سزاوار بزرگ شمردن است ، روا مىشمارد ، به دست او هم معجز آشكار گردد ؛ هرچند براى كارهائى كه با اندام‌هاى بيرونى از او سر مىزند ، گنه‌كار باشد ، و اين پس از آن است كه در گنه‌كارى بىپروا و رسوا ، و سبك مايه ، و پست‌پايه نباشد ؛ زيرا معجز ، بلندپايگى و بزرگ‌منشى كسى را مىرساند ، و كسى كه در گنه‌كارى بىپروا باشد ، هرچند آنچه را مىگويد ، باور داشته باشد ، بلندپايگى و بزرگ‌منشى در او وجود ندارد .\r\nو پيمبر پيش از آغاز پيمبرى ، و پس از آن ، از انجام دادن هركار بدى ، چه كوچك يا بزرگ باشد ، چه آهنگ انجام دادنش را داشته ، يا به فراموشى آن را انجام داده باشد ، بايد هميشه از آن نگهدارى شده باشد « 2 » .\r\nجز گروه معتزله ، كه مىگويند ، اگر پيمبر ، سبك شمرده نشود ، رواست گناهان كوچك از او سر بزند .\r\nو جز فرومايگان ، از پيروان حديث ، و ياران ما ، كه ميان زمان پيمبرى و پيش از آن جدائى گذاشته‌اند .\r\nو مگر كسانىكه همهء گناهان بزرگ جز دروغ گفتن در آنچه از سوى خداوند مىرساند ، ديگرها را روا مىدارند .\r\nآنچه ما گفتيم كه از همهء گناهان به هرگونه باشد ، بايد نگه‌دارى شده باشد ، به اين دليل است ، كه كار بد ، از اين بيرون نيست كه يا دروغ گفتن است ، و يا جز آن است ، و دروغ گفتن از اين بيرون نيست كه يا در چيزهائى است ، كه از سوى\r\n\r\n\r\n","description":"","footnote":"\r\n( 1 ) عصمت انبيا و عصمت امام .\r\n( 2 ) شرط عصمت در انبيا .\r\n","page_name":" 702 ","page_number":828},
  {"content":"\r\n\r\nخداوند برتر از همه مىرساند ، و يا در چيزهائى است كه از او نمىرساند .\r\nاما دروغ گفتن در چيزهائى كه از سوى خداوند ، به مردم مىرساند ، بر او روا نمىباشد ؛ زيرا آن نشان كه معجز است ، از پيام دروغ رساندن جلوگيرى مىكند ؛ زيرا او مىگويد ، پيام از خداوند مىآورم ؛ و خداوند با آن نشان كه معجز است گفتارش را استوار مىكند ؛ پس به مانند اين است كه خداوند ، به او بگويد ، تو راست‌گو هستى ، و اگر او راست نگويد ، گفتن اين سخن از خداوند ، بد است ؛ زيرا راست‌گو نماياندن كسى كه دروغ به خدا مىبندد ، بد است ؛ و براى خداوند برتر از همه چيز ، روا نمىباشد .\r\nو از دروغ گفتن در سخنانى كه از سوى خداوند ، نباشد ، و از همهء كارهاى بد ، آنان را دور مىدانيم ؛ زيرا روا دانستن سر زدن هرگونه گناهى از آنان ، مردم را از پذيرفتن سخنشان مىرماند . و روا نيست ، خداوند برتر از همه چيز پيمبرى برانگيزاند ، و ما را وادارد ، از او پيروى كنيم ، و او داراى صفتى باشد ، كه مردم از او برمند .\r\nو براى همين است كه ، خداوند برتر از همه چيز ، پيمبران را از خوى پست و بيمارىهاى رماننده ، و از تندخوئى و درشتى كردن ، دور داشته است ؛ زيرا همهء اينها در گذران پيوسته و هميشگى كارها ، رماننده مىباشند .\r\nاز رماننده بودن اينها ، نمىخواهيم بگوئيم ، هيچ‌كس ، سخن آنان را نمىپذيرد ؛ پس كسى نمىتواند بگويد آنان كه ، روا مىدارند ، از پيمبر گناه سر بزند ، خودشان سخن پيمبران را مىپذيرند ؛ و اين سخن از آن‌رو گفتنى نيست ، كه ما از رميدن مردم ، از آنان اين را مىخواهيم ، كه با سر زدن گناه ، نزديك مىشود ، سخنانشان را نپذيرند ؛ اما چنين نيست ، كه هرچيزى كسى را از كارى روگردان كند ، آن كار از او سر نزند ؛ آنچنان كه هركارى كسى را به انجام‌دادن كار ديگر بخواند ، چنين نيست كه آن كار ، بايد از او سر بزند ؛ آيا نمىبينى گشاده‌روئى كردن پيش مهمان ، او را به آمدن براى خوردن غذا مىخواند ؛ و بسا باشد نيايد . و چين بر ابرو ، فكندن ، در روى مهمان ، از آمدن روگردانش مىكند ؛ و بسا باشد ، با ترش\r\n\r\n","description":"","footnote":"","page_name":" 703 ","page_number":829},
  {"content":"\r\n\r\nروئى كردن در رويش باز هم بيايد . و گشاده‌روئى كردن و رو درهم كشيدن از اين كه خواننده ، و روگردان‌كننده باشند ، بيرون نمىروند ؛ پس آنچه ما گفتيم نيز به همين - گونه است .\r\nگاهى مردم از پندگوئى كسى كه روگردان از خوشىها و پرستش‌گزار است ، پند نمىپذيرند ؛ و سخن ديگرى را كه بىپروا از بديها ، و سبك خرد است ، مىپذيرند ، و با پند نپذيرفتن سخن نخستين ، پرستش‌گزارى و روگردانى از خوشيها ، از اين كه خواننده به پذيرفتن سخن پندگو باشند ، بيرون نمىروند ، و سبك خردى و بىپروائى از روگردان‌كننده بودن ، در نمىآيند .\r\nو دليل رماننده بودن گناه ، كه ما بر آن تكيه كرديم ، سر زدن همهء كارهاى بد را ، چه در زمان پيمبرى ، يا پيش از آن ، و چه گناهان بزرگ يا كوچك باشند ، همه را از ميان مىبرد ؛ زيرا مردم به كسى كه هرگز نديده باشند ، كار بد كوچك يا بزرگى از او سر زند بيشتر آرامش خاطر دارند ، و به او زودتر گرايش مىيابند ، از آن كه جز اين گونه باشد . پس به اين دليل ، بايد هيچ گاه ، هيچ‌يك از اين گناهان از پيمبران سر نزند .\r\nپس اگر بگويند : گناهان كوچك ، هيچ اثرى در سزاوار سرزنش شدن و شكنجه ديدن ، ندارند ؛ و چيزى كه از آنها پديد مىآيد ، كم كردن پاداش است ؛ و اگر چنين باشد كه بايد پيمبران از كارى كه پاداش را كم مىكند ، دور باشند ، از كارهائى هم كه انجام دادنش بهتر از ندادن است ، بايد ، روا نباشد ، فروگذارى كنند .\r\nخواهيم گفت : چنين نيست ؛ زيرا گناهان كوچك ، هرچند ، ويژه به كم كردن پاداش‌اند ؛ اما كارهاى بدى هستند ، و گناه مىباشند ، و از كارهائى هستند ، كه اگر با خوبىهاى ديگرى برابر با آنها جدا باشند ، براى انجام دادن آنها سزاوار سرزنش شدن و شكنجه ديدن مىگردند ؛ اما انجام ندادن كارهائى كه سرزدنشان بهتر از سر نزدن است اين گونه نيست ؛ زيرا هيچ گاه ، اثرى در سزاوار سرزنش شدن و شكنجه ديدن ندارند . پس جدائى ميان آن دو آشكار گرديد .\r\nبالاتر از اين ، بنابر روا بودن سر زدن گناهان كوچك از پيمبران ، مىبايست ،\r\n\r\n","description":"","footnote":"","page_name":" 704 ","page_number":830},
  {"content":"\r\n\r\nانجام دادن گناهان بزرگ هم ، پيش از آن كه پيمبر شوند ، بر ايشان روا باشد ؛ زيرا چون از انجام دادن آن گناهان بازگشت كرده‌اند ، و شكنجه ديدن و سرزنش شدنشان از ميان رفته است ، و بردن بار سنگين پيمبرى را پذيرفته‌اند ، پس انجام دادن آن گناهان ، نيز كه پيش انجام گرديده است ، پس از پيمبر شدن ، بيش از اين اثرى ندارد كه پاداش كارهاى خوب را كمتر مىكند ؛ و جز آنچه ما گفتيم كه هرچند شكنجهء آنها از ميان رفته باشد ، اينها كارهاى بد و گناه مىباشند ، هيچ پاسخى از اين پرسش ، ندارند . و هرگاه بازگشت سخن در گناهان بزرگ به رميده شدن مردم از آنان باشد ، همين سخن در گناهان كوچك نيز به پا مىايستد .\r\nبالاتر از آن ، اين كه مىگويند ، اثر گناهان كوچك ، كم كردن پاداش است ، و آن را به كوتاهى كردن ، در كارى كه انجام دادنش بهتر از ندادن است ، مانند مىكنند ، سخن نادرستى است ؛ زيرا كوتاهى كردن در كارى كه انجام دادنش ، بهتر از انجام ندادن است ، و بس ، پاداش وجوديافتهء پابرجائى را ، از ميان نمىبرد . و گناهان كوچك پاداشى را كه هست شده ، و پابرجا مىباشد ، از ميان مىبرد . و ميان كسى كه به پايهء بالائى رسيده و از آن پايين مىآيد ، با كسى كه هرگز بدان نرسيده ، جدائى مىباشد ؛ آيا نمىبينى هريك از مردم ، جانشينى بزرگى را ، به دست گرفته بوده است و سپس از آن بر كنارش كرده باشند ، ميان مردم ، به مانند آن كس نيست كه هرگز بدان نرسيده است ، و مردم از آن يك مىرمند ، اما از اين يك نمىرمند .\r\nاما دليلى كه از آن دانسته مىشود ، چيزى را كه پيمبر ، براى به مردم رساندنش برانگيخته شده است ، روا نيست آن را از مردم پوشيده بدارد ، اين است كه پوشيده داشتن آن ، به درهم شكستن چيزى مىكشاند ، كه براى انجام دادنش ، فرستاده شده است ؛ زيرا آنچه از فرستادنش ، در نظر گرفته شده ، رسيدن مردم به آن چيزى است ، كه بر او بار شده و او به رساندنش به كسانى كه براى آنان نيك است ، فرمان داده شده است ، تا كه نارسائىها را از كارشان بردارد ؛ و هرگاه دانسته شده باشد كه او آن پيام را نخواهد رسانيد ، آنچه از فرستادنش در نظر گرفته شده است ، در هم خواهد شكست ، و نارسائىهائى را كه در شناختن كارهاى سودمند به انجام دادن\r\n\r\n","description":"","footnote":"","page_name":" 705 ","page_number":831},
  {"content":"\r\n\r\nتكليف براى مردم هست ، او از ميان نخواهد برد ؛ و اين به مانند تكليف كردن پيمبر به كارهاى ديگر كه دانسته شده باشد آن‌را انجام نمىدهد ، نيست ؛ زيرا آنچه از فرمان دادنش به كارهاى ديگر خواسته شده است ، دست‌رس گذاشتن كارهاى سودمند به انجام دادن تكاليف اصلى خود او است ، كه اگر آن را انجام ندهد از سوى خودش آن زيان را به خود رسانده است .\r\nاما آنچه از تكليف شدن او به پيمبرى ، خواسته شده است ، سودى است كه بايد ، به كسان ديگرى جز خود او برسد ؛ و چنانچه سودى از آن هم به خود پيمبر بازگشت كند ، پيرو سودى است كه ديگران از پيمبرى او مىبرند ؛ و روا نيست او آن سود را به مردم نرساند ، و با اين كه سود رساندن پيام ، براى ديگران است ، روا نيست او پيام را نرساند ؛ زيرا نرساندن پيام ، به از ميان بردن نارسائىهائى كه آنان براى انجام دادن تكليف دارند ، زيان مىرساند .\r\nاما پوشيده‌كارى كسانى كه در اين‌باره با ما ناسازگارى دارند ، و به آياتى از قرآن تكيه مىكنند ، همهء آن پوشيده‌كارىها ، در كتاب تنزيه تا پايان روشن گرديده است ، و در اين جا نمىتوان آن سخنان را آورد .\r\n\r\n","description":"","footnote":"","page_name":" 706 ","page_number":832},
  {"content":"\r\n\r\n\r\n2 گفتار دراز ميان رفتن دين پيشين با رسيدن دين پسين است ( النسخ )\r\nفصل ناسازگارى ما در اين‌باره كه پيش همه كس آشكار است ، با يهوديان است ، و آنان سه گروه مىباشند :\r\nگروه اول : از ايشان مىگويند ، از ميان رفتن دين ، به حكم عقل روا نمىباشد .\r\nگروه دوم : مىگويند ، خرد از آن جلوگيرى نمىكند ، اما آنچه از شرع رسيده از آن جلوگيرى مىكند ؛ زيرا موسى - بر او درود بادا - مىگويد دين من هميشگى است ، و از ميان رفتنى نيست .\r\nگروه سوم : از ميان رفتن دين را به حكم عقل و شرع ، هردو روا مىدانند ؛ اما از درست بودن پيمبرى ، پيمبر ما مسلمانان - بر او و خاندانش درود بادا - جلوگيرى مىكنند . و ما پس از آن كه معنى راستين كلمه « نسخ » را آشكار كنيم ، و آنچه مفهوم آن‌را شناسا كند ، بياوريم ، دربارهء درست بودنش سخن خواهيم گفت .\r\nبدان : اندازهء شناساندن خود ( نسخ ) اين است ، كه بگوئيم : هر نشانى از پيمبرى آشكار گردد ، و برساند كه نمونه و مانند كارهائى كه برابر با گفتار آشكار پيمبر نخست ، به آن فرمان داده شده است و آن فرمان‌ها پاى برجا شده است ، ازين پس نيست مىگردد ، و نيست شدنش بر اين روى است كه اگر اين نشان كنونى ، آشكار نمىشد ، آن فرمان‌ها با اين كه ديرى پاييده بوده است ، ازين پس نيز پاى برجا مىماند .\r\n\r\n","description":"","footnote":"","page_name":" 707 ","page_number":833},
  {"content":"\r\n\r\nو اين كه گفتيم نمونهء كارهائى كه به آن فرمان داده شده است ، و نگفتيم همان خودش ؛ براى اين است ، كه اگر از رفتار كردن به خود آن كارى كه به آن فرمان داده شده است ، باز دارند ، كار بدى است ؛ و بدى آن براى اين است ، كه يا فرمان دادن به يك كار و بازداشتن از همان كار ، در يك زمان است ، ( بداء ) و يا روى ديگرى از بدى در آن موجود است « 1 » .\r\nو از ميان رفتن فرمان‌هاى پيمبر نخست را ، از اين رو ويژگى به اين داديم ، كه اگر فرمان‌هاى تازه نمىرسيد ، همان فرمان‌هاى نخست ، پاى برجا مىماند ؛ زيرا اگر ناتوان شدن فرمان برنده ، يا نبودن افزار كار ، يا چيزهاى ديگرى به مانند آن ، ازين پس آن فرمانها را نيست گرداند ، فرمان‌هاى تازه را نسخ‌كننده نمىگويند . و چنانچه به اين روى ويژگى داشته باشد ، كه چون فرمان‌هاى كنونى رسيده است ، ازين پس فرمان‌هاى پيشين از ميان مىرود ، اين فرمان‌ها را نسخ‌كننده مىگويند .\r\nو اين كه شرط كرديم ، بايد فرمان‌هاى پيشين ديرى پاييده باشد ، براى اين است ، كه هر فرمانى با لفظى همراه باشد ، كه پايان آن فرمان و نيست شدنش را در آن پايان ، برساند ، آن را نسخ‌كننده نمىگويند ؛ آيا نمىبينى اگر كسى بگويد : شنبه را تا فلان زمان نگهداريد ، از كار افتادن اين فرمان در آن پايان نسخ كردن نيست ، و چنانچه فرمان خود را از آوردن پايان رها گذارد ، و پس از ديگرى سخنى بگويد ، كه از كار افتادن آن فرمان را برساند ، آن را نسخ كردن مىگويند ؛ زيرا چنانچه گفتيم ، فرمان نخست ديرى پاييده بوده است .\r\nاما آنچه مىرساند ، كه از ميان بردن فرمان‌هاى پيشين با فرستادن فرمان‌هاى پسين روا مىباشد ، اين است : چيزى كه رفتار كردن به فرمان‌هاى پيمبران را كه نيكى رساندن به ما است خوب مىگرداند ، برانگيخته شدن پيمبران نيز ، براى همان\r\n\r\n\r\n","description":"","footnote":"\r\n( 1 ) يعنى اگر در يك زمان به يك نفر فرمان بدهد كه آن كار را هم بكند و هم از آن دست باز دارد ، كار بدى است و يا از روى پشيمانى و نادانى چنين كارى مىكند و آن هم بد است .\r\n","page_name":" 708 ","page_number":834},
  {"content":"\r\n\r\nخوب مىشود ؛ زيرا هركارى را خداوند برتر از همه بداند ، خرد ما به آن فرمان مىدهد ، و نيكى ما را در آن مىداند ، رواست ، نيك بودنش ، دگرگون شود ، پس آن كار در يك زمان برايمان نيك باشد ، و در زمان ديگر تباهىرساننده باشد ؛ پس هرگاه خداوند برتر از همه ، بداند آن كار از نيك بودن بيرون رفته و بد شده است ، ناگزير بايد ، ما را از آن بياگاهاند ، و گرنه درد نادانى ما را در كارهائى كه بايد انجام بدهيم ، درمان نكرده است « 1 » .\r\nپس چه جدائى ميان آن است ، كه خداوند برتر از همه چيز ، بداند خوبى و بدى كارها دگرگون شده است ، و ما را به آن آگاه گرداند ، يا پايان خوب بودن آن را به خود فرمان پيوسته گرداند ؛ مانند اين كه بگويد ، تا چنين زمانى اين گونه پرستش را انجام بدهيد و سپس از آن دست باز داريد ؛ و يا بگويد ، اين پرستش را انجام بدهيد ، و از آوردن پايان ، فرمان را رها گذارد ، و پس از گذشتن ديرى بگويد از آن كار دست باز داريد ، و آيا روا داشتن يكى از اين دو ، به جز همان روا دانستن ديگرى است .\r\nاما كسى كه از نابود شدن فرمان‌هائى با رسيدن فرمان‌هاى ديگر براى اين جلوگيرى مىكند ، كه او مىپندارد « 2 » ، به آغاز كردن فرمان انجام دادن كارى ، و دست بازداشتن از همان يك كار مىكشد . پس راه سخن گفتن با او اين است كه برايش روشن شود ، از ميان رفتن فرمان‌هائى با رسيدن فرمان‌هاى ديگر ، فرمان به انجام\r\n\r\n\r\n","description":"","footnote":"\r\n( 1 ) شايد بتوان گفت دوران موسى عليه السلام مناسب با ستيز و مبارزه با قدرتهاى مخالف و منحصر به فرد بزرگ فرعونى بود ، و فرمان اتحاد براى ستيز و گريز و مبارزه آورده شده بود ؛ در دوران عيسى عليه السلام كه قدرتها پراكنده و كوچك شده بود به او فرمان مسالمت و سازندگيهاى روحى و معنوى داده شده بود ، و در زمان پيدايش اسلام كه باز قدرتهاى بزرگ اما غير منحصر به فرد ، و بسيار پديد آمده بود ، فرمائى كه هم مبارزه و جنگ و ستيز و هم سازش و مسالمت و سازندگى در آن بود همه با هم پديد آمدند .\r\n( 2 ) بداء : هو الامر بالفعل الواحد بعد النهى عنه او النهى عنه بعد الامر به مع اتحاد الوقت و الوجه و الامر و المأمور ( فرهنگ اصطلاحات كلامى ص 154 . )\r\n","page_name":" 709 ","page_number":835},
  {"content":"\r\n\r\nدادن و دست بازداشتن از يك كار نيست ؛ زيرا در بداء چهار شرط گرد آمده است :\r\nاول : بايد كارى كه به آن فرمان داده مىشود ، درست همان كارى باشد ، كه از آن بازداشت مىشود .\r\nدوم : هر دو براى به دست آوردن يك چيز باشد .\r\nسوم : انجام دادن و دست بازداشتن از آن كار ، در يك زمان باشد .\r\nچهارم : فرمان انجام دادن و دست بازداشتن از آن كار ، براى يك نفر باشد .\r\nو هرگاه همه اين شرطها گرد آيند ، فرمان به انجام دادن و دست بازداشتن از يك كار آغاز شده است ( بداء ) ، اما از ميان رفتن فرمان‌هائى با رسيدن فرمان‌هاى ديگر ، به جز اين است ؛ زيرا كارى كه به آن فرمان داده مىشود ، به جز كارى است ، كه از انجام دادنش باز مىدارند ؛ براى اين كه پايدار بودن و نگهدارى كردن روز شنبه ، در دوران موسى - بر او درود بادا - به جز فرمان‌هائى است كه در زمان پيمبر ما - بر او و خاندانش درود بادا - بازداشتن از نگهدارى شنبه را فرا مىگيرد ؛ و چون دو كار به جز يكديگرند ، پس شرطهائى كه بايد در ( بداء ) باشد ، درست نشده است ، و هرگاه هنگام انجام دادن و دست بازداشتن از يك كار به جز يكديگر باشند ، به همين گونه است .\r\nو كسى كه بر اين روش تكيه مىكند ، مىبايست بپذيرد ، كه خداوند برتر از همه چيز ، كسى را كه زنده مىگرداند ، نخواهد ميراند ؛ و آن كس را كه نيازمند مىكند ، بىنياز نخواهد گردانيد . و آن كس را كه بيمار مىكند ، تندرست نخواهد نمود ؛ و چون همهء اينها و مانندهايش ، روا مىباشد و هيچ يك اينها نمىرساند كه يك كار را هم بخواهد انجام يابد ، و هم نخواهد ، ( بداء ) پس از ميان بردن يك فرمان با فرستادن فرمان ديگر ( نسخ ) به همين گونه است .\r\nو بنا به روش آنان مىبايست ، فرمان‌هاى پيمبران با يكديگر ناهمسان نباشند و ما مىدانيم ، همه با هم ناهمسانند ، و اين ناهمسانى ، فرمان دادن به يك كار و بازداشتن از آن نيست ( بداء ) .\r\n\r\n","description":"","footnote":"","page_name":" 710 ","page_number":836},
  {"content":"\r\n\r\nزيرا در فرمان‌هائى كه آدم ( ع ) آورد ، جفت شدن برادر با خواهر ، روا بود .\r\nو در فرمان‌هائى كه ابراهيم ( ع ) آورده بود ، پس انداختن ختنه كردن ، تا زمان بزرگى روا بود . و در فرمان‌هائى كه اسرائيل آورده بود ، جفت گرفتن دو خواهر با هم ، روا بود ؛ و همهء اينها با فرمان‌هائى كه موسى - بر او درود بادا - آورده بود ، ناهمسان بودند .\r\nاما اين كه مىگويند : با روا داشتن از ميان رفتن يك فرمان ، با فرستادن فرمان ديگر ، مىبايست ، يك كار هم خوب و هم بد باشد ، اين سخن نيز نادرست است ؛ زيرا با از ميان رفتن يك فرمان و فرستادن فرمان ديگر ، چنين فراهم مىآيد كه مانند كار خوبى بد گردد . و شدنى است ، دو كار مانند هم باشند ، با اين كه يكى از آن دو خوب و ديگرى بد باشد . و اين گونه كارها بىشمار هستند .\r\nاما كسى كه از ميان رفتن فرمانهائى را با فرستادن فرمانهاى ديگر ( نسخ ) به حكم عقل ، روا مىداند و مىگويد ، آنچه از موسى رسيده است از آن جلوگيرى مىكند و بر اين تكيه دارد ، كه از موسى - بر او درود بادا - آورده‌اند كه او شرع خودش را هميشگى گردانيد ، و گفت فرمانهائى كه از خداوند آورده‌ام ، تا گردش شب‌وروز پابرجاى ، باشد ، شرع من از ميان نمىرود ؛ نخستين سخنى كه به او گفته مىشود ، اين است ، كه چه چيز درستى اين آگهى دادن از او را كه شما مىگوئيد از اوست ، مىرساند ؟ زيرا اين سخن را اگر گروه بسيارى از او شنيده باشند ، و گروههاى پىدرپى از آنان شنيده باشند ، تا به ما رسيده باشد ، جائى كه بدانيم اين سخن از او است ، مىبايست ، بيشتر مردم ، آشكار بدانند ، اين سخن از اوست ، و يا در آن شك نكنند ، و مىبايست ، ما هم به همين گونه با آنان در باور كردنش انباز باشيم و در آن شك نكنيم ؛ زيرا ما در شنيدن اين گونه آگهىها با آنان انبازيم ، و با آنان آمدوشد داريم ، و هرچيزى دانش آشكار پديد آورد ، و ما هم با آنان در شنيدنش انباز باشيم ، در اين كه دانش آشكار پديد مىآورد ، به آنان ويژگى نخواهد داشت .\r\nپس اگر بگويند : ما از دليل دانسته‌ايم ، گروههاى بسيار پىدرپى آن را از\r\n\r\n","description":"","footnote":"","page_name":" 711 ","page_number":837},
  {"content":"\r\n\r\nيكديگر شنيده‌اند ، آنچنان كه معجزه‌هاى پيمبر خودتان ، و سخنانى آشكار كه از امامانتان رسيده است ، بر دليل تكيه مىكنيد كه مىگوئيد گروهها پىدرپى آنها را از يكديگر شنيده‌اند .\r\nخواهيم گفت : اگر با دليل دانسته باشيم ، اين سخن از گروههاى پىدرپى شنيده شده است ، بايد بدانيم شرطهائى كه براى پىدرپى شنيده شدن آن بايد باشد ، در همهء گروههائى كه ميان ما و موسى - بر او درود بادا - بوده‌اند ، وجود داشته است .\r\nزيرا اگرچه يهوديان ، در اين زمان بسيارند ، اما رواست ريشه‌هاى آنان كم باشند ، و شايد كسانى در ميان باشند ، كه به گفتارشان تكيه نتوان كرد ؛ پس از كجا مىتوانيد بگوئيد آن چگونگىهائى كه بايد ، در گروههاى پىدرپى موجود باشد ، در همهء اين گروههاى پىدرپى وجود داشته است .\r\nبالاتر از آن ، بسا گفته شده باشد ، در زمان بخت نصر گروههائى كه يكى از ديگرى پىدرپى اين سخن را از موسى ، آورده بودند ، ريشه‌كن شدند ؛ زيرا او يهوديان را كشت ، و آنان را از بن بركند ، و جز اندكى از آنان كه بهانه‌جوئى از آگهى دادنشان بريده نمىشود ، در جاى نماندند . و گمان مىبرم پىدرپى بودن اين آگهى ، به گونه‌اى دانسته نشده باشد ، كه گمان‌پذير نباشد . پس رواست ، در آن گمان برده شود ؛ و هرچه روا باشد در آن گمان بيايد ، از باور كردن اين كه جز آن نباشد ، جلوگيرى خواهد كرد .\r\nپس اگر بگويند : ما گذشتهء يهوديان را به همان چيزى ثابت مىكنيم كه مسلمانان گذشتهء خودشان را بدان ثابت مىكنند ؛\r\nخواهيم گفت : گذشتگان مسلمانان در آنچه آوردند ، اگر سست يا بريده شده بود ، برابر با آنچه كارها هميشه بر آن مىگذرد ، مىبايست ما آن را بشناسيم ، و زمان بريده شدنش را يا زمان سست شدنش را با اين كه به زمان ما نزديك بوده است ، بايد بدانيم ؛ زيرا مانند چنين چيزهائى كه به زمان ما نزديك بوده‌اند ، روا نيست پوشيده گردد و هرچند اگر زمانش دراز مىبود ، روا مىگرديد پوشيده شوند . و مىشود آنچه را يهود ، مىآورند ، سست شده باشد ؛ و پس از سست شدن نيرومند\r\n\r\n","description":"","footnote":"","page_name":" 712 ","page_number":838},
  {"content":"\r\n\r\nگرديده باشد ، هرچند مىشود آن زمانها از يكديگر ، جدا شناخته نشده باشند ، و با درازى زمان گذشته نمىتوان بدان پى برد .\r\nبالاتر از آن اگر هم ما اين آگهى را بپذيريم ، مىتوانيم بگوئيم ، از كجا مىدانيد ، اين خبر از نابود شدن فرمانهائى كه موسى آورده بود ، با رسيدن فرمانهاى ديگر ، در همه وقت جلوگيرى كند ؟ و شما نادرست نمىدانيد ، آن پيمبر - بر او درود بادا - با اين گفتار از نابودشدن شريعت خودش ، به سخن كسى كه دليل راست‌گو بودنش پاىبرجا نباشد ، و درستى پيمبر بودنش دانسته نشده باشد جلوگيرى نكرده باشد ؟ و از كجا مىدانيد از گفتن اين كه شنبه را هميشه نگهداريد ، نخواسته باشد بگويد ، تا هنگامى كه پيمبر راست‌گوئى آن را از ميان برندارد ، بر آن پايدار باشيد ؟ و بيشتر لفظهائى كه در خبر است ، در اين آشكار است ، كه از نابود شدن شريعت او با آمدن شريعت ديگر جلوگيرى مىكند ؛ اما بسا باشد ، با در دست داشتن دليل‌هاى برنده ، از چيزى كه لفظ در آن آشكار است ، دست بازدارند . و نشانى درست بودن پيمبرى پيغمبر ما - بر او و خاندانش درود بادا - از اين كه خبر را از آنچه لفظ در آن آشكار است به چيز ديگر نبرند ، جلوگيرى مىكند .\r\nو نمىتوانند بگويند : با هر دليلى شما دانسته‌ايد ، فرمانهائى كه پيمبرتان آورده است از ميان نخواهد رفت ، با همان دليل دانسته مىشود ، فرمانهائى كه موسى - بر او درود بادا - آورده است ، از ميان نخواهد رفت .\r\nاين سخن از آن‌رو گفتنى نيست ، كه هميشگى بودن آنچه را پيمبر ما آورده است ، آشكار مىدانيم ، و هرخردمندى آگهىهائى را كه به ما رسيده است شنيده باشد چه با ما همساز ، يا ناهمساز باشد ، و چه يهودى يا مسلمان ، و يا جز آن باشد همه در اين كه آنچه را گفتيم مىدانند ، انباز با يكديگرند ؛ زيرا همگى مىدانند ، در آنچه از حضرت محمد - بر او و خاندانش درود بادا - رسيده است ، اين هم هست كه فرمانهاى فرستاده شده با او ، از ميان نمىروند . اما در آنچه از موسى - بر او درود بادا - آورده شده است ، چنين چيزى آشكار دانسته نشده است ؛ زيرا نه ما و نه جز ما كه نصرانيها باشند ، اين را آشكار نمىدانند ؛ پس جدائى ميان اين دو جا\r\n\r\n","description":"","footnote":"","page_name":" 713 ","page_number":839},
  {"content":"\r\n\r\nروشن گرديد .\r\nپس اگر بگويند : شما كه در معجز پيمبر خودتان مىنگريد و از آن به درست بودن پيمبرى او ، و نادرست بودن خبرى كه به ما رسيده است ، پى مىبريد ، با اين كه شما در آن خبرى كه به ما رسيده است بنگريد چه جدائى وجود دارد ؟ پس هرگاه شما هم از درستى خبر ما آگاه شويد نادرستى پيمبرى آن كس را كه مىگوئيد پيمبر است ، باور خواهيد كرد .\r\nپاسخ مىگوئيم : نگريستن در معجز پيمبر ما - بر او و خاندانش درود بادا - بر پايهء چيزهائى كه عقل مىداند ، نهاده شده است ، و به شايد گرفتن و پوشيدگى در آن راه ندارد ؛ زيرا بر پايهء آشكار بودن قرآن و خواستار شدن برابرى كردن ، و چيرگى جستن مردم عرب « 1 » بر آن نهاده شده است ؛ و آنان با قرآن برابرى نكردند ، و چيرگى بر آن نجستند ، و همه‌اش را سخنانى آشكار دانستند ، و آگاه شدن به اين كه هرچيزى ، بر اين گونه باشد ، معجز است ، و پيمبرى او را مىرساند ، نيز از راه نگريستن با عقل دانسته مىشود . و چيزى را كه عقل بنگرد ، به شايد گرفتن ، در آن راه ندارد . و هرچه را عقل بداند ، از گونهء سخن گفتن نيست ، كه راست بودن و درگذشتن از راستى و گردن نهادن به آنچه از لفظ آشكار است ، يا دست بازداشتن از آن ، راه‌يافتنى در آن باشد .\r\nو اين كه مىگويند ، فرمان‌هائى كه موسى آورده است ، از ميان نمىرود ، بر پايهء درست بودن آن خبر نهاده شده است ، و درستى آن خبر دانسته نمىشود ، مگر پس از آن كه بدانند ، آن خبر را گروه‌هاى در گذشتهء بسيارى از يهود ، در هر زمانى پىدرپى از يكديگر شنيده‌اند . سپس هرگاه ثابت شود كه اين خبر از موسى آورده شده است ، سخنى است كه مىشود معنى راستين آن در نظر گرفته شده باشد ، يا از معنى راستين خود ، به معنى ديگر در گذشته باشد ؛ و شايد افراد ويژه‌اى را ، يا همه افراد چيزى را فرا گرفته باشد ، و شايد شرطهائى در آن به نظر آورده شده باشد ، و\r\n\r\n\r\n","description":"","footnote":"\r\n( 1 ) تحدى : اظهار طلب المعارضه لظهور عجز للمتحدى ( اصطلاحات كلامى ص 156 ) .\r\n","page_name":" 714 ","page_number":840},
  {"content":"\r\n\r\nشايد از آن معنى كه لفظ در آن آشكار است او به معنى ديگرى رو كرده باشد . از اين سخنان دانسته مىشود ، كه نگريستن در معجز پيمبر ما - بر او و خاندانش درود بادا - شايسته‌تر است ؛ زيرا با پى بردن به اين كه پيمبرى او درست است ، نادرستى هرچيزى جز آن باشد ، نيز در آن هست ؛ براى اين كه هرچه را پوشيده باشد ، به چيزى كه آشكار باشد ، مىبرند ، و هرچه در آن پوشيده‌كارى باشد ، به آنچه پوشيده‌كارى در آن نيست برمىگردانند .\r\nاما كسانى كه از ميان رفتن فرمان‌هاى پيمبرى را ، با رسيدن فرمان‌هاى ديگر ، به حكم عقل و شرع ، هردو روا مىدانند ، و در پيمبرى پيمبر ما - بر او و خاندانش درود بادا - ناسازگارى دارند ، راه سخن گفتن با آنان اين است ، كه درستى پيمبرى او را براى چنين كسانى بنمايانيم ، تا سخنشان ، نادرست گردد . و از دو راه مىتوانيم درست بودن پيمبرى او را ثابت كنيم :\r\nاول : از راه دليل آوردن همين قرآنى است ، كه با ما هست .\r\nدوم : دليل آوردن معجزهاى ديگر او است . - درود بر او و خاندانش بادا - و ما ، سخن گفتن از قرآن و چگونگى دليل آوردن آن را پيشتر مىآوريم ؛ آنگاه ، دنبالش ، به دليل آوردن معجزه‌هاى ديگر ، اگر خدا بخواهد ، مىپردازيم .\r\nدليل آوردن قرآن درست نمىشود ، مگر پس از آن كه پنج چيز را روشن كنيم :\r\nاول : بگوئيم قرآن در مكه آشكار شده است ، و پيمبر گفته است ، من پيكى هستم كه به سوى مردم برانگيخته شده‌ام .\r\nدوم : او از مردم عرب خواستار شد ، با اين قرآنى كه در دست او آشكار شده است و مىگويد ، خداوند برتر از همه چيز ، آن را بر او فرود آورده است ، و او را به فروفرستادن قرآن بر او ويژگى داده است ، با هرچه آنان دارند ، و با آن مىتوانند ، با اين قرآن برابرى كنند ، همه را بنمايانند .\r\nسوم : مردم عرب با دراز بودن زمان ، با آن برابرى نكردند .\r\nچهارم : چون برابرى كردن با آن براى آنان انجام‌شدنى نبود ، و از آن ناتوان\r\n\r\n","description":"","footnote":"","page_name":" 715 ","page_number":841},
  {"content":"\r\n\r\nبودند ، با آن برابرى نكردند .\r\nپنجم : انجام‌نشدنى بودن اين برابرى كردن ، روشى را كه هميشه كار بر آن مىگذرد ، براى آشكار بودن اين گفتار ، از هم دريد .\r\nاكنون كه اين سخنان استوار گرديد ، پس يا اين قرآن به خودى خودش ، براى آشكار بودن معنى از آن ، معجز است ، و روش هميشگى كار را از هم مىدرد ، و براى همين با آن برابرى نكردند ؛ و يا براى اين كه خداوند برتر از همه چيز ، آنان را از برابرى كردن با آن روگردان نمود ، و اگر از آن روگردان نمىكرد « 1 » ، با آن برابرى مىكردند معجز است و با هريك از اين دو باشد ، پيمبرى او درست خواهد بود ؛ زيرا خداوند برتر از همه چيز ، دروغ‌گو را به مردم راست‌گو نمىنماياند ، و روش گذران هميشگى كار را ، براى يك ياوه‌گو ، از هم نمىدراند .\r\nاما اين كه او در مكه آشكار شد ، و مردم را به سوى خود خواند ، هيچ پوشيدگى در آن نيست ، بلكه نمايان شدنش در مكه ، آشكار دانسته شده است . و هيچ خردمندى آن را نادرست نمىگويد . و آشكار شدن اين قرآن ، در دست او نيز مانند آشكار دانسته شدن همان است ، و گمان بردن به نادرستى يكى از اين دو ، به مانند گمان بردن در نادرستى ديگرى است .\r\nو كسى نمىتواند بگويد : چگونه ادعا داريد دانستن آن آشكار است ، با اين كه گروه اماميه ادعا دارند ، در قرآنى كه اكنون در دست است ، دگرگونى و كاهشى پيدا شده است ، و گروهى از پيروان حديث نيز همين را مىگويند .\r\nزيرا خواهيم گفت : دانا شدن به پيمبرى او - درود بر او و خاندانش بادا - به دانستن اين كه اين قرآن كه اكنون ميان ما موجود است ، درست همان قرآنى است كه خواستار برابرى كردن با آن شده‌اند ، نيازى ندارد ؛ زيرا با گمان بردن در آن هم از درست بودن پيمبرى او ، آگاه مىشويم . براى اين كه آنچه آشكار است ، و در\r\n\r\n\r\n","description":"","footnote":"\r\n( 1 ) يكى از روشهاى استدلال به معجز بودن قرآن « صرف » است و طرفداران اين روش را « صرفيه » مىگويند .\r\n","page_name":" 716 ","page_number":842},
  {"content":"\r\n\r\nآن هيچ گمان نمىرود ، اين است كه او از مردم عرب ، خواستار شد ، با سخنانى كه گفت ، گفتار پروردگار برتر از همه است ، برابرى كنند ؛ و گفت فرشته‌اى آن را بر او فرود آورده است ، و خداوند او را به اين سخنان ويژگى داده است . و آشكار است ، كه مردم عرب با آن برابرى نكردند .\r\nزيرا برابرى كردن با آن انجام شدنى نبود ؛ و همين سخن براى آگاه شدن از پيمبرى او بس است ، و مىرساند كه او راست‌گو بود ؛ زيرا اين گفتارى كه برابرى كردن با آن براى آنان انجام دادنى نبود ، از اين بيرون نيست كه يا چون روشن بودنش از اندازه بيرون بود ، و روش گذران هميشگى كار را از هم مىدريد ، برابرى كردن با آن انجام‌ناشدنى بود ؛ و يا براى اين كه خداوند برتر از همه آنان را از برابرى كردن با آن روگردان نمود ، با آن برابرى نكردند ، و هردو راه ، مىرسانند كه پيمبرى او - درود بر او بادا - درست بوده است ، چه ما درست رسيدن قرآن را تاكنون ، يارى دهيم ، يا آن را يارى ندهيم .\r\nبالاتر از آن هيچ گفتگوئى در اين نيست ، كه آنچه اكنون با ما هست ، همان قرآنى است ، كه خداوند برتر از همه چيز ، آن را فروفرستاده است ، و گفتگو جز در اين نيست ، كه آيا چيزى بيشتر بر آن هم بوده است ، يا بيش از آن نبوده است ؛ و آگاه شدن از درستى پيمبرى او ، نيازى به اين گفتگو ندارد ؛ زيرا خواستار شدن برابرى كردن مردم ، با قرآن با يك سوره از آن هم فراهم مىگردد ؛ تا چه رسد به همهء آن .\r\nبالاتر از آن سيد مرتضى - خدايش بيامرزاد - در مسألهء طرابلسيه براى نادرست بودن سخن كسى كه در اين‌باره ناسازگارى دارد ، دليل آورده است ، و بر پاره‌اى از آن كه در كتاب ذخيره آورده شده ، چيزى نمىتوان افزود . و نيازى نيست كه آن را در اينجا بياوريم .\r\nاما دليلى كه مىرساند پيمبر - بر او درود بادا - از مردم خواستار شد با قرآن برابرى كنند ، اين است : ما از اين كه مىگوئيم پيمبر - بر او و خاندانش درود بادا - خواستار برابرى كردن با قرآن شد ، چنين در نظر داريم ، كه او گفت خداوند\r\n\r\n","description":"","footnote":"","page_name":" 717 ","page_number":843},
  {"content":"\r\n\r\nبرتر از همه چيز ، من را به اين ويژگى داد كه اين قرآن را بر من فروفرستاد ، و به همين من را از ديگران جدا گردانيد ؛ و گفت جبرئيل - بر او درود بادا - آن را بر من فرود آورد و اين كه او اين سخنان را گفته است ، آشكار دانسته شده است ؛ و كسى نمىتواند از آن پيشگيرى كند ؛ و معنى اين سخنان به پايان رساندن خواستار شدن برابرى كردن مردم با قرآن است ، و به پايان رساندن برانگيختن مردم بر اين است كه اگر بتوانند با قرآن برابرى كنند .\r\nو نيز ما دانستيم كه پيمبر - بر او و خاندانش درود بادا - همهء مردم را به پذيرفتن پيمبرى خود ، و به رفتار كردن به فرمانهايش ، و به رها كردن همه چيز و همه دينهائى كه آن را باور كرده بودند ، آنان را به همهء اينها خواند ؛ و كسى كه چنين پايگاهى براى خود ، ادعا كند ناگزير بايد به نشانه‌هائى آشكار سخن خود را استوار گرداند ، چه با دليلى باشد يا چيزى مانند دليل باشد ؛ زيرا در گذشته‌ها ، هيچ‌كس ادعاى پيمبرى نكرد ، مگر آن كه چيزى را ياد كرد و گفت آن نشان راست گفتن من است ؛ زيرا اگر ادعايش بدون دليل باشد مردم مىشتابند كه او را دروغ‌گو بنمايانند ، و از او چيزى مىخواهند ، كه راست گفتنش را برساند ، و به او خواهند گفت از كجا بدانيم ، تو راست‌گو هستى ؛ و تو نگفتى كارى انجام مىدهم كه نشان راست گفتن من باشد ، يا سخنى مىگويم كه راست‌گو بودنم را استوار گرداند .\r\nو چون مردم هيچ‌يك از اين چيزها را نگفتند ، از اين بر مىآيد كه او با همين قرآن گفتار خودش را پاىبرجا مىكرد ؛ و اگر بدون هيچ دليلى ، سخن گفته بود ، با خرد و زيركى كه مردم داشتند ، سخنش را ، نمىپذيرفتند ، و روش گذران هميشگى كار ، بر اين نبوده است ، كه نمونه‌هائى از چنين مردمى ، بدون هيچ دليلى ، يا چيزى كه دليل مانند باشد ، سخنى را بپذيرند ، و اگر بدون هيچ دليلى و بدون چيزى كه دليل مانند باشد ، او را راست‌گو مىدانستند ، روشى را كه هميشه مردم بر آن كار مىكنند از هم گسيخته بود .\r\nاكنون كه ثابت شد ، ناگزير ، اين كه او گفت ، پيمبر هستم ؛ بايد به دليلى وابستگى داشته باشد ، چيزى نشان‌دادنى نيست مگر آن كه قرآن از همه آشكارتر و\r\n\r\n","description":"","footnote":"","page_name":" 718 ","page_number":844},
  {"content":"\r\n\r\nشايسته‌تر است ، كه آن را نشان راست‌گو بودن خود آورد .\r\nبالاتر از آن هيچ‌يك از معجزه‌هاى پيمبر - بر او درود بادا - جز قرآن نبود ، كه پيش از ادعا كردن پيمبرى سر زده باشد ، و روا نيست كارى كه پس از ادعا كردن پيمبرى سر زده است ، و از آن ديرتر ، پديد آمده دليل بر پيمبرى او باشد ، اما قرآن پيش از ادعاى پيمبرى ، آمده بود .\r\nو نيز آياتى از قرآن ، كه در آن برابرى كردن مردم با آن خواستارى شده بود ، آشكار در اين هستند ، كه قرآن را نشان راست‌گفتارى خود آورده بوده است ؛ مانند اين كه مىفرمايد :  « فَأْتُوا بِعَشْرِ سُوَرٍ مِثْلِهِ مُفْتَرَياتٍ »  . و مانند اين كه مىفرمايد :\r\n « فَأْتُوا بِسُورَةٍ مِنْ مِثْلِهِ »  و در جاى ديگر مىفرمايد :  « بِسُورَةٍ مِثْلِهِ »  و باز مىفرمايد :\r\n « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً »  .\r\nو كسى نمىتواند بگويد : اين آيات كه در آن ، برابرى كردن با قرآن ، خواستارى شده است ، به خود قرآن افزوده شده و بدان پيوسته گرديده است .\r\nزيرا ما در گذشته‌ها آشكار كرديم ، كه همهء اين قرآن ، از سوى خداوند است ، و هيچ چيز از آن آشكار نشده ، مگر آن كه همگى از سوى خداوند بوده است .\r\nبالاتر از آن اگر اين آيات ، پس از خود پيمبر - بر او و خاندانش درود بادا - پديد آمده و بر آن افزوده شده باشد ، بر دشمنان و كسانى كه با زبان او را مىرنجانيدند پوشيده نمىماند . و مىبايست ، مسلمانان يا ديگران هم‌ساز شوند ، و بگويند اين آيه‌ها ، از نو پديد آمده است . و بايد بپذيرند كه گذشتگان مسلمانان از آنها آگاه نبوده‌اند و آنها را نشنيده بودند ، و به مانند اين خواهد بود ، كه امروز معجزه‌اى ، براى پيمبر ادعا كنند ، كه هيچ كس از گذشتگان مسلمانان آن را ادعا نكرده باشند .\r\nو به مانند اين خواهد بود ، كه از همساز شدن بر نو پديد بودن اين ادعا و از همساز شدن بر اين كه گذشتگان مسلمانان اين آيه‌ها را نشناخته بوده‌اند ، باز ايستاده باشند .\r\nو چون چنين هم‌سازى نكرده‌اند ، دانسته مىشود ، كه اين آيه‌ها به مانند آيات ديگر قرآن هستند كه در زمان پيمبر - بر او و خاندانش درود بادا - وجود داشته‌اند .\r\n\r\n","description":"","footnote":"","page_name":" 719 ","page_number":845},
  {"content":"\r\n\r\nو اما گفتار در اين كه كسى با قرآن برابرى نكرده است ؛ بر اين‌گونه است كه اگر با آن برابرى شده بود ، مىبايست سخنانى كه با قرآن برابرى شده است ، از كسانى كه با آن برابرى كرده‌اند ، براى مردم برده شده باشد ، و چنانچه آن را براى مردم آورده باشند ، مىبايست ، دانسته شده باشد ، آنچنان كه خود قرآن دانسته شده است ؛ و چون چنين سخنانى ، دانسته نشده است ، همين مىرساند ، كه چنين سخنانى وجود نداشته است .\r\nو ما اين سخن را از آن‌رو گفتيم ، كه هرچيزى موجود شود ، يا پيش‌آمدى ، روى دهد مىبايست ، به مردم گفته شده باشد ؛ و چون به مردم گفته نشده است ، دانسته مىشود كه چنين پيش‌آمدى نبوده است .\r\nو براى همين است كه ما مىدانيم ميان بغداد و بصره شهرى بزرگتر از آن دو شهر ، وجود ندارد ؛ زيرا اگر مىبود ، به ما گفته بودند ، و آن را مىدانستيم .\r\nو به مانند همين سخن مىدانيم ، پيمبر ديگرى با پيمبر ما - بر او و خاندانش درود بادا - نبوده است . و مىدانيم او به خراسان ، براى ماندن نرفته است ، و مىدانيم جنگهاى ديگرى ، به مانند بدر و حنين ، روى نداده است ، و مىدانيم پيمبر - بر او و خاندانش درود بادا - پرستش حج را در خانه‌اى كه به خراسان باشد ، انجام نداده است ؛ و ششمين نماز را نخوانده است و كارهاى ديگرى به مانند اين‌ها نكرده است ؛ زيرا اگر چنين كارهائى ، انجام داده بود ، مىبايست به مردم گفته شده باشد ، و مىبايست همه آن را بدانند .\r\nو اين كه گفتيم ، اگر با قرآن برابرى شده باشد ، مىبايست به مردم گفته شده باشد براى اين است ، كه انگيزه‌ها براى گفتن به مردم از آن بسيار بود و سخت به آن نياز داشتند با اين كه زمان انجام شدن اين برابرى هم نزديك بوده است و نيز براى اين كه آن سخنان نزد آنان ، براى از ميان بردن پوشيده كارى ، بوده است ، و به گمان آنان قرآن پوشيده كارى بوده است ، و به مردم گفتن سخنى كه پوشيده كارى را از ميان ببرد ، شايسته‌تر است ، از پراكندن سخنانى كه با آن پوشيده كارى شده است .\r\n\r\n","description":"","footnote":"","page_name":" 720 ","page_number":846},
  {"content":"\r\n\r\nبالاتر از آن همان انگيزه‌اى كه به برابرى كردن با قرآن ، آنان را برمىانگيزانيد ، به اين سوى و آن سوى بردن ، و آشكار كردن آن سخنان نيز برمىانگيخت . و انگيزه‌اى كه از برابرى كردن با قرآن داشتند ، به دست آوردن چيزى بود ، كه با آن از آنچه پيمبر مىخواست ، به آنان بپذيراند ، رهائى يابند ، و چيزى كه پيمبر مىخواست به آنها بپذيراند ، دست بازداشتن از دين‌ها ، و پرستش‌ها ، و سروريهائى بود ، كه به آن خو گرفته ، و بر آنها باليده ، و روئيده شده بودند . و براى همين بود كه سخنان مسيلمه را با همهء سستى و سبكى كه داشت ، و دور از اين بود ، كه با آن پوشيده‌كارى شود ، با اين همه آن را مىپراكندند . پس چگونه مىشود سخنى را كه به خود آن پوشيده‌كارى قرآن از ميان برداشته مىشود ، يا براى از ميان بردن قرآن پوشيده‌كارى استوارى بوده است ، براى مردم نبرند .\r\nو كسى نمىتواند بگويد : چيزهائى در ميان بوده است ، كه از پراكنده شدن آن سخنان جلوگيرى كرده است ، و آن ترس از ياران پيمبر - بر او درود بادا - و بيم از پذيرندگان دينش بوده است ، و آنان بسيار بودند و از گزندشان مىترسيدند .\r\nآنچنان كه شما به كسانى كه ناسازگارتان هستند ، مىگوئيد ؛ پيغمبر سخنانى نيك آشكار دربارهء جانشينى على امير مؤمنان - بر او درود بادا - گفته است .\r\nاين سخن را از آن‌رو نمىتوانند بگويند كه بيم داشتن از گفتن سخنى ، فراهم نمىكند كه از مردم بريده شود ، و به هيچ كس گفته نشود . و جز اين نمىشود ، كه از آشكار گفتن ، و بىپرده پراكندنش ، مىشود جلوگيرى گردد ، و براى همين است كه سخنان نيك آشكار پيمبر ، دربارهء امامت على فرمانرواى مؤمنان به مردم رسيده است ؛ و فزونىهايش - بر او درود بادا - با ترسى كه از بنى اميه وجود داشته ، به كسانى گفته شده است ؛ پس با مانند كردن به همين ، سخنانى كه به آن با قرآن برابرى شده باشد ، اگر يافت مىشد ، بايستى پوشيده و بر روئى كه آشكار نباشد ، به مردم گفته شده باشد .\r\n\r\n","description":"","footnote":"","page_name":" 721 ","page_number":847},
  {"content":"\r\n\r\nبالاتر از آن ، بسيار شدن مسلمانان ، پس از رفتن آنان از مكه بوده است ، و مىبايست ، هنگامى كه در مكه بودند ، كسانى با قرآن برابرى كرده باشند ؛ و چنانچه در آن هنگام ، آن سخنان به مردم گفته شده بود ، آشكار شدن مسلمانان و نيرومندى و برندگى آنان ، كه پس از آن آشكار شد ، هيچ اثرى در آن نداشته است .\r\nو چنانچه بگويند : برابرى كردن با قرآن ، در آن زمان انجام نگرديده ، و پس از رفتن مسلمانان از مكه انجام شده است .\r\nگفته خواهد شد : برابرى نشدن با قرآن در درازى سيزده سال با اين كه گسيخته شدن روش هميشگى كار در آن دوران ثابت شده است براى معجز بودنش بس است .\r\nو براى همين است كه اگر امروز كسى با قرآن برابرى كند به معجز بودنش در آن هنگام و به ناتوان بودن آن مردم از برابرى كردن با آن زيانى نمىرساند .\r\nبالاتر از آن ديگرى را با خدا انباز گرفتن و كافر بودن هرچند پس از رفتن مسلمانان به مدينه ، در آن شهر و در نزديك آن سست گرديد اما در شهرهاى ديگر كافر بودن استوار ماند و مىبايست مردم آن شهرها با قرآن برابرى كرده باشند و آنچه را به آن با قرآن برابرى مىكرده‌اند بايد آشكار ساخته باشند ، تا براى مردم از نادرستى قرآن پرده برداشته باشند ، و چنانچه جز شهرهاى روم و شهرهاى پارس ، به جاى نمانده باشند همان‌ها بس بودند و در شهرهاى روم كفر ورزيدن تا امروز كه ما هستيم هنوز استوار است و شهرهاى هند و جز آنها به همين گونه‌اند و با اين همه شنيده نشده است كسى در آن شهرها با قرآن برابرى كرده باشد با اين كه آنان آزمندترين مردم بودند كه مسلمانى را نابود گردانند و همهء اينها دليل بر آن است كه با قرآن برابرى نشده است .\r\nبالاتر از آن ترس از مسلمانان از بد گفتن و دشنام دادن پيمبر جلوگيرى نكرد پس چگونه مىشود از برابرى كردن با قرآن جلوگيرى كرده باشد .\r\nبالاتر از آن ، بنابر اين كه روا بدانيم با قرآن برابرى شده باشد و به مردم نرسيده باشد بايد روا باشد گروهى در زمان خود پيمبر يا پس از آن ادعاى پيمبرى\r\n\r\n","description":"","footnote":"","page_name":" 722 ","page_number":848},
  {"content":"\r\n\r\nكرده باشند و نشانىهائى كه معجز باشد از آنان براى مردم آشكار شده باشد و با اين همه سرگذشتشان از ترس مسلمانان به مردم ديگر نرسيده باشد ، و همهء اين سخنان نادانى از خود نشان دادن است .\r\nو اما جدائى ميان ما و آنان در اين كه گفتيم پيمبر سخنانى آشكار دربارهء على - بر او درود بادا - فرموده است ، درستى اين سخنمان آشكار است . زيرا هرچند آن سخنان را گروهى پوشيده نگه داشتند ، اما گروههاى ديگرى اگرچه كمتر از آنان بودند آن سخنان را به ديگران گفتند و از پراكنده شدن و آشكار گرديدن آن در ميان گروه اماميه پيشگيرى نشد ، و بنابراين چنانچه به سخنانى با قرآن برابرى شده باشد مىبايست آن سخنان به پاره‌اى از مردم رسيده باشد و با در ميان گذاشتن اين سخنان با مردم نادرستى قرآن را بايد ثابت كرده باشند ، و يا در درستى آن پوشيده‌كارى پديد آورده باشند ، و چون چنين سخنانى هيچ به مردم گفته نشده است ، پس جدائى ميان اين دو جا ، آشكار مىگردد .\r\nبالاتر از آن ، ما آشكار مىدانيم ، به گفتن سخنانى با قرآن برابرى نشده است ، و كسانى كه با گفته شدن سخنانى آشكار ( دربارهء پيشوائى امير مؤمنان ) ناسازگارند ، نمىتوانند ادعا كنند ، نبودن چنين سخنانى آشكار است ؛ و بىگمان دانسته شده است .\r\nپس اگر بگويند : چرا روا نباشد ، يك نفر يا دو نفر ، با قرآن برابرى كرده باشند ، و سخنانشان پراكنده نشده باشد ، و ياران پيمبر - بر او و خاندانش درود بادا - آنان را كشته باشند ، و برابرى كردن آنان با قرآن تاكنون ، پيوسته ، پوشيده مانده باشد .\r\nخواهيم گفت : چون براى رساگويان و زبان‌آوران شناخته شده ، و شاعران و سخن‌پردازان برجسته ، برابرى كردن با قرآن ، انجام ندادنى بود ، همين بس است ، كه روش هميشگى گويندگان را از هم گسيخته باشد ، و معجز بودنش ثابت شده باشد .\r\nيا به اين كه بنا به روش كسانى كه مىگويند ، معجز بودن قرآن براى اين است\r\n\r\n","description":"","footnote":"","page_name":" 723 ","page_number":849},
  {"content":"\r\n\r\nكه خداوند گويندگان را از برابرى كردن با آن روگردان كرد ، و يا براى اين كه روشنى ، و رسا بودن قرآن از اندازه بيرون بود ، و از اين‌رو روش هميشگى سخن گويان را ، از هم گسيخت ؛ و هريك از اين دو باشد ، مىبايست همه در اين برابر باشند .\r\nو اين كه هيچ كس به جز كسانى كه ياد كرديم « 1 » نتوانستند با قرآن برابرى كنند ، همين از روا بودن آنچه پرسيدند ، جلوگيرى مىكند .\r\nو اما دليلى كه با آن دانسته مىشود ، برابرى نكردن با قرآن براى اين بود كه انجام ناشدنى بوده است ، نه جز آن ، اين است كه هركارى را كسى بخواهد ، انجام بدهد ، و با اين كه انگيزه‌هايش به آن بسيار باشد ، و به سختى او را بر آن برانگيزاند ، و او آن را انجام ندهد ، دانسته مىشود ، چون آن كار ، برايش انجام ناشدنى بوده است ، آن را انجام نداده است .\r\nو براى همين است كه گفتيم ما مىدانيم جوهرها و رنگها و جز آن را ما نمىتوانيم پديد آوريم ، و به ويژه ، هرگاه بدانيم ، هيچ چيزى كه تصور شدنى باشد ، ما را از اين كار جلوگيرى نمىكند ؛ پس مىبايست ، بدون هيچ گمانى ، بدانيم براى اين نمىتوانيم آنها را پديد آوريم ، كه اين كار براى ما انجام‌دادنى نمىباشد ؛ نه براى چيز ديگر .\r\nاكنون كه اين سخنان ثابت گرديد ، و دانستيم ، مردم عرب زبان ، به برابرى كردن با قرآن خوانده شده‌اند ، و با اين كه آنان انگيزه‌هاى استوار ، و نياز سخت ، بر اين كار داشته‌اند ، و با اين همه آن را انجام نداده‌اند ، خواهيم دانست ، برابرى نكردن با قرآن براى اين بوده است ، كه اين كار براى آنان ، انجام دادنى نبوده است .\r\nو به ويژه ما ديديم ايشان دشوارىهاى بزرگ جنگ‌ها را بر خود ، هموار كردند ؛ و جان‌ها و دارائىها در اين راه از دست دادند ؛ زيرا آنان سخنى نداشتند ، كه با آن گفت و شنيد كنند ؛ و چنانچه كسانى جستجو را در اين راه تا آنجا كه بايد ، به پايان رسانند ، مىبايست ، بدون هيچ گمانى بدانند ، چون برابرى كردن با قرآن انجام\r\n\r\n\r\n","description":"","footnote":"\r\n( 1 ) مقصود مسيلمه و امثال او است .\r\n","page_name":" 724 ","page_number":850},
  {"content":"\r\n\r\nدادنى نبوده است ، با آن برابرى نكرده‌اند .\r\nپس اگر بگويند : شايد بپذيريد ، چيزهائى در ميان بوده است ، كه آنان را از برابرى كردن با قرآن روىگردان كرده باشد ؛ و يا آن‌كه انگيزه‌هاى بسيار بر اين كار نداشته‌اند . و از چيزهائى كه گفته شده است ، شايد آنان را از اين كار بازداشته باشد ، پوشيدگىهائى بوده است ، كه براى آنان روى داده بود . و گمان مىكردند ، دست بازداشتن از برابرى كردن با قرآن ، از انجام دادنش بهتر است ؛ زيرا جنگ‌ها ، كار را پايان مىدهند ؛ اما برابرى كردن با گفت و شنيد ، كار را يكسره نمىكند ، و يا اين كه ترسيدند ، از برابرى كردن با قرآن شايد كار بدتر شود ، و نمىدانستند ، آيا برابرى كردن با آن ، به جا است ، يا نابه‌جا است ، و ستيزه و كشمكش پديد مىآورد ، و برندگى مسلمانان استوار مىشود ، و در پايان ، به كارزار مىكشد . و براى همين جنگ را پيش انداختند .\r\nو بسا گفته باشند ، براى آنان دشوار بود ، بدانند ، از مانند قرآن آوردن چه چيز خواسته شده است ، آيا از آنان خواسته شده است ، سخنى بياورند ، كه در آشكار بودن معنى ، مانند قرآن باشد ، يا در اين كه پاره‌هاى سخن ، در جاى خود نهاده شده باشد ، و يا در هر دو چيز ، يا جز آنها به مانند قرآن باشد .\r\nو بسا گفته باشند ، آنان بر اين تكيه كردند ، كه شعرها ، و سخنانى پرداخته بودند ، و آن‌ها را در آشكار بودن معنى ، نزديك به قرآن مىدانستند ، يا بر آن فزونى مىدادند ، و مىپنداشتند ، چنانچه از سر سخنانى را آغاز كنند ، بر آنچه پيش از آن ، پرداخته بودند ، فزونى نخواهد داشت . و به مانند اين مىپنداشتند ، كه كسى ، ديگرى را كه راه مىرود ، از راه رفتن ناتوان بشمارد ، و او را به برابرى كردن با خود در راه رفتن بخواند .\r\nو بسا گفته باشند ، كسانى كه مىتوانستند ، با قرآن برابرى كنند ، اندك بودند ، و آنان با پيمبر سازش كردند ، با قرآن برابرى نكنند ، و ناتوانى خودشان را از برابرى كردن با آن به مردم بنمايانند ، تا چنان كه آهنگ داشتند ، به پايه‌هاى سرورى برسند .\r\n\r\n","description":"","footnote":"","page_name":" 725 ","page_number":851},
  {"content":"\r\n\r\nخواهيم گفت : اما اين‌كه مىدانيم آنان انگيزه‌هاى فراوان به برابرى كردن با قرآن داشتند ، آشكار است ، و نيازى نيست ، هيچ دشوارى بر خود هموار كنيم ، و براى ثابت كردنش دليل بياوريم ؛ و با اين‌كه پيمبر - بر او درود بادا - آنان را به برابرى كردن با آن خواند ، چگونه مىشود ، از آوردن دليل بىنياز نباشيم ، با اين كه آنان مردمى بودند ، كه از بسيار چيزها ، خوددارى مىكردند ، و از بسيار چيزها ننگ داشتند ، و از تن به خوارى دادن ، و بازگشت كردن از دينهايشان ، و از دست بازداشتن از سرورىها ، خوددارى مىكردند ، و نمىخواستند ، پس از آن‌كه ديگران پيرو آنان بوده‌اند ، اكنون خودشان پيرو ديگرى باشند . و با اين‌كه پيمبر آنان را به بيزارى جستن از پدران و فرزندان فرمان مىداد و با هركسى در دين او ناسازگارى داشت ، هرچند نزديكان و وابستگانشان باشند ، به روياروئى كردن با آنان وا مىداشت و با اين‌كه مردم عرب ، مىدانستند ، اگر با قرآن برابرى كنند ، همهء اينها از ميان برداشته شده و نابود خواهد گرديد ، آيا انگيزه‌اى از اين استوارتر ، يافت خواهد شد ؟\r\nو چگونه مىشود ، به برابرى كردن با قرآن ، انگيزه نداشته باشند ، با اين‌كه دشوارى جنگ‌ها ، و از دست دادن جان‌ها و دارائىهائى را برخود هموار كردند ، سخنان دشنام‌آميز گفتند ، سنگسار كردند ، بدگوئى كردند ؛ و همهء اينها شناخته شده است . هرچند هيچ‌يك از اين كارهائى كه انجام دادند ، آنان را بىنياز نكرد ، و نتوانستند ، كار پيمبر را از ميان ببرند .\r\nاما اين‌كه گفتند ، بر آنان پوشيده بود ، كه در چه چيز از ويژگىهاى قرآن از آنان خواسته شده است ، با آن برابرى كنند ، و روشن كردنش بر آنان دشوارى داشت ، اين پوشيدگى و دشوارى در جائى رواست پيدا شود ، كه خردمندان در كارى روشن نباشند ، اما كارى كه بر هر خردمندى آشكار است ، در چنين كارهائى ، پوشيدگى ، راه پيدا نمىكند ، و روا هم نيست ، در آن پوشيدگى پديد آيد . و كارى كه خواسته شده است ، در آن برابرى كنند ، روا نيست براى خردمندان ، در آن پوشيدگى روى بدهد ؛ و براى مردم درس نخوانده و كودكان نيز پوشيدگى روى\r\n\r\n","description":"","footnote":"","page_name":" 726 ","page_number":852},
  {"content":"\r\n\r\nنخواهد داد .\r\nآيا نمىبينى ، هركس ، ديگرى را بخواند ، كه روى دو پا جستن كند ، اگر بر آن توانا باشد ، در اين كار شتاب خواهد كرد ، و هيچ پوشيدگى بر او راه نمىيابد ، تا با اين‌كه مىتواند از آن كار رو بگرداند . و چگونه رواست ، در برابرى كردن با قرآن ، براى كسانى مانند مردم عرب ، در آن زمان و با آن خرد ، و با آن فزونى ، و دانشى كه داشتند ، و با اين‌كه روش هميشگى آنان بر اين بود ، كه يكديگر را براى سخنورى كردن ، و شعر گفتن به برابرى كردن با خود مىخواندند ، و براى اين‌كه بدانند ، كدام يك بر ديگرى فزونى دارد ، از فرمان‌روايان نظر مىخواستند ، و با اين رويدادها ، كه ما گفتيم ، چگونه مىشود ، در برابرى كردن با قرآن ، بر آنان پوشيدگى روى داده باشد .\r\nاما اين‌كه مىگويند آنان گمان كردند ، جنگ از برابرى كردن با سخن گفتن ، بيشتر مىرهاند ، سخنى نادرست است ؛ زيرا پيمبر - بر او و خاندانش درود بادا - با چيرگى يافتن و زبردستى جستن ، پيمبرى خود را آشكار نكرد ، و آنان هم نمىتوانستند با او بجنگند ، و بر او چيره شوند تا پيمبر به جنگ پناه جويد ، و جز اين نكرد كه آنان را به برابرى كردن با قرآن خواند ؛ زيرا آوردن مانند براى قرآن و برابرى كردن با آن براى آنان انجام دادنى نبود .\r\nپس در اين هنگام ، بدون هيچ گمانى ، برابرى كردن با قرآن براى آنان ، بهتر از جنگ كردن بود . و اين در صورتى است ، كه بىگمان بدانند ، پيروز خواهند شد ؛ و چنانچه با جنگ كردن به مرگ نزديك مىشدند ، و با اين‌كه در برابرى كردن با سخن گفتن به مرگ نزديك نمىشدند ، پس چگونه مىشود ، برابرى كردن با قرآن با سخن گفتن بهتر از جنگ كردن نباشد ، و مىبايست ، برابرى كردن با سخن گفتن را پيش از جنگ كردن انجام مىدادند ، پس اگر پيروز مىگرديدند ، از جنگ دست باز مىداشتند ؛ و چنانچه به پيروزى نمىرسيدند ، به جنگ كردن باز مىگشتند . بلكه مىبايست جنگ كردن ، و با سخن برابرى كردن را با هم انجام مىدادند ؛ زيرا هيچ يك از اين دو كار ، از ديگرى جلوگيرى نمىكند ؛ براى اين‌كه با سخن برابرى كردن\r\n\r\n","description":"","footnote":"","page_name":" 727 ","page_number":853},
  {"content":"\r\n\r\nگفتنى است ، و شنيدنى است ، و براى ديگران هم بردنى است ؛ پس از هر دو روى ، كار را به پايان مىرسانيدند .\r\nبالاتر از آن ، آنان جنگ را بسيار ، و بارها آزموده بودند ، و چون بر آنچه مىخواستند ، پيروز نمىشدند ، مىبايست ، با سخن‌پردازى برابرى كنند ، تا پوشيدگى از ميان برود ، و با اين‌كه جنگ ، پس از رفتن مسلمانان به مدينه انجام گرديد ، پيش از آن مىبايست ، با قرآن برابرى كرده باشند .\r\nاما اين‌كه مىگويند : آنان ترسيدند ، براى مردم پوشيده كارى و مانند كردن سخنان با يكديگر فراهم شود ، بايد دانست آن گروه همين را مىخواستند ؛ زيرا بر آن بودند كه سخنى بپردازند ، و شنوندگان چگونگى آنها را از هم نشناسند ، و همه‌شان ، يا بيشترشان ، يا گروهى از ايشان باور كنند ، كه آن سخن مانند قرآن است .\r\nبالاتر از آن ، آنان روش خودشان را در برابرىهائى كه در شعر و سخن گفتن‌ها با يكديگر مىكردند ، شناخته بودند ، و مىدانستند ، مىخواهند ، سخنى بياورند ، كه نزديك به سخن آن ديگرى باشد ، نه آن‌كه به راستى مانند آن باشد ؛ زيرا مانند بودن يكى با ديگرى ، اندازه‌گيرى نمىشود ؛ پس مىبايست به همان چيزى كه روش هميشگى آنان بود ، و به آن خو گرفته بودند ، با قرآن هم برابرى كنند ؛ و چنانچه از خردمندى ، خواستار شوند ، به انجام دادن كارى با ديگرى برابرى كند و مانند آن كار را بياورد ، و چنين بهانه‌جوئىهائى بكند ، بهانه‌اش پيش خردمندان ، پذيرفتنى نيست .\r\nو اين‌كه مىگويند : هنگامى كه پيمبر از مردم عرب ، خواستار شد مانندى براى قرآن بياورند ، آنان ندانستند ، مانند بودن آن را در چه چيز خواسته است ، سخنشان بيهوده است ؛ زيرا مىبايست از او پرسيده باشند در چه چيز مىخواهى ، مانند را بياوريم .\r\nبالاتر از آن ، روشى كه در برابرى كردن پاره‌اى از آنان با پارهء ديگر ، در شعر گفتن و سخنورىها داشتند ، براى همهء آنان شناخته شده بود . و چگونه مىشود\r\n\r\n","description":"","footnote":"","page_name":" 728 ","page_number":854},
  {"content":"\r\n\r\nدر اين كار ، پوشيدگى به آنان روى داده باشد .\r\nبالاتر از آن ، هرگاه قرآن نزد آنان معجز نباشد ، برابرى كردن با آن را از همه روى ، انجام ناشدنى ، نمىيابند ، و مىبايست از همه روى با آن برابرى كرده باشند .\r\nاما اين‌كه مىگويند : آنان سخنانى داشتند ، كه آن را مانند قرآن مىپنداشتند ، اين گفتار به كسانى كه پيرو روش روگردان كردن خداوند عرب را « 1 » از برابرى كردن با قرآن باشند ، روى نمىآورد . و سخنى نيست ، كه براى آنان روئى داشته باشد ؛ زيرا آنان برابر بودن سخنان گذشتهء عرب را با قرآن ، مىپذيرند ، و مىگويند خداوند آنان را از آوردن مانندى براى قرآن از آن پس ، روگردان كرده است .\r\nپس وجود يافتن چنين سخنانى در زمان‌هاى گذشته ، سودى به آنان نمىرساند ، بلكه دليل را بر زيان آنان ، استوارتر مىگرداند .\r\nو كسى كه مىگويد ، معجز بودن قرآن ، براى از اندازه بيرون بودن روشنى آن سخنان در معانى خودش مىباشد ، نمىپذيرد كه در گذشته ، مانندى براى قرآن آورده باشند .\r\nبالاتر از آن ، هنگامى روا مىباشد ، پيمبر را به وجود سخنانى در زمان‌هاى گذشته حواله دهند ، كه مانند بودن آنها به قرآن آشكار باشد ، و هيچ پوشيدگى در آن نباشد .\r\nاما هنگامى كه براى خردمندان در آن پوشيدگى راه يافته باشد ، روا نيست به آن سخنانى كه در گذشته‌ها موجود گرديده ، بس كنند ، و به آن حواله بدهند . و مىبايست پيمبر آنها را تكليف كند ، از آن پس سخنانى به مانند قرآن بياورند ، و با آن برابرى دهند تا پوشيدگى از ميان برود . و كسى كه براى كوچك شمردن كار و تكيه كردن بر اين‌كه مانند قرآن ، در سخنان مردم عرب ، وجود دارد ، در اين كار انديشه نكرده باشد ، چگونه دشوارىهاى بزرگ جنگهاى نزديك به مرگ را بر خود هموار مىكند ، و همهء اينها مىرساند ، كه در اين كار به رنج افتاده بودند و\r\n\r\n\r\n","description":"","footnote":"\r\n( 1 ) مذهب صرف .\r\n","page_name":" 729 ","page_number":855},
  {"content":"\r\n\r\nسخت در آن مىانديشيدند ، و به جز آن است ، كه آنان گفتند .\r\nاما كسانى كه مىگويند : گروهى از مردم عرب ، كه روشن‌گو بودند ، با پيمبر سازش كردند كه سخنى مانند قرآن نياورند ، سخنشان بيهوده است ؛ زيرا مىبايست ، كسانى كه با او سازش نكرده بودند ، با قرآن برابرى كرده باشند ؛ براى اين‌كه هر چند در روشن پرداختن سخن از آنان پست‌تر باشند . نزديك به آنان بودند ؛ زيرا نزديك بودن سخنان روشن‌گويان با يكديگر ، به آنجا نمىرسد ، كه جدائى بزرگ سخنى را كه در خوبى ، روش هميشگى سخن‌پردازان را از هم گسيخته است ، از ميان بردارد .\r\nبالاتر از آن سازش كردن آنان با پيمبر ، هيچ درست نيست ؛ زيرا كسانى كه سخن رسا ، و روشن مىپرداختند ، و در آن زمان مىزيستند ، شناخته شده‌اند ، و همهء آنان از پيمبر - بر او درود بادا - به يك‌سو مىرفتند ، و با دشمنانش يك‌جا مىزيستند ؛ زيرا اعشاى بزرگ ، كه در پايهء نخستين بود و كسانى كه مانند او بودند ، كافر مردند ، و بيرون از مسلمانى بودند . و كعب بن زهير ، كه در پايهء دوم بود ، در آخر كار مسلمان شد ، و او از همهء مردم به مسلمانى و مردم مسلمان سخت‌تر دشمنى مىورزيد . وليد بن ربيعه ، و نابغهء جعدى ، كه در پايهء سوم بودند ، پس از زمانى دراز مسلمان شدند ؛ و با اين همه هنگامى كه مسلمان شدند گامى برنداشتند ، كه سودى داشته باشد .\r\nبالاتر از آن پيشينيان ، هر هنرى داشتند ، نمىشود ، پوشيده مانده باشند ، و شناخته شده بودند آنان ، برابر با روشى است كه هميشه كارها بر آن مىگذرد .\r\nو هرگاه از كسانى كه در پايهء پست‌تر بودند ، خواسته مىشد ، با قرآن برابرى كنند مىبايست ، به آنان كه در پايهء بالاتر بودند ، پناه ببرند ، و چنانچه در مىيافتند ، كه آنان از كمك دادن ، خوددارى مىكنند ، آگاه مىشدند ، كه آنان با پيمبر سازش كرده‌اند ، و در اين هنگام اينان با پيمبر دمساز مىشدند ؛ و سخنانى به مانند قرآن مىآوردند ، و بر او چيرگى مىيافتند و سخن پيمبر را از سر خود ، كوتاه مىكردند ، اما هيچ‌يك از اين كارها را انجام ندادند .\r\nبالاتر از آن ، اگر با پيمبر سازش كرده باشند ، بايد نه كسى بىگمان دانسته\r\n\r\n","description":"","footnote":"","page_name":" 730 ","page_number":856},
  {"content":"\r\n\r\nباشد ، كه او در هنر خوب سخن گفتن جلوتر از همه است ، و نه از اين آگاه شده باشد ، كه او در اين هنر ، بر همهء مردم همان زمان فزونى داشته است ؛ زيرا چنانچه با او سازش كرده باشند ، بالاترين چيزى كه دانسته مىشود ، اين است ، كه او از مردم زمان خودش خواسته است ، در خوب سخن گفتن با او برابرى كنند ، و آنان با او برابرى نكرده‌اند ، پس اگر روا بدانيم ، با او سازش شده باشد ، راهى نمىماند كه دانسته شود ، چنانچه گفتيم ، او برتر از همهء گويندگان بوده است ، و اين نادرست است « 1 » .\r\nپس اگر بگويند : شما نادرست ندانستيد كه پيمبر - بر او درود بادا - از همهء مردم عرب سخنانى روشن‌تر و بهتر آورد ؛ و براى همين برترين سخن‌گو بودنش بود ، كه او سخنانى از قرآن آورد ، كه براى ديگران آوردنى نبود ، و يا براى كار - ورزى در سخن گفتن بود ، كه در زمان درازى از او سر زده بود ، و آنان در زمان كوتاهى نتوانسته بودند ، با او برابرى كنند ، و پس از آن او ايشان را با راه انداختن جنگها سرگرم كرد .\r\nگفته خواهد شد : اين سخن به كسانى كه مىگويند ، خداوند مردم عرب را از برابرى كردن با قرآن ، روىگردان كرد ، روىآور نيست ؛ زيرا آنان مىگويند ، سخنانى مانند قرآن ميان گفتارها و سخن‌سرائىهاشان وجود داشته است ، و از آن پس ، خداوند آنان را از آوردن سخنانى به مانند قرآن ، روگردان كرده است ، پس هيچ معنى ندارد ، بگوئيم پيمبر از همهء مردم روشن‌تر سخن مىگفته است .\r\nو كسى كه معجز بودن قرآن را به اين مىداند ، كه از همهء سخنان در معنى خودش روشن‌تر بوده است ، مىتواند بگويد ، روشن‌تر بودنش ، از اين جلوگيرى نمىكند ، كه سخنان ديگران در روشن بودن نزديك به آن بوده است و گويندگان خودشان را به آن نزديك مىكرده‌اند ، و برابر با روش هميشگى ، كه مردم عرب\r\n\r\n\r\n","description":"","footnote":"\r\n( 1 ) اين اعتراض از جانب كسى است كه مىخواهد بگويد قرآن پرداختهء خود پيمبر است ، و او از پيش خود آن را پرداخته است و جوابش اين است كه پيمبر از ديگران فصيح‌تر نبود و قرآن كه فصيحترين سخنان است از جانب خداوند است .\r\n","page_name":" 731 ","page_number":857},
  {"content":"\r\n\r\nداشتند ، از برابرى كردن ، همين را مىخواستند . و كسى كه در روشن‌گوئى پست‌تر از ديگرى بود ، خودش را به آن ديگرى ، كه برتر از او بود ، نزديك مىكرد ؛ مگر آن‌كه روشن‌تر بودن قرآن را در پايه‌اى بنهند كه از جهت روشن‌تر بودن ، روش هميشگى سخن‌سرايان را از هم گسيخته باشد ، و از معجز بودن قرآن همين پايه از روشن‌تر بودن را بخواهند .\r\nبالاتر از آن ، روشن‌گوتر بودن پيمبر از اين جلوگيرى مىكند ، كه همهء سخنانش يا بيشترش با سخنان ديگران برابر باشد ، اما از اين جلوگيرى نمىكند ، كه اندكى از آن با سخنان ديگران برابر باشد ، و روش هميشگى بهتر بودن سخن يكى ، از ديگرى ، بر همين‌گونه است .\r\nو براى همين گاهى پيش مىآيد ، كسانى از سخن‌سرايان كه پس از گروه پيشين مىزيستند ، و به چندين پايه ، از پيشنيان ، پست‌تر بودند ، يك بيت ، يا دو بيت ، يك كلمه يا دو كلمه ، سخنانى مىآوردند ، كه در روشن‌تر بودن به مانند گفتار پيشنيان بود ؛ و شايد هم از آن روشن‌تر بود . و اين روش هميشگى كارشان بود . و خواستار شدن برابرى كردن با قرآن با يك سوره ، و كوتاهترين سوره از آن بود ، كه سه آيه داشت ، پس مىبايست چنين سخنى از آن گروه سر بزند ، كه در روشن بودن به پايهء همان يك سوره برسد .\r\nبالاتر از آن ، اگر كار بر آن‌گونه باشد ، كه آنان گفتند : پيمبر در سخن پرداختن كارورزى كرده است ، مىبايست ، كسانى كه از آنان خواسته شده بود ، با قرآن برابرى كنند ، با او همساز مىشدند ، و مىگفتند تو از ما روشن‌تر و بهتر ، سخن مىگوئى ، و مانند اين سخنانى كه تو آورده‌اى از ما برنمىآيد ، اما بهتر بودن سخنت راست‌گو بودنت را نمىرساند ؛ زيرا آنان از ديگران ، به بهتر بودن سخنانش ، شناساتر بودند ، و چون با او همسازى نكردند ، مىرساند سخنى كه اينان گفتند ، درست نيست .\r\nو كسى نمىتواند بگويد ، سخن‌سرايان عرب ، از اين‌رو با پيمبر همساز نشدند ، كه اگر چنين مىكردند ، پذيرفته بودند كه او بر آنان ، فزونى دارد .\r\n\r\n","description":"","footnote":"","page_name":" 732 ","page_number":858},
  {"content":"\r\n\r\nزيرا نادرستى اين سخن براى اين است ، كه پذيرفتن فزونى داشتن او ، سخن بزرگتر و بلند پايه‌ترى را از ميان مىبرد ، و آن ادعا كردن پيمبرى ، و جدا بودن او از ديگران است ، به اين‌كه خداوند از او پشتيبانى مىكند و او را از زيان‌هاى بزرگى كه آنان برايش آماده مىكردند مىرهاند .\r\nبالاتر از آن ، گفتار خود پيمبر - بر او و خاندانش درود بادا - شناخته شده بود ، و سخن روشنى نگفته بود ، كه برساند او از همهء مردم روشن‌گوتر است ، و چنانچه گفتارى را كه قرآن است ، خود او پرداخته باشد ، بايد در گفتار خود او هم ، سخنانى يافت شده باشد ، كه نزديك به قرآن و مانند آن باشد .\r\nاما اين‌كه مىگويند : او براى سخن‌پردازى كارورزى كرده بود ، و در سخنانى به جز قرآن كه از او سر زد ، چيزى از قرآن را نياورد ، و براى همين ، روشن‌گو بودن خود او ، آشكار نگرديد .\r\nاين سخن براى آنچه گذشت ، نادرست است .\r\nبالاتر از آن ، اگر پيمبر ، كارورزى در سخن‌پردازى كرده بود ، شايسته بود ديگران هم به مانند او كارورزى كنند ، و با گذشت زمان بسيار ، و با درازى آن ، آنان هم بتوانند ، مانند سخنانى كه پيمبر آورد ، بياورند .\r\nپس اگر بگويند : سرگرم بودن به جنگ ، از آن جلوگيرى مىكرد ، سخن ما در اين باره گذشت .\r\nبالاتر از آن ، جنگ از برابرى كردن با سخن پرداختن ، جلوگيرى نمىكند ؛ زيرا برابرى كردن ، با سخن گفتن است ، و آنان مىتوانستند ، در هر زمانى سخن بگويند ، با اين‌كه پيش از رفتن به مدينه جنگ سر نزد ، و پس از رفتن به مدينه هم ، در همهء زمان‌ها جنگ انجام نمىشد ، و شايسته بود ، آن گروه در زمان‌هائى كه جنگ در ميان نبود ، براى سخن‌پردازى ، كارورزى كرده باشند .\r\nو نيز همهء دشمنان پيمبر - بر او و خاندانش درود بادا - با او كارزار نمىكردند ، و مىبايست كسانى ، كه به جنگ نپرداخته بودند ، با او در سخن گفتن ، برابرى كرده باشند ، و همهء آنچه گفته شد ، نادرست بودن اين پرسش را مىرساند .\r\n\r\n","description":"","footnote":"","page_name":" 733 ","page_number":859},
  {"content":"\r\n\r\nاكنون كه دانسته شد ، قرآن معجز است ، پيمبرى او را كه مىخواهيم ثابت كنيم ، از همين دانسته مىشود .\r\nاما اين‌كه قرآن از چه روى معجز است ، دانشمندان در آن گفتگو دارند . و سيد مرتضى خدايش بيامرزاد در كتاب‌هايش اين را برگزيده است ، كه چون خداوند مردم را از برابرى كردن با قرآن روگردان نمود ، قرآن معجز است « 1 » و روگردان كردن خداوند از آن بدين‌گونه بود ، كه هرگاه مىخواستند ، با قرآن برابرى كنند ، خداوند برتر از همه چيز ، دانش‌هائى را كه سخن روشن گفتن ، به مانند قرآن از آن برمىآيد ، از آن گروه مىسترد ، و چنانچه آن دانش‌ها را از آنان نمىسترد ، آنها مىتوانستند ، مانند قرآن بياورند ، نظام نيز همين را گفته است ؛ و ابو اسحق نصيبينى او را يارى كرده است .\r\nگروه ديگر گفتند : قرآن از اين روى ، معجز بود ، كه بيرون از اندازه در معانى خودش ، روشن بود ، تا جائى كه روش هميشگى سخن پرداختن را از هم گسيخت .\r\nو اين گروه در جاى بودن ( نظم ) پاره‌هاى سخن را شرط ندانسته‌اند .\r\nگروه ديگر از دانشمندان ، با روشن بودن قرآن در معانى خود ، در جاى خود\r\n\r\n\r\n","description":"","footnote":"\r\n( 1 ) صرف برگرداندن چيزى از حالتى است ، و صارف انديشه و تصوراتى را مىگويند ، كه كسى را از انجام دادن كارى پشيمان كند ، و جلوى او را بگيرد ؛ و انصراف پشيمان شدن و برگشتن از حالتى است .\r\nدر اين‌كه قرآن چرا معجز است ؟ دو عقيدهء مخالف يكديگر و اصلى وجود دارد ، كه شيخ با سيد مرتضى كه استاد او است ، در برابر يكديگرند . عقيدهء شيخ و همفكران او بر اين است كه چون فصاحت قرآن ، از سطح دانش هر مخلوقى در هر زمانى برتر است معجز است ؛ و عقيدهء سيد مرتضى و هم‌روشان او بر اين است ، كه چون خداوند علم و دانش سخن‌سرايان عرب را در زمان دعوت او پائين آورد نتوانستند مانند قرآن ، سخنانى بسازند ، پس در مقابل آنان معجز بود . شيخ و كسانى را كه با او هم‌عقيده‌اند ، پيروان روش اعجاز مىگويند ؛ و سيد و هم‌كيشان او را پيروان روش صرف يا صرفه مىگويند .\r\n","page_name":" 734 ","page_number":860},
  {"content":"\r\n\r\nبودن پاره‌هاى سخن و روش ويژهء آن را هم ، به نظر آورده‌اند . و هر دو گروه مىگويند ، چون روشن بودن قرآن در معانى خود ، تا جائى ثابت شده است ، كه روش هميشگى سخن‌پردازى را از هم‌گسيخته است ، پيمبرى ( حضرت محمد را ) ثابت مىكند ؛ زيرا اگر قرآن پرداختهء خداوند برتر از همه چيز باشد ، پيمبرى او را\r\n\r\n\r\n","description":"","footnote":"\r\nگفتگوهائى كه شيخ با مخالفان خود در اينجا عنوان كرده است ، مطابق فهرست و خلاصهء زير است . و هرجا اشكالى پيش بيايد بايد به اين جدول رجوع كرد :\r\n","page_name":" 735 ","page_number":861},
  {"content":"\r\n\r\nو معجز بودن قرآن را مىرساند . و چنانچه ساختهء خود پيمبر باشد ، پس او بر پرداختن سخنى كه روش هميشگى سخن‌سرايان را از هم بگسلد توانا نخواهد گرديد ، مگر براى اين‌كه خداوند برتر از همه چيز ، در او دانش‌هائى آفريده باشد و او با اين دانش‌ها ، چنين سخنانى پرداخت ، كه روش هميشگى سخن‌پردازان را از هم گسيخت .\r\nو چون از گفتار او دانستيم ، كه قرآن گفتهء خداوند برتر از همه است ، و پرداختهء خود پيمبر نيست ، از اين راه بىگمان مىدانيم سخن خود خداوند است ، نه ديگرى جز او .\r\nگروه ديگر گفتند ، قرآن از اين‌رو معجز است ، كه داراى روش ويژه‌اى است كه در سخنان ديگران ديده نشده است ، و كسى پيش از آن ، اين روش را نشناخته بوده است .\r\nديگران گفتند ، به هم آوردن و فراهم كردن پاره‌هاى قرآن و در جاى خود نهادن پاره‌هايش ، از بندگان انجام ناشدنى است . به مانند جوهرها ، و رنگها كه براى مردم آفريدنى نمىباشند .\r\nديگران گفتند : قرآن از اين‌رو معجز است ، كه پايان دانش‌ها ، و برترين آنها در آن هست .\r\nگروه ديگر گفتند : چون آنچه از پاره‌هاى قرآن برمىآيد ، يكديگر را در هم نمىشكنند ، و اين ويژگى تا اندازه‌اى است ، كه با روش هميشگى گفتارها ، ناهمسان است ، قرآن معجز است .\r\nسيد مرتضى ، براى درستى روش خودش ، كه « روش صرفه » است ، چنين دليل آورده كه گفته است : اگر روشن بودن قرآن در معانى خودش ، روش هميشگى سخن‌پردازان را از هم بگسلد ، مىبايست ميان قرآن با روشن‌ترين سخنان مردم عرب سخت‌ترين جدائى باشد ، و بايد به آن اندازه از هم دور باشند ، كه كار انجام دادنى براى مردم ، با آن‌كه معجز است ، از هم دورند . و بايد جدائى ميان قرآن يا سخن روشن‌گوترين مردم عرب ، كه با هم برابر مىشوند ، بر كسى پوشيده نباشد ، آنچنان كه فزونى ميان دو سخن پرداختهء مردم كه در معناى خود ، روشن هستند ،\r\n\r\n","description":"","footnote":"","page_name":" 736 ","page_number":862},
  {"content":"\r\n\r\nپوشيده نيست ؛ هرچند جدائى ميان آنها به مانند جدائى ميان سخن پرداختهء مردم ، با سخنى كه معجز است يكى نباشد ؛ آيا نمىبينى هريك از ما ، ميان شعر پايهء برتر از شاعران با شعر نوپردازان ، با نگرش نخست ، جدائى مىگذارد ؛ و براى شناختن جدائى ميان آنها نيازى ندارد ، به كسى بازگشت كند ، كه دانش روشن پرداختن سخن را تا پايان آموخته باشد ؛ و ما مىدانيم ، جدائى ميان اين دو شعر ، به مانند دورى ميان دو سخنى كه يكى به روش هميشگى سخن‌گويان ، ساخته شده است ، و ديگرى روش هميشگى آنان را از هم گسيخته و معجز است نمىباشد .\r\nاكنون كه اين سخنان استوار گرديد ، و ما پاره‌اى از جدائىها را كه ميان سخنان روشن‌پردازان هست ، با جدائى ميان قرآن و سخن پست‌تر از آن ، با اين‌كه جدائى بزرگى است ، باز هم آنها را ناهمسان نمىيابيم ؛ و اگر به مانند جدائى ميان دو سخن پرداختهء مردم ، و جدائى ميان سخن پرداختنى و ناپرداختنى براى مردم باشد « 1 » ، بايد جدائى ميان قرآن و سخن پست‌تر از آن نيز بر پايهء همان دو جدائى باز ايستد ، و ما جز اين را مىدانيم .\r\nاما كسانى كه جدائى ميان سوره‌هاى كوتاه آخر قرآن با روشن‌ترين شعر عرب ، و برجسته‌ترين گفتار آنان را نمىپذيرند ، و براى ما هم دورى ميان اين دو سخن به مانند آن جدائى كه ميان سخن پرداختنى و ناپرداختنى براى مردم است « 2 » ، و پيش از اين گفتيم ، آشكار نيست ؛ پس چرا ما جدائى كمى ، ميان آنها مىيابيم ، و جدائى بيشترى نمىيابيم ؟ و چرا پوشيدگى از ميان مىرود ، و دورى بسيار ميان آنها از ميان نمىرود ؟\r\nپس اگر بگويند : جدائى ميان روشن‌ترين گفتار عرب ، با قرآن ، بر اين استوار است ، كه از سخنان همان روشن‌گويان پيشينى باشد ، كه پيمبر آنان را به برابرى كردن با قرآن خواند .\r\nخواهيم گفت : اگر جدائى ميان قرآن و برجسته‌ترين سخنان عرب بر همين\r\n\r\n\r\n","description":"","footnote":"\r\n( 1 و 2 ) تفاوت ميان ممكن و ممتنع كه معجز است پيش از اين گفته شد .\r\n","page_name":" 737 ","page_number":863},
  {"content":"\r\n\r\nاستوار باشد ، كه گفتار همان پيشينيان باشد ، پس بنا بر سخن كسى كه ميان شعرهاى دوران جاهليت پيش از اسلام با شاعران تازه جدائى نمىپذيرد ، چه خواهد گفت ؟\r\nپس اگر از نو سخن‌پردازان مردمى را خواسته باشد كه چيزى نياموخته‌اند ، و نادان‌هائى را كه از روشن‌گوئى و سخن خوب و جز آن هيچ‌چيز نمىشناسند ، نشان داده باشد سخنش پذيرفتنى است ؛ و چنانچه دانايان و خردمندانى را كه روشن‌گوئى را مىشناسند و در آن آزمودگى ديده‌اند ، خواسته باشند ، آشكار بودن جدائى ميان قرآن با هرگونه سخن برجستهء عرب بر آنان ، پوشيده نيست .\r\nپس اگر بگويند : خداوند سخن‌سرايان عرب را از چه چيز روگردان كرد ؟\r\nخواهيم گفت : آنان را از آوردن گفتارى كه در روشن بودن ، و از راه در جاى خود بودن پاره‌هايش ، برابر و يا نزديك به قرآن باشد ، بدين‌گونه روگردان مىكرد ، كه هركس مىخواست با قرآن برابرى كند ، دانش‌هائى را كه چنين سخنانى از آن برمىآيد ، همه را از او مىسترد ؛ زيرا چنين دانش‌هائى كه بتوان با آن چنين سخنانى آورد ، به روش هميشگى كار ، بىگمان روشن است ، كه از كار خداوند برتر از همه است .\r\nو بنابراين اگر مىخواستند ، با شعر كه سخن با نظم است ، با قرآن برابرى كنند ، با آن برابرى نكرده بودند . و دليلى كه مىرساند ، برابرى كردن با قرآن ، در روشن بودن سخن ، خواسته شده بود ، اين است ، كه پيمبر - بر او درود بادا - نوع سخنى را كه به آن با قرآن برابرى شود ، رها آورد ، و به خواست كسى كه برابرى مىكند وا گذاشت ، پس مىبايست رها گذاشتن سخن براى اين باشد ، كه او بر آنچه آنان ، درخواستار شدن برابرى كردن با يكديگر ، مىشناختند ، تكيه كرده باشد ، و روش هميشگى آنان بر اين بود ، كه روشن بودن سخن را در نظر مىگرفتند ؛ و راه روشن آوردن سخن ، در جاى نهادن پاره‌هاى آن است ؛ و براى همين بود كه گويندگان شعر ، از سخن‌گويان خواستار برابرى كردن با خود نمىشدند ، و سخن‌گويان نيز شعرپردازان را به برابرى كردن با خود نمىخواندند ؛ بلكه خوشنود هم نبودند شعرى را با شعر ديگر برابرى دهند ، مگر آن‌كه هر دو در عروض و قافيه و در حركت\r\n\r\n","description":"","footnote":"","page_name":" 738 ","page_number":864},
  {"content":"\r\n\r\nقافيه كه اين دو چيز ، در شعر مطلوب است ، با هم برابر باشند ؛ و چنانچه آن گروه نمىدانستند از سخن چه چيزى خواسته شده است ، و پرسش نمىكردند ، همين پرسش نكردن آنان ، دليل بر اين بود ، كه آنچه از سخن گفتن خواسته شده بوده است ، آن را دريافته‌اند .\r\nبالاتر از آن : اگر در نمىيافتند ، كه نظم شعرى را در نظر داشته است ، سنخش را با شعر برابرى مىدادند ؛ و همانا پاره‌اى از شعرهاى آنان در روشن بودن معنى ، مانند بسيارى از قرآن بود . اما قرآن اين ويژگى را داشت كه بنابر آنچه ، آشكار دانسته شده است ، در جاى بودن كلماتش با نظم سخنان ديگر ، ناهمسان است ؛ زيرا هركس شعرها و سخن‌سرائىها و سخنان قافيه‌دار ، و همه‌گونه سخنان عرب را شنيده باشد ، مىداند ، قرآن به روش و نظمى ويژگى دارد ، كه آن را هيچ‌يك از گونه‌هاى گفتار نمىتوان دانست .\r\nاما دليلى كه مىرساند ، اگر خداوند ، آنان را از برابرى كردن با قرآن ، روگردان نكرده بود ، با آن برابرى مىكردند ، اين است كه چون ثابت شده است ، پاره‌اى از سخنان روشن آنان هست ، كه با بسيارى از قرآن نزديك است ، و در نظم ، بسيار بودن و فزونى داشتن درست نمىآيد ؛ به دليل اين‌كه شاعران در يك نظم شريك مىباشند ، و هيچ يك آنان از ديگرى نظم سخنش بيشتر نيست ؛ هرچند ، در روشن بودن مضمون ، جدا از يكديگر مىباشند ؛ و چون در نظم فزونى راه نمىيابد ، چيزى به جاى نمىماند ، مگر اين‌كه گفته شود ، فزونى براى پيشى گرفتن در آوردن آن نظم است ، و از اين برمىآيد ، كه هركس ، به آغاز كردن شعرى پيشدستى كرد ، معجزى آورده باشد ، و همچنين كسى كه به آوردن يكى از عروض‌هاى شعر ، يا وزنى از وزن‌ها ، پيشى گرفت ، بايد معجزى آورده باشد ؛ و چنين سخنى نادرست است .\r\nو براى كسى كه بر نظم‌هاى گوناگون دست داشته باشد ، هيچ نظم ويژه‌اى ، به روش هميشگى كار سخنوران ، انجام ندادنى نيست ، و آنچنان كه در روشن آوردن سخنان مىگوئيم چنين كارى به داشتن دانش بيشتر نيازى ندارد .\r\nآيا نمىبينى ، هريك از شاعران ، وزن طويلى را تواند سرود ، بر سرودن\r\n\r\n","description":"","footnote":"","page_name":" 739 ","page_number":865},
  {"content":"\r\n\r\nوزن بسيط ، و جز آن نيز توانا مىباشد ، هرچند آنها را برابر با يكديگر نتواند بسازد و اگر چه سخنش از معنى روشن داشتن تهى باشد ، پس از آنچه گفته شد ، دانسته مىشود كه نظم‌ها بر يكديگر فزونى ندارند .\r\nپس اگر بگويند : اين سخنانى كه گفتيد ، قرآن را از اين‌كه به راستى ، معجز باشد ، بيرون مىبرد ؛ زيرا بنابراين روش ، همان روگردان شدن سخنوران از برابرى كردن با قرآن معجز است ، و اين سخن با آنچه همهء مسلمانان بر آن گرد آمده‌اند ناسازگار است .\r\nخواهيم گفت : در اين پرسش گفتگوها هست ، و نمىتوان گفت همهء مسلمانان بر آن گرد آمده‌اند .\r\nبالاتر از آن ، اين كه كارى را معجز مىگوئيم ، آنچه بيشتر مردم از آن مىشناسند ، به جز آن معنى است ، كه مردم زبان‌شناس ، از آن مىفهمند ؛ زيرا بيشتر مردم به چيزى كه بهره‌اى از نشان دادن راست‌گفتارى كسى را داشته باشد كه كارى به دستش آشكار مىشود ، آن را معجز مىگويند . و پيش كسى كه مىگويد ، خداوند سخن‌سرايان عرب را از برابرى كردن با قرآن روگردان كرد قرآن هم همين ويژگى را دارد . و بنابراين رواست آن را معجز بگويند .\r\nو چنانچه گفته شود ، قرآن معجز نيست ، هنگامى مردم چيزى نياموخته ، اين سخن را نمىپذيرند ، كه از آن بفهمند ، قرآن پيمبرى پيمبر ما را نمىرساند ، و بندگان خدا هم مىتوانند سخنانى مانند قرآن بياورند ، اما معجز بودن قرآن ، به اين معنى كه به خودى خود ، و يا براى چيزى كه به آن وابستگى يافته است ، روش هميشگى سخنوران عرب را از هم گسيخته باشد ، بر اين استوار است ، كه كسانى دانشمندان برجسته ، و سخنوران پژوهشگر باشند .\r\nبالاتر از آن ، كسى كه معجز بودن قرآن را براى روشن بودن معانى آن ، مىداند ، دشوارى بيرون از اندازه ، به بار مىآورد ؛ زيرا به او خواهند گفت ، اگر معجز بودن قرآن ، براى روشن بودنش باشد ، هركس از عرب يا عجم ، بتواند سخن‌سرائى كند ، خواهد توانست ، مانند قرآن را هم بياورد ، اما چون دانش‌هائى را ندارند ،\r\n\r\n","description":"","footnote":"","page_name":" 740 ","page_number":866},
  {"content":"\r\n\r\nكه آن را در سخن روشن گفتن ، آشكار كنند ، مانند قرآن را نمىآورند .\r\nو كسى كه مىگويد ، خداوند برتر از همه چيز ، قرآن را پيش از همه چيز ، پديد آورده است ، بايد بپذيرد ، كه پيش او قرآن معجز نيست ؛ زيرا پيش از همه چيز ، پديد آمدن آن با آنچه پيمبر ادعا كرد ، برابرى نمىكند ؛ و جز اين نخواهد بود ، كه فرود آوردن فرشته ، قرآن را معجز مىباشد ، پس آنچه از مردم چيزى نياموخته آوردى ، و آن را دشوارى بيرون از اندازه خواندى ، اين دشوارى بر زيان خود تو است .\r\nپس اگر بگويند : اگر معجز بودن قرآن ، همان روگردان كردن خداوند از برابرى كردن با آن باشد ، بايد بر سخن‌سرايان روشن‌گوى عرب ، پوشيده نمانده باشد ؛ زيرا اگر چنين باشد ، كه پيش از خوانده شدن براى برابرى كردن با قرآن ، سخنانى به مانند آن آورده باشند ، و هنگامى كه از آنان خواسته شد ، و پس از آن ، از آنان چنين سخنانى آوردنى نباشد ، چگونگى اين‌كه از برابرى كردن با آن ، جلوگيرى شده‌اند ، روشن و آشكار مىگرديد ، و پس از آن هيچ بدگمانى به پيمبر بودنش نداشتند ، پس چگونه شد ، به پيمبر بودنش گردن ننهادند ؟\r\nخواهيم گفت : ناگزير مىدانستند ، سخنانى مانند آن را كه پيش از آن آورده بودند ، اكنون از ايشان آوردنى نيست ، اما روا است ، كه آن را به پيش آمد ، يا جادو نسبت بدهند ؛ همان‌گونه كه او را به اينها مىرنجاندند ، و اين‌كه جادو را باور كرده بوده‌اند ، براى همه شناخته شده است ، و به همين‌گونه فال‌گيرى را به او نسبت مىدادند .\r\nو چنانچه مىپذيرفتند ، كه خداوند آنان را از برابرى كردن با قرآن روگردان كرده است ، روا بود بگويند ، خداوند اين كار را براى راست‌گو نشان دادن پيمبر ، نكرده است ؛ بلكه براى آزمودن بندگان يا براى بخت و برخورد ، يا روى آوردن پيروزى انجام داده است . آنچنان‌كه بسيارى از مردم ، همين‌ها را باور مىدارند . و رواست ، در اين كار بر آنان پوشيدگى درآمده باشد .\r\nبالاتر از آن ، آنچه را گفتند ، ما بايد بپذيريم ، همان را خودشان بايد بپذيرند ،\r\n\r\n","description":"","footnote":"","page_name":" 741 ","page_number":867},
  {"content":"\r\n\r\nو بايد به آنان گفته شود ، چنانچه مردم عرب مىدانستند ، قرآن براى روشن بودن در معنىهايش ، روش هميشگى سخنورى را از هم گسيخته است ، پس چه پوشيدگى براى آنان مانده بود كه گردن به راست‌گوئى پيمبر ندهند ، و هر پاسخى به ما بدهند ، ما هم خود آن پاسخ را به آنان مىدهيم .\r\nپس اگر بگويند : اگر همان روگردان كردن سخن‌سرايان عرب ، از برابرى كردن با قرآن معجز باشد ، پس چرا قرآن را سست‌ترين گفتار ، و كمترين آشكار كنندهء معنى نگردانيد ، تا معجز بودنش تابناك‌تر باشد .\r\nخواهيم گفت : اگر چنين مىكرد ، روا مىبود ؛ اما نيك بودن آن را بايد در نظر گرفت ، پس مىشود ؛ نيك بودن كار ، چنين فراهم كرده باشد ، كه قرآن ، همين آشكارى را كه دارد ، داشته باشد ؛ و براى همين است ، كه از آنچه هست كمتر نشده است . و براى پديد آوردن معجزها ، نمىبايست كارى را كه شگفت‌آورتر و روشن‌تر باشد ، انجام بدهند ، و كارى را انجام مىدهند كه نيك بودنش را فراهم كند ؛ پس از آن كه نشان دادن معجز بودن ، در آن به پا باشد .\r\nپس از آن گفته مىشود ، چرا خداوند برتر از همه چيز ، قرآن را از آنچه هست تا پايان‌هائى كه چگونگى در آن بر كسى كه آن را مىشنود ، پوشيده نماند ، روشن‌تر نگردانيد ، تا او نتواند آن را نادرست بشمارد ؟ و هرچه آنان از اين پرسش پاسخ گفتند ، ما هم همان را ، در پاسخشان مىآوريم .\r\nو كسى نمىتواند بگويد : بالاتر از اين در سخن گفتن ، روشن‌گوئى بيشترى نيست ؛ زيرا همين تا اندازه‌اى است كه توانستنى است .\r\nاين سخن از آن روى نادرست است ، كه پايانها براى روشن گفتن سخن بسيار و بيشمار است ؛ و به جائى نمىرسد . و چنانچه با شمار بود ، مىبايست خداوند همهء دانائىهاى وابسته به روشن سخن گفتن را ، از مردم عرب مىسترد ، و آنان را تا پست‌ترين پايه از آن مىرسانيد ، تا فزونىهاى قرآن را آشكار كرده باشد ، و پوشيدگى از ميان برود .\r\nپس از آن ، به آنان گفته مىشود ، چرا خداوند برتر از همه چيز ، معجزهائى را\r\n\r\n","description":"","footnote":"","page_name":" 742 ","page_number":868},
  {"content":"\r\n\r\nكه خواستار شدند ، كه زنده كردن عبد المطلب ، و از جا كندن و بردن كوههاى تهامه باشد ، يا روان گردانيدن آب ، از چشمه‌هاى زمين ، يا فرود انداختن پاره‌هائى از آسمان بر سرشان و جز آن باشد ، كه براى نشان دادن راست‌گوئى او ، خواسته بودند ، انجام نداد ؟ پس هر پاسخى براى اين پرسش بياورند ، ما به مانند همان را به آنان پاسخ مىدهيم .\r\nپس اگر بگويند : هرگاه قرآن با روشن‌گوئى كه دارد ، روش هميشگى سخن گفتن را از هم نگسلد ، پس چرا پيشينيان عرب ، مانند وليد بن مغيره ، به روشن بودنش در معانى خود ، گواهى دادند . و به راست بودنش گردن نهادند ، و چرا بسيارى از شاعران به مانند نابغه جعدى ، وليد بن ربيعه ، و كعب بن زهير ، و اعشى بزرگ ، دعوت پيمبر را پذيرفتند .\r\nگفته مىشود : وليد ، به مسلمان شدن روى آورد ، و ابو جهل او را از آن بازداشت ، و فريبش داد ، و به او گفت ، پيمبر از دو چيز كه از همه نيكوتر و رواست ، باز مىدارد ؛ يكى درآميختن ناروا با زنان است ، و ديگرى شراب نوشيدن است ، و او را از مسلمان شدن بازداشت . پس اگر چنين نبود كه روشن بودن قرآن ، آنان را به شگفت آورده بود ، آنان بدان گردن نمىنهادند .\r\nخواهيم گفت : هرچه را سخنوران روشن‌گوى گواهى دادند ، كه گفتند ، قرآن روشن گفته شده است ، در جاى خود از آنان سر زده است ؛ زيرا هركس مىگويد معجز بودن قرآن ، براى اين است كه خداوند ، سخن‌سرايان عرب را از مانند آوردن براى قرآن بازداشت ، نمىگويد قرآن براى آشكار بودن و رسا بودنش بر سخنان ديگران فزونى ندارد ، و چيزى جز اين نمىگويد كه اين فزونى تا اندازه‌اى نيست كه روش هميشگى سخن‌سرايان را از هم گسيخته باشد و به جائى برسد ، كه معجز باشد .\r\nپس در گرايش يافتن آنان كه سخنان روشن مىپرداختند ، و در گواهى دادن آنان به اين كه قرآن در معانى خود روشن است ، و در خوبى از ديگر سخنان بيش از اندازه ، در گذشته است ، چيزى وجود ندارد ، كه سخن كسانى را كه مىگويند ،\r\n\r\n","description":"","footnote":"","page_name":" 743 ","page_number":869},
  {"content":"\r\n\r\nخداوند آنان را از برابرى كردن با قرآن بازداشت ، نادرست گرداند .\r\nاما اين كه ، سخن‌سرايان عرب ، به مسلمانى درآمدند ، براى چيزى بود كه آنان را در شگفت انداخت ، و بيچاره كرد . و با اين كه سخن روشن پرداختن ، بر آنان آسان بود ، و با اين همه با قرآن برابرى نكردند ، و هرگاه مىخواستند با آن برابرى كنند ، بر ايشان انجام نشدنى بود ، چه چيز از آنچه گفته شد ، روشن و رسا بودن قرآن را بهتر ثابت مىكند .\r\nاما برابرى كردن مسيلمه با قرآن از هرچيز ، درست بودن اين را كه خداوند ، ديگران را از برابرى كردن با آن جلوگيرى مىكرده است ، بهتر مىرساند ؛ زيرا اگر درست نبود ، مىبايست سخن‌سرايان ديگر هم با قرآن برابرى كنند . و آنچه او آورد آنان هم ، مانندش را بياورند .\r\nپس اگر بگويند : شما شايد نادرست ندانيد ، كه قرآن را پاره‌اى از پريان در انديشهء پيمبر - بر او و خاندانش درود بادا - افكنده باشند . و روش هميشگى روشن سخن گفتن ما را پريان از هم گسيخته باشند و آنان خواسته باشند ، با اين سخنان مردم را از دين گمراه كرده باشند ، و شما نمىتوانيد بگوئيد سخن روشن پرداختن پريان به مانند سخن روشن پرداختن مردم عرب است و بر آن فزونى ندارد ؛ زيرا راهى براى ثابت كردنش نيست ؛ و همين كه مانند نبودنش را روا بدانيم بس است ؛ زيرا روا دانستن مانند نبودنش در اين جا بس است ، و با اين همه نمىتوان بىگمان دانست ، كه قرآن را خداوند برتر از همه چيز ، پرداخته است ؛ بالاتر از آن ، پيمبر - بر او و خاندانش درود بادا - ادعا مىكرد كه فرشته‌اى قرآن را بر او فرود آورده است . پس چرا روا نباشد آن فرشته به دروغ آن را بر خداوند ، بسته باشد . و نمىتوانيد بگوئيد ، فرشتگان را خداوند از گناه نگه مىدارد ؛ زيرا نگاه داشته شدن آنان از راه شنيدنىهاى شرعى دانسته مىشود ، و پيش از آن كه بدانيم ، آنچه شنيده مىشود ، از خداوند است ، راهى نداريم به راست بودنش پى ببريم . و نيز روش هميشگى فرشتگان ، در روشن آوردن سخنان ، دانسته نشده است ، و رواست ، روش آنان ، بالاتر از روش مردم عرب باشد .\r\n\r\n","description":"","footnote":"","page_name":" 744 ","page_number":870},
  {"content":"\r\n\r\nگفته خواهد شد : اين پرسش ، به كسى كه مىگويد ، معجز بودن قرآن براى اين است ، كه خداوند ، مردم را از برابرى كردن با آن ، بازداشت ، روى نمىآورد ؛ زيرا او نمىگويد ، قرآن براى روشن بودنش ، روش هميشگى سخن‌پردازان را از هم گسيخته است ، تا بگوئيم بايد او روا بداند ، پريان يا فرشتگان از مردم عرب ، روشن‌گوتر باشند ؛ بلكه او مىگويد ، در ميان سخنان عرب‌زبان‌ها ، سخنانى هست ، كه مانند قرآن ، يا نزديك به آن مىباشد ، و معجز بودن قرآن را براى اين مىداند ، كه خداوند همهء دانش‌هائى را كه به آن مىتوان ، با قرآن برابرى كرد ، از آنان سترد و بر ستردن اين دانش‌ها كسى جز خداوند برتر از همه چيز توانا نيست ؛ و اين پرسش به كسى كه معجز بودن قرآن را ، براى از اندازه بيرون بودن روشن‌گوئى آن مىداند ، روى مىآورد ، و به آن كسى ، كه مىگويد ، چون خداوند ، مردم را از برابرى كردن با قرآن جلوگيرى كرد معجز است ، روى نمىآورد .\r\nكسانى كه معجزبودن قرآن را براى فزونى داشتن در روشن بودنش مىدانند ، بسا باشد ، براى اين پرسش‌ها پاسخ‌هائى آورده باشند .\r\nيكى اين كه مىگويند ، اگر معجز بودن قرآن براى جلوگيرى كردن خداوند از برابرى كردن مردم با آن باشد ، مىبايست ، خداوند تكليف‌شدگان را به تباهى افكنده باشد ، و به گمان انداختن آنان كه تباهىافكنى است ، بر خداوند برتر از همه چيز ، روا نمىباشد .\r\nآنان‌كه مىگويند معجز بودن قرآن براى اين است ، كه خداوند مردم را از برابرى كردن با آن جلوگيرى كرد ، بر اين سخن عيب‌جوئى كرده‌اند ، و گفته‌اند ، سر زدن تباهىرسانى ، بر خداوند برتر از همه چيز ، روا نمىباشد ، اما براى اين كه بايد ، از برابرى كردن با قرآن ، جلوگيرى شود ، نبايد از تباهى پديد آمدن ، جلوگيرى كند ؛ زيرا اگر مىبايست هميشه از تباه شدن چيزى جلوگيرى كند ، بايد خداوند برتر از همه چيز ، از انجام شدن هركارى كه پوشيدگى از آن پديد مىآيد ، جلوگيرى كند ، بلكه مىبايست ، تيزدستان چشم دزد و جادوگران را از كارهائى كه انجام مىدهند ، و پوشيده‌كارى براى مردم ، پديد مىآورند ، جلوگيرى كند ؛ و اما با اين\r\n\r\n","description":"","footnote":"","page_name":" 745 ","page_number":871},
  {"content":"\r\n\r\nكه خداوند مردم را به انجام ندادن كارهاى بد تكليف كرده است ، نمىبايست آنان را از انجام دادن اين‌گونه كارها جلوگيرى كند .\r\nو چون خداوند ، بايد كارى انجام ندهد ، كه از آن تباهى پديد آيد ، چنين نيست كه بايد از پديد آمدن تباهى نيز جلوگيرى كند . همچنين ، با اين كه او مردم را به دست بازداشتن از كارهاى بد ، فرمان داده است ، و خود او هم بايد آن را انجام ندهد ، اما از اين‌ها ، فراهم نمىشود ، كه بايد از انجام شدن كارهاى بد ، جلوگيرى كند ، و كسى كه جدا بودن اين دو جا از هم ، بر او پوشيده مانده است ، پيش خود چنين سخنانى گفته است ؛ پس او بايد هيچ كس را راست‌گو نشمارد ، مگر آن كه بداند ، خداوند از راست‌گو بودنش آگاهى داده است .\r\nپس از آن به آنان گفته مىشود ، آيا زرادشت ، و مانى ، و حلاج و جز آنان از كسانى كه با تيزدستى و چشم‌دزدىشان ، گروه بسيارى از مردم تباه شدند ، نبوده‌اند ، كه اگر آنان آن كارها را نمىكردند ، مردم تباه نمىشدند ؛ پس اگر مىبايست ، از كارى كه تباهى پديد آورد ، جلوگيرى شود ؛ پس چرا خداوند از آنان جلوگيرى نكرد ؟\r\nو نمىتوانند بگويند ، همه كسانى كه با به سوى خود خواندن آنان تباه شدند ، اگر هم آنان را به انجام دادن كارهاى بد ، نمىخواندند ، خودشان ، تباه مىشدند .\r\nاين سخن را از آن‌رو نمىتوانند بگويند ، كه چنانچه ما را به اين گفتار هم ، خوشنود كنند ، مىتوان گفت ، هركس با جلوگيرى خداوند ، از برابرى كردن با قرآن ، گمراه گردد ، پريان گمراه شدن از قرآن را در دلشان ، مىافكند ، و خداوند برتر از همه مىداند ، اگر پريان هم گمراهى را در دلشان نمىافكنندند ، پيش خود گمراه مىشدند ، پس آنان از تباه شدن رهائى نداشتند .\r\nبالاتر از آن آنچه كه آشكارا دانسته شده اين است : كسانى كه از رفتار زرادشت و مانى و حلاج گمراه شدند اگر آنان پيدا نمىشدند اين گروه گمراه نمىگرديدند و با داشتن دين درست مىزيستند .\r\nاما كسى كه مىگويد ، توانا گردانيدن چنين كسانى كه تباه‌كارند ، بر اين كه\r\n\r\n","description":"","footnote":"","page_name":" 746 ","page_number":872},
  {"content":"\r\n\r\nمردم را به تباه شدن بخوانند ، پديد آوردن تباهى نيست ؛ زيرا هرگاه خداوند آنان را بر اين كار ، توانا گرداند ، با خواندن آن گروه مردم را به انجام دادن كار بد ، از آن كه اگر اين گروه مردم را به انجام دادنش ، نمىخواندند ، پاداش بيشترى ، دست‌رسشان مىگذارد ، و هركارى ، هنگامى فسادجوئى خواهد بود ، كه با انجام شدنش تباهى پديد بيايد ، و اگر آن كار ، انجام نشود ، تباهى سر نزند ، نه آن كه جز توانا گردانيدن ، چيز ديگرى نشود .\r\nپس اين گوينده بايد بپذيرد ، و روا بداند كه اگر پرى ، سخن روشنى را در دل كسى بيفكند ، تباه كردن او نيست ؛ زيرا كسانى كه به رفتن راه راست تكليف شده‌اند ، در اين هنگام از آن كه اگر پرى ، سخنى را در دلشان نمىافكند ، پاداش بيشترى ، دست‌رسشان گذاشته مىشود ، اما در دل افكندن پرى آن سخن را ، از تبه‌جوئى ، بيرون نمىآورد ، پس او را از اين گفتار نبايد جلوگيرى كرد .\r\nو ديگر از سخنانى كه گفته‌اند اين است : اگر معجز بودن قرآن ، به بازداشته شدن مردم از برابرى كردن با آن باشد ، بايد براى از هم گسيخته شدن روش هميشگى روشن سخن گفتن در قرآن ، و براى رساندن معجز بودنش باشد ، پس هيچ جدائى ميان آن نخواهد بود ، كه قرآن گفتهء خداوند برتر از همه چيز باشد ، يا پرداختهء فرشتگان ، يا پرى باشد .\r\nزيرا هريك از اينها باشد ، چون روش هميشگى سخن روشن گفتن را از هم گسيخته است ، راست‌گو بودن پيمبر را مىرساند ، نه براى اين كه خداوند برتر از همه ، آن را گفته است ؛ زيرا اگر خداوند برتر از همه آن را گفته بود ، و روش هميشگى سخن روشن گفتن را ، از هم نمىدريد ، راست‌گو بودن پيمبر را نمىرساند ، و از هم گسيختن روش هميشگى سخن روشن گفتن ، ميان اين كه قرآن را خداوند برتر از همه گفته باشد ، يا ديگرى آن را پرداخته باشد ، در همه جا مشترك است ، و مىبايست ، گفتار هريك از آنان باشد ، اين اثر را داشته باشد ، كه راست‌گو بودن او را برسانند .\r\nدر پاسخ گفته خواهد شد : هنگامى كه روا بدانيم كسى كه روا باشد كار بد\r\n\r\n","description":"","footnote":"","page_name":" 747 ","page_number":873},
  {"content":"\r\n\r\nانجام بدهد ، روش هميشگى سخن روشن گفتن را از هم بگسلد ، روا خواهد بود ، خداوند كسى را كه دروغ مىگويد راست‌گو نشان بدهد ؛ و در اين هنگام ، از هم گسيخته شدن روش هميشگى روشن سخن گفتن ، براى نشان دادن معجز بودن قرآن بس نيست . و هنگامى از هم دريده شدن روش هميشگى سخن گفتن راست گفتن او را مىرساند ، كه بدانيم ، خداوند كار بد ، انجام نمىدهد ، و دروغ‌گو را راست‌گو نشان نمىدهد ؛ و پيش از آن كه شنيدنىهاى شرعى را درست بدانيم ، به اين كه خداوند فرشتگان ، يا پرى را از دروغ گفتن نگهدارى كرده است ، پى نخواهيم برد .\r\nو براى همين ما گفتيم ، از هم‌گسيختن روش هميشگى ، در كارهاى ما معجز بودنش را نمىرساند ؛ زيرا بر ما رواست ، كار بد انجام بدهيم ، و جن و فرشتگان ، به مانند انسانهايند .\r\nپس اگر بگويند : بر اين پايه كه گفته شد ، « 1 » چنانچه آفتاب از جائى كه فرو مىرود ، برآيد ، مىبايست معجز نباشد ، و راست‌گو بودن كسى را كه آن را معجز خود نشان داده است ، نرساند ؛ زيرا رواست اين كار را پاره‌اى از پريان و فرشتگان ، پيش از آن كه نگهدارى شده از گناه شناخته شوند ، انجام داده باشند .\r\nگفته خواهد شد : ما همين را مىگوئيم ؛ زيرا انجام شدن چنين كارى ، راست‌گو بودن او را نمىرساند ، مگر پس از آن كه بدانيم كسى كه روا باشد كار بد از او سر بزند ، نمىتواند چنين كارى را انجام بدهد ؛ چه او از پريان يا از فرشتگان و يا از آدميان باشد . اما با روا داشتن اين كه كار بد از او سر بزند ، راست‌گو بودن او را نمىرساند ، و اين گفتار ، نه زشت شمرده مىشود ، و نه بزرگ به نظر مىآيد .\r\nديگر اين كه گفته‌اند ، اگر آنچه گفته شد ، در معجز بودن قرآن رخنه‌اى پديد آورد ، مىبايست ، در معجزات ديگر هم همين رخنه پديد آيد ، و راهى براى ما نخواهد بود ، كه هيچ گوينده‌اى را ، پيمبر و راست‌گو بشناسيم .\r\n\r\n\r\n","description":"","footnote":"\r\n( 1 ) يعنى چون گفتند كه سر زدن هركارى از انسان هرچند بزرگ و عجيب باشد راست‌گو بودنش را نمىرساند .\r\n","page_name":" 748 ","page_number":874},
  {"content":"\r\n\r\nگفته خواهد شد : كارهائى كه معجز هستند بر دو گونه‌اند ، يكى آن كه توانائى داشتن بر آن كار ، به موجود بلاآغاز برتر از همه چيز ، ويژگى دارد ؛ مانند زنده كردن مردگان ، و خوب كردن نابينايان مادرزاد ، و بيماران پيس‌اندام و نو آغاز كردن وجود جسم ، و اين كارها دست‌رس پريان گذاشتنى نيست ، زيرا پريان در اين كارها به مانند آدميانند ، و نمىتوانند به هيچ روى اين كارها را انجام بدهند .\r\nگونهء ديگر از كارهائى كه معجز هستند ، آنهائى مىباشند ، كه نوع آن كار ، زير پوشش صفت توانائىهاى آفريدگانند ، پس هرگاه دانسته شده باشد ، كه اين اندازه از آن كار ، يا به روى ويژه‌اى كه بر آن سر مىزند ، هيچ يك از كسانى كه با صفت توانائى ، توانا مىباشند « 1 » نمىتوانند آن را انجام بدهند ، در اين هنگام سر زدن آن كارها ، راست‌گو بودن انجام‌دهندهء آن كار را مىرساند . و اگر چنين چيزى ، دانسته نشده باشد ، راست‌گو بودنش را نمىرساند .\r\nو هرگاه دانسته شود ( آن اندازه از نوع كارى يا بر روى ويژه‌اى از آن را ) هيچ يك از آفريدگان نمىتوانند ، انجام بدهند ، و خداوند برتر از همه چيز ، بر زبان پاره‌اى از پيمبران ، كه مىدانيم راست‌گو هستند ، ما را بياگاهاند ، كه توانائى داشتن ، بر انجام دادن چنين كار معجزى ، به خداوند برتر از همه چيز ويژگى دارد ، و بدانيم ، روش هميشگى كار انجام دادن ، براى همهء آفريدگان ، چه آدميان ، يا پريان ، يا فرشتگان باشند ، يكى است ، و هركارى براى ما انجام دادنى نباشد ، براى ديگران هم انجام ندادنى است ؛ پس اگر سر زدن چنين كارى از كسى آشكار شود ، كه روش هميشگى نوع كارهاى ما را از هم بگسلد ، خواهيم دانست ، آن كار معجز است ؛ زيرا مىدانيم\r\n\r\n\r\n","description":"","footnote":"\r\n( 1 ) اشاره به مطلبى است كه در باب قدرت بيان شد كه كارها سه گونه‌اند : پاره‌اى از آنها جز با قدرت ذاتى كه عين ذات است انجام داده نمىشوند ، پارهء ديگر از كارها با صفت قدرت كه زايد بر ذات است انجام داده مىشوند و بس . و قسم سوم كارهائى هستند كه گاهى با قدرت ذاتى ، و گاهى با قدرت عرضى كه خارج از ذات است ، انجام داده مىشوند . قسم اول مانند آغاز كردن وجود ماده و جسم است ، دوم مانند راه رفتن و جنبيدن است ، سوم مانند سخن گفتن است و غيره .\r\n","page_name":" 749 ","page_number":875},
  {"content":"\r\n\r\nپرى و فرشته با ما در اين انباز هستند ، كه نوع آن كار بدين گونه براى همه ، انجام دادنى نمىباشد .\r\nپس اگر بگويند : در كارهائى كه خداوند برتر از همه چيز به توانا بودن بر آن ويژگى دارد ، بايد گفته شود : چرا روا نباشد ، خداوند برتر از همه چيز ، روش هميشگى كار انجام دادن پريان را چنين گرداند ، كه هرگاه ، به جسم مرده‌اى نزديك شوند و آن جسم صفت ويژه به خودى داشته باشد ، آن جسم مرده را زنده گردانند ؛ آنچنان كه خداوند ، روش هميشگى آهن را ، بر اين گونه گردانيده است ، كه هرگاه به سنگ مغناطيس نزديك شود ، به حركت در آيد ، و چون چنين چيزى را روا مىدانيم ، زنده كردن مرده را به دست كسى كه مىگويد پيمبر هستم ، راست‌گو بودن او را نمىرساند ؛ زيرا از اين آسوده نيستيم ، كه چون روش هميشگى پريان بر اين است ، آنان آن جسم مرده را به سوى ما آورده باشند ، و خداوند برتر از همه چيز آن جسم را زنده كرده باشد .\r\nگفته خواهد شد : زنده كردن خداوند برتر از همه چيز ، جسم مرده را هنگامى كه آن جسم را پريان نزديك كرده باشند ، ميان ما و در روش هميشگى ما ، يافت‌شدنى مىباشد « 1 » اما روش هميشگى خداوند برتر از همه چيز را از هم مىگسلد ؛ زيرا روش هميشگى ما گوئى بر اين بگذرد ، كه دروغ‌پردازان را راست‌گو بنمايانيم ، اما اين كار ، بر خداوند برتر از همه چيز ، روا نمىباشد .\r\nو هرگاه نسبت به روش هميشگى پريان كه ندانسته چنين كارهائى را انجام بدهند ، روا باشد ، خداوند مرده را زنده گرداند ، نسبت به روش هميشگى ما چنين كارى براى خداوند ، روا نمىباشد ؛ زيرا نسبت به روش هميشگى پريان روئى از بدى برايش نيست اما نسبت به روش هميشگى ما بد است ؛ زيرا به تباهى افكندن ما مىباشد .\r\n\r\n\r\n","description":"","footnote":"\r\n( 1 ) خلاصه اين است كه زنده كردن خداوند مرده را پس از آوردن جنيان آن را ، اغفال كردن و گمراه نمودن آدميان است ، و اغفال كردن ديگران براى ما محال نيست ؛ زيرا ميان مردم رايج است اما بر خداوند محال است ، و از روش هميشگى كار او بيرون است .\r\n","page_name":" 750 ","page_number":876},
  {"content":"\r\n\r\nو اين به مانند با خود بردن گفتار نيست ؛ زيرا هرگاه سخنى را پريان به سوى ما بياورند ، كه از جهت روشن بودنش ، به روش هميشگى سخنان ما نرفته باشد ، همان خود آوردنش ، روش هميشگى سخن‌پردازى ما را از هم مىگسلد ، و خداوند برتر از همه ، نيز در اين كار دستى ندارد .\r\nو هرگاه پريان جسمى را كه نشان‌دادنى باشد ، با خود بياورند ، خود آوردن جسم ، روش هميشگى ما را از هم نمىگسلد ، و چيزى كه روش هميشگى ما را از هم مىدرد ، زنده كردن جسم مرده است ، هنگامى كه نزديك آورده شده باشد ؛ پس جدائى ميان اين دو كار ، بر هيچ شخص باريك‌انديشى پوشيده نخواهد ماند .\r\nاين گفتارى است ، كه پيروان روش « صرفه » آورده‌اند « 1 » و پيش من اين سخنان از روى فراموش‌كارى گفته شده است ؛ زيرا جدائى درستى ميان آن دو كار نيست « 2 » بلكه پاسخ گفتن به آن پرسش ، از دو روى فراهم مىشود .\r\nيكى اين كه هرگاه ، پريان جسمى را پيش بياورند ، و خداوند برتر از همه چيز ، روش آنان را بر اين گذرانده باشد ، كه هرگاه به جسم مرده‌اى نزديك شوند ، آن را زنده كنند ، پس از اين دو بيرون نيست ، كه در اين هنگام ، يا خداوند ، آن جسم را زنده مىگرداند ، و يا آن را زنده نمىكند ، پس اگر خداوند آن را زنده گرداند ، رواست پيمبرى كه زنده شدن جسم مرده‌اى را معجز خود اظهار داشته است ، دروغ‌گو باشد و خداوند براى اين آن جسم مرده را زنده گردانيده است ، كه روش هميشگى پريان بر آن بوده است .\r\nو چنانچه خداوند آن جسم مرده را زنده نگرداند ، از هم گسيختن روش هميشگى پريان فراهم مىشود ؛ و بسا باشد ، پاره‌اى از پريان پيش پريان ديگر ، به دروغ بگويند ، ما پيمبر هستيم ، و معجزهء خودشان را از هم گسستن روش هميشگى\r\n\r\n\r\n","description":"","footnote":"\r\n( 1 ) معنى روش صرفه گذشت كه گروهى معجز بودن قرآن را براى اين مىدانند كه خداوند مردم را از آوردن سخنانى به مانند قرآن منصرف كرده است .\r\n( 2 ) دو كار يكى بردن جسم از جائى به جائى و زنده شدن آن است ، و ديگرى آوردن جنيان سخنانى فصيح براى كسى است كه مدعى پيمبر مىباشد .\r\n","page_name":" 751 ","page_number":877},
  {"content":"\r\n\r\nپريان نشان داده باشند ، و جسم مرده‌اى را كه پيش آنان است . و به روش هميشگى همهء آنان ، بايد زنده شود ، زنده نگردد ، و همين زنده نشدن جسم مرده در اينجا راست‌گو نشان دادن دروغ‌گويان است ، و هيچ پاسخى براى اين پرسش ، نخواهد بود ، مگر كه گفته شود ، آن به تباهى افكندن مردم است و بايد خداوند ، از آن جلوگيرى كند .\r\nراه دوم براى پاسخ گفتن ، اين است ، كه اگر قرآن ، روش هميشگى سخن گفتن مردم را ، با روشن بودن در معانى خودش از هم به درد ، از آوردن پريان چنين سخنانى را ، بر مىآيد كه خداوند برتر از همه چيز ، دانائى به روشن‌گوئى را هنگام ، پس از هنگام ، پىدرپى براى آنان نو مىكند ؛ زيرا دانش‌ها به جاى نمىمانند ؛ پس آفريدن چنين دانش‌هائى از هم گسيختن روش هميشگى دانا بودن مىباشد . و اين گفتار ، به مانند سخنى است ، كه سيد مرتضى ، در جاهائى گفته است ، چنانچه پيمبرى بگويد ، كوهها را از جائى به جائى مىبرم ، يا درياها را مىنوردم ، اين كارها برايش معجز خواهد بود ، اما معجز او آفريده شدن توانائىهائى است ، كه با آن مىشود ، كوه را از جائى به جائى برد ، نه خود بردن آن ؛ زيرا پيش اين گوينده ، كارى كه ما انجام بدهيم ، راست‌گو بودن ما را نشان نمىدهد ، و چيزى كه راست‌گو بودن كسى را نشان مىدهد ، كارى است كه خداوند برتر از همه چيز به توانائى داشتن بر آن ويژگى داشته باشد .\r\nپس اگر بازگشت سخن به اين باشد ، كه بگوئيم ، قرآن چيزى است ، كه با روشنى گفتار ، روش هميشگى سخن گفتن مردم را از هم درانده است ، برابرى كردن با معجز بودنش ، به پرسشى كه دربارهء پريان شد ، از كار مىافتد ، و بازگشت سخن به اين مىشود ، كه آيا قرآن روش هميشگى سخن گفتن مردم را از هم گسسته است ، يا آن را از هم ندرانده است ، و در اين‌باره بايد انديشيده شود .\r\nو از سخنانى كه دربارهء پرسش از پريان ، و پيشگيرى آن از درستى معجزها گفته شده ، اين است : اگر كسى زنده كردن جسم مرده‌اى به دستش انجام گردد ، روا داشتن اين كه او راست‌گو باشد به اين يكسو مىرود ، كه مىشود ، جسم زنده‌اى\r\n\r\n","description":"","footnote":"","page_name":" 752 ","page_number":878},
  {"content":"\r\n\r\nرا پريان از جاى دورى ، آورده باشند ، و آن جسم مرده را به جاى دورى برده باشند .\r\nو همچنين اگر كسى كه مىگويد پيمبر هستم و معجزى دارم ، كه كوه را از جائى به جاى ديگر مىبرم ، يا شهرى را از جاى مىكنم ، و اين كارها از او سر بزند ، رواست اين كارها را پريان انجام داده باشند ، و هرچند خود آن كسى كه مىگويد من اين كارها را مىكنم ، خودش براى انجام دادنش ، به پا خواسته باشد ، رواست پرى آن را به جاى ديگر برده باشد ، و او دشوارى بردن آن را هيچ ، بر خود هموار نكرده باشد . و اين پرسش در همهء معجزها ، رخنه پديد مىآورد ، در پاسخ مىگوئيم ، خداوند برتر از همه چيز ، از تباه شدن انديشه‌ها ، جلوگيرى مىكند .\r\nاز سوى ديگر با خود اين پرسش چنين برابرى كرده‌اند كه گفته‌اند : جسم‌هاى پريان و فرشتگان ، نازك و افشان و گسترده است ؛ و ساختمان بدنشان رخنه‌دار است ؛ و براى همين است ، كه ما آنها را با چشم نمىبينيم ، مگر پس از آن كه به هم فشرده شده باشند .\r\nو هركس ساختمان بدنش ، رخنه‌رخنه باشد ، روا نيست توانائىهاى بسيار در او بيايد ؛ زيرا توانائىها اگر بسيار باشند ، به اين نياز دارند ، كه ساختمان بدن سفت و سخت گردد . و براى همين است ، كه نمىشود ، مور ، به مانند پيل نيرو داشته باشد ؛ و بر همين پايه ، روا نيست ، فرشته يا پرى ، بتوانند كوه را با خود ببرند ، مگر ساختمان بدنشان به هم فشرده شود ، و اندازه‌اش هم بزرگ گردد .\r\nو اگر چنين شود ، با درست بودن نيروى حاسه ، و با تندرستى اندامهايمان ، بايد ما آن را ببينيم ؛ پس هرگاه كسى بگويد ، من پيمبر هستم ، و معجزم از جاى كندن شهرى است ، يا با خود بردن كوهى است ، و آنچه بگويد از او سر بزند ، و ما هم جسم فشرده‌اى نبينيم ، كه او را يارى دهد ، يا براى انجام دادنش به‌پا گردد ، پرسشى كه روا دانسته شده بود ، پرى يا فرشته آن كار را انجام بدهد ، نادرست خواهد گرديد ؛ و بىگمان خواهيم دانست آن كار خداوند برتر از همه است . و به همين گونه گفتن اين كه زنده‌اى را از راه دور ، آورده باشند ، و به جاى مرده‌اى نهاده باشند ، از ميان\r\n\r\n","description":"","footnote":"","page_name":" 753 ","page_number":879},
  {"content":"\r\n\r\nخواهد رفت ؛ زيرا كسى نمىتواند ، اين كار را بكند ، مگر توانائىهاى بسيار داشته باشد ، و داشتن توانائى بسيار به ساختمانى از جسم‌هاى فشرده ، نياز دارد ، كه ديدن با چشم آن را فرا بگيرد .\r\nپاسخ ديگرى كه گفته‌اند اين است : اگر بر اين‌گونه باشد ، كه پرى آن كارها را انجام داده باشد ، مىبايست همهء مردم عرب ، در اين سخن با هم سازوار باشند ؛ زيرا آنان به چنين چيزهائى دربارهء پريان ، از همه بيناتر و راهبرترند .\r\nاما اين پاسخ درست نيست ؛ زيرا چنين نيست كه مردم عرب بايد همهء پوشيدگىهائى را كه روى مىدهد ، و هرچه از نو به انديشه در مىآيد ، همه را بدانند و بشناسند .\r\nو براى همين است كه بسيارى از سخن رنجه‌هائى كه مردم گمراه ، و ياوه‌گو دربارهء آيات پوشيدهء قرآن مىسرايند ، نو مىشود ؛ و دانشمندان به اين بس نكرده‌اند ، كه بگويند مردم عرب ، اين سخن را نگفته‌اند ؛ بلكه از راههاى درست و با پرده برداشتن از پوشيده‌ها برابر با قوانين استوار ، آن را آشكار مىكنند ؛ پس آنچه گفتند از ميان برداشته شد .\r\nو همانا مىبايست ، آنچه را به روشن بودن سخن ، و به پيش و پس بودن آن و مانند اينها وابستگى دارد ، به مردم دانشمند بازگشت داد ، اما در پوشيدگىهائى كه به انديشه‌ها ، در نيامده است ، نمىبايست بدان پرداخت . و چگونه درمانند اين سخنان مىتوان ، به مردم عرب بازگشت داد ؟ و چنانچه مردم عرب به آن پاسخ گويند ، نمىتوان بر آن تكيه كرد . پس براى سازش كردن با آنان در اين سخنان سودى نيست .\r\nبالاتر از آن ، چنانچه مردم عرب بگويند ، قرآن كار پريان نيست ، پرسش به خود آنان روى مىكند ، و گفته مىشود ، چه چيز شما را از درستى آن آسوده مىكند ، و با چه چيز درستى آن را نشان مىدهيد ؟ پس هيچ راهى براى پاسخ گفتن نمىيابند .\r\nو چون چنين است ، روا نيست در اين‌باره پاسخ را به آنان بازگشت داد .\r\nپس اگر بگويند : شما نگفتيد نمىشود چنين باشد ، كه اين قرآن را خداوند\r\n\r\n","description":"","footnote":"","page_name":" 754 ","page_number":880},
  {"content":"\r\n\r\nبرتر از همه چيز ، بر پيمبرى از پيمبرانش فرو فرستاده باشد ، و او جز آن كسى باشد ، كه قرآن از سويش آشكار گرديده و او با روشن‌گفتارى قرآن بر مردم چيره شده است پس آن كسى كه قرآن به دستش آشكار گرديد ، او را كشته باشد و گفته باشد ، اين قرآن معجز من است ، و اين در صورتى است ، كه بپذيريم ، قرآن روش سخن گفتن هميشگى همهء مردم روشن‌گو را از هم درانده است ، و خداوند برتر از همه چيز خودش آن را گفته است ، نه ديگرى جز خود او .\r\nپس اگر بگويند : آشكار دانسته شده است كه اين قرآن از كس ديگرى ، شنيده نشده ، و از سوى ديگرى ، آشكار نگرديده است ، خواهيم گفت : بىگمان اين سخن پذيرفته است ، اما شما نگفتيد ، نمىشود آن را از كس ديگرى كه كار پيمبرىاش آشكار نگرديده بود و آگهىهائى از او پراكنده نشده بوده است ، گرفته شده باشد ، و كسى جز آن كه قرآن را آشكار كرد ، آن را از او نشنيده باشد ، پس آن كسى كه قرآن از سويش آشكار گرديد ، او را كشته باشد ، و قرآن را از آن خود گفته باشد . و نيز نگفتيد ، نمىشود كسى كه قرآن بر او فرو آمده ، جز به سوى خود برانگيخته نشده باشد ، تا چنين باشد كه بايد خداوند ، از كشته شدنش ، جلوگيرى كند ، تا خود او قرآن را به مردم برساند ، و گزارشاتى از او پراكنده گردد .\r\nخواهيم گفت : كسى كه معجز بودن قرآن را براى اين مىداند ، كه خداوند ديگران را از آوردن مانندى براى قرآن جلوگيرى كرده است ، از اين پرسش پاسخ مىگويد ، كه هرگاه معجز بودن قرآن ، براى اين باشد ، كه خداوند ، دانش‌هائى را كه مردم داشتند ، از آنان گرفته ، و آنان را از برابرى كردن با آن روگردان كرده باشد ، چنانچه كسى كه قرآن به دستش آشكار گرديده است ، راست‌گو نبوده و ديگرى به جز او راست‌گو بوده است ، از خداوند برتر از همه چيز ، خوب نبوده است ، دانائىهائى را كه با آن سخن آشكار و روشن مىتوان پرداخت ، از مردم گرفته باشد تا اين كه چنانچه خداوند ، آن دانش‌ها را از آنان نمىگرفت ، مردم با آن كسى كه دروغ مىگفته است با آوردن سخنانى ، به مانند قرآن با او برابرى كنند .\r\nو كسى كه نمىگويد معجز بودن قرآن براى اين است كه خداوند از برابرى\r\n\r\n","description":"","footnote":"","page_name":" 755 ","page_number":881},
  {"content":"\r\n\r\nكردن مردم با آن جلوگيرى كرد ، مىتواند ، پاسخ ديگرى بگويد ، كه قرآن به فراگرفتن فرمان‌ها و كارهائى ويژگى دارد ، كه همگى در روزگار پيمبر - بر او و خاندانش درود بادا - گذشته است ؛ يكى از آنها كار مجادله است ، كه پاره‌اى از قرآن ، در آن‌باره فرود آمد ؛ و كارى بود كه بر جميله جفت اوس بن صامت گذشت ، و بنا به گفته‌اى دربارهء خوله دختر ثعلبه بوده است ، كه شوهرش او را ظهار كرد . و در روزگار نادانى پيش از اسلام چنين بود ، كه زن را با ظهار كردن طلاق مىگفتند « 1 » و خداوند برتر از همه چيز آيه‌هائى در اين‌باره فرستاد . ديگرى كار لعان است . ديگرى راندن كار بدر است ، و جنگ‌هاى حنين و خندق و احد است ، كه پاره‌اى از قرآن را دربارهء اينها فرو فرستاد . ديگرى اين آيه است :  « وَ إِذا رَأَوْا تِجارَةً أَوْ لَهْواً انْفَضُّوا إِلَيْها ، وَ تَرَكُوكَ قائِماً »  و اين هنگامى فرود آمد ، كه كاروانى روى به آمدن داشت ، و مردم پيمبر را - درود بر او و خاندانش بادا - جا گذاشتند ، و گذشتند تا به آنان بنگرند . و ديگرى اين گفتار خداوند است :  « وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً »  و ديگرى اين گفتار او است :  « لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ »  تا آخر آيه . و ديگرى اين گفتار است :  « إِلَّا تَنْصُرُوهُ فَقَدْ نَصَرَهُ اللَّهُ »  ، و بيرون رفتن پيمبر - بر او و خاندانش درود بادا - از مكه است كه به سوى مدينه مىگريخت . و با كسى كه همراهش بود ، به غار در آمد . و ديگرى اين گفتار خداوند است :  « وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ »  تا آخر آيه و سرگذشت كار ، در اين آيه آشكار است . و آيه‌هاى ديگرى هست ، كه كارها و رفتارها و فرمان‌هائى در آنها ياد شده است ، و همهء اين كارها در روزگار پيمبر گذشته است ، و قرآن همهء آنها را دربر دارد ، پس همهء اين‌ها بيرون از يكى از دو كار نيستند : يكى اين كه همهء اين كارها ، روزگار پيمبر پيشين روى داده است ، آنچنان كه براى پيمبر پسين هم پيش آمده است ؛ و يا در همهء آيه‌ها از لفظ ماضى آينده خواسته شده است .\r\nنخست ، از دو روى نادرست است ، يكى اين كه روش هميشگى كارها از اين\r\n\r\n\r\n","description":"","footnote":"\r\n( 1 ) به زن مىگفتند ظهرك كظهر اختى يا امى .\r\n","page_name":" 756 ","page_number":882},
  {"content":"\r\n\r\nجلوگيرى مىكند ، كه براى دو نفر پيش‌آمدهائى روى دهد ، و كارها و معجزهائى پيش بيايد ؛ و هر دو از يك شهر ، به يك شهر ديگر بروند ، و فرمان‌ها و گفت و شنيدهائى ، براى هر دو پيش بيايد كه مانند هم باشند . و ميان ياران هر دو مهاجر و انصار ، و مسلمان‌ها و منافق‌ها باشند . و نشدنى بودن چنين چيزى به مانند نشدنى بودن اين است ، كه شاعرانى چند ، در يك قصيده ، در يك معنى و براى به دست آوردن يك چيز با يكديگر ، در يك كار در آيند . و چنانچه آن دو پيمبر از هرجهت به مانند هم باشند ، مىبايست ، همهء مردم دو روزگار ، در رفتار و كردار و پوشش‌ها و نشانىها ، يكسان باشند ، از يك‌گونه خوردنى بخورند ، و هيچ يك از مردم دو روزگار ، در روش‌هاى همگانى و هميشگى ، دور تر از ديگرى نباشند .\r\nراه دوم اين است كه اگر روا باشد هر چه در قرآن آمده است همگى ، در گذشته انجام يافته باشد ، مىبايست ، روى دادن آنها آشكار ، و خبرش پراكنده شده باشد ؛ زيرا كسانى كه همگى اين چگونگىها را داشته‌اند ، آگهى يافتن از آنها ، براى كسانى كه روزگار پس از آنان مىآيند پوشيده نخواهد ماند ، و پى بردن به گزارشات آنان دشوار نخواهد بود ، و چنانچه گزارشات آنان براى مردم ، آشكار شده بود ، مىبايست دشمنان اين پيمبر پسين در آگاهى دادن از گذشتگان ، با او همساز باشند ؛ زيرا آنان ، به گزارشات گذشتگان ، شناساتر و شتابنده‌تر به آگاهى يافتن از آنان مىباشند .\r\nاما دومى ( كه از لفظ ماضى آينده خواسته شده باشد ) نيز از دورى نادرست بودنش آشكار مىشود : يكى اين كه لفظ ماضى ، هرگاه در معنى آينده به كار برده شود ، مجاز خواهد بود ؛ و چنانچه از معنى خودش بيرون شويم نيز براى اين نادرست است ، كه آنچه را يادآور شديم و آيه‌هائى را كه خوانديم همه بزرگ داشتن كسى را مىرساند ، كه اين آيات ، به دستش آشكار مىشده است ؛ و راست‌گو بودن او را در چيزهائى كه به سويش مىخواند ، و درست بودن پيمبرى او را نشان مىدهد ؛ آيا نمىبينى خداوند برتر از همه چيز ، كسانى را كه روز جنگ احد و حنين گريختند و دور شدند ، نكوهش كرده ، و به پيمبرى او گواهى داده ، و گفته است :  « وَ الرَّسُولُ يَدْعُوكُمْ فِي أُخْراكُمْ »  ، و باز فرموده است :  « ثُمَّ أَنْزَلَ اللَّهُ سَكِينَتَهُ عَلى رَسُولِهِ »  ، و فرموده\r\n\r\n","description":"","footnote":"","page_name":" 757 ","page_number":883},
  {"content":"\r\n\r\nاست :  « وَ لِلَّهِ الْعِزَّةُ وَ لِرَسُولِهِ »  و فرموده است :  « وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً »  .\r\nپس اگر بگويند : شايد اين آيه‌هائى كه در آنها سر زدن كارهائى ياد گرديده است ، از خود قرآن نباشند ، و به آن پيوسته شده باشند .\r\nگفته خواهد شد ، اين سخن نادرست است ؛ زيرا آيه‌هائى كه فراگير سر زدن اين كارها مىباشد ، درازتر و بيشتر از سوره‌هاى كوتاهى از قرآن است ، كه در آن خواسته شده است ، مانندش را بياورند ، و با آن برابرى كنند پس اگر افزودن چنين آيه‌هائى از آنان برآمده بود ، مىبايست ، به يك سوره با قرآن برابرى كرده باشند ، و به همين اندازه كه خواستارى شده بودند ، با قرآن برابرى مىكردند و از خواستارى شدن آن ، رهائى مىيافتند .\r\nاما كسى كه مىگويد ، به همان‌گونه كه آفريدن جواهر و رنگها براى مردم انجام دادنى نيست ، در جاى گذاردن پاره‌هاى قرآن و فراهم آوردن آنها هم براى مردم انجام دادنى نيست ، سخن اين گوينده نادرست است ؛ زيرا همهء حرف‌هائى كه هر گفتارى از آن حروف ، فراهم آورده مىشود ، و هر گوينده‌اى ، مىتواند آنها را بياورد ، ما هم مىتوانيم ، آنها را بياوريم .\r\nاما گفتن فراهم آوردن حروف ، در قرآن مجاز است و به معنى خود نمىباشد ؛ زيرا فراهم آوردن به راستى ، در جسم‌ها گفته مىشود ، و از فراهم آوردن ، در قرآن چنين خواسته شده است ، كه هريك از پاره‌هايش در پى پاره‌اى ديگر ، پديد مىآيند .\r\nپس اگر از گفتن فراهم آوردن ، همين پىدرپى آوردن پاره‌هايش را خواسته باشند ، اين كار انجام دادنى نيست ، زيرا ما دانائى به روشن آوردن سخن ، و به چگونگى پديد آوردن حرف‌هايش نداريم ، نه براى اين كه در جاى خود آوردن آنها براى ما ناشدنى است ، آنچنان كه گفتن شعر ، براى كسى كه با نداشتن بينائى در اين كار ، خودش را در آن مىافكند ، انجام ندادنى است ؛ زيرا او نمىداند چگونه بايد شعر بگويد ، نه براى اين باشد ، كه او هيچ بر شعر گفتن توانائى ندارد . و چنانچه از نشدنى بودن آن ، اين معنى خواسته شده باشد ، كه به نداشتن دانائى بازگردد ، آن هم\r\n\r\n","description":"","footnote":"","page_name":" 758 ","page_number":884},
  {"content":"\r\n\r\nبيراهه رفتن در آوردن لفظ است ، نه در معنى .\r\nاما كسى كه مىگويد : قرآن براى در جاى خود بودن پاره‌هايش ، معجز است ، نه براى روشن بودن در معنى ، همانا ما آشكار كرديم كه در جاى خود بودن پاره‌ها ، كم و بيش ندارد . و همين اندازه سخن گفتن در اين‌باره بس است ؛ زيرا پيشى گرفتن ، به بيشتر از آن ، بايد به اندازهء همكارىهائى باشد كه به روش هميشگى و همگانى اين كار است .\r\nاما كسى كه معجز بودن قرآن را بر اين پايه نهاده است ، كه قرآن بر آگهى دادن از چيزهاى پوشيده از مردم ، فراگير است ؛ پس در اين سخن هيچ گمانى نيست ، كه از اين روى ، قرآن معجز است ؛ اما از خواستار شدن نمونه آوردن براى قرآن ، و برابرى كردن با آن ، مانند آوردن ، در آگهى دادن از پوشيده‌ها ، خواسته نشده است ؛ و دانائى معجز نهاده شده است ؛ زيرا بسيارى از قرآن از آگهى دادن به پوشيده‌ها تهى مىباشد ؛ و خواستار شدن آوردن مانند ، براى سورهء ناويژه‌اى بوده است .\r\nبالاتر از اين ، پوشيده‌هائى كه در قرآن آگهى داده شده است ، بر دو گونه‌اند :\r\nيكى گذشته‌ها ، و ديگرى آينده‌ها ؛ اول مانند آگهى دادن از گروه‌هاى مردم ، در گذشته است . و مىشود در اين‌باره بگويند ، پيمبر كتاب‌هاى پيشينيان را خوانده است ، يا از كسانى كه خوانده بوده‌اند ، شنيده است . و هرگاه گفته شود ، آنچه دانسته شده اين است ، كه او اينها را نخوانده ، و از كسانى كه خوانده بوده‌اند ، نشنيده است ، در پاسخ مىشود بگويند ، در آشكار آنها را از كسى نشنيده است ، اما راهى نيست كه بدانيم ، در پوشيده ، نيز آن را نشنيده است .\r\nاما دوم ( كه آگهى دادن از پوشيده‌هاى آينده باشد ) ، مانند اين است ، كه خداوند ، مىفرمايد :  « لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ »  و مانند اين كه مىفرمايد :     « الم غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ »     و مانند اين كه مىفرمايد :  « وَ لَنْ يَتَمَنَّوْهُ أَبَداً بِما قَدَّمَتْ أَيْدِيهِمْ »  و مانند آيات ديگرى به جز اينها .\r\n\r\n","description":"","footnote":"","page_name":" 759 ","page_number":885},
  {"content":"\r\n\r\nپس اين آگهىها ، هنگامى راست بودن قرآن را ثابت مىكنند ، كه آنچه به آن آگهى داده شده است ، سر زده باشد ؛ و چيزى كه دانسته شده ، اين است ، كه ما در پى دليلى هستيم ، كه راست بودن قرآن را پيش از سرزدن كارهائى كه از آن آگهى داده شده است ، ثابت گرداند .\r\nاما كسى كه معجز بودن قرآن را براى ناسازگارى نداشتن پاره‌هايش با يكديگر ، مىداند ، مىتواند آن را ، يكى از برترىها و فزونىهاى آن بشمارد ؛ اما نمىتواند آن را چيزى بداند كه معجز بودنش ، از آن روى باشد ؛ زيرا سخنان مردم در نداشتن ناسازگارى با هم و شكنندهء يكديگر نبودن ، از هم جدا و دور از يكديگر مىباشند .\r\nپس مىشود ، هيچ‌يك از سخنان كسى كه بيدار و هوشيار ، و پرهيزكننده از دو گونه سخن گفتن باشد ، هيچ شكننده يكديگر نباشند . پس از كجا مىتوان گفت ، شكنندهء يكديگر نبودن آيات قرآن ، روش هميشگى و همگانى سخن‌گويان را از هم مىگسلد .\r\nو اين كه خداوند برتر از همه چيز ، مىفرمايد :  « وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً »  .\r\nاز اين آيه بر مىآيد : پس از آن كه از درستى قرآن و آمدنش از سوى خداوند ، آگاهى حاصل شده باشد ، دانسته مىشود اگر از سوى ديگرى آمده بود ( شايد ) ميان پاره‌هايش ناسازگارى بسيار يافت مىگرديد ؛ اما پيش از آن كه از سوى خداوند شناخته شود ، دانسته نمىشد ، در آن ناسازگارى نيست « 1 » .\r\n\r\n\r\n","description":"","footnote":"\r\n( 1 ) خلاصهء مطلب اين است كه سخنان پاره‌اى از مردم شكنندهء يكديگرند ، و سخنان پارهء ديگر شكنندهء يكديگر نيستند ؛ اما در ميان سخنان خداوند چيزى يافت نمىشود ، كه شكنندهء يكديگر باشند ، پس شكننده بودن يكديگر ، اختصاص به سخنان مردم دارد ، و اخص است ، و شكننده نبودن آنها مشترك ميان سخنان خداوند و پاره‌اى از مردم است . هرجا اعم\r\n","page_name":" 760 ","page_number":886},
  {"content":"\r\n\r\nاما معجزه‌هاى ديگر پيمبر - بر او و خاندانش درود بادا - كه جز قرآن مىباشند ، يكى از آنها مانند ، آمدن درخت است ، هنگامى كه به آن فرمود بيا ، و آن درخت به سويش مىآمد . و زمين را مىشكافت ، پس از آن فرمود برگرد ، و درخت به جاى خودش برگشت . ديگرى خبر ظرف دست‌شوئى است ، كه پيمبر - بر او و خاندانش درود بادا - دستش را در آن نهاد ، و آب از ميان انگشتانش جوشيد ، تا گروهى از آن آب آشاميدند ، و بر يكديگر فشار وارد مىكردند . ديگرى آن است كه پيمبر - بر او و خاندانش درود بادا - در سراى يكى از ياران مردم مدينه‌اش ، مردم بسيارى را از غذاى كمى خورانيد . ديگرى آن است كه پيمبر - بر او درود بادا - بر يكى از تنه‌هاى درخت ، تكيه مىكرد ، و براى مردم سخن مىگفت ، و پس از آن كه منبر ساخته شد ، و پيمبر بر آن نشست ، تنهء درخت از جدائى پيمبر ناليد ، آنچنان كه شتر ماده از جدائى فرزندش مىنالد ، و چون پيمبر ، به سوى آن تنه رفت ، و آن را در بر گرفت ، خاموش شد .\r\nديگرى به پاكى ياد كردن سنگ‌ريزه‌ها خداوند را در كف پيمبر است و باز سخن گفتن دست گوسفند با او معجز ديگر او است كه گفت از من مخور من زهرآگين هستم ديگرى آن كه پيغمبر از خداوند باران خواست و چون باران بسيار ريخت ، مردم مدينه از ويران شدن خانه‌ها به او گله بردند و پيمبر - بر او درود بادا - گفت خداوندا بر پيرامون شهر باران بفرست و بر ما مفرست پس به مانند تاجى بر پيرامون مدينه باران ريخت و در خود مدينه آفتاب بيرون آمده بود .\r\nديگرى شكافته شدن ماه است كه قرآن از آن سخن گفته است ، ديگرى آگهى\r\n\r\n\r\n","description":"","footnote":"\r\nيعنى شكننده نبودن نباشد ، و شكننده باشد ، سخن خداوند نيست ؛ زيرا رفع اعم مستلزم رفع اخص است ، اما شكننده بودن كه اخص است اگر در ميان نباشد ، و سخنانى شكنندهء يكديگر نباشند ، دانسته نمىشود آيا سخن مردم است يا سخن خداوند است ؛ زيرا وجود اعم مستلزم وجود اخص نمىباشد . و برعكس وجود اخص مستلزم وجود اعم است .\r\n","page_name":" 761 ","page_number":887},
  {"content":"\r\n\r\nدادن از كارهاى پوشيده است پيش از آن كه پديد آيند مانند اين كه به امير مؤمنان - بر او درود بادا - گفت پس از من با پيمان‌شكنان ( ناكثين ) و بيدادگران ( قاسطين ) و از دين بيرون‌روندگان ( مارقين ) جنگ‌خواهى كرد ، و به او فرمود تو پستان دارى را خواهى كشت « 1 » و در كار سهل بن عمرو فرمود تو به سوى مانند آن زن خوانده خواهى شد و خواهى پذيرفت ، و به عمار بن ياسر - خدايش بيامرزد - فرمود : تو را گروهى سركش و نافرمان خواهند كشت ، و به عايشه فرمود سگان حوآب « 2 » بر تو بانگ خواهند زد ، پس آنچه در اين سخنان از آن آگاهى داده شده بود ، به همان گونه سر زد .\r\nو كسى نمىتواند بگويد اين‌ها ، كارهائى هستند كه مردم كمى از آن آگاهى داده‌اند ، و نادرستى اين سخن براى آن است كه گروههاى بىشمار از مسلمانان هرگروهى از گروه پيش از خود ، آن‌ها را شنيده است ، و اين آگهىها هميشه ميان مسلمانان ، همگانى و پراكنده بوده است ، و بيشتر اين معجزها پيش گروههاى بسيار سر زده است و پس از آن هريك از گروههاى پىدرپى آن را از گروه پيش از خود شنيده است و از آنها براى ديگران برده است و پاره‌اى از كسانى كه مىگويند آگهىها اگر از گروههاى پىدرپى برسد دانش بىگمان و آشكار فراهم مىكند ، گفته‌اند سر زدن اين كارها آشكار و بىگمان دانسته شده است ، مانند آمدن درخت و ناليدن تنهء درخت و خبر ميضاة « 3 » . و آنچه پيش ما دربارهء همهء اينها درست است اين است كه اين آگهىها به دست‌آوردنى مىباشند و ضرورى نيستند .\r\nپس اگر بگويند : چه دليلى داريد : اين كارهائى كه از آن آگهى داده شده است بدون دست‌آويزها ، و به تيزدستى و چشم‌دزدى سر نزده باشد تا بگوئيد اين‌ها درست و معجز مىباشند .\r\n\r\n\r\n","description":"","footnote":"\r\n( 1 ) ذو الثديه لقب دو نفر است يكى جرقوس بن زهير بزرگ خوارج و ديگر عمرو بن عبدود است كه به دست امير مؤمنان كشته شد ( منتهى الارب ) .\r\n( 2 ) منزلى است نزديك بصره .\r\n( 3 ) خبر جوشيدن آب از ميان انگشتان پيمبر در طشت است كه ذكر شد .\r\n","page_name":" 762 ","page_number":888},
  {"content":"\r\n\r\nخواهيم گفت : در بسيارى از اين معجزها تيزدستى و چشم‌دزدى يافت‌شدنى نيست مانند شكافته شدن ماه و خواستار شدن باران و خورانيدن مردم بسيار از غذاى كم و بيرون شدن آب از ميان انگشتان پيمبر و آگهى دادن از كارهاى پوشيده پيش از آن كه پديد آيند و آمدن درخت به سوى او و بازگشتن آن به جاى خود ، در هيچ يك اينها چشم‌دزدى و تيزدستى درست نمىشود ، و چشم‌دزدى و تيزدستى در جسم‌هاى سبك كه با برخود هموار كردن دشوارى و يك جا به كار بردن نيرو براى از جاى جستن و جز آن جسمى را از جايى به جايى ببرند درست مىآيد ، و در درخت درست شدنى نمىباشد ، زيرا اگر اين كارها انجام شده بود مىبايست مردم آن را ديده باشند .\r\nپس اگر بگويند : روا دانسته‌اند جسمى باشد كه درخت را به خود بربايد ، آنچنان كه از وجود سنگى آگاهى به دست آمده است كه آهن را به سوى خود مىربايد .\r\nگفته خواهد شد ، اگر چنين باشد با گذشت روزگار بسيار مىبايست از آن آگهى به دست آمده باشد ، و بر يافتن اين راز نهانى پيروز گرديده باشند ، آنچنان كه بر آگهى يافتن از سنگ مغناطيس ، دست يافته‌اند ، تا كه هركسى از آن آگاه شده باشد .\r\nو اگر آنچه گفتند شدنى باشد ، مىبايست ، بتوان گفت ، سنگى هست ، كه ستارگان را به سوى خود مىكشاند و كوهها را از جاى مىكند ، و هرگاه به مرده‌اى نزديك شود ، زنده مىگردد . و بدان مىكشد ، كه هيچ چيز را نتوان باور كرد ، و به پذيرفتن نادانىها مىكشد . و براى دشمنان دين ، و كسانى كه با مسلمانى ناسازگارند ، راهى خواهد بود ، كه بر دين خورده‌گيرى كنند ؛ زيرا آنان به اين گونه سخنان نياز بيشتر دارند ، و آن را دوست‌تر دارند .\r\nو به همين گونه گفتن اين كه بيرون آمدن آب از ميان انگشتان پيمبر ، با نيروى جسمانى يا چشم‌دزدى بوده است ، اگر درست باشد ، مىبايست ، در كنده شدن كوهها و ربوده شدن ستارگان و زنده شدن مردگان نيز همين را روا بدانند ؛ و چنين چيزى\r\n\r\n","description":"","footnote":"","page_name":" 763 ","page_number":889},
  {"content":"\r\n\r\nنادرست است . و ناليدن تنهء درخت ، نمىشود براى بودن رخنه‌هائى در آن باشد ؛ زيرا اگر چنين مىبود ، با اين كه ديدنى بود ، بايد از آن آگاهى يافته باشند ، و با در برگرفتن آن نبايد ، خاموش گردد . و به پاكى ياد كردن سنگ‌ريزه‌ها خداوند را ، و سخن گفتن دست گوسفند ، ناگزير چشم‌دزدى نخواهد بود .\r\nو گفته‌اند : شنيده شدن ، سخن از دست گوسفند ، به يكى از دو روى مىشود ؛ يكى اين كه خداوند برتر از همه چيز ، دست گوسفند را به ساختمان جسم زندهء كوچكى درآورده باشد و اندام گفتن ، و جدا از هم شناختن چيزها را ، برايش نهاده باشد ، و از اين روى ، به آنچه شنيده شد ، سخن گفت ؛ راه ديگر اين است ، كه خداوند برتر از همه چيز ، سخنى در آن آفريد ، كه از آن سوى شنيده شد ؛ و به مجاز گفتند از دست گوسفند است . و سخن كسى كه مىگويد ، اگر ماه از هم شكافته شده بود ، بايد همهء مردم آن را ديده باشند ، پذيرفته نيست ؛ زيرا مىشود كه مردم در آن زمان سرگرم كار بوده‌اند ، يا چون شب بوده است ، پيش نيامده كه بدان بنگرند ؛ زيرا پس از شكافته شدن ، ساعتى بيش بر آن گونه نماند ؛ و پس از آن به هم پيوست .\r\nو نيز مىشود ، در آن هنگام ، ابر ميان كسانى كه آن را نديده‌اند ، بوده است ؛ و براى همين پاره‌اى از مردم ، آن را نديده‌اند .\r\nبا ستايش خداوند و نيك كارسازى او ، بخش سوم به پايان رسيد و بخش چهارم در پى مىآيد و سخن در آن از امامت است .\r\nدرود خداوند ، بر پيمبرش محمد و بر خاندان پاكش باد ، خداوند ما را بس است و او خوب تكيه‌گاهى است .\r\n\r\n","description":"","footnote":"","page_name":" 764 ","page_number":890},
  {"content":"\r\n\r\n\r\nبخش چهارم\r\n\r\n","description":"","footnote":"","page_name":" 765 ","page_number":891},
  {"content":"\r\n . \r\n","description":"","footnote":"","page_name":" 766 ","page_number":892},
  {"content":"\r\n\r\n\r\n1 گفتار در امامت است\r\n\r\nفصل [ سخني در امامت 
  ]\r\nسيد مرتضى - خدايش بيامرزاد - در اين فصل چيزهائى را ياد كرده است ، اول ، اين كه بايد ميان مردم فرماندهى ( رياست ) وجود داشته باشد .\r\nدوم ، دربارهء صفتهاى امام ، سخنانى آورده است .\r\nسوم ، در اين است كه خود امامان چه كسانى هستند .\r\nچهارم ، در اين سخن گفته است ، كه با گردن‌كشان ، و كسانى كه از امام نافرمانى مىكنند چه رفتارى بايد كرد .\r\nپنجم ، از ناپديد بودن امام ياد كرده است .\r\nاما اين كه مردم بايد كسى را براى فرماندهى بپذيرند ، دربارهء كسانى است ، كه به تكليف رسيده‌اند ، و از گمراه شدن در انجام دادن آن نگه‌دارى نشده‌اند « 1 » .\r\nدليل بر درستى اين سخن همان است ، كه ثابت گرديد ، كسى را راهنما و فرمان‌ده پذيرفتن ، مهربانى به انجام دادن كارهائى است كه بايد مردم آن را انجام بدهند و كمك به دست بازداشتن از كارهائى است ، كه بايد از انجام دادنش خوددارى\r\n\r\n\r\n","description":"","footnote":"\r\n( 1 ) لزوم حكومت و فرمان‌دهى نيرومند براى هر فرد و جامعه‌اى را در اين جا شيخ ثابت كرده است .\r\n","page_name":" 767 ","page_number":893},
  {"content":"\r\n\r\nكنند ؛ زيرا هرگاه براى مردم راهنما و سرورى يافت شود ، كه در كار گشاده - دست باشد ، آنان را از آنچه بايد نكنند باز مىدارد ، و زورمندان را از ستم كردن بر ناتوانان جلوگيرى مىكند ، و ستمگران را به جاى خود نگه مىدارد . و كسانى را كه با راستى و درستى مىستهند ، از آن باز مىايستاند ؛ پس در بودن او نيكىها بسيار مىباشد . و تباهىها كم مىشود ، و با نبودنش ، تباهىها بسيار مىشود ، و نيكىها كم مىباشد .\r\nبلكه هرگاه فرمانده ناتوان باشد ، و فرمان دادن به كارها و بازداشتن از آن با بودن خود او سست باشد ، ناگزير نابسامانىهائى كه گفته شد پديد مىآيد و سخنانى كه پيشتان نهاديم ، آشكارا دانسته شده است . و كسى نمىتواند از اين سخن پيشگيرى كند .\r\nو تباهىهائى كه هنگام برپا بودن پاره‌اى از فرمان‌دهان سر مىزند ، زيانى به آنچه گفتيم نمىرساند ؛ زيرا تباهىها از اين روى مىدهد ، كه مردم كسى را نخواسته باشند فرماندهشان باشد ؛ و چنانچه همان كسى را كه مردم مىخواهند ، و از فرمان‌روائى او خوشنود هستند ، و به فرمانش گردن مىنهند ، برگزينند ؛ هيچ تباهى روى نخواهد داد ؛ پس از اين دانسته مىشود كه خود فرماندهى بايد ميان مردم باشد و اين نابسامانىها كه با ناخوشنودى مردم پيش مىآيد به اين كه بايد فرماندهى باشد زيان نمىرساند .\r\nفرماندهى را نبايد براى نيكىهاى زندگانى پذيرفت ، و مىبايست آن را براى خوب شدن كارهاى دينى دانست ؛ و خوبى دين در نبودن ستمگرى و انجام نشدن بسيارى از كارهاى بد است ، و نيكىها و آسودگىهاى زندگانى ، پيرو خوبىهاى دينى مىباشند « 1 » .\r\n\r\n\r\n","description":"","footnote":"\r\n( 1 ) از اين مطالب بر مىآيد كه در روش تشيع حكومت صرفا بايد دينى باشد ، زيرا هيچ هدفى در دين نيست جز از بين بردن زورگوئى و ستمگرى و كارهاى ديگر همه مربوط\r\n","page_name":" 768 ","page_number":894},
  {"content":"\r\n\r\nو بنابراين روش ، مىبايست در يك زمان فرمان‌روايان بسيار نباشند « 1 » زيرا اگر از اين بپرسند هرچند خردان را روا مىدارد ، اما آنچه از شرع شنيده شده است از آن جلوگيرى مىكند ؛ زيرا مىدانيم امام بيش از يكى نيست .\r\nبالاتر از آن آنچه از شرع شنيده شده است ، چنين فراهم مىكند كه در هر شهرى بايد فرمان‌روايان ، بسيار باشند ؛ اما بايد يكى سرور همه باشد كه آن فرمان روايان را از آنچه نبايد بكنند ، باز دارد ؛ زيرا خداوند آنان را از گمراه شدن نگه‌دارى نكرده است ؛ و چنانچه بينديشيم ، كه خداوند برتر از همه چيز آفرينش آفريدگان را با همين بسيارى آغاز كرده باشد ، و آنان در آنچه بايد بكنند ، از گمراهى نگه‌دارى نشده باشند ، مىبايست در هر شهرى پيشوائى به پا دارد ، كه او از گمراهى نگه‌دارى شده باشد ، « 2 » زيرا اگر خود او از گمراهى نگه‌دارى نشده باشد ، بايد ديگرى كه از گمراهى نگه‌دارى شده است ، او را سرپرستى كند .\r\nو كسى كه نگه‌دارى كردن مردم شهرى از شهرها با او است ، اگر ميان او با امام راه دورى در ميان باشد ، نمىتواند بداند در نگه‌دارى و فرماندهى امام است مگر ديرزمانى بگذرد كه روا نباشد ، در اين زمان دراز ، از مهربانى شدن به او و\r\n\r\n\r\n","description":"","footnote":"\r\nبه همين مىباشند . مطلب ديگر آن كه دانسته مىشود ، نبوت و امامت از فروع امر به معروف و نهى از منكر مىباشند ؛ زيرا شيخ آن را واجب عقلى دانست نه واجب شرعى ؛ بنابراين تشكيل حكومت شرعى كه به دست پيغمبر و امام و نايب امام است براى جلوگيرى از منكر اصلى كه زورگوئى و ستمگرى است مىباشند .\r\n( 1 ) در اينجا شيخ مطلب ديگرى را اثبات نموده است كه مسلمانان در يك زمان نبايد بيش از يك حكومت تشكيل بدهند بر خلاف خوارج و پاره‌اى از فرق ديگر اسلامى كه مىگفتند در هرگوشه و ديارى مىتوانند امام جداگانه‌اى داشته باشند و بنابراين تجزيه‌طلب بودند .\r\n( 2 ) اثبات عصمت براى امام .\r\n","page_name":" 769 ","page_number":895},
  {"content":"\r\n\r\nآنان ، با پابرجا شدن فرماندهى تهى بماند .\r\nو اگر كار ، بر اين گونه باشد كه امروز پابرجا مىباشد و امام يكى است و فرمان‌دهان و داوران از سوى او مىباشند ، و از سوى او ، كارها را در كرانه‌ها به دست مىگيرند ، همه‌شان خواهند دانست كه پشت سر آنان پيشوائى هست ، و مهربانى كردن با برپا داشتن امام براى آنان حاصل شده است « 1 » .\r\nپس روا مىباشد ، فرماندهان كسانى باشند كه خداوند آنان را از بيراهه رفتن نگه‌دارى نكرده باشد ، و آگهىهائى هم از سوى امام به آنان نرسد ، تا به فرمانش رفتار كنند ، مگر آن كه خواهند دانست ديگرى در جاى امام ايستاده است « 2 » پس هيچ گاه از مهربانى كردن به برپا داشتن فرمان‌دهى بيرون نخواهد بود .\r\nدليلى كه از آن بىگمان مىتوان دانست ، در به پا داشتن فرماندهى مهربانى وجود دارد ، كارهائى است كه از اندامها سر مىزند « 3 » . و كار هريك از آنها به اندام‌هاى ديگر مىرسد . اما در كارهاى درونى كه در دل انجام مىشود ( و انديشه كردن است ) راهى نيست كه دانسته شود ، فرماندهى مهربانى به آن است « 4 » و هر چند روا باشد ، اما چنين نيست ، كه بايد كسى به آن فرمان بدهد .\r\nو چنين نيست كه هرگاه روا بدانيم ، بپاداشتن فرماندهى ، در پاره‌اى از كارهائى كه بايد انجام داده شوند ، مهربانى نباشد ، اين را نيز فراهم كند كه در همهء كارهائى كه بايد انجام گردد ، بايد روا بدانيم ، فرماندهى در همهء آنها مهربانى نباشد ؛ زيرا نمىتوان چيزى را گفت ، در همه كار يا در پاره‌اى از كارها مهربانى است ، مگر دليلى از آن آگهى بدهد .\r\n\r\n\r\n","description":"","footnote":"\r\n( 1 ) اشاره به اين است كه وجود امام حتى در حال غيبت هم لطف است .\r\n( 2 ) مقصود اين است كه با نبودن امام نايب امام در جاى او است ، و بايد فرماندهان به فرمان نايب امام كار كنند .\r\n( 3 ) دليل بر لزوم امام و حكومت دينى قاعدهء لطف است كه قبلا به تفصيل گذشت .\r\n( 4 ) يعنى حكومت دينى فقط در اعمال بدنى بايد دخالت كند ، و اعتقادات و افكار خارج از حكومت آن است .\r\n","page_name":" 770 ","page_number":896},
  {"content":"\r\n\r\nآيا نمىبينى دانستنىهائى كه همگانىترين مهربانىها مىباشند ، و همهء كارهائى را كه بايد انجام داده شوند ، فرا مىگيرند ، در آن هنگام كه براى كوشيدن در انديشيدن داده شده است ، براى آنچه بايد در آن زمان انجام گردد ، مهربانى نمىباشند ، و براى كارهائى كه از آن پس ، بايد انجام گردند ، مهربانى مىباشند .\r\nكارهائى كه به فرمان خداوند بايد انجام داده شوند نيز بر دو گونه‌اند پاره‌اى از آنها براى همهء كارهاى ديگرى كه بايد انجام داده شوند ، مهربانى مىباشند ، و پارهء ديگرى از آنها ، به پاره‌اى از آن كارها ويژگى دارند . و ميان آنها ، فرمانهائى هست كه از يك روى ، براى انجام دادن همهء كارهاى ديگر مهربانى است ، و از روى ديگر همگانى نيست .\r\nاما آفريده شدن فرزندان و بخشيدن دارائىها و گرفتن آنها براى گروههائى مهربانى است ، و براى گروههاى ديگرى ، مهربانى نيست .\r\nو بنابراين مىشود ، فرماندهى نيز براى كارهائى كه با اندامها ، انجام داده مىشوند مهربانى باشد ، هرچند ، براى كارهائى كه در دل انجام مىگردند مهربانى نباشد .\r\nو هرگاه بينديشيم ، كه خداوند برتر از همه چيز ، بيش از يك نفر كه داراى تكليف‌هائى است ، نيافريده باشد ، و آن يك نفر از گمراه شدن در انجام دادن آن كارها ، آسوده نباشد ، ناگزير از آن است ، كه براى همان يك نفر ، نيز بايد فرماندهى پديد آيد ؛ و چيزى كه نيازمندى به فرمانده را فراهم مىكند ، اين است ، كه هرگاه ، او داراى فرمانده نباشد ، روا خواهد بود كه اگر زيردستى برايش فراهم گردد ، بر آن شود كه بر او ستم روا دارد . و كسى كه زير فرماندهى ديگرى باشد ، خواهان ستم كردن بر او نخواهد شد ؛ زيرا مىداند كه فرمانده او را از انجام دادن كارهاى بدى كه خود او ، از آن در نمىگذرد ، جلوگيرى خواهد كرد . و شخص امام است كه او را از انجام دادن آن كارها جلوگيرى مىكند . و در اندازه‌اى كه بايد ، نگه مىداردش ؛ پس در همه هنگام مهربانى بودن وجود امام حاصل است .\r\nاما كسى كه خداوند او را از انجام دادن كار بد ، و كوتاهى كردن در كارهائى كه\r\n\r\n","description":"","footnote":"","page_name":" 771 ","page_number":897},
  {"content":"\r\n\r\nبايد انجام بدهد ، نگهدارى مىكند ، نيازى به فرمانده ، ندارد . و فرماندهى ، براى دست بازداشتن از كارهاى بد ، و انجام دادن كارهائى كه بايد انجام بدهد ، براى او مهربانى نيست ، هرچند مىشود كه روىهاى ديگرى كه آموختن نشانه‌هاى دين از او ، يا چيزهاى ديگر باشد ، به او نيازمند گردد . آنچنان كه دربارهء امير مؤمنان - درود خداوند بر او بادا - با پيمبر ، همين را مىگوئيم . و ( امام ) حسن و ( امام ) حسين - درود خداوند بر آنان بادا - و هركسى شايستگى امامت را يافته باشد ، با امامى كه پيش از او مىباشد به همين گونه است .\r\nپس چنين نيست كه بايد بپذيريم ، ميان گروه مسلمانان كسانى باشند ، كه پيشوا نباشند و نيازى هم به پيشوا نداشته باشند ، تا با آنچه همهء مسلمانان بر آن گرد آمده‌اند ، ناسازگارى كرده باشيم .\r\nو نيز بنابر آنچه گفته شد ، نبايد روا بدانيم ، ميان گروه مسلمانان كسى باشد ، كه چون مىدانيم او با نداشتن آگاهى از چيزهائى كه بايد آنها را بداند ، از گمراه شدن نگهدارى شده است ، به دانستن آنها فرمان داده نشده باشد ؛ زيرا مىدانيم ، همهء مسلمانان بر اين گرد آمده‌اند ، كه هركس به تكليف رسيده باشد ، بايد آنها را بداند ، و بنابراين خواهيم دانست هيچ كس از گمراه شدن نگهدارى نمىشود ، مگر آنكه آنها را دانسته باشد ، و چنانچه ما با خرد خودمان باشيم آن را روا خواهيم دانست .\r\nبه راستى مهربانى همان كارگردان بودن امام است ؛ و بودن خود او و فرمان دادن به كار خوب و بازداشتن از كارهاى بد ، و در اندازهء خود نگهداشتن مردمان ، از كارهاى ناشايسته به آنان است ، نه در ميان بودن خود او « 1 » .\r\nو چنين نيست كه چون امروز خود او در ميان مردم نيست ، بايد تكليف داشتن\r\n\r\n\r\n","description":"","footnote":"\r\n( 1 ) مقصود اين است كه چون وجود امام براى بپاداشتن امر به معروف و نهى از منكر است و با پوشيده زيستن او ، اين دو از ميان نمىروند ؛ زيرا همان بودنش به توسط ديگران اين دو را به راه مىاندازد .\r\n","page_name":" 772 ","page_number":898},
  {"content":"\r\n\r\nآنان ، از كار افتاده باشد ، و يا اين كه فرماندهى از مهربانى بودن بيرون شده باشد ؛ زيرا چيزى كه مهربانى بودن وجود او را فراهم مىكند ، پابرجاى مىباشد .\r\nو تكليف داشتن مردم براى اين ، از كار نمىافتد كه خود مردم فرمانش را نبردند ، و ترسناكش كردند ، و نيازمندش گردانيدند تا خودش را پنهان كند ؛ زيرا بر جان خود ترسيد ، نه آن كه بر از دست دادن دارائى ، يا از رسيدن دردناكى بر خودش بترسد . براى اين كه اگر بر اينها مىترسيد ، بر آن بردبارى مىكرد ، و ترس از جان به جز ترس بر اينها مىباشد .\r\nزيرا خداوند برتر از همه چيز مىداند كه هيچ‌كس پس از او در جايش نخواهد ايستاد ، و اوست كه بهانه‌جوئى مردم با بودش از ميان مىرود ، و نبودن او ميان مردم چيزى نيست كه براى انجام ندادن تكليف آن را بهانه بياورند .\r\nو اگر مردم به او تن مىدادند ، و فرمانبردارش بودند ، و پيشوا بودنش را باور مىداشتند ، برايشان آشكار مىگرديد ، و به آنان فرمان مىداد و از كار بد باز مىداشت ؛ پس كارهائى كه مهربانى بودنش براى انجام دادن آنها است ، پديد مىآمدند .\r\nو مهربانى بودن وجود او ، با پوشيده بودنش به مانند كسى است ، كه در آنچه مىداند نمىانديشد تا خداوند برتر از همه چيز را بشناسد پس آن مهربانى كه در فرمان دادن به شناختن او است ، پديد نيامده است . اما چنين نيست كه تكليف ، از او برداشته شده باشد ؛ زيرا چون خودش در انديشيدن براى شناختن خداوند ، فروگزارى كرده است ، انجام نشدن كارهائى كه بايد انجام بدهد ، از سوى خودش آمده است .\r\nپس آنچه گفتيم ، كه با آشكار نبودن امام ، تكليف از مردم برداشته نمىشود ، به همين گونه است .\r\nاما دوست‌داران امام ، و كسانى كه به فرمانبردارى و پيشوائى او گرويده‌اند ، براى اين از آنان تكليف برداشته نمىشود ، كه مهربانى يافتن از بودن امام ، در جاى خود ، برايشان حاصل شده است ؛ زيرا چون آنان پيشوائى او را باور داشتند و دانستند ، پيشوائى دارند كه اكنون موجود است ، و در هر هنگام چشم به راه آشكار شدن و گشاده‌دست گرديدنش در كارها هستند ، تا ستم‌كاران را از آنچه مىخواهند ،\r\n\r\n","description":"","footnote":"","page_name":" 773 ","page_number":899},
  {"content":"\r\n\r\nبكنند او باز دارد . پس انديشهء آنان از آمدنش آسوده نمىماند . و از آنچه مىخواهند بكنند ، باز مىايستند .\r\nو نيز بنابر آنچه به زودى ، آشكار خواهيم كرد ، براى بودن او رسيدن همهء فرمان‌هاى خداوند را به آنان استوار مىدانند ، و اگر باور نمىداشتند كه او هست رسيدن همهء فرمان‌ها را استوار نمىدانستند .\r\nبالاتر از آن مىشود بگوئيم ، دوستان نيز از سوى خودشان پنهان شدن او را به بار آوردند ؛ زيرا اگر براى آنان آشكار مىگرديد ، و مىگفت من امام هستم ، و نشانه - هائى آشكار مىكرد كه معجز او بود ، به گونه‌اى در آن كوتاهى مىكردند ؛ و براى آنان در امام بودنش پوشيدگى روى مىداد ؛ و باور مىكردند ، امام بودنش نادرست است ، و دشمنانش مىگرديدند ، و چنانچه در آن نيك مىانديشيدند ، پوشيدگى از آنان زدوده مىشد ، و پيشوا بودنش براى آنان آشكار مىگرديد .\r\nو از اين سخن بر نمىآيد ، كه بايد دوستان ، به مانند دشمنان باشند ؛ زيرا دشمنان باور كرده‌اند كه او پيشوا نيست ، و هركس بگويد پيشوا هستم به مانند او دروغ مىگويد ، اما دوستان چنين نيستند ؛ زيرا پيشوا بودنش را باور مىكنند ، و اين را كه فرمان‌هايش بايد انجام داده شود ، مىپذيرند ؛ اما در انديشه كردن كوتاهى مىكنند ، و به جدائى ميان آنچه معجز است ، با چيزهائى كه معجز نيست پى نمىبرند ، و كوتاهى كردن در انديشيدن كافر بودن و دشمنى ورزيدن با امام را فراهم نمىكند .\r\nو بسا گفته باشند ، امام براى دوستان از اين روى آشكار نمىشود ، كه اگر نمايان مىگرديد ، به آن مژده مىدادند ، و براى شادمانى كه داشتند ، پاره‌اى از آنان آگهى از جاى نمايان شدنش را ميان پارهء ديگر از دوستان مىافكندند ، و بدان مىكشيد ، كه گزارشاتش پراكنده شود ، و دشمنان از جائى كه آشكار مىشود ، آگاه گردند .\r\nبالاتر از آن بىگمان ما نمىدانيم كه براى هيچ يك از دوستانش نمايان نمىشود ، و هريك از ما از خودش آگاه است ؛ اما كسانى كه بر آنها آشكار نمىشود ،\r\n\r\n","description":"","footnote":"","page_name":" 774 ","page_number":900},
  {"content":"\r\n\r\nبراى همان است كه ما گفتيم .\r\nو كسى نمىتواند بگويد : هرگاه از ميان رفتن بهانهء تكليف‌شوندگان به بودن امام برپا باشد ، چنانچه ، روا مىبود ، پنهان زيست كند ، روا خواهد بود ، هيچ نباشد و با اين همه از ميان رفتن بهانه‌هاى تكليف‌شوندگان به او برپا باشد . و چنانچه بگوئيد اگر او هيچ نباشد با ناياب بودنش به چيزى كه بهانهء تكليف‌شوندگان را از ميان ببرد ، از سوى خداوند به آنان ، مىرسد .\r\nخواهيم گفت ، هنگام پنهان بودن او نيز به همين گونه است ؛ زيرا هرگاه ، نمايان شود ، امام بودنش جز به معجز كردن ، دانسته نخواهد شد ، و معجز كار خداوند است ؛ و پوشيده زيستنش ، كار خود امام است . و هرگاه بگوئيد پنهان زيستنش ، براى كار تكليف‌شوندگان است ، خواهيم گفت و همچنين چيزى كه او را به كشته شدن برساند ، كار تكليف‌شوندگان است ، پس چه جدائى براى آن هست ؟\r\nاين سخنان را از آن روى كسى نمىتواند بگويد ، كه بنابر آنچه گفتيم ، اين پرسش به هيچ گروهى از ياران ما روى نمىآورد . و همين پاسخ را سيد مرتضى - خدايش بيامرزاد - برگزيده است ، كه مهربانى به بودن خود او حاصل مىشود ، گرچه پنهان باشد . اما با نبودن او مهربانى درست نمىشود . و آگاه شدن استوار ، به رسيدن همهء فرمان‌هاى خداوند ، نيز جز با بودن او ، پديد نمىآيد . و كسى كه اين را نمىگويد ، پاسخش اين است ، كه بگوئيم كارگردانى امام ، جز با سه چيز درست نمىشود .\r\nاول : كه ريشهء همه است ، كار خداوند برتر از همه است كه او را آفريده و هست گردانيده و نشانىهائى بر امام بودنش بپاداشته است .\r\nدوم : به كار خود امام بازگشت مىكند و آن بردبارى كردن و بپاخاستن براى انجام دادن خود كارها است .\r\nسوم : گردن نهادن به او ، و پذيرفتن فرمان‌ها و دست بازداشتن از كارهائى است كه ما را از آن باز مىدارد و اين كار از سوى ما مىباشد .\r\nپس كار خداوند برتر از همه چيز پايهء همه است ، و كار امام پيرو كار او است ،\r\n\r\n","description":"","footnote":"","page_name":" 775 ","page_number":901},
  {"content":"\r\n\r\nو كار تكليف‌شوندگان شاخى بر ان دو بن است . پس چگونه مىشود كسى را كه هيچ نيست بگوئيم بايد فرمانش را ببرند ، و او را يارى دهند .\r\nبالاتر از آن ، چنانچه بگوئيم ، هرگاه خداوند تكليف‌شوندگان را بياگاهاند ، كه اگر امام را بيابند ، به فرمان او گردن بنهند ، و بر آن باشند كه به فرمانش كار كنند ، پس در دل ، گردن نهادن و بر آن شدن ، همان اثر موجود بودن امام را دارد ، هرچند اكنون خود او ، موجود نباشد ، بلكه به راستى امام همان خداوند است . و سخن نخست درست‌تر است .\r\nو هرگاه خداوند برتر از همه چيز كسى را بداند كه بازداشتن از گمراهى او را فرانگرفته است ، و او را شايستهء امام بودن بدانيم ، چنين كسى خوب نيست ديگرى را كه او نيز از بيراهه رفتن و پوشيده كارى بازداشته نشده است ، به كارها فرمان بدهد ؛ زيرا بدان مىكشد كه او كسى را فرمان بدهد ، و همان چيزى كه نيازمندى به فرمان‌ده را فراهم مىگرداند ، در خودش ، به پا باشد ، و او براى فرماندهى بپاى داشته نشده باشد . و اگر فرماندهى چنين كسى روا باشد ، بايد روا گردد ، همهء گروههاى مسلمانان به همين گونه باشند ، و اين سخن نادرست است .\r\nبالاتر از آن ، كافر و گنهكار و كسى را كه از گمراه شدن بازداشته نشده است ، به امامت واداشتن ، كار بدى است ؛ زيرا پيشوا شدن كسى چنين فراهم مىكند كه او را به اندازه‌اى در دين بزرگ بشمارند ، كه هيچ بزرگ داشتنى هم سنگ با آن ، نباشد و چنين رفتارى جز با كسى كه سزاوار آن باشد ، روا نيست و دربارهء اين كسانى كه گفتيم ، سزاوار بزرگ شمردن نمىشوند ، و واداشتن آنان به امام گرديدن خوب نيست گفته‌اند نبودن شايستگى بزرگ شمردن كافر هميشگى است ، اما گنهكارى كه بر گناه كردن پافشارى دارد ، پيش ما ، براى داشتن ايمان ، سزاوار بزرگ شمردن است ، و بزرگ نشمردن او هميشگى نيست ، و گفتار نخست تكيه‌گاه سخن است .\r\nو ترس از در اندازه نگهداشتن مردم ، و بازداشتن از كار نادرست از سوى امام ، به جائى نمىرسد ، كه براى انجام دادن تكليف آنان را به ناچارى ، بكشاند ؛ زيرا هنگام بودن امامان ، مردم ، به دست بازداشتن از كار بد ، سزاوار ستودن و گشاده‌دست\r\n\r\n","description":"","footnote":"","page_name":" 776 ","page_number":902},
  {"content":"\r\n\r\nگذاردن آنان در انجام دادن كارها مىشوند ، پس اگر به انجام دادن كارها ناگزير باشند ، سزاوار اينها نخواهند گرديد « 1 » .\r\nو نيز اگر مردم به انجام دادن كارها ناگزير باشند ، بايد با بودن امامان كار بد ، از آنان سر نزند ؛ زيرا كسى كه به ناچار كارى را انجام بدهد ، نمىشود كارى را كه هنگام توانا بودن انجام مىدهد ، از او سر بزند .\r\nبالاتر از آن كسانى كه در اين‌باره با ما ناسازگارى دارند ، بايد بپذيرند ، كه تكليف‌شوندگان ، براى شناختن پاداش و شكنجه ، به دست بازداشتن از كارهاى بد و انجام دادن آنچه بايد انجام بدهند ، ناگزير مىشوند ، پس هرپاسخى در اين جا بدهند ، پاسخ ما به ايشان همان خواهد بود .\r\nو روا نيست چيز ديگرى در مهربانى بودن به جاى پيشوا داشتن بايستد ، هرچند در بسيارى از كارهاى ديگرى كه به آن مهربانى مىشود ، روا است كار ديگرى به جايش انجام گردد ؛ زيرا اگر چيز ديگرى به جاى پيشوا داشتن بايستد ، مىشود همان كار را جايش انجام بدهند ، و با اين كه مردم فرمان‌دهانى نداشته باشند ، به نيكى كردن و دست بازداشتن از كارهاى بد گرايش يابند ، و بدون تبه‌كارى زيست كنند ؛ آنچنان كه با بودن فرماندهان ، بر اين گونه زندگى مىكنند ، و ما جز اين را مىدانيم .\r\nو براى شناختن خداوند نيز بايد بپذيريد ، كه بود و نبود آن يكسان است پس هيچ پاسخى ندارند جز آنچه ما گفتيم .\r\nدليل ديگر بر اين كه بايد امام باشد ، اين است ، كه ما دانستيم ، با پيش آمدن رويدادهاى تازه كارهائى بايد انجام داده شود ، و براى شناختن آنها دليل‌هاى برنده‌اى كه از راه پىدرپى شنيدن از گذشتگان ، و يا از گرد آمدن همهء مسلمانان بر آن باشد ، در دست نيست ؛ و چون بايد به فرمان‌هائى كه از سوى خداوند رسيده است\r\n\r\n\r\n","description":"","footnote":"\r\n( 1 ) از اين عبارت برمىآيد كه حكومت دينى بر مبناى اجبار و تهديد و سخت‌گيرى كردن با مردم براى انجام دادن وظايف دينى نيست ، بلكه از راه ارشاد و آگاه كردن مردم به وظايف ، آنان را به انجام دادن آن وادار مىكند .\r\n","page_name":" 777 ","page_number":903},
  {"content":"\r\n\r\nرفتار كنيم ، بايد راهى داشته باشيم كه به شناختن آن فرمان‌ها برسيم ، و فرمان‌هائى را كه درست است ، از آنچه پيشوايان در آن گفتگو دارند از هم ، بشناسيم و به آن راهى نمىيابيم جز آن كه كسى از گمراه شدن نگهدارى شده باشد ، و از فراموش‌كارى و بيراهه رفتن او ، آسوده باشيم ، و بتوانيم به او بازگشت نمائيم ، و بر او تكيه كنيم و او فرمان خدا را به ما برساند .\r\nو كسى نمىتواند بگويد ، هرمجتهدى به حكم خداوند درست پى مىبرد ، و رواست حكم آنچه را تازه پيش آمد كند ، با جائى كه حكمش شناخته شده است ، برابرى دهد ، و با كوشش فراوان آن حكم را از انديشهء خود برآورد .\r\nاين سخن از آن روى گفتنى نيست كه نادرستى آن را در كتاب عده در اصول فقه و اندكى از آن را در كتاب تلخيص الشافى آورديم . و چون فتوى دادن از روى قياس و برآوردن حكم از انديشهء خود نادرست است ، آنچه گفتند ناچيز است .\r\nدليل ديگر اين است ، كه ما دانستيم فرمان‌هائى كه پيامبر - بر او و خاندانش درود بادا - آورده است ، هركسى پس از او تا روز برپا شدن ساعت بيايد ، بايد به آن رفتار نمايد ، و فرمان‌هائى كه چنين باشد ، بايد نگهدارى شود ؛ زيرا اگر كسى نگهدارش نباشد ، نمىشود كسانى كه پس از او مىآيند ، به آنچه فرمان داده شده‌اند ، دست‌رسى يابند تا بدان رفتار كنند .\r\nو چون ثابت شد ناگزير بايد كسى نگهدار آن باشد ، از اين بيرون نيست ، كه يا همهء گروه مسلمانان نگهدارش هستند ، و يا پاره‌اى از آنان ؛ نمىشود همهء آنان نگهدارش باشند ؛ زيرا رواست بيراهه بروند ، و فراموش كنند يا بخواهند و آهنگ كنند سخن نادرستى بگويند . و اين هنگامى است كه بينديشيم ميان آنان كسى كه از بيراهه رفتن و فراموش كردن نگهدارى شده باشد ، وجود ندارد .\r\nپس در اين هنگام كسى بايد نگهدار آن باشد ، كه آسوده باشيم ، دگرگونى در آن نمىدهد ، و كار ديگرى به جاى آنچه فرمان داده شده است ، نمىگذارد ، تا كسانى كه تكليف داده شده‌اند ، دست‌رسى يابند ، به آنچه تكليف داده شده‌اند ، برسند .\r\n\r\n","description":"","footnote":"","page_name":" 778 ","page_number":904},
  {"content":"\r\n\r\nو كسى نمىتواند بگويد ، فرمان‌هاى خداوند از اين راه نگهدارى مىشود ، كه گروههاى بسيار بىشمار گذشته از مسلمانان پىدرپى به گروههاى بىشمار آينده آن را مىرسانند .\r\nاين سخن را براى اين نمىتوانند بگويند كه نه شمار از ده شمار فرمان‌هاى اسلام را گروههاى بىشمار و بسيار مسلمانان به گروههاى بسيار و بىشمار پس از خود ، نرسانده‌اند و آنچه از اين راه رسيده باشد اندك است .\r\nبالاتر از آن ، هرحكمى را گروههاى بسيار بىشمار پىدرپى به يكديگر برسانند رواست ، پس از آنان افراد با شمارى ، به يكديگر برسانند . و رواست از گفتن آن به ديگران دست باز دارند ؛ يا براى اين كه با هم سازش كنند كه از گفتنش دست باز دارند ، و آهنگ آن را داشته باشند كه دورش بيفكنند ، و يا در هر زمانى يكى پس از ديگرى از گفتنش دست باز دارند ، تا جائى كه افراد با شمارى آن را به يكديگر بگويند .\r\nپس با گفتن افراد با شمار ، بهانه‌جوئى براى نادرست شمردنش ، بريده نخواهد شد .\r\nو در اين‌جا نمىتوان فرمان‌ها را استوار دانست مگر در پى كسانى كه فرمان‌ها را به يكديگر مىرسانند ، نگهدارى براى آنها باشد كه از بيراهه رفتن و فراموش‌كارى نگهدارى شود ، تا آنان را بپايد ، و هرگاه آهنگ كنند از گفتنش به ديگران دست باز دارند ، و از آن ، روىگردان شوند ، او فرمان‌ها را روشن كند ، و آشكارش نمايد ، و هرگاه بينديشيم كسى نباشد ، كه از بيراهه رفتن و فراموش‌كارى نگهدارى شده باشد ، آسودگى از درست بودن فرمان‌ها حاصل نمىشود .\r\nو هيچ كس نمىتواند بگويد : هرگاه رساندن فرمان‌ها به ديگران بريده شود ، و به آيندگان نرسد ، براى اين است ، كه آن فرمان‌ها را از آن پس نبايد انجام بدهند ، و از آنان افتاده است .\r\nنادرستى اين سخن ، از آن روى است ، كه آنچه همهء مسلمانان بر آن گرد آمده‌اند ، به جز اين است ؛ زيرا گروه مسلمانان همگى برآنند ، كه آنچه پيامبر - بر او و خاندانش درود بادا - آورده است ، كسانى همزمان با او بودند با آنان كه پس از او ، تا به پا شدن ساعت مىآيند ، با در پيش داشتن روىدادها ، و نداشتن بهانه‌جوئىها\r\n\r\n","description":"","footnote":"","page_name":" 779 ","page_number":905},
  {"content":"\r\n\r\nهمگى در آن يكسانند .\r\nپس اگر بگويند : كسانى كه در روزگار پيمبر - بر او درود بادا - و به همين گونه در زمان‌هاى امامان در دورترين شهرها مىزيستند ، آيا چنين نبود ، كه چون ، گروههاى بىشمار بسيار ، فرمان‌ها را به آنان مىرساندند ، بهانه‌جوئىهاشان ، براى پذيرفتن درست بودن آنها بريده مىشد ؟ پس چرا روا نباشد ، در روزگارهاى آينده نيز به مانند آن باشد .\r\nگفته خواهد شد : ما نمىگوئيم بهانه‌جوئىهاى تكليف‌شوندگان ، در آنچه مردم بسيار و بىشمار ، پىدرپى به يكديگر رسانده باشند از ميان نمىرود ؛ اما درست رسيدن همهء آنها را استوار نمىدانند ، مگر كسى در پى آنان باشد ، كه از بيراهه رفتن و فراموش‌كارى نگهدارى شده باشد ، و كسانى كه در روزگار پيمبر و امامان - درود بر ايشان بادا - در دورترين شهرها بودند ، استوار مىدانستند ، كه همهء آنچه به آن فرمان داده شده‌اند ، به آنان رسيده است ؛ زيرا پيمبر ، و يا امام - بر آنان درود بادا - در پى آنان بودند پس در همهء روزگارهاى آينده ، بايد به همين گونه باشد .\r\nو آشكار بودن دانائى گروههاى بىشمار و بسيارى كه سخنى را ، هرگروهى پس از گروهى پىدرپى براى گروههاى ديگر مىبرند ، از اين جلوگيرى نمىكند ، كه از بردنش براى ديگران ، خوددارى كنند ، چه آهنگ اين را داشته باشند ، كه به ديگران گفته نشود و يا پوشيدگى بر آنان درآمده باشد ، و يا هريكى پس از ديگرى ، از بردن آن سخن براى ديگران ، سرگرم كارى باشند ، تا جائى برسد ، كه آن سخن را يكانهاى بىشمارى براى مردم ببرند .\r\nو كسى نمىتواند بگويد ، اين گفتار ، در رسيدن همهء معجزهاى پيمبر - بر او و خاندانش درود بادا - گمان پديد مىآورد ، و در اين كه با قرآن كسى برابرى نكرده است ، و در اين كه شايد پرستش‌هاى ديگرى بوده است ، و از بردن آنها براى ديگران خوددارى شده است ، و در اين كه شايد ، پيامبر ديگرى ، برانگيخته شده است ، و در اين كه شايد ، ميان بغداد و بصره شهرى بزرگتر از اين دو شهر ، باشد ، و آهنگ كرده باشند ، كسى از آن آگهى نيابد ، يا براى چيزهاى ديگرى ، از آنچه گفتيد ، اين\r\n\r\n","description":"","footnote":"","page_name":" 780 ","page_number":906},
  {"content":"\r\n\r\nآگاهىها را براى ديگران نبرده باشند ، در همهء اينها گمان پديد مىآيد .\r\nاين سخن براى آن گفتنى نيست ، كه معجزهاى پيامبر - بر او و خاندانش درود بادا - روشن نشده است همه‌اش را گروههاى بىشمار و بسيار ، پىدرپى به يكديگر گفته باشند ، و اين را بايد پذيرفت ، و گفتگو در آن به مانند گفتگو در فرمان‌هاى ديگرى است ، كه پيمبران آورده‌اند . و از اين ترس آسودگى نيست ، مگر دانسته شده باشد ، كسى در پى گروههائى كه اين سخنان را براى يكديگر مىبرند هست ، و او از بيراهه رفتن و فراموش‌كارى بازداشته شده است ، تا هرگاه ، از بردن فرمانها ، براى ديگران ، دست باز دارند ، او خودش آنها را ، آشكار نمايد .\r\nاما پوشيده نگهداشتن شهرها ، بر اين پايه را نبايد پذيرفت ؛ زيرا روش هميشگى مردم بر اين نيست ، كه انگيزه‌اى ، آنان را وادار كند ، تا شهرى از شهرها را پوشيده نگهدارند ؛ بلكه روش هميشگى آنان بر اين مىگذرد ، كه انگيزهء فراوان براى بردن آگهىهائى داشته باشند كه از راه خود مىگذرد . پس چگونه مىتوان اين را به چيزى مانند كرد ، كه مىشود ، انگيزه‌اى به دست بازداشتن از گفتنش و به پوشيده نگهداشتنش باشد .\r\nاما دربارهء قرآن ، ما از اين ترس ، آسوده‌ايم كه كسى با آن برابرى كرده باشد ؛ زيرا اگر با آن برابرى شده بود ، مىبايست ، انگيزه‌ها بر اين فراوان باشد ، كه برابرى شدن با آن را ، براى ديگران ببرند ، و بايد دانسته شده باشد ؛ زيرا هيچ چيز از بردن اين آگهى ، براى ديگران ، روگردان نمىكند ؛ براى اين كه در آن هنگام ، قرآن به گمان آنان پوشيده‌كارى پديد مىآورد ، و برابرى شدن با آن براى كسانى كه با آن برابرى كرده باشند دليل و بهانه‌اى بر نادرست بودنش مىباشد و بردن آگهى از دليل شايسته‌تر از بردن چيزى است ، كه پوشيده‌كارى پديد آورد .\r\nو نمىشود ترس از مسلمانان از بردن اين آگهى جلوگيرى كند ؛ زيرا اگر جلوگيرى كردن ترس از آنان ثابت شود ، از آشكار گفتنش جلوگيرى كرده است ، اما از پوشيده گفتنش جلوگيرى نكرده است .\r\nبالاتر از آن كسانى كه با مسلمانى ناسازگار بودند ، و بويژه در شهرهاى ديگران\r\n\r\n","description":"","footnote":"","page_name":" 781 ","page_number":907},
  {"content":"\r\n\r\nكه مسلمان نبودند زندگى مىكردند ، مانند روم و جز آن ، مىبايست اين آگهى را برده باشند ، و چون با اين همه آن آگهى برده نشده است ، مىدانيم ، با قرآن برابرى نشده است .\r\nپس اگر بگويند : همچنان كه رواست ، آگهى از صفت‌هاى امام ، و خود امامان را گروههاى بسيار و بىشمار ، پىدرپى از يكديگر ، آورده باشند ، تا از آن آگاهى حاصل شده است ، روا خواهد بود ، همهء فرمان‌هائى كه پيمبران ، پيش از آن آورده‌اند ، به همان گونه دانسته شده باشد .\r\nگفته خواهد شد : صفت‌هاى امام ، پيش ما از راه عقل ، دانسته شده است ؛ پس آنچه از پيمبر آورده شود ، در آن راه ندارد .\r\nاما خود امامان را ما يك بار ، به گفتارى آشكارى كه از گروههاى بىشمار ، پى در پى به ما رسيده است ، شناخته‌ايم ، و بار ديگر از راه معجز كردن آنان ، آن را دانسته‌ايم . پس اگر گفتارهائى كه در اين‌باره رسيده است ، بر روئى باشد ، كه آگاهى بىگمان فراهم كند ، ثابت كردنش از اين راه بهانه‌اى به جاى نمىگذارد ؛ و چنانچه بر اين گونه آورده نشده باشد ، خداوند ، به دست او نشانى براى راست گفتنش آشكار مىگرداند ، كه معجز او باشد ، و امام بودنش را از راه ديگرى آشكار كرده است ، و با بودن معجز نيازى به آوردن گفتارى نيست ، و اگر در اين‌باره با ما ناسازگارى شود ، ما براى روا بودنش ، در آنچه گذشت دليل آورديم .\r\nو كسى نمىتواند بگويد : سخنى كه آوردند چنين فراهم مىكند ، كه بايد بگوئيد كسى كه امام را نشناسد به هيچ يك از فرمان‌هاى خداوند ، آگاهى نيافته است ؛ زيرا اگر روا باشد ، پاره‌اى از فرمان‌هاى خداوند را از راه ديگرى جز امام بشناسد ، روا مىگردد ، همه‌اش را از آن راه ديگر بداند ؛ و هرگاه بگوئيد هيچ يك آنها را نشناخته است ، نادرست بودنش آشكار دانسته شده است .\r\nاين سخن براى اين گفتنى نيست ، كه ما مىگوئيم ، كسى كه امام را نشناسد ، بسيارى از فرمان‌هاى خداوند را ندانسته است ، و فرمان‌هائى كه دانسته مىشود آنهائى است ، كه گروههاى بسيار بىشمار پىدرپى از پيمبر ، آن را آورده باشند ، مانند شمارهء\r\n\r\n","description":"","footnote":"","page_name":" 782 ","page_number":908},
  {"content":"\r\n\r\nنمازها ، و روزه ، و حج و زكات ، و گاهى نيز مىشود ، چيزى را گروههاى بىشمار پىدرپى از يكديگر نياورده باشند ، پس آنها دانسته نمىشوند .\r\nو هرگاه چيزهائى را از راههائى به دست آورند كه آگاهى بىگمان از آن فراهم مىشود ، چنين نيست كه بايد چيزهاى ديگرى را هم ، كه اين گونه راه برايش نيست ، بتوان به دست آورد ؛ و چون اين دو گونه حكم با هم يكسان نيستند ، كسانى كه با ما ناسازگارند ، به مانند كردن جاهائى كه حكمش دانسته نشده است با جائى كه حكمش دانسته شده است ، پناه مىبرند ، و با به كار بردن كوشش‌ها در انديشيدن ، با انديشهء خود ، و با رفتار كردن به آگهىهائى كه از يكان‌هاى باشمار فرامىگيرند ، حكمش را به دست مىآورند ؛ و هيچ يك اين راهها پيش ما درست نيست ؛ زيرا ما در جاهائى از كتاب‌هاى خودمان نادرستى آن را آشكار كرده‌ايم .\r\nپس اگر بگويند : چنانچه بينديشيم ، همان گروههاى بىشمارى كه آگهىها را به گروههاى بىشمار ديگر پىدرپى مىرسانند ، همهء فرمان‌هاى خداوند را به همين گونه به مسلمانان خواهند رسانيد . پس چه دليلى داريد ، كه بايد امام موجود باشد ؟\r\nخواهيم گفت : چون مىدانيم بيشتر فرمان‌هائى كه پيمبر آورده است ، گروههاى بىشمار ، آنها را پىدرپى از يكديگر به ما نرسانده‌اند ، از اين راه دليل آورديم كه بايد كسى وجود داشته باشد ، و او از بيراهه رفتن و فراموش‌كارى بازداشته شده باشد ، تا فرمان‌هاى خداوند را ميان مسلمانان نگهدارى كند ، و هرگاه بينديشيم همهء فرمانها را گروههاى بىشمار پىدرپى به يكديگر رسانده‌اند تا به ما رسيده است ، از اين راه دليل نمىآوريم ، آنچنان كه اگر در دليل نخست نيز بينديشيم كه همهء مردم از بيراهه رفتن و فراموش‌كارى بازداشته شده‌اند آن دليل را كه گذشت نمىآوريم .\r\nبالاتر از آن ؛ ناگزير از آن است كه مردم بايد فرماندهى داشته باشند ، تا براى از ميان رفتن كارهاى بد ، و از ميان برداشتن چيزى كه آنان را به او نيازمند مىگرداند از بودنش به مهربانى برسند و در اين جا نيز به همين گونه است .\r\nپس اگر بگويند : از كسى كه اين راه را وارونه كرده است ، جدا شويد ؛ زيرا\r\n\r\n","description":"","footnote":"","page_name":" 783 ","page_number":909},
  {"content":"\r\n\r\nاو گفته است ، چون مىدانيم ، آنچنان كه در روزگار پيمبر - درود بر او و خاندانش بادا - مسلمانان به فرمان‌هائى كه او آورده بود ، بايد رفتار كنند ، و با آن همراه باشند ، در روزگارهاى پس از آن نيز همهء مردمى كه مىآيند بايد به آن رفتار كنند ، و با آن همراه باشند ؛ و از اين گفتار ، خواهيم دانست ، كه ناگزير ، بايد چيزى در ميان باشد كه از فرمان‌هاى خداوند ، با آن نگهدارى شود ، چه آن فرمانها با كسانى كه آنها را به ما برسانند ، نگهدارى شود ، يا امامى كه از بيراهه رفتن و فراموش‌كارى بازداشته مىشود ، نگهدارش باشد ، و يا به فرمان‌هائى كه يكان‌هاى با شمارى آن را برسانند رفتار شود .\r\nو هرگاه دانستى كسى كه از بيراهه رفتن و فراموش‌كارى ، بازداشته شده باشد ، وجود ندارد ، خواهى دانست ، آن دو چيز ديگر ، وجود دارد . و چنانچه آن دو نيز وجود نداشته باشند ، خواستار شدن انجام دادن آن فرمانها خوب نيست .\r\nگفته خواهد شد : سخن او ، براى چيزى كه همهء مسلمانان بر آن گرد آمده‌اند از درستى مىافتد ؛ زيرا هركسى روا بداند فرمان‌هاى خداوند ، با پيشوا بودن كسى نگهدارى شود ، كه او از بيراهه و فراموش‌كارى بازداشته شده است ، بىگمان بر آن است ، كه هيچ چيز آنها را جز چنين پيشوائى نگهدارى نمىكند ؛ براى اين‌كه هر كس با گروه اماميه ، در اين‌باره ناسازگار است ، روا نمىداند فرمان‌هاى خداوند با پيشوائى كه از بيراهه رفتن و فراموش‌كارى بازداشته شده باشد ، نگهدارى شود ؛ بلكه او مىگويد ، با پىدرپى به يكديگر رساندن گروههاى بىشمار ، و با مانند كردن جائى كه فرمان‌هائى برايش به ما نرسيده است ، به جائى كه فرمان‌هائى برايش رسيده است ، و به آگهى دادن يكان‌هاى باشمار ، نگهدارى مىشود ؛ و گفتن اين‌كه مىشود فرمان‌هاى خداوند را پيشوائى كه از بيراهه رفتن و فراموش‌كارى ، بازداشته شده است ، نگهدارى كند ، و چيز ديگرى هم نگهدار آن باشد ، سخنى است كه از آنچه همهء مسلمانان بر آن گرد آمده‌اند ، بيرون است .\r\nو نمىتوانند بگويند : فرمان‌هاى خداوند را ، گرد آمدن همهء مسلمانان بر آن نگهدارى مىكند ، و ثابت شده است ، كه گرد آمدن همهء مسلمانان بر چيزى ،\r\n\r\n","description":"","footnote":"","page_name":" 784 ","page_number":910},
  {"content":"\r\n\r\nبهانه‌جوئىها را از ميان برمىدارد .\r\nاين سخن از آن روى ناگفتنى است ، كه همهء مسلمانان بر بيشتر فرمان‌هائى كه هست ، گرد نيامده‌اند ، و بر يكان‌هائى از آنها گرد آمده‌اند ؛ پس بر هريك از آنها همگى گرد نيامده باشند ، و دليل ديگرى هم كه درستى آن را برساند ، نيابيم ، ناگزير بايد به گفتار كسى كه از بيراهه رفتن و فراموش‌كارى ، بازداشته شده باشد ، باز گردند ؛ پس اين نخستين عيب‌جوئى در آن است .\r\nپس از آن ، مىگرئيم ، چنانچه بينديشيم ، در ميان كسانى كه بر چيزى گرد آمده‌اند ، هيچ‌كس نباشد كه از بيراهه رفتن و فراموش‌كارى بازداشته شده باشد ، گرد آمدن همهء آنان بر آن دليل بر درستيش نيست ؛ زيرا چون روا مىباشد ، هريك از آنان بيراهه برود ، و آهنگ داشته باشد ، سخن نادرست بگويد ، پس همهء آنان همان يكانهايند ، و همچنان كه يكانها روا بود ، بيراهه بروند ، و گفتن سخن نادرست را آهنگ كنند ، بر همه‌شان نيز همان روا خواهد بود « 1 » .\r\nپس اگر ادعا كنند : از پيمبر رسيده و شنيده شده است ، كه هركارى روا باشد ، از مسلمانان در آن ، بيراهه رفتن سر بزند ، بيم اين نيست از آنان سر بزند ؛ زيرا خداوند برتر از همه چيز ، از گزارشات آنان آگاه است و مىداند هرگاه ، همگى بر يك چيز گرد آيند ، بيراهه رفتن را هيچ برنمىگزينند .\r\nگفته خواهد شد : بيراهه نرفتن آنان پذيرفته نيست ، و كسى كه جز اين را مىگويد ، بايد دليل بياورد . پس اگر سخن خداوند برتر از همه چيز را دليل بياورند ، كه فرمود :  « وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ ، نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً »  « 2 » .\r\nو گفتند خداوند برتر از همه چيز ، بر پيروى كردن از هر راهى به جز راه مؤمنان\r\n\r\n\r\n","description":"","footnote":"\r\n( 1 ) از اين گفتار شيخ برمىآيد كه او حجيت اجماع را براى اين مىداند ، كه خود امام يكى از كسانى است كه حكمى را درست دانسته‌اند ، پس او دخولى مسلك است .\r\n( 2 ) سوره نساء - آيه 115 .\r\n","page_name":" 785 ","page_number":911},
  {"content":"\r\n\r\nبيم داده است ؛ آنچنان كه از دشمنى كردن و به دشوارى افكندن پيامبر بيم داده است ؛ پس همچنان كه از پيمبر - بر او و خاندانش درود بادا - بايد پيروى كنند ، از راهى كه مؤمنان مىروند ، نيز بايد پيروى كنند .\r\nاما اين سخن هيچ يك از روىهائى را كه در كتاب عده در اصول فقه و در كتاب تلخيص الشافى يادآور شده‌ايم ، نمىرساند ؛ جز آن‌كه ما در اين‌جا پاره‌اى از آن را مىآوريم ، و سخنان ديگر را به خود آن كتاب باز مىگردانيم :\r\nاول : از آنچه از آيه آشكار است چنين برمىآيد كه اگر كسى دشمنى كردن و به دشوارى افكندن پيمبر را با پيروى كردن از راه كسانى كه مؤمن نيستند با هم گرد آورد ، بيم دادن به او روى مىآورد ، و هركس را چنين باشد ، مىگوئيم او بيم داده شده است ، پس از كجا بدانيم ، از پيروى كردن راه جز آنان به تنهائى نيز ، بازداشته شده‌اند ؟\r\nو نمىتوانند بگويند ، چون ، بيم دادن به تنهائى براى به دشوارى افكندن پيمبر ، روى داده است ، بايد پيروى كردن از راه كسانى كه مؤمن نيستند ، به همين‌گونه باشد ، و بيم دادن ، تنها به همان روى آورده باشد .\r\nاين سخن از آن روى گفتنى نيست ، كه از آنچه آيه در آن آشكار است ، دشمنى كردن با پيمبر را ، بر اين‌گونه ، نمىدانيم كه بيم دادن ، تنها به آن روى آورده باشد ؛ بلكه از راه جداگانه‌اى مىدانيم كه دشمنى كردن با پيمبر ، اگر به تنهائى هم باشد ، به آن بيم داده شده است ، و چنانچه ما را با آنچه از لفظ آشكار است ؛ بگذارند ، از اين آيه ، به آن پى نمىبريم .\r\nو نمىتوانند بگويند ، اگر براى دشمنى كردن با پيمبر ، به تنهائى سزاوار بيم دادن نشوند بايد ، روا نباشد آن را به كار ديگرى پيوسته گردانند ، كه به تنهائى بر آن سزاوار بيم دادن نشوند ، تا بيم دادن به آن روىآور شود ، آنچنان كه روا نيست ، كارى را كه انجام دادنش روا مىباشد ، به آن بيفزايند ، تا بر آن هم ، سزاوار بيم دادن گردند .\r\nاين سخن از آن روى ناگفتنى است ، كه مىشود ، كارى را كه به آن سزاوار\r\n\r\n","description":"","footnote":"","page_name":" 786 ","page_number":912},
  {"content":"\r\n\r\nبيم دادن نمىشوند ، به كارى كه به آن سزاوار بيم دادن مىشوند ، بيفزايند ، و با آن سزاوار بيم دادن شوند ؛ آيا نمىبينى آشاميدن و نيآشاميدن آب هردو روا مىباشد ، و از آشاميدن شراب ، بازداشته شده‌اند ، و هرگاه هردو كار را با هم گرد آورند ، از آشاميدن هردو با هم بازداشته مىشوند ، و كارهاى ديگرى كه انجام دادن و ندادنش يكسان است ، هرگاه با كارى كه از آن بازداشته شده‌اند ، با هم گرد آورده شوند ، نيز به همين‌گونه از آن بازداشته مىشوند ، و براى افزودن دو كار به يكديگر ، كه انجام دادن و ندادن هريك از آنها جداگانه روا مىباشد ، جاهائى آورده شده است ، كه هرگاه به يكديگر افزوده شوند در شرع از آن بازداشته خواهند شد .\r\nآيا نمىبينى ، جفت شدن با زن خود روا مىباشد ، و در آمدن به كعبه نيز ، روا مىباشد ، و از هردو كار با هم انجام دادن ، بازداشته شده‌اند ؛ و به همين‌گونه دو زن گرفتن روا مىباشد ، و چهار زن گرفتن نيز روا مىباشد ، و از دو و چهار زن همه را با هم گرفتن ، بازداشته شده‌اند ؛ و به همين‌گونه مىشود ، پيروى كردن از راه كسانى كه مؤمن نيستند ، روا دانسته شده باشد ، و هرگاه به دشمنى كردن با پيمبر افزوده گردد ، از آن بازداشته شوند .\r\nاما كارهاى ديگرى كه انجام دادن و ندادنش ، هردو روا مىباشد ، هرگاه به دشمنى كردن با پيمبر ، افزوده شوند ، مىدانيم ، كه افزوده شدن آنها به يكديگر ، به مانند گرد آوردن آنها با يكديگر است ، و براى همين است ، كه دگرگون نمىشوند .\r\nديگر از چيزهائى كه گفته‌ايم ، اين است : كلمهء مؤمنين در سخن خداوند ، از اين بيرون نيست ، كه يا همهء آنان از آن خواسته شده است ، و يا پاره‌اى از آنان ؛ پس اگر اين كلمه بر همهء آنان به كار برده شده باشد ، چنين فراهم مىشود ، كه آيه را ، در همهء روزگارها ، بر همهء آنان به كار برند .\r\nتا هنگامى كه ساعت به پا ايستد ؛ پس از كجا مىتوان گفت ، كه گرد آمدن همهء مؤمنان روزگارها ، دليل بر درستى سخنى است ؛ و چنانچه آن كلمه را براى پاره‌اى از مؤمنان هر روزگارى به كار برند ، براى ما روا خواهد بود ، آن را بر پاره‌اى از مؤمنان روزگارى ببريم ؛ و آنان همان كسانى هستند ، كه مىدانيم ، از بيراهه رفتن و فراموش\r\n\r\n","description":"","footnote":"","page_name":" 787 ","page_number":913},
  {"content":"\r\n\r\nكارى ، بازداشته شده‌اند ، و از اين برمىآيد ، كه گرد آمدن آنان بر سخنى دليل بر درستى آن سخن است .\r\nو ديگر از آنها اين است كه در سخن خداوند ، راه مؤمنان ، فراگير همه نيست ، زيرا اين لفظ نكره آورده شده است ، و درخور يكانها ، و همه با هم هردو مىباشد ، پس از كجا مىتوان گفت خداوند ، همهء راهها را خواسته باشد ؛ و اگر چون چيزى نيست كه آن را ويژگى داده باشد ، اين لفظ را بر همه ببرند ، كسى كه با آن ناسازگار است ، مىتواند آن را در اندازه‌اى كه ويژگى داده شده است ، ببرد ؛ زيرا دليلى نيست ، كه لفظ فراگير همه باشد .\r\nو ديگر از آن سخنان اين است ، كه آنچه از آيه آشكار است ، فراهم مىكند از پيروى كردن راه كسانى كه مؤمن نيستند ، بازداشته شده باشند ؛ پس از كجا چنين باشد ، كه بايد از راه مؤمنان پيروى كنند .\r\nو كلمهء « غير » در آيه به معنى « الا » نيست ؛ زيرا معنى براستى كلمهء غير اين است ، كه صفت آورده شود ، و معنى براستى كلمهء « الا » براى استثنا كردن است . پس اگر با كلمهء غيراستثنا كنند ، مجاز خواهد بود ، آنچنان كه اگر چيزى را به كلمهء الا وصف كنند ، مجاز خواهد بود .\r\nو هرگاه استوار گردد كه از آيه ، بازداشته شدن از پيروى كردن هرراهى ، كه جز راه مؤمنان باشد بر مىآيد ، پس از كجا به دست خواهد آمد ، كه با پيروى كردن از راه مؤمنان ، چه بايد كرد ؟ و بسا باشد ، از پيروى كردن راه مؤمنان به مانند راه جز آنان ، بازداشته شده باشند .\r\nو نمىتوانند بگويند ، اگر از آيه دانسته نشده باشد ، كه با پيروى كردن از راه مؤمنان چه بايد كرد ، سودى در آن نخواهد بود .\r\nناگفتنى بودن اين سخن براى آن است كه اگر از آيه برآيد ، از راه مؤمنان بايد پيروى كرد ، از دلالت كردن روبرو سخن گفتن با كسى خواهد بود « 1 » و پيش بيشتر\r\n\r\n\r\n","description":"","footnote":"\r\n( 1 ) در متن دليل الخطاب ذكر شده است ، و مقصود از آن مفهوم در برابر منطوق است ، و در اينجا مفهوم مخالف را در اصطلاح اصولى بايد در نظر گرفت .\r\n","page_name":" 788 ","page_number":914},
  {"content":"\r\n\r\nكسانى كه با ما ناسازگارند دلالت داشتن روبرو سخن گفتن با كسى نادرست است ؛ و چنانچه با اين كه مورد گفتگو است ، آن را بپذيريم ، مىبايست ، پيروى كردن از راه مؤمنان ، با پيروى كردن از آنچه راه آنان نباشد ، با يكديگر ناسازگار باشند ؛ و بسا شود ، براى اين‌كه از پيروى كردن راه مؤمنان بازداشته نشده‌اند ، اين دو ناهمسان يكديگر باشند ، سپس ، پيروى كردن از راه مؤمنان ، دست‌رس اين است كه يا پيروى كردن و نكردنش هردو روا و يكسان است ، و يا با اين‌كه هردو روا باشد ، پيروى كردنش ، بهتر از نكردن است ، و يا بر اين‌گونه است ، كه بايد از آن پيروى كرد ؛ پس از كجا به دست مىآيد كه بايد از آنان پيروى كرد .\r\nو نمىتوانند بگويند ، چون دو راه بيشتر نيست ، يكى راه مؤمنان است ، و ديگرى راه جز مؤمنان است ، پس هرگاه از پيروى كردن راه جز مؤمنان بازداشته شده باشند ، مىبايست ، راه مؤمنان را پيش گيرند .\r\nاين سخن از آن روى ناگفتنى است ، كه روا مىباشد از پيروى كردن هردو راه بازداشته شده باشند : به اين‌كه راه هيچ‌كس ، را پيروى نكنند ؛ زيرا پيروى كردن اين است ، كه مانند كارهاى آنان را انجام بدهند ؛ و مىشود كسى مانند كار ديگرى را بكند و براى اين نباشد ، كه همساز با كار او گردد ؛ زيرا گاهى كار يكى به مانند كار ديگرى است ، هرچند براى پيروى كردن از كار او نباشد .\r\nآيا نمىبينى ، دو نفر از يك راه مىگذرند ، و يكى از آنان به مسجد بزرگ شهر روى مىآورد ، و ديگرى به سوى ميكده و خرابات قدم برمىدارد ؛ در اين هنگام هيچ‌يك از آنان ، ديگرى را پيروى نمىكند ؛ زيرا هريك چيزى را آهنگ كرده‌اند ، كه جز آهنگ ديگرى است .\r\nو از آن سخنان اين است كه چنانچه بپذيريم ، بايد از راه مؤمنان ، پيروى كرد ، از كجا مىدانيم ، از مؤمن بودن بيرون نروند ، و چنان شود ، كه بايد از آنان پيروى نكنند ، و ما نمىدانيم ، از مؤمن بودن ، بيرون نمىروند ، مگر پس از آن‌كه از دليل ديگرى دانسته باشيم ، در هر روزگارى ، به هر راهى آنان بروند ، بايد از آن پيروى كرد .\r\n\r\n","description":"","footnote":"","page_name":" 789 ","page_number":915},
  {"content":"\r\n\r\nو كسى نمىتواند بگويد ، هرگاه چنين باشد ، كه بايد هميشه از آنان پيروى كرد ، پس مىبايست آن مؤمنان در هرروزگارى موجود باشند ، تا پيروى كردن از آنان دست‌رس باشد ؛ و گرنه اين دستور ، انجام‌دادنى نيست .\r\nاين سخن را از آن روى ، نمىتوان گفت ، كه به شرط اين‌كه موجود باشند بايد از راه آنان برويم ، و هرگاه موجود نباشند ، نمىبايد از راه آنان برويم و به مانند اين است كه خداوند برتر از همه چيز ، فرمان داده است ، دست دزد را ببرند ، و زناكار را تازيانه بزنند ، و از اين فراهم نمىشود ، كه بايد هميشه دزد و زناكار ، موجود باشند تا بتوان اين دستور آيه را بجاى آورد ، بلكه مىگوئيم ، فرمان دادن خداوند ، به شرط اين است ، كه هرگاه آنان يافت شوند ، مىشود فرمان خداوند در اين آيه را ، دربارهء اين دو نفر بجاى آورد ؛ و از اين برنمىآيد كه بايد هميشه موجود باشند . و سخن در اين آيه كه پيش از اين آورديم به همين‌گونه است .\r\nو اين‌كه سخن خداوند برتر از همه چيز را ، دليل مىآورند ، كه گفته است :\r\n « وَ كَذلِكَ جَعَلْناكُمْ أُمَّةً وَسَطاً »  « 1 » وسط درست‌كارى است ؛ زيرا خداوند فرموده است :  « قالَ أَوْسَطُهُمْ أَ لَمْ أَقُلْ لَكُمْ لَوْ لا تُسَبِّحُونَ »  « 2 » يعنى درست‌كارترين آنان ، و خداوند برتر از همه چيز ، آنان را گواه بر مردم گردانيده است ؛ آنچنان كه پيامبر را بر آنان گواه گردانيده است . پس آنچنان كه سخن پيمبر - بر او و خاندانش درود بادا - جز راستى نيست همچنان گرد آمدن مؤمنان بر سخنى جز آنچه راست باشد نخواهد بود .\r\nاين دليل ناچيز است ؛ زيرا اين‌كه خداوند گفته است ، « گروه » از اين بيرون نيست : يا همهء كسانى كه مىگويند آنچه پيمبر آورده است راست است ، خواسته شده است ، و يا گروندگان به آن خواسته شده است . نخست نادرست است ؛ زيرا بيشتر گروه مسلمانان به جز اين صفت را دارند . و روا نيست گروهى را درست‌كار\r\n\r\n\r\n","description":"","footnote":"\r\n( 1 ) بقره 143\r\n( 2 ) قلم 28\r\n","page_name":" 790 ","page_number":916},
  {"content":"\r\n\r\nبگويند با اين‌كه ميان آنان كسانى نادرست كار باشند ، آنچنان كه كسانى را نمىتوان به داشتن ايمان وصف كرد ، با اين‌كه ميان آنان كسانى كافر باشند .\r\nو چنانچه از آن مؤمنان خواسته شده باشد ، از اين بيرون نيست ، كه يا همهء مؤمنان از آن خواسته شده است ، و يا پاره‌اى از آنان خواسته شده است ؛ پس اگر همهء آنان خواسته شده باشند ، در آيه چيزى نيست كه فراگرفتن همه را فراهم كند ؛ زيرا لفظ امت ، به همگى مسلمانان ، و به گروهى از آنان و به يك نفر ، به هرسه معنى مىآيد ؛ و خداوند برتر از همه چيز ، فرموده است :  « إِنَّ إِبْراهِيمَ كانَ أُمَّةً قانِتاً لِلَّهِ  « 1 »  »  و او يك نفر بود ، و فرموده است :  « وَجَدَ عَلَيْهِ أُمَّةً مِنَ النَّاسِ يَسْقُونَ  « 2 »  »  و آنان گروهى بودند .\r\nبالاتر از آن چنانچه كلمهء امت را بر همهء مؤمنان فراگير بدانيم ، مىبايست ، آن را بر همهء مؤمنان همهء روزگاران ببريم ؛ زيرا فراگرفتن همگى ، همين را فراهم مىكند . و هرگاه آنان اين كلمه را به مردم همهء روزگاران ببرند ، رواست ما هم آن را به پاره‌اى از مؤمنان روزگار ببريم ؛ و گفتن اين‌كه پاره‌اى از مؤمنان هستند ، بهتر است ؛ زيرا خداوند فرموده است :  « لِتَكُونُوا شُهَداءَ  « 3 »  »  و كلمهء شهداء جمع شهيد است ، پس مىبايست ، هريك از مؤمنان گواه درستكار باشد ؛ و اين سخن جز به اين درست نمىشود ، كه بنابر آنچه به سويش مىرويم ، آيه به كسى روىآور باشد كه بگويد ، امت وسط كسانى هستند ، كه از بيراهه رفتن و فراموش‌كارى باز داشته شده باشند .\r\nبالاتر از آن ، چنانچه بپذيريم ، كه از كلمهء امت ، همگى مؤمنان در هر روزگارى خواسته شده است ، مىبايست آنان را از هرچيزى به درستكاريشان زيان رساند ، دور بدانيم ، و چيزى كه به درستكارى آنان زيان مىرساند ، سر زدن گناهان بزرگ\r\n\r\n\r\n","description":"","footnote":"\r\n( 1 ) نحل 120\r\n( 2 ) قصص 23\r\n( 3 ) بقره 143\r\n","page_name":" 791 ","page_number":917},
  {"content":"\r\n\r\nاست ، اما گناهان كوچك ، زيانى به آن نمىرساند . پس نمىبايست ، آنان را از آن دور بدانيم ؛ آيا نمىبينى پيمبر - درود بر او و خاندانش بادا - با اين‌كه بايد از سخنش پيروى كنند ، پيش آنان رواست ، گناهان كوچك از او سر بزند ، پس آيا روا نخواهد بود ، مانند اين را ، دربارهء مؤمنان بگوئيم . و هرگاه سرزدن گناهان كوچك را از آنان روا بدانيم ، گرد آمدن همهء آنان بر سخنى ، دليل بر درستى آن نخواهد بود ؛ زيرا هيچ سخنى نيست كه همگى بر آن گرد آمده باشند ، مگر آن‌كه رواست گناه كوچكى باشد ، و نمىبايست ما در سر زدن گناه كوچك از آنان پيروى كنيم .\r\nو اين‌كه آنان چون پيمبر گواه ، بر مردم است ، و مؤمنان نيز گواه بر مردم مىباشند ، گروه مؤمنان را به مانند پيمبر از اين‌كه كارهاى بد از آنان سر بزند ، دور مىدانند درست نيست ؛ زيرا پيمبر - درود خداوند بر او و خاندانش بادا - بايد از بيراهه رفتن و فراموش‌كارى ، بازداشته شده باشد ، و بايد از اين‌كه بترسيم او گمراه شود ، آسوده‌خاطر باشيم ؛ زيرا هرچه او بگويد ، و هرفرمانى بدهد ، راست و درست است ، و بايد به آن رفتار كرد ، نه براى اين‌كه او گواه است . و گشودن پيچيدگىها ، و پرسش‌هائى را كه به اين دليل وابستگى دارد ، در كتاب تلخيص الشافى به پايان رسانده‌ايم ، پس هركس بخواهد ، به خواست خداوند ، مىتواند از آن كتاب ، به آنها آگاه گردد .\r\nو دليل آوردن ايشان به گفتار خداوند برتر از همه چيز ، كه فرموده است :  « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ  « 1 »  »  در اين آيه خداوند برتر از همه چيز ، مؤمنان را بهترين گروهها گفته است ؛ زيرا آنان به كارهائى كه خوب دانسته شده است ، فرمان مىدهند ، و از هرچه نادرست شناخته شده است ، باز مىدارند ، و نمىشود كار بد از آنان سر بزند ؛ زيرا سرزدن كار بد از آنان از نيكوكار بودن ، بيرون مىبردشان ، يا از اين‌كه فرمان‌دهنده به كار درست ، و بازدارنده از كار نادرست باشند ، به ضد اين كارها ، مىبردشان .\r\n\r\n\r\n","description":"","footnote":"\r\n( 1 ) سورهء آل عمران 110\r\n","page_name":" 792 ","page_number":918},
  {"content":"\r\n\r\nدليل آوردن اين آيه نيز نادرست است ؛ زيرا ما دربارهء دليل نخست ، گفتيم ، لفظ امت ، نمىرساند ، كه فراگير همهء مؤمنان باشد ؛ و اگر فراگير همه باشد ، مىبايست ، اين لفظ بر همهء مؤمنان روزگارها برده شود ، نه همهء مردم يك روزگار .\r\nو گفتيم ، تا همگى آنان نيكوكار نباشند روا نيست همهء مردم روزگارها را نيكوكار بدانيم ، و بيشترين خوبى آنان ، دور دانستنشان از گناهان بزرگى است ، كه از نيكوكار بودن بيرون مىبردشان ، اما گناهان كوچك كه از آنان سر زند ، از نيكوكار بودن ، بيرونشان نمىبرد ، و مىشود همهء آنان در اين آيه بر همين تكيه كرده باشند ، پس راه دليل آوردن هردو آيه يكى است .\r\nو بسا دربارهء اين آيه ، و آيهء پيش از آن گفته شده باشد . گفتار به گروهى روى مىكند ، كه روى سخن با آنان بوده است ؛ زيرا كاف و نون و تا و ميم « 1 » به گروهى روى مىآورد ، كه در گفتن سخن ، به آنان روى شده است ؛ و از آيه برنمىآيد كه فراگير همهء مؤمنان باشد ؛ و هرگاه از آيه گروهى خواسته شده باشد ، براى ما رواست آن گروه را به كسانى باز گردانيم كه به روش اماميه مىروند .\r\nآيات ديگرى را نيز دليل آورده‌اند ، و مانند آيه‌هائى هستند ، كه پاسخ گفتيم .\r\nو در دو كتابى كه پيش از اين ياد گرديد ، آن آيه‌ها را آورده‌ايم ، و آنچه دربارهء آنها گفتنى است ، ياد كرده‌ايم .\r\nو نيز دليل آورده‌اند ، كه پيمبر - بر او درود بادا - فرمود : « لا تجتمع امتى على خطاء » گروه من بر هيچ سخنى كه بيراهه رفتن باشد ، گرد نمىآيند . اما دليل آوردن اين خبر درست نيست ؛ زيرا ، اين خبر را كسانى با شمار ، آورده‌اند ؛ و آگاهى بىگمان از آن فراهم نمىشود ، و پاسخ چنين پرسشى را بايد از راهى بدست آورد ، كه جز دانستن بىگمان در آن نباشد .\r\nو براى درست شمردن دليل آوردن اين خبر ، بر چيزهائى تكيه مىكنند ، و مىگويند ، گروه مسلمانان با پذيرفتن درست بودن اين خبر ، با آن برخورد كرده‌اند .\r\n\r\n\r\n","description":"","footnote":"\r\n( 1 ) در كلمهء كنتم\r\n","page_name":" 793 ","page_number":919},
  {"content":"\r\n\r\nو براى درست دانستن گرد آمدن همهء مسلمانان بر چيزى ، همين خبر را دليل آورده‌اند و روش هميشگى مسلمانان بر رفتار كردن به مانند چنين خبرى بوده است ، جز در جائى كه نادرستى آن دانسته شده باشد .\r\nاما همهء اين سخنان بر آن پايه نهاده مىشود ، كه به آنچه همگى بر آن گرد آيند و بپذيرند ، بايد كار كرد ، و اين سخن پس از همهء گفتگوها استوار نيست ؛ زيرا يكى مىتواند بگويد ، در همهء اين سخنان بيراهه رفته‌اند ، و از ترس بيراهه رفتن آنان آسودگى فراهم نمىشود ، مگر پس از آن‌كه با دليل ديگرى جز اين خبر ، استوار گرديده باشد كه به هر گفتارى همهء آنان بر آن گرد آمده‌اند ، بايد كار كرد .\r\nو از سخنانى كه دربارهء آيه‌ها گذشت برمىآيد ، كه لفظ « امتى » ، فراگير بودن همهء گروه مسلمانان را نمىرساند ، و بيراهه نرفتن آنان را فراهم نمىكند ، تا هيچ بيراهه رفتن از آنان سر نزند ؛ زيرا هيچ لفظى در اينجا نيست كه فراگير همه باشد ، تا بتوان بر آن تكيه كرد ؛ پس سخن در اينجا و آنجا يكى است .\r\nو در اين‌باره گفته‌اند ، مىشود ، پيمبر - بر او درود بادا - اين خبر را به جزم گفته باشد « 1 » و گوئى مسلمانان را از اين بازداشته باشد ، كه بر بيراهه رفتن گرد آيند .\r\nو كسانى كه اين خبر را براى ديگران آوردند ، بيراهه رفتند ، و آن را به رفع خواندند ، و روش هميشگى ياران حديث بر اين نبوده است ، كه آنچه را بر اين گونه است ، نگهدارند « 2 » و چنانچه بپذيريم ، كه به رفع باشد ، مىشود ، لفظ خبر را بر اين معنى برد ، كه از آن نهى خواسته شده باشد ، آنچنان كه خداوند برتر از همه چيز ، فرموده است :  « وَ مَنْ دَخَلَهُ كانَ آمِناً  « 3 »  »  و نيز گفته است :  « وَ الْمُطَلَّقاتُ يَتَرَبَّصْنَ بِأَنْفُسِهِنَّ \r\n\r\n\r\n","description":"","footnote":"\r\n( 1 ) لا تجتمع به جزم عين تا صيغهء نهى باشد ، نه آن‌كه به ضم عين خوانده شود تا آن را صيغهء نفى بدانيم و شيخ در آخر مىگويد ، به فرض آن‌كه صيغهء نفى باشد ، در بسيارى از جاها در معنى نهى به كار برده شده است .\r\n( 2 ) يعنى روش راويان و نويسندگان ، بر آن نبوده است كه اعراب كلمات را ضبط كنند و بنويسند .\r\n( 3 ) سورهء آل عمران 97\r\n","page_name":" 794 ","page_number":920},
  {"content":"\r\n\r\n ثَلاثَةَ قُرُوءٍ  « 1 »  »  و آنچه از اين لفظها خواسته شده ، فرمان دادن است . و خدا را ستايش مىكنيم كه همهء اين سخنان آشكار است ، و در جاهاى ديگرى كه نشان داديم ، اين گفتگو ، پايان داده شده است .\r\n\r\n\r\n","description":"","footnote":"\r\n( 1 ) بقره 228\r\n","page_name":" 795 ","page_number":921},
  {"content":"\r\n\r\n\r\nفصل در صفت‌هائى است ، كه بايد امام آنها را دارا باشد .\r\nصفت‌هاى امام بر دو گونه است ، يكى آن‌كه به حكم عقل بايد آنها را دارا باشد . ديگرى آنهائى است كه به نگهدارى كردن او آنچه را پيمبر از خود به جاى گذاشته است ، بازگشت مىكند « 1 » و بايد آن را دارا باشد .\r\nصفت‌هاى نخست : بازداشته شده بودن او از بيراهه رفتن ، و پوشيده ماندن كارها بر او ، و از فراموش‌كارى است ، ديگرى فزونتر بودن او ، از همهء مردم است .\r\nسوم ، داناتر بودن او ، به نگهداشتن اندازه در كارها ، و به جاى خود انجام دادن آن ، در رفتار كردن با مردم است و اين صفت ديگرى است ، كه بايد آن را دارا باشد « 2 » .\r\nگونهء دوم از صفت‌هاى او اين است ، كه به آنچه پيمبر آورده است ، از همهء مردم داناتر ، و از همهء آنان دليرتر باشد .\r\nدليلى كه مىرساند ، امام بايد از بيراهه رفتن ، و پوشيده ماندن كارها بر او ،\r\n\r\n\r\n","description":"","footnote":"\r\n( 1 ) قسم اول از صفتها به شخصيت وجودى خودش باز مىگردد ، و قسم دوم به تخصص داشتن در كار ويژهء او ، بازگشت دارد كه نگهدارى از شرع است .\r\n( 2 ) صفتهاى مربوط به برتر بودن ذات امام كه قسم اول است ، عصمت و افضليت وجودى و دانا بودن به علم سياست است .\r\n","page_name":" 796 ","page_number":922},
  {"content":"\r\n\r\nو از فراموش‌كارى بازداشته شده باشد ، اين است ، كه چون نيازمندى مردم به داشتن فرمانروايان استوار گرديد ، و نيازمندى آنان به فرمانروا ، براى اين بود ، كه با بودن او نادرست كارى كم مىشود ، و كارهاى نيكو با بودنش زياد مىشود ، و اگر فرمانروا ميان مردم نباشد ، تبهكارى بسيار مىشود ، و نيكوكارى كم مىشود . پس آن فرمانروا كه بايد ميان مردم باشد ، از اين بيرون نيست ، كه يا از بيراهه رفتن و پوشيده ماندن كارها بر او و از فراموش‌كارى بازداشته شده است ، و يا از آن بازداشته نشده است .\r\nاگر از آن بازداشته شده باشد ، همان سخنى كه ما مىخواهيم بگوئيم پابرجا شده است ؛ و چنانچه او ، از بيراهه رفتن و پوشيده ماندن كارها بر او ، و از فراموش - كارى ، باز داشته نشده باشد ، مردم به فرمانرواى ديگرى نياز خواهند داشت ؛ زيرا چيزى كه مردم را به داشتن فرمانده ، نيازمند مىگرداند ، در خود اين فرمانروا برپا ايستاده است ، و او هم به رهبرى و فرماندهى ديگرى نياز دارد ، و سخن در پيشوائى آن ديگرى ، به مانند همان است ، كه دربارهء فرمانرواى نخست گفته شد ، كه او هم يا از بيراهه رفتن و پوشيده ماندن كارها بر او ، و از فراموش‌كارى ، نگهدارى شده است ، و يا از آن نگهدارى نشده است ، و بدان مىكشد ، كه هر پيشوائى پيشواى ديگرى داشته باشد ، تا جائى كه پيشوايان بىپايان وجود داشته باشند ؛ و يا به يك نفر پيشوا پايان يابد ، كه او از بيراهه رفتن و پوشيده ماندن كارها بر او و از فراموش‌كارى ، باز داشته شود ، و ما همين را آهنگ داريم .\r\nزيرا كسانى كه از او پايين‌تر باشند ، فرماندهانى هستند ، كه در جاى او ايستاده‌اند و نايبان او مىباشند .\r\nو اين‌كه گفتيم ، چيزى كه مردم را به داشتن پيشوا نيازمند مىگرداند ، باز داشته نشده بودن آنان از بيراهه رفتن و پوشيده ماندن كارها بر آنان و از فراموش‌كارى است ، براى اين است كه اگر از آن بازداشته شده باشند ، اين نيازمندى از ميان مىرود ؛ و چنانچه از آنها بازداشته نشده باشند اين نيازمندى پابرجاى مىماند .\r\nپس دانستيم ، كه بازداشته نشده بودن مردم از بيراهه رفتن و پوشيده ماندن\r\n\r\n","description":"","footnote":"","page_name":" 797 ","page_number":923},
  {"content":"\r\n\r\nكارها بر آنان ، نيازمند بودن به پيشوايان را پديد مىآورد ، و عقل از همين راه به نيازمند بودن چيزهاى ديگر به آنچه آنها را پديد مىآورد آگاه مىگردد « 1 » مانند نيازمند بودن جنبيدن چيزى ، به چيزهاى ديگرى كه جنبيدن را در آن پديد مىآورند ؛ زيرا با بودن جنباننده‌اى آن چيز جنبنده است ، و اگر از ميان برود ، از جنبنده بودن بيرون مىرود ؛ پس دانسته مىشود ، كه جنبنده نبودن چيزى آن را نيازمند به جنباننده مىگرداند .\r\nپس اگر بگويند : بنابراين ، مىبايست ، هركس از گروه مسلمانان از بيراهه رفتن و پوشيده ماندن كارها بر او ، بازداشته شده باشد ، به هيچ پيشوائى نياز نداشته باشد ، و اين سخن با آنچه همهء مسلمانان بر آن گرد آمده‌اند ، ناسازگار است .\r\nخواهيم گفت ، ما در گذشته‌ها از اين پرسش پاسخ داديم ، و گفتيم ، هركسى از بيراهه رفتن و پوشيده ماندن چيزى بر او ، بازداشته شده باشد ، به هيچ پيشوائى نياز ندارد ، كه در سر نزدن كارهاى بد ، از او برايش مهربانى باشد ، و چنانچه به پيشوا نياز داشته باشد ، براى چيزهاى ديگرى است ، مانند آموختن نشانىها براى شناختن خداوند ، و دانستنىهاى ديگرى جز آن .\r\nو كسى نمىتواند بگويد ، نيازمند بودن به پيشوا ، براى بپاداشتن حدها و نماز جمعه و دو عيد است ، و براى فرمان دادن به رزم كردن است ، و براى دادن بهره‌هاى مسلمانان به آنان است ، و كارهاى ديگرى به مانند آن ، كه با بودن امامان بايد انجام داده شوند .\r\nنادرستى اين سخن براى آن است ، كه به همهء اينها از راه چيزهائى كه پيمبر آورده است ، پى مىبريم ، اما نيازمند بودن به پيشوا را از راه عقل ، مىدانيم و اگر هيچ‌يك آن كارها از پيمبر نرسيده بود ، انجام ندادن آنها را عقل روا مىدانست ، اما\r\n\r\n\r\n","description":"","footnote":"\r\n( 1 ) مقصود اين است كه اگر چيزهاى بسيارى به خودى خود موجود نباشند عقل حكم مىكند كه هرمعلولى به علتى نيازمند است تا به علت نخستين برسد و زنجير معلولات به آن علت نخستين پايان مىيابد و اين دليل از راه بطلان تسلسل است .\r\n","page_name":" 798 ","page_number":924},
  {"content":"\r\n\r\nنيازمندى به فرمانروا همچنان برپا بود .\r\nبالاتر از آن ، گاهى همهء اين كارها از بسيار كسانى كه به آن فرمان داده شده‌اند ، براى بهانه‌هائى از كار مىافتد ، و نيازمند بودن به فرمانروا ، از ميان نمىرود . آيا نمىبينى واجب بودن نماز جمعه ، و دو عيد ، و رزم كردن ، گاهى از زنان و پيران و آنان كه زمينگيرند ، از كار مىافتد ، و با اين همه ، نيازمند به فرمانروا مىباشند .\r\nبالاتر از آن ، اين‌كه مىگويند نيازمند بودن به پيشوا ، براى بپاداشتن حدود است ، از اين بيرون نيست ، كه يا پس از جدا شدن از كارهائى كه با انجام دادنش سزاوار حد مىشوند ، براى بپاداشتن حد ، به او نيازمندند ؛ و يا پيش از آن به او نياز دارند ؛ پس اگر نخست را خواسته باشند ، ما نادرستى آن را آشكار كرديم ، و گفتيم ، نيازمندى به فرمانروا ، هميشه برپا است . و چنانچه ، دوم را خواسته باشند بگويند همان كه گفتيم در اين هم هست ؛ زيرا كارى كه براى انجام دادنش سزاوار حد گردند ، جز از كسى كه از بيراهه رفتن و پوشيده ماندن چيزى بر او نگهدارى نشده باشد ، سر نخواهد زد ، پس از اين برمىآيد ، كه علت نيازمند بودن مردم ، به پيشوا ، همان نبودن بازداشته شدن از بيراهه رفتن و پوشيده ماندن چيزهائى براى آنان است .\r\nو مىتوانى پاره‌هاى دليل را بدين‌گونه ، در جاى خود بنهى كه بگوئى ، آگاه شدن از نيازمند بودن به فرمانروا ، همراه با چيزى است كه اين نيازمندى را پديد مىآورد ؛ زيرا نيازمند بودن به فرمانروا ، جز براى اين نيست ، كه بودن او ، در خوددارى كردن ، از كارهاى بد ، و انجام دادن كارهائى كه بايد ، سر بزند ، مهربانى است ؛ و سر زدن كار بد ، جز از كسى كه از بيراهه رفتن و پوشيده ماندن كارها از او ، باز داشته نشده باشد ، روا نمىباشد . و از اين سخن برمىآيد كه آنچه به بودن پيشوا نيازمند مىگرداند ، همان بازداشته نشدن از بيراهه رفتن و پوشيده ماندن كارها از مردم است .\r\nو اين به مانند سخنى است ، كه مىگوئيم ، هرگاه بدانيم ، نيازمند بودن سرزدن كارهاى ما ، به خودمان ، براى اين است ، كه با پيدا شدن انگيزه‌ها و رويدادهاى ما از خودمان سر مىزنند ، و با پيدا شدن انگيزه‌هاى تازه كارهاى ما نوبه‌نو پديد\r\n\r\n","description":"","footnote":"","page_name":" 799 ","page_number":925},
  {"content":"\r\n\r\nمىآيند ؛ پس خواهيم دانست ، چيزى كه نيازمند بودن كارها را به ما پديد مىآورد ، تازه پديد آمدن اين كارها است ، نه چگونگىهاى ديگر آنها . و گفتار ما در نيازمند بودن به پيشوا ، به مانند همين است .\r\nپس اگر بگويند : بايد بپذيريد ، كه فرماندهان ، و فرمانروايان ، كه از سوى امام مىباشند ، بايد از بيراهه رفتن و پوشيده ماندن كارها بر آنان بازداشته شده باشند ، به مانند آنچه گفتيد ، نيازمندى به فرمانروا براى بازداشته نشده بودن مردم از آن است ، و اين سخن نادرست مىباشد .\r\nخواهيم گفت : فرماندهان و فرمانروايان ، كه از سوى امام هستند ، چون از بيراهه رفتن و پوشيده ماندن كارها ، از آنان بازداشته نشده‌اند ، بايد داراى امام باشند ، پس آنچه دربارهء نيازمند بودن به امام گفتيم ، درهم نمىشكند ؛ و آنچه را مىگوئيم نادرست است ، اين است ، كه خود امام ، از بيراهه رفتن و پوشيده ماندن كارها بر او باز داشته نشده باشد ، و با اين همه امام ديگرى هم نداشته باشد ، و با پذيرفتن اين سخن آنچه را علت نيازمند بودن به او دانستيم ، درهم مىشكند .\r\nپس اگر بگويند ، ما امام را نيز مىگوئيم ، از بيراهه رفتن و پوشيده ماندن كارها بر او بازداشته نشده است ، و هرگاه او بلغزد يا بيراهه برود ، گروه مسلمانان پيشرو او هستند ، پس آنچنان كه دربارهء امام گفتيد ، همهء گروه مسلمانان خودشان بايد از بيراهه رفتن و پوشيده ماندن كارها بر آنان بازداشته شده باشند « 1 » .\r\nخواهيم گفت : ما آشكار كرديم ، كه آنچه مردم را به بودن امام نيازمند مىگرداند ؛ سرزدن بيراهه رفتن از آنان نيست ، و شدنى بودن سرزدن بيراهه رفتن از گروه مسلمانان است ، پس هرگاه بگوئيم ، هركارى از مسلمانان روا باشد سر بزند ، سرزدن آن از امام هم روا خواهد بود ، مىبايست او هم به مانند آنان نيازمند\r\n\r\n\r\n","description":"","footnote":"\r\n( 1 ) اين گوينده ، به اصل ادعا بازگشت نموده مىگويد ، امت خطا نمىكنند و هركارى را امت درست بدانند ، امام بايد همان را انجام بدهد ، پس امت پيشرو امام مىباشند و نيازى ندارد كه او معصوم از خطا باشد .\r\n","page_name":" 800 ","page_number":926},
  {"content":"\r\n\r\nبه امام ديگرى باشد ، و گرنه اين‌كه گفتيم ، شدنى بودن بيراهه رفتن گروه مسلمانان ، نيازمندى به بودن امام را فراهم مىكند ، درهم خواهد شكست ؛ و اينكه مىگويند ، گروه مسلمانان پيشرو امام هستند ، سخنى نادرست است ؛ زيرا اگر چنين باشد ، مىبايست ، گروه مسلمانان ، پيشوا براى امام باشند ، و بايد او از گروه مسلمانان فرمانبردارى كند ، آنچنان كه او چون پيشرو مسلمانان است ، براى آنان امام مىباشد ، و بر مسلمانان است ، كه او را فرمانبردارى كنند ، و بنابر آنچه همهء مسلمانان بر آن گرد آمده‌اند ، اين سخن نادرست است ؛ زيرا هيچ‌كس نمىگويد ، بايد امام به فرمان گروه مسلمانان كار كند ، و نيز نمىگويند كسانى كه زير سرپرستى امام هستند ، براى امام پيشوا مىباشند .\r\nبالاتر از آن چنانچه روا باشد بيراهه رفتن از امام سر بزند ، بدان مىكشد كه چيزى به خودش نيازمند گردد ؛ و اين سخنى نادرست است ؛ زيرا هركس در كارى كه ديگرى به او نيازمند است ، او هم به آن ديگرى ، نياز داشته باشد ، چنين كسى ، به خودش نيازمند شده است ، و اين سخنى بيهوده است .\r\nپس اگر بگويند : بنابراين بايد بپذيريد ، كسانى كه زير سرپرستى امام مىباشند ، از بيراهه رفتن و پوشيده ماندن چيزى ، بر آنان بازداشته شده‌اند ؛ زيرا با يارى دادن آنان امام بر انجام دادن كارها گشاده‌دست مىگردد ، و اگر آنان از بيراهه رفتن و پوشيده ماندن كارها ، بر آنان بازداشته نشده باشند ، به مردم ديگرى كه زير سرپرستى ايشان و پيشرو آنان باشند نيازمند خواهند گرديد ، و مىبايست ، گروههاى بىپايان وجود داشته باشند ، كه هرگروهى ، زير سرپرستى ديگرى باشد ، و يا به گروهى ، پايان يابد ، كه زير سرپرستى باشند ، و از بيراهه رفتن و پوشيده ماندن كارها بر آنان ، بازداشته شده باشند .\r\nگفته خواهد شد : كارى را كه خداوند برتر از همه چيز ، بايد انجام بدهد ، اين است ، كه امام را به وجود آورد ، و او را به پيشوائى به پا دارد ، و چيزى كه راست گفتن او را نشان دهد ، پديد آورد ، و به كسانى كه زير سرپرستى اونيد ، بنماياند ، كه بايد به فرمانش كار كنند ، و چون گشاده‌دستى امام جز با يارى كردن كسانى كه\r\n\r\n","description":"","footnote":"","page_name":" 801 ","page_number":927},
  {"content":"\r\n\r\nزير سرپرستى اويند ، درست نمىشود ، بر ايشان است ، كه از او فرمانبردارى كنند ، تا مهربانى بودن وجود او براى آنان ، در كارها ، پديد آيد . و هرگاه فرمانش را نبرند ، سر نزدن كارى كه مهربانى در آن پديد آيد ، از سوى خود آنان بوده است ، و سرزنش به خودشان روىآور است ؛ زيرا مىتوانند آن را از ميان ببرند ، تا امام در كارها گشاده‌دست گردد ؛ و بنابراين نمىبايست ، ياران او از بيراهه رفتن و پوشيده ماندن كارى بر آنان بازداشته شده باشند .\r\nپس اگر بگويند : بيشترين چيزى كه از اين دليل بر مىآيد آن است ، كه ناگزير امام بايد ، در انجام دادن كارهاى آشكار ، از بيراهه رفتن و پوشيده ماندن چيزى بر او بازداشته شده باشد ، پس چرا روا نگردد ، درونش با برونش ناهمسان باشد ؟\r\nو چرا روا نباشد ، پيش از بدست گرفتن كار پيشوائى ، از بيراهه رفتن و پوشيده ماندن كارها بر او بازداشته نشود ؟ و پذيرفتن اين سخن با روش شما ناسازگار است « 1 » .\r\nخواهيم گفت : دليلى كه ما از اين راه مىآوريم ، براى اين است ، كه بدون هيچ‌گمانى بدانيم ، و از اين بيم آسوده گرديم ، كه كارهاى آشكار امام ، براى انجام دادن تكاليف ما ، بايد مهربانى باشد ، اما بازداشته شده بودن امام ، در كارهاى درونى او ، و پيش از بدست گرفتن كار پيشوائى را از دليل ديگر به آن پى مىبريم ؛ و دليلش اين است كه مىگوئيم ، با اين‌كه كار پيشوائى بيشترين بزرگداشت ، و بزرگ وانمودن امام را فراهم مىكند ، از خداوند كه همه‌كارش استوار است ، خوب نيست كار پيشوائى را به كسى وا گذارد ، كه روا باشد براى پليدى كه در درونش هست ، سزاوار رانده شدن ، و بيزارى جستن از او باشد ؛ زيرا واگذاشتن پيشوائى به چنين كسى از كم خردى سر مىزند .\r\n\r\n\r\n","description":"","footnote":"\r\n( 1 ) در اين قسمت توضيح داده مىشود كه عصمت شامل كارهاى ظاهرى و باطنى هردو مىشود و همان‌گونه كه بايد از امام كار بدى كه مردم از آن آگاه مىشوند نه پيش از امام شدن و نه پس از آن هيچ‌گاه بايد از او سر نزند ، او از انديشهء نادرست و بدخواهى درونى نيز بايد دور باشد .\r\n","page_name":" 802 ","page_number":928},
  {"content":"\r\n\r\nو باز داشته شدن از بيراهه رفتن و فراموش‌كارى ، پيش از پيشوا شدنش را از اين ثابت مىكنيم كه مىدانيم ، هرچه را او بگويد و بكند ، دليل بر آن است ، كه فرمان خداوند همان است و بايد از آن پيروى كرد . پس او را از انجام دادن هركارى كه از پذيرفتن گفتارش ، مردم را گريزان كند ، دور مىدانيم ، آنچنان كه ، دربارهء پيمبر - بر او و خاندانش درود بادا - همين را مىگوئيم ، و چنانچه بينديشيم ، جز از بيراهه رفتن در كارهاى آشكار ، از چيز ديگر باز داشته نشده است ، آنچه را گفتيم ، فراهم نمىكند .\r\nاما سخن گفتن در اين‌كه او ، فزونتر از همهء مردم است ، در دو جا مىباشد ، يكى اين‌كه بايد پاداش او ، از هركس كه زير سرپرستى او است ، بيشتر باشد ؛ و روا نيست ، ميان آنان كسى پيدا شود ، كه از او پاداش بيشتر بيابد ، و يا پاداشش با او برابر باشد .\r\nديگر آن‌كه در كارهاى آشكار ، كه او بر آنان در آن پيشوائى دارد ، بايد بر همگى فزونى داشته باشد .\r\nدليلى كه نخست را مىرساند اين است : چون استوار گرديد كه امام بايد از بيراهه رفتن و پوشيده ماندن كارى بر او باز داشته شده باشد ، و هركس بازداشته شده بودن او را از اين‌ها براى پيشوا شدنش ، شرط مىداند ، مىگويد ، پاداش او از كسانى كه پيروش مىباشند بيشتر است ، و هيچ‌يك از گروه مسلمانان ميان اين دو چيز ، جدائى نيفكنده است .\r\nو كسى نمىتواند بگويد ، درستى اين سخن ، بر اين پايه است ، كه همهء مسلمانان بر آن گرد آمده باشند و اين‌كه بر هرچيزى همهء مسلمانان گرد آيند ، درست است ، از راه شنيدنىها دانسته شده است ، و سخن ما در اين است ، كه جز از راه عقل آن را ثابت نكنيم .\r\nاين سخن پيش ما از آن روى ناگفتنى است ، كه همهء مسلمانان از راه انديشيدن به عقل ، بر اين گرد آمده‌اند كه بايد امام ، از بيراهه رفتن و پوشيده ماندن كارها بر او بازداشته شده باشد ؛ زيرا ما دليل آورديم ؛ هيچ روزگارى از كسى كه از بيراهه\r\n\r\n","description":"","footnote":"","page_name":" 803 ","page_number":929},
  {"content":"\r\n\r\nرفتن و پوشيده ماندن كارها بر او بازداشته شده باشد ، تهى نمىماند ، و با پذيرفتن اين سخن نيازى به شنيدنىها نمىباشد ، پس آنچه گفتيم از همين ثابت مىگردد .\r\nدليل ديگرى كه نيز مىرساند ، امام بايد ، از همهء مردم سزاوار پاداش بيشتر باشد ، اين است ، كه ثابت شد هيچ‌يك از كسانى كه ، زير سرپرستى اويند ، به اندازهء او سزاوار بزرگ داشتن نيست . و كسى را نمىتوان به اين اندازه بزرگ داشت مگر سزاوارش باشد ؛ زيرا اگر اين بزرگ داشتن بخششى باشد ، بايد خوب باشد كودكان و چهارپايان را به اين اندازه بزرگ بشمارند ، و ما جز اين را مىدانيم .\r\nو از چيزهائى كه پيچيده در بزرگ داشتن است و از آن خواسته شده ، اين است كه بايد ، فرمانش را ببرند . و همهء كارها بايد به فرمان دادن و بازداشتن او پايان يابد ؛ و بايد با اين‌كه ما پذيرفته باشيم ، پاره‌اى از ما ، پارهء ديگرى از خودمان را بزرگ بشماريم ، بايد باور كنيم ، كه او در برترين پايه از بزرگ داشتن است ، و هيچ‌يك از كسانى كه زير سرپرستى اويند ، به پايه‌اى كه او را بايد بزرگ شمرد ، نزديك نمىشوند .\r\nآيا نمىبينى ، كسى كه آنچه را بايد انجام بدهد ، همه را نيك انجام مىدهد ، و از انجام دادن همهء كارهاى بد ، خود را باز مىدارد ، از آن كس كه اين كارها كمتر از از او سر مىزند ، ما او را بيشتر بزرگ مىشماريم . و همچنين هركسى كارهائى را كه انجام دادنش بهتر از ندادن است ، بيشتر از او سر بزند ، ما او را از كسانى كه هيچ‌يك آن كارها را نمىكند ، بيشتر بزرگ مىشماريم .\r\nو هيچ‌كس نيست كه زير سرپرستى امام باشد ، مگر آنكه بىچون و چرا ، پذيرفته است ، كه امام را از كسانى كه زير سرپرستى اويند ، و از خودش نيز ، بايد بيشتر بزرگ دانست ، و بزرگ شمرد . و روا نيست ، كسى در ميان پيروان امام از او فزونتر باشد ، و امام نيز خدا را به اين فرمانبردار است ، كه هريك از كسان زير سرپرستى خود را ، به اندازهء پايگاهش بزرگ بشمارد .\r\nو در ميان كسانى كه زير سرپرستى امام هستند ، روا نيست ، يكى در فزونىها با او برابر باشد ، و يا از او فزونى بيشتر داشته باشد ، و با اين همه ، او را از خودش\r\n\r\n","description":"","footnote":"","page_name":" 804 ","page_number":930},
  {"content":"\r\n\r\nبزرگتر نشمارد .\r\nاكنون كه ثابت شد ، بايد به اين‌گونه او را بزرگ شمرند ، و با اين‌كه مىدانيم او از بيراهه رفتن و پوشيده ماندن چيزى بر او ، بازداشته شده است ، خواهيم دانست ، درون او به مانند برونش مىباشد ، و نيز مىدانيم ، بزرگ داشتن او ، بر پايهء سزاوار بودن گونه‌اى از پاداش است كه هيچ‌يك از مردم زير سرپرستى او سزاوارش نمىشوند .\r\nو كسى نمىتواند بگويد ، نمىبايد او را بزرگ داشت ، مگر پس از آن‌كه باز داشته شدنش ، از بيراهه رفتن و پوشيده ماندن كارها از او ، استوار گرديده باشد ، و باز داشته شدنش از آن ، براى رساندن اين‌كه از همه فزونتر است ، بس است ، و با اين همه نيازى ، به اين راه كه گفته شد ، نيست .\r\nناگفتنى بودن اين سخن براى آن است ، كه بازداشته شدن او از بيراهه رفتن و پوشيده ماندن چيزى از او ، نمىرساند ، كه از ديگران پاداش بيشتر سزاوار است ، بلكه مىشود كسى از بيراهه رفتن و پوشيده ماندن چيزى بر او ، بازداشته نشده باشد ، و از كسى كه از آن بازداشته شده است ، پاداش بيشترى سزاوار باشد ؛ زيرا سزاوار پاداش بيشتر شدن ، براى انجام دادن پيكره كارها و بيشتر بودنش نيست ، بلكه براى روىهائى است ، كه كارها بر آن سر مىزنند پس ناگزير براى در نظر گرفتن پاداش بيشتر ، بايد راه ديگرى باشد .\r\nو از آنچه گفته شد ، برنمىآيد كه فرماندهان و فرمانروايان از كسانى كه زير سرپرستى آنانند براى آنچه گفتيم پاداش بيشتر سزاوار گردند .\r\nنادرستى اين سخن براى آن است ، كه آنچه گفتيم ، فرماندهان و فرمانروايان و هركس سرپرست ديگرى باشد ، در كارهاى آشكار كه به آن فرمان‌دهنده است ، بايد از او فزونتر باشد ؛ اما بازداشته شدن از بيراهه رفتن و پوشيده ماندن چيزها بر او ، استوار نگرديده است ، تا دانسته شود ، بزرگ داشتن آنان از سوى كسانى كه زير سرپرستىشان هستند ، بر پايهء سزاوار پاداش بيشتر بودن آنان نهاده شده است .\r\nو اگر بازداشته شدن آنان از بيراهه رفتن و پوشيده ماندن كارها بر آنان ، ثابت\r\n\r\n","description":"","footnote":"","page_name":" 805 ","page_number":931},
  {"content":"\r\n\r\nشده بود ، مىگفتيم ، پاداش آنان بيشتر از كسانى است ، كه در زير سرپرستى ايشان مىباشند ؛ پس جدائى ميان اين دو راه ، آشكار گرديد .\r\nدليل ديگرى كه نيز بر آن هست ، اين‌كه ما ثابت كرديم ، هرسخنى امام بگويد ، و در كارهاى دينى باشد ، دليل بر اين است ، كه فرمان خداوند است ، و بايد انجام داده شود ، و به همين دليل ، بايد پاداش او بيشتر از ديگران باشد ، آنچنان كه پيمبر - درود بر او و خاندانش بادا - چون هرچه بگويد ، فرمان خداوند است ، و بايد فرمانش را ببرند ، به همين دليل بايد پاداشش بيشتر از ديگران باشد ، و روا نيست كسى در ميان پيروانش يافت شود ، كه سزاوار پاداشى برابر او گردد ؛ و به همين گونه امام در اين‌باره با او برابر است .\r\nاما سخن در اين‌كه بايد امام در كارهاى آشكار ، از ديگران فزونتر باشد بر اين گونه است ، كه ما آشكار مىدانيم ، بيشتر شمردن كسى در كارى ، كه كمتر فزونى دارد ، از آن كس ، كه در آن كار بر او فزونى بيشتر دارد ، كار بدى است « 1 » آيا نمىبينى كسى كه مانند كودكان مىنويسد ، پيشوا و فرمانده گردانيدش ، بر ابن مقله و ابن البواب در كار نويسندگى ، بد است ، و يا كسى را كه نوآموز در علم فقه است ، بر كسى مانند ابو حنيفه و شافعى ، فرمانروا گردانيدن ، كار بدى است ، و اين سخن آشكار دانسته شده است ؛ و ستيزه كردن در آن از هيچ كس خوب نيست .\r\nاكنون كه استوار گرديد ، سرپرست ، در كارهاى آشكار ، از كسانى كه زير سرپرستى او هستند بايد فزونتر باشد ، خواهيم دانست ، فرمانروا گردانيدن كسى كه در كارى كمتر فزونى دارد ، بر كسى كه از او فزونتر است ، بد است ؛ و چيزى نمىيابيم كه اين بدى را فراهم كند ، جز آن‌كه همان پيشتر داشتن كسى كه فزونى كمتر دارد ، بر آن‌كه فزونتر است ، اين بدى را فراهم كرده است ؛ زيرا هنگامى كه بدانيم ، كسى كه زير سرپرستى ديگرى است آن يكى از او فزونتر است ، به بدى\r\n\r\n\r\n","description":"","footnote":"\r\n( 1 ) مقدم داشتن مفضول بر فاضل يا روا نبودن آن از مسائل مورد اختلاف با پاره‌اى از گروه معتزله است .\r\n","page_name":" 806 ","page_number":932},
  {"content":"\r\n\r\nسرپرست شدنش پى مىبريم ، و چنانچه از آن آگاه نباشيم ، بدى سرپرست شدن او را هم نمىدانيم ، و از اين آگاه مىشويم همان كه گفتيم سرپرست شدن كسى كه كمتر فزونى دارد ، بر ديگرى كه از او فزونتر است ، اين بدى را ببار آورده است « 1 » .\r\nو چون موجود ديرينهء برتر از همه چيز ، كسى است كه خود او امام را به پا مىدارد ، امام بايد آنچه در درون دارد ، فزونتر از همهء ديگران باشد و بايد پاداشش هم از همه بيشتر باشد « 2 » ، آنچنان كه هركس را ما به پا داريم ، بايد در كارهاى بيرونى فزونتر از همهء كسان ديگر باشد ؛ زيرا ما راهى نداريم ، كه از درونش آگاه گرديم .\r\nو كسى نمىتواند بگويد : فزونتر بودن او درست نمىشود ، مگر آن را بر اين پايه بنهيد ، كه خداوند برتر از همه چيز او را به پا داشته است ، و آشكار است كه شما\r\n\r\n\r\n","description":"","footnote":"\r\n( 1 ) اين استدلال بر مبناى تعريفى است ، كه از علت تامه شده است ، كه گفته‌اند : « هى ، ما يجب عند وجودها ، وجود شىء آخر ، و عند عدمها عدمه ، علما و عينا » و بر همين مبنى است كه در قوانين كشف علت از علوم تجربى جديد ، يك بار آنچه را علت تصور شد ، است ، به وجود مىآورند تا ببينند آنچه را معلول پنداشته‌اند ، و اثر مطلوب است آيا حاصل مىشود ، يا نمىشود ؛ پس از آن آنچه را علت تصور كرده‌اند ، معدوم مىكنند ، تا ببينند ، آنچه معلول تصور شده است ، معدوم مىشود يا نمىشود . و پس از آن علت را كم و زياد مىكنند و به عكس تا ببينند معلول هم كم و زياد مىشود يا نمىشود ، و در نتيجه هرگاه معلوم شد ، رابطهء وجودى و عدمى كامل بين دو حالت هست ، آنها را علت و معلول يكديگر مىشناسند و استدلالات شيخ در بيشتر موارد به روش تجربى و بر همين پايه است .\r\n( 2 ) مسألهء انتخابى يا انتصابى بودن امام يك مسألهء اصلى مهم و مورد اختلاف ميان فرق شيعه با غيرشيعه است ، و دليل انتخابى بودنش پيش شيعه ، اين است كه آنان معتقد به عصمت امام هستند و مىگويند ، چون ظاهر و باطن امام بايد يكى باشد ، و علاوه بر اعمال ظاهرى كه بايد بدون هيچ‌گونه نا شايستگى از او سر بزند ، لغزش فكرى و عاطفى كه از همه كس پوشيده است ، نيز بايد نداشته باشد ، و همچنان كه اعمال ظاهرىاش خوب است ، باطنش هم بايد خالص و بدون عيب باشد ، و چون كسى جز خداوند ، از باطن ديگرى آگاه نيست ، پس خداوند بايد كسى را كه مىشناسد باطنش مانند ظاهرش خوب است ، او را بر اين كار بگمارد .\r\n","page_name":" 807 ","page_number":933},
  {"content":"\r\n\r\nهميشه از اين‌كه پاداشش بيشتر از همه است ، ثابت مىكنيد كه بايد از سوى خداوند آشكار گفته شده باشد ، او امام است « 1 » .\r\nنادرستى اين سخن براى اين است ، كه هرگاه راه بيشتر بودن پاداش را ، دليل بياوريم ، نمىبايد آشكار گفته شدن پيشوائى او را براى از همه بيشتر بودن پاداشش ، بدانيم ، بلكه در نظر مىآوريم ، كه چون از بيراهه رفتن ، و پوشيده ماندن كارها بر او بازداشته شده است ، بايد آشكار گفته شود ، كه او امام است . و هرگاه ثابت گرديد ، كه او از بيراهه رفتن و پوشيده ماندن چيزى بر او بازداشته شده است ، گفتار در بيشتر بودن پاداشش را ، بر همين پايه مىنهيم .\r\nپس اگر بگويند ، چنانچه پيش بيايد كه يكى در سزاوار بودن پاداش بيشتر ، بر ديگران فزونتر باشد ، و از دانائى و آگاه بودن به چگونگى سرپرستى كردن مردم كمتر بهره‌مند باشد ، و ديگرى در بهتر سرپرستى كردن مردم ، و دانائى فزونتر باشد ، و در سزاوار بودن پاداش ، و گوش به فرمان خداوند بودن كمتر از ديگرى باشد ، آيا كدام يك از اين دو را بايد براى پيشوائى بپادارند ؟\r\nخواهيم گفت : هرگاه كار بر اين‌گونه باشد ، بايد آن كس را كه بيشتر گوش به فرمان است ، و كمتر از چگونگى سرپرستى كردن آگاه است ، بر كسى كه در همهء اينها كمتر است ، امام گردانيد ؛ و آن كس كه پاداشش كمتر است ، و كمتر گوش به فرمان است ، نيز بايد ، بر كسى كه در همهء اينها پست‌تر از ديگرى است ، پيشوا گردد ، و در آن چيزى كه از ديگرى پست‌تر است ، نمىتوان او را بر آن ديگرى ، پيشوا دانست ؛ اما شايستگى داشتن دو كس ، بر اين‌گونه ، براى امامت تصور عقلى و در انديشه است ، و از شنيدنىها جز اين دانسته شده است ؛ زيرا ما دانسته‌ايم ، همهء مسلمانان بر اين گرد آمده‌اند ، كه امام بيش از يكى نمىباشد ، و از راه عقل مىدانيم بايد ،\r\n\r\n\r\n","description":"","footnote":"\r\n( 1 ) لزوم نص جلى براى معين كردن يك نفر مخصوص به امام بودن ، مورد اختلاف ما بين فرق شيعه است ؛ زيرا پاره‌اى از كسانى كه شيعه هستند از جمله فرقهء زيديه نص خفى و غيرآشكار را كافى مىدانند .\r\n","page_name":" 808 ","page_number":934},
  {"content":"\r\n\r\nپاداش بيشترى از ديگران كه زير سرپرستى اويند ، سزاوار باشد ؛ و از اين پى مىبريم چنين چيزى پيش نخواهد آمد ، كه دو نفر با هم شايستگى امامت داشته باشند .\r\nپس اگر بگويند : هرگاه يكى داراى فزونى كمتر باشد ، و آن ديگرى كه داراى فزونى بيشتر است ، چگونگى ويژه‌اى ، در او باشد ، كه از پيشوا شدنش ، جلوگيرى كند ، چرا روا نباشد ، كسى را كه در فزونى كمتر است ، بر آن ديگرى كه فزونى بيشتر دارد ، پيشوا گردانند ؟\r\nخواهيم گفت : از آنچه گذشت ثابت شد ، كه خود پيش انداختن كسى كه فزونى كمتر دارد ، بر آن كس كه از او فزونتر است ، بدى آن را پديد مىآورد ، و چون به خودى خود ، بد است ، روا نيست ، با پايدار ماندن روئى كه بدى پديد مىآورد ، هيچگاه ، از بدى به خوبى دگرگون شود ؛ آنچنان كه چون ستم كردن بدىها را پديد مىآورد ، روا نيست ، كارى كه ستم‌گرى است ، مهربانى و نيكوكارى ، و خوب گردد ؛ و اگر چنين كارى روا گردد ، بايد روا باشد ، چنانچه از پيش انداختن شخص گنهكارى بر يك نفر سركش بىپروائى ، درستكارى پديد آيد ، آن گنهكار را پيشوا گردانند ؛ و راه گريزى از اين پرسش نيست ، جز آنچه ما گفتيم .\r\nو كسى نمىتواند بگويد ، آنچه از كارهاى دينى شنيده شده و به ما رسيده است ، به جز اين است ؛ زيرا پيمبر - بر او و خاندانش درود بادا - عمرو بن العاص و خالد بن وليد را بر ابو بكر و عمر ، پيش انداخت ، و زيد بن حارثه را بر جعفر بن ابى طالب ، جلو انداخت ، و اينان برتر و فزونتر از كسانى هستند كه بر آنان پيش انداخته شدند .\r\nنادرستى اين سخن از آن روى است ، كه مىشود ، عمرو بن العاص ، و خالد بن وليد از آن دو كس ، كه ياد گرديد ، در آگاه بودن به سرپرستى كردن كارها ، و نيك انديشيدن در كارزارها ، فزونتر باشند ، و جز در همين كار جلو انداخته نشده بودند .\r\nاما سخن درست ، دربارهء زيد بن حارثه ، نيز مانند همين است . و همانا رسيده است ، كه نخست ، جعفر - بر او درود بادا - جلو انداخته شده بود ؛ و بنابراين ،\r\n\r\n","description":"","footnote":"","page_name":" 809 ","page_number":935},
  {"content":"\r\n\r\nپرسش آنان از كار مىافتد . و چنانچه بپذيريم ، كه زيد بر او پيش انداخته شده بود ، پاسخ سخن همين است كه ما گفتيم .\r\nسپس به گروه معتزله گفته مىشود ، چنانچه روا باشد ، كسى را كه كمتر فزونى دارد ، بر ديگرى ، كه از او فزونتر است پيش انداخته شود ، و جلو انداختنش ، براى چگونگى ويژه‌اى باشد ، كه از پيش افتادن و پيشوا شدنش جلوگيرى مىكند ، آيا روا نخواهد بود براى همين ، كافر را بر مؤمن و گنهكار را ، بر درستكار پيش بيندازند ؛ پس اگر چنين كارى بورزند از روش خودشان دست بازداشته‌اند ؛ و چنانچه بخواهند آن دو را از هم جدا گردانند ، ميان آنها جدائى نخواهند يافت .\r\nاما اين‌كه امام بايد از چگونگى نگاه داشت اندازه ميان كسانى كه زير سرپرستى او هستند « 1 » آگاه باشد ، جز از راه عقل دانسته نمىشود ، و دانا بودن او ، به همهء كارهائى كه به فرمان خداوند بايد بدانند و پس از آن رفتار نمايند ، به اين دليل ثابت مىشود كه او در كارهاى ديگر دينى نيز پيشوا مىباشد و فرمانش در هركار خرد و بزرگ بايد روا باشد .\r\nپس ناگزير بايد به همه آگاه باشد ؛ زيرا آنچه نزد خردمندان ، آشكار است ، اين است ، واگذاردن كار ، به كسى كه كاردان نباشد ، يا به بيشتر كارها ، شناسائى نداشته باشد ، بد است . هرچند راهى برايش باشد ، كه چگونگى سرپرستى در آن كارها را بياموزد ؛ زيرا پيش خردمندان خود دانا بودنش به آن كارها در نظر گرفته شده است ، و به توانا بودن بر آموختن آن ، و نبودن چيزى كه او را ، از پيشرفت كردن در راه آموزش آن ، جلوگيرى كند ننگريسته‌اند .\r\nزيرا اگرچه مىشود ، كه آن را بياموزد ، اما واگذاردن كار ، به او كه اكنون از آن آگاه نيست ، از بد بودن ، بيرون نمىرود ؛ و سخنمان را ، به اين روشن مىكنيم ، كه چنانچه پادشاهى بخواهد ، كار وزارت را به كسى وا گذارد ، و پايان‌نگرى در كار سرپرستى سپاهش را به ديگرى بدهد ، ناگزير بايد ، كسى را برگزيند ، كه شناسائى\r\n\r\n\r\n","description":"","footnote":"\r\n( 1 ) علم السياسة\r\n","page_name":" 810 ","page_number":936},
  {"content":"\r\n\r\nاستوار به كارها داشته باشد . و او را در اين كار زبردست بشناسد و بداند ، از همه چيز اين كار ، آگاه است ، و خوب نيست كسى را در همه كار خود ، يار و مستشار ، بگيرد ، كه به هيچ‌يك از كارهاى او ، يا بيشتر آنها شناسائى ندارد ؛ هرچند راهى داشته باشد ، كه از آن آگاهى و به آن شناسائى ، به دست آورد ، و اگر چنين كسى را برگزيند ، كارهاى خودش را نابود گردانيده ، و چيزى را در جز جاى خودش نهاده است ، و از سوى خردمندان ، سزاوار بيشترين سرزنش ، و بالاترين درشتى كردن و خشم گرفتن بر او مىشود ؛ و به همين‌گونه ، هريك از ما هرگاه بخواهد ، ديگرى را در جاى خود به كارى بگمارد ، و پايان‌انديشى دربارهء بوستانش را يا در كارهاى بزرگ خودش را به او بسپارد ، روا نيست كسى را بگزيند ، مگر او را استوار بشناسد ، و بداند ، او مىتواند ، در اين كار به پا ايستد . و هرگاه كسى را كه دانا به آن كار نيست او را در جاى خود براى انجام دادنش بگمارد ، كار خودش را نابود گردانيده ، و در انجام شدنش بىبندوبارى كرده است ، و از سوى خردمندان سزاوار بالاترين سرزنش شده است ، و در شمار همهء كم خردان آمده است ؛ و در همهء اين جاها جدائى ميان اين نيست ، كه براى انجام شدن كارى بر كسى تكيه كنند ، كه هيچ از آن آگاه نباشد ، و يا بيشترش را نداند ، و در هر دو جا واگذار كردن كار ، به چنين كسى بد است .\r\nزيرا آنچه كار سپردن به كسى را كه هيچ از آن آگاه نيست ، بد گردانيده است ، در جائى كه پاره‌اى از آن را هم نداند ، نيز بر پا است ؛ زيرا همان چيزى كه با ندانستن پاره‌اى از كار بايد گفته شود ، در واگذار كردن كار به كسى كه هيچ از آن نداند نيز بايد گفته شود . و نداشتن آگاهى در پاره‌اى از كار ، به مانند نداشتن آگاهى از همهء آن كار است .\r\nو واگذاردن سرپرستى كردن در كارى به مانند فرمان دادن به انجام دادن خود آن كار نيست ؛ زيرا فرمان دادن به كسى كه كارى را نمىداند ، هرگاه راهى براى آموختنش باشد ، خوب است . آيا نمىبينى ، از هريك ما خوب است ، فرزندش را ، يا فرمانبرش را به كارى كه از آن چيزى نمىداند ، فرمان بدهد ، هرچند خوب نيست سرپرستى كردن كارى را به او واگذارد ، كه هيچ از آن آگاه نيست . پس جدائى\r\n\r\n","description":"","footnote":"","page_name":" 811 ","page_number":937},
  {"content":"\r\n\r\nميان اين دو جا آشكار گرديد .\r\nپس اگر بگويند : امام در آنچه وابسته به دين است ، و آنها را مىداند ، پيشوائى مىكند ، و در چيزهائى كه نمىداند ، رهبرى نمىكند .\r\nگفته خواهد شد : اين سخن بنابر آنچه همهء مسلمانان بر آن گرد آمده‌اند ، از كار مىافتد ؛ زيرا اگر چه در معنى پيشوا بودن ، با هم ناسازگار مىباشند ، اما همگى بر اين گرد آمده‌اند ، كه امام در هرچيزى وابسته به دين است ، پيشوا مىباشد . و ما مىگوئيم چون امام به هرچيزى وابسته به دين است ، فرمانروا مىباشد ، پس بايد به همهء فرمان‌ها و چيزهاى وابسته به دين ، دانا باشد . و چنانچه بينديشيم كه در پاره‌اى از آنها ، فرمانروا باشد ، نمىبايد به همهء چيزهاى وابسته به دين ، دانا باشد .\r\nپس اگر بگويند : گماردن پادشاه ، كسى را به كار وزارت كه از آن آگاه نيست ، و سپردن هريك از ما كارى را به ديگرى ، كه به جاى خودش ، آن كار را انجام بدهد ، با اين‌كه او كاردان نباشد ، براى اين بد است ، كه انجام شدن كار ، به دست كسى كه از آن چيزى نمىداند ، چنين فراهم مىكند كه پادشاه ، يا هريك از ما كه او را به آن كار مىگمارد ، چيزى كه از انجام شدن كار مىخواهد ، از دستش برود ، و از آن زيان ببرد . اما خداوند برتر از همه چيز ، از انجام شدن كارهاى دينى ، سود نمىخواهد ببرد ، تا با از دست رفتن ، و پس افتادنش سودى كه مىخواهد ، به او نرسد ، يا از آن زيان ببيند .\r\nگفته خواهد شد : بنابر آنچه گفتند ، بايد بپذيرند ، كه همهء كارهاى بدى كه مىبينيم براى اين بد باشد ، كه زيانى از آن ببار مىآيد . و بدى كارها براى چيزهائى نباشد ، كه ما يادآورى خواهيم كرد ، پس كار به پذيرفتن گفتار جبرى مسلكان ، خواهد انجاميد .\r\nبالاتر از آن ، مىبايد ، سرزدن اين كارها ، از كسى بد نباشد ، مگر آن‌كه بداند ، زيانى در آن هست ، و ما مىدانيم ، خردمندان ، كارهائى را بد مىدانند ، هرچند ، ندانند ، زيانى در آن هست ؛ و از اين برمىآيد ، كه آنچه گفتند نادرست است .\r\nو مىبايست ، چنانچه بينديشيم ، پاره‌اى از پادشاهان ، از پس افتادن كارهائى به\r\n\r\n","description":"","footnote":"","page_name":" 812 ","page_number":938},
  {"content":"\r\n\r\nآنان زيان نرسد ، خوب باشد ، كسى را به سرپرستى آن كار بگمارند ، و بدانند او به آن كار شناسا نيست ؛ و ما جز اين را مىدانيم .\r\nاكنون كه آنچه گفتيم ثابت گرديد ، سخن آنان كه مىگويند ، هرگاه كارى پيش بيايد ، كه امام نداند ، فرمان خداوند ، در آن‌باره چيست ، به دانشمندان بازگشت خواهد كرد ، و از آنان خواهد پرسيد ، اين سخن نادرست است ؛ زيرا ما آشكار كرديم ، خود نداشتن دانائى به كارى ، كه بايد انجام داده شود ، به سرپرستى آن كار ، گماردن او را ، بد مىگرداند ؛ نه آن‌كه نبودن راهى ، براى آگاه شدن از آن ، سرپرست شدنش را بد كرده باشد ؛ و چيزى كه آنان ياد كردند ، پاسخ براى كسى است ، كه مىگويد ، كسى را كه آگاه از كارى نيست ، براى اين بد است ، او را به سرپرستى آن بگمارند ، كه راهى براى دانستنش ندارد ؛ و ما اين را نمىگوئيم .\r\nاين سخن هنگامى است ، كه پرسيدن از ديگرى را ، راه دانستن كارهاى دينى بدانيم ، و با اين‌كه پيش ما كار به جز اين است ، چه بايد او بكند ؟\r\nو بنابر آنچه گفتند ، مىبايست كار پيشوائى به كسى وا گذاشته شود ، كه هيچ چيز از كارهاى وابسته به دين را نداند ، و در همهء آنها به دانايان بازگشت كند و آنان چنين چيزى نمىگويند .\r\nو مىبايست ، پادشاه كار وزارت را به كسى واگذارد ، كه از كارهاى وابسته به آن هيچ نداند ، و هنگامى كه به انجام دادن كارى نياز پيدا شود ، آن را به ديگران بازگشت دهد ؛ و با آنچه گفتيم ، اين سخن نادرست است .\r\nپس اگر بگويند ، بنابراين امام بايد ، به هرچيز ساختنى و پرداختنى و پيشه - ورىها ، و ارزش چيزهائى كه نابود مىشوند ، و تاوان بزه‌ها آگاه باشد ، زيرا در همهء اينها گفتگو پيش مىآيد و آن را به سوى امام مىبرند ، و از اين برمىآيد ، كه امام بايد به چيزهاى بىپايان آگاه باشد ، و بداند در آنها چه بايد بكنند ؛ زيرا رويدادهاى بىپايان پيش مىآيد .\r\nگفته خواهد شد : ما گفتيم ، امام به همهء آنچه از دين رسيده است ، بايد آگاه باشد ؛ زيرا او در اين كارها فرمانده مىباشد ، و از اين برنمىآيد كه او بايد ، به\r\n\r\n","description":"","footnote":"","page_name":" 813 ","page_number":939},
  {"content":"\r\n\r\nكارهاى غيروابسته به دين ، نيز دانا باشد ، و نه آن‌كه بايد در آنها بر آنان پيشگام باشد ، و چيزى كه آنان گفتند بايد دانا باشد ، هيچ وابستگى به كارهاى دينى ، ندارد ؛ زيرا امام در ساختنىها ، و پيشه‌ورىها ، پيشوا و فرمانده نيست ؛ و هرگاه ميان مردم در اين كارها ناسازگارى و گفتگو پيش آيد ، امام آنان را به كسانى كه از آن آگاهند ، و سخنشان در آن كار ، پيش او درست است ، بازگشت مىدهد ، و از گفتار آنان به آنچه مىداند از سوى خداوند برتر از همه چيز آمده است فرمان مىدهد .\r\nپس اگر كسانى كه از چيزهاى ساختنى آگاهند ، ناهمسان بگويند ، او به سخن كسى تكيه مىكند ، كه از همه درستكارتر باشد ، و اگر همه در درستكارى برابر باشند ، سخن يكى از آنان را برمىگزيند ؛ و اين كارى است ، كه او بايد انجام بدهد .\r\nو ميان ياران ما كسانى هستند ، كه مىگويند ، او آنچه را بايد بداند همه را از گفتار آشكار خداوند برتر از همه چيز ، كه به او مىرسد مىداند ؛ و خبرهائى در اين‌باره مىآورند ؛ و اگر چه رواست ، از اين راه همه را بداند ، اما نمىتوان گفت ، بايد چنين باشد ؛ زيرا بر آنچه نخست گفتيم ، بايد تكيه كرد .\r\nو دليلى كه از آنچه آورديم ، پرده برمىدارد ، اين است ، كه هركس در اين‌باره با ما ناسازگارى دارد ، نمىگويد بر هرچه وابسته به دين است ، بايد دانا باشد ، اما مىگويد ، چون به همه چيز دانا مىباشد ، از همه فزونتر است . و او بايد از كسانى باشد ، كه كوشش كند ، از آنچه مىداند ، چيزهاى ديگر را برآورد و بر آن آگاه گردد . و بنابراين آيا بايد از همهء كسانى كه از چيزهاى ساختنى آگاهند ، داناتر باشد ، يا بهتر بتواند با كوشش كردن در آنچه مىداند چيزهاى ديگر را برآورد ، و يا چنين هم نيست . پس از آنچه آنان مىگويند ، نادرستى سخنى كه ما را به پذيرفتنش وادار كردند آشكار گرديد .\r\nاما دانا بودن امام به هرچه دانستنى است ، ضرورى نيست ؛ زيرا همهء دانستنىها ، به آنچه در دين است ، وابستگى ندارد . و آنچه وابسته به دين است ، با شماره است ، و او به همهء آنها دانا مىباشد .\r\nپس اگر بگويند : بنابراين ، بايد بپذيريد ، كه فرماندهان و داوران ، نيز بايد\r\n\r\n","description":"","footnote":"","page_name":" 814 ","page_number":940},
  {"content":"\r\n\r\nهرچه را وابسته به دين است ، بدانند .\r\nگفته خواهد شد : فرماندهان و فرمانروايان ، به همهء كارهاى دينى فرمان نمىدهند ؛ و به هريك آنان پاره‌اى از كارها واگذار شده است ، و به هريك كارى واگذار شده باشد ، و فرمان دادن در آن كار با او باشد ، پيش ما هرچه را به آن وابسته است ، بايد بداند . و چنانچه بينديشيم ، امام يكى از جانشينان خود را در همهء كارهاى دينى ، جانشين خود گرداند ، بايد او هرچه را وابسته به دين است بداند ، آنچنان كه دربارهء خود امام ، مىگوئيم . و با واگذار شدن كارها ، به كسانى در شهرهاى گوناگون ، نبايد هريك از آنان همهء آنها را بداند .\r\nپس اگر بگويند : هرگاه فرمانده و فرمانروائى به جاى امام ، كار كند ، و پيش - آمدى روى دهد ، و براى دانا نبودن به آن ، كار بر آنان تنگ گردد ، چه بايد بكنند ؟\r\nپس اگر بگوئيد ، كار را به ديگرى باز گردانند آنچه گفتيد ، نادرست مىگردد ؛ و چنانچه بپذيريد كه بايد كوشش كنند ، و در آنچه مىدانند بينديشند ، تا آنچه را نمىدانند به دست آورند ، شما چنين نمىگوئيد .\r\nگفته خواهد شد : انديشيدن چنين پيش‌آمدى روا نيست ؛ زيرا پيش ما ، امام در گوشه و كنار ، كارى را به كسى وانمىگذارد ، مگر از گزارشاتش بداند ، در جائى كه او فرمانروا مىگردد ، پيش‌آمدى نخواهد شد ، كه او آن را نداند ؛ و اگر كارى پيش بيايد ، كه او به آن دانا نباشد ، و نيازمندى به آن ، در تنگى زمان پيش نيامده باشد ، در آن كار ، به خود امام ، بازگشت مىكند .\r\nو هرگاه بگويند : از اين سخن برمىآيد ، كه خود امام ، بايد با سخنانى آشكار ، كار فرماندهى را به كسى واگذار نمايد .\r\nگفته خواهد شد : مىشود خود امام فرماندهى او را ، به يكى از نشانىهائى كه خداوند برتر از همه چيز آن را به پا كند ، و يا فرماندهى كسى را خود امام ، براى گروهى كه نيازمند به آن هستند ، در دورترين جاها ، با گفتن سخنانى آشكار ، به او واگذارد ، و گزارشات آنان بر آن‌گونه باشد ، كه ياد كرديم .\r\nو هرگاه كار فرماندهى آنان در دورترين جاها ، به كسى كه امام بخواهد ،\r\n\r\n","description":"","footnote":"","page_name":" 815 ","page_number":941},
  {"content":"\r\n\r\nواگذار گردد ، از همين دانسته مىشود ، پيش‌آمدى كه او ، نداند در آن چه بايد بكند ، روى نخواهد داد . و همهء اين سخنان در انديشه روا مىباشد .\r\nو كسى نمىتواند بگويد : پيمبر - بر او درود بادا - گروهى را به فرماندهى واداشت ، كه در بسيارى از كارها بيراهه رفتند ، و امير مؤمنان - بر او درود بادا - نيز همين كار را كرد . پس چگونه مىگوئيد واگذاردن فرماندهى به كسى كه همهء فرمانهاى دينى را نداند ، روا نمىباشد .\r\nاين سخن گفتنى نيست ؛ زيرا همهء كسانى كه آنان مىگويند ، از فرمانهاى خداوند ، بيراهه رفتند ، با دانا بودن به آن بيراهه رفتند ؛ و ما نمىگوئيم فرماندهان بايد از بيراهه رفتن ، و پوشيده ماندن كارها ، بر آنان بازداشته شده باشند ؛ و مىگوئيم آنان بايد ، به كارى گمارده شوند ، كه دانا به آن باشند .\r\nو آنچه آورده‌اند ، كه امير مؤمنان - درود خداوند بر او بادا - مقداد را فرمود از پيمبر بپرسد ، آبى كه هنگام بازى كردن با زنان از مرد بيرون مىآيد ، چگونه است پيش از آن بود كه او به پيشوائى برسد ؛ زيرا چنين نيست كه امام ، از آن هنگام كه خداوند برتر از همه چيز ، او را مىآفريند ، بايد از همه فرمانهاى خداوند آگاه باشد ، بلكه يكى ، يكى ، آنها را از پيمبر يا از كسى كه پيش از او امام است ، مىآموزد ؛ و تا هنگامى كه كار پيشوائى به او مىرسد ، همهء دانش‌ها برايش درست شده است .\r\nو آنچه رسيده است كه او دربارهء آزادشدگان صفيه با زبير ستيزه كردند ، و اين گفتگو را به سوى عمر بردند ، و عمر در اين كار ، بر زيان او فرمان داد ، آنچه را گفتيم ، از ميان نمىبرد ؛ زيرا او با نداشتن دانائى ، با زبير ، گفتگو نكرد ، و با آن‌كه مىدانست ، سزاوار آن چيزى است كه مىگويد ، با او به گفتگو در آمد ، و جز اين نبود ، كه مىخواست ، اين ستيزه‌گرى را از هم ببرد . و فرمان دادن فرمانروا ، بر زيانش نمىرساند ، كه او دانا نبوده است ، و نه آن‌كه مىخواسته ، به ناروا ، سزاى كسى را از ميان ببرد و دروغ مىگفته است ، زيرا اگر چنين باشد كه هركسى فرمانده بر زيانش داورى كند ، بايد خواسته باشد ، سزاى كسى را به ناروا از ميان ببرد . و همه مىدانند به جز اين است . و فرستادن ديگرى به جاى خودش براى پرسيدن ، و آوردن\r\n\r\n","description":"","footnote":"","page_name":" 816 ","page_number":942},
  {"content":"\r\n\r\nسخنى از پيمبر - درود بر او و خاندانش بادا - نمىرساند كه او از آن آگاه نباشد ؛ زيرا مىشود او را به جاى خود فرستاده باشد ، تا راست‌گو بودنش را در آوردن سخن از پيمبر بيازمايد ، و بداند و يا گمان بيشتر به آن ببرد . و مىشود ، گاهى آنچه آگهى فراگيرش هست ، درست باشد ، و آورنده‌اش ، دروغ بگويد .\r\nبالاتر از آن رواست ، اين پيش آمد ، كه در روزگار زنده بودن پيمبر ، - بر او و خاندانش درود بادا - روى داده است ، امير مؤمنان در آن هنگام ، همهء فرمانهاى خداوند را نمىدانسته است .\r\nو اين‌كه امير مؤمنان ، - بر او درود بادا - فرمود ابو بكر به من چنين گفت و راست گفت ، براى اين او را راست‌گو شمرد ، كه در شنيدن آن آگهى از پيمبر انباز يكديگر بودند ؛ و براى همين او را راست‌گو شمرد . و سودى كه در به جاى خود فرستادن او هست ، اين است ، كه از برانگيخته شدن بر پيمبر - بر او و خاندانش درود بادا - باز مىدارد ؛ زيرا گاهى تا كسى را به جاى ديگرى فرستاده شده است نفرستند ، از دروغ گفتن پرهيز ندارد ، و از ترس اين كه به جاى ديگرى فرستاده شده است از دروغ گفتن پرهيز مىكند ؛ پس كسى نمىتواند بگويد ، كسى كه دروغ‌گوى است ، روا مىباشد ، جانشين دروغ‌گوى ديگرى بشود ؛ زيرا مىشود ، كسى از يك كار بد ، پرهيز كند ، هرچند از كار بد ديگرى كه به مانند آن است ، پرهيز نكند .\r\nو چنين نيست كه امام ، بايد از درون مردم آگاه باشد ، تا گواهان را براى داورى كردن بر زيان كسانى كه سزاوار آن زيان هستند ، راست‌گو بشناسد ؛ زيرا او فرمان داده شده است ، به آنچه از برون كارها ، برمىآيد ، فرمان بدهد ؛ و بر او نيست كه برابر با درون كارها فرمان بدهد .\r\nو چيزى كه درستى سخن ما را مىرساند ، آن است ، كه امام بايد به همهء فرمانهاى دينى دانا باشد ، و ثابت كرديم ، كه بايد به گفتار و كردار او كار كرد ، و او نگهدار فرمانهاى دين است ، پس اگر روا بدانيم پاره‌اى از فرمانهاى دين را نداند ، از اين آسوده نخواهيم ماند ، همان چيزى را كه نمىداند ، براى گروه مسلمانان چنين پيش بيايد كه از آن روبگردانند ، يا آن را پنهان كنند ؛ زيرا ما ثابت كرديم ، مىشود\r\n\r\n","description":"","footnote":"","page_name":" 817 ","page_number":943},
  {"content":"\r\n\r\nگروه مسلمانان چنين كنند ؛ و در اين هنگام استوار نخواهيم دانست ، كه همهء فرمانهاى دين به ما رسيده است . و پذيرفتن اين سخن كه چيزى از آن به ما نرسيده باشد ، به آنچه گذشت كه ، به گفتار و كردار امام ، بايد كار كرد ، زيان مىرساند .\r\nو نيز ، روا داشتن اين‌كه امام پاره‌اى از فرمانهاى دينى را نداند ، از پذيرفتن سخنش مردم را گريزان مىكند ، و امام از گريزان بودن مردم از شنيدن سخنانش ، دور داشته شده است .\r\nاما دليلى كه مىرساند ، او بايد ، دليرتر از همهء مردم مسلمان باشد ، اين است ، كه ثابت شد او در كارهاى وابسته به كارزارها فرمانده است ؛ پس او بايد در اين كار ، از همه نيرومندتر باشد .\r\nو در خور فرمانده اين است كه بنابر آنچه گفتيم ، در كارى كه به آن فرمان مىدهد ، بايد از همهء فرمانبردارانش فزونتر باشد ، و براى همين گفتيم ، بايد از همه دليرتر باشد .\r\nامام بايد از همهء گروه مسلمانان خردمندتر باشد . و از خردمند بودن او ، خواسته شده است ، كه نيكو بينديشد ، و دانش استوار ، به اين داشته باشد ، كه هركس را در اندازه نگهدارد ، و به جا با او رفتار كند ، و در كارها ، پايان‌انديشى كند ؛ و آشكار كرديم كه همهء اينها بايد ، در او باشد . و نبايد او از همهء مردم خوبروىتر باشد ، و بايد بر آن‌گونه زشت روى ، نباشد كه مردم ، از پذيرفتن سخنش بگريزند .\r\nو آنچه مىرساند ، كه بايد ، سخنى آشكار رسيده باشد ، كه او امام است ، اين است كه چون پيش از اين گذشت ، امام بايد از بيراهه رفتن و پوشيده ماندن كارها بر او بازداشته شده باشد ؛ و هيچ راهى نيست كه بدانيم او بر اين‌گونه است ، مگر آن كه بايد خداوند برتر از همه چيز ، مردم را از آن آگاه گرداند ، و از دست پيمبرش ، كه راست‌گو مىباشد ، سخنى آشكار برآورد ، كه او امام است ؛ و يا نشانه‌اى كه معجز او باشد ، به دست خود امام ، آشكار گرداند ، تا او را راست‌گو بدانيم ؛ و هردو كار روا مىباشد ؛ و هركدام باشد ، امام به برگزيدن مردم ، نخواهد بود .\r\n\r\n","description":"","footnote":"","page_name":" 818 ","page_number":944},
  {"content":"\r\n\r\nپس اگر بگويند « 1 » هرگاه خداوند برتر از همه چيز ، بداند ، كه مردم جز كسى را كه از بيراهه رفتن و پوشيده ماندن كارها ، بر او بازداشته شده باشد ، نخواهند برگزيد ، تا فرمان دادن آنان به برگزيدن او خوب باشد ، آيا روا نخواهد بود خود گروه مسلمانان او را برگزينند ؟\r\nخواهيم گفت : در اين جا به دانا بودن خداوند نبايد نگريست ؛ زيرا دانا بودن خداوند برتر از همه چيز ، به اين كه مردم ، جز كسى را كه از بيراهه رفتن و پوشيده ماندن كارها بر او ، بازداشته شده باشد ، نخواهد برگزيد ، براى خوب بودن فرمان دادن آنان به برگزيدن او ، بس نيست ؛ زيرا مردم راهى ندارند ، كسى را كه از بيراهه رفتن و پوشيده ماندن كارها بر او بازداشته شده است ، با ديگرى كه از آن بازداشته نشده است از هم جدا كنند .\r\nپس هرگاه ، به آنان فرمان داده شود ، چنين كسى را برگزينند ، به انجام دادن كارى تاب نياوردنى ، فرمان داده شده‌اند ، و فرمان دادن به آن كار بدى است ، و كار تاب نياوردنى ، آن است ، كه نشانى براى شناختنش نباشد .\r\nو چنانچه فرمان دادن به برگزيدن امام كه كارى تاب نياوردنى است ، روا باشد پس هرگاه ، خداوند بداند ، پاره‌اى از كسانى كه تكليف داده شده‌اند ، پيش مىآيد ، برخوردى كارى را درست انجام بدهند ، بايد فرمان دادن به برگزيدن پيمبران ، و كارهائى كه بايد در دين انجام گردد ، و آگاهى دادن از گذشته و آينده ، و چيزهاى پنهان ، نيز روا باشد .\r\nپس اگر چنين كار ناروائى را ، چنان كه موسى بن عمران آن را روا دانست ، آنان نيز روا دانند ، به ايشان گفته خواهد شد ، هرگاه خداوند بداند ، پيش خواهد آمد ، كه برخوردى به او و چگونگىهايش پى مىبرند ، چرا روا نباشد ، بدون به پا داشتن نشانىهائى ، مردم را به شناختن خودش و چيزهاى دانستنى ، فرمان بدهد ؟\r\n\r\n\r\n","description":"","footnote":"\r\n( 1 ) اثبات انتصابى بودن امام و ابطال انتخابى بودن او است كه چند صفحه پيش از اين هم ذكر شد .\r\n","page_name":" 819 ","page_number":945},
  {"content":"\r\n\r\nو مىبايست روا باشد ، به آگهى دادن از آينده‌هائى كه وابسته به دين هم نيستند ، و به راست گفتن در آن ، نيز فرمان بدهد . و ميان كسى كه به اينها فرمان مىدهد ، با ديگرى كه به كار نارواى ديگر ، و آن برگزيدن امام است ، فرمان بدهد ، هيچ جدائى نيست . و نادرستى گفتار او از همين سخن دانسته شد ؛ زيرا با نبودن هيچ راه و نشانى ، فرمان دادن هريك از ما به ديگرى كه از خبرهاى پنهان از او آگهى بدهد ، و راست هم بگويد ، آشكار مىدانيم بد است ؛ هرچند گمان بيشترش بر اين باشد ، كه به پيش‌آمد و برخورد در همهء آنها راست خواهد گفت .\r\nبدان سيد مرتضى - خدايش بيامرزاد - در كتاب ذريعه ، روا دانسته است ، هرگاه خداوند برتر از همه چيز ، از گزارشات گروهى بداند ، آنان در برگزيدن كارها و فرمانهاى دينى و برگزيدن پيمبران به آنچه راست ، و درست است ، برخورد خواهند كرد ، و بر زبان پيمبر پيشين هم ، ايشان را به اين آگهى داده باشد ، روا خواهد بود ، آنان را به برگزيدن آنها فرمان بدهد . اما ميان كارهاى كم با بسيار جدائى گذاشته است ؛ زيرا برخوردى به سخن راست پى بردن به روش هميشگى مردم بازگشت مىكند ، و مىشود پيش بيايد ، كسى برخوردى به خبرى پى ببرد ، و راست باشد ؛ اما در آگاهىهاى بسيار ، به پيش‌آمد پى بردن و راست بودن آن ، درست نمىشود .\r\nو او كارهاى دينى و جز آن را هم ، بر همين پايه نهاده است .\r\nو سخن استوارتر پيش من اين است ، كه هيچ جدائى ميان كم و بسيار آن نيست ؛ زيرا هرگاه ، كارهاى دينى از نيكىهاى درست و راست پيروى كنند ، مىشود روا باشد ؛ خداوند برتر از همه چيز از گزارشات مردمى بداند ، جز چيزى كه براى آنان نيك است نخواهد برگزيد ، چه كم و چه بسيار باشد ، پس اگر برگزيدن آنان را در كارهاى كم روا بدانيم در بسيارش هم ، روا خواهيم دانست ؛ و چنانچه از روا داشتنش در بسيار ، خوددارى كنيم ، بايد در كارهاى كم نيز ، از آن خوددارى كنيم ؛ زيرا دليلى نداريم ، بسيار و كم را از هم جدا گردانيم ؛ پس همگى در آن يكسانند .\r\nاما جدائى ميان آگهى يافتن كسانى ، به يك خبر يا خبرهاى بسيار كه به كارهاى دينى وابستگى ندارد ، در آگهىهاى كم ، رواست به آنچه راست است پى ببرند ، و\r\n\r\n","description":"","footnote":"","page_name":" 820 ","page_number":946},
  {"content":"\r\n\r\nدر خبرهاى بسيار ، روا نمىباشد . و اين به روش هميشگى مردم ، و ناهمسان بودن انگيزه‌هاى آنان بازمىگردد و به همان‌گونه است ، كه يادآور شدند .\r\nپس اگر بگويند ، چنانچه خداوند برتر از همه چيز ، به يكى از چگونگىها ، با سخن آشكار آگهى بدهد ، و بگويد ، هركس آن چگونگى را داشته باشد ، بدانيد او از بيراهه رفتن ، و ندانستن كارها بازداشته شده است ، روا مىباشد او فرمان بدهد ، چنين كسى را برگزينيد « 1 » .\r\nخواهيم گفت : هرگاه راهى باشد ، آن چگونگى را در كسى بشناسند ، برگزيدن او براى مردم ، روا خواهد بود ؛ زيرا اين خودش گفتن سخنى آشكار براى اندكى شناساندن آن كس است ؛ زيرا با سخن آشكار چگونگى كسى را گفتن به مانند آشكار شناساندن خود او است . و براى همين است كه خداوند برتر از همه چيز ، در كارهاى دينى با چگونگىها آنها را شناسانده است ، نه خود آنها را نام برده باشد و اين رواست ؛ زيرا بهانه‌جوئى مردم را با گفتن آن از ميان برداشته است « 2 » .\r\nو بنابراين اگر خداوند برتر از همه چيز ، به گروه مسلمانان فرمان بدهد ، كسى را كه در آشكار درست‌كار است برگزينند ، سپس به آن درست‌كاران بگويد هركس اين چگونگىها را داشته باشد ، او از بيراهه رفتن و درست پى نبردن به كارها ، بازداشته شده است ، و نشانىهائى براى درست‌كارى آنان به پا داشته شده باشد و آن نشانىها ، به روش هميشگى كارها موجود باشد ، برگزيدن او روا خواهد بود ؛ آنچنان كه هرگاه كسانى كه درست‌كار باشند ، به چيزى گواهى بدهند ، رواست ما فرمان داده شويم ، آنچه را گواهى مىدهند ، راست و استوار بشناسيم ، و با گواهى دادن آنان ، راست بودن آنچه گفتند ، استوار دانسته مىشود ؛ هرچند به درست‌كارى\r\n\r\n\r\n","description":"","footnote":"\r\n( 1 ) نص خفى مورد نظر است و شيخ براى تعيين امام آن را كافى شمرده است .\r\n( 2 ) از اين عبارت ، بر مىآيد كه احكام كلى اسلام همهء پيش‌آمدهاى تازه‌اى را كه تاكنون وجود نداشته است تا نامى از آن برده شود زير عناوين كلى شامل مىشود .\r\n","page_name":" 821 ","page_number":947},
  {"content":"\r\n\r\nگواهان گمان برده باشيم « 1 » پس همچنان كه از رفتار آشكار گواهان ، آنان را درست‌كار بر مىگزينيم ، به بازداشته شدن كسى ، از بيراهه رفتن و درست پى نبردن او به كارها ، نيز به همين‌گونه پى مىبريم ؛ و پس از آن‌كه دانستيم ، از بيراهه رفتن و پى نبردن درست ، به كارها بازداشته شده است ، درست‌كارى او نيز دانسته شده است « 2 » .\r\nو سخنى كه اكنون آورديم ، گفتار ما را كه بايد ، امام را پيمبر يا امام پيش از او ، با گفتن سخنانى آشكار بشناساند ، و يا به سر زدن معجز از او ، شناخته شود ، از ميان نمىبرد .\r\nو از اين راه كه گفتيم ، بايد پاداش امام ، از همه بيشتر و پيش خداوند ، از همه فزونتر باشد ، مىتوان پاره‌هاى اين دليل را در جاى خود نهاد به اين كه گفت : نمىتوان پى برد چه كسى پاداشش از همه بيشتر است ، و از همه فزونتر است ، مگر پيمبر يا امامى با سخنانى آشكار او را بشناساند ، و يا معجزى از خود او سر بزند ، پس يكى از اين دو بايد وجود پيدا كند .\r\nو نيز هرگاه رويدادها ، بر اين‌گونه باشد ، كه اكنون هست ، ما مىتوانيم خود امامان را به گونه‌اى از بخش كردن بشناسيم ، و بگوئيم چون ثابت شد كه بايد امام وجود داشته باشد ، و براى شناختن خود امامان ، گروه مسلمانان در اين‌باره سه‌گونه سخن مىگويند و پس از آن كه دو تا از آنها را از ميان برديم ، مىدانيم ، سومى درست است ؛ و از اين راه امام را مىشناسيم ، بر آن‌گونه كه دربارهء امير مؤمنان - بر او درود بادا - در نظر مىگيريم . و اين دليل بر آن‌گونه است ، كه به زودى آن را روشن خواهيم كرد ، و يا آوردن اين دليل نيازى ، به رسيدن سخنانى آشكار ، از پيمبر نيست ، و به سر زدن معجز از او نيز نيازى نداريم .\r\n\r\n\r\n","description":"","footnote":"\r\n( 1 ) مقصود اين است : شهادت كسى كه به ظاهر عادل است ، موضوعيت دارد ، نه طريقيت ، پس هرگاه گواهان به ظاهر عادل ، به چيزى گواهى دادند ، بايد آن را درست بدانيم ، هرچند در دل شك داشته باشيم .\r\n( 2 ) زيرا عصمت اخص از عدالت است و وجود اخص كه عصمت است ، وجود اعم را كه عدالت است نيز ثابت مىكند .\r\n","page_name":" 822 ","page_number":948},
  {"content":"\r\n\r\nجز آن كه مىتوان گفت ، هركس امام بودن يكى را ثابت شده بداند ، بايد دليل بياورد ؛ زيرا امام بودن كسى به گمان بردن و برخوردى ، درست نمىشود ؛ و چون امام بايد راست‌گو باشد ، و راست‌گو بودن كسى ، بايد با دليل ثابت شود ، و آن دليل يا آشكار گفتن پيمبر يا امام پيش از او است ؛ و يا معجزى است كه از او سر بزند ، پس اين استدلال ، به همان كه ما گفتيم بازگشت مىكند .\r\nپس اگر بگويند : چگونه ادعا داريد ، برگزيدن امام نادرست است ، با آن كه چون ياران پيمبر ، در اين‌باره گفتگو به ميان آوردند ، در خود اين كه يكى ، از راه برگزيدن پيشوا گرديده است سخنى نگفتند ، هرچند دربارهء خود كسانى كه برگزيده شدند ، سخن به ميان آوردند .\r\nخواهيم گفت : ما اين را نمىپذيريم ؛ بلكه آشكار خواهيم كرد ، كه بعدها در خود پيشوا شدن كسى ، از راه برگزيدن او ، نيز گفتگو داشتند ؛ و چنانچه بپذيريم ، كه در اين‌باره گفتگو به ميان نيامده است ، خود نادرست دانستن پيشوا بودن كسانى همان مىشود ، نادرست شمردن برگزيدن امام نيز باشد . و مىشود ، براى چيز ديگرى باشد ، و چون مىشود براى يكى از دو راه باشد ، پس آنچه گفتند ، ياران پيمبر بر اين گرد آمده‌اند ، كه امام از راه برگزيدن گروه مسلمانان شناخته مىشود ، نادرست گرديد .\r\n\r\n","description":"","footnote":"","page_name":" 823 ","page_number":949},
  {"content":"\r\n\r\n\r\nفصل سخن در امام پس از پيمبر و پيوسته به او است . - درود بر او بادا -\r\nبراى سخن گفتن در اين كه امام پس از پيمبر و بيدرنگ پيوسته به او ، امير مؤمنان است - درود خداوند بر آنان بادا - دو راه داريم :\r\nاول : راه بخش كردن است « 1 » .\r\nدوم : دليل آوردن سخنان آشكارى است كه در قرآن آمده است ، و ديگر آگهى - هائى است ، كه از پيمبر - درود خداوند بر او و خاندانش بادا - رسيده است .\r\nآشكار كردن راه نخست ، اين است ، كه مىگوئيم ، از آنچه گذشت ثابت گرديد ، يكى از شرطهاى امام بودن ، اين است ، كه بدون هيچ گمانى بايد بدانيم ، او از بيراهه رفتن و درست پى نبردن به كارها ، بازداشته شده است ، و پس از آن كه اين شرط ثابت گرديد ، گروه مسلمانان ، پس از پيمبر دو دسته شدند ، و هريك چيزى گفتند گروهى از آنان گفتند ، امام بايد از بيراهه رفتن ، و درست پى نبردن به كارها ، بازداشته شده باشد ، و آنان امام بودن امير مؤمنان را پذيرفتند .\r\nديگرى گفت : براى امام بودن چنين شرطى نيست ، و او ديگرى را امام\r\n\r\n\r\n","description":"","footnote":"\r\n( 1 ) يعنى سه دسته شمردن گروه مسلمانان از جهت معين كردن شخص امام .\r\n","page_name":" 824 ","page_number":950},
  {"content":"\r\n\r\nدانست ، و كسى در ميان گروه مسلمانان نيست كه شرط بازداشته شدن او از بيراهه رفتن و درست پى نبردن به كارها را پذيرفته باشد ، و با اين همه بگويد ، امام ديگرى جز او مىباشد . پس اگر كسى چنين بگويد ، از آنچه همهء مسلمانان ، بر آن گرد آمده‌اند بيرون است .\r\nو چنانچه پاره‌هاى اين دليل را در جاى خود بنهى ، خواهى گفت ، گروه مسلمانان پس از پيمبر - درود خداوند بر او و خاندانش بادا - سه چيز گفتند : گروهى از آنان گفتند ابو بكر ، امام است ، ديگرى گفت ، عباس - خداوند از او خوشنود بادا - امام است ، ديگرى گفت ، على - درود خداوند بر او بادا - امام است ، و همگى بر آن گرد آمده‌اند ، كه بىگمان دانسته نشده است ، ابو بكر و عباس ، از بيراهه رفتن و درست پى نبردن به كارها بازداشته شده باشند . و با اين سخن امام بودن آن دو نفر ، از ميان مىرود . و پس از آن كه امام بودن آن دو ، از ميان رفت مىبايست ، امام بودن امير مؤمنان - درودهاى خداوند بر او و خاندانش بادا - ثابت گرديده باشد . و گرنه سخن راست از آنچه همهء مسلمانان گفتند ، بيرون خواهد بود .\r\nو كسى نمىتواند بگويد ، شايد گروههاى سه‌گانه بيراهه رفته باشند ، و كسانى كه از بيراهه رفتن و درست پى نبردن به كارها بازداشته شده‌اند ، سخن چهارمى را در ميان آورده باشند .\r\nاين گفتار از آن روى نادرست است ، كه سخن چهارم ، به آنچه همهء مسلمانان بر آن گرد آمده‌اند ، از راست بودن مىافتد ؛ زيرا هيچ يك آنان سخن ديگرى نگفته است ، و آنچه از گزارشات گروه مسلمانان دانسته شده اين است ، كه هيچ گروهى چهارمين سخن را نگفته‌اند ؛ پس روا بودن اين كه سخن ديگرى درست باشد نابود گرديد ، و بنابر به هم آوردن دليل ، از راه نخست ، اين پرسش ، هيچ روى نمىآورد .\r\nو به مانند همان دليل نخست ، مىتوان دليلى چنين فراهم كرد ، و گفت يكى از شرطهائى كه بايد ، در امام باشد ، و از هيچ روى گمان بردن ، در آن راه ندارد ، بيشتر بودن پاداش او از ديگران در پيش خداوند برتر از همه است ، و هركس اين را بپذيرد ، امام را على مىداند . زيرا كسانى كه با اين سخن سازگارى ندارند ، و\r\n\r\n","description":"","footnote":"","page_name":" 825 ","page_number":951},
  {"content":"\r\n\r\nابو بكر را فزونتر از همه مىدانند ، مىگويند ، او در چيزهائى كه براى مردم آشكار است ، از همه فزونتر است ؛ نه آن كه پيش خداوند ، از همه فزونتر باشد ، و چنانچه كسانى يافت شوند ، كه در فزونتر بودن على ، پيش خداوند ناسازگارى كنند ، ما دليل مىآوريم كه سخن آنان نادرست است ، و آشكار مىكنيم كه امام ، امير مؤمنان على است - بر او درود بادا - و او فزونتر از همه است ، و گفتار ما در اين‌باره به زودى خواهد رسيد .\r\nو مىتوانى از اين كه او ، از همهء گروه مسلمانان ، داناتر است ، دليل بياورى و بگوئى ، او همهء فرمانهاى خرد و بزرگ خداوند را از همه بهتر مىدانست ؛ و كسى كه اين سخن را بپذيرد مىگويد ، امام همان على مىباشد - درود بر او بادا - ؛ زيرا هركس ديگرى جز او را ، امام بداند ، داناتر بودن امام ، از همهء گروه مسلمانان را شرط نمىداند ، پس سخن كسى كه جز او را امام بداند ، براى همين گفتار ، از درستى مىافتد .\r\nو سخنانى كه آشكار ، امام بودن او را مىرسانند ، بر دو گونه‌اند : يكى سخنان آشكارى ، در قرآن است كه امام بودن او را مىرسانند ، و ديگرى سخنان آشكارى است ، كه از پيمبر رسيده است .\r\nپس آن سخنان آشكارى كه در قرآن است ، يكى گفتار خداوند برتر از همه چيز است ، كه مىفرمايد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 1 » .\r\nاين آيه ، از آن روى امام بودنش را مىرساند ، كه از لفظ  « وَلِيُّكُمُ اللَّهُ وَ رَسُولُهُ »  چنين خواسته شده است ، كه خداوند و پيمبرش ، سزاوار كار فرماندهى مىباشند و آنان براى بپاخاستن بدان از خود مردم شايسته‌تر مىباشند ، و مردم بايد از آن فرمانبردارى كنند .\r\nو نيز از آيه ثابت مىشود ، كه از لفظ  « الَّذِينَ آمَنُوا » *  امير مؤمنان آهنگ شده\r\n\r\n\r\n","description":"","footnote":"\r\n( 1 ) سوره مائده آيهء 55 .\r\n","page_name":" 826 ","page_number":952},
  {"content":"\r\n\r\nاست - درود بر او بادا - و فرمانبردارى كردن از خداوند و پيمبرش ، در امام بودن او گنجانده است . و اين گفتار ، نياز به روشن كردن چيزهائى دارد :\r\nاول : آن كه لفظ « ولى » در زبان عرب ، كسى را مىرساند ، كه به كارى شايسته‌تر باشد .\r\nدوم : آن كه در اين آيه از كلمهء « ولى » همين معنى خواسته شده است ، نه چيزهاى ديگرى ، كه شايد از راههائى به آن معنى بيايد .\r\nسوم : آن كه از  « الَّذِينَ آمَنُوا » *  امير مؤمنان - درود بر او بادا - خواسته شده است ، نه ديگرى جز او .\r\nاول : كه لفظ ولى به معنى شايسته‌تر است ، از اين بر مىآيد ، كه آنچه آشكار است ، مردم زبان‌دان همين معنى را از آن مىخواهند ؛ زيرا هنگامى كه كسى بيشتر شايستگى دارد ، زنى را براى مردى كابين ببندد ، مىگويند او ولى آن زن است .\r\nو خويشاوندان پدرى كسى را مىگويند آنان « ولى » خون‌بها هستند ؛ زيرا آنان شايسته‌ترند ، آن را بستانكارى كنند ، يا از آن چشم بپوشند و كسى را كه براى انجام دادن كارهاى پيمبر به جاى خود او مىنشيند ، چنانچه در آن كارها نيكو بينديشد ، و درست‌كار كند مىگويند ، او ولى پيمانى است كه با مسلمانان بسته شده است .\r\nكميت مىگويد « 1 » :\r\n و نعم ولى الامر بعد وليه * و منتجع التقوى و نعم المؤدب \r\nيعنى پس از كسى كه كار فرماندهى را در دست دارد ، او خوب شايسته است ، كار را به دست گيرد ؛ زيرا او به پرهيزكارى پند مىدهد ، و آموزندهء خوبى است ، و درستكارى به مردم ، مىآموزد .\r\nكميت از كلمهء ولى كسى را خواسته است ، كه براى بپاايستادن ، به كار پايان انديشى در فرماندهى از ديگران شايسته‌تر باشد .\r\n\r\n\r\n","description":"","footnote":"\r\n( 1 ) اين شعر را در مدح امير المؤمنين عليه السلام سروده است .\r\n","page_name":" 827 ","page_number":953},
  {"content":"\r\n\r\nمبرد مىگويد : « ولى » كسى است ، كه سزاوارتر به انجام دادن كارى باشد .\r\nو معنى « اولى » و « مولى » به مانند معنى « احق » است . پس او هر سه لفظ را به يك معنى نهاده است .\r\nاما دليلى كه مىرساند كلمهء ولى در آيه به همين معنى كه گفتيم آمده است ، دو چيز است ، يكى آن كه ثابت گرديد ، كسانى كه ايمان آوردند ، همان‌هايند كه هنگام ركوع كردن زكات داده‌اند ؛ زيرا خداوند برتر از همه چيز ، چون او را به ايمان وصف كرده است ، به دادن زكات هنگام ركوع كردن ، وصف كرده است ؛ پس بايد اين دو كار را با هم ، به نظر آورده باشد . و ما مىدانيم ديگرى جز امير مؤمنان دانسته نشده است ، كه هنگام ركوع كردن ، زكات داده باشد .\r\nپس آهنگ كردن همهء مؤمنان از كلمهء  « الَّذِينَ آمَنُوا » *  نبوده دانسته شد . و پس از اين اگر خدا بخواهد ، براى ثابت كردنش دليل خواهيم آورد .\r\nدوم : آن كه خداوند برتر از همه چيز ، با كلمهء « انما » جز خودش و پيمبرش و كسانى كه به آنان ، گرويده‌اند « ولى » بودن ديگرى را براى ما نبوده دانسته است ؛ زيرا كلمهء « انما » بودن اين صفت را براى كسانى كه نام برده است و نبودن آن را براى كسانى كه نام نبرده است ، مىرساند .\r\nآيا نمىبينى زبان‌دانان مىگويند : « انما النحاة المدققون ، البصريون » نحويان باريك‌بين ، جز بصريان نيستند . « و انما الفصاحة فى الجاهليه » روشن سخن گفتن جز در روزگار پيش از مسلمانى نبوده است . « و انما اكلت رغيفا » من جز گرده نانى نخورده‌ام . « و انما لقيت زيدا » جز زيد با ديگرى برخورد نكردم . « و انما لك عندى درهم » جز يك درهم پيش من چيزى ندارى . و از همهء اين سخنان ويژگى دادن به يك چيز خواسته شده است ؛ زيرا گويندگان اين سخنان ، آهنگ مىكنند ، كه جز بصريان ، ديگرى در علم نحو باريك‌بين نيست ؛ و جز مردم روزگار پيش از اسلام ، ديگرى سخن روشن نمىگويد . و بيشتر از گرده نانى چيز ديگر ، نخورده است . و جز زيد ، با ديگرى برخورد نكرده است . و بيش از يك درهم چيز ديگرى را نبوده شمرده است . اعشى مىگويد :\r\n\r\n","description":"","footnote":"","page_name":" 828 ","page_number":954},
  {"content":"\r\n\r\n و لست بالاكثر منهم حصى * و انما العزة للكاثر \r\nمن از آنان خرد بيشتر نداشتم ؛ و ارجمندى جز براى كسى كه خرد فزونتر داشته باشد نيست . از اين سخن خواسته است ، بگويد هركس ، خرد بيشتر ندارد ، ارجمند نيست .\r\nاكنون كه دانسته شد ، از آيه ويژگى دادن به كسانى خواسته شده است ، آنچه ما مىگوئيم ، كه شناساندن پيشوا و كسى كه سزاوار پيشوائى است از آن آهنگ گرديده ، ثابت مىشود ؛ زيرا ولايت به معنى دوست داشتن ، و دوست يكديگر بودن ، كه براى هماهنگ بودن در دين است ، بنابر آنچه همهء مسلمانان بر آن گرد آمده‌اند ، براى همهء مؤمنان است . و خداوند برتر از همه چيز ، در اين آيه  « وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ »  « 1 » ولايت را به همين معنى آورده است .\r\nو آنچه مىرساند ، كه آيه به امير مؤمنان روىآور است - بر او درود بادا - دو چيز است ، يكى اين كه چون ثابت گرديد ، از كلمهء « ولى » شايسته‌تر به سرپرستى كردن كارهاى مسلمانان خواسته شده است ، و هركس اين را پذيرفته باشد ، مىگويد آيه ، به امير مؤمنان روىآور است - درود بر او بادا - زيرا كسى كه در اين‌باره ناسازگارى دارد ، كلمهء ولى را به دوست يكديگر بودن ، براى هماهنگى كردن در دين برده است .\r\nسوم : آن كه ، از راه ويژه به گروه اماميه ، و از همهء مسلمانان ديگر خبرى رسيده است ، كه اين آيه ، هنگامى دربارهء او فرود آمد ، كه در ركوع بود ، و انگشترش را به مستمند داد ، و اين سرگذشت دربارهء او ، ميان همهء مسلمانان پراكنده است .\r\nپس هرگاه ثابت شد ، كه آيه به ويژه دربارهء او است ، ثابت مىشود ، كه براى امام بودن خود او است ، نه ديگرى جز او ؛ زيرا هركس مىگويد ، آيه شناساندن امام را مىرساند ، مىگويد امام بودن خود او ، ويژه به اين آيه است ، نه ديگرى جز او .\r\n\r\n\r\n","description":"","footnote":"\r\n( 1 ) توبه 71 .\r\n","page_name":" 829 ","page_number":955},
  {"content":"\r\n\r\nو كسى نمىتواند بگويد ، بردن آيه بر آنچه شما گفتيد ، فراهم مىكند ، كه دو معنى مجاز در آيه به كار برده شده باشد ، يكى لفظ « الذين » است ، كه از آن همهء گروه بر مىآيد ، و به يك نفر بردن آن مجاز است ، دوم لفظ  « يُقِيمُونَ الصَّلاةَ وَ يُؤْتُونَ الزَّكاةَ » *  است ، كه آينده را مىرساند ، و شما آن را در هم‌اكنون برديد . پس آيا براى ما روا نخواهد بود ، كه  « وَ يُؤْتُونَ الزَّكاةَ » *  را به اين معنى ببريم ، كه خداوند مىخواسته است بگويد ، يكى از ويژگىهاى آنان ، زكات دادن است ، و ويژگى ديگرشان ، ركوع‌كردن است ؛ نه آن كه يكى از آن دو كار ، هنگام سر زدن آن كار ديگر باشد .\r\nنادرستى اين سخن ، از آن روى است ، كه پذيرفته نيست ، لفظ  يُؤْتُونَ الزَّكاةَ *   وَ يُقِيمُونَ الصَّلاةَ ، *  به معنى آينده باشد ، بلكه پيش نحويان ، اكنون بيشتر در خور آن است . و جز هنگامى كه « سين » يا « سوف » بر آن درآيد ، به آينده ويژگى نخواهد داشت . و هرگاه آن را در هم‌اكنون ببريم ، مجاز نخواهد بود .\r\nو بنا به روش كسى كه مىگويد ، خداوند برتر از همه چيز ، قرآن را در لوح محفوظ پديد آورده بوده است ، مىگويد چنانچه بپذيريم ، معنى راستين اين لفظ آينده باشد ، باز هم به راستى در آينده ، به كار برده شده است ؛ زيرا كارى كه ، در آيه از آن آگهى داده شده است ، هنگام پديد آوردن آيه ، سر نزده بوده است . اما لفظ « الذين امنوا » هرچند براى همهء گروه است ، اما آنچه از به كار بردنش شناخته شده است ، به يكى كه او را ، بزرگ مىنمايانند گفته مىشود و براى آن مانندهاى بسيارى هست . پس مردم در به كار بردن لفظ جمع ، يكى را معنى حقيقى آن مىشناسند . و خداوند برتر از همه چيز ، فرموده است :  إِنَّا نَحْنُ نَزَّلْنا عَلَيْكَ  « 1 » .  وَ لَقَدْ خَلَقْنَا الْإِنْسانَ  « 2 »  .   لَقَدْ أَرْسَلْنا  « 3 » و لفظهاى ديگرى جز آن ، كه در قرآن و جاهاى ديگر هست ، كه لفظ جمع ، در يكى به كار برده شده است .\r\n\r\n\r\n","description":"","footnote":"\r\n( 1 ) حجر ، 9\r\n( 2 ) حجر ، 26\r\n( 3 ) حديد ، 25\r\n","page_name":" 830 ","page_number":956},
  {"content":"\r\n\r\nبالاتر از آن ، چنانچه بپذيريم ، در يكى مجاز است ، بردن آيه ، در آنچه ما گفتيم ، شايسته‌تر است ، از آنچه آنان مىگويند ؛ زيرا براى مجاز گفتن ما ، گواه موجود است ، و براى آنچه آنان مىگويند ، نه در قرآن ، و نه در آنچه مردم از به كار بردن اين لفظ ، مىشناسند ، هيچ گواهى نيست .\r\nپس اگر آيه را ، در آنچه آنان گفتند ، ببريم از آيه هيچ چيز بدست نمىآوريم ؛ زيرا اين كه مؤمنان براى هماهنگى دينى داشتن ، بايد يكديگر را دوست بدارند ، از چيزهاى ديگرى جز اين آيه ، دانسته شده است ، و چون ما آيه را ، در آنچه گفتيم ، برديم ، چيزى بدست مىآيد ، كه از چيز ديگرى جز اين آيه بدست نمىآيد .\r\nبالاتر از آن ، آنان ناگزيرند ، آيه را به معنى مجازى ديگرى ببرند ، و آن ويژگى دادن سخن خداوند برتر از همه چيز  « الَّذِينَ آمَنُوا » *  مىباشد ؛ براى اينكه روا نيست اين لفظ را فراگير همگى بدانند ؛ زيرا دوست داشتن يكديگر ، براى هماهنگ بودن در دين ، جز براى مؤمنان ديگر روا نيست ، و خود كسانى كه از گفتن « وليكم » روى سخن با آنان است ، بايد از آنان كه در  « الَّذِينَ آمَنُوا » *  آهنگ شده است ، بيرون باشند . و گرنه بدان مىكشد ، كه هركسى مؤمن است ، خودش را دوست بدارد ؛ و چون كلمهء الذين آمنوا ، بايد به كسانى ويژگى يابد كه در اين آيه با آنان سخن گفته نشده است ؛ پس بنابر آنچه آنان كه مىگويند ، اين كلمه فراگير همه است ، بايد به معنى مجازى گردانده شده باشد . و با گفتار آنان ، به دو معنى مجازى گردانده شده است ؛ و هرگاه بگوئيم لفظ « الذين آمنوا » در يك نفر هم حقيقت است ، بيش از يك مجاز در آن نيست ؛ پس در آن معنى كه ما آيه را مىگردانيم ، بهتر است .\r\nو كسى نمىتواند بگويد ، از ركوع فرمانبردارى كردن و فروتنى كردن ، خواسته شده است ، نه معنى ويژه‌اى كه خم شدن و سر فرود آوردن باشد ؛ زيرا آنچه در آيه خواسته شده ، ستودن زكات دادن است ، نه زكات دادن هنگام خم شدن ويژه در نماز ؛ براى اين كه زكات دادن هنگام خم شدن در نماز ، كاهشى در آن پديد مىآورد ، و نماز را مىگسلد .\r\n\r\n","description":"","footnote":"","page_name":" 831 ","page_number":957},
  {"content":"\r\n\r\nاين سخن از آن روى گفتنى نيست ، كه معنى راستين ركوع همان خم شدن ويژه در نماز است ، و فروتنى كردن را از روى مجاز ، به ركوع مانند كرده‌اند ، و بسا باشد ، زبان‌دانان عرب ، جدائى ميان اين را آشكار گفته باشند . و لبيد كه كتاب « 1 » عين از او است ، در اين‌باره ، شعرى سروده است ، و مىگويد :\r\n اخبر اخيار القرون التى مضت * ادب كانى كلما قمت راكع \r\nاز سرگذشتهائى ، كه در درازى زندگى ، براى گروههاى سپرى شده پيش آمده است ، آگاهى مىدهم . آهسته‌آهسته و نرم‌نرم مىروم ، و هرگاه بپاخيزم ، گوئى پشت خم ايستاده‌ام .\r\nاكنون كه ثابت شد ، معنى راستين ركوع كردن همين است ، روا نيست آن را به معنى ديگرى كه مجاز باشد ببريم . گردآورندهء كتاب جمهره مىگويد :\r\nركوع‌كننده كسى است كه بر روى مىافتد ؛ و ركوع كردن در نماز هم از همين معنى است .\r\nاما اين كه مىگويند ، زكات دادن در ركوع ، از نماز مىكاهد ؛ زيرا كارى كه به نماز خواندن وابستگى ندارد ، از او سر مىزند ، سخنى بيهوده است ؛ زيرا اگر كار بسيار ، از او سر بزند ، چنين خواهد بود ، و كار كم بدون هيچ گفتگوئى ، انجام دادنش روا مىباشد . بويژه هنگامى از بپاداشتن شرطهاى نماز ، جلوگيرى نكند ، كه سر زدن كارى باشد و يا پيكر كارهائى را كه در نماز انجام مىشود ، دگرگون كند .\r\nبالاتر از آن ، فرود آمدن آيه ، كه براى ستودن نمازگزار ، و مژده دادن به پيمبر ، از چگونگى نمازگزاردن او است ، مىرساند ، نماز از او بر روئى سر زده است ، كه از همه فزونتر است .\r\nبالاتر از آن ما نمىگوئيم ، زكات دادن هنگام ركوع كردن ، فزونتر است ،\r\n\r\n\r\n","description":"","footnote":"\r\n( 1 ) لبيد صاحب ديوان شعرى است كه معلقهء او هم در همين ديوان است اما كلمهء عين در اينجا مجهول است .\r\n","page_name":" 832 ","page_number":958},
  {"content":"\r\n\r\nبلكه خداوند برتر از همه چيز ، انجام دادن چنين نماز ويژه‌اى را ، چگونگى كسى گردانيده است ، كه او براى پيشوائى ما ، از همه كس شايسته‌تر است .\r\nپس او فرمود :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا »  و او با اين گفتار ، مىخواهد آشكار كند ، كسى را در اين آيه آهنگ كرده است ، و با چگونگىهاى ياد شده ؛ بر آن‌گونه از ديگرانش جدا كرده و شناسانده است ، كه گوئى با نام بردن و گفتن چگونگىهاى آفريده شده در او ، شناسانده شده است .\r\nليكن ما دانستيم ، كه از آنچه از آيه بر مىآيد ، و مژده دادن به پيمبر است - درود خداوند بر او و خاندانش بادا - اين نماز از روى فزونى از او سر زده است .\r\nاما سخن كسى كه مىگويد ، اين آيه ، دربارهء گروههائى كه در نماز گزاردن و ركوع كردن بودند ، فرود آمده است ، و خداوند برتر از همه چيز ، دربارهء آنان فرموده است ، كسانى هستند ، كه اكنون نماز به پا مىدارند ، و زكات مىدهند ، و ركوع مىكنند . و خداوند نخواسته است كه بگويد ، همان هنگام ركوع كردن زكات مىدهند ، بلكه مىخواهد بگويد ، اكنون راه و روش آنان اين است ، و با داشتن اين روش ، ركوع هم مىكنند .\r\nاين سخن ناچيز است ، زيرا معنى كردن آيه ، بر اين‌گونه ، با عربى بودن و روش سخن گفتن ناسازگار است ، چون اگر بگويند هركس دارائى خودش را ببخشد ، و خندان باشد سزاوار ستودن است ، و فلانى نزديك برادرانش مىآيد و سواره است ، به معنى اكنون است . و اين را مىرساند كه بگويد ، هنگامى كه مىخندد دارائى خودش را مىبخشد ، و هنگامى كه سواره است ، به برادرانش نزديك مىشود .\r\nبالاتر از آن ، اگر اين سخن خداوند برتر از همه چيز را كه مىگويد :  « وَ هُمْ راكِعُونَ »  در آنچه گفتند ببريم ، و بگوئيم هنگام ركوع كردن زكات داد ، دوباره سخن گفتن است ؛ زيرا گفتن  « وَ يُقِيمُونَ الصَّلاةَ » *  ركوع كردن هم ، از آن بر مىآيد ؛ و نماز خواندن ركوع كردن و جز آن را فرا مىگيرد . و هرگاه آيه را بر آنچه ما گفتيم ببريم ، سر زدن كار تازه‌اى را از آن به دست مىآوريم ، پس اين معنى براى آيه\r\n\r\n","description":"","footnote":"","page_name":" 833 ","page_number":959},
  {"content":"\r\n\r\nشايسته‌تر است .\r\nو كسى نمىتواند بگويد ، آنچه از گزارشات امير مؤمنان - بر او درود بادا - دانسته مىشود اين است كه چون دارائى كمى در دست داشت ، نبايد او زكات بدهد .\r\nو آنچه داد به دلخواه خود بود ، و چگونه مىشود ، بخشيدن انگشتر زكات باشد ، و آشكار است ، كه او از پيش آهنگ دادن آن را نداشته است ، و برخوردى آن را داده است ، و چگونه مىشود زكات داده باشد .\r\nاين سخن از آن روى گفتنى نيست كه نادرست شمردنى نيست ، او در اين هنگام كمترين اندازه‌اى كه زكات از آن بايد داد ، دارا باشد ؛ و كمترين اندازه‌اى كه بايد از آن زكات داده شود ، دويست درهم است ؛ و روئى ندارد ، كه داشتن اين اندازه را دور از راست بودن بدانيم .\r\nو مىشود آن را به دلخواه خود بخشيده باشد ، و زكات ناميده شود ؛ زيرا لفظ زكات در آنچه بايد داده شود ، و آنچه به دلخواه خوب است ، داده شود هر دو گفته مىشود ؛ براى اين كه معنى راستين زكات روئيدن است ، و براى اين در شرع زكات ناميده مىشود ، كه پايان كار به دهنده‌اش باز مىگردد .\r\nاما براى دادن زكات ناگزير بايد آن را آهنگ كرده باشند ، و رواست در آن هنگام آهنگ كردن نوى برايش پديد آمده باشد ، و بخشيدن انگشتر را زكات گردانيده باشد ؛ زيرا انگشتر از جنس نقره است ، و اگر نقره نباشد ، پيش ما مىشود ارزش آن را داد .\r\nو دادن زكاتى كه در آيه نام برده شده است ، در مؤمن بودنش گنجيده نيست تا روا نباشد ، آن را به زكاتى ببريم كه به دلخواه خوب است داده شود .\r\nزيرا ما آشكار كرديم ، دادن زكات در آيه به مانند وصف كردن براى جدا كردن او از ديگران است ، نه آن كه زكاتى باشد كه با دادنش كسى مؤمن گردد . و چنانچه خداوند آشكار مىگفت ، كسانى كه ايمان مىآورند ، و نماز را به پا مىدارند و براى نيكى كردن به دلخواه خود چيزى مىبخشند ، گفتن اين هم روا بود .\r\nو ما آشكار كرديم ، دادن انگشتر انجام دادن كار بسيارى نيست ، تا نماز را تباه\r\n\r\n","description":"","footnote":"","page_name":" 834 ","page_number":960},
  {"content":"\r\n\r\nگرداند ، و كار كمى است ؛ زيرا مىشود به كسى كه خواهش دادن چيزى مىكند ، با نشان دادن او را بياگاهاند كه مىخواهد انگشتر به او ببخشد ، و بدون هيچ گفتگوئى سر زدن كار كم از نمازگزار روا مىباشد .\r\nبالاتر از آن مىشود ، در آن هنگام انجام دادن كارى در نماز روا باشد ، آنچنان كه سخن گفتن روا بوده است ، و از آن پس روا بودنش از ميان رفته باشد .\r\nو اگر روا نبود ، امير مؤمنان - بر او درود بادا - بر اين كار ستوده نمىشد .\r\nو كسى نمىتواند بگويد ، كسى كه در اين آيه به ركوع كردن وصف شده است ، همان است كه درباره‌اش گفته است ، او را به جاى از دين برگشتگان مىآورد ، و مىفرمايد :  « فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى - الْكافِرِينَ . يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ  « 1 »  »  و خداوند مىخواهد راه و روش آنان را كه فروتنى كردن پيش مؤمنان ، و درشتى و ارجمندى كردن بر كافران و كارزار كردن در راه خداوند و نهراسيدن از سرزنش كردن سرزنش‌كنندگان است آشكار گرداند .\r\nو از همهء اينها به دست مىآيد كه كلمهء « ولى » براى يكديگر را دوست داشتن و هماهنگى كردن در دين مىباشد .\r\nاين سخن از آن روى گفتنى نيست ، كه نادرست است ؛ زيرا چنين نيست ، كه بايد همان كسى كه در يكى از اين دو آيه توصيف شده است ، خود او به آيهء ديگر هم وصف شده باشد . پس مىشود در آيهء نخست ، همهء مؤمنان وصف شده باشند ، و در آيهء دوم ، امير مؤمنان شناسانده شده باشد .\r\nبالاتر از آن ياران ما آورده‌اند ، كه آيهء نخست هم به امير مؤمنان روىآور است ؛ زيرا صفت‌هائى كه در آن ياد گرديده ، همگى در او موجود است : او بر كافران درشتى و ارجمندى مىكند ، و براى مؤمنان نرمى نشان مىدهد ، و در راه خداوند\r\n\r\n\r\n","description":"","footnote":"\r\n( 1 ) اين آيه 50 از سورهء پنجم است كه مائده باشد و دنبال اين آيه همان آيهء  إِنَّما وَلِيُّكُمُ اللَّهُ وَ رَسُولُهُ  است كه در اينجا مورد گفتگو مىباشد .\r\n","page_name":" 835 ","page_number":961},
  {"content":"\r\n\r\nكارزار مىكند ، و از سرزنش كردن هيچ كس نمىهراسد ، و چنانچه بخواهند ، آيهء نخست را در ابو بكر ببرند ، نادرستى آن را در كتاب تلخيص الشافى آشكار كرده‌ايم ، به اين كه گفته‌ايم ، صفت‌هائى كه در اين آيه ياد شده در ابو بكر نبوده است ؛ زيرا يكى از چيزهائى كه دانسته شده اين است كه او با مشركان بدسگالى نداشته ، و كسى از آنان را نكشته است ، و در جايگاه كسانى كه با آنان سختى و دليرى مىكرده‌اند ، نايستاده است . بلكه در جاهاى بسيارى گريخته است ، و چگونه مىشود چنين كسى به كارزار كردن با مشركان توصيف شده باشد ، و از ابن عباس و عمار بن ياسر - خداى از آنان خوشنود بادا - رسيده است ، كه اين آيه دربارهء مردم بصره فرود آمده است .\r\nپس اگر بگويند ، چنانچه در آيه شناساندن امام ، خواسته شده باشد ، بايد او همان هنگام امام باشد ، و اين سخن با آنچه همهء مسلمانان ، بر آن گرد آمده‌اند ناسازگار است .\r\nخواهيم گفت : ما آشكار كرديم ، از اين آيه بر مىآيد كه بايد از او فرمان‌برى مىكردند ، و او سزاوار به دست گرفتن كار فرمان دادن و بازداشتن مسلمانان از كارهائى كه بايد بكنند ، يا نكنند بود . و اين سزاوارى و شايستگى همان هنگام ، در او وجود داشت . پس نمىپذيريم همهء مسلمانان ، بر شايسته نبودن او در آن زمان گرد آمده باشند .\r\nبالاتر از آن چنانچه در آن هنگام پيش‌آمدهائى كه شده بود ، شايسته نبودنش را فراهم كرده باشد ، بايد پس از آن هم براى هميشه آن را فراهم كند ؛ و چون از آنچه همهء مسلمانان بر آن گرد آمده‌اند ، دانستيم روزگار زنده بودن پيمبر - بر او و خاندانش درود بادا - چيزى شايسته نبودنش را فراهم نكرده است ، پس از پيمبر نيز چيزى نبوده است ، كه آن را فراهم كند .\r\nو كسى كه آيه را به روزگار پس از عثمان مىبرد ، سخنش با آنچه همهء مسلمانان بر آن گرد آمده‌اند ، از درستى مىافتد ؛ زيرا هيچ كس آيه را به روزگار پس از عثمان نبرده است ؛ براى اين كه مردم دو دسته‌اند ، يكى مىگويد شايستگى امام بودنش ،\r\n\r\n","description":"","footnote":"","page_name":" 836 ","page_number":962},
  {"content":"\r\n\r\nپس از عثمان پديد آمده است ، و مردم او را براى اين كار برگزيدند . ديگرى مىگويد امام بودنش به سخنان آشكارى از سوى خداوند ، و پيمبرش ثابت شده است .\r\nو كسى كه مىگويد ، امام بودنش با رسيدن سخنانى آشكار ، از سوى خداوند پابرجا شده است ، اين را هم مىگويد ، كه پس از پيمبر - درود بر او و خاندانش بادا - بىدرنگ و بدون اين كه پيش از او ديگرى امام باشد ، پيشواى مسلمانان گرديده است و كسى ميان مسلمانان نيست ، كه بگويد اين آيه پيشوا بودنش را پس از عثمان فراهم مىكند ، و زمان پيوسته به زندگانى پيمبر را نمىرساند ، پس كسى كه بگويد از آيه بر مىآيد كه او پس از عثمان شايستگى امامت را يافت ، از آنچه همهء مسلمانان بر آن گرد آمده‌اند ، بيرون است .\r\nديگرى كه مىگويد اين آيه دربارهء عبادة بن صامت ، فرود آمد ، از دو روى بايد با او سخن گفت ، يكى آن كه اين سخن از كسانى انگشت‌شمار به ما رسيده است ، و بيشتر گروه مسلمانان آن را نمىپذيرند . و آنچه ما گفتيم كه آيه دربارهء على - بر او درود بادا - فرود آمده است ، همهء مسلمانان بر درستى آن گرد آمده‌اند . دوم آن كه عبادة با مردم يهود ، هم‌پيمان و هم‌سوگند بود ، و هنگامى كه مسلمان شد ، يهوديان سوگند و پيمانى كه با او داشتند از هم گسيختند ، و اين پيش‌آمد بر او دشوار و ناگوار آمد . پس خداوند برتر از همه چيز ، اين آيه را درباره‌اش فرود آورد ، كه اگر يهوديان پيمان با او را گسيختند ، خداوند برتر از همه چيز ، و پيمبرش و كسانى كه به مسلمانى گرويدند ، شايسته‌تر به يارى كردن او هستند . و براى از ميان بردن اندوه او و نيرومند گردانيدن دلش بود . و همهء اينها دربارهء او ، روا مىباشد .\r\nدليل ديگرى كه امام بودن او را ثابت مىكند ، سخنان بسيارى است ، كه با گوناگون بودن انديشه‌ها و جدائى خواسته‌ها از يكديگر از گروه شيعه رسيده است ، و گروههاى پسين از گروههاى پيشين آن را آورده‌اند ، تا برسد به پيمبر - درود خداوند بر او و خاندانش بادا - كه او با سخنانى آشكار ، على را پس از خود بىدرنگ و بدون جدا بودن از روزگار زندگى خودش در جاى خود بپاداشت .\r\nپس از دو راه بيرون نيست ، يا كسانى كه اين سخنان را به ما رسانده‌اند ،\r\n\r\n","description":"","footnote":"","page_name":" 837 ","page_number":963},
  {"content":"\r\n\r\nراست گفته‌اند ، و يا دروغ‌گو بودند ، اگر راست گفته باشند ، برابر آنچه گفتيم ، امام بودنش ثابت شده است ، و چنانچه دروغ‌گو باشند ، از چند راه بيرون نيست :\r\nيا اين دروغ را بر خوردى گفتند ، و به پيش‌آمد به ديگران رساندند ، و يا اين كه بر گفتن اين دروغ سازش كرده بودند . سازش كردن آنان نيز ، يا بر اين‌گونه بوده است ، كه همگى يك جا گرد آمدند ، و يا با نامه‌هائى كه به هم نوشتند ، اين سازش انجام گرديد ، و يا چيز ديگرى به مانند سازش كردن بود ، كه همگى به يك پيش‌آمدى چشم دوخته بودند ، و يا از يك چيز مىترسيدند ، و يا آن كه برخوردى شد ، كه يكى از گروههاى ميان ما و پيمبر - درود خداوند بر او و خاندانش بادا - بر اين گرد آمدند ، كه به گفتن اين دروغ و رساندن آن به ديگران آغاز كردند ؛ و يا در آغاز يك نفر ، اين دروغ را گفت ، و پس از آن پراكنده گرديد ، و آشكار شد .\r\nو هرگاه نادرستى يك‌يك همهء آنها را آشكار كرديم ، چيزى نمىماند جز آن كه آوردن اين آگهى از پيمبر راست باشد .\r\nروا نيست ، گروهى برخوردى يك‌جا گرد آيند ، و چنين سخن دروغى را آغاز كنند ، و از پيش بر آن سازش نكرده باشند ؛ زيرا روش هميشگى كارها ، و پيش‌آمدها از برخوردى سر زدن چنين كارى جلوگيرى مىكند .\r\nآيا نمىبينى ما مىدانيم ناشدنى است ، برخوردى پيش آيد ، كه شعرپردازان و گروه بسيارى بر اين انبوه شوند كه يك قصيده را بسرايند ، و وزن و معنى و روى آن همگى يكى باشد ؛ و به همين‌گونه ناشدنى است ، تودهء بزرگى مانند مردم بغداد برخوردى ، و بدون سازش كردن با هم بر اين گرد آيند ، كه يك سخن بپردازند . و كارهاى ديگر به همين‌گونه مىباشند .\r\nو چون ثابت شد ، كه هيچ يك اينها شدنى نيست ، برخوردى گرد آمدن گروه بسيار ، براى پرداختن چنين سخن آشكارى ، و آوردنش از پيمبر ، به مانند همين‌ها كه گفته شد ناشدنى است .\r\nو روا نيست ، مردم بسيارى ، پاره‌هائى با پاره‌هاى ديگر با هم گرد آيند ، و براى پرداختن چنين سخنى همه با هم سازش كنند ، و آن را از پيمبر بياورند ؛ زيرا اين\r\n\r\n","description":"","footnote":"","page_name":" 838 ","page_number":964},
  {"content":"\r\n\r\nگروهها بسيارند ، و از شهرهاى دور از هم مىباشند ، و ناشدنى است همهء آنها يك جا گرد آيند ، تا بر كارى سازش كنند .\r\nو چنانچه يك جا گرد نيامده باشند ، و با نوشتن نامه و فرستادن آن براى يكديگر بر اين كار سازش شده باشد ، اين هم ناشدنى است ؛ زيرا از چيزهاى ناشدنى اين است ، كه پاره‌اى از شيعيان از سوىها و كناره‌هاى زمين به پاره‌هاى ديگر نامه بنويسند ، و بر يك چيز همساز گردند ، و چگونه مىشود چنين چيزى درست باشد ، با اين كه در هرشهرى گروه‌هاى بسيارى از ايشان هستند ، كه گروههاى جز خودشان را مگر يكان‌هائى از آنان را در جاهاى ديگر نمىشناسند ، و هيچ‌يك از ديگران براى هم شناخته شده نيستند ، و كسانى كه بر اين‌گونه باشند ، ناشدنى است ، به يكديگر نامه بنويسند ، و با آن كه ناشدنى است ، چنانچه درست مىشد ، بايد اين آگهى در كمترين روزگارى ميان مردم آشكار شده باشد ؛ زيرا هركارى بر اين گونه باشد ، مردم بر پراكنده كردنش سازش مىكنند ، و نمىشود پوشيده بماند ؛ و ناگزير در كمترين زمانى آشكار ، و پراكنده خواهد شد .\r\nاما آنچه به مانند سازش كردن همهء گروهها بر ساختن چنين آگهى و پراكندن آن باشد ، ناياب است ؛ زيرا چشم داشتن به يك رويداد كنونى يا ترسيدن از چنين چيزى كه از ساختن و پراكندن چنين سخن آشكارى پديد آيد ، در ميان نبوده است ؛ براى اين كه هركس ادعاى وجود چنين سخنان آشكارى ، از پيمبر كرده است ، زورمند نبوده است ، تا از تاخت‌وتازش بترسند ، و ترس از او آنان را به ساختن چنين سخنانى برانگيزاند ، بلكه بيم‌هائى در كار بوده است ، كه از گفتن فزونىها و پراكندن دانش و ستودنىهايش ، روىگردان مىكرده ، و انگيزه‌هاى فراوانى به پنهان داشتن آنها وامىداشته است ، و نيز كسى نبوده است ، كه دارائى به دستش باشد ، تا براى چشم‌داشت ، به دريافت آن چنين سخنانى را پراكنده سازند .\r\nو چنانچه هر دوى اينها در كسى مىبود ، كه گفته شود ، او چنين سخنانى ، ساخته است ، اين‌گونه چشم‌داشت و ترس انگيزه‌اى نبود ، كه به ساختن و پراكندن همين يك آگهى برانگيزاند ، مگر بر آن سازش شده باشد ، كه آن را ما نادرست\r\n\r\n","description":"","footnote":"","page_name":" 839 ","page_number":965},
  {"content":"\r\n\r\nدانستيم . و مىشود اين بيم و اميد ، به پرداختن هرگونه سخنى وادار كند ، كه چيز كى از فزونىهايش را برساند ، اما نمىشود همه را به پراكندن همين يك آگهى ، با همين لفظ ويژه برانگيزاند .\r\nو نمىتوانند بگويند ، چون رواست ، آگهى راست را براى راست بودنش به يكديگر بگويند ، و بدون اين كه با يكديگر سازش كرده باشند ، همان دانستن اين كه راست است ، آنان را وادارد كه آن سخن را براى يكديگر ببرند ، چرا روا نباشد ، سخن دروغى را نيز براى اين كه مىدانند دروغ است ، بدون سازش كردن بر آن به يكديگر بگويند ؟\r\nاين سخن از آن روى نگفتنى است ، كه جدا بودن اين دو از يكديگر ، آشكار است ؛ زيرا راست دانستن سخنى و باور كردن آن وادار مىكند ، آن را به يكديگر بگويند . اما باور داشتن اين كه كارى بد است ، و سخنى دروغ است ، از بردن آن آگهى براى ديگران ، باز مىدارد .\r\nو در پاره‌اى از كارها كه گفتن سخن دروغ ، براى چيز ديگرى ، جز راست بودن آن است ، سود بردن يا گريختن از زيان است ، كه به آن وادار مىكند ؛ و ما آشكار كرديم كه بردن سود ، يا گريز از زيان از پراكندن چنين خبرى ، به دست نمىآيد .\r\nو چنانچه روا باشد ، بر پاره‌اى از روىها ، براى چيز ديگرى جز راست بودن ، خبرى را پراكنده كنند نمىشود ، گروههاى بزرگى را فرا گيرد . و جز يكان‌هائى از مردم آن را براى يكديگر نخواهند برد . و همهء سخنانىكه در راه آشكار كردن خبرهاى ويژه‌اى آورديم ، اين سخن را نيز نابود مىگرداند ، كه براى همهء گروههاى ميان ما و پيمبر ، پيش آمده باشد ، كه براى سود بردن از آن ، يا گريختن از زيانى اين خبر را به يكديگر گفته باشند .\r\nبالاتر از آن هرگروهى كه اين خبر را آوردند ، يادآور شدند ، كه آن را از كسانى كه مانند خودشان فراوان بودند ، آن را گرفته‌اند ، تا آنجا كه ناشدنى است ، چنين گروه فراوانى بر آن سازش كرده باشند ؛ پس اگر روا باشد در آگهى دادن\r\n\r\n","description":"","footnote":"","page_name":" 840 ","page_number":966},
  {"content":"\r\n\r\nبه اين كه فراوان بوده‌اند ، دروغ‌گو باشند ، روا خواهد بود در آگهى دادن به خود خبر نيز دروغ بگويند ، و ما آشكار كرديم ، نمىشود گروههاى بىشمار و فراوان چنين دروغى بگويند .\r\nو كسى نمىتواند بگويد ، بىشمار و فراوان بودن همهء گروههاى پىدرپى كه خبرى را از يكديگر مىآورند ، از راه دليل ثابت مىگردد ، و مىشود ، در اين دليل و در باور كردن هريك از گروهها كه گروه پيش از خودشان را بىشمار مىدانند ، پوشيده‌كارى براى آنان ، روى داده باشد ، و گروه پيش از آنان بىشمار نباشند .\r\nنادرستى اين سخن از آن روى است ، كه هرگاه بدانيم گروه بىشمارى به چيزى آگهى مىدهند ، و بدانيم به اندازه‌اى بىشمارند كه نمىشود ، بر آن سازش كرده باشند ، در آغاز انديشيدن به روش هميشگى اين كار خواهيم دانست ، از خبرهائى نيست ، كه پوشيده‌كارى در آن روى بدهد ، و درست بودن اين سخن را كه از راه دليل دانسته شده است ، پوشيده‌كارى در آن روى نخواهد داد .\r\nبالاتر از آن ، چنانچه اين خبر را گروههاى بىشمار ، پىدرپى براى يكديگر نياورده باشند ، و در آغاز يك نفر آن را براى ديگران آورده باشد ، و پس از آن پراكنده شده باشد بايد دانسته شده باشد ، در چه هنگامى آن يك نفر پديدش آورده است ، و ديگران آن را از او گرفته‌اند ؛ تا دانسته شود ، كه آن سخن هنگامى كه پديد آمد بر روئى بود ، كه براى هيچ يك از خردمندان در ساختگى بودن آن خبر ، به دست آن يك نفر در آن زمان پريشانى انديشه روى نداده است .\r\nآيا نمىبينى هريك از روش‌هائى ، كه پس از پابرجا شدن آنچه پيمبر ، آورده بود ، پديد آمد ، كسى ساختگى بودنش را درست ندانست ، مگر پس از آن كه هنگام پديد آمدنش و روزگارى كه سازندهء آن روش در آن مىزيست دانسته شده بود .\r\nنمىبينى ، گفتن اين كه بايد در كار جنگ كردن ، داور گرفت ، دانسته شده است كه در صفين بود . و اين سخن را كه پايگاه گنهكاران ، بينابين مؤمن و كافر است ، دانسته شد ، نخستين بار ، و اصل بن عطا ، و عمرو بن عبيد ، آن را پديد آوردند ؛ و همچنين دانسته شده است ، گفتن اين سخن كه خداوند ، كارهاى پايان‌پذيرى را مىتواند\r\n\r\n","description":"","footnote":"","page_name":" 841 ","page_number":967},
  {"content":"\r\n\r\nانجام بدهد ، و اراده‌هاى خداوند همان دانستنىهاى او است ، از روش ابى الهذيل است . و به همين‌گونه دانسته شده است ، خرد شدنى بودن ذراتى كه جسم از آن ساخته شده است ، در ميان مسلمانان ، نظام نخستين بار آن را گفته است ؛ و روش جهم دانسته شده كه از سوى خود او پديد آمده است ، و همچنين روش ابن كلاب و اشعرى ، كه صفات خداوند را ديرينه مىدانند ، دانسته شده ، از آنان آشكار شده است ؛ زيرا در هيچ‌يك اين سخنان ، كسى بر آنان پيشى نگرفته بوده است . و به همين‌گونه دانسته شده است ، هيچ‌يك از سخنانى ، كه در روش ابو حنيفه است ، چون ديگرى بر او پيشى نگرفته است ، از او دانسته شده است . و شافعى و مالك نيز ، همين‌گونه شناخته شده‌اند .\r\nو هيچ‌يك از كسانى كه به آگهىهاى رسيده از ديگران گوش فرامىدهند ، در اينها كه گفته شد ، هيچگونه گمانى نمىبرند ، و چنانچه سخن آشكارى كه دربارهء امام بودن امير مؤمنان ، رسيده است ، به مانند اينها ساختگى باشد ، به همين‌گونه بايد ، سازنده‌اش و روزگار ساخته شدنش شناخته شده باشد ، و براى هيچ‌كس پوشيده نمانده باشد .\r\nو كسى نمىتواند بگويد ، سازندهء اين خبر ، و زمان ساختنش نيز دانسته شده است ، زيرا كسى كه آن را پديد آورد ، هشام بن الحكم بود ؛ و ابن روندى ، و ابو عيسى از او پيروى كردند .\r\nنادرستى اين سخن از آن روى است ، كه اگر آنچه در اين‌باره گفته‌اند ، كه هشام ، آن را ساخت ، درست باشد ، بايد اين سخن ، به مانند خبرهاى ديگر ، آشكار دانسته شده باشد ، و هيچ گمانى به نادرست بودنش نرود ، آنچنان كه مانندهايش بر اين گونه‌اند .\r\nو چنانچه ، بر اين‌گونه آشكار دانسته شده باشد ، خوب نيست كسانى كه با آن ناسازگارى دارند ، درباره‌اش گفتگو كنند ، و بگويند ، اين خبر از پيمبر رسيده است - درود بر او بادا - آنچنان كه با هركس بگويد ، واگذاشتن كار جنگ ، به داورها را پيش از همه‌كس ، خوارج به ميان آوردند ، خوب نيست گفتگو كنند ، و جدا بودن\r\n\r\n","description":"","footnote":"","page_name":" 842 ","page_number":968},
  {"content":"\r\n\r\nاين دو جا از يكديگر ، دليل بر نادرست بودن سخن آنان است .\r\nپس اگر بگويند : اگر آنچه شما گفتيد ، خبرى كه دربارهء امام بودن امير مؤمنان هست ، گروههاى بىشمار ، پىدرپى از پيمبر به ما رسانده‌اند ، درست باشد ، بايد ، آشكار باشد و هيچ‌كس گمانى به نادرست بودنش نبرد ، آنچنان كه همه آشكار مىدانند ، در جهان شهر بصره و شهرهاى ديگرى ، وجود دارد .\r\nگفته خواهد شد : اگر رسيدن آن خبر از پيمبر بدان‌گونه درست نباشد ، بايد آشكار دانسته شده باشد ، چنين خبرى هيچ نبوده است ، آنچنان كه همه مىدانند ، ميان بغداد و بصره ، شهرى بزرگتر از آن دو شهر نيست ، پس بايد همه را به همين‌گونه بدانند كه پيمبر - درود بر او و خاندانش بادا - هيچ سخنى ، دربارهء امام بودن امير مؤمنان - درود بر او بادا - نگفته است ؛ آنچنان كه همه مىدانند پيمبر - درود بر او بادا - دربارهء امام بودن مغيرة بن شعبه ، سخنى نگفته است ، و چون ميان اين دو جا ، جدائى مىيابيم ، دليل بر آن است ، كه آنچه گفتند ، نادرست است .\r\nبالاتر از آن ، ما در كتاب عده در اصول فقه ، و در كتاب تلخيص الشافى آشكار كرديم ، و سيد مرتضى ، در كتاب ذخيره و شافى همين را برگزيده است ، كه هر آگهى را گروههاى بىشمار پىدرپى از يكديگر بياورند ، بر دو گونه است « 1 » .\r\nاول : آن‌كه در همان گروه نخستين باز مىايستد ، پس رواست ، آشكار باشد و گمان به نادرست بودنش نرود ، و نيز رواست درست دانستن آن از آگاهىهاى به دست‌آوردنى باشد ، و آن درست دانستن آگهىهاى وابسته به وجود شهرها و پاره‌اى از رويدادها ، و چيزهاى ديگرى ، به مانند آن مىباشد .\r\nگونهء ديگر از اين آگهىها آن است ، كه بىگمان مىدانيم به دست‌آوردنى است ، و براى راست بودنش ، بايد دليل به دست آورديم ، هرچند گروههاى بىشمار پىدرپى آن را به ما رسانده باشند ، مانند معجزهاى پيمبر - درود خداوند بر او و خاندانش بادا - و آن معجزهائى است ، كه جز قرآن هستند . و مانند سخنان آشكارى كه\r\n\r\n\r\n","description":"","footnote":"\r\n( 1 ) اقسام خبر متواتر و شرايط تحقق آن را شيخ در اينجا آورده است .\r\n","page_name":" 843 ","page_number":969},
  {"content":"\r\n\r\nگروههاى بىشمار پىدرپى ، دربارهء امام بودن امير مؤمنان و در فزونىهاى او ، از پيمبر آورده‌اند ، و چون درست بودن اين سخنان آشكار بايد از راه دليل دانسته شود ، چنين نيست ، كه بايد خودبه‌خود ، آشكار دانسته شده باشد .\r\nبالاتر از آن ، ما در آنجا گفته‌ايم ، با اين‌كه بپذيريم چيزى كه از آن آگهى داده شده است ، همه‌اش آشكار دانسته شده باشد ، مىشود شرطهاى آشكار بودنش ، همگى وجود نيافته باشد ؛ زيرا دانشمندان ، مىنگرند : كسانى كه آن آگهى را مىآورند ، از چهار نفر بيشتر باشند ، و آنچه را آشكار ، دانا هستند به آن آگهى بدهند ، و هرگروهى هنگامى از چيزى آگهى مىدهد ، بىگمان بداند آن راست است . پس ناگزير بايد ، هرگروهى به مانند همان گروه ، آن شرطها را داشته باشد .\r\nو مىشود شرط چهارمى هم داشته باشد ، كه شنوگان ، پيش از شنيدن آن ، چيز ديگرى را باور نكرده باشند ، كه با آنچه اكنون آگهى داده مىشود ، ناسازگار باشد ؛ در اين هنگام ، دانا شدن آشكار به آن تصورشدنى است ، و دور از باور كردن نيست ؛ زيرا دانش آشكار را خداوند برتر از همه چيز ، پديد مىآورد ، و پيرو نيك بودن آن است .\r\nپس هرگاه روا باشد ، از پيدا شدن اين شرطها ، كه يادآور شدند ، آگاه گردند ، رواست به شرط بيشتر از آن هم ، آگاهى حاصل شود .\r\nو چگونه مىشود اين شرط را نادرست گرفت ، با آن‌كه ، باور كردن چيزى پيش از آن خبر كنونى كه ناسازگار با اين خبر است ، از اين‌كه انديشيدن در اين خبر ، دانا شدن به چيزى را پديد آورد ، جلوگيرى مىكند ، هرچند اگر چنين سخن ناسازگارى باور نشده بود و جلوگيرى از باور كردن خبر كنونى نمىكرد ، انديشيدن در آن دانا شدن را ، پديد مىآورد « 1 » .\r\n\r\n\r\n","description":"","footnote":"\r\n( 1 ) از سخنان شيخ ، سه چيز دانسته مىشود كه دو تاى آن را در اينجا يادآور شده است ، و ديگرى را در اين نزديكى ، جداگانه مىآورد ، نخست آن‌كه عقيدهء شيخ در باب پيدا\r\n","page_name":" 844 ","page_number":970},
  {"content":"\r\n\r\nپس هرگاه ، در ميان چيزهائى كه دانا شدن به چيزى را فراهم مىكنند ، چيز ديگرى هم باشد ، كه از پديد آمدن دانائى ، جلوگيرى كند ، در آنچه روش هميشگى كار ، راه پىبردن به راست بودن آن باشد ، شايسته‌تر است چنين چيزى از دانا شدن به آن جلوگيرى كند .\r\nو از اين سخن برنمىآيد ، كه بايد ، پديد آمدن دانائى ، و باور كردن چيزى بر اين ايستاده باشد ، كه انگيزه‌اى به باور كردن چيزى كه پيش از اين پيدا شده و ناسازگار با اين سخن است ، گرچه اندكى هم باشد ، به آن نكشاند ، چه انگيزهء ديگرى پيش از اين پيدا شده باشد ، يا پيش از اين پيدا نشده باشد « 1 » .\r\n\r\n\r\n","description":"","footnote":"\r\nشدن علم به نتيجه ، از قياس درست ، مطابق با عقيدهء محققان از فلاسفهء اسلامى است ، كه دربارهء تأثير اشياء نسبت به پديدآمدن آثار ، و يا تأثير مقدمات در ذهن يا علم به نتايج گفته‌اند ؛ زيرا آنان هرچه را علت و ديگرى را معلول مىگوئيم ، نحوهء تأثير آنها در يكديگر را ، اعدادى مىدانند و مىگويند ، علل ذهنى يا علت‌هاى خارجى ، مناسبتى براى موجود شدن معلولات خارجى يا نتايج ذهنى ، فراهم مىكنند و پس از آماده شدن زمينه ، خداوند نتايج و آثار را به وجود مىآورد ، و از بيان شيخ ، درست همين مطلب برمىآيد .\r\nدوم اين‌كه از بيان شيخ دانسته مىشود : همچنان كه در عالم خارج وجود داشتن مقتضى تنها كافى نيست بلكه موانع وجود آثار ، بايد از ميان برداشته شود تا علت تامه محقق گردد ، و معلول به وجود آيد ، در ذهن نيز به همين‌گونه است ، و باور كردن چيزهاى نادرست ، و انديشه‌هاى غلطى كه از پيش در ذهن پديد آمده ، از اثر كردن آگاه بودن به مقدمات درست در پيدا شدن نتايج صحيح ، جلوگيرى مىكند ، و بايد در آغاز ذهن را از موانع شستشو داد ، تا پىبردن به نتايج راست و درست ميسر گردد ، و متصوفه و عرفا نيز تخليهء ذهن از مطالب سست را مقدمه براى تجليه و تحليه يعنى آراسته شدن ذهن به نور علم از جانب خداوند مىدانند .\r\n( 1 ) مقصود شيخ از اين عبارت كه در زيرنويس پيش هم اشاره شد ، اين است ، كه از شرط نبودن موانع در ذهن كه ذكر شد ، ما نمىخواهم بگوئيم ، پس از توجه به دليل ، بايد\r\n","page_name":" 845 ","page_number":971},
  {"content":"\r\n\r\nپس اگرچه شيعه ، به پذيرفتن سخن ناسازگار ، با امام بودن امير مؤمنان ، پيشى نگرفته‌اند ، اما ديگران پيش از آن ، سخنانى ناسازگار ، با اين را پذيرفته بودند ، و از آگهى دادن به وجود شهرها ، به همين‌گونه جدا مىباشد ؛ زيرا هيچ انگيزه‌اى براى كسى ، پيدا نمىشود ، كه او را وادار كند موجود بودن شهرها را نادرست بداند ، بلكه انگيزه‌هاى فراوان بر اين هست كه به جستجو از وجود آنها بپردازد ، و يا از جستجو كردن از وجود آنها نگريزد . و براى همين ، آگاهى يافتن از وجود شهرها ، كسى را فراگير است ، كه آگهىها را شنيده باشد .\r\nپس اگر بگويند ، آيا چنين نيست ، كه آگاه بودن از وجود سخنان آشكار پيمبر ، بر امام بودن امير مؤمنان ، به مانند دانا بودن از نمازهاى پنجگانه ، و روزه و حج و زكات و چيزهاى ديگرى به مانند آن است ، كه دانسته‌اند ، به آن فرمان داده شده است ؛ هرچند ، دانستن آنها پيش شما براى همه‌كس آشكار نيست ، پس اين دو ، از يكديگر جدا مىباشند .\r\nگفته خواهد شد : راست دانستن چيزهائى كه پرسيديد ، تنها براى اين نيست ، كه فرمان آشكار به انجام دادن آنها رسيده است ، بلكه از اين راه دانسته شده‌اند ، كه سخنان آشكارى ، دربارهء آنها رسيده است و گروهى بزرگ ، و انبوه و بيشترين سياهى مردم مسلمان آنها را پذيرفتند ، و رفتار كردن به آن فرمانها به همهء اينها افزوده شد ؛ و هيچ انگيزه‌اى كسى را وادار نكرد ، كه چيزى از آن را پوشيده نگه دارد ، و هيچ چيز از گفتن آنها به ديگران ، كسى را روگردان ننمود ، بلكه انگيزه‌هاى فراوان ، براى اين بود ، كه آگاهى از آنها را پراكنده كنند ؛ زيرا به پا ايستادن دين و مسلمانى ، به همين كارها وابسته است . و همهء اينها ، در آگهىهاى\r\n\r\n\r\n","description":"","footnote":"\r\nذهن متمايل به چيزى بر خلاف نتيجه باشد ، بلكه بايد هنگام توجه به دليل ، ذهن متمايل به درست بودن هيچ يك ، از دو طرف نفى يا اثبات در قضيه نباشد ، و اين سخن مورد توجه و قبول همهء محققان جديد و قديم است ، و محققان جديد در مورد لزوم يا عدم لزوم فرضيه در مسايل تجربى به گفتگو در آن پرداخته‌اند .\r\n","page_name":" 846 ","page_number":972},
  {"content":"\r\n\r\nآشكارى كه دربارهء امام بودن امير مؤمنان ، رسيده است ناياب بود ؛ زيرا اين آگهىها در آغاز ، پيش گروهى سرزد ، كه با نگفتن آنان به ديگران ، از هم گسيخت ، و پيش گروه بزرگى ، سر نزد ؛ و پس از آن ، رويدادهائى پيش آمد ، كه از پراكنده شدنش جلوگيرى كرد ، و مردم را از آن روگردان نمود ، پس راه آگاه شدن ، از آن ، دور و باريك گرديد . و به گونه‌هائى از دليل آوردن ، نياز پيدا كرد ، و اين به مانند كارهاى بسيارى است ، كه با سرزدن سخنانى آشكار ، دربارهء آنها ، به مانند آنچه گفتند ، آگاهى به آن حاصل شده است ، و به اينها حاصل نشده است .\r\nآيا نمىبينى ، به آن اندازه كه از خود نمازها و شستشوها آگاهى پيدا شده است ، به چگونگى آنها تا آن اندازه آگاهى پيدا نشده است ؛ زيرا ناهماهنگىها در آن بسيار هست . و همچنين در چگونگى پرستش‌هائى كه در حج بايد ، انجام گردد ، ناهماهنگى بسيار است . هرچند در اين‌كه خود حج ، بايد انجام داده شود ، هيچ گفتگوئى نيست . و در چگونگى بريدن دست دزد ، گفتگو هست ، هرچند در خود اين‌كه بايد دست دزد را بريد هيچ گفتگوئى نيست . و پيش دشمن دربارهء صفت‌هاى امام ، و اين‌كه بايد ، برگزيده شود ، به همين‌گونه ، گفتگو هست ؛ و به همين‌گونه ، با اين‌كه پيش دشمن ، دربارهء صفت‌هاى امام و در اين‌كه بايد برگزيده شود ، و دربارهء صفت‌هاى ، برگزينندگان او ، سخنانى آشكار ، رسيده است ؛ با اين همه ، به مانند كارهائى كه گفتند ، به آنها علم حاصل شده ، به چيزهائى كه دربارهء امام رسيده ، علم حاصل نشده است ، بلكه پيش آنان ، به گونه‌اى از دليل آوردن ، آگاهى از آن يافته‌اند ؛ و مانند اينها كه گفته شد ، بىاندازه بسيار است ، و همگى در اين انبازند كه مىگويند ، سخنانى آشكار ، براى ثابت كردن آنها رسيده است ، و در چگونگى آگاه شدن از آنها با يكديگر ، ناسازگارى دارند .\r\nو معجزهاى بسيارى كه از پيمبر - درود خداوند بر او و خاندانش بادا - سر زد ، به جز قرآن ، به همين‌گونه دانسته شده‌اند ؛ و آگاه شدن از اينها ، به مانند آگاهى يافتن از آنچه نام بردند ، نيست ؛ بلكه اينها به گونه‌اى از دليل آوردن ، دانسته شده است .\r\nو چون راه پىبردن به اينها ، دور و باريك است ، و راه آن ديگرها ، روشن و آشكار\r\n\r\n","description":"","footnote":"","page_name":" 847 ","page_number":973},
  {"content":"\r\n\r\nاست ، چگونگى پىبردن به اين دو ، از يكديگر جدا مىباشد .\r\nو نمىشود بگويند ، آگاهى يافتن از معجزات ديگر پيمبر ، به مانند آگاهى يافتن از معجز بودن قرآن است ؛ زيرا در آن معجزها گفتگوها هست ، اما در قرآن هيچ گفتگوئى نيست ؛ براى اينكه هركس ، در خود مسلمانى ناسازگارى دارد ، در اين‌كه مىداند قرآن از پيمبر است ، با مسلمانان دمساز است . هرچند با درست دانستن معجزات ديگر ، ناسازگار مىباشند ، و گمان دارند آنها نادرست هستند ، و به همين - گونه ، گروهى از مسلمانان باور كرده‌اند ، اين معجزها از پيمبر سر نزده است ؛ زيرا نظام شكافته شدن ماه را نادرست شمرده و گفته است ، از راه يكان‌هاى اندكى از مردم ، به ما رسيده است ؛ و بسيارى از متكلمان گروه معتزله و جز آنان يادآور شدند ، كه چون همهء گروه مسلمانان بر سرزدن اين معجزها گرد آمده‌اند ، آنها را پذيرفته‌ايم ، نه از اين راه ، كه گروه بىشمارى پىدرپى ، اين آگهىها را به ما رسانده باشند . و گفتن اين سخنان ، اين را از ميان نمىبرد ، كه با گونه‌اى دليل آوردن ، دانسته شده باشد .\r\nپس اگر بگويند : چرا مىپنداريد پيش‌آمدهائى شده است ، كه از رسيدن سخنان آشكار پيمبر ، به بيشتر مردم ، جلوگيرى كرده است ، و رويدادهائى شده است ، كه از آشكار كردن آن روىگردان نموده است تا جائى كه آگاهى از آن پوشيده مانده است ؟ پس اين ادعائى كه مىكنيد ، پذيرفته نيست ؛ زيرا بر روش خودتان پايه نهاده شده است .\r\nگفته خواهد شد : ما جز چيزى را كه پيش خودمان ، و پيش كسانى كه با ما ناسازگار هستند ، آشكار دانسته شده است ، ادعا نمىكنيم ، و كسانى كه با ما ناسازگارند ، از اين كه از آشكار كردن آنها ، كسى را روىگردان كرده باشند ، پيشگيرى مىكنند ؛ آيا نمىبينى ، آنچه را ما مىگوئيم : پيمان فرماندهىها ، به جز آن گونه كه پيمبر آشكار گفته بود ، بسته شد ، اين سخن را نادرست دانستند ، و با كسانى كه آن را مىآورند ، به دروغ‌گو بودن ، برخورد مىكردند ، و پست مىشمردندشان و آنان را كه باور مىداشتند ، اندك ، و بيرون از گروه مسلمانان\r\n\r\n","description":"","footnote":"","page_name":" 848 ","page_number":974},
  {"content":"\r\n\r\nمىنهادند . و ساليان دراز ، و روزگارانى بر اين گذشت .\r\nبلكه ناسازگاران با ما باور كردند ، كه همهء ياران پيمبر ، بر نادرستى اين سخن گرد آمدند و هيچ از آن يادى نكردند ، و هيچ آن را نشناختند ، و كارى كه بر اين گونه باشد ، بىگمان مىدانيم ، همهء اين پيش‌آمدها ، از آشكار كردن اين خبر روگردان‌كننده است ، و به پوشيده نگهداشتنش ، برانگيزاننده است ، و هيچ يك از اين سخنان ، نماند كه در آن با ما برابرى نكنند ، بلكه ناسازگاران با ما باور دارند ، كه همهء اين رفتارهائى كه كردند ، و آنها را شمرديم به جاى سر زده است ، و جز كارى كه بايد با ما بكنند ، نكرده‌اند ، و اين سخنان افزون بر آن است ، كه شيعه مىگويند . پس جدائى ميان اين دو گونه خبرها ، آشكار گرديد .\r\nو كسى نمىتواند بگويد : از اين روش بر مىآيد ، چيزهاى ديگرى ، كه از دين پيمبر - درود بر او و خاندانش بادا - آشكار دانسته شده است ، به گروهى از مسلمانان ، ويژگى داشته ، و در گروههاى ديگر نباشد ، هرچند همگى در شناختن پيمبرى او ، با يكديگر ، انباز باشند ، و پذيرفتن چنين چيزى نادرست است .\r\nاين سخن از آن روى ناگفتنى است ، كه اگر در آنچه گفتند ، همان پيش‌آمدهائى كه در رسيدن سخن آشكار ، از پيمبر دربارهء امام بودن امير مؤمنان ، روى داد ، سر مىزد ، و گفته شد ، پيش از شنيدنش ، سخنانى ناسازگار با آن را باور كرده بودند ، و پوشيده‌كارى بر آنان روى داد ، و كسانى كه آن آگهى را از پيمبر آورده بودند ، با آنان به دروغ‌گو بودن ، برخورد كردند ، در اين صورت ، آنچه مىگويند درست بود ، اما با اين كه مىدانيم ، در مورد آنها ، هيچ‌يك از اين پيش‌آمدها نبوده است ، هيچگونه روا نيست ، اينها را به مانند آن بدانيم .\r\nپس اگر بگويند : از بكريه و عباسيه جدا شويد ؛ زيرا آنان ادعا دارند ، دربارهء يار خودشان ، سخنانى آشكار از پيمبر رسيده است ، و از همان راهى كه مىرويد ، با شما برابرى مىكنند .\r\nگفته خواهد شد : جدائى ميان ما با آنان كه يادآور شديد ، براى چند چيز آشكار است :\r\n\r\n","description":"","footnote":"","page_name":" 849 ","page_number":975},
  {"content":"\r\n\r\nاول : دليل مىرساند ، يكى از شرطهاى امام ، اين است ، كه بايد بدانيم ، از بيراهه رفتن و برخورد كردن با پوشيده‌كارى بر او بازداشته شده است . و شرط ديگرش آن كه ، بايد ، پاداش او پيش خداوند ، از همهء گروه مسلمانان بيشتر باشد ، و ديگر بر آن گونه كه ، در گذشته آشكار كرديم ، به همهء فرمانهاى خداوند ، از همهء گروه مسلمانان بايد آگاه‌تر باشد . و ما گروه مسلمانان بر آن گرد آمده‌ايم ، كه ابو بكر ، و عباس در اين پايگاه نبودند .\r\nپس روا نخواهد بود ، سخنى آشكار ، دربارهء امام بودن آنان ، از پيمبر سر زده باشد . و همين اندازه براى نادرست بودن گفتار اينان بس است .\r\nدوم : كسانى كه در اين پرسش يادآور شديد ، گروه اندكى مىباشند ، و شناخته نيستند ، و از راه شگفت‌آور بودن روش‌هاشان آنان آورده‌اند ؛ آنچنان كه سخنان سوفسطائيان و پيروان ستيزه‌گران « 1 » و جز آنان از گروههاى ياوه‌گويان ، به همين گونه بوده‌اند و در اين روزگار ما كسى از دانايان كه چيزى آموخته باشد نديديم ، و پيش از ما هم هيچ كس ، يكى را نديده است كه بگويد ، سخنى آشكار ، دربارهء اين دو مرد رسيده است . و كسى كه امام بودن ابو بكر را باور دارد ، از اين روى است ، كه مىگويد مسلمانان ، او را برگزيدند ؛ نه آن كه سخنى آشكار ، از پيمبر درباره‌اش ، رسيده باشد . پس هيچ روئى ندارد ، در اين‌باره بسيار سخن برانيم .\r\nسوم : سخنانى پديد آمده است ، كه از آن نادرستى گفتار كسانى بر مىآيد كه بگويند ، سخنى آشكار ، دربارهء امام بودن يكى از اين دو تن ، يا ديگرى جز آنان رسيده است : يكى سخن ابو بكر است ، بر آن گونه كه از او آورده‌اند ، و او در برابرى كردن ، با انصار ، دليل آورد ، كه پيمبر فرمود : امامان از قريش هستند ؛ و اگر سخنى دربارهء امام بودن خودش رسيده بود ، يادآور شدن آن شايسته‌تر بود .\r\nو نمىتوانند بگويند : اين سخن را دليل آوردن ، براى بريدن ريشهء گفتگو\r\n\r\n\r\n","description":"","footnote":"\r\n( 1 ) سوفسطائيه و اصحاب العنود كسانى هستند كه در كتب فلسفى به عنوان عنديه و عناديه نام برده شده‌اند .\r\n","page_name":" 850 ","page_number":976},
  {"content":"\r\n\r\nكه در زمانهاى آينده نيز امام ، در جز قريش نباشد ، بهتر است . و از آنچه دربارهء امام بودن خود او رسيده است ، بر نمىآيد ، كه هيچگاه امام از كسانى جز قريش نخواهد بود .\r\nنادرستى اين سخن براى آن است ، كه اگر آنچه گفتند درست باشد ، خود او هم‌اكنون ديگران را كه از قريش بودند ، به اين فكر انداخت ، كه شايد امام شوند ؛ پس يادآور شدن اين كه خود او امام است ، شايسته‌تر است ؛ زيرا ريشهء گفتگو را از جاى مىكند ، و بن اين انديشه را كه شايد امام شوند ، مىبريد .\r\nديگرى سخن خود او است ، كه به انصار گفت ، به هريك از اين دو مرد بخواهيد ، دست فرمانبردارى بدهيد ، و از آن دو ابو عبيده ، و عمر را آهنگ كرد . و چنانچه از پيمبر سخنى آشكار ، دربارهء خود او ، رسيده باشد ، روا نخواهد بود ، اين سخن را بگويد .\r\nديگر آن كه او گفت : « اقيلونى اقيلونى » يعنى پيمان فرمانبرى خود را از من براندازيد ، براندازيد . و كسى كه از سخنان آشكار پيمبر - درود خداوند بر او بادا - امام شده است ، روا نيست از كسانى كه از سوى آنان ، امام نشده‌اند بخواهد ، پيمان از او بردارند .\r\nديگرى سخن عمر است ، كه به ابو عبيده گفت دست دراز كن ، به تو دست فرمانبرى بدهم ، تا كه ابو عبيده گفت ، تو را در مسلمانى چيست ؟ پس اين جامه را براى ديگرى ببر .\r\nسخن ديگرش هنگام فرا رسيدن مرگ بود كه گفت ، اگر مرا جانشين خود گذاشتند ، كسى مرا جاى خود گمارد ، كه از من بهتر بود - و ابو بكر را آهنگ كرد - و اگر از كار فرماندهى دست باز داشتم ، كسى كه از من بهتر بود ، از آن دست باز داشت و پيمبر را - درود خداوند بر او بادا - در نظر گرفت . و هيچ‌يك از ياران پيمبر سخنش را نادرست نگفت .\r\nديگرى سخن او بود ، كه گفت « كانت بيعة ابى بكر فلتة وقى اللّه شرها فمن عاد الى مثلها فاقتلوه » پيمان گرفتن ابو بكر ، از مردم به فرمانبردارى آنان از او كارى\r\n\r\n","description":"","footnote":"","page_name":" 851 ","page_number":977},
  {"content":"\r\n\r\nنسنجيده و ناگهانى بود ، خداوند از بدىهايش نگهدارى كند ، و هركس دوباره چنين كارى به راه اندازد ، او را بكشيد . و چنانچه پيمبر با سخنى آشكار ، او را به فرماندهى گماشته بود ، نيازى نداشت با مردم پيمان فرمانبردارى ببندد ، و مردم به او دست فرمانبرى بدهند ، و نيز دست فرمانبرى دادن مردم ، به او كارى نسنجيده نبود .\r\nچهارم : همهء سخنانى را كه آنان بدان در آويخته‌اند ، نه آنچه از آن آشكار بر مىآيد ، امام بودن او را مىرساند ، و نه از روش آن سخنان ، چنين چيزى بر - مىآيد ؛ مانند اين كه از پيمبر مىآورند ، كه گفت : « اقتدوا بالذين من بعدى ابى بكر و عمر » در پى كسانى كه پس از من هستند برويد ، كه ابو بكر و عمر مىباشند . و حديث رؤيا و سنگها « 1 » ، به همين گونه‌اند . و اين كه پيمبر فرمود ، جانشينى پس از من سى سال ، خواهد بود . و سخنان ديگرى به مانند آن ، به همين‌سان ، مىباشند . و ما اينها را در كتاب تلخيص الشافى ، آشكار كرده‌ايم .\r\nسخن گروه عباسيه نيز همين گونه است ؛ زيرا آنان به گفتار پيمبر - درود بر او بادا - كه فرمود ، پدرم را به من باز گردانيد ، در آويخته‌اند . و حديث ميراث ، و آگهى دادن از دود « 2 » ، و استثنا كردن اذخر و جز آنها چنين مىباشند . و همهء اين روايت‌ها را ، كسانى اندك ، و با شمار آورده‌اند . و آنچه گفتند ، نه معنى آشكار آنها است ، و نه از روش اين سخنان بر مىآيد .\r\nو نيز عباس ، امير مؤمنان را خواند ، كه دست فرمانبرى به او بدهد ؛ و گفت دست دراز كن ، به تو دست فرمانبردارى بدهم ، تا مردم بگويند ، عموى پيمبر خدا به پسر عمويش ، دست فرمانبرى داد ؛ و آن دو نفر ، با تو ناسازگار نخواهند بود ؛ و چنانچه پيمبر سخنى آشكار دربارهء امام بودن او گفته بود ، نبايد او چنين كارى بكند ، بلكه بايد به مردم بگويد ، پيمبر سخنانى آشكار ، دربارهء امام بودن من گفته است .\r\nو چيزهاى ديگرى كه آنان ، به آن درآويختند ، و گفتند ، او به اين جايگاه ،\r\n\r\n\r\n","description":"","footnote":"\r\n( 1 و 2 ) در متونى كه دست‌رس بود چيزى براى توضيح اينها يافت نشد .\r\n","page_name":" 852 ","page_number":978},
  {"content":"\r\n\r\nشايسته‌تر است ، زيرا عموى پيمبر است ، نيز ناچيز است ؛ زيرا امام شدن از دارائىهاى كسى نيست كه پس از مرگ او به وابستگانش برسد ، بلكه از نيك بودنش ، پيروى مىكند ، و بسا باشد ، با بودن بستگانى نزديك ، نيك بودن كار ، چنين فراهم كند كه به دورترها برسد ، پس به خويشاوندى ، هيچ وابستگى ندارد ؛ و به هرگونه باشد ، سخن بهتر همين است ، كه ما گفتيم ، هرچند ميان ياران ما ، كسانى هستند كه مىگويند ، چنانچه جانشين پيمبر شدن ، به مانند دارائىهاى وامانده از كسى ، به وابستگانش مىرسيد ، مىبايست ، امير مؤمنان - درود خداوند بر او بادا - شايسته‌تر به آن باشد ؛ زيرا او پسر عموى پدرى و مادرى او بود ؛ و عباس عموى پدرى بود ؛ و به همان گفتار نخست ، بايد تكيه كرد .\r\nپس اگر بگويند : چنانچه سخنانى آشكار ، از پيمبر ، دربارهء امام بودن امير مؤمنان ، رسيده و درست باشد ، مىبايست خود او همان را دليل بياورد ، و كار كسى را كه با دست و زبان او را ، از آن باز داشت ، بايد نادرست شمرد ، و بايد ، روا نباشد با آنان نماز بخواند ؛ و نبايد بردگانى كه در جنگ گرفته‌اند ، آنها را به زنى ببرد ، و نه آن كه از چيزهاى به دست آمده در جنگ بهره بگيرد ، و نه آن كه با آنان به كارزار كافران برود ؛ و از اين كه همهء اين كارها انجام شده است ، بر مىآيد كه آنچه گفتيد نادرست است .\r\nگفته خواهد شد ، چيزى كه امير مؤمنان را - درود خداوند بر او بادا - از دليل آوردن سخنان آشكار پيمبر دربارهء خودش جلوگيرى كرد ، نشانىهائى بود ، كه برايش آشكار شد ، آن گروه با زورگوئى ، در انجام دادن كار گام برداشته‌اند ، و پيمانى را كه بسته‌اند دور انداخته‌اند ، و آهنگ دارند ، كار را از كسى كه سزاوار آن است ، با شتاب ورزيدن و پيشدستى كردن بيرون بنهند ، و پروا دارند از پيشدستى كردن بهره برگيرند . و با وجود اين همه سودى در دليل آوردن نبود ؛ و ترسيد بگويند ، فرمان پيمبر از ميان رفته است . پس سختى و دشوارى بزرگتر شود ، و رنج بيشتر گردد ، و براى هيچ‌كس آشكار نشود كه از ميان بردن فرمانى پيش از هنگام انجام دادنش ، روا نمىباشد .\r\n\r\n","description":"","footnote":"","page_name":" 853 ","page_number":979},
  {"content":"\r\n\r\nو نيز روا شمرند كه گفته شود ، هيچ سخن آشكارى از پيمبر ، در اين‌باره سر نزده است ، و او را در سخن خودش دروغ‌گو بخوانند ، پس سختى و دشوارى كار بزرگ مىشد .\r\nاما اين كه از دست بردن به كارى ، براى نماياندن نادرستى كارشان خوددارى كرد ، براى اين بود كه ياورى نيافت و كمكى در اين كار نداشت ، و چنانچه اين كار را به ويژه خودش در دست مىگرفت ، چه بسا به كشته شدن او ، و خاندان و يارانش مىكشيد .\r\nو براى همين از انجام دادن كارى كه سخن آنان را نادرست بنماياند ، روى گرداند ؛ و خود او - درود بر او بادا - اين را در سخن خودش آشكار كرد كه گفت :\r\n« و اللّه لو وجدت اعوانا لقاتلتهم » سوگند ، به خدا چنانچه ياورانى مىيافتم ، با آنان كارزار مىكردم .\r\nو نيز ، پس از آن كه مردم به او دست فرمانبردارى دادند ، و به سوى بصره روى مىآورد گفت : « و اللّه لولا حضور الناصر و لزوم الحجة و ما اخذ اللّه على اوليائه الا يغروا على كظة ظالم و لابتنعث مظلوم لا لقيت حبلها على غاربها ، و لسقيت آخرها بكأس اولها ، و لا لقيتم « 1 » دنياكم هذه عندى ، اهون من عفظة عنزة « 2 » » به خدا سوگند اگر ياورانى پيش من نبودند ، و نمىبايست ، بهانه‌جوئىها از ميان برود ، و اگر خداوند از گماردگان خود پيمان نگرفته بود ، كه به گران‌بار بودن ستم‌كار ، و پرخوارگى او و گرفت‌وگير او بر ستمديدگان ناآگاه نباشند ، هرآينه ريسمان كار را بر دوش برنده‌اش مىافكندم ، و پايانش را به پيالهء آغازش سيراب مىكردم ، و شما براى كارهاى اين جهانى خودتان ، كه پيش من از بازى كردن بزها با يكديگر پست‌تر است ، با من برخورد نمىكرديد .\r\n\r\n\r\n","description":"","footnote":"\r\n( 1 ) اين كلمه به نظر مىرسد مركب از لاء نافيه و لقيتم باشد و در شقشقيه الفيتتم از مصدر الفاء از لفا يلفو است و ترجمه‌اش اين مىشود كه شما به دنياى خودتان مىرسيديد .\r\n( 2 ) اين قطعه قسمتى از خطبهء شقشقيه است ، و در جاى ديگر از نهج البلاغه ديده نشد ، و حدود چند كلمه با اين عبارت اختلاف دارد .\r\n","page_name":" 854 ","page_number":980},
  {"content":"\r\n\r\nپس او آشكار كرد ، كه چون ياورانى برايش بود با كسانى كه بايد بجنگد ، جنگيد ، و براى نبودن ياوران از جنگيدن با پيشينيان رو گردانيد ، و نيز اگر با آنان كارزار مىكرد ، شايد بدان مىكشيد ، كه سرزمين مسلمانى ويران و بدون كشت بماند ، و بيشتر مردم از مسلمانى برگردند ، و اين را نيز در يكى از خطبه‌ها يادآور شد ، كه گفت : « اما و اللّه لولا قرب عهد الناس بالكفر لجاهدتهم » به خدا سوگند اگر مردم به روزگار كافر بودنشان نزديك نبودند ، با آنان كارزار مىكردم .\r\nاما در جاهائى بارها ، به زبان كارهاى آنان را نادرست شمرد ، مانند اين كه گفت ، از آن روز كه جان پيمبر - درود خداوند بر او بادا - گرفته شد ، هميشه بر من ستم كردند . و باز گفت : « اللهم انى استعديك على قريش فانهم منعونى حقى و غصبونى ارثى » بار خدايا ، من بر قريش از تو يارى مىجويم ؛ پس آنان آنچه را سزاوار بودم از من جلوگيرى كردند ، و چيزى را كه پس از پيمبر از او بايد به من برسد ، به ستم گرفتند . و در روايت ديگر آمده است : « اللهم انى استعديك على قريش فانهم ظلمونى الحجر و المدر » بار خدايا ، از تو بر قريش يارى مىجويم ، آنان سنگ و كلوخ را هم به ستم از من باز داشتند . و باز گفت : « و اللّه لقد تقمصها ابن ابى قحافه و انه ليعلم ان محلى منها محل القطب من الرحى ينحدر عنى السيل و لا يرقى الى الطير » تا آخر خطبه « 1 » .\r\nبه خدا سوگند ، پسر ابو قحافه پيراهن پيشوائى را به تن كشيد ، و به راستى او مىداند ، جاى من از آن به مانند جاى ميله ، در ميان سنگ آسيا است ، كه پيرامون من مىچرخد . آب روان از جايگاه بلند من فرو مىريزد ، و پرنده به پايگاه والايم نمىرسد . و اين سخنان در نادرست شمردن كار آنان ، و دادخواهى كردن از اين است كه آنان از آنچه سزاوارش بود ، جلوگيرى كردند .\r\nاما نماز خواندن او با آنان ، از راه پيشوا گرفتن كسى نبود ، بلكه براى خودش نماز مىخواند ، و با آنان به ركوع و سجود مىرفت ، و به همراه آنان تكبير مىگفت ،\r\n\r\n\r\n","description":"","footnote":"\r\n( 1 ) قسمتى از خطبهء معروف به شقشقيه است .\r\n","page_name":" 855 ","page_number":981},
  {"content":"\r\n\r\nو پيش هيچ كس از فقها از اين برنمىآيد ، كه كسى را پيشوا گرفته باشد .\r\nاما دربارهء كارزار كردن با كافران ، به همراه آنان ، هيچ كس نياورده است ، كه او با آنان به جنگ رفته باشد ، و زير پرچم آنان گام زده باشد ، و بيشترين سخنى كه در اين‌باره رسيده اين است ، كه او از خاندان پيمبر خدا - درود خداوند بر آنان بادا - و از خودش پيشگيرى مىكرد ، و اين كار را بايد مىكرد ؛ و به فرمان عقل و شرع بر همه كس است ، كه از جان خود پيشگيرى كند ، هرچند كسى را نيابد ، كه پيشوا بگيرد .\r\nو از آنچه پس از پيروزى در جنگ‌ها به دست مىآمد ، از اين روى بهره مىگرفت ، كه پاره‌اى از آنچه سزاوارش بود ، مىبرد . و هركس سزاوار گرفتن چيزى باشد ، مىتواند به هر دست‌آويزى ، از هرگونه دست‌آويزها فراهم شود ، آن را بگيرد ؛ و او از دارائى آنان نگرفت .\r\nاما دربارهء جفت شدن ، با زنانى كه پس از جنگ ، به بردگى گرفته شده بودند ، در آن ناهماهنگى هست ؛ گروهى گفته‌اند ، حنفيه را به پيمبر - درود خداوند بر او و خاندانش بادا - بخشيده بودند ، و به گفتار پيمبر بر او حلال گرديد . ديگران گفتند ، او مسلمان شد ، و امير مؤمنان او را جفت خود گردانيد . ديگرى گفت ، امير مؤمنان او را خريد و آزاد كرد ، سپس او را جفت خود گردانيد ، و همهء اينها روا و شدنى مىباشند .\r\nبالاتر از آن ، هرگاه يكى از گمراهان ، زنى را برده گرفته باشد ، و او سزاوار باشد ، با آن زن همبستر گردد ، پيش ما ديگرى مىتواند با او همبستر شود ، و با اين گفتار پرسشى كه شد از كار مىافتد .\r\nپس اگر بگويند : چنانچه سخنى آشكار ، از پيمبر دربارهء امام بودن امير مؤمنان ، رسيده باشد ، بايد بر او روا نباشد ، به شورا درآيد ، و يا از گرد آمدن شورا خوشنود باشد ؛ زيرا به روش شما شورا نادرست است .\r\nگفته خواهد شد : براى درآمدن او به شورا ، پيش ياران ما ، پاسخ‌هائى هست :\r\n\r\n","description":"","footnote":"","page_name":" 856 ","page_number":982},
  {"content":"\r\n\r\nاول : آن كه به شورا درآمد تا بتواند ، آنچه را پيمبر درباره‌اش ، آشكار گفته است بياورد ، و فزونىهائى كه دارد ، و پيشينه‌هايش را و آنچه مىرساند كه او براى به دست گرفتن كار ، از همه شايسته‌تر و سزاوارتر است ، دليل بياورد . و اگر به شورا نمىرفت ، روا نبود ، به آوردن آن دليلها آغاز كند ، و جائى نبود ، كه گفتگو كند ، و سخنانش را آشكار نمايد ، پس او ، آمدن به شورا را ، دست‌آويزى گرفت ، تا شدنى باشد ، آنان را بر آنچه سزاوارش بود ، بياگاهاند . و همانا آمده است ، كه امير مؤمنان - درود بر او بادا - در آن روز بيشتر فزونىهاى خودش را ، برشمرد .\r\nدوم : چيزى كه او را واداشت ، به شورا درآيد ، پرهيز كردن از زيان‌رسانى آنان ، و براى نيكو كردن خواستها بود ؛ زيرا هنگامى كه به رفتن شورا خوانده شد ترسيد ، خوددارى كردن از رفتن شورا ، دشمنى كردن و آشكار به ستيزه‌گرى برخاستن ، و سرزنش كردن كسانى شمرده شود ، كه كار را به شورا نهاده‌اند . و ترسيد به او نسبت داده شود كه خود را نگهبانىكنندهء فرماندهى مىداند ، و ديگران را كه به او افزوده شده‌اند ، سزاوار آن نمىداند ؛ پس همان چيزى كه در آغاز ، او را بر نماياندن خوشنودى و پذيرفتن آنچه كردند ، واداشته بود ، اكنون هم او را به رفتن شورا واداشت .\r\nپس اگر بگويند : چنانچه ، سخنى آشكار ، كه شما مىگوئيد ، از پيمبر دربارهء امام بودن امير مؤمنان ، رسيده بود ، مىبايست ، هركس او را از جايگاه خودش پيشگيرى كرد ، از دين برگشته و كافر باشد ، و از اين بر مىآيد كه همهء گروه مسلمانان سخن پيمبر را نادرست گرفته ، و همگى از مسلمانى بيرون رفته باشند ، و گفتن چنين سخنى ، بيرون رفتن از مسلمانى است .\r\nگفته خواهد شد : آنچه ما ، در اين‌باره مىگوئيم اين است ، كه همهء مردم ، از درست بودن سخن پيمبر پيشگيرى نكردند ، و همگى با داشتن دانش آشكار به آن ، رفتارى جز آن نكردند ؛ و جز اين نبود ، كه پس از گرفته شدن جان پيمبر - درود خداوند بر او و خاندانش بادا - گروهى از انصار شتافتند ، كه كار پيشوائى مردم را به دست گيرند ، و هريك از سروران آنان ، چيزى گفت ؛ و اين آگهى به\r\n\r\n","description":"","footnote":"","page_name":" 857 ","page_number":983},
  {"content":"\r\n\r\nگروهى از مهاجرين رسيد ، پس آهنگ رفتن سقيفه كردند ، تا كار پيشوائى را از كسى كه سزاوارش بود ، از ميان ببرند ، و با زور اين كار را خود به دست گيرند .\r\nانگيزهء آنان در اين كار ، دوست داشتن فرماندهى ، و سرورى بود و مىخواستند بر بستن و گشودن گره كار مردم ، دست يابند ، و چيز ديگرى بر آن افزود ، كه رشك بردن به امير مؤمنان ، و دشمنى كردن با او - درود خداوند بر او بادا - در دل گروهى پيدا شده بود ؛ زيرا او كسانى از خويشاوندان ، و پدران آنان را كشته بود ؛ و نيز به داشتن فزونىهائى بر آنان پيشى گرفته بود ؛ و سرمايه‌هاى ستودگى و بزرگى فروزنده‌اى ويژهء او بود و بس ؛ و هيچگاه از رشك بردن بر او ، و آرزو كردن جاى او ، تهى نبودند ، و دشمنى كردن با او را ، آهنگ مىكردند . و از اين كه بنى هاشم ، به ساختن كار جسد پيمبر - درود خداوند بر او و خاندانش بادا - پرداخته بودند ، سرمايهء پيروزى بدون رنج و پرواى كار خود شمردند ، و به سقيفه پيش هم ، رفتند ، و براى به دست گرفتن كار فرماندهى ، با يكديگر به ستيزه‌گرى برخاستند ، و بر انصار چيره شدند ، و كار بر آن گذشت كه همه مىدانند .\r\nو چون مردم ديدند ، بزرگانى از ياران پيمبر و كسانى به مانند آنان ، كه گمان نيك به ايشان داشتند ، اين كار را كردند ، از چنين پيش‌آمدى ، پوشيدگى در انديشهء آنان راه يافت ، و بيشترشان پنداشتند ، جز براى بهانه‌اى كه اين كار را روا گردانيده است ، بدان نپرداخته‌اند ، و جز براى چيزى كه آن را روا گردانيده است ، در اين راه گام ننهاده‌اند ؛ پس پوشيدگى بر آنان درآمد ، و در انديشه‌هاشان استوار گرديد ، و براى گشودن اين گره ، بيشتر نينديشيدند ، و خواست خود را به سوى ايشان گرداندند ، و آنچه را كرده بودند پذيرفتند ، و كسانى كه آنچه را درست بود ، شناختند ، و بر آن پايدار گرديدند ، نتوانستند چيزى را كه درست مىدانند ، آشكار كنند .\r\nپس پاره‌اى از آنان ، به سخن درآمدند ، و ستيزه‌گريها از ايشان سر زد بر آن گونه كه به ما رسيده است ، و پس از آن كار به اين بازگشت كرد ، كه چون ناچار بودند از سخن گفتن در اين‌باره باز ايستند ، و از آن زفتى كنند ، و چنين بنمايانند ، كه كار آنان را پذيرفته‌اند ، و آنچه را پيش خود ، راست مىدانستند ، نادرست بنمايانند ؛\r\n\r\n","description":"","footnote":"","page_name":" 858 ","page_number":984},
  {"content":"\r\n\r\nو در فراخى توانائى آنان چيزى جز اين نبود ، كه آنچه در اين‌باره مىدانند ، و سخنان آشكارى را كه از پيمبر شنيده‌اند ، به دوستان خود ، و به كسانى كه از گزند جان آسوده باشند ، بگويند . و كسانى كه آنها را از اينان شنيدند ، به ديگران گفتند تا آنجا كه گروههاى بىشمار ، پىدرپى آن را به ديگران رساندند .\r\nبالاتر از آن ، خداوند برتر از همه چيز ، آگهى داده است ، كه پس از جدا شدن موسى - درود بر او بادا - از گروه پيروانش ، هنگامى كه براى ديدار پروردگارش مىرفت ، از دين برگشتند ، و گوساله پرستيدند ، و پيرو سامرى شدند ؛ با اين كه معجزهائى از موسى ديده بودند : مانند شكافتن دريا ، و گرداندن چوب دستى خود را به مار ، و درخشيدن و روشنى پراكندن دستش ، و معجزهاى ديگرى ، جز اين . با اين كه موسى در روزهاى شناخته‌شده‌اى ، از آنان جدا گرديد ، و پيمبر - درود خداوند بر او و خاندانش بادا - به مردن از اين جهان بيرون رفت ؛ و چون چنين شد ، كه پيروان موسى از او بر گردند ، برگشتن گروه مسلمانان بيشتر شدنى خواهد بود .\r\nبالاتر از آن خداوند برتر از همه چيز ، از اين آگهى داده است ، كه گروه مسلمانان ، از مسلمانى خواهند برگشت ؛ آنجا كه فرمود :  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  « 1 »  »  محمد جز يكى از پيمبران نيست ، همانا پيش از او پيمبرانى درگذشتند ، پس اگر او بميرد ، يا كشته شود ، آيا شما به روش پدرانتان نخواهيد برگشت ؟\r\nو پيمبر خدا - درود خداوند بر او و خاندانش بادا - گفت : « لتتبعن سنن من كان قبلكم حذو النعل بالنعل و القدم بالقدم ، حتى لو ان احدهم دخل حجر ضب لدخلتموه قالوا فاليهود و النصارى يا رسول اللّه قال فمن اذن » .\r\nشما از روش و رفتار كسانى پيروى خواهيد كرد ، كه پيش از شما بودند ، پا در جاى پا ، و گام در جاى گام ، تا آنجا كه اگر يكى از آنان در پوشش سوسمارى درآمده باشد ، شما هم در آن خواهيد رفت ، آنان گفتند اى پيمبر خدا آيا يهود و\r\n\r\n\r\n","description":"","footnote":"\r\n( 1 ) ال عمران 144 .\r\n","page_name":" 859 ","page_number":985},
  {"content":"\r\n\r\nنصارايند ، پيمبر گفت پس چه كسانى هستند .\r\nو نيز پيمبر فرمود : « ستفرق امتى ثلثه و سبعين فرقة واحده منها ناجيه و ثنتان و سبعون فى النار » به زودى گروه پيروان من به هفتاد و سه گروه پراكنده مىشوند ، يك گروه از آنان رستگارند ، و هفتاد و دو گروه در آتش هستند .\r\nهمهء اين گفتار ، آشكار مىرساند ، كه مسلمانان مىشود ، بيراهه بروند ، بلكه بيراهه رفتن از آنان سر زده است ، پس سزاوار نيست ، از اين سخن به شگفت آيند .\r\nپس اگر بگويند : گيرم ، شما همهء گروه مسلمانان را كافر ندانيد ، و كسانى را كافر بشماريد ، كه با دانا بودن آشكار ، به اين كه پيمبر ، على را امام گردانيده است ، او را از آن پيشگيرى كردند ، آيا كسى كه كار پيشوائى را به گردن گرفت ، و به سويش گرايش يافت ، از آنان نيست ؟ پس بايد بگوئيد او كافر بود . و چنانچه او كافر باشد ، روا نخواهد بود على دخترش را جفت او گرداند ؛ زيرا جفت دادن زن مؤمن ، به كافر روا نمىباشد ؛ و چون ما ديديم ، دخترش ام كلثوم را ، به او جفت داد ، و آورده‌اند كه از ام كلثوم فرزندى روزى داده شد ، از اين بر مىآيد ، كار جز آن است كه شما مىگوئيد .\r\nخواهيم گفت ، ميان ياران ما كسانى هستند ، كه جفت دادن امير مؤمنان ، - درود بر او بادا - دخترش را به عمر ، هيچ درست نمىدانند ؛ و بنابراين پرسشى ، نخواهد بود . و كسانى از آنان هستند كه گفته‌اند ، چون امير مؤمنان مىدانست ، او كشته خواهد شد ، و به دخترش نخواهد رسيد ، دخترش را به او جفت داد . و آنچه ما بر آن تكيه مىكنيم ، اين است : پس از آن كه گيرودار بزرگى ميان آنها ، روى داد ، و ديرى به سختى از اين كار خوددارى كرد ، و يكى پس از ديگرى بهانه‌ها آورد ، تا آن كه بارها از على گلايه كرد ، و ترس و رنج و ستم ، از سوى او بسيار گرديد ، پس او عباس را - خدايش بيامرزاد - ديدار كرد ، و نزدش گلايه برد و گفت ، على دخترش را ، براى اين ، به من جفت نمىدهد ، كه مردم را به گمان اندازد من همتا و مانند آنان نيستم ، به خدا سوگند اگر اين كار را نكند ، من چنين و چنان خواهم كرد .\r\nو سخنانى گفت ، كه آورده شده است ؛ پس عباس ، به او گفت ، من اين كار برايت\r\n\r\n","description":"","footnote":"","page_name":" 860 ","page_number":986},
  {"content":"\r\n\r\nبرآورده مىكنم ؛ پس عباس امير المؤمنين را - درود بر او بادا - ديدار كرد ، و آنچه گذشته بود ، به او باز گفت . امير مؤمنان به او گفت ، سوگند خورده‌ام ، دخترم را جفت او نگردانم ، عباس گفت ، كارش به من باز گردان و به او بازگردانيد ، پس عباس دختر را به او جفت داد . و جفت گردانيدن على دخترش را به او كه بر اين گونه انجام گرفت ، نمىتوان دليل آورد .\r\nو همچنين از امام صادق - درود بر او بادا - رسيده است ، كه فرمود ، اين زنى بود كه به زور و ستم از ما گرفتند .\r\nبالاتر از آن ، جفت دادن زن مؤمن ، به كافر از راه عقل ، جلوگيرى نشده است بلكه از راه شرع ، پيشگيرى شده است ، و در شرع پابرجا شده است ، كه هركس به يگانگى خداوند و پيمبرى اسلام آشكار گواهى دهد ، رواست به او زن بدهند ؛ هرچند از خود چيزى آشكار كند ، كه گفته شود او كافر است ، و عمر كسى بود كه در آشكار به اين دو چيز گواهى مىداد ، و براى همين روا بود ، زن به او بدهند ، و چيزى كه بيشتر از همه درستى اين سخن را مىرساند ، آن است ، كه چون دليل برپا شده است ، امير مؤمنان از بيراهه رفتن و پوشيده‌كارى شدن بر او ، بازداشته شده است ، و با اين كه هركارى او انجام بدهد ، بايد درست باشد ، و با اين همه چنين كارى را او انجام داد ، و اگر روا نبود ، بايد اين كار از او سر نمىزد .\r\nپس اگر بگويند : چنانچه سخن آشكارى كه از پيمبر ، در اين‌باره مىآورند ، درست بود ، عباس هنگام مردن پيمبر - درود خداوند بر او بادا - به او نمىگفت ، بيا تا از پيمبر بپرسيم ، آيا اين كار ميان ما خواهد بود ، يا نخواهد بود ؛ پس اگر در ما باشد ، او را بشناسيم و چنانچه در كسانى جز ما باشد ، سفارش او را به ما بكند ؛ و اگر امام بودن امير مؤمنان را پيمبر به پا داشته بود ، پس از مرگ پيمبر ، عباس به او نمىگفت ، دست دراز كن ، تا به تو دست فرمانبردارى بدهم تا مردم بگويند ، عموى پيمبر خدا ، به پسر عمويش ، دست فرمانبرى داد .\r\nو نيز او مىبايست ، به چيزى كه آن گروه فتوا داده بودند ، فتوا نمىداد ، چه پيش از فتوا خواستن مردم آن را آغاز مىكرد ، و يا از او مىخواستند ، و او به آن فتوا\r\n\r\n","description":"","footnote":"","page_name":" 861 ","page_number":987},
  {"content":"\r\n\r\nمىداد . و نيز چيزهائى را كه آنان به آن ، فرمان داده بودند ، و او با آن فرمانها ناسازگار بود ، مىبايست ، او آنها را درهم مىشكست .\r\nو مىبايست ، فدك را به كسانى كه سزاوارش بودند ، باز مىگردانيد ؛ زيرا پيش شما فدك به ستم گرفته شده بود . و روىگردان شدن امير مؤمنان - درود بر او بادا - از اينها مىرساند ، كه آنچه شما مىگوئيد ، نادرست است .\r\nگفته خواهد شد ، آنچه را عباس - خدايش بيامرزاد - گفت ، براى اين نبود ، كه او از سخنان آشكار پيمبر ، دربارهء امير مؤمنان آگاه نباشد ، و يا آن را فراموش كند ، و يا خود را به فراموشى بزند ، و او مىخواست ، از پيمبر بپرسد و بداند ، آيا كار پيشوائى ، پس از او براى خود آنان پايدار و به خودشان واگذار خواهد شد ، يا نخواهد شد ؛ زيرا چنين نيست كه هركس سزاوار چيزى باشد ، به او برسد ، و همانا پيمبر ، پيشوائى را آشكار ، براى كسى استوار گردانيد كه به او واگذار نشد ؛ و براى او هم فراهم نمىگرديد . پس عباس خواست بداند ، آيا به اين سخنان آشكارى كه پيمبر ، در اين‌باره گفته است ، رفتار خواهد شد ، يا نخواهد شد ؟\r\nاما اين كه عباس گفت ، دست دراز كن تا به تو دست فرمانبردارى بدهم ، اين سخن را هنگامى گفت ، كه پيش از آن براى دست بازداشتن از كار كردن ، به آنچه از پيمبر ، رسيده بود ، آن گروه گام برداشته بودند ، و مىخواستند امام را خودشان برگزينند ، و به او دست فرمانبردارى بدهند « 1 » پس عباس خواست ، به مانند آنچه آنان گفتند ، او نيز برايشان دليل بياورد ، نه آن كه باور كرده باشد ، كه با ثابت شدن آن براى آنان ، سزاوار گرديدن پيشوائى براى او درست مىشود ؛ و امير مؤمنان به او پاسخ نداد .\r\n\r\n\r\n","description":"","footnote":"\r\n( 1 ) اشاره به روش اهل سنت در مورد تعيين خليفهء نبوى در مقابل خليفهء سياسى است ؛ زيرا معين شدن كسى براى خلافت نبوى پيش آنان در دو مرحله انجام مىگيرد ، نخست بايد خلافت او در شوراى صحابهء پيغمبر تصويب شده باشد ، و شرط ديگرش بيعت كردن همهء مسلمانان با او است و چنانچه اين دو شرط تحقق پيدا نكند خليفهء پيغمبر شناخته نمىشود ، و اين دو شرط فقط براى چهار نفر تحقق پيدا كرد .\r\n","page_name":" 862 ","page_number":988},
  {"content":"\r\n\r\nاما فرمان‌هائى كه او در كارهاى دينى داد ، بايد آن فرمانها را مىداد . زيرا هنگامى بايد به آنچه فرمان‌دادنى است ، فرمان بدهد ، و چيزى را كه درست است آشكار كند ، كه ترس از زيان و تباهى نداشته باشد ، و از كسى كه آنچه را راست است ، آشكار مىكند ، بازخواست نكنند ، و از كسى بازخواست كنند ، كه از آشكار كردن آن دست باز مىدارد ، و پوشيده‌اش مىدارد .\r\nاما فرمانهاى آن گروه را كه پابرجا شمرد ، هنگامى بود كه كار پيشوائى به خود او بازگشت كرده بود ، و براى اين كه هميشه از زيان پرهيز كرده باشد ، و چون از پيدا شدن تباهى در كارهاى دينى مىترسيد ، آن فرمان‌ها را پابرجا نگهداشت .\r\nزيرا بيشتر كسانى كه دست فرمانبردارى به او دادند ، پيشوا بودن كسانى را كه پيش از او كار در دست داشتند ، باور كرده بودند ، و پيشوا شدن خود او را به بر گزينش مردم درست مىدانستند ؛ آنچنان كه پيشوا بودن كسان پيش از او را هم ، به برگزينش مردم مىدانستند ، و كسى كه چنين انديشه‌هائى در سر داشته باشد ، به هيچ روى نمىتواند ، بر آن گونه كه به پيشوا بودن آنان زيان برسد ، سخنى ناسازگار با آنچه گفتند برايشان آشكار گرداند ؛ و چنانچه او فرمان‌هائى را كه آنان داده بودند ، ناديده مىگرفت ، به پيشوا بودن آنان زيان مىرسانيد ، و در جاهائى كه به جز آنچه آنان فرمان داده بودند ، فرمان داد ، براى اين بود كه مىدانست ، ترسى در اين كار نيست ، و به آن جا نمىرسد ، كه آنان را ستمكار ، يا گنهكار وا نموده باشد .\r\nو درستى اين سخن ، از گزارشاتى كه ديده شد ، دانسته مىشود . و براى همين بود ، هنگامى كه داورانش از او پرسيدند ، به چه چيزهائى داورى كنيم ، به آنان فرمود ، به همان چيزهائى كه پيش از اين ، داورى مىكرديد ، اكنون هم داورى كنيد ، تا مردم يك گروه باشند . و يا گفت : من آنچنان كه يارانم مردند ، خواهم مرد . يعنى كسانى از يارانش ، كه پيش از او مردند .\r\nفدك را هم از همان روى كه گفتيم : مىترسيد ستمكار دانستن آن گروه را برساند ، به كسانى كه سزاوارش بودند ، باز پس نداد ؛ و از اين كار روى گردانيد .\r\nبالاتر از آن ، چون خود او و كسانى كه كارشان به دست خود او بود ، سزاوار\r\n\r\n","description":"","footnote":"","page_name":" 863 ","page_number":989},
  {"content":"\r\n\r\nگرفتن فدك بودند ، و براى باز پس ندادن آن ، به او گفته نمىشد ، چرا از دادن چيزى به كسى كه سزاوار آن است ، دست بازداشته‌اى ، و او از اين آگاه بود ، براى همين به آنان باز پس نداد .\r\nو پاره‌اى از ياران ما گفتند ، چون داورى خواه در اين كار فاطمه بود - درود بر او بادا - و هنگامى كه ميان او با كسى كه از فدك باز داشتش دادخواهى پيش آمد ، آنچنان كه شناخته شده است ، و او گفت روزى كه سخن راست ، از دروغ جدا خواهد شد ، به زودى خداوند من و تو را با هم يك جا گرد خواهد آورد ، پس فاطمه به داورى بردن پيش خداوند كار را واگذاشت ، و امير مؤمنان نيز خواست ، داورى به روز رستاخيز بكشد .\r\nپس اگر بگويند ، همهء اين سخنان بر آن پايه است ، كه فدك از آن فاطمه بوده است - درود بر او بادا - و با ستم‌كارى و بيدادگرى ، او را از آن باز داشته‌اند .\r\nپس دليل اين را بياوريد .\r\nخواهيم گفت : آنچه ياران ما مىگويند ، و خبرگزاران مىآورند ، پس از آن كه گفتار خداوند برتر از همه چيز ، فرود آمد :  « وَ آتِ ذَا الْقُرْبى حَقَّهُ  « 1 »  »  پيمبر - درود خداوند بر او و خاندانش بادا - فدك را به فاطمه - درود بر او بادا - بخشيد و آن را به او واگذاشت ، و تا پيمبر زنده بود ، گماشتگانش در آنجا بودند ، و چون پيمبر درگذشت ، و او را از فدك باز داشتند ، او ارث بردن فرزند از پدر را دليل آورد .\r\nو هرچيزى را كسانى كه سزاوار گرفتن چيزى هستند دست‌آويز مىآورند ، و او بر آنها دست داشت ، همهء آنها را نيز آورد . و ما هر دوى آن دو چيز را آشكار مىكنيم :\r\nاما اين كه چون فدك به او بخشيده شده بود ، سزاوار در دست داشتنش گرديد از اين ثابت مىشود ، كه بدون شك او گفت به من بخشيده شده است ؛ و از اين دو بيرون نيست ، كه يا در اين سخن راست‌گو بود ، و يا دروغ مىگفت ؛ اگر راست‌گو\r\n\r\n\r\n","description":"","footnote":"\r\n( 1 ) اسرا 26 و روم 38 .\r\n","page_name":" 864 ","page_number":990},
  {"content":"\r\n\r\nبود ، بايد آنچه را سزاوار بود ، به او واگذارند و از او گواه نخواهند ؛ زيرا از گواهى دادن گواه ، گمان بيشتر به راست‌گو بودنش به دست مىآمد ؛ و چنانچه راست گفتنش با گواهى دادن گواه دانسته مىشد ، گفتگو از هم بريده بود .\r\nو براى همين است كه پيش بسيارى از فقها رواست ، داور به آنچه خودش مىداند داورى كند ؛ زيرا دانا بودن او نيرومندتر از گواهى دادن گواه است . و براى همين است كه اگر كسى ، سخن ديگرى را بر زيان خودش راست بشمارد ، سخن او از گواهى دادن گواه ، استوارتر است ؛ زيرا از پذيرفتن خود او به راست بودن سخنى كه بر زيانش مىباشد ، گمان بيشتر به دست مىآيد .\r\nو راست شمردن سخن ديگرى بر زيان خود ، چون نيرومندتر است ، آن را بر گواهى دادن گواه جلوتر دانسته‌اند ، پس دانا بودن خود داوران را بر گواهى دادن گواه جلوتر شمردن شايسته‌تر است ؛ براى اين كه با دانا بودن به چيزى ، گمان از هم گسيخته مىشود .\r\nو براى همين است ، كه چون خزيمة بن ثابت ذو الشهادتين ، بر زيان يك تن عرب بيابانى نزد پيمبر گواهى داد ، پيمبر - درود خداوند بر او و خاندانش بادا - به او گفت آيا ديدى آن را خريدم ، او گفت نديدم ، اما دانستم راست است ؛ زيرا مىدانم تو پيمبر خدائى - درود خداوند بر او و خاندانش بادا - پيمبر فرمود ، گواهى تو را به جاى گواهى دادن دو گواه پذيرفتم . و براى همين است ، كه او را ذو الشهادتين ناميدند .\r\nپس پيمبر - درود خداوند بر او و خاندانش بادا - دانا بودنش به راست بودن آن سخن را جاى دو گواهى دادن به پا داشت ، و داورى را گذراند .\r\nبالاتر از آن ، آورده‌اند كه امير مؤمنان ، و حسن و حسين - درود بر همهء آنان بادا - و ام ايمن و قنبر براى فاطمه به راست گفتن او گواهى دادند ، و ابو بكر فدك را به او باز گردانيد ، و دست‌خطى نوشت و به او داد ؛ پس از آن با عمر برخورد كرد ، و عمر نوشته را از او پس گرفت ، و پاره كرد ، و بر گواهى دادن آنان خرده گرفت ، آنچنان كه همه از آن آگاهند . و از آنچه آورده‌اند ، اين آگهى پراكنده شده است .\r\n\r\n","description":"","footnote":"","page_name":" 865 ","page_number":991},
  {"content":"\r\n\r\nو چنانچه بگويند فاطمه - بر او درود بادا - دروغ‌گو بود ، اين سخن از چند روى نادرست است : يكى آن كه همهء گروه مسلمانان بر اين گرد آمده‌اند ، كه در اين باره دروغ نگفت ؛ و در اين گفتگو دارند ، كه با راست‌گو بودنش ، آيا داور بايد آن را به او باز پس بدهد يا نه .\r\nچيزى كه راست‌گو بودنش را مىرساند اين است ، كه او از بيراهه رفتن ، و پوشيده‌كارى در انديشه باز داشته شده بود ، و كسى كه چنين باشد ، روا نيست ، دروغ بگويد .\r\nو دليلى كه مىرساند او ، از بيراهه رفتن و پوشيده‌كارى در انديشه باز داشته شده سخن خداوند برتر از همه است ، كه مىفرمايد :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 »  »  همانا خداوند مىخواهد ، پليدى را از شما خاندان ببرد ، و شما را به گونه‌اى پاك و پاكيزه گرداند .\r\nو بدون هيچ گفتگو ، ميان‌آورندگان خبر آمده است ، كه پيمبر - درود خداوند بر او و خاندانش بادا - على و حسن و حسين و فاطمه را - درود بر همهء ايشان بادا - با گليمى پوشانيد و گفت خداوندا ، اينان خاندان منند . پس پليدى را از ايشان ببر و پاك و پاكيزه بگردانشان . و اين آيه فرود آمد ؛ و اين كار در خانهء ام سلمه روى داد - خداوند از او خوشنود بادا - او به پيغمبر گفت ، آيا من از خاندان شما نيستم ، پيمبر - درود بر او بادا - فرمود كارت نيكو است ، پس خواستن خداوند در آيه ازدو كار بيرون نيست : يكى آن كه جز خواستن نبود ، و در پيرو خواستن كارى انجام نداد ؛ و يا پس از خواستن آنچه را خواست انجام داد ، و پس از فرود آمدن آيه پيمبر بدون شك دانست ، آنان پليد نيستند .\r\nپس اگر بگوئيم نخست را خواسته‌اند ، سخنى نادرست خواهد بود ؛ زيرا چنين چيزى به خاندان پيمبر ويژگى ندارد . بلكه همگانى است ، و همهء كسانى را كه تكليف مىشوند فرا مىگيرد ؛ و هيچ گفتگوئى نيست ، كه آيه براى فزونى دادن\r\n\r\n\r\n","description":"","footnote":"\r\n( 1 ) احزاب 33\r\n","page_name":" 866 ","page_number":992},
  {"content":"\r\n\r\nخاندان پيمبر است .\r\nبالاتر از آن ، كلمهء « انما » ويژگى دادن را مىرساند ، و از آن بر مىآيد ، كسان ديگرى كه خداوند مىخواهد پليد نباشند ، در اين آيه چيزى از آنان گفته نشده است ، و ما اين سخن را در گذشته‌ها آشكار كرديم .\r\nپس اگر بگويند : آيا چنين نيست كه روا مىدارند ، ميان گروه مسلمانان كسانى باشند ، كه از بيراهه رفتن و پوشيده‌كارى در انديشيدن بازداشته شده باشند ، و چگونه مىشود آيه به كسانى كه نام برديد ، ويژگى يافته باشد ؟\r\nخواهيم گفت : آنچه آيه در آن آشكار است ، از ميان همهء كسانى كه تكليف مىشوند ، اين ويژگى را براى آنان فراهم مىكند ؛ زيرا بيشتر تكليف‌شدگان بر اين گونه نيستند .\r\nبالاتر از آن ، پيمبر - درود خداوند بر او و خاندانش بادا - از خداوند برتر از همه چيز خواستار شد ، كه آنان را پاكيزه گرداند ، و پليدى از ايشان ببرد ، و از او خواستار نشد ، كه چنين كارى را بخواهد ، هرچند از او سر نزند ، پس آيه برابر با آنچه او خواستار شد فرود آمد و برآورده شدن خواستارى او را نشان داد و آيه بايد جز آنچه ما گفتيم ، نرساند . و اگر آنچه را كه گفتيم نمىرسانيد ، ام السلمه در آغاز خواستار نمىشد كه او هم ميان گليم درآيد ؛ زيرا خواستن اين كه مردم پليد نباشند ، و چيز ديگرى سر نزند ، همگانى است ؛ و ام السلمه چون دريافت ، كه آنان را بزرگ مىدارند ، خواستار آن شد .\r\nاكنون كه ثابت شد ، از آيه بر مىآيد كسانى كه خداوند خواست آنها را از پليدىها پاك و پاكيزه گرداند ، از بيراهه رفتن و پوشيده‌كارى در انديشه كردن باز داشته شده‌اند ، از همين آگاه مىشويم ، كه هيچ يك از زنان پيمبر در آنان نبودند ؛ زيرا از كسانى نبودند ، كه از آنچه گفتيم بازداشته شده باشند .\r\nو نيز هيچ گفتگوئى نيست ، كه فاطمه - درود بر او بادا - ناگزير براى بازگرداندن فدك به او خواهانى كرد ، و از اين بيرون نيست ، كه يا باور كرده بود ، آنچه را خواهانى مىكند ، بايد بپذيرند و به او واگذار كنند ؛ و يا مىدانست چنين\r\n\r\n","description":"","footnote":"","page_name":" 867 ","page_number":993},
  {"content":"\r\n\r\nنيست كه بايد به او واگذار كنند .\r\nاگر دومى را بگويند ، او بلندپايه‌تر از اين است ، كه خواهان واگذاردن چيزى به او شود و بداند ، بايد آن را از او جلوگيرى كنند ، با اين كه شوهرش فرمانهاى شرع را از همه بهتر دريافت كرده بود ؛ و به اين داناتر بود كه بايد آگاهى خود را دست‌رس او بگذارد . و چنانچه نخست را بگويند ، همان درست است ، و كسى كه از اين سخن ما پيشگيرى كند ياوه‌گو مىباشد .\r\nو كسى نمىتواند بگويد : بر او پوشيده‌كارى شد كه باور داشت ، آنچه را خواهانى مىكند بايد از او بپذيرند ، هرچند به راستى نبايد از او بپذيرند .\r\nاين سخن از آن روى ناگفتنى است ، كه در مانند چنين كارى پوشيده‌كارى نمىآيد ؛ زيرا همه‌كس مىداند ، خود خواهانى كردن چيزى بدون همراه داشتن آگاهى از آن و با نداشتن گواه بر آن ، چنين فراهم نمىكند كه بايد آنچه را خواهانى مىكند ، به او واگذارند و سخنش را بپذيرند .\r\nو اگر اين پوشيده‌كارى ، برايش روى مىداد ، براى امير مؤمنان كه از همهء مردم داناتر بود . روا نبود چنين پوشيده‌كارى پيش بيايد . و براى او روا نبود ، خواهانى كردن فدك را دست‌رس او بگذارد ، و براى فاطمه - درود بر او بادا - روا نبود ، بدون فرمان دادن امير مؤمنان ، و با نخواستن او براى خواهانى كردنش به پا خيزد و بيرون برود .\r\nو كسى كه مىگويد : پس از گواهى دادن كسانى كه گواهش بودند ، او روا دانست ، ديگران را يادآورى كند ، تا برايش گواهى دروغ بدهند .\r\nسخن اين گوينده نادرست است ؛ زيرا براى كسى كه در دورى كردن از ناپسنديده‌ها و خود را نگهداشتن از كارهاى ناشايسته به مانند او باشد ، در ميان انبوه مردم خود را دستخوش انديشهء ناروا و بدگمانى نمىگذارد ، و روا نمىداند ، كارى از او سر بزند و چيزى را خواهانى كند كه هيچ نشانى براى درست بودنش ، در دست نيست ؛ و چنانچه بر او روا باشد ، بر امير مؤمنان - درود بر او بادا - روا نخواهد بود ، و بايد او فاطمه را از اين كار جلوگيرى كند .\r\n\r\n","description":"","footnote":"","page_name":" 868 ","page_number":994},
  {"content":"\r\n\r\nو آنچه مىرساند ، كه اگر فاطمه ، سزاى خود را براى بخشيده شدن به او ، نمىگرفت ، براى ميراث بردنش از پيمبر ، بايد داراى آن مىگرديد ، گفتار خداوند برتر از همه است ، كه فرمود :  « يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ »  « 1 » خداوند دربارهء فرزندانتان به شما سفارش مىكند ، كه نرها را به مانند بهرهء دو ماده بدهيد . و گفتار ديگر خداوند برتر از همه است ، كه فرموده :  « لِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ وَ لِلنِّساءِ نَصِيبٌ مِمَّا تَرَكَ الْوالِدانِ وَ الْأَقْرَبُونَ »  « 2 » مردان از آنچه پدر و مادر جا گذاشته‌اند ، بهره دارند ، زنان هم از آنچه پدر و مادر جا گذاشته‌اند ، بهره مىبرند .\r\nو فاطمه - درود بر او بادا - از زنان بود ، و از فرزندان بود ، و آيه همگانى است ، و همهء زنان و فرزندان را فرا مىگيرد ، و روا نيست ، آيه را ويژگى داد ، مگر دليلى برنده و بىگمان ، در دست باشد . و آنچه از پيمبر - درود خداوند بر او بادا - آورده‌اند ، كه گفت « نحن معاشر الانبياء لا نورث ، ما تركناه صدقه » ما گروه پيمبران ميراث نمىدهيم ، هرچه را جاى بگذاريم ، براى دادن به درويشان است . اين خبر را يكانهائى باشمار ، آورده‌اند و جز ابو بكر ، ديگرى از پيمبر نياورده است ، و اين كه مىگويند ، او گروهى را گواه آورد ، سخنى نادرست است ؛ زيرا درخواست گواهى كردن روزگار عمر انجام گرديد ، و هنگامى بود ، كه عباس و امير مؤمنان - درود خداوند بر او بادا - با يكديگر كشمكش داشتند .\r\nو چنانچه بپذيريم ، گواهان بر آن گواهى دادند ، از اين كه يكانهائى باشمار ، اين خبر را از پيمبر آورده باشند ، بيرون نمىرود ؛ و دانا شدن بىگمان از آن بدست نمىآيد ؛ و پيش ما ويژگى دادن لفظى كه فراگير همهء افراد است ، با رسيدن خبرى كه شايد راست باشد ، روا نخواهد بود . و اين سخن را در كتاب عده در اصول فقه ، آشكار كرده‌ايم .\r\n\r\n\r\n","description":"","footnote":"\r\n( 1 ) نساء - 11\r\n( 2 ) نساء - 7\r\n","page_name":" 869 ","page_number":995},
  {"content":"\r\n\r\nدرست بودن ميراث بردن فاطمه را - درود بر او بادا - سخن خداوند برتر از همه چيز ، مىرساند و او از زكريا آورده است ، كه گفت :   « وَ إِنِّي خِفْتُ الْمَوالِيَ مِنْ وَرائِي وَ كانَتِ امْرَأَتِي عاقِراً فَهَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ وَ اجْعَلْهُ رَبِّ رَضِيًّا »   « 1 » من از كسانى كه پس از مرگم كارهاى مرا بدست مىگيرند مىترسم و زنم نازا است ، پس از سوى خودت ، فرزندى به من ببخش كه پس از من كارهايم را بدست گيرد ، و آنچه از من مىماند و از خاندان يعقوب مانده است ، او به ميراث ببرد ، و پروردگارا ، او را خوشنود گردان .\r\nو كسى نمىتواند بگويد ، او از اين ترسيد ، كه دانش و پيمبرى او را پس از مردنش كسانى ببرند ، كه شايستگى آن را ندارند ، نه جسم‌هاى برجسته ، كه يكى پس مردن ديگرى از او مىبرد .\r\nاين سخن از آن‌روى ، ناگفتنى است ، كه از گفتن كلمهء ميراث ، در سخنان دينى ، چيزهائى بر مىآيد كه براستى دست گردان شدنى باشد ، و از كسى كه مىميرد ، به ديگرى كه پس از او زنده مىماند ، برسد مانند دارائىها ، و هرچه به مانند آن باشد ؛ و در چيزهاى ديگرى ، كه دست گردان‌شدنى نيست ، مانند دانائى از راه مجاز به كار مىرود ، و تا چيزى نشانى بر آن ، و با سخن همراه نباشد ، روا نمىگردد ، از آنچه براستى معنى لفظ است ، به معنى ديگر بازگردانده شود .\r\nبالاتر از آن ، زكريا - درود بر او بادا - شرط كرد كسى كه آنچه ازو بماند ، ببرد ، خداوند او را خوشنود گرداند ، و خوشنود شدن جز درخور داشتن دارائى نيست ، و دارا شدن دانش و پيمبرى و پايگاه ، خوشنودى فراهم نمىكند ؛ زيرا آنچه دانسته شده ، اين است كه ، در پايگاه پيمبرى نمىايستد مگر كسى كه به همين خوشنود باشد .\r\nبالاتر از آن ، زكريا خواستار فرزندى شد ، تا عموهايش را كه كارهاى او را بدست گيرند ، از بردن آنچه او به جاى گذارد ، جلوگيرى كند ؛ و درخور چيزى\r\n\r\n\r\n","description":"","footnote":"\r\n( 1 ) سوره مريم آيه 19 .\r\n","page_name":" 870 ","page_number":996},
  {"content":"\r\n\r\nنيست ، كه از بردنش جلوگيرى شود ، به جز دارائى به جاى مانده از او ؛ زيرا فرزند ، از اين كه ديگرى دانش پدرش را بياموزد ، جلوگيرى نمىكند . و پيمبر شدن كسى ، پيرو آن است ، كه در آن نيكوئى باشد ، پس اگر فرزند پيمبرى باشد ، از پيمبر شدن ديگرى ، جلوگيرى نمىكند . و بسا باشد ، فرزند پيمبرى باشد ، و ديگرى ، پيمبر شود .\r\nو نيز دليل ديگر ، بر ميراث بردن فاطمه ، از پيمبر اين آيه است ، كه خداوند فرمود :  « وَ وَرِثَ سُلَيْمانُ داوُدَ »  « 1 » هرچه پس از داود ، از او جا مانده بود ، سليمان از او برد . و ما آشكار كرديم ، لفظ ارث به معنى راستين خود ، در دارائىها به كار مىرود ، نه در دانش و پيمبرى .\r\nو كسى نمىتواند بگويد : آنچه ما در آن گفتگو داريم اين است ، كه آيا پيمبر ما به بازماندگانش ميراث مىدهد ، يا نمىدهد . و دربارهء پيمبران ديگرى كه پيش از او بودند ، گفتگوئى نداريم ، و ارث بردن ، از پيمبران ديگر ، جلوگيرى نمىكند ، كه از او چيزى ارث برده نشود .\r\nنادرستى اين سخن از آن روى است ، كه آنچه همهء گروه مسلمانان ، بر آن گرد آمده‌اند ، اين پرسش را از كار مىاندازد ؛ زيرا گروه مسلمانان ، دو چيز بيشتر نمىگويند ، گروهى از آنان مىگويند ، هيچ يك از پيمبران به بازماندگانشان ميراث نمىدهند ، و آنان كسانى هستند ، كه با شيعه ناسازگارى دارند . گروه ديگر مىگويند ، همهء پيمبران ، به بازماندگان خودشان ، ميراث مىدهند ، و آنان شيعه هستند ، و ميان مسلمانان كسى نيست ، كه بگويد پيمبر ما به بازماندگانش چيزى به ارث نمىدهد ، و پيمبران ديگر بر اين گونه نيستند ؛ پس كسى كه چنين بگويد ، از آنچه همهء مسلمانان گفته‌اند ، بيرون است . و گفتگو در اين‌باره را در جائى كه از ميراث ، و از نحله در كتاب تلخيص الشافى سخن گفته شده است ، به پايان رسانده‌ايم ، و در اين جا براى گفتگو كردن در چيز ديگرى از آن ياد كرديم .\r\nپس اگر بگويند : چنين گمرهى كه شما گفتيد ، چگونه روا خواهد بود ، از\r\n\r\n\r\n","description":"","footnote":"\r\n( 1 ) سورهء نحل آيهء 27 .\r\n","page_name":" 871 ","page_number":997},
  {"content":"\r\n\r\nكسانى سر بزند ، كه خداوند برتر از همه چيز ، دربارهء آنان گفته است :  « لَقَدْ رَضِيَ اللَّهُ عَنِ الْمُؤْمِنِينَ »  و باز فرموده است :  « وَ السَّابِقُونَ الْأَوَّلُونَ »  تا به آخر آيه « 1 » و اين آيه‌ها ، از سر زدن گمرهى ، از آنان ، كه رفتن در آتش از آن فراهم مىشود ، جلوگيرى مىكند .\r\nخواهيم گفت : اين كه خداوند برتر از همه چيز ، فرمود :  « وَ السَّابِقُونَ الْأَوَّلُونَ »  پيشينيان را ياد كرد ، و كسانى كه ، كارى از آنان سر زد ، تا از رفتار كردن ، به سخنان آشكار پيمبر ، پيشگيرى شود ، از آن پيشينيان نبودند ؛ زيرا پيشينيان ياد شده ، امير مؤمنان و جعفر پسر ابو طالب ، و حمزه پسر عبد المطلب ، و زيد پسر حارثه ، و خباب پسر ارت ، و جز آنان بودند كه نام برده شده‌اند ؛ و آنان كه از رفتار كردن به سخنان آشكار پيمبر ، پيشگيرى كردند ، پس از آن گروه ، مسلمان شدند .\r\nبالاتر از آن ، چنانچه ثابت شود كه اينان پيشتر مسلمانان شده‌اند ، چنين ثابت مىشود ، كه پيشتر از ديگران مسلمانى را از خود آشكار كردند ؛ پس از كجا دانسته مىشود ، كه درونشان هم به مانند برونشان بوده است ، و چنين نيست كه هر - كس ، مسلمان بودن را از خود آشكار كند ، درونش ، به مانند برونش باشد ، و آيه به كسانى روى مىآورد ، كه برون و درونشان يكى باشد .\r\nبالاتر از آن ، چنانچه در آيه همان‌ها خواسته شده باشند ، از اين جلوگيرى نمىكند ، كه بيراهه رفتن از آنان سر نزند ، و براى آنان فراهم نمىكند كه از بيراهه رفتن و پوشيده‌كارى در انديشيدن ، باز داشته شده باشند ؛ زيرا خوشنودى خداوند ، كه در اين آيه ياد شده ، و خوشىهائى كه خداوند براى آنان آماده كرده است ، ناگزير و بدون گفتگو بايد با اين شرط باشد ، كه بر خوشنود بودن خداوند از آنان پايدار باشند ، و آن را تا پايان برسانند .\r\nو هنگامى رواست ، كسى كه تكليف شده ، بدون شك بداند ، با هيچ شرطى به بهشت مىرسد ، كه از بيراهه رفتن و پوشيده‌كارى در انديشه و رفتارش ، باز - داشته شده است . اما چنانچه از بيراهه رفتن و پوشيده‌كارى در انديشيدن ، بازداشته\r\n\r\n\r\n","description":"","footnote":"\r\n( 1 ) فتح 48 و توبه 9\r\n","page_name":" 872 ","page_number":998},
  {"content":"\r\n\r\nنشده باشد ، روا نيست آن را بدون شك بدانند ؛ زيرا بدون شك گفتن آن ، فريبندگى ، به انجام دادن كار بد است ؛ و فريب دادن كسى به انجام دادن كار بد ، از خداوند برتر از همه چيز ، روا نمىباشد .\r\nو به همين گونه ، خداوند برتر از همه چيز ، كه مىفرمايد ،  « لَقَدْ رَضِيَ اللَّهُ عَنِ الْمُؤْمِنِينَ »  اين گفتار ، كسانى را فرا مىگيرد ، از درونشان سزاوار پاداش بردن باشند ، پس از كجا مىتوان دانست ، كه آن گروه بر اين گونه بوده‌اند .\r\nبالاتر از آن ، خداوند برتر از همه چيز ، كسانى را كه در اين آيه آهنگ نموده به اين آشكار كرده است ، كه برون و درونشان يكى مىباشد ، و گفته است :  « فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ »  « 1 » خداوند از آنچه در دلشان بود آگاه گرديد ، پس آرامش بر آنان فرو فرستاد . پس از آن فرمود  « وَ أَثابَهُمْ فَتْحاً قَرِيباً »  و پيروزى نزديكى را به آنان پاداش داد ، پس آشكار كرد ، آن كسى كه آرامش بر او فرو فرستاد ، همان كسى است ، كه پيروزى به دست او است . و هيچ گفتگوئى در اين نيست ، كه نخستين جنگ ، پس از بيعت رضوان ، جنگ خيبر بود . و در اين جنگ ، پس از گريختن كسانى كه گريختند ، پيروزى براى امير مؤمنان بود ، و بايد در آيه خود او آهنگ شده باشد .\r\nبالاتر از آن ، همچنان كه در آيه نخست گفتيم ، در اين آيه نيز ، ناگزير از آن است ، كه سزا گرفتن بدون كم‌وكاست و درست را شرط بدانيم ، و به همان گونه ، كه در آن آيه گفتيم ، اگر رها و بدون شرط ، آن را بدانيم ، فريبندگى در آن است ، در اين جا نيز بر همان گفتار ، تكيه مىكنيم .\r\nبالاتر از آن ، گروهى كه زير درخت ، دست فرمانبرى به پيمبر دادند ، و به انجام دادن آنچه خداوند از آنان پيمان گرفته بود پيشى گرفتند ، ميان همان گروه كسانى بودند ، كه از آنان بيراهه رفتن سر زد ؛ زيرا طلحه و زبير از همان پيشىگيرندگان\r\n\r\n\r\n","description":"","footnote":"\r\n( 1 ) فتح 48\r\n","page_name":" 873 ","page_number":999},
  {"content":"\r\n\r\nبودند ، كه دست فرمانبردارى به پيمبر دادند ، و از آنان بيراهه رفتن بزرگى سر زد ، و پيمانى را كه با امير مؤمنان بستند شكستند ، و چنين پيش آمد كه شمشير بر روى او زدند .\r\nو همچنين عايشه ، و سعد پسر ابى وقاص از همان گروه پيشىگيرندگان بودند ، كه دست فرمانبرى به پيمبر دادند ، اما از دست فرمانبردارى دادن به امير مؤمنان ، - درود خداوند بر او بادا - پس افتادند . و همهء اينها مىرساند ، كه از بيراهه رفتن آنان نبايد آسوده ماند . و همانا سخن گفتن در مانندهاى آنچه را گفته شد ، به پايان رسانده‌ايم . و در كتاب تلخيص الشافى آورده‌ايم ، پس كسى كه بخواهد از آن آگاه گردد ، از آنجا بجويد .\r\nدليل ديگر بر پيشوا بودن امير مؤمنان - درود بر او بادا - آگهىهاى بسيار است . و كسانى بىشمار پىدرپى آن را آورده‌اند ، كه پيمبر - درود خداوند بر او و خاندانش بادا - هنگامى كه از حجة الوداع باز مىگشت ، و به جائى رسيد كه به نام غدير خم شناخته شده بود ، در آنجا فرود آمد ، و مردم را فرمان داد گرد هم آيند ، و پالان‌ها را روى هم بپاداشت ، و بر آنها بالا رفت و با سپاس‌گزارى خداوند سخن آغاز كرد و پس از آن گفت : « ا لست اولى بكم منكم بانفسكم » آيا من به فرمان دادن و كارگردانى شما از خودتان شايسته‌تر نيستم ؟ گفتند آرى . دنبال سخنش گفت : « فمن كنت مولاه فعلى مولاه » و در پاره‌اى از آنچه آورده‌اند چنين است ، كه گفت : « فهذا على مولاه ، اللهم وال من ولاه و عاد من عاداه ، و انصر من نصره ، و اخذل من خذله » پيمبر فرمود ، پس هركس من به فرماندهى و كارگردانى او شايسته‌تر هستم ، على نيز فرمانده و كارگردان او مىباشد . خدايا دوست بدار دوست‌دارش را ، و دشمن بدار هر كس را دشمنش باشد . يارى كن هركه را ياورش باشد ، و واگذار كسى را كه از يارى كردنش دست باز دارد .\r\nدر اين سخنان پاره‌اى را پيشتر گفت ، و پارهء ديگر را پس از آن آورد ؛ و پارهء دوم مىشود همان معنى پارهء نخست ، يا جز آن را داشته باشد ؛ پس بايد آن را بر\r\n\r\n","description":"","footnote":"","page_name":" 874 ","page_number":1000},
  {"content":"\r\n\r\nهمان معنى نخست برد ، نه جز آن « 1 » ، آنچنان كه روش هميشگى ياران ، در سخن گفتن بر اين بوده است .\r\nپس اگر بگويند : نخست دليل بياوريد كه اين آگهى از پيمبر درست است ؛ زيرا ميان مردم كسانى هستند ، كه از درست بودنش پيشگيرى مىكنند ، و پاره‌اى از\r\n\r\n\r\n","description":"","footnote":"\r\n( 1 ) نحوهء استدلال به اين خبر ، و خلاصهء سخن اين است ، كه در جملهء اول فرمود : « ا و لست اولى بكم منكم » كلمهء « اولى » به معنى شايسته‌تر به فرماندهى مسلمانان مىباشد ، و پس از تصديق گرفتن از مردم ، در جمله دوم ، فرمود : « فمن كنت مولاه فعلى مولاه » اگر كلمهء « اولى » و « مولى » در دو جمله به يك معنى باشند ، آن‌چنان‌كه از « ف » در فمن بدست مىآيد ، هردو به معنى شايسته‌تر به فرماندهى مىباشند . جملهء اول صغرى و جملهء دوم مشتمل بر كبرى ، و مجموعا يك نتيجه را فراهم مىكنند ، كه اثبات فرماندهى على پس از پيمبر بر مسلمانان است ، پس آن دو جمله مربوط به يكديگر خواهند بود .\r\nاما اگر كلمهء « اولى » در جملهء اول به معنى شايسته‌تر باشد ، و كلمهء « مولى » در جملهء دوم معنى ديگرى داشته باشد ، اين دو جمله نامربوط به هم ، و نامفهوم ، و در حكم پراكنده‌گوئى خواهد بود . مىتوان مفاد خبر را بر طبق اين تفسير ، در شكل دو قياس منطقى تشكيل داد ، كه هردو در يك مقدمه و آن كبراى قياس است ، با هم شريك مىباشند ؛ و صورت تنظيم دو قياس از اين قرار است :\r\nقياس اول من از خودتان به فرماندهى بر شما شايسته‌تر هستم .\r\nهركه شايسته‌تر به فرماندهى باشد ، او فرمانده است ، نه ديگرى جز او .\r\nنتيجه پس من فرماندهء شما هستم نه ديگرى جز من .\r\nقياس دوم على به مانند من شايسته‌تر به فرماندهى بر شما مىباشد .\r\nهركه شايسته‌تر به فرماندهى باشد ، او فرمانده است ، نه ديگرى جز او .\r\nنتيجه پس على پس از من ، فرماندهء شما است ، نه ديگرى ، جز او .\r\nو خلاصه اين است ، اگر مرا به فرماندهى پذيرفته‌ايد ، يكى از فرمانهاى من اين است كه فرماندهى على را هم بايد ، به فرمان خود من بپذيريد ، زيرا اين هم يكى از فرمانهاى من است . و اگر اين فرمان مرا نپذيريد ، پس مرا هم به فرماندهى هيچ نپذيرفته‌ايد ؛ و بقيهء خبر مؤكد همين مطلب است\r\n.\r\n","page_name":" 875 ","page_number":1001},
  {"content":"\r\n\r\nآنان مىگويند ، يكان‌هاى باشمارى ، اين خبر را آورده‌اند .\r\nپس از آن دليل بياوريد ، كه از كلمهء « مولى » در زبان عرب معنى شايسته‌تر به دست مىآيد .\r\nسپس آشكار كنيد كه بايد ، در اين خبر همين معنى خواسته شده باشد نه معنى ديگرى از معنىهاى جز آن .\r\nخواهيم گفت : چيزى كه درست بودن اين خبر را مىرساند ، آن است كه گروه شيعه آن را از گروههاى بىشمار پىدرپى به پيمبر - درود خداوند بر او و خاندانش بادا - مىرسانند . و دليل اين را كه هرگاه خبرى را كه گروههاى بىشمار ، پىدرپى از يكديگر بياورند ، بدون شك راست خواهد بود ، پيش از اين آورديم و گفتيم سخنان آشكارى ، كه دربارهء پيشوا بودن امير مؤمنان از پيمبر رسيده است ، از اين گونه است : و از دوباره گفتنش چيز ديگرى به دست نمىآيد .\r\nو نيز از كسانى كه ناسازگار با گروه شيعه هستند ، گروه بسيارى آن را آورده‌اند ، كه اگر از آن اندازه بيشتر نباشند ، كه راست بودنش را بدون شك برسانند كمتر از آن نخواهند بود .\r\nزيرا در آنچه از پيمبر رسيده است ، هيچ خبرى نيست ، كه آورندگان خبرها در اين با هم سازگار باشند كه خبرى را در بسيارى آورندگان و پىدرپى بودن آنان به مانند اين خبر بدانند ، و بگويند به همان اندازه كسانى كه اين خبر را آورده‌اند .\r\nخبر ديگرى را هم كسانى به همين اندازه آورده‌اند .\r\nزيرا مردمى كه سخنان پيمبر را مىآورند ، مىگويند اين خبر از راههاى كسانى بسيار آمده است : يكى محمد بن على بن احمد الطبرى كه در كتاب خودش آن را از هفتاد راه بيشتر آورده است . ديگرى ابو العباس ، احمد بن محمد بن سعيد است ، كه از يكصد و پنج راه آن را آورده است . و كسى جز او از يكصد و بيست و پنج راه آن را آورده است ، و ميان آنان كسانى هستند كه گفته‌اند ، كسانى آن را از راههائى بيشتر از اين شمار آورده‌اند . و چنانچه اين خبر با اين همه كسانى كه آن را از پيمبر آورده‌اند ، باز هم به اندازه‌اى نرسيده باشد ، كه از زيادى آورندگانش بتوان\r\n\r\n","description":"","footnote":"","page_name":" 876 ","page_number":1002},
  {"content":"\r\n\r\nدر درستى آن شك كرد ، پس هيچ خبرى بر اين گونه يافت نخواهد شد .\r\nبالاتر از آن ، همهء گروه مسلمانان اين خبر را درست دانسته‌اند ؛ هرچند در گسترش دادن معنى آن با هم ناسازگار باشند . و هيچ يك از مسلمانان در اين راه گام ننهاده كه بگويد ، اين خبر نادرست است ؛ و چنانچه كسى بگويد درست نيست ، از سرزنش كردن مردم تهى نخواهد ماند ؛ زيرا گفتن اين سخن نزديك به آن است ، كه گفته باشند ، همهء گروه مسلمانان بيراهه رفته‌اند ، و همگى بر اين سازوارند ، كه همهء مسلمانان بيراهه نخواهند رفت . و آنچه از سجستانى آورده شده است ، كه او اين خبر را نادرست دانسته است ، او چنين چيزى نگفته است ، و او مسجدى را كه در آن زمان در غدير خم شناخته شده نادرست دانسته و گفته است اين مسجد كهنه نيست ، و در آن زمان نبوده است ، و خود خبر را نادرست نشمرده است ، و از اين كه طبرى او را براى نادرست دانستن خبر از ديگران جدا گردانيده است ، دور است .\r\nو چنانچه او اين خبر را نادرست بداند ، بر او چيرگى جسته مىشود ، كه همهء مسلمانان پيش از او ، و پس از او بر درست دانستن اين خبر گرد آمده‌اند .\r\nو نيز هيچ گفتگوئى در اين نيست ، كه امير مؤمنان - بر او و خاندانش درود بادا - روز شورا به همين خبر بر آنان چيره‌جوئى كرد ، و هيچ يك آنان نگفت ريشه‌اى براى اين خبر نيست ، بلكه همگى بر زبان خود گفتند درست است ، و درستى آن را پذيرفتند .\r\nو نيز هرگاه پس از اين آشكار گردانيم ، كه اين خبر پيشوا بودن او را فراهم مىكند ، نه چيز ديگر را درست بودن آن نيز براى ما ثابت شده است ؛ زيرا هركس از اين راه مىرود ، كه اين خبر پيشوا بودنش را فراهم مىكند ، در درست بودن آن هيچ شكى ندارد و كسى كه مىگويد يكان‌هائى باشمار ، آن را آورده‌اند ، بدان نمىرود كه پيشوا بودن او از اين خبر برآيد . پس جدا كردن اين دو گفتار از يكديگر بيرون رفتن از سخنى است ، كه همهء مسلمانان بر آن گرد آمده‌اند .\r\nاكنون كه درست بودن اين خبر ثابت گرديد ، دليلى كه مىرساند از كلمهء « مولى » در زبان عرب شايسته‌تر به دست مىآيد ، اين است كه مردم زبان‌دان ، آن را\r\n\r\n","description":"","footnote":"","page_name":" 877 ","page_number":1003},
  {"content":"\r\n\r\nدر اين معنى به كار مىبرند ؛ زيرا ابو عبيده ، معمر بن المثنى هنگامى كه معنى سخن خداوند برتر از همه چيز را گسترش مىدهد ، كه گفت :  « مَأْواكُمُ النَّارُ هِيَ مَوْلاكُمْ  « 1 »  »  يعنى آتش جايگاه شما است ، آتش به شما شايسته‌تر است مىگويد : مولاكم به معنى شايسته‌تر به شما است . و گفتار لبيد را گواه مىآورد ، كه گفت :\r\n فعدت كلى الفرجين يحسب انه * مولا المخافة خلفها و امامها \r\nو سخن ابو عبيده در زبان عرب تكيه‌گاهى است كه مىتوان با آن چيرگى جست .\r\nاخطل كه عبد الملك پسر مروان را مىستايد مىگويد :\r\n فاصحبت مولاها من الناس كلهم * و احرى قريش ان تهاب و تحمدا \r\nيعنى تو سزاوارترى كه كار او را به دست‌گيرى ، و تو هنگامى بامداد مىكنى ، سرور او هستى و از پيمبر - درود خداوند بر او و خاندانش بادا - آورده‌اند كه گفت :\r\n« ايما امرأة نكحت به غير اذن مولاها فنكاحها باطل » هر زنى مردى را جفت خود بگيرد ، و كسى كه به كارش شايسته‌تر است ، آن را روا نگردانيده باشد ، جفت گرفتنش نادرست است . و پيمبر از كلمهء مولى كسى را خواسته است ، كه به بستن پيمان زناشوئى او سزاوارتر است . و ما از ابو العباس مبرد آورديم ، كه گفت : « ولى » آن كسى است ، كه به انجام دادن كارى سزاوارتر است و « اولى » و « مولى » به مانند همان است ، و او هرسه را لفظهائى به يك معنى دانسته است ، و كسى كه به زبان عربى شناسائى ندارد ، سخن مردم زبان‌دان ، بر او پوشيده نخواهد ماند .\r\nو ميان ياران ما ، كسانى هستند كه مىگويند اين لفظ در هيچ جائى از جاها به كار نمىرود ، مگر به معنى شايسته‌تر ، و از كلمهء اولى برمىآيد ، كه در هركار ويژه‌اى برابر با چيزى است كه به آن نسبت داده مىشود « 2 » .\r\n\r\n\r\n","description":"","footnote":"\r\n( 1 ) حديد 15 .\r\n( 2 ) يعنى كلمهء اولى در همه كار به جاى كلمهء تفضيل به كار مىرود ، و زبردست‌تر بودن در آن كار را مىرساند .\r\n","page_name":" 878 ","page_number":1004},
  {"content":"\r\n\r\nو نيز مىگويد ، پسر عمو را براى اين مولى مىنامند ، كه عموزادگان خود را نگهدارى مىكند ، و آنچه پس از مرگش از او به جاى ماند ، بر دارائى خود مىافزايد پس او به انجام دادن اين كارها شايسته‌تر از ديگران است . و همسايه را براى اين « مولى » مىنامند كه از مردم دور از هم ، شايسته‌ترند در كنار يكديگر باشند ، و يك جا زندگى كنند .\r\nو هم‌پيمان و هم‌سوگند را از اين روى « مولى » مىنامند كه هريك از آنان از كسانى كه پيمان ميانشان نيست ، شايسته‌تر است هم‌پيمان خود را يارى بدهد ؛ و كسى كه بنده‌اى را آزاد كند « مولى » مىگويند ؛ زيرا او شايسته‌تر از ديگران است ، كه آنچه پس از مرگش ، به جاى مانده باشد ، براى خود ببرد . يا چنانچه گناهى از او سر زد ، كه زيانى براى ديگرى پديد آورد ، او شايسته‌تر است ، بپذيرد كه تاوان آن را بپردازد . و بنده‌اى را كه آزاد كرده‌اند ، نيز « مولى » مىگويند ؛ زيرا او شايسته‌تر از ديگران است ، كه آزادكننده‌اش ، او را يارى بدهد . پس در همهء اين جاها شايسته‌تر بودن به نظر آورده شده است .\r\nپس از آن كه ثابت شد ، « مولى » در همه جا ، به معنى شايسته‌تر است ، اكنون دليل بر اين كه از كلمهء « مولى » در اين خبر همين شايسته‌تر خواسته شده است ، نه چيز ديگرى جز آن ، همان است كه پيش از اين گفتيم : پيمبر - درود بر او بادا - پاره‌اى از سخن را پيشتر گفت ، و پس از آن پارهء ديگرى به دنبالش آورد ، كه مىشود به پارهء نخست بازگشت كند ، يا به آن بازگشت نكند ؛ پس اگر از پارهء دوم همان كه نخست بود خواسته نشده باشد ، او سخنى پيچيده و دريافت‌نشدنى گفته است ، و آن را در جاى خود نياورده است . و چنين كارى براى او انجام‌نيافتنى مىباشد .\r\nآيا نمىبينى اگر كسى به گروهى روى كند و بگويد ، آيا شما بندهء مرا كه نامش اين است نمىشناسيد ؟ و سخنى بگويد ، كه يكى از همهء بندگانش را ، براى آنان شناسا گرداند ، و پس از آن كه آنان بگويند ، آرى . آنگاه بگويد ، بدانيد بنده‌ام آزاد است ؛ پس روا نخواهد بود ، از اين كه مىگويد ، بدانيد بنده‌ام آزاد است ، بنده ديگرى را جز آن كس كه پيش از آن براى شناساندنش سخن گفت ، خواسته\r\n\r\n","description":"","footnote":"","page_name":" 879 ","page_number":1005},
  {"content":"\r\n\r\nباشد ، و گرنه اين گفتار بدان مىكشد كه سخنى پيچيده و دريافت‌نشدنى آورد باشد ، كه پيش از اين يادآور شديم .\r\nو كسى نمىتواند بگويد هيچ گفتگوئى نيست كه روا مىباشد ، پيمبر به دنبال سخن نخست ، سخن ديگرى آورده باشد ، و آشكار گفته باشد ، به آن بازگشت نمىكند ؛ زيرا پس از آن كه در سخن نخست ، پابرجا نمود و گفت بايد از من فرمانبردارى كنيد ، آن گاه اگر بگويد ، على را دوست بداريد ، و او را يارى كنيد ، و در جنگ‌ها از او پيروى كنيد ، سخنى به جا و درست و روا گفته است .\r\nاين سخن از اين روى ناگفتنى است ، كه ما نمىگوئيم درست نيست ، پس از پابرجا كردن سخن نخست ، سخن ديگرى از سرآغاز كند ، و آشكار بگويد ، اين سخن هيچ وابستگى به آن ندارد كه او را به پيشوائى بپذيريد ، و فرمانبردارى كنيد ؛ و ما اين را نادرست مىدانيم كه كلمه‌اى را دوبار ، دنبال يكديگر بياورد و شدنى باشد ، بار دوم ، به همان معنى پيش برده شود ، و نيز بشود ، به معنى ديگرى جز آن برده شود و گوينده چيزى را كه بار نخست از آن آهنگ كرده بود ، بار دوم آن را آهنگ نكند .\r\nو جائى را كه آنان گفتند ، به مانند اين خبر نيست ؛ زيرا آنان گفتند ، در سخن آشكار گفته شده باشد ، كه معنى بار دوم ، به آنچه نخست گفته شد وابستگى ندارد . و در اين خبر چيزى به مانند آن گفته نشده است « 1 » .\r\nو نيز ، نمىتوانند بگويند ، نمونه‌اى را كه شما آورديد ، به مانند اين خبر نيست ؛ زيرا بد است ، كسى سخنى را به ويژه براى شناساندن يكى از بندگانش پابرجا نمايد . و پس از آن سخنى دنبالش بياورد و بگويد ، بنده‌ام آزاد است ؛ و بندهء ديگرى را به جز نخست ، از سخن خود خواسته باشد ؛ زيرا اگر ديگرى را از اين سخن بخواهد ، پيشتر آوردن آن سخن ، سودى نخواهد داشت ، و سخن دوم ، به سخن نخست وابستگى ندارد .\r\n\r\n\r\n","description":"","footnote":"\r\n( 1 ) توضيح و تفسير كامل روش استدلال ، در اول ذكر اين خبر گذشت ، به آنجا در چند صفحهء پيش رجوع شود .\r\n","page_name":" 880 ","page_number":1006},
  {"content":"\r\n\r\nاما براى سخنى كه در خبر غدير ، مقدمه آورده شده است سود درستى هست ، هرچند سخنى كه دور از آن مقدمه است ، دنبال آورده باشد . پس گوئى چنين گفته است : على را دوست بداريد ، و چنين و چنان بكنيد ؛ زيرا پس از پابرجا كردن اين كه بايد از خود پيمبر ، فرمانبردارى كنند ، به كارهائى كه بايد برابر گفتار او رفتار نمايند فرمان داد . و چنين سودى ، در آن نمونه‌اى كه شما گفتيد ، وجود ندارد .\r\nاين سخن از آن روى ناگفتنى است ، كه هرگاه ما بينديشيم ، براى مقدمه در مثالى كه يادآور شديم ، سودى هست ، و ميان آنچه نخست ، آورده شده است ، با سخن ديگرى كه به آن پيوسته مىگرداند ، وابستگى وجود دارد ، بدين گونه كه روى به گروهى كند و به آنان بگويد ، دو ستم زيد ، كه فلان بنده‌ام را از او خريدم آيا مىشناسيد و صفت‌هاى آن بنده را يك به يك بشمارد و يادآور شود كه شما را بر خريدش ، گواه گرفتم . و پس از آن بىدرنگ بگويد گواه باشيد ، بنده‌ام را به او بخشيدم ، روا نيست از گفتن كلمهء بنده‌ام كه بار دوم آن را گفت ، جز همان بنده‌اى را كه بار اول آهنگ كرده است ، ديگرى را بخواهد ؛ هرچند اگر همان بندهء نخست را آهنگ نكرده باشد ، مقدمه‌اى كه پيش از آن آورده است ، سودى داشته باشد ، و پاره‌اى از سخنش به پارهء ديگر وابستگى داشته باشد .\r\nزيرا مىشود ، از بنده‌اى كه بار نخست ، پيش از اين ياد كرد ، شناساندن دوستش را بخواهد ، و وابستگى ميان دو سخنش ، از اين روى يافت شود ، كه بگويد چون شما براى ما ، به چنين چيزى گواهى مىدهيد ، به چنان چيز ديگرى نيز گواهى بدهيد .\r\nو اگر آنچه را ما انديشيديم ، آشكار كند ، و پس از مقدمه‌اى كه يادآور مىشود ، بگويد گواه باشيد ، من فلان بندهء ديگرم را كه جز آن بندهء نامبردهء پيش از اين است به او بخشيدم ، سخن خوبى مىگويد ، و گفتن چنين سخنى روا مىباشد . و خوبى سخنش براى چيزى است ، كه يادآور شديم ، او آشكار مىگويد ، بندهء نخست به جز بندهء دوم است .\r\nپس از اين سخنان برآمد ، كه با آشكار گفتن اين كه دومى به جز نخستين\r\n\r\n","description":"","footnote":"","page_name":" 881 ","page_number":1007},
  {"content":"\r\n\r\nاست ، سخن گفتنش خوب است ؛ و با كوتاه كردن سخن ، و رها گذاردن آن خوب نيست .\r\nو نيز اگر كسى به گروهى بگويد ، آيا فلان بوستان مرا نشناخته‌ايد ؟ و پس از آن كه بگويند آرى ، او بگويد ، گواه باشيد ، بوستانم را وقف كردم ، در اين سخن روا نيست ، او بخواهد بوستانى را وقف كند ، كه جز آن بوستان ياد شده پيش از آن باشد . و چنانچه بوستان‌هاى بسيارى داشته باشد ، رواست ، جز اين را آشكار كند ، و پس از پابرجا كردن شناساندن يكى از بوستان‌هايش ، بگويد گواه باشيد ، بوستانى كه پهلوى آن بوستان است ، وقف كردم و آشكار نمايد ، كه بوستان ديگرى را وقف مىكند ، و وابستگى ميان اين دو سخن و سود دادن مقدمه نخست اين باشد ، كه آگاه مىگرداند آن دو بوستان پهلوى يكديگرند . و از اين سخنان ثابت شد ، از هرسخنى كه خواستن چيزى با آشكار كردنش خوب باشد ، چنين نيست كه با كوتاه كردن سخن نيز خواستن همان معنى خوب باشد .\r\nو دليلى كه مىرساند از كلمهء « اولى » سزاوارى پيشوا بودن ، و اين كه بايد به فرمان او كار كرد ، به دست مىآيد ، اين است كه مردم زبان‌دان ، اين كلمه را براى همين معنى به كار مىبرند ؛ زيرا مىگويند ، پادشاه به سرپرستى كردن ، و كارگردانى نمودن كسانى كه زير سرپرستى اويند ، « اولى » مىباشد . و فرزند مرده ، به بردن دارائى مانده از او « اولى » از نزديكان ديگرش هستند . و كسى كه بنده‌اى دارد ، به سرپرستى كردن بندهء خودش « اولى » مىباشد . و در همهء اين سخنان چنين خواسته شده است ، كه كارگردانى و سرپرستى از آن او است ، و آنان بايد فرمانش را ببرند ، و مفسران سخن خداوند را كه فرمود :  « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  « 1 »  »  يعنى پيمبر به كارگردانى مؤمنان از خودشان شايسته‌تر است . بدون هيچ گفتگوئى كه ميان آنان باشد ، به همين معنى برده‌اند . و آشكار است هنگامى كه پيمبر در ميان نباشد ، جز كسى كه پيشواى گروه مسلمانان باشد ، و بايد فرمانش را ببرند ، ديگرى به\r\n\r\n\r\n","description":"","footnote":"\r\n( 1 ) احزاب 6\r\n","page_name":" 882 ","page_number":1008},
  {"content":"\r\n\r\nسرپرستى كردن آنان از او شايسته‌تر نيست .\r\nو كسى نمىتواند بگويد ، كلمهء « اولى » ناگزير بايد به كارى نسبت داده شود ، تا از نسبت دادن به آن به دست آيد كه او به سرپرستى كردن آنان در آن كار شايسته‌تر از ديگران است . مانند اين كه به سرپرستى كردن ، و بزرگ شمردن و دوست داشتن اوليت داده شود ؛ پس از كجا مىشود ، بنابر آنچه شما مىگوئيد ، از كلمهء « اولى » خواسته شده باشد ، كه در فرمانبردارى كردن گروه مسلمانان از او و سرپرستى كردن او در كارهاى آنان شايسته‌تر از ديگران باشد .\r\nچنين چيزى از اين روى گفتى نيست ، كه هركس بگويد ، فلانى به آن كار « اولى » است ، از اين سخن ويژگى داشتن او به سرپرستى كردن در آن كار و فرمان دادن به آن آشكار مىشود ، بويژه هرگاه گفته شود در آن كار از خودشان « اولى » مىباشد . و هرچند با آشكار گفتن سخن و نسبت دادن به چيزى شايستگى يافتن به كار ويژه‌اى ، روا مىباشد . اما با رها گذاردن سخن ، جز آنچه ما گفتيم روا نمىباشد .\r\nو نيز آنچه از گفتار پيمبر ، آشكار مىشود ، اين را فراهم مىكند ، كه امير مؤمنان - درود خداوند بر او بادا - در كارهائى كه پيمبر ، براى آنها شايستگى بيشتر داشت ، با ما انجام بدهد ، او نيز به انجام دادن همان كارها با ما شايسته‌تر مىباشد . و چون پيمبر - درود بر او بادا - شايسته‌تر بود ، سرپرستى و كارگردانى ما را به دست گيرد ، و ما بايد فرمان او را ببريم ، از دنبال آوردن سخن ، و چيزى كه اين گفتار از آن برمىخيزد و بيرون مىآيد ، بر مىآيد ، كه امير مؤمنان نيز بايد در همان كارها شايسته‌تر از ديگران باشد .\r\nو نيز هر گاه كسى بگويد ، فلان و فلان ، در كالائى با من انباز هستند ، و آن را نام ببرد ، و خود آن كالا را نشان بدهد ، و پس از آن بگويد ، من با هركس در آن انباز باشم ، زيد نيز در آن انباز است ؛ از آنچه اين سخن آشكارش مىكند ، بر مىآيد ، كه زيد در همان كالائى كه پيش از اين نام برد ، با او انباز است . و چنانچه چيز ديگرى جز آن را آهنگ كند ، سخنى پيچيده و دريافت‌نشدنى مىگويد ، و شنوندگان را به نابينا ماندن در كار وامىدارد .\r\n\r\n","description":"","footnote":"","page_name":" 883 ","page_number":1009},
  {"content":"\r\n\r\nپس اگر بپرسند ، از كجا مىتوانيد بگوئيد ، در همهء كارها بايد از او فرمانبردارى كرد ، و چگونه دانستيد ، همهء مردم بايد فرمان او را ببرند ؟\r\nخواهيم گفت : چون پيمبر فرمان داد هرگونه رفتارى را مردم با خودش - درود بر او بادا - بايد بكنند ، با امير مؤمنان نيز بايد همان را به جا آورند . و چون در همهء كارها بايد فرمان پيمبر را ببرند ، و همهء آفريدگان ، بايد او را فرمانبردارى كنند ، براى امير مؤمنان نيز بايد به همان گونه باشد ، و درستى اين گفتار ، از آوردن جملهء دوم دنبال جملهء نخست ، به دست مىآيد ؛ چنان كه پيش از اين گفتيم .\r\nو نيز كسى را كه پيمبر ، در خم غدير گفت ، بايد فرمانش را ببرند ، در آنچه پيمبر فرمان داد ، بايد از او فرمانبردارى كنند ، و شايستگى به دست گرفتن سرپرستى كردن او همگانى است ، و همهء كارها و همهء مردم را فرا مىگيرد .\r\nپس اگر بگويند ، اين كه پيمبر - بر او درود بادا - گفت : « فمن كنت مولاه » ( يعنى هركسى كه من شايسته‌تر به فرماندهى او هستم ) آنچه از اين سخن آشكار است ، چنين فراهم مىكند ، كه در همان هنگام امير مؤمنان در جايگاه پيمبر باشد . و چنين چيزى در خور پيشوا بودن نيست ؛ زيرا بنابر آنچه همهء مسلمانان بر آن گرد آمده‌اند ، پس از مرگ پيمبر ، مسلمانان بايد ، پيشوا داشته باشند .\r\nخواهيم گفت : دو پاسخ براى اين پرسش هست : يكى اين كه خبر غدير ، چنين فراهم مىكند كه بايد در همان هنگام ، مردم بايد فرمان امير مؤمنان را ببرند ؛ اما او براى اين نبايد به كارها فرمان بدهد ، كه بودن پيمبر ، به مانند چيزى است ، كه از فرمان دادن او به كارها ، و بازداشتن از آن جلوگيرى مىكند . و پس از آن كه مانع از ميان برداشته شود ، براى او روا مىگردد ، كه به كارها فرمان بدهد ، يا از آن بازدارد . آنچنان كه هركس به ديگرى وصيت كند ، پس از مرگش در آنچه به او وابستگى دارد ، كارگردانى كند ، در همان هنگام كه به او سفارش مىكند ، شايستگى كارگردانى كردن در آن را دارد ، هرچند كارگردانى كردن او به اين بستگى دارد ، كه پس از مرگ سفارش‌دهنده از او سر بزند . و كسى كه پيمان فرماندهى كردن بر مردم را به ديگرى واگذار مىكند ، در همان هنگام سزاوار در دست گرفتن فرماندهى\r\n\r\n","description":"","footnote":"","page_name":" 884 ","page_number":1010},
  {"content":"\r\n\r\nمىشود ، هرچند در دست گرفتن كارگردانىها به اين بستگى دارد ، كه پس از مرگ واگذارندهء فرماندهى انجام گردد .\r\nپاسخ دوم اين است ، كه آنچه از خبر آشكار است ، در جاى پيمبر بودن على را در همان هنگام ، و در روزگاران پس از آن ، فراهم مىكند ؛ و چون همهء مسلمانان بر اين گرد آمده‌اند ، كه با بودن پيمبر ، در همان هنگام كسى امام نيست ، پس ثابت مىشود ، كه پس از درگذشتن پيمبر ، بىدرنگ امير مؤمنان امام مىباشد .\r\nو كسى نمىتواند بگويد ، شما چرا اين خبر را به زمان پس از عثمان نمىبريد ؛ زيرا هرگاه روا باشد ، امام بودن او به پاره‌اى از زمان ، ويژگى داده شود ، روا خواهد بود ، بيشتر از آن اندازه ويژگى يابد .\r\nنادرستى اين سخن از آن روى است ، كه چون همهء مسلمانان ، بر جز اين سخن گرد آمده‌اند ، چنين گفتارى از كار مىافتد ؛ زيرا هيچ‌كس پيشوا بودن على را پس از عثمان از اين خبر ثابت نمىكند ؛ زيرا مسلمانانى كه جز شيعه مىباشند ، امام بودن على پس از عثمان را ، به برگزيدن مردم ثابت مىكنند .\r\nراه ديگر براى ثابت كردن ، از اين خبر كه على پس از پيمبر ، بىدرنگ امام گرديد ، اين است ، كه چون گونه‌هاى مولى بودن را يادآور شديم ، و همه را به جز معنى شايسته‌تر بودن به فرماندهى ، و اين كه بايد فرمانش را ببرند ، همه را نادرست شمرديم ، پس آنچه مىخواهيم بگوئيم ثابت گرديد .\r\nو همانا دانستيم ، از كلمهء مولى ، در اين خبر كسى كه بنده آزاد كرده ، يا آزاد شدهء او خواسته نشده است ، و هم سوگند ، و همسايه ، و داماد ، و راهنما ، و جانشين ، هيچ‌يك از اينها خواسته نشده است ؛ زيرا آشكار است ، كه هيچ‌يك اينها خواسته نشده است ؛ و نيازى ندارد ، بر نادرست بودنش دليل بياوريم .\r\nو روا نيست پسر عمو از آن خواسته شده باشد ؛ زيرا پسر عمو بودنش ، براى همه آشكار است ، و سودى ندارد ، كه مردم را بر آن آگاه گرداند ، و همهء آنان را يك جا گرد آورد ، تا بدانند على پسر عموى او است . و نيز روا نيست ، به معنى يارى كردن يكديگر در كارهاى دينى باشد ، يا براى اين باشد كه بياگاهاند بنده‌اى را كه آزاد\r\n\r\n","description":"","footnote":"","page_name":" 885 ","page_number":1011},
  {"content":"\r\n\r\nگردانيده‌اند ، آزادكننده از او ميراث مىبرد ؛ زيرا همهء اينها از آنچه دربارهء فرمانهاى دينى رسيده ، دانسته شده است . و همانا خداوند برتر از همه چيز ، فرموده است :\r\n « وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  « 1 »  »  ( يعنى همهء مردان و زنان مؤمن دوستان و يارىدهندگان يكديگرند ) . و براى كارهائى كه از اين گونه باشد ، مردم را يك جا گرد نمىآورند تا چيزى را كه همه مىدانند ، به آنان بياگانند .\r\nو شايسته‌تر بودن كسانى كه بنده آزاد كرده‌اند ، به بردن آنچه پس از مرگ بندهء آزاد شده به جاى ماند ، نيز پيش از آمدن فرمانهاى اسلام ، و پس از آن دانسته شده است ، كه براى پسر عمو مىباشد . و اين كه عمر گفت : به‌به اى پسر ابو طالب همانا شب را هنگامى بامداد كردى ، كه مولاى من و مولاى هرمرد و هرزن مؤمنى مىباشى مولا بودن درخور هيچ يك از اين معانى نيست . پس چيزى به جاى نمىماند ، مگر به معنى شايسته‌تر به سرپرست گردانيدن او ، در كارها ، و پذيرفتن فرمان بردن از او باشد .\r\nو كسى كه بر اين گونه باشد جز امام نخواهد بود .\r\nو كسى نمىتواند بگويد : چرا شما اين لفظ را به معنى دوست داشتن يكديگر در پوشيده و آشكار نمىبريد ؟ و اين جايگاهى است ، كه بالاتر از امام بودن است ؛ و همانا گروهى از كسانى كه با شما ناسازگارند به سوى همين رفته‌اند .\r\nناگفتنى بودن اين سخن از آن روى است كه به روش نخست ، كه بر پايهء پيوسته بودن سخنانى كه در آغاز گفت با سخنان پس از آن ، بنا نهاده شده است ، اين پرسش روى نمىآورد ؛ زيرا لفظ مولى ، چنانچه به معنى دوست داشتن يكديگر ، در پوشيده و آشكار باشد ، كه آنان گفتند ، و اگرچه نشايد هم به آن معنى بيايد ، هرآينه روا نيست به اين معنى باشد ؛ زيرا ما گفتيم ، در اين روش ، « مولى » در جملهء دوم را بايد به همان معنى جملهء نخست برد ، تا نتيجه برابر با مقدمه باشد « 2 » .\r\n\r\n\r\n","description":"","footnote":"\r\n( 1 ) توبه 71\r\n( 2 ) توضيح تنظيم قياس ، و مقدمه بودن جمله اول براى جمله دوم در آغاز ذكر خبر گذشت .\r\n","page_name":" 886 ","page_number":1012},
  {"content":"\r\n\r\nلكن هرگاه ، بنابراين روش بپرسند ، پاسخ اين است ، كه روا نيست لفظ « مولى » را به معنائى برد ، كه در زبان عرب ، به آن معنى نمىآيد . و به هيچ روئى از از روىها ، در گونه‌هاى معنى كلمهء « مولى » به شمار نمىآيد . و مردم زبان‌دان ، اين معنى را هيچ نمىشناسند ؛ زيرا آنان هركسى يارى كردن ديگرى را در عهده گرفته باشد ، او را مولاى آن ديگرى مىنامند ، و به پوشيده و آشكار كسى هيچ نمىنگرند ، و مؤمنان به همين گونه ، ياور يكديگرند ؛ پس آن معنى كه گفتند ، هيچ شناخته نشده است .\r\nپس اگر بگويند : اين لفظ ، هرچند برابر با آنچه در زبان هست ، به اين معنى برده نمىشود ، اما رواست از لفظ گونهء ويژه‌اى از دوست داشتن يكديگر ، خواسته شده باشد ؛ زيرا پيمبر چون آن گونه دوست دادشتنش را كه براى خودش پابرجا كرد ، براى او نيز همان گونه دوست داشتن را پابرجا نمود .\r\nخواهيم گفت : اين سخن به آنچه همهء مسلمانان ، بر آن گرد آمده‌اند ، از درستى مىافتد ؛ زيرا هركس روا بداند ، خبرى از پيمبر برسد ، و امام بودن كسى از آن خواسته شده باشد ، بدون شك مىگويد ، از اين خبر امام بودن على خواسته شده است ، نه چيز ديگرى جز آن ، و معنى ديگرى را روا نمىداند ؛ زيرا هركس ، با رسيدن سخنى آشكار ، از پيمبر ، دربارهء امام بودن كسى ناسازگار است ، از هيچ خبرى روا نمىداند ، اين معنى به دست آيد ؛ و كسى كه آن را روا بداند ، بدون شك مىگويد از اين خبر ، شناساندن امام خواسته شده است . و روا دانستن رسيدن خبرى ، براى شناساندن امام ، و گفتن اين كه شايد مولى در اين خبر به معنى امام نباشد ، بيرون رفتن از سخنى است ، كه همهء مسلمانان بر آن گرد آمده‌اند .\r\nو كسى كه مىگويد ، اين پايگاه از امام بودن بالاتر است ، سخنش نادرست است ؛ زيرا امام بودن ، آشكار و نهان ، هردو را فرا مىگيرد ؛ براى اين كه پيش ما ، امام بايد از بيراهه رفتن در انديشه و رفتار پوشيده و آشكار ، نگهدارى شده باشد .\r\nو براى نادرست بودن اين كه لفظ « مولى » دوست داشتن را چه در پوشيده و چه آشكار برساند ، بسا گفته باشند ، پيمبر - درود خداوند بر او و خاندانش بادا -\r\n\r\n","description":"","footnote":"","page_name":" 887 ","page_number":1013},
  {"content":"\r\n\r\nعلى را براى ما مولى گردانيد ، آنچنان كه خود پيمبر براى ما مولى مىباشد ؛ و نگفت هركس مولاى من است ، مولاى على هم هست ؛ و مولى كسى است ، كه يارى كردن ديگرى را به گردن بگيرد ، نه آن كسى كه ديگرى يارى كردنش را به گردن بگيرد ، پس چيزى به جاى نمىماند ، مگر گفته شود ، معنى خبر ، اين است : هركس من شايسته‌تر از ديگرانم ، كه او مرا يارى كند ، پس على هم شايسته‌تر از ديگران است ، كه او را يارى كند ، و اين معنى بدان بازگشت مىكند ، كه از لفظ مولى در اين خبر فزونى داشتن امير مؤمنان ، بر ديگران از اين جهت خواسته شده باشد كه از آنچه مؤمنان يكديگر را ، بايد يارى كنند ، سزاوار بودن او براى يارى كردنش از اندازهء همه بيشتر است . و اين فزونى جز براى كسى كه به مانند پيمبر و امام ، بايد فرمانهايش را ببرند ، يافت نخواهد شد .\r\nراه ديگر اين است ، كه لفظ مولى به همهء معناهائى كه مىشود برد ، برده شود ، مگر آن معنائى كه دليل آن را بيرون كند ؛ و چون دانسته شد ، همه گونه مولى بودن ، اين است كه بايد فرمانش را ببرند ، و از همه شايسته‌تر به سرپرستى كردن باشد ، پس بايد پيمبر ، همين معنى را خواسته باشد ؛ زيرا همهء آن معناها زير اين لفظ هستند .\r\nو نيز بنابر آنچه از ياران پيمبر رسيده است ، همهء آنان از اين خبر ، امام بودن على را دريافت كردند ، تا آنجا كه شعرها سرودند ؛ مانند حسان بن ثابت ، و قيس بن سعد بن عباده - خداوند از آنان خوشنود بادا - و گفتار عمر كه پيش از اين گذشت .\r\nو اين سخنان جز درخور اين نيست ، كه چنانچه پيش گفتيم ، امام بودن او را فهميده باشند ؛ و از هيچ‌كس شنيده نشده است ، كه سخن اين گويندگان را نادرست گفته باشند ؛ و پيمبر - درود خداوند بر او و خاندانش بادا - جائى بود كه همهء اين سخنان ديده و شنيده مىشد ؛ و آن سخنان را نادرست نشمرد ، و نگفت ، من امام بودنش را نخواسته‌ام ؛ پس همهء اينها مىرساند پيمبر امام بودنش را كه گفتيم خواسته است .\r\nدليل ديگر كه نيز امام بودن او را مىرساند ، سخن پيمبر است - درود خداوند بر او و خاندانش بادا - كه گفت : « انت منى بمنزله هرون من موسى الا انه لا نبى بعدى »\r\n\r\n","description":"","footnote":"","page_name":" 888 ","page_number":1014},
  {"content":"\r\n\r\nتو با من به مانند هرون با موسى هستى ، جز آن كه پس از من هيچ پيمبرى نيست .\r\nپس پيمبر - درود بر او و خاندانش بادا - همهء پايگاههائى كه هارون نزد موسى داشت ، جز آنچه را از سخن خود ، بيرون كرد ، كه پيمبرى بود ، و جز برادرى كه براى همه كس شناخته است ، همهء پايگاههاى ديگر او را در برابر موسى ، براى على - درود بر او بادا - ثابت كرد .\r\nو همانا استوار گرديده است ، كه پايگاههاى هارون نزد موسى ، چيزهائى بود : يكى اين كه هارون برادر پدر و مادرى موسى بود . ديگر آن كه انباز او در پيمبرى بود ، و موسى او را از همهء گروه خود ، بيشتر دوست مىداشت ، و از كسانى بود ، كه خداوند پشت موسى را به آنان ، استوار گردانيد ، و فرمانش را همهء آن گروه مىبايست ببرند . و جانشين او در ميان آن گروه بود .\r\nخداوند برتر از همه چيز از زبان موسى - درود بر او بادا - آورده است ، كه گفت :     « وَ اجْعَلْ لِي وَزِيراً مِنْ أَهْلِي هارُونَ أَخِي اشْدُدْ بِهِ أَزْرِي وَ أَشْرِكْهُ فِي أَمْرِي     « 1 »     »     خدايا براى من از خاندانم ياورى بنه كه برادرم باشد ، پشتم را به او استوار گردان ، و او را در كار پيمبرى با من انباز كن . پس خداوند برتر از همه چيز ، به او پاسخ گفت :\r\n « قَدْ أُوتِيتَ سُؤْلَكَ يا مُوسى »  همانا آنچه خواستى به تو داده شد ، اى موسى . و در جاى ديگر از قرآن است :  « وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ  « 2 »  »  موسى به برادرش گفت ، در ميان گروه من جانشينم باش ، نيكى به پا كن ، و راه تبه‌كاران را مرو . و همانا پيمبر - درود خداوند بر او بادا - همهء آن پايگاهها را براى امير مؤمنان - درود بر او بادا - نهاد . و آنچه از آن پايگاهها بيرون كرد ، پيمبرى بود ، كه با گفتن آن را بيرون كرد ؛ و برادرى بود ، كه همه مىدانند ، او برادرش نبود ؛ پس بايد جز اين دو ، همهء پايگاههاى ديگر را برايش ثابت كرده باشد .\r\n\r\n\r\n","description":"","footnote":"\r\n( 1 ) طه 29\r\n( 2 ) اعراف 142\r\n","page_name":" 889 ","page_number":1015},
  {"content":"\r\n\r\nو كسى نمىتواند در درست بودن اين خبر ستيزه‌گرى كند ؛ زيرا آن دليل‌هائى كه براى درست بودن خبر نخست ، آورديم ، همان‌ها بدون كم و بيش ، درستى اين خبر را مىرسانند ؛ و آن دليل‌ها ، پىدرپى آوردن گروههاى بسيار ، از شيعه بود . و هر دو گروه ، كه با هم ناسازگارند ، بر درستى اين خبر نيز گرد آمده‌اند . و همهء گروه مسلمانان درستى آن را پذيرفته‌اند ، با اين كه در گسترش دادن معنى آن ، با يكديگر ناسازگارى دارند . و نيز گروه ناسازگار با ما اين خبر را در كتب صحيح خودشان ، آورده‌اند . و روز شورا خود امير مؤمنان اين خبر را گواه آورد . و روىهاى ديگرى كه براى درستى خبر نخست بود ، براى درستى اين نيز هست ؛ و روئى ندارد ، كه دوباره در آن سخن بگوئيم .\r\nپس اگر بگويند : هارون در روزگار زنده بودن موسى مرد ، و براى او پايگاهى با موسى پس از مرگش ، پديد نيامد ؛ پس چگونه شما اين خبر را دليل مىآوريد ، كه امير مؤمنان پس از مردن پيمبر - درود خداوند بر آنان بادا - امام گرديد .\r\nگفته خواهد شد : هارون هنگام زنده بودن موسى جانشين او گرديد ، و از كسانى بود ، كه اگر تا پس از مرگ موسى زنده مىماند ، همان جانشينى كه داشت ، پابرجا مىماند ؛ آنچنان كه جانشينىاش را پيمبرى او فراهم كرد و چنانچه پيمبرى او نبود ، بايد جانشينى پيمبر هم برايش نباشد ؛ اما كار جانشينى امير مؤمنان - درود خداوند بر او بادا - چنان است ، كه چون تا پس از مرگ پيمبر ، زنده ماند ، پس بايد جانشينى او هم پايدار بماند .\r\nپس اگر بگويند : چرا گمان مىبريد ، كه اگر هارون زنده مىماند جانشينى موسى - درود بر او بادا - برايش پايدار مىماند .\r\nگفته خواهد شد : زيرا چون اين پايگاه ، هنگامى كه زنده بود ، برايش استوار گرديد ، پس روا نخواهد بود ، از آن پايگاه بيفتد ؛ زيرا پايگاه بزرگى است و كسى كه پيمبرى برايش استوار گردد ، روا نيست از آن پايگاه فرود آيد ؛ زيرا فرود آمدن او از اين پايگاه ، چنين فراهم مىكند ، كه بيشترين گريز را از او داشته باشند .\r\n\r\n","description":"","footnote":"","page_name":" 890 ","page_number":1016},
  {"content":"\r\n\r\nو كسى نمىتواند بگويد ، چون فرود آمدن از پايگاه پيمبرى ، گريزان شدن مردم را از او فراهم مىكند ، هارون از آن پايگاه نيفتاد ؛ زيرا چون پيمبر بود ، بيرون شدن او از آن پايگاه ، روا نبود . و چون پيمبرى را از پايگاههاى امير مؤمنان بيرون كرديم ، پس بايد جانشين پيمبر شدن ، نيز براى او پديد نيايد .\r\nاين سخن از آن روى گفتنى نيست ، كه اگر جانشين شدن را پيمبر بودن او فراهم كند ، با از ميان رفتن پيمبرى جانشينى او هم بايد از ميان برود ؛ و مىبايست ، هنگامى كه پيمبرى او از ميان رفت ، جانشينى او هم از ميان برود ؛ اما كار جانشينى ( امير مؤمنان ) به جز اين است ، و چنين نيست ، كه با از ميان رفتن پيمبرى ، بايد پايگاه جانشينى هم از ميان برود ؛ زيرا هريك از اين دو پايگاه ، از ديگرى جدا مىباشد « 1 » .\r\nآيا نمىبينى ، هريك از ما ، هرگاه به كسى كه به جاى او كارى را انجام مىدهد ، بگويد از دارائى من به فلانى ، چنين و چنان بده ؛ زيرا او ارزش چيزى را كه به من فروخته ، بستانكار است ؛ پس از آن بگويد ، فلانى را هم ، به همان پايگاه فرود آور ؛ و هررفتارى با او كردى ، با اين هم بكن ؛ زيرا براى زخمى كه به او زدم ، يا چيزى كه از دارائى او نابود گردانيدم ، بايد او هم به همان اندازه بگيرد ، و روئى برايش بياورد ، كه جز آن يك نخست باشد ؛ پس بايد آن كسى كه به جاى خودش كار مىكند ، در دادن آن دارائى ميان آن دو نفر برابرى كند ؛ و براى اين كه علت سزاوار شدن آنان\r\n\r\n\r\n","description":"","footnote":"\r\n( 1 ) توضيح جوابى كه به اشكال بالا داده شده ، اين است ، كه هارون اگر پس از موسى زنده مانده بود ، جانشين شدن او ، دنبالهء همان پيمبرى او در زمان موسى بود ، و پيمبر بودنش ، جانشينى او را فراهم مىكرد ، و پس از موسى هم ، به عنوان پيمبرى ، جانشين موسى مىگرديد ، و چون در زمان موسى مرد ، و پيمبرى او از ميان رفت جانشينى او هم تحقق پيدا نكرد . اما امير مؤمنان ، چون پيمبر نبود ، جانشينى او هم پس از پيمبر ، دنبالهء پيمبرى او نبود ، تا بمانند هارون پس از پيمبر ، جانشينى او از ميان برود ؛ بلكه جانشينى او پايگاه ديگرى داشت ، و جدا از پايگاه پيمبرى بود . بنابراين جانشين نشدن هارون را نبايد ، مقياس جانشين نشدن امير مؤمنان گرفت .\r\n","page_name":" 891 ","page_number":1017},
  {"content":"\r\n\r\nبراى گرفتن دارائى از او دو چيز است ، نبايد رفتار كردن با آنان گوناگون باشد .\r\nبنابراين ، بايد پايگاه جانشينى ، براى امير مؤمنان - درود بر او بادا - پس از مردن پيمبر - درود بر او بادا - پايدار بماند ؛ آنچنان كه اگر هارون ، پس از مردن برادرش - درود بر هر دوى آنان بادا - زنده مىماند ، بايد پايگاه جانشينى برايش پايدار مانده باشد ؛ هرچند چيزى كه پايگاه جانشينى را براى هارون فراهم كرده است ، به پايگاه پيمبرى خود او بازگشت نمايد و آن روا بودن پيام آوردن است .\r\nپس اگر بگويند : چيزى كه به انديشه كردن درست شده ، و به هستى در نيامده است ، چگونه مىتوان آن را پايگاه گفت ؛ و چيزى را پايگاه مىگويند ، كه اكنون پديد آمده باشد ؛ آيا نمىبينى نماز ششم از كارهائى كه به آن فرمان داده شده باشد ، به شمار نمىآيد . و قبله ديگرى كه اگر پيمبر به سويش ، فرمان‌گزارى مىكرد ، قبلهء دينى مىگرديد ، قبله شمرده نمىشود ؛ زيرا به سوى قبلهء ديگر فرمان‌گزارى از پيمبر سر نزده است ، و آنچه ما مىگوئيم ، به همين گونه است .\r\nخواهيم گفت : هرگاه براى پايگاهى كه انديشيده گرديده است ، دست‌آويزى براى سزاوار شدنش باشد ، مىشود بگويند ، آن پايگاهى است . آيا نمىبينى اگر بستانكارى كسى را ، پس از ديرى ، بايد به او بپردازند ، مىگويند ، او سزاوار گرفتنش هست ، و او بستانكار است ؛ آنچنان كه اگر هم‌اكنون سزاوار گرفتنش باشد ، او را بستانكار مىگويند ؛ و هردو يكسانند . و چنانچه كسى بگويد ، فلانى پيش من پايگاهى را دارد ، كه زيد پيش عمرو آن پايگاه را دارد ، و بدانيم ، زيد چنان وابستگى ويژه‌اى به عمرو دارد ، كه كارى از او نمىخواهد ، مگر آن كه به او پاسخ مىگويد . جز آن كه هيچ‌گاه ، درهمى از او خواستار نمىشود . سپس آن يكى از آن ديگرى اگر درهمى بخواهد ، نمىتواند از دادنش خوددارى كند ، و بگويد ، گفتم پايگاه تو پيش من ، به مانند پايگاه زيد ، پيش عمرو است ، و زيد درهمى از عمرو نخواسته است ، و عمرو به او چيزى نداده است ؛ پس تو نيز سزاوار گرفتن درهمى از من نيستى ؛ زيرا هنگامى من بايد درهمى به تو بدهم ، كه زيد از عمرو ، درهمى خواسته باشد . و اين جز در انديشه ، بيشتر نبوده است ؛ اما همان پايگاه است ؛ زيرا همهء خردمندان ، مىگويند\r\n\r\n","description":"","footnote":"","page_name":" 892 ","page_number":1018},
  {"content":"\r\n\r\nبايد درهم را بدهد ؛ زيرا مىدانند ، كسى كه او را مانند ديگرى گردانيده‌اند ، اگر او چيزى مىخواست ، بايد به او مىدادند ؛ نه اين كه اكنون خواسته است و بايد بدهند .\r\nو نماز ششم نيز به همين گونه است ؛ زيرا نمىگويند ، در شرع چنين چيزى هست ، براى اين كه سببى برايش پيدا نشده است ، كه بايد خوانده شود ، بلكه سبب وجوبش در انديشه بوده است . پس واجب شدن خود اين نماز نيز در انديشه است ، و بايد اين را چنان مانند كرد ، كه اگر پيمبر مىگفت ، پس ازيك سال نماز ششم را بگزاريد ، هنگامى كه اين سخن را گفت در همان هنگام نماز ششم را از شرع پيمبر - بر او درود بادا - مىدانستند ، هرچند براى سرزدنش چشم به راه مىباشند و چنانچه بپذيريم كه آنچه انديشيدنى است ، پايگاه گفته نمىشود ، آنچه مىخواهيم بگوئيم درست است ؛ زيرا سزاوار بودن هارون جانشينى موسى را پس از مرگش ، هم‌اكنون موجود است ؛ و هم‌اكنون بايد گفت ، او پايگاه جانشينى را دارد ؛ زيرا اين پايگاه هم اكنون وجود دارد ؛ و چنانچه كسى به ديگرى سفارش كند ، كه پس از مرگش در دارائى او كارهائى انجام بدهد ، هم‌اكنون سزاوار كارگردانى در دارائى او هست ؛ هرچند انجام دادن آن به مردنش وابستگى دارد . پس كار را نبايد تنگ گرفت ، كه آنچه به انديشه درآمده ، پايگاه هست ، يا نيست ؛ هرچند سخن درست همان است ، كه ما گفتيم .\r\nپس اگر بگويند : چون شما گفتيد ، آنچه در انديشه است ، پايگاه است ، پس به كسانى بايد بپيونديد ، كه مىگويند ، اين خبر مىرساند ، كه امير مؤمنان - درود خداوند بر او بادا - امام نيست ؛ زيرا ما مىدانيم هارون پس از مردن موسى جانشين او نگرديد ؛ و چون پايگاه‌هاى هارون ، براى امير مومنان - درود بر او بادا - نهاده شده است ، بايد او هم ، پس از پيمبر امام نباشد .\r\nگفته خواهد شد : هرچند هارون پس از برادرش زنده نبود ، اما آشكار كرديم كه اگر زنده مىماند ، در ميان گروه موسى ، جانشين او مىگرديد ، پس جانشين شدن پايگاهى است ، هرچند در انديشه باشد ، و گفته نشود ، او جانشين است ، اما سزاوار بودن جانشين شدن پيش از مردن موسى برايش بود ؛ و چون همين پايگاه ، براى\r\n\r\n","description":"","footnote":"","page_name":" 893 ","page_number":1019},
  {"content":"\r\n\r\nامير مؤمنان وجود داشت - درود خداوند بر او بادا - و پس از مردن پيمبر هم زنده ماند ، بنابراين بايد پس از مردن پيمبر ، امام باشد و در ميان گروه مسلمانان جانشين او گردد . و اين كه هارون ، پس از مردن برادرش زنده نبود و جانشين نشد امير مؤمنان را از اين پايگاه ، بيرون نمىكند .\r\nو اين بدان مىماند ، كه كسى ديگرى را به جاى خود گمارد و كارگردانى خود را به او واگذارد و به او بگويد ، هرروزى كه فلانى پيش تو بيايد ، درهمى به او بده ، و با عمرو ، نيز همان را رفتار كن .\r\nسپس بينديشيم ، كه زيد پاره‌اى از روزها پيش آن كارگردان ، نيايد و چيزى از او نگيرد ؛ و عمرو پيش او بيايد ، و درهم را خواهانى كند ؛ كسى كه به جاى سفارش كننده كارگردانى مىكند ، نمىتواند از دادن درهم به او خوددارى كند . هرچند بهانه‌جوئى كند ، كه تو به مانند زيد هستى ، و او نيامده است ، و درهمى نگرفته است ؛ بلكه پيش هرخردمندى ، بايد آن درهم را به او بدهد ؛ زيرا هريك از آن دو ، پيشش بيايند ، و خواهانى كنند ، بايد آن را به او بدهد ؛ و از كسى كه پيشش بيايد و خواهانى كند ، براى اين كه آن ديگرى آمدن خودش را پس انداخته است ، نمىتواند ، آن را به او ندهد .\r\nبالاتر از آن ، چيز نبوده را نمىتوان گفت ، پايگاه است ؛ اما درست است كه گفته شود ، چيزى كه سزاوار شدن رسيدن به آن ، پايگاه را پديد مىآورد ، وجود دارد ؛ هرچند خود آن پايگاه انديشيدنى باشد ؛ آيا نمىبينى ، كسى كه بگويد ، فلانى پيش من همان پايگاهى را دارد ، كه آن يكى پيش آن ديگرى دارد ، درست نيست سخن او را به اين ببريم ، كه او برادرش نيست ، وصيش نيست ، انبازش نيست ، و چيزهاى ديگرى ، به مانند آنها نيست .\r\nپس از آن همانا پيمبر - درود خداوند بر او و خاندانش بادا - با همين سخن كه گفت : « لا نبى بعدى » همهء آن پايگاه‌ها را پس از خود ، براى امير مؤمنان - درود بر او بادا - نهاد به جز پيمبرى را ؛ و آنچنان كه درخور بيرون كردن يك چيز از چيزهاى ديگر اين است ، كه از سخن چيزى را بيرون كنند ، و اگر بيرون نكنند ، بايد\r\n\r\n","description":"","footnote":"","page_name":" 894 ","page_number":1020},
  {"content":"\r\n\r\nدر زير آن سخن باشد . و به همين گونه ، درخور بيرون كردن يك چيز از همه ، آن است كه اگر در يك هنگام ، پاره‌اى از آنچه را لفظ فرا مىگيرد ، از آن بيرون كنند ، بايد در هنگام‌هاى ديگر به جز همان هنگام ، آن چيزهاى ديگر در زير سخن باشند ؛ آيا نمىبينى كسى كه مىگويد ، همهء بندگانم را كه در خانه بودند زدم ، به جز سالم را از اين سخن بر مىآيد ، كه همه را زده است ، و سالم را نزده است ، و همچنين از اين خبر ، دانسته مىشود ، كه هرپايگاهى هارون پيش موسى داشت ، على - درود بر او بادا - همه را پس از پيمبر دارد ، به جز پايهء پيمبرى را كه ندارد .\r\nپايان ترجمهء كتاب التمهيد فى الاصول از شيخ الطائفة الاماميه محمد بن الحسن الطوسى\r\n\r\n","description":"","footnote":"","page_name":" 895 ","page_number":1021},
  {"content":"\r\n\r\n\r\nفصل تكميل افتادگى در كتاب\r\nتا اينجا مطالب موجود در سه نسخهء حاضر از اين كتاب به پايان رسيد ، و از فهرست اول اين بخش كه ذكر شد ، و از علائم بر مىآيد كه در اين سه نسخه نقص و افتادگى هست ؛ زيرا در اول اين بخش كه در امامت است ، شيخ مانند ساير جاها ، فهرست مطالب را ذكر كرده ، و آنچه مربوط به اين بخش است پنج فصل نامبرده است : فصل اول در اثبات وجود امام . فصل دوم در صفات امام . فصل سوم ، در خود كسانى كه امام هستند . فصل چهارم در كسانى كه از امام نافرمانى كردند . و فصل پنجم در پنهان زيستن و غيبت امام است .\r\nاز اين پنج فصل ، دو فصل آن به طور كامل و قسمت عمدهء فصل سوم در اين جا موجود است و ذكر شد ؛ و بخشى از فصل سوم كه مربوط به امامان بعد از امير المؤمنين على است ، و دو فصل آخر كه يكى در بغاة و ديگرى در غيبت است چنان كه گفته شد ناقص است .\r\nو چون مطالب اين بخش با كتاب الاقتصاد فيما يجب على العباد ، كه آن هم از شيخ است ، و يك نسخهء خطى از آن در كتابخانهء مركزى دانشگاه تهران ، موجود است مقابله شد ، و بيشتر مطالب با يكديگر مطابقت دارد ؛ و در پايان دليل آخر بر امامت حضرت على عليه السلام كه ذكر شد ، اين عبارت آورده شده است : « و قد تكلمنا على\r\n\r\n","description":"","footnote":"","page_name":" 896 ","page_number":1022},
  {"content":"\r\n\r\nما يتفرع على هذه الجمله فى هذا الخبر و الذى قبله فى تلخيص الشافى و شرح جمل العلم فلا نطول بذكره » و از اين جا اطمينان حاصل مىشود كه بقيهء مطالب اين دو كتاب با هم برابر است . و بنابراين دو فصل نامبرده براى رفع نقيصه از مطالب اين كتاب ، از كتاب الاقتصاد كه نام برده شد ، ترجمه و بر آن افزوده گرديد ، و از اين جا تا آخر ، از كتاب الاقتصاد آورده شده است .\r\nپس اگر بگويند : چنانچه پيمبر از اين خبر مىخواست ، جانشين خود بودن امير مؤمنان را برساند ، بايد بگويد ، تو با من به مانند يوشع بن نون هستى ؛ زيرا يوشع نزد موسى پس از مرگ او ، همين پايگاه را داشت .\r\nخواهيم گفت : اين سخن از چند روى ، نادرست است : يكى اين كه هرگاه ، اين خبر بنابر آنچه ما گفتيم ، آنچه را مىخواهيم برساند ، پس اگر بر روى ديگرى باشد ، از خود برآوردن و پيش خود در دليل‌ها سخن گفتن است ؛ و چنين چيزى روا نمىباشد ؛ و در بسيارى از دليل‌ها ، و آنچه از آن آشكار مىشود ، بايد همين گونه باشد ؛ و همه بر اين سازوارند كه چنين كارى نادرست است .\r\nديگر اين كه جانشين شدن يوشع دانسته نشده است ، و گروهى از يهوديان آن را گفته‌اند . و قرآن به جانشين موسى بودن هارون گويا مىباشد . و گفته‌اند يوشع پيمبرى بود ، كه به سويش وحى مىآمد ، و با آمدن وحى بر او ، جانشين شدن ، به او روى نمىكند . و جانشين موسى شدن ، در فرزندان هارون بود .\r\nديگر آن كه پيمبر - بر او درود بادا - پايگاههائى را بيشتر از جانشين گرفتن براى امير مؤمنان ، گرد آورد . پس روا نيست او را به يوشع مانند گرداند ؛ و ما در آنچه وابسته به همهء اين سخنان در اين خبر و خبرهاى پيش از آن است ، در كتاب تلخيص الشافى و در شرح جمل ، سخن گفته‌ايم ، و با دوباره آوردنش در اين جا سخن درازى نمىكنيم ؛ زيرا اگر خدا بخواهد ، آنچه يادآور شديم ، بس خواهد بود .\r\n\r\n","description":"","footnote":"","page_name":" 897 ","page_number":1023},
  {"content":"\r\n\r\n\r\nفصل در اين كه دربارهء سركشان بر امير مؤمنان « 1 » - درود بر او بادا - و نافرمانىكنندگان او چه بايد گفت ؟\r\nآنچه از روش گروه اماميه ، بر مىآيد ، اين است كه هركس براى ناسازگارى كردن با امير مؤمنان - درود بر او بادا - به پا خيزد ، و با او كارزار كند ، كافر است ؛ زيرا اين گروه كه بر سخن درست استوارند ، همگى بر همين سخن گرد آمده‌اند ، و بر درستى هرسخنى ، همهء آنان گرد آيند ، راست و درست خواهد بود ؛ زيرا كسى در ميان ايشان است ، كه از پوشيده ماندن چيزى بر او بازداشته شده است ؛ و روا نيست در انديشه يا كردار ، بيراهه برود .\r\n\r\n\r\n","description":"","footnote":"\r\n( 1 ) مطالب ، و اختلاف عقايد و آرائى كه در اين فصل ، ذكر مىشود بيشتر دربارهء كسانى است كه جنگ جمل يا جنگ صفين را به راه انداختند ، و بحث كفر و ايمان كه پيش از اين گذشت ، و اختلاف در اين كه ارتكاب گناه كبيره آيا موجب كفر است يا نيست از همين هنگام ، آغاز گرديد ، و از همين جا و پس از واقعهء صفين اولين گروهى كه مرتكب كبيره را كافر خواندند ، فرقهء خوارج بودند . اما شيعهء اماميه كه مخالفان با على را كافر مىدانند ، به واسطهء ارتكاب كبيره نيست ، بلكه براى اين است ، كه آنان را منكر گفتار و فرمان پيمبر مىدانند ، و به مانند اين است كه پيمبر را دروغ‌گو دانسته‌اند .\r\n","page_name":" 898 ","page_number":1024},
  {"content":"\r\n\r\nديگر ، آنان كه با او جنگيدند ، امام بودنش را درست نمىدانستند ، و از آن جلوگيرى مىكردند ، و پيش گروه اماميه ، جلوگيرى كردن از امام بودن او ، و نادرست دانستن آن به مانند جلوگيرى كردن و نادرست دانستن پيمبرى ( حضرت محمد ) است ، و هردو يكسانند ؛ زيرا پيمبر - بر او درود بادا - فرمود ، كسى كه بميرد و امام روزگار خودش را نشناسد ، به مانند كسانى مرده است ، كه چيزى از مسلمانى ندانسته‌اند « 1 » .\r\nو نيز از پيمبر - درود بر او بادا - رسيده است كه به امير مؤمنان على - درود بر او بادا - فرمود ، اى على جنگ كردن با تو ، جنگ كردن با من است و آشتى بودن با تو ، آشتى بودن با من است ، و بدون گفتگو جنگيدن با پيمبر ، كافر شدن است ؛ پس براستى سزاوار است ، جنگ كردن با على ، به مانند جنگيدن با پيمبر باشد - درود بر او بادا - ؛ زيرا پيمبر خواست بگويد ، هرچه دربارهء جنگ كردن با من بايد گفته شود ، دربارهء جنگ كردن با تو نيز همان را بايد گفت ، و گرنه ناشدنى است ، خواسته باشد ، بگويد جنگ كردن با من و جنگ كردن با تو يك چيز است ؛ زيرا يكى نبودن آن دو كار آشكار است .\r\nپس چنانچه بگويند : اگر جنگ كردن با امير مؤمنان ، كافر شدن باشد ، بايد با كسانى كه با او جنگيدند ، همان رفتارى شود ، كه با كافران بايد كرد ؛ زيرا آنان از مسلمانان بايد ارث نبرند ، و مرده‌هاشان را بايد در گورستان يكديگر به خاك نسپارند ، و بر مردهء آنان ، بايد نماز نخوانند ، و دارائىشان را بايد به رايگان بگيرند ، و هنگامى كه از جنگ پشت مىگردانند ، بايد دنبالشان كنند ، و زخم خورده‌شان را بايد روا ندارند با خود ببرند ، و همه مىدانند ، امير مؤمنان - درود بر او بادا - دربارهء رزمندگان با خود ، چنين رفتارى نكرد ؛ پس چگونه مىشود ، جنگيدن با او كافر شدن باشد .\r\nخواهيم گفت : آنچه دربارهء كافران بايد گفت گوناگون است . مانند رفتار\r\n\r\n\r\n","description":"","footnote":"\r\n( 1 ) متن خبر اين است : « من مات و لم يعرف امام زمانه مات ميتته الجاهلية »\r\n","page_name":" 899 ","page_number":1025},
  {"content":"\r\n\r\nكردن با كافرانى كه با مسلمانان در جنگ هستند ، و رفتارى كه با كافران هم‌پيمان بايد كرد ، و يا رفتار كردن با هم‌پيمانان اهل كتاب كه با مسلمانان زيست مىكنند ، و رفتار كردن با بت‌پرستان ، كه يكسان نمىباشند .\r\nپس با پاره‌اى از آنان ، بر گرفتن اندازه‌اى از دارائىشان پيمان مىبندند ، و در دين خود آزادشان مىگذارند ، تا بر آن پايدار به‌مانند ؛ و از گروه ديگر هيچ پيمانى پذيرفتنى نيست . به گروهى از آنان مىتوان زن داد ، و از آنان زن گرفت ، و از گوشت جاندارى كه سر بريده‌اند ، مىتوان خورد . و جاندارى را كه پارهء ديگر سر بريده باشند ، پيش آنان كه با ما ناسازگارند نمىتوان خورد . و پاره‌اى از كسانى كه به يگانگى خداوند ، و پيمبرى پيمبر مسلمانان آشكار ، گواهى دهند مىشود رفتار ديگرى كرد ، كه جز رفتار با كافران باشد ؛ هرچند آنان را بايد كافر دانست ؛ آنچنان كه گروه معتزله دربارهء جبرى مسلكان و كسانى كه خداوند را به چيزهاى ديگر مانند مىكنند ، همين را مىگويند ، و دربارهء گروههاى ديگرى ، كه آنان را كافر مىدانند ، نيز همين را مىگويند ؛ هرچند ، رفتارى كه با كافران مىشود ، دربارهء اينان روا نمىدارند . پس آنچه گفتند نادرست گرديد .\r\nاما كسانى كه با گروه اماميه ناسازگارند ، دربارهء رزمندگان با امير مؤمنان گوناگون سخن مىگويند :\r\nپاره‌اى آنان را گنهكار ، مىدانند . گروه ديگر ، مىگويند گناهشان بخشوده شده است . كسانى از ايشان بر آنند كه براى يافتن سخن درست كوشش مىكرده‌اند ، و هركس در اين راه كوشش كند ، درست‌كار است .\r\nآنان كه مىگويند گنهكار بوده‌اند ، گروه معتزله هستند و كسان ديگرى كه نيز همين را گفته‌اند ، برآنند كه از گناه خود برگشته‌اند ، و از آن پشيمان شده‌اند .\r\nو ما نادرستى سخنشان را آشكار مىگردانيم .\r\nدليلى كه مىرساند ، آنان از گناه خود برنگشته‌اند ، اين است ، كه بدون شك گنهكارى آنان آشكار است ، و برگشتن ايشان از آن گناه ، از آگهى دادن يكانهاى\r\n\r\n","description":"","footnote":"","page_name":" 900 ","page_number":1026},
  {"content":"\r\n\r\nبا شمارى رسيده است « 1 » و از آنچه بدون شك دانسته شده است ، به سخنى كه شايد راست نباشد ، نمىتوان بازگشت نمود .\r\nو نيز نامه‌اى كه امير مؤمنان - درود بر او بادا - به مردم كوفه و به شهر مدينه نوشت ، و از پيروزى خودآگهى داد ، گنهكارى آنان را در آن گنجانيده است ، و از آن آگهى مىدهد كه چون از راستى و درستى به راهى دگر رفتند ، و براى اين كه ، پيمان‌شكنى كردند ، و ستمگرى و سركشى نمودند كشته شدند . و اگر از گناه خود بازگشت كرده بودند ، و پس از آن مرده بودند ، چنين چيزى دربارهء آنان گفته نمىشد . و در كتابهائى كه رويدادها و كارهاى مسلمانان نوشته شده ، و اين كتابها شناخته شده هستند ، همهء اينها آمده است .\r\nو نيز رسيده است ، هنگامى كه ابن جرموز سر زبير را با شمشير او آورد ، امير مؤمنان - بر او درود بادا - شمشير او را به دست گرفت ، و فرمود ، با اين شمشير روزگار درازى اندوه از روى پيمبر خداوند ، زدوده شده است ؛ و اكنون جنگ بدى با آن انجام گرديده است ، و اگر او از گناه خود بازگشته بود ، گفته نمىشد جنگ بدى با آن انجام گرديده است .\r\nحيه عربى گفت : از على - بر او درود بادا - شنيدم ، مىگفت به خدا سوگند كسى كه داراى اين پالكى است ، مىدانست ، آنان كه پيرامون شترش را گرفته‌اند ، به زبان پيمبر امى رانده شده‌اند ، و همانا كسى كه سخنى را به دروغ بگويد ، نوميد خواهد گرديد « 2 » .\r\nبلاذرى از كسانى آورده است و خبر او به جويرة بن اسماء مىرسد ، و او گفت به من آگهى رسيد ، كه چون زبير ، از جنگ پشت گردانيد ، عمار پسر ياسر ، به او برخورد و گفت ، كجا مىروى اى ابو عبد اللّه ، به خدا سوگند ، تو ترسو نيستى ، و\r\n\r\n\r\n","description":"","footnote":"\r\n( 1 ) از خبر احاد رسيده است .\r\n( 2 ) افترا و دروغ در اينجا نسبت دادن قتل عثمان به امير مؤمنان است كه به اين بهانه به جنگش آمدند .\r\n","page_name":" 901 ","page_number":1027},
  {"content":"\r\n\r\nگمان مىبرم ، در كارت دودل شده‌اى . زبير گفت ، همين است . و دودل شدن بازگشت كردن از گناه نيست ؛ و جز آن است ؛ زيرا اگر از گناه خود بازگشته بود ، بايد مىگفت : به راستى يافتم كه يار تو راست مىگويد ، و من نادرست‌كارم ، و كسى كه در كارى دودل است كى مىتوان گفت ، از آن بازگشته است .\r\nاما طلحه كه ميان دورده كشته شد ، كى از گناه خود بازگشت . با اين كه نامهء امير مؤمنان مىرساند ، كه او در كار خود ، پافشارى داشت . و آورده‌اند هنگامى كه او جان‌فشانى مىكرد امير مؤمنان فرمود ، جنگيدن هيچ پيرى را نديدم ، از اين كه با من مىجنگد تباه روزگارتر باشد . و از اين سخن بر مىآيد ، كه او در كار خود ، پافشارى داشته است .\r\nو از امير مؤمنان رسيده است - درود بر او بادا - كه بر كشتهء او گذشت ، و فرمود ، او را بنشانند ، و او را نشاندند ، پس از آن فرمود ، تو از پيشىگيرندگان در مسلمان شدن بودى اما شيطان به سوراخ بينى تو درآمد ، و به آتشت درآورد .\r\nاما پافشارى كردن عايشه ، بر اين گناه ، از نامهء امير مؤمنان - درود بر او بادا - بر مىآيد . و گفتگوئى كه ميان عبد اللّه بن عباس ، و او سرزد ، همين را مىرساند . و اين كه او از خواندن على به امير مؤمنان خوددارى كرد ، دليل آشكارى بر پافشارى او ، بر نادرست دانستن امامت على مىباشد .\r\nوافدى آورده است ، كه عمار بر او در آمد و گفت ، چگونه ديدى ، سزاوار شكست خوردن بودى و شكست خوردى . عايشه گفت ، چون تو بر من چيره گرديدى ، دانستم سزاوار شكست خوردن بودم و در كار خود بينا شدم . عمار گفت من به سزاوار شكست خوردن بودنت از تو بيناتر هستم ، به خدا سوگند ، اگر شما ما را شكست مىداديد ، و گريزان مىكرديد ، تا به سعفات هجر مىرسيديم ، آگاه بوديم ، بر راستى و درستى ، پافشارى مىكنيم ، و مىدانستيم ، شما نادرست مىگوئيد . عايشه گفت ، ما همين گونه به تو گمان مىبريم ، اى عمار از خداى بپرهيز ، دينت را براى پسر ابو طالب ببر .\r\nطبرى در تاريخ خود آورده است ، چون آگهى كشته شدن امير مؤمنان به عايشه\r\n\r\n","description":"","footnote":"","page_name":" 902 ","page_number":1028},
  {"content":"\r\n\r\nرسيد گفت :\r\n فالقت عصاها و استقر بها النوى * كما قر عينا بالاياب المسافر \r\nسپس پرسيد چه كسى او را كشت ؟\r\nگفتند مردى از قبيلهء مراد او را كشت . عايشه گفت :\r\n فاذيك تايبا فلقد نعاه * غلام ليس فى فيه التراب \r\nو همهء اين سخنان آشكار در اين است ، كه او بر گناه خود پافشارى داشته و از آن برنگشته است .\r\nو از ابن عباس آورده‌اند ، هنگامى كه عايشه ، از برگشتن به مدينه خوددارى كرد ، ابن عباس به امير مؤمنان گفت او را بگذارد در بصره بماند ، و به سوى مدينه او را كوچ مده . امير مؤمنان فرمود ، او نمىتواند شورشى به پا كند ، اما من او را به خانهء خودش باز مىگردانم .\r\nمحمد بن اسحق آورده است ، كه چون عايشه به مدينه رسيد و از بصره برگشت هميشه مردم را بر امير مؤمنان ، بر مىانگيزانيد ، و به معويه و مردم شام نوشت و نامه را با اسود البحترى فرستاد ، و آنان را بر امير مؤمنان برانگيزانيد . و مانندها براى اين سخنان بسيار است ، كه در كتاب تلخيص الشافى آنها را آورده‌ايم و با ياد كردن آنها در اين‌جا سخنمان را به درازا نمىكشانيم ؛ پس كجا او از گناه خود بازگشت ، با اين همه چيزها كه ما گفتيم .\r\nاما پاسخ كسانى كه مىگويند ، آنان گنهكار نبوده‌اند ، همان دليل‌هائى است كه پيش از اين آورديم ، و همان دليل‌ها سخن اينان را نيز از ميان مىبرد .\r\nو آنچه گروه معتزله مىگويند ، آگهىهائى رسيده است كه طلحه و زبير و عايشه از گناه خود برگشته‌اند ، آگهىهائى است ، كه يكان‌هائى از مردم ، آن را آورده‌اند و به سخن آنان نبايد نگريست . و نيز آن سخنان ، آشكار در اين نيست ، كه آنان از گناه خود برگشته باشند .\r\nو دليلى كه از همه بيشتر مىرساند ، آنان از گناه خود برنگشته‌اند ، اين است كه اگر از گناهشان برگشته بودند ، مىبايست ، به سوى امير مؤمنان - درود بر او بادا -\r\n\r\n","description":"","footnote":"","page_name":" 903 ","page_number":1029},
  {"content":"\r\n\r\nشتافته باشند ، و ميان سپاه او در آمده باشند ، و با او به كارزار ، رفته باشند .\r\nپس يكى از آگهىهائى كه آن را دست‌آويز مىگيرند ، برگشتن زبير ، از جنگ است ، و خود برگشتن او نمىرساند ، كه از كار جنگ بازگشت كرده باشد ؛ زيرا شايد نخواسته باشد ، از آن دست باز دارد . و بسا گفته باشند ، هنگامى كه نشانىهاى پيروزى براى امير مؤمنان - بر او درود بادا - آشكار گرديد ، و از پيروز شدن خودشان نااميد شد ، از جنگ كردن دست باز داشت . و گروهى گفتند ، از جنگ كردن دست باز داشت ، تا رو به سوى معاويه بياورد . و گفته‌اند ، هنگامى كه از جنگ كردن رو گردانيد ، پسرش او را سرزنش كرد ، و زبير گفت سوگند خورده‌ام ، با على جنگ نكنم ، پسرش گفت ، براى سوگند خودت ، كفاره بده ، و او بنده‌اى آزاد كرد ، و به جنگ برگشت .\r\nو آنچه رسيده است ، كه گفت هيچ كارى پيش نيامد ، مگر آن كه جاى پاى خودم را شناختم ، و دانستم كجا گام بگذارم ، به جز اين كار كه نمىدانم پيش بروم يا برگردم .\r\nدر اين گفتار ، چيزى نيست ، كه بازگشت كردن او را از گناه خود برساند ؛ بلكه آشكار در اين است ، كه در اين كار دودل بوده است ؛ و دودل بودن او ، ناسازگار با بازگشت كردن از آن است .\r\nو اين كه از امير مؤمنان - بر او درود بادا - رسيده است ، كه گفت كشندهء پسر صفيه را مژدهء آتش بدهيد ، نيز نمىرساند كه او از گناه خود بازگشت كرده باشد ؛ زيرا رواست ، كشندهء او ، براى كار ديگرى جز كشتن زبير ، سزاوار آتش شده باشد ؛ آنچنان كه پيمبر - درود بر او بادا - دربارهء قرمان فرمود ، او مردى است كه روز احد ، با كافران كارزار كرده است . و با اين همه با او سختى كرد و گفت ، مردى از مردم آتش است . و اين سخن براى كار ديگرى است ، كه از او سر زده بود .\r\nو گفته‌اند ، به آتش رفتن ابن جرموز ، براى اين بود ، كه روز نهروان با خوارج براى جنگ به پا خاست ، و در ميان گروه آنان كشته شد .\r\nو آنچه رسيده است كه طلحه ، هنگامى كه تير به او خورد ، گفت : مانند كسعى از كار خود پشيمان شدم ، و كسعى هنگامى از كار خود پشيمان شد ، كه يا دو چشم\r\n\r\n","description":"","footnote":"","page_name":" 904 ","page_number":1030},
  {"content":"\r\n\r\nخود ديد ، دو دستش چه كرده است ؛ اين سخن نيز بازگشت كردن او را از كار خود ، نمىرساند ؛ بلكه مىرساند كه او از گناه خود بازنگشته است ؛ زيرا او پشيمانى خودش را ، براى خود سودمند نديد ؛ آنچنان كه پشيمان شدن كسعى ، براى او سودى نداشت . و آگهى از سرگذشت كسعى در اين‌باره ميان مردم پراكنده است .\r\nو سخن طلحه هنگامى كه جان‌فشانى مىكرد ، و گفت : خدايا اين كار را برابر با رفتارى كه با عثمان كردم ، از من بپذير ، تا از من خوشنود شوى ، نيز مىرساند ، كه او بر كار خود پافشارى داشته است ؛ زيرا بر زيان خود گفت ، كشته شدن عثمان را خود او فراهم كرده است ؛ با اين كه كشتن او را ، به على امير مؤمنان - درود بر او بادا - نسبت مىداد ؛ و اين ناسازگار با سخن خود اوست ، كه بر زيان خود گفت .\r\nو آنچه آورده‌اند ، كه پيمبر - درود خداوند بر او و خاندانش بادا - او را به رفتن بهشت مژده داد ، و فرمود ، ده تن از ياران من در بهشت خواهند بود ؛ و طلحه و زبير از آن ده نفر بودند ، نيز نمىرساند كه او از گناه خود بازگشت كرده باشد ؛ زيرا اين آگهى را يكان‌هائى آورده‌اند ، و سست است ؛ و دربارهء كسانى كه آن را آورده‌اند ، خورده‌گيرى شده است . و نخستين چيزى كه مىرساند ، اين آگهى درست نيست ، آن است كه پيمبر - بر او درود بادا - دربارهء كسى كه از بيراهه رفتن بازداشته نشده است روا نيست ، بگويد ، او ناگزير در بهشت خواهد بود ؛ زيرا اين سخن فريب دادن او به انجام دادن كار بد ، مىباشد . و گفته‌اند ، اين خبر را سعيد بن زيد آورده است ، و او خود يكى از آن ده كس بود . پس آگهى آوردن او در اين‌باره ، پذيرفتنى نيست ؛ زيرا به سود خودش ، گواهى مىدهد .\r\nو آنچه گفته‌اند ، كه عايشه مىگريست ، و بر گذشتهء خود دريغ و افسوس مىخورد ، و آرزو مىكرد ، كه كلوخى يا درختى مىبود ، و مىگفت ، اگر چنين مىشدم و اين روز را نمىديدم ، دوست‌تر داشتم تا اين كه ده فرزند از پيمبر خداوند - درود بر او و خاندانش بادا - مىداشتم ، كه مانند عبد الرحمن بن الحرث بن هشام ، مىبودند اين سخن نيز نمىرساند ، كه او از گناه خود بازگشته باشد ؛ زيرا بسا باشد ، كسى كه از گناه بازنگشته باشد ، و اين سخن را بگويد ؛ آنچنان كه خداوند از مريم ، آورده\r\n\r\n","description":"","footnote":"","page_name":" 905 ","page_number":1031},
  {"content":"\r\n\r\nاست ، كه گفت :  « يا لَيْتَنِي مِتُّ قَبْلَ هذا وَ كُنْتُ نَسْياً مَنْسِيًّا  « 1 »  »  و بسا باشد ، كسى كه مىخواهد ، به چيزى برسد ، و به آن نمىرسد ، و از آن باز مىماند ، اين سخن را بگويد و بر آن افسوس ببرد ، و آرزوى مردن كند ، و دوست داشته باشد بميرد ، تا دست‌رس شادى كردن دشمنان از غم خودش نگردد . و هيچ يك اينها ، نمىرساند كه او از گناه خود ، بازگشته باشد . و به پايان رساندن اين سخنان را در بسيارى از جاها انجام داده‌ايم .\r\n\r\n\r\n","description":"","footnote":"\r\n( 1 ) سورهء مريم آيهء 23 .\r\n","page_name":" 906 ","page_number":1032},
  {"content":"\r\n\r\n\r\nفصل در استوار كردن سخن بر امام بودن دوازده تن است - درود بر همهء آنان بادا -\r\nچون از سخنانى كه پيش از اين گفتيم ، ثابت شد ، كه هيچ روزگارى از بودن امام تهى نمىماند ؛ و شرط امام بودن ، اين است ، كه بىگمان بدانيم ، از بيراهه رفتن ، و پوشيده ماندن كارها ، بر او بازداشته شده است ، و يا بدانيم ، پاداش او پيش خداوند ، از همه بيشتر است ، و يا بدانيم ، به همهء كارهاى دينى ، و فرمانهاى خداوند ، از همه داناتر است ، پس از اينها سخن گفتن دربارهء امام بودن كسانى پس از امير مؤمنان - درود بر او بادا - آسان مىشود ؛ زيرا به گفتار همهء گروه مسلمانان ، در روزگار هر امامى بايد نگريست . و گروههاى مسلمان را مىيابيم ، در اين‌باره سخنانى گفته‌اند :\r\nيكى مىگويد ، اكنون هيچ امامى وجود ندارد . و ما دليل‌هائى آورديم ، كه هيچ روزگارى از امام تهى نخواهد ماند ؛ پس سخن او از ميان مىرود .\r\nديگرى ، كسانى را امام مىگويد ، كه دانسته نشده است ، از بيراهه رفتن و پوشيده ماندن كارى بر آنان بازداشته شده باشند ، و بلكه اين را براى امام بودن شرط نمىداند ؛ و سخن آنان به آنچه ما گفتيم ، كسى بايد امام باشد كه بىگمان دانسته شده باشد ، از بيراهه رفتن و پوشيده ماندن كارى بر او بازداشته شده است ،\r\n\r\n","description":"","footnote":"","page_name":" 907 ","page_number":1033},
  {"content":"\r\n\r\nنيز بيهوده مىگردد .\r\nديگرى كسى را امام مىداند ، كه مىگويد او از بيراهه رفتن و پوشيده ماندن كارى بر او بازداشته شده است ، اما ادعا ندارد كه سخن آشكارى براى امام بودنش رسيده يا معجزى از او سر زده است ؛ و ما آشكار كرديم ، كسى كه از بيراهه رفتن و پوشيده ماندن كارى بر او باز داشته شده باشد ، هيچ راهى براى شناختنش نيست ، مگر به اين كه سخنى آشكار ، دربارهء امام بودنش ، رسيده باشد ، يا معجزى داشته باشد ؛ پس سخن اين گوينده نيز ، با همين دليل ، از ميان مىرود .\r\nو كسى كه مىگويد ، بايد سخنى دربارهء امام بودنش برسد ، چه در امام بودنش آشكار باشد ، يا به احتمال آن را برساند ، گويندهء اين سخن ، به سوى امام بودن كسانى مىرود ، كه مىدانيم ، آنان مرده‌اند ؛ مانند كيسانيه كه پسر حنفيه را امام مىدانند « 1 » . و ناووسيه و واقفيه كه جعفر بن محمد را امام مىدانند . و افطحيه كه عبد اللّه پسر جعفر صادق را امام مىدانند . و مانند واقفيه‌اند كه موسى بن جعفر را امام مىدانند ، و مىگويند او نمرده است . و سخن همهء اين گروهها بيهوده است ؛ زيرا مىدانيم همهء آنان آشكار مرده‌اند ، و مردنشان بر كسى پوشيده نمانده است .\r\nو نيز ، چيزى كه بيشتر نادرستى سخن اين گروهها را مىرساند ، سپرى شدن آنان است ؛ زيرا هيچ‌يك آنان به جاى نمانده‌اند ، و اگر گفتارشان راست بود ، بايد سپرى نشوند .\r\nو هرگاه دربارهء يكايك امامان از روزگار حسين بن على - درود بر او بادا - تا روزگار فرزند حسن « 2 » - درود بر او بادا - كه اكنون به كار امامت به پا ايستاده است ، در همهء آنان اگر نيك بنگرى ، همه را مىيابى كه اين شرطها در آنان درست بوده است و نمىتوان بر هيچ‌يك آنان ، خورده‌گيرى كرد ، مگر اين كه كسى در پاره‌اى از شرطها كه گفته شد ، گفتگو داشته باشد ؛ و چنانچه در اين‌باره ، ستيزه‌گرى\r\n\r\n\r\n","description":"","footnote":"\r\n( 1 ) كيسانيه محمد بن حنفيه پسر حضرت امير را امام زندهء موعود مىدانسته‌اند .\r\n( 2 ) در متن حسين نوشته است ، و ظاهرا اشتباه باشد .\r\n","page_name":" 908 ","page_number":1034},
  {"content":"\r\n\r\nكنند در چيزهائى كه نخست ريشه و پايهء امام بودن دانستيم ، سخن گفته‌اند ، و پس از آن به شاخه رسيده‌اند .\r\nو گفتگو با گروه زيديه ، در همين چيزهائى است كه آن را پايه و ريشه دانستيم ؛ زيرا آنان نمىگويند ، بىگمان مىدانيم ، زيد از بيراهه رفتن ، و پوشيده ماندن كارى بر او ، بازداشته شده است ؛ و نيز نمىگويند ، امام بايد اين شرط را داشته باشد . و كسانى كه در اين دوران خود را ، بر اين وادار كرده‌اند ، كه بگويند ، او از بيراهه رفتن بازداشته شده بود ، با آنچه همهء مردم ، بر آن گرد آمده‌اند ، ناسازگارى كرده است ؛ و با اين همه سخنش بيهوده است ؛ زيرا او نمىگويد ، سخن آشكارى دربارهء امام بودن او رسيده است ، و نه آن كه مىگويد ، معجزى از او سر زده است . و گسترش دادن سخن دربارهء يكايك اين گروهها را ، در كتاب تلخيص الشافى ، آورده‌ايم ، و هرچه در اين‌باره گفتنى است ، آنجا گفته‌ايم . پس در اين جا با دوباره گفتنش سخن - درازى نمىكنيم .\r\n\r\n","description":"","footnote":"","page_name":" 909 ","page_number":1035},
  {"content":"\r\n\r\n\r\nفصل اما سخن دربارهء پنهان بودن امام ، و اين كه چرا پنهان زيست مىكند ، اين است :\r\nپس از ثابت شدن آن چيزهائى كه پايه و ريشهء امام بودن دانستيم ، و گذشت ، كه گفتيم هيچ روزگارى از بودن امام ، تهى نمىماند ؛ و گفتيم يكى از شرطهاى امام بودن كسى ، اين است كه بدانيم ، از بيراهه رفتن ، و پوشيده ماندن كارى بر او ، بازداشته شده است ، و بايد سخنى آشكار ، بر امام بودنش رسيده باشد ؛ با پذيرفتن اين سخنان ، بايد امام همان كسى باشد ، كه ما او را امام مىدانيم ؛ زيرا مردم روزگار ما چند سخن مىگويند : پاره‌اى كسى را امام مىدانند ، كه نمىگويند ، به بيراهه رفتن او ، گمان برده نمىشود ؛ و سخنشان به آنچه گفتيم ، از ميان برداشته شد ؛ و پس از آن راهى نمىماند ، جز آن كه بگوئيم همان كسى كه امامش مىدانيم ، امام است ؛ و گرنه سخن راست از ميان گروه مسلمانان بيرون رفته است .\r\nاكنون كه امام بودن او ، استوار گرديد ، و چنين مىيابيم كه او خودش را براى ما آشكار نمىكند . خواهيم دانست ، چيزى در ميان بوده است ، كه پوشيده زيستن را بر او روا گردانيده است ، و اگر سببى برايش نبود ، پوشيده نمىزيست ؛ زيرا او از بيراهه رفتن بازداشته شده است ؛ اما چنين نيست ، كه بايد خود آن سبب را بشناسيم و بدانيم چيست . مانند اين كه كسانى بر هستى آفريدگار ، خورده مىگيرند ، و\r\n\r\n","description":"","footnote":"","page_name":" 910 ","page_number":1036},
  {"content":"\r\n\r\nمىگويند ، اگر آفريدگار دانائى هست ، پس چرا چيزهاى آزاردهنده را مىآفريند ؟\r\nو چرا دردها را به وجود مىآورد ؟ ما در برابر آنها پاسخ مىدهيم ، چون ثابت شد آفريدگار جهان ، كار استوار ، انجام مىدهد ، و او كه برتر از همه چيز است ، مىدانيم آفريدن اين‌ها براى روئى از استواركارى او است ؛ هرچند ، سودى را كه در آن هست نشناسيم . و به كسانى كه مىپرسند چرا در پاره‌اى از آيه‌هاى قرآن پوشيده سخن گفته شده است ، همين را پاسخ مىگوئيم . و چنانچه دشوارى دراز سخن گفتن را ، بر خود هموار كنيم ، براى پشتيبانى كردن و نيرومند گردانيدن سخنمان است ؛ و گرنه همين اندازه كه گفتيم ، براى از ميان بردن بهانه‌ها ، بس است .\r\nاكنون كه اين سخنان استوار گرديد ، و كسى را كه به او تكليف روى آورده ، مىيابيم تكليفى كه داشت ، همچنان بر او پايدار است ، پس مىدانيم پوشيده زيستن امام ، براى چيزى است ، كه به خود مردم بازگشت مىكند ؛ زيرا اگر به خود آنان بازگشت نكند ، تكليف دادن به آنان خوب نخواهد بود ؛ و نبايد خود آن چيزهائى را كه به ما بازگشت مىكند ، بشناسيم ؛ آنچنان كه هركس در يكى از شرطهاى انديشيدن كوتاهى كند ، و به آنچه بايد آگاه گردد ، تا خدا را بشناسد آگاه نگردد ، به او مىگوئيم خودت ، در يكى از شرطهاى انديشيدن كوتاهى كرده‌اى ، و نياز دارى ، هميشه به آن شرط باز گردى ، تا آن را به دست آورى ، و به هستى خداوند پى ببرى .\r\nو كسى كه امام برايش آشكار نمىشود ، به همين گونه سزاوار است به خودش بازگردد ، و رفتار خودش را ، درست و نيكو گرداند ، تا پس از آن كه خداوند برتر از همه چيز ، دانست ، در آنچه مىخواهد ، و براى يارى كردن امام مىانديشد ، راست‌گو مىباشد ، و دگرگونى برايش پيش نمىآيد ، امام براى او آشكار خواهد شد .\r\nو در اين‌باره گفته‌اند ، مىشود از گزارشات كسى آشكار باشد ، كه اگر امام خودش را به او بنماياند ، به اندازه‌اى شگفت مىآيد ، كه اين آگهى را به ديگران و دوستان و برادرانش مىرساند ، و شايد كار بدان بكشد ، كه اين آگهى پراكنده شود ، و كار خودش به تباهى بكشد .\r\n\r\n","description":"","footnote":"","page_name":" 911 ","page_number":1037},
  {"content":"\r\n\r\nو نيز گفته‌اند ، مىشود هرگاه به ناچار ، نشانى و معجزى به دست امام آشكار گردد ، و چون نمىداند امام پوشيده است ، بايد چنين چيزى در ميان باشد ، پس براى او پوشيده‌كارى روى مىدهد ، و باور مىكند ، چيزى پنداشته است ، كه پايه ندارد ، پس اين آگهى پراكنده مىشود و ديگران هم همين فريب را مىخورند .\r\nو سخنان ديگرى ، در اين‌باره گفته‌اند ، پس كسى كه از پيروان خود امام است ، و برايش آشكار نمىشود ، براى همين علت است ، هرچند ، نارسائى كارش در انجام دادن كارهائى كه بايد انجام بدهد ، براى بودن امام ، از ميان خواهد رفت ؛ زيرا بودن او براى انجام دادن تكليف ، مهربانى مىباشد . و چون او ، بودن امام را باور كرده است ، از اين مهربانى برخوردار مىشود ، و هميشه اين مهربانى دست‌رس او نهاده شده است ، كه از او بترسد ، و ترسيدن از او در انجام دادن كارها ، مهربانى مىباشد ، و با پذيرفتن اين كه او هست ، استوار مىداند ، همهء فرمانهاى خداوند كه بايد بدان رفتار كند ، به او رسيده است ؛ زيرا اگر نرسيده باشد ، پوشيده زيستن ، براى امام روا نخواهد بود ، مگر آن كه تكليف از مردم برداشته شده باشد ؛ و چون مىيابيم كه تكليف ، همچنان پابرجاى است ، و امام پيوسته از آنان پنهان است از همين خواهيم دانست كه همهء فرمانهاى خداوند ، به هركس تكليف داده مىشود خواهد رسيد .\r\nاما كسانى كه با بودن امام ناسازگارند ، از اين روى او از آنان پنهان است ، كه امام بودن او را باور ندارند ، و چنانچه ياد كرديم ، هركس را بگويد ، امام هستم ، گمراه و گمراه‌كننده ، مىدانند ، و نيازى نيست كه براى پنهان بودن امام از او دليلى برآوريم .\r\nو جدائى ميان پنهان زيستن اين امام با آشكار بودن پدرانش - درود بر آنان بادا - در اين است ، كه از گزارشات آنان دانسته نشده است ، كه به كار فرماندهى برپا ايستند ، و گروههاى فرماندهى را از ميان ببرند ، و با شمشير نمايان شوند ، و دادگرى را به پا كنند ، و ستم‌گرى را بميرانند ، اما كسى كه فرمانده اين روزگار است ، كارش وارونهء كار آنان است و براى همين است ، كه جوياى او هستند ، و او را زير نظرش دارند ؛ و امامان نخستين چنين نبودند .\r\n\r\n","description":"","footnote":"","page_name":" 912 ","page_number":1038},
  {"content":"\r\n\r\nبالاتر از آن ، پدران او ، براى اين آشكار مىزيستند ، كه دانسته شده بود ، اگر كشته شوند ، ديگرى به جاى آنان به پا خواهد ايستاد ، و كارى را كه او انجام مىدهد ديگرى به جاى او ، انجام خواهد داد ؛ اما فرمانده روزگار ما ، چنين نيست ؛ زيرا دانسته شده است ، اگر او نابود گردد ، ديگرى در جاى او نخواهد ايستاد ، و كار او را ديگرى نخواهد كرد . پس جدائى ميان او ، با امامان ديگر آشكار گرديد .\r\nو درازى زمان پنهان بودن او ، با كوتاه بودنش يكسان است ، و تا آنچه پنهان زيستنش را فراهم نموده ، موجود باشد ، پيوسته پوشيده خواهد زيست ، تا هنگامى كه خداوند برتر از همه چيز بداند ، آنچه پنهان بودنش را فراهم نموده ، از ميان رفته است . و او از آنچه پدرانش آگاهش كرده‌اند ، آن هنگام را مىداند ، و از نشانىهاى پيروزى يافتنش كه آشكار خواهد شد ، نيز دانسته مىشود . و گمان بيشتر بردن به آن ، در جاى آگاه شدن است ؛ و به ويژه هرگاه به تو بگويند ، هنگامى كه نشانىهاى پيروزى ، آشكار گردد ، بدان هنگام بيرون شدنش از پنهان زيستن است ، و همهء اينها كه گفته شد روا مىباشد .\r\nو درازى روزگار زنده ماندن فرمانده اين روزگار ، هرچند روش هميشگى زنده ماندن مردم را ، از هم مىدرد ، اما بدون اين كه ميان ما و جز ما ، از همهء گروه مسلمانان ، گفتگوئى باشد ، خداوند برتر از همه چيز ، بر آن توانا مىباشد ، و ما آشكار كرديم كه گسستن روش هميشگى كارها ، براى جز پيمبران روا مىباشد ؛ پس هيچ روئى نيست كه آن را از تحقق دور بشماريم ، و پيمبر - بر او درود بادا - يك بار ميان راههاى كوهستان پنهان گرديد ، و بار ديگر در غار پنهان شد ؛ پس شايسته نيست مردم از پوشيده زيستن امام ، در شگفت آيند .\r\nو نمىتوانند بگويند : پنهان زيستن پيمبر - درود بر او بادا - در زمان كمى بود ؛ زيرا نادرستى اين سخن براى آن است ، كه پنهان زيستن پيمبر در راههاى كوهستانى سه سال بود ؛ و چون پنهان شدن ، براى چيزى كه آن را فراهم نموده است اگرچه يك روز باشد روا گردد ، تا آن چيز به جاى مانده باشد ، در روزگار دراز هم روا خواهد گرديد ؛ و هيچ جدائى ميان روزگار دراز با كوتاه نيست ؛ بلكه آنچه او را\r\n\r\n","description":"","footnote":"","page_name":" 913 ","page_number":1039},
  {"content":"\r\n\r\nبه پنهان شدن يا آشكار بودن وا مىدارد ، بودن و نبودن چيزى است ، كه آن را فراهم مىكند .\r\nو نيز نمىتوانند بگويند : پيمبر ، پس از رساندن فرمانهاى خداوند ، پنهان شد ؛ زيرا هنگامى كه پيمبر ، ميان راههاى كوهستان پنهان شد ، زمانى نبود ، كه در رساندن فرمانهاى خداوند كوتاهى كرده باشد ؛ براى اين كه بيشتر فرمانهاى خداوند ، در مدينه فرود آمد .\r\nبالاتر از آن ، براى بودن پيمبر - درود بر او بادا - ميان آفريدگان ، مهربانى و نيكى وجود دارد ؛ پس هرچه دربارهء پنهان شدن پيمبر مىگويند ، ما هم همان را ، دربارهء امام مىگوئيم . و كسانى كه در زمان پنهان بودن امام ، سزاوار حدهائى مىشوند در ترس و رنج همراه با آن هستند ؛ و خونى كه ريخته مىشود ، به كسانى مىپيوندد ، كه پنهان زيستن امام را فراهم كرده‌اند .\r\nو گروه معتزله ، چون مىگويند ، كسانى كه گره كارهاى مسلمانان را مىگشايند و مىبندند ، از اين جلوگيرى شده‌اند ، كه امام را برگزينند ، بايد اين سخن را نيز بپذيرند . و راه ديگرى ندارند ، جز آنچه آنان بايد بپذيرند .\r\nو بنابر آنچه ما به سويش مىرويم ، سخنان آشكارى را ، مردم بسيار پىدرپى از پيمبر - درود بر او بادا - بر اين آورده‌اند ، كه امامان دوازده تن هستند ، اگرچه نام آنها را نبرده باشد .\r\nو نيز سخنان آشكارى از يك‌يك امامان آورده‌اند ، كه هركسى امام پس از خودش را كه جانشين او مىشود نام برده است و روش سخن گفتن دربارهء اين خبرها به مانند روشى است ، كه دربارهء سخنان آشكارى ، براى امام بودن امير مؤمنان - درود بر او بادا - رسيده بود . و پاسخ از پرسش‌ها دربارهء آنها گذشت .\r\nو نيز كسانى كه دربارهء امامان با ما ناسازگارند ، خبرهاى بسيارى از پيمبر - بر او درود بادا - آورده‌اند . و آنها را در كتاب مفصح و كتاب‌هاى ديگرمان بر اين ياد كرده‌ايم ، كه امامان پس از پيمبر دوازده تن مىباشند .\r\nپس از آن كه شمارهء امامان استوار گرديد ، گروه مسلمانان دو دسته‌اند ، يكى\r\n\r\n","description":"","footnote":"","page_name":" 914 ","page_number":1040},
  {"content":"\r\n\r\nكه مىگويد آنان دوازده تن هستند . خود اين‌ها را بىگمان امام مىداند ، و ديگرى كه اينان را امام نمىداند ، در شمارهء ويژه‌اى آنان را كوتاه نمىكند ، و چون از آنچه از پيمبر آورده‌اند ، ثابت شد ، كه شمارهء آنان دوازده است ، با نگريستن به اين خود اينها امام مىباشند . و سخنان پيوسته به پنهان زيستن امام ، و پرسش‌هاى وابسته به آن را در كتاب تلخيص الشافى ، پايان داده‌ايم ، و در اين جا به بازگو كردنش سخن درازى نمىكنيم . و اگر خدا بخواهد ، همين اندازه بس است « 1 » .\r\nپايان\r\nجمعه بيستم مهرماه 1358 شمسى و بيستم ذيقعدة الحرام 1399 قمرى عبد المحسن مشكوة الدينى\r\n\r\n\r\n","description":"","footnote":"\r\n( 1 ) در پايان سخن جمله‌اى آورده شده كه مىرساند همچنان كه در اول تمهيد فى الاصول ذكر كرده است كه شيخ آن را املا نموده و ديگرى آن را نوشته است ، از آنچه در آخر كتاب الاقتصاد كه قطعه‌اى از ترجمه‌اش را ذكر كرديم نيز بر مىآيد كه ديگرى آن را به فرمان شيخ نوشته است ، و جمله اين است : قد امتثلت ما رسم الشيخ الاجل اطال اللّه بقاه ، و سلكت الطريق الذى طلبه من الاختصار و الايجاز و ارجو ان يكون موافقا لغرضه ملايما لارادته و انا الان اذكر جملهء من العبادات لا يستغنى عنها و اجرى على هذا المنهاج فى الاختصار و الايجاز انشاء اللّه .\r\n","page_name":" 915 ","page_number":1041},
  {"content":"\r\n . \r\n","description":"","footnote":"","page_name":" 916 ","page_number":1042},
  {"content":"\r\n\r\n\r\nفهرست موضوعات\r\n\r\nالف\r\nاعتقاد به ابن اللهى و بطلان آن 200\r\nاتفاق و برخورد و نادرستى آن 35\r\nاتحاد و بطلان آن 198\r\nاحباط 617\r\n( تحابط ) 571\r\nتأويل آيات تحابط 583\r\nاختراع 299 - 345\r\nادراك و تفاوت آن با علم 102\r\nادراك و زندگى 102\r\nشرايط حصول آن 101\r\nجز ماهيت چيزى ادراك‌شدنى نيست 158\r\nادراكات انفعالى 102\r\nادراك در مورد خداوند 176\r\nاراده ( تعريف ) 105\r\nتفاوت آن با شهوت 112\r\nاضافى بودن آن 80\r\nعاطفى بودن و اثرش در حركات قلب 112\r\nشرايط تحقق آن 237\r\nاراده كردن ارادى نيست 105 - 106 - 171\r\nهرآزاده به بيش از يك كار تعلق پيدا نمىكند 109\r\nاراده در مورد خداوند 112\r\nارباب التعاليم 413\r\nاستثنا و شرايط آن 606\r\nاستطاعت 292\r\nاصحاب التقليد 425\r\nاصحاب المعارف 412 - 413 - 425 - 426 - 636\r\nاصحاب الوعيد 609\r\nاعتماد : تعريف 64\r\nاعجاز و اقسام آن 749\r\nاعجاز قرآن ( وجوه آن ) 736\r\nاعجاز پيمبران و نشانى درستى آن 690\r\n\r\n","description":"","footnote":"","page_name":" 917 ","page_number":1043},
  {"content":"\r\n\r\nافعال القلوب 637\r\nاقنوم 198\r\nالم : اثبات وجود آن 476\r\nدائمى نبودن آن 481\r\nشرايط بد بودن آن 483\r\nاماميه 723\r\nامام و لطف بودن او در شناختن دين 782\r\nامام و لطف بودن او در غيبت امام 773\r\nامام و صفات او 796\r\nاثبات دوازده تن بودن ائمه 907\r\nعلت پنهان زيستن او 907\r\nامام و لزوم و افضليت او در اعمال ظاهرى و باطنى 803 - 806\r\nامام و انتخابى يا انتصابى بودن او 807 823 - 818\r\nامام و لزوم نص خفى يا جلى بر امامت او 821 - 808 - 818\r\nامام و لزوم خردمندتر بودن او از همه مردم 818\r\nامام و دانا بودنش از علوم سياسى 810\r\nامام و دانا بودن او به علوم شرعى 810 813 - 818\r\nامام مىشود كه از كارهاى پوشيدهء مردم آگاه نباشد 817\r\nامام لزومى ندارد از علوم غيرشرعى آگاه باشد 814\r\nامر به معروف و نهى از منكر 656\r\nشرايط وجوب آن 661\r\nشرايط سقوط آن 671\r\nامر و اجتماع آن با نهى 560\r\nامكان ذاتى به تنهائى علت نياز به علت نيست 48\r\nانگشتربخشى در نماز 832\r\nاولى و معنى اين كلمه 882 - 883\r\nايمان : تعريف آن 639\r\nايمان در نظر اماميه 637 - 641\r\nمؤمن هرگز كافر نمىشود 641\r\n\r\nب\r\nبداء 708 - 709 - 710\r\nبغاة و احكام آنان 898 - 896\r\nبيعت رضوان 873\r\n\r\nت\r\nتحدى با قرآن 714 - 717 آيات آن 719 720 - 724 - 725 - 781\r\nتحابط به احباط رجوع شود\r\nترتيب و تنظيم كتاب و چگونگى آن 18\r\nترجح بدون مرجح و بطلان آن 35\r\nترك : ( تعريف ) 550 - 551 - 557\r\nترك سلب مركب است نه بسيط 560\r\nتسلسل حوادث و بطلان آن 37 - 38\r\nتفكر و وجوب آن 4 - 5 - 7\r\nتقليد بدون دليل و نادرستى آن 420\r\nتقديم مفضول بر فاضل درست نيست 809 806\r\nتكفير 6 - 7\r\nتكليف : ( تعريف ) 329 - 330\r\nهرفردى براى بيم از آينده بايد چيزهائى بياموزد 7 - 11 - 12 - 428 43 - 435\r\n\r\n","description":"","footnote":"","page_name":" 918 ","page_number":1044},
  {"content":"\r\n\r\nتكاليف نفس الامرى بدون هيچ فرماندهى و فرمانفرمائى 563 - 564\r\nتكاليف ذاتى و ثبوت آن 684 - 685 686\r\nتكليف شرعى و مهربانى بودن آن نسبت به تكاليف عقلى 436 - 437 - 444\r\nتكليف براى خوبى كار بدون در نظر گرفتن سود و زيان 524 - 322\r\nتكليف و پايان يافتن زمان آن 383\r\nشرط برداشته شدنش 668 - 670 671\r\nدر جهان پسين تكليف وجود ندارد 643 644\r\nتكليف كردن كافر 363\r\nتنزيه ( نام كتاب ) 706\r\nتناسخ و بطلان آن 501 - 502 - 504 505\r\nتوبه : ( تعريف ) 594 - 492\r\nتوبه و اختلاف با معتزله در آن 589 - 592\r\nتوبه پذيرفته بودنش شرعى است نه عقلى 593 - 594\r\nتوبه 213\r\nتوحيد در قدم وجود 146 - 147 - 148\r\nتوحيد در عمل 193\r\nتوفيق : ( تعريف ) 446\r\n\r\nث\r\nثواب : ( تعريف ) 536\r\nمعنوى بودن و هميشگى بودن آن 517\r\n\r\nج\r\nجبر و عقايد گوناگون دربارهء آن 287\r\nجبر على و تفاوت آن با تعهدات ذاتى و اخلاقى 293\r\nجبر و بطلان آن 359\r\nدلائل بطلان جبر 43 - 51 - 284 267 - 268 - 237\r\nجسم و بطلان قدم آن 48\r\nتجدد ذاتى جسم با تغييرات ظاهرى و حركت و سكون 36\r\nحدوث تدريجى جسم با تجدد اكوان 19 - 23\r\nجسم و تجدد وجود آن با دگرگونىها 39\r\nجسم تغيير حالت نمىيابد مگر تغييرى در وجود خود جسم پديد آيد 20 - 21 - 22\r\nنوبه‌نو موجود شدن جسم با حدوث صورت نوعيه ( معانى ذاتى ) 35\r\nاز جسم زنده و غيرزنده هيچ كارى و اثرى جز فشار و حركت صادر نمىشود 63 - 64 - 65\r\nجمعه و نماز آن 756\r\nجنگ خيبر 873\r\nجنگ جمل 889\r\nجنگ صفين 889\r\nجنگ نهروان 904\r\nروز جنگ احد 904\r\nجود و تعريف آن 466\r\nجواد 466\r\n\r\n","description":"","footnote":"","page_name":" 919 ","page_number":1045},
  {"content":"\r\n\r\n\r\nح\r\nحجة الوداع 874\r\nحدوث ذاتى و زمانى 23\r\nحدوث ذاتى و عدميت ذاتى ملاك نيازمندى به علت نيست 46\r\nحدوث عالم و نيستى قبلى آن 48\r\nحوادث زمانى براى مرجحاتى است كه از جانب خداوند پديد مىآيد 50\r\nحديث النفس 249\r\nحمد : ( تعريف ) 537\r\nحديث غدير و استخراج قياس برهانى از آن 875\r\nتوضيح 899 - 881\r\nنحوهء استدلال 884\r\nحديث منزلت 888\r\nحديث من مات و لم يعرف امام زمانه 889\r\nحركت به جاى خالى نيازمند است 66\r\nحس ششم 177\r\nحساب اعمال 627\r\nحسن و قبح ذاتى و عرضى 465 - 689\r\nحسن و قبح كار با دانائى حقيقى حاصل مىشود 373\r\nحسن و قبح علاوه بر دانائى به نيت هم‌بستگى دارد 236\r\nاثبات حسن و قبح عقلى 555 - 229 230 - 232\r\nموارد نسبى بودن حسن يا قبح 216\r\nحسن و قبح ذاتى ملاك حكم شرعى است 206 - 563 - 553\r\nآگاهى از حسن و قبح گاهى ذاتى و گاهى اكتسابى است 211 - 212\r\nحسن ذاتى سزا دادن حقيقى است نه سود و زيان‌رسانى 493\r\nحلول : تعريف آن 161\r\nحكم و اقسام آن 207\r\nحكومت بايد دينى باشد 768 - 783 784 - 769\r\nنتايج حكومت دينى 797\r\nبا شناسا بودن به قوانين حقيقى و تعهد به انجام آن نيازى به حكومت نيست 798\r\nحيات جسمانى و غيرجسمانى 87\r\nحيات : ( تعريف آن ) 88 - 89 - 344\r\nحيات مجموعهء اعضا و ارتباط قوا با يكديگر است 145\r\n\r\nخ\r\nخاطر ( آنچه به دل مىافتد ) 12 - 428 429 - 430 - 433 - 444\r\nخالق اثبات وجودش همان اثبات صفات سلبيه است 13\r\nخبر متواتر و اقسام آن 843 - 844\r\nخبرهاى رسيده از شيعه در باب امامت 837\r\nخداوند :\r\nتكيه‌گاه اصلى اثبات وجودش جسم نبودن او است 13\r\nجسم نيست 164\r\nدر چيزى حلول نمىكند 162\r\nابديت و سرمديت او 175\r\nوجوب ذاتى يا ابديت 83\r\nاثبات وجوب ذاتى منشأ انتزاع صفات كماليه است 148\r\n\r\n","description":"","footnote":"","page_name":" 920 ","page_number":1046},
  {"content":"\r\n\r\nخداوند نه جوهر است و نه عرض است 157 - 163\r\nخداوند جوهر و جزء لا يتجزا نيست 157 158\r\nاثبات وجود خداوند از راه امتناع تسلسل 57\r\nاثبات صفت وجود پس از صفت علم و قدرت 74\r\nخداوند معروض كيفيات حسى يا غيرحسى نيست ( دوستى و دشمنى به او دست نمىدهد ) 164\r\nشهوت و نفرت ندارد 168\r\nشريك در ديرينگى و قدم وجود ندارد 188\r\nدر هيچ سوئى نيست 161\r\nديدنى و ادراك‌شدنى نيست 171\r\nعموم قدرت خداوند 121\r\nتعهد ذاتى او در برابر تكاليف نفس الامرى 230\r\nنوع كارهاى اراده‌كردنى او 235 236\r\nلزوم پاداش و كيفر دليل بر وجود خداوند است 85 - 86\r\nادراك لمسى و بويايى ندارد 102\r\nعلم او مخلوق او نيست 136\r\nقدم علم خداوند 130\r\nعلم او صورت و عارض بر ذات او نيست 151\r\nحدوث كلام خداوند 259\r\nخطبهء شقشقيه 854\r\nخلقت و هدف از آن 339\r\nهدف خوبى آن است نه سودرسانى 524\r\nخلق اعمال 47\r\nخليل اللّه و خلت او 200\r\nخلود در جهنم 542 - 568 - 569 - 619\r\nخير و شر ( نيكى و بدى ) 194\r\nآيات دال بر خلود 651 - 601 - 602\r\nخلود در بهشت 619\r\nخلافت و پوشيده‌كارى شدن بر مردم 858\r\nخلافت و اقدام نكردن على براى بدست گرفتن آن 854 - 863\r\nخليفهء نبوى و خليفهء سياسى 862\r\n\r\nد\r\nدار كفر و دار ايمان 678\r\nدار فسق 688\r\nدليل تقسيم بر اثبات امامت 824\r\nدليل تمانع 193 - 188\r\nدليل شبه تمانع 188\r\nدليل تمانع در صورت شرطيهء متصله 137\r\n\r\nذ\r\nذم : ( تعريف آن ) 537\r\n\r\nر\r\nرضا و كراهت صفت افعالى است 147\r\nرسول : ( تعريف آن ) 683\r\n\r\nز\r\nالزق المنفوخ 64\r\n\r\nس\r\nسرور و تعريف آن 541\r\nسرمديت وجود 29\r\n\r\n","description":"","footnote":"","page_name":" 921 ","page_number":1047},
  {"content":"\r\n\r\n\r\nش\r\nشبههء آكل و مأكول 396 - 397\r\nشفاعت 592\r\nاثبات آن 596\r\nبرترى رتبه براى شفاعت‌كننده شرط نيست 597 - 596\r\nروايات دال بر شفاعت 598\r\nآيا شفاعت براى سود رساندن است يا از ميان بردن زيان 598 - 599\r\nشكر و تعريف آن 536\r\nشهادت اندامها بر عمل انجام‌دهنده 628\r\nشورا 890\r\nشوراى خلافت و روز آن 877\r\n\r\nص\r\nصدفه و نادرستى آن 42\r\nصراط يا پل جهنم 629\r\nصرف : به اعجاز قرآن مراجعه شود\r\nصفات ضرورى الثبوت يا ممكن الثبوت 142\r\nصفات ذاتيه و عرضيه 28\r\nصفت حقيقى و اشتراك خالق و مخلوق در آن منافى با اختلاف ذات در وجوب و امكان نيست 147 - 148\r\nوجود هر صفتى را نحوهء كار كردن شخص نشان مىدهد 125\r\nوجود صفت گاهى عين وجود موصوف و در جاى ديگر زايد و عارض بر آن است 92 - 93\r\nوجود صفت در خداوند عين وجود موصوف است 139\r\nمفهوم همهء صفات كماليه برانگيخته از مفهوم وجوب وجود است 153 - 154 148\r\nنادرستى دليل اشعرى بر زايد بودن وجود صفات بر وجود ذات 140\r\nشركت در صفات افعاليه با توحيد در عمل منافى نيست 137\r\nصفت فنا و بقا 391 - 392\r\nصفت اختيار و دليل اثبات آن 306\r\nاثبات صفت وجود پس از ثبوت صفت علم و قدرت است 69\r\nاز انجام يافتن كار و ثابت شدن صفت قدرت صفت وجود براى انجام‌دهنده ثابت مىشود 82\r\nصلاح و اصلح : تعريف 447\r\nاصلح 464\r\nصواب : تعريف 464 - 465\r\nصورت نوعيه ( معنى ) و تجدد وجود آن با تجدد وجود جسم 33 - 34\r\nصورت و ملازمهء وجود آن با وجود هيولى 31\r\n\r\nض\r\nضرورت ذاتيهء ازليه 84\r\nضرورت اتصاف يا عدم ضرورت آن 242\r\n\r\nظ\r\nظهار 756\r\n\r\nع\r\nعادت و اقسام آن 693\r\nعالم و اثبات حدوث آن 56\r\nعالم مخلوق بدون واسطه است 58\r\n\r\n","description":"","footnote":"","page_name":" 922 ","page_number":1048},
  {"content":"\r\n\r\nعالم هيچ لفظى برايش وجود ندارد 600 تا 609\r\nعبادت و رابطهء آن در رفع ستم 689 - 690\r\nعدد و اسامى آن 606 - 607 - 786\r\nعدل : تعريف 203\r\nعرفان به هرچيزى از آگاهى يافتن به ذات يا سازنده و يا از آثار و خواصش حاصل مىشود 158\r\nعرض قابل انتقال از موضوع نيست 28\r\nعرض در غير جسم يافت نمىشود 277\r\nعصمت : تعريف 447\r\nعصمت شامل خطاى ظاهرى و باطنى هردو مىشود 802\r\nعصمت امام و شرايط آن 769 - 776 703 - 777 - 797\r\nعفو 213 - 584 - 900 - 903 - 914 592 - 594\r\nعفو با توبه 584 - 585\r\nعفو بدون توبه 611\r\nآيات نفى 609 - 610\r\nدليل منكران 616\r\nعقل : تعريف 222 - 354\r\nعقل و حكومت آن بر شرع 583\r\nعقل فعال ( زيرنويس ) 414\r\nعقاب 537 - 561\r\nعليت اثبات آن 35\r\nنادرستى صدفه و اتفاق 42\r\nنادرستى عادت به روش اشعرى 269\r\nعمل : تعريف و اقسام : بالمباشره بالاختراع بالتوليد 62\r\nعلم : تعريف 400\r\nعلم ذاتى و اكتسابى 402 - 403\r\nعلوم ابتدائى ، ميانه ، نهائى 355\r\nاثبات و علل بدست آوردن آن 131 132\r\nبدست آوردن علوم اكتسابى از ذاتى 41\r\nاثر علم محكم‌كارى است 69\r\nاقسام چهارگانهء علم و راه بدست آوردن آن 132\r\nاتحاد علم با معلوم 134\r\nعلم اكتسابى از توجه ربط ما بين دو قضيه حاصل مىشود 417 - 418 - 419\r\nعلم به نتيجه متولد از علم به مقدمات است 409 - 410 - 411\r\nشرايط حصول علم به نتيجه از مقدمات 845\r\nموانع حصول علم به نتيجه از مقدمات 845\r\nعلم اجمالى و علم تفصيلى 41\r\nاندراج علم به نتيجه در علم به مقدمات 425\r\nبراى خداوند علم به چيزهاى ديگر از علم به ذات حاصل مىشود 126\r\nعلم فعلى پيش از وجود معلوم حاصل است 130 - 133\r\nعلم بدون كمك از دليل عقلى از راههاى حسى و شنيدن حاصل نمىشود 416\r\nقدم علم خداوند 130\r\nعلم هنگام حاصل شدن به اعضاء بدنى نياز دارد و پس از حصول نياز ندارد 90\r\nبقاء علم پس از نابودى بدن 91\r\n\r\n","description":"","footnote":"","page_name":" 923 ","page_number":1049},
  {"content":"\r\n\r\nتعريف علم كلام 245\r\n\r\nغ\r\nغيب دانستن و پيشگوئى كردن پيمبر از پيروى كردن مسلمانان از يهود و نصارا 759 - 859\r\nغنى : تعريف 167\r\n\r\nف\r\nفسق : تعريف 640\r\nفعل : تعريف 205\r\nفعل در خوبى اصل است يا ترك ؟ 658\r\nفعل به خودى خود نه خوب و نه بد است 221\r\nفلسفه‌هاى طبيعى شماره و نادرستى آنها 41\r\n\r\nق\r\nقبر و عذاب آن 624\r\nمنكران عذاب قبر و پاسخ به آنان 625 626\r\nقبح ذاتى : تعريف 7 - 540\r\nقدرت پيش از صفت‌هاى ديگر ثابت مىشود 51\r\nرابطهء قدرت با حيات 137\r\nاثبات وجود قدرت و دليل آن 12 - 40 297\r\nقدرت صفتى است غير از تركيب حياتى اجسام و تأثير قدرت در انجام دادن كار 51 - 52\r\nقدرت امكان انجام دادن كار را فراهم مىكند نه اجبار به آن را 137\r\nكسى را كه ديگرى اجبار به كار كند به قدرت خود انجام‌دهنده سر مىزند 43\r\nقدرت مردد ميان كارهاى ضد يكديگر است 303\r\nقدرت به طور على البدل به يكى از كارها تعلق مىگيرد 109 - 78\r\nقدرت با سر زدن كار معدوم مىشود 307\r\nاز ثابت شدن قدرت وجود شخص قادر ثابت نمىشود 82\r\nقدرت به كار انجام‌ناشدنى و محال تعلق نمىگيرد 225\r\nاثر قدرت موجود شدن كار است نه معدوم كردن آن 279 - 280\r\nقدرت بر ترك تعلق نمىگيرد 552\r\nقدرت بر دو قسم است : قدرت بر انديشه و عزم و قدرت بر عمل 69\r\nقدرت بر دو قسم است : ذاتى و عرضى . قدرت ذاتى با وجود شخص قادر يك چيز است و قدرت عرضى زايد و عارض بر آن است 135 - 298\r\nاثر قدرت ذاتى ايجاد و اختراع است 63\r\nاز قدرت حادث ايجاد برنمىآيد 138\r\nاثر قدرت زايد و عارض فشار و مالش دادن جسم است 201\r\nاثر قدرت جانداران جز حركت چيزى نيست 67\r\nقدرت در ماهيت و آثار ذاتى چيزى اثر ندارد فقط در وجود اثر مىكند 60\r\nقدرت با قطعى بودن وقوع عمل منافى نيست 55\r\n\r\n","description":"","footnote":"","page_name":" 924 ","page_number":1050},
  {"content":"\r\n\r\nقدرت خداوند قديم است اما در بلاآغاز به انجام دادن كار تعلق نخواهد گرفت 318 - 314 - 320\r\nقدرت ذاتى همراه با قطعى بودن كار است و قدرت عرضى همراه با امكان سر زدن يا سر نزدن آن است 556\r\nاشعرى قدرت را مؤثر در انجام شدن كار نمىداند و مىگويد كار به عادت سر مىزند و بطلان عقيدهء او 44\r\nقاعدهء عموم قدرت خداوند 221\r\nقدم ذاتى و قدم زمانى 15\r\nقرآن 897\r\nپيشگوئىهاى آن 756 - 759\r\nنظم در آن 759\r\nنحوهء تأليف آن 758\r\nنبودن تناقض در آن 760\r\nروش صرف در اعجاز قرآن 716 729\r\nتعريف صرف 734\r\nروش اختلاف در روش 737\r\nروش اعجاز در فصاحت 735\r\nادلهء آن 745\r\nادلهء طرفداران صرف 736 - 738\r\nتوضيح 739 - 714 - 715 - 716 717 - 718 - 719 - 720 - 721\r\nوجوه ديگر اعجاز 736 - 737\r\nادلهء روش اعجاز 745\r\nادلهء روش صرف 736 تا 740\r\nاعتقاد به قدم قرآن 741\r\nقياس به اجمال مشتمل بر نتيجه است 36 37\r\n\r\nك\r\nكار قبيح و منكر در چه صورتى انجام‌شدنى است 668 - 669\r\nكارهائى كه با اجبار هم انجام‌شدنى نيستند 673\r\nكارهاى زشت و منكر كه با اجبار انجام شدنى مىگردند 671 - 674\r\nكار به خودى خود ، نه خوب و نه بد است 221\r\nكار متولد و غيرمتولد 283\r\nكافر هميشه بر ايمان توانا است 324\r\nكسب در اصطلاح اشعرى و نادرستى آن 47 - 280\r\nكفر و ايمان و منزلت : تعريف 636 - 637 639 - 644\r\nكفر و اكراه به آن 673\r\nكفر و خلود در جهنم 595 - 619\r\nآيات خلود 653\r\nكلام خداوند و فهرست عقايد مربوط به آن 247 - 248\r\nكلام صفت افعالى است و صفت ذاتى نيست 257 - 261\r\nكلام خداوند حادث است 259\r\nكلام خداوند مخلوق نيست 265\r\nكلام خداوند و علائم درستى آن 254\r\nكلام خفى 249\r\nكنايه‌گوئى در سخن دروغ 673\r\nكمون و بروز و بطلان آن 27\r\nكواكب و حدوث آن 200\r\nكواكب و بىجان بودن آن 201\r\n\r\n","description":"","footnote":"","page_name":" 925 ","page_number":1051},
  {"content":"\r\n\r\nاكوان اربعه 39\r\nاكوان و علت تجدد آن 23\r\n\r\nل\r\nلطف : تعريف 446\r\nدليل اثبات لطف 435 - 456 - 10\r\nاقسام لطف 448 - 444\r\nلطف در حكومت دينى 770\r\nلطف در چه كارهائى تحقق‌پذير است 771\r\nلطف در تكليف 437\r\nلعان 756\r\n\r\nم\r\nماده :\r\nحدوث آن 35\r\nابديت يا زوال و نابودى آن 386 - 387\r\nنابود شدن آن 392\r\nماهيت و لوازمش بىنياز از علت است و قدرت در آن مؤثر نيست 55\r\nماهيت مجعول نيست 46\r\nاثر از وجود خود ماهيت است نه از قدرت مؤثر در ايجاد آن 60\r\nمدح : تعريف 535\r\nمسألهء طرابلسيه 717\r\nمعاد 395 - 396\r\nمردم آخرت بايد داراى عقل و معرفت باشند 630 - 631 - 632 - 633\r\nمعانى و اقسام آن 16\r\nاثبات وجود آن 19\r\nحدوث آن 26\r\nتجدد دائمى وجود آن 22\r\nمعانى ازليه و نادرستى آن 146\r\nمثل افلاطونيه و نادرستى آن 26\r\nمعجز : تعريف 763\r\nعلامت صدق 761\r\nمعرفت و اقسام آن 399\r\nمعرفت كسبى است نه ذاتى 11\r\nوجوب بدست آوردن آن 7 - 0\r\nاصحاب المعارف 425 - 426\r\nمنزلت بين المنزلتين 635\r\nموافات 138\r\nميضاة 762\r\nميزان ( ترازوى ) آخرت 628\r\n\r\nن\r\nنامتناهى بالفعل يا بالقوه 39\r\nنبوت : تعريف 682\r\nخوبىهاى آن 683 - 684\r\nنسخ 707 - 708 - 710 - 711\r\nنفاق و منافق 653\r\nنفس مجموعهء اعضا و قوا است 146\r\nاتحاد نفس با بدن 344 - 345 - 349 352 - 88 - 91\r\nنكير و منكر 626\r\nنور و ظلمت 194\r\nنوع و تجدد آن 26\r\n\r\nو\r\nواجب و اقسام آن 4 - 5\r\nواجب شرعى 9\r\nوجوب : تعريف 5 - 6\r\nآيا وجوب فعل اصل است يا حرمت ترك 452 - 548\r\nوجوب ذاتى ابديت وجود است 83\r\n\r\n","description":"","footnote":"","page_name":" 926 ","page_number":1052},
  {"content":"\r\n\r\nوجوب يا قدم ذاتى 28 - 29\r\nوجود يا خود ذات است و يا معلول بىواسطهء آن 29\r\nموجود اگر يك لحظه ماندگار شود ، تا چيزى از ميان نبردش هميشه ماندنى خواهد بود 390\r\nچيزى كه اكنون موجود است ، به وجود آوردنى نيست 395\r\nمميز ذاتى خداوند از چيزهاى ديگر وجوب ذاتى او است 148\r\nقدم يا تأكد يا كمال وجود وجوب وجود است 146 - 147 - 148\r\nوجوب وجود منشأ انتزاع صفتهاى حقيقى و ذاتى ديگر است 148\r\nفرق ما بين وجوب وجود با ضرورت‌هاى ماهيتى 84\r\nانكار تشكيك در وجود 288\r\nوعد و وعيد 533\r\nوعيد 610\r\nاياب وعيد 612\r\nچه كسانى مشمول وعد يا وعيد هستند 622 - 623\r\nكارهائى كه نسبت به آنها وعد يا وعيد داده شده است 624\r\nولى و معانى آن 827\r\n\r\nه\r\nهدف : گاهى هدف از انجام دادن كارها خوبى و زيبائى كار است نه سودى كه از آن عايد كسى شود 222 - 223\r\nهدف از آفرينش همان خوبى آن است و سود رساندن نيست 234\r\n\r\n","description":"","footnote":"","page_name":" 927 ","page_number":1053},
  {"content":"\r\n\r\n\r\nفهرست اعلام\r\n\r\nاول - احزاب و گروه‌ها\r\nاصحاب المعارف 413 - 414 - 425 426\r\nافطحيه 908\r\nاهل البيت 866\r\nاهل كتاب 900\r\nانصار 850\r\nبراهمه 687\r\nبغداديون 618 - 512\r\nبكريه 501 - 502 - 849\r\nثنويان 194 - 486\r\nجبرىمسلكان 612 - 618 - 633 - 900\r\nخوارج 424 - 842 - 889 - 904\r\nديصانيه 195\r\nزيديه 641 - 652\r\nسوفسطائيه 219 - 323 - 850\r\nعباسيه 849 - 852\r\nعناديه 219 - 404 - 405 - 850\r\nعنديه 850\r\nفضيليه 640\r\nقاسطين 898\r\nقبيلهء مراد 903\r\nكيسانيه 908\r\nلاادريه 404 - 405 - 684 - 687\r\nمارقين 762\r\nمجوس 194 - 196\r\nملاحده 219\r\nناكثين 762\r\nناوسيه 908\r\nنهديه 909\r\nنصرانيه 194 - 197 - 684 - 713\r\nواقفيه 908\r\nمرجئه 646 - 641 - 607 - 614 - 637 639 - 646 - 592\r\nمعتزله 813 - 848 - 640 - 641 - 428\r\nيهود 640 - 707 - 712 - 713 - 714 710 - 898 - 837 - 684\r\n\r\n","description":"","footnote":"","page_name":" 928 ","page_number":1054},
  {"content":"\r\n\r\n\r\nدوم - اشخاص\r\n\r\nالف\r\nابو عبد اللّه ( زبير ) 901\r\nابو العباس مبرد 878\r\nابو الهذيل 842 - 640\r\nابن اخشاد 351\r\nابن جرموز 901 - 902\r\nابن عباس 836 - 903 - 186\r\nابن روندى 842\r\nابن راوندى 37 - 344\r\nابن كلاب 842\r\nام ايمن 865\r\nام السلمه 866 - 867\r\nام كلثوم 860\r\nآدم 9 - 711\r\nابراهيم 791 - 200 - 187 - 721\r\nاسرائيل 711\r\nاخطل 878\r\nابو الحسن اشعرى 842 - 381\r\nابو حنيفه 842\r\nشيخ ابو عبد اللّه 344 - 607 - 640 - 645\r\nابو بكر 809 - 826 - 817 - 825 - 836 851 - 852 - 865 - 869 - 850\r\nابو الحسن نصيبينى 724\r\nابو العباس احمد بن محمد بن سعيد 876\r\nابو جهل 375 - 743\r\nابو عبيده 851 - 878\r\nابو عبد اللّه كرام 248\r\nابو على 380 - 382\r\nابو على جبائى 453\r\nابو عيسى 842\r\nابو لهب 375 - 364\r\nابو هاشم 377 - 576 - 379 - 543 - 479\r\nاحمد بن حنبل 247\r\nاسود البحترى 903\r\nاعشى 730\r\nاعشى كبير 743\r\nاوس بن صامت 905\r\n\r\nب\r\nبخت نصر 712\r\nبلاذرى 901\r\nبلقيس 185\r\nبنى مراد 903\r\n\r\nث\r\nثعلبه 756\r\nثمامه 205 - 208\r\n\r\nج\r\nجاحظ 217 - 422\r\nجرموز 901\r\nجعفر الصادق 861\r\nجعفر بن محمد 908\r\nجعفر بن ابى طالب 872 - 809\r\nجميله بنت اوس 756\r\nجويرة بن اسما 901\r\nجهم 842\r\n\r\nح\r\nحسان بن ثابت 888\r\nحسن بن على ( امام ) 908 - 772 - 865 866\r\n\r\n","description":"","footnote":"","page_name":" 929 ","page_number":1055},
  {"content":"\r\n\r\nحسن بصرى 653\r\nحسين بن على ( امام ) 672 - 772 - 865 866 - 908\r\nحلاج 455 - 746\r\nحمزه 872\r\nحنفيه 856\r\nحيه عربى 901\r\n\r\nخ\r\nخالد بن وليد 809\r\nخباب بن ارت 872\r\nخزيمة بن ثابت 869\r\n\r\nد\r\nداود 871\r\n\r\nذ\r\nذو الشهادتين 865\r\nذو الثديه 762\r\n\r\nز\r\nزبير 816 - 873 - 901 - 903 - 904 905\r\nزرادشت 455 - 746\r\nزكريا 870\r\nزيد بن حارثه 872 - 809\r\n\r\nس\r\nسجستانى 877\r\nسعد بن ابى وقاص 874\r\nسعيد بن نهد 905\r\nسليمان پيغمبر 871\r\nسهل بن عمرو 762\r\n\r\nش\r\nشافعى 844\r\nشيطان 454 - 455 - 456 - 196 - 238\r\n\r\nص\r\nصفيه 816 - 904\r\n\r\nض\r\nضرار بن عمرو 125 - 127 - 624\r\n\r\nط\r\nطاغوت 643\r\nطبرى 877 - 902\r\nطبرى محمد بن على بن احمد 876\r\nطلحه 873 - 901 - 902 - 903 - 904\r\n\r\nع\r\nعامر بن طفيل 165\r\nعايشه 905 - 904 - 903 - 902 - 762 - 874\r\nعباد بن سلمان 214\r\nعبادة بن صامت 37\r\nعباس 861 - 862 - 860 - 852 - 825 853 - 870 - 869 - 902\r\nعبد اللّه بن عباس 902 - 903\r\nعبد اللّه بن امام جعفر الصادق 908\r\nعبد الرحمن بن الحرث بن هشام 905\r\nعبد المطلب 873\r\nعثمان 836 - 837 - 885 - 905\r\nعلى بن ابى طالب 860 - 861 - 866 874 - 895 - 888 - 880 - 905 898 - 825 - 826 - 837 - 721 723 - 881 - 885 - 887 - 889\r\n\r\n","description":"","footnote":"","page_name":" 930 ","page_number":1056},
  {"content":"\r\n\r\n896 - 901 - 902 - 903\r\nعمار بن ياسر 836 - 901 - 902 - 762\r\nعمر 809 - 888 - 851 - 852 - 860 866 - 869\r\nعمرو بن العاص 809\r\nعمرو بن عبيد 841\r\nعيسى پيغمبر 645\r\n\r\nف\r\nفاطمه 864 - 867 - 868 - 869\r\nفرزدق 165\r\n\r\nق\r\nقتاده 186\r\nقنبر 865\r\nقيس بن سعد بن عباده 888\r\n\r\nك\r\nكسعى 904 - 905\r\nكعب بن زهير 730 - 743\r\nكميت 827\r\n\r\nل\r\nلبيد 832 - 878\r\n\r\nم\r\nمالك 842\r\nمانى 746\r\nمبرد 828\r\nمحمد ( ص ) 712 - 713 - 714 - 735 859 - 899\r\nمحمد بن الحنفيه 908\r\nمحمد بن الحسن الطوسى 244\r\nمحمد بن اسحق 903\r\nالسيد المرتضى على بن الحسين علم الهدى 9 - 15 - 93 - 113 - 194 - 210 244 - 330 - 331 - 340 - 341 344 - 377 - 380 - 390 - 391 398 - 401 - 428 - 454 - 460 481 - 512 - 535 - 561 - 419 526 - 532 - 539 - 607 - 609 639 - 656 - 660 - 620 - 637 661 - 667 - 672 - 717 - 734 753 - 736 - 767 - 819 - 843\r\nمريم 905\r\nمسيح 199 - 198\r\nمسيلمه 744 - 721 - 724\r\nمعاويه 904 - 903\r\nمعمر بن المثنى 878\r\nمعمر 287\r\nمغيرة بن شعبه 843\r\nمقداد 81\r\nموسى پيغمبر 859 - 707 - 710 - 711 712 - 186 - 187 - 200 - 431 819 - 889 - 890 - 893 - 895 897\r\nموسى بن جعفر ( امام ) 908\r\n\r\nن\r\nنابغه جعدى 730 - 743\r\nنظام 848 - 842 - 734 - 744 - 351\r\n\r\nو\r\nو اصل بن عطا 640 - 841\r\nوافدى 902\r\n\r\n","description":"","footnote":"","page_name":" 931 ","page_number":1057},
  {"content":"\r\n\r\nوليد بن ربيعه 730 - 743\r\nوليد بن مغيره 743\r\n\r\nه\r\nهارون پيغمبر 889 - 890 - 891 - 892 893 - 894 - 897 - 888\r\nهشام بن الحكم 842\r\nهشام 344\r\n\r\nى\r\nيوشع بن نون 897\r\nيعقوب 870\r\n\r\nسوم - شهرها و اماكن\r\nاحد 756 - 757\r\nبصره 720 - 836 - 843 - 854 - 780 903\r\nبغداد 720 - 780 - 370 - 512 - 838 843\r\nحنين 756 - 757\r\nخراسان 720\r\nخندق 756\r\nروم 722 - 782\r\nشام 903\r\nغدير خم 874 - 884\r\nفدك 865 - 868 - 863 - 869\r\nمدينه 679 - 728 - 901 - 903 - 761\r\nكوفه 901 - 900\r\nمسجد غدير خم 877\r\nمكه 715 - 679 - 722 - 716 - 756\r\nهند 722\r\n\r\nچهارم - كتبى كه شيخ در اين كتاب نام برده است\r\nالاقتصاد فيما يجب على العباد 896 - 897\r\nتلخيص الشافى 777 - 786 - 792 - 836 842 - 897 - 873 - 871 - 852 903 - 909 - 915\r\nتمهيد الاصول 244\r\nجمل العلم و العمل 1 - 2 - 244\r\nجمهره 832\r\nذخيره 1 - 26 - 5 - 9 - 113 - 330 - 331 332 - 609 - 660 - 672 - 717 792 - 377 - 388 - 398\r\nذريعه 419 - 819\r\nشافى 460 - 843\r\nشرح جمل العلم و العمل 895 - 897\r\nعدة الاصول ( عدة در اصول فقه ) 609 769 - 843\r\nعين 832\r\nمفصح 914\r\nمقدمه بر علم كلام 237\r\nملخص 1 - 2 - 5 - 113\r\n\r\n","description":"","footnote":"","page_name":" 932 ","page_number":1058},
  {"content":"\r\n . \r\n","description":"","footnote":"","page_name":" 933 ","page_number":1059},
  {"content":"\r\n . \r\n\r\n","description":"","footnote":"","page_name":" 934 ","page_number":1060}
  ]