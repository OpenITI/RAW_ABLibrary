[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمرزها\r\nتدوين\r\nآيت الله محمدعلى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى ، محمدعلى ، 1317 -\r\nمرزها / تدوين محمدعلى گرامى . - قم : دفتر حضرت آيت الله گرامى ، 1385 .\r\n144 ص .\r\n2 - 2 - 96892 - 964 : isbn\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . اسلام - - مسائل متفرفه . 2 . اسلام - - بررسى وشناخت . الف . عنوان .\r\n4 م 4 گ / 8 bp\r\n02 / 297\r\nتلفنهاى دفتر : 7740913 - 7743399\r\nسايت دفتر : http \\ \\ . geramiorj\r\nايميل دفتر : info @ gerami . orj\r\nشناسنامه كتاب\r\nنام كتاب : مرزها\r\nمؤلف : آية الله العظمى گرامى\r\nناشر : دفتر معظم له\r\nشمارگان : 5000\r\nنوبت چاپ : پنجم / بهار 1385\r\nچاپ : كوثر\r\nقيمت : 1100 تومان\r\nدفتر فروش :\r\nانتشارات مشهور / ميراث ماندگار\r\nقم ، خيابان ارم / پاساژ قدس / طبقه آخر - پلاك 184\r\nص . پ 3396 - 37185 تلفن 7831646 - / 7737461 - 0251\r\nدفتر مركزى / خيابان سميه / كوچه 24 م پلاك 418\r\nتلفن : 7831646 - 0251 / فاكس 7730365\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nدر سال 1343 ه ش كه رهبر كبير انقلاب اسلامى حضرت امام خمينى قدس سره از طرف رژيم طاغوتى پهلوى از كشور اسلامى ايران تبعيد گشته ، حوزه علميه قم كه پرچمدار اين قيام مقدس بود به مدت دو هفته تعطيل گرديد كه اين دوران تعطيلى فرصت بيشترى براى علماء و روحانيون مبارز به وجود آمد تا به تئورى حكومت اسلامى بيش از پيش بپردازند . در اين دوران سخت مبارزه استاد بزرگوار ما حضرت آيت الله العظمى گرامى قمى كه از اساتيد انقلابى و مبارز حوزه علميه قم به شمار مىآمد و خود شاگردان مورد عنايت حضرت امام خمينى قدس سره بود در پى نوشتن كتابى افتاد كه بتواند به نوعى مسئله حكومت اسلامى و رهبرى آن را مناسب همان زمان باشد مطرح نمايد . كه به كتاب آقاى ابوالاعلى امودودى به نام نحوالدستور الاسلامى برخورد نمود و چون كتاب مذكور را براى اين منظور مناسب ديد لذا به ترجمه آن با نام قانون اساسى در اسلام همت گمارد و در ترجمه و پاورقى كتاب مذكور مسائلى تحت عنوان لزوم حكومت اسلامى و ولايت فقيه را مطرح كرد كه به شدت باعث عصبانيت ساواك گرديد كه در چاپ‌هاى بعدى مطالب مذكور از\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nكتاب فوق حذف گرديد . بعد از اين بود كه استاد معظم به فكر كتاب مفصلّترى در اين رابطه افتاد و كتابى را در سال 1349 ه ش تحت عنوان\r\nمقدمه‌اى بر امامت به چاپ رساند كه مورد توجه عموم واقع گرديد و بعدها به بخش‌هاى متعدد تبديل گشته و با عناوين ديگرى همچون : 1 - مقدمه‌اى بر امامت 2 - نگاهى به سيستم سياسى اسلام 3 - مالكيتها 4 - مالكيت خصوصى 5 - مرزها ، منتشر و بارها تجديد چاپ گرديد . و اكنون كه به لطف الهى و عنايت امام زمان عليه السلام و رشادت و مجاهدت‌هاى علماء و مؤمنين و بركت خون شهداء انقلاب شكوهمند اسلامى به بار نشست ، فرصت مناسبى پيش آمد تا بعضى از كتاب‌هاى فقيه توانا و فيلسوف گران قدر متالم ، حضرت آيت الله العظمى گرامى قمى را با اضافات و تصحيح مجدد ، تجديد چاپ نمائيم .\r\nو كتابى كه هم اينك پيش رو داريد به نام مرزهاست كه دربارهء مفاهيم اسلام و كفر ، تشيّع و تسنّن - تصوّف و افساد فى الارض و . . . .\r\nونيز بعضى از آثار حيات بخش قانون رهبرى در اسلام تحقيقى عميق ارائه نموده است ، كه اميد است مورد عنايت آقا امام زمان ( عج ) و نيز استفاده همگان قرار گيرد\r\nوالسلام\r\nقم - حوزه علميه - خسرو خسروى - زمستان 84\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمرز كفر و ايمان\r\nمىدانيم كه در قرآن كريم و متون اسلامى از مسائل اعتقادى زيادى بحث شده است ليكن بايد ديد كدام يك از اين مسائل جنبهء حقوقى داشته اعتقاد به آن جزو اساس اعتقاد اسلامى بوده و بى اعتقادى به آن موجب بيرون رفتن از حد اسلام است . و كداميك در اين حد نبوده از جنبه علمى و هدايتى مورد توجه قرار گرفته و براى هدف ارشاد به كار رفته است . مىخواهيد تعبير زير بنا ورو بناى ايدئولوژى اسلامى را درباره اين دو به كار بريد .\r\nاز ادله فقهى استفاده مىشود كه اعتقاد بيگانگى خداوند و رسالت پيامبر صلى الله عليه و آله « 1 » اساس اعتقاد اسلامى را از نظر حقوقى تشكيل مىدهند كه اگر كسى يكى از اين دو را باور نداشته باشد كافر محسوب مىشود و نجس است . « 2 »\r\nچنان كه اگر بر ضد حكومت امام ( چون امام على و امام حسن كه\r\n\r\n\r\n","description":"","footnote":"\r\n( 1 ) - / الاسلام شهادة ان لااله‌الاالله و التصديق برسول الله صلى الله عليه و آله و به حقنت الدماء و عليه جرت المناكح والمواريث . . . اصول كافى ج 2 ص 256 ط ، تهران .\r\n( 2 ) - / البته ميان كفر و نجاست هم ملازمه‌اى نيست وفى المثل بعضى از فقهاى شيعه منكران رسالت پيامبر را - اگر از اهل كتاب باشند - كافر مىدانند ليكن نجس نمىدانند .\r\n","page_name":" 9 ","page_number":9},
  {"content":"\r\n\r\nحكومت داشتند و حضرت امام حسين عليه السلام نيز همين‌طور ) قيام كند و يا نسبت به يكى از ائمه عليهم السلام دشنام دهد و يا دشمن باشد نيز نجس است و در حكم كافر مىباشند . « 1 »\r\nو اگر درباره ائمه عليهم السلام غلو نمايد و آن‌ها را خداوند و يا پيامبر صلى الله عليه و آله بدانند نيز نجس است .\r\nاين‌ها اساس مباحث اعتقادى اسلام ازنظر حقوقى است كه مخالف آن‌ها از حقوق اسلامى محروم وجزو كفار محسوب مىشود .\r\nازنظر مجازات آخرت و بحث كلامى ميان مقصر و قاصر در مسائل اعتقادى فرق است اگر در اثر كم استعدادى وگرفتارى شبهات اهل جدل راستى نفهيمده باشد مجازات نمىشود گر چه بهشت هم نمىرود زيرا به هر حال راه سعادت را نيافته است همچون كسى كه زحمت كشيده ليكن بى راهه رفته است البته در برابر زحمتش اجر خواهد برد .\r\nو اگر با وجود امكانات فكرى به علّت سستى و بى اعتنائى به دنبال تحقيق نرفته و در نتيجه ره به حقيقت نبرده است و يا حقيقت را دريافته و در عين حال روى عناد نمىخواهد زير بار برود مقصر است و گناهكار . ولى دشمنى و يا دشنام به ائمه يا پيامبر و يا خداوند خودش جرم است هر چند روى اشتباه باشد زيرا به هر جهت اهانت به ديگرى است و جرم مىباشد .\r\n\r\n\r\n","description":"","footnote":"\r\n( 1 ) - / اين كه دركلمات فقهاء اين گروه در حكم كفار حساب شده و رسماً جزو كفار محسوب نشده‌اند از اين جهت است كه عقائد اوليه اسلامى را قبول دارند فقط چون بر ضد حكومت مركزى امام معصوم قيام كرده‌اند يا لازمه‌اش خروج از مكتب است و مىتوانيد بگوئيد حكمى سياسى است .\r\n","page_name":" 10 ","page_number":10},
  {"content":"\r\n\r\nآن چه گفته شد حدى است كه به خوبى از متون اسلامى استفاده مىشود .\r\nبرخى از فقهاء اسلام مطلب ديگرى هم افزوده‌اند و آن اين كه :\r\nاگر يكى از مسائل ضرورى اسلام را انكار كند نيز كافر است و نجس مىشود و هر چند خودش نداند كه ضرورى اسلام است .\r\nضرورى اسلام مطلبى است كه به حدى مسلّم باشد كه حتى غير مسلمانان نيز اهل اسلام را با آن خصوصيت مىشناسند همچون اعتقاد به معاد و لزوم نماز وحجاب و روزه و حج و جهاد و حرمت زنا و مانند آن .\r\nبرخى فقها گفته‌اند انكار پاره‌اى از ضروريات چون اصل معاد موجب كفر مىشود نه هر ضرورى .\r\nبرخى ديگر جسمانى بودن معاد را نيز افزوده‌اند .\r\nفقهاء ديگر گفته‌اند كه اساساً انكار ضروريات اسلام باعث كفر نمىشود مگر آن كه در حقيقت انكار رسالت پيامبر صلى الله عليه و آله بشود مثل اين كه بداند ضرورى و مسلّم اسلام است و درعين حال انكار كند كه در حقيقت معنايش اين است كه با اين كه مىدانيم پيامبر صلى الله عليه و آله فرموده ولى قبول ندارم يعنى گفته آن حضرت صحيح نيست يعنى از نزد خداوند نياورده است و اين همان انكار رسالت آن حضرت ( در خصوص يك مسئله است ) .\r\nو بنابراين ، قاعده كلى پيش به هم نمىخورد كه ميزان كفر و اسلام قبول و رد يگانگى خداوند و رسالت پيامبر صلى الله عليه و آله است « 1 » و با اين\r\n\r\n\r\n","description":"","footnote":"\r\n( 1 ) - / غير از دشمنى ودشنام به ائمه يا پيامبر كه در حقيقت جنبه سياسى دارد و به تعبير فقهاء محكوم به كفر هستند\r\n","page_name":" 11 ","page_number":11},
  {"content":"\r\n\r\nحساب چيزهاى ديگر حتى معاد هم دخالت ندارند ، به اين معنى كه هر چند اعتقاد به معاد جزو مسلّمات اسلام است ولى اگر كسى اشتباهاً انكار كرد كافر و نجس نبوده ، مسلمان حساب مىشود هر چند مسلمان بى سواد و بى اطلاعى است .\r\nاز فقهاء دروه‌هاى اخير كه عقيده اول را پذيرفته‌اند و ميزان كفر واسلام را همان يگانگى خداوند و رسالت پيامبر صلى الله عليه و آله مىدانند ( غير از دشمنى و يا دشنام به ائمه ) و رد مسائل ديگر را موجب كفر نمىدانند مرحوم سيد محمدكاظم يزدى صاحب كتاب « العروه الوثقى » است .\r\nمنظور ازكافر كسى است كه اصل خداوندى و يا يگانگى خدا و يا رسالت را انكار كند يا يكى از ضروريات دين را با توجه به ضرورى بودن آن به طورى كه انكارآن در حقيقت همان انكار رسالت و پيامبرى بشود . . . « 1 »\r\nمرحوم سيد عبدالهادى شيرازى و اصطهباناتى و حاج شيخ عبدالكريم حاثرى مؤسس حوزه علميه قم و مرحوم آيةالله بروجردى قده وعده ديگرى از گذشتگان فقهاء رحمة الله عليهم همين عقيده را پذيرفته‌اند .\r\nاز فقها حاضر هم عده‌اى از جمله مرجع عاليقدر شيعه در حاشيه عروه « 2 » و آية الله خوانسارى نيز همين طور .\r\n\r\n\r\n","description":"","footnote":"\r\n( 1 ) - / عروه الوثقى ، بحث نجاسات .\r\n( 2 ) - / ايشان در تحرير الوسيله مىنويسد : كافر نجس كسى است كه به دينى جز اسلام معتقد باشد و يا اسلام را بپذيرد ليكن آن چه را كه به ضرورت از دين مىداند انكار كند به طورى كه به انكار رسالت پيامبر صلى الله عليه و آله يا تكذيب آن حضرت و يا اشكال گرفتن بر شرع آن حضرت برگردد و ياكار و گفتارى از او سر زند كه موجب كفرش شود ( حتما منظورشان از اين قسمت اخير كارهائى چون خراب كردن كعبه و سوزاندن قرآن مىباشد ) . عدم تصريح به نام امام در متن به اعتبار فشار ساواك در آن زمان ، و جلوگيرى از نشر كتاب بوده است .\r\n","page_name":" 12 ","page_number":12},
  {"content":"\r\n\r\nمرحوم سيد جمال الدين گلپايگانى مىفرمود : اگر گناهان بزرگ و مسلّم را نيز انكار نموده حلال بداند و يا اساس معاد را منكر شود نيز كافر و نجس است . « آية الله شاهرودى مدظله نيز همين طور . »\r\nآية الله خوئى مدظله تنها انكار اصل معاد را اضافه مىكند و گناهان بزرگ و يا ضروريات ديگر را ذكر نمىكند .\r\nمرحوم حجت كوه كمرى منكر هر مطلب ضرورى را - و لو به اشتباه - موجب كفر مىدانست . « 1 »\r\nاين‌ها نظريات فقها عظام انارالله برهانهم در اين مسئله بود .\r\nبحث در اين نظريات ازنظر « فقهى » وانتخاب نظر صحيح چندان متناسب اين نوشته نيست و به اصطلاح « البحث فى محله . »\r\nفقط خواستم ميزان كفر واسلام و طهارت و نجاست در اين مسئله را در نظر داشته باشيم و بدانيم كه بنابراين انكار هر مطلب اسلامى موجب كفر نمىشود .\r\n\r\n\r\n","description":"","footnote":"\r\n( 1 ) - / عقايد مزبور از حواشى آقايان بر كتاب عروة الوثفى كه جداگانه به چاپ رسيده استخراج شده است .\r\n","page_name":" 13 ","page_number":13},
  {"content":"\r\n\r\n\r\nمرز تشيع و تسنن\r\nلازم است به مطلب ديگرى نيز توجه كنيم و آن بحث در اصول عقايد شيعه است . منظورم اين است كه كدام عقيده در « شيعه » بودن دخالت دارد كه اگر كسى انكار كند هر چند كافر نمىشود ولى از مرز شيعه خارج مىشود و جزء اهل تسنن به شمار مىآيد .\r\nدر اين قسمت مرحوم شيخ مرتضى انصارى كه برخى او را « خاتم المجتهدين » لقب داده‌اند و در علم وتقوا و درك و هوشيارى او حرفى نيست دركتاب مهم اصولى خويش « الرسائل » چنين مىنويسد :\r\n« آن چه از اين اخبار و احاديث به دست مىآيد و عده‌اى از علماء اخيار نيكان ما هم چون شهيد اول دركتاب « الفيه » و شهيد دوم در شرح الفيه و محقق دوم دركتاب « جعفريه » و غير اين‌ها گفته‌اند اين است كه : در شناسائى ائمه : همين قدر كافى است كه شخص آن‌ها را با نسب معروفشان ( كه فرزند كيست و نامش چيست ) بشناسند و قبول داشته باشد كه آن‌ها امامانى هستند كه رهنماى راه حق اند و اطاعتشان لازم است ومطالب را بايد از آن‌ها گرفت . در برخى روايات شناسائى حق امام همين قدر تفسير شده است كه بدانيم امامى است لازم الاطاعه . » « 1 »\r\nمرحوم آشتيانى شاگرد و تقريرنويس درس شيخ به طور مفصل‌ترى اين بحث را بررسى كرده است . و از او مفصلتر مرحوم\r\n\r\n\r\n","description":"","footnote":"\r\n( 1 ) - / رسائل ص 172 و 173 چاپ رحمت الله .\r\n","page_name":" 14 ","page_number":14},
  {"content":"\r\n\r\nتنكابنى شاگرد آشتيانى كه نظراتشان در حواشى آن‌ها بر كتاب « رسائل » شيخ انصارى به چاپ رسيده است .\r\nشيخ انصارى مىفرمايد اساساً دليلى بر لزوم بيش از اين نداريم كه هر كس بايد درباره ائمه معتقد شود امام و پيشواى لازم الاطاعه هستند ، كه هر چه فرمودند بايد اطاعت كنيم .\r\nوحتى ايشان درباره لزوم وعدم لزوم اعتقاد به عصمت پيامبر صلى الله عليه و آله و ائمه عليهم السلام مطلبى رامى گويد . « 1 » كه چون از نظر اعتقاد مذهبى و باورهاى دائمى ايمانيم مشكل به نظر مىرسد و فعلا هم نه لزومى در تحقيق آن است و نه فرصت كامل براى مراجعه دقيق با دله مربوطه ، از نقل و طرح آن خوددارى مىشود . « 2 »\r\nبنابر اين روشن شد كه قدر مسلّم اركان اساسى اعتقاد اسلامى كه مشهور فقها هم گفته‌اند فقط همان اعتقاد به يگانگى خداوند و رسالت پيامبر صلى الله عليه و آله است .\r\nو قدر مسلّم اعتقاد تشيع - علاوه بر آن دو - اعتقاد به 12 امام است باينطور كه اين‌ها پيشوايانى الهى هستند و هر چه بفرمايند وظيفه ماست كه فرمان ببريم . « 3 »\r\n\r\n\r\n","description":"","footnote":"\r\n( 1 ) - / رسائل ص 172 ، 173 .\r\n( 2 ) - / به رعايت اختصار از نقل ساير اقوال خوددارى شد ، مىتوانيد به كتاب‌هاى مقاصد العليه شهيد ثانى ص 24 وتلخيص الشافى تأليف شيخ طوسى ص 252 و اوائل المقالات شيخ مفيد ص 38 و شافى سيد مرتضى ص 188 ومتشابه القران ابن شهر آشوب ص 218 ج 1 ط بع تهران و . . . مراجعه مائيد .\r\n( 3 ) - / قال الصادق عليه السلام ( ج 2 اصول كافى ص 24 تهران ) . . . الايمان معرفة هذا الامر ، مع هذا ، ( الاسلام ) فاذا اقربها و لم يعرف هذا الامر كان مسلما و كان ضالّا ايمان علاوه بر معرفت اسلام ، شناخت اين امر ( امامت ما ) است ، اگر اسلام را قبول داشت ولى اين امر را به رسميت نشناخت ، مسلمان است ولى گمراه . »\r\n","page_name":" 15 ","page_number":15},
  {"content":"\r\n\r\nامام و پيامبر صلى الله عليه و آله خصوصيات بسيار و فضائل بيشمارى چون علوم متنوع و شجاعت و قاطعيت و ولايت باطنى ومقام شفاعت و مقام محمود و افضليت بر پيامبران پيشين و . . . دارند . « 1 »\r\nولى سخن اين جاست كه اگر كسى معتقد به اين‌ها نباشد يا اساساً آن‌ها را نداند و توجهى نداشته باشد آيا معصيت كرده و فاسق مىشود و يا مثلًا سنى مىشود و يا اساساً مسلمان نيست ؟ !\r\nيا بگوييم هر چند كافر و يا سنى نمىشود لكن واجب است ياد بگيرد و گرنه فاسق است ؟\r\nيا نه ، اين‌ها معرفت راكامل مىسازند و اگر كسى نداند معرفتش كامل نيست يعنى پيشواى خود را به طور كامل نشناخته است ولى لازم هم نيست به طور كامل بشناسد ، نه سنى مىشود ، نه كافر ، نه فاسق ، چنان كه شيخ انصارى فرموده است ، و بنابر اين عقايد مزبور چون علم و شفاعت و غيره ، از عقايد اساسى نبوده از نظر حقوق اسلامى ندانستن آن‌ها جرم نيست و به اصطلاح من از مباحث علمى اسلام است نه اعتقادى مذهبى .\r\nدر طول تاريخ اسلام در اثر روشن نبودن مردم و اين كه همگى تسليم يك رهبر الهى نبودند - و آن هم براى اين كه بحث امامت را نفهميده بودند - چه نزاع‌ها به‌پا كردند كه چرا فلان شخص ( ياگروه ) معتقد به فلان مسئله نيست ؟ پس سنى است يا كافر است يا فاسق است .\r\nوسائر اتهامات ناروا . . .\r\nخون‌ها ريخته شد آبروها بر باد رفت افراد شايسته‌اى منفور\r\n\r\n\r\n","description":"","footnote":"\r\n( 1 ) - / آن چه گفتم نظر خودم بود ولى در خصوص ولايت باطنى و افضليت بر پيمبران ، بحث‌هاست ، چنان كه بسيارى از اهل تسنن و از جمله فخر رازى در شفاعت نيز سخنى دارند اگردر بحث‌هاى آينده فرصتى پيش آمد متعرض مىشوم .\r\n","page_name":" 16 ","page_number":16},
  {"content":"\r\n\r\nاجتماع شدند و استعمارگران رقص كنان به آرزوى خويشتن كه بر پايه جهل ملت استوار بود رسيدند .\r\nاستعمارگران منافع غاصبانه خود را بر اساس طرح اختلاف‌هاى اعتقادى و احياناً طبقاتى اجتماع پايه ريزى مىكنند زيرا اگر ملت روشن باشند و متحد و يك قول هرگز زير بار استعمار نمىروند .\r\n« سوره قصص » كه قصه استعمار فرعون را نشان مىدهد يكى ازكارهاى ستم‌گرانه فرعون را اين مىشمارد كه جعل اهلها شيعا - مردم را گروه بندى كرده بود . « 1 »\r\nدر سورهء انعام يكى از عذاب‌ها اين شمرده شده است كه ملت به صورت گروه‌هاى پراكنده در آيد :\r\nبگو خداوند مىتواند عذابى از بالاى سرتان ( آسمان ) يا از زير پايتان ( زمين ) بر شما بفرستد يا شما را گروه گروه سازد « 2 »\r\nدر سوره « روم » يكى از خصوصيات مذهب « شرك » ، اين شمرده شده است كه دسته دسته و مختلف شوند : از مشركين نباشيد ، از آن‌ها كه دين خود را جدا كردند و گروه‌ها شدند . « 3 »\r\nاين گروه بنديها و اختلاف‌ها دو منفعت بزرگ را به ترتيب براى استعمار گران در بردارد :\r\n1 - نزاع ميان ملت و هدر رفتن نيروها و در نتيجه استراحت استعمارگر .\r\n2 - پيش افتادن عوام نادان و پيرو نادانسته استعمارگر ، و عقب افتادن افراد روشن .\r\n\r\n\r\n","description":"","footnote":"\r\n( 1 ) - / آيهء 4 قصص .\r\n( 2 ) - / « قل هوالقادر على ان يبعث عليكم عذابا من فوقكم او من تحت ارجلكم او يلبسكم شيعا » . . . آيهء 65 انعام .\r\n( 3 ) - / « ولا تكونوا من المشركين من الذين فرقوا دينهم و كانو شيعا » آيه 32 روم .\r\n","page_name":" 17 ","page_number":17},
  {"content":"\r\n\r\nكمال آروزى استعمارگر اين است كه رقيب سياسى خود يعنى رهبر واقعى رامنفور اجتماع كند تا رهبر وجهه ملى خود را به طور كلى ازدست بدهد و در حقيقت همان نيروى ملى كه پشتوانه فرد روشن بوده و اتكاء رهبر از نظر اجتماعى به آنها بوده است عليه او قيام كنند و در پاى دارش كف بزنند اين بزرگترين آرزوى استعمارگر است زيرا هم از دست مزاحم راحت شده است و هم خود را محبوب ملى و رقيب را منفور مىسازد كه به اين زودىها كسى جرئت قيام نداشته باشد اگر به اين آروز نرسد لااقل به وسيله ايجاد اختلاف ، نيروى مهاجم را به خود مشغول ساخته و خويشتن را از شر آن‌ها هر چند براى مدتى محدود باشد در امان داشته است .\r\nاستعمارگر براى وصول به اين نتيجه‌ها از احساسات ملت‌ها سوءاستفاده مىكند و به خصوص عقايد مذهبى بهترين زمينه بر انگيختن عواطف ملت‌ها است و به اين وسيله از راه ظاهر مذهب حقيقت مذهب را ميكوبد .\r\nحتما شنيده‌ايد ابوحنيفه در راه به امام صادق عليه السلام رسيد عصائى در دست حضرت ديد پرسيد چراعصا در دست گرفته‌ايد ؟ فرمود چوبدستى جدم پيامبر است دوست دارم . او خم شد وعصا را بوسيد . حضرت فرمود اين چوب است ، دست مرا ببوس كه از گوشت و خون پيامبر است .\r\nابو حنيفه كه در خدمت حكومت بنى العباس است استخدام شده تادر برابر امام صادق كه رهبر حقيقى است الگوى مذهب شود و به عنوان رهبرى مذهبى توجيه گر اعمال حكومت باشد .\r\nابو حنيفه به امام رسيد ، اعتراض مىكند كه چرا عصا در دست گرفته‌اى يعنى شما كه چندان پير نشده‌اى ، يعنى كار تو خلاف آداب\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاسلامى است ، يعنى الگوى اسلام منم نه تو .\r\nامام صادق عليه السلام هم با همان روش مذهبى نقشه او را خنثى مىسازد و بدون پيش آوردن بحثى از حقيقت امامت و رهبرى جمله‌اى حقيقى ونيز موافق ذوق عوام پيش مىآورد كه ابو حنيفه ساكت و بى جواب مىماند : « عصاى جدم پيامبر است » واو براى اينكه اطاعت و علاقه كاملش را به پيامبر نشان دهد عصا را مىبوسد و امام هم براى اين كه تظاهر و رياكاريش را نشان دهد مىگويد : بيا دست مرا ببوس . . . در اين داستان بيشتر دقت كنيد ، حقيقت عمل ابوحنيفه ، كوبيدن مذهب از راه تظاهر به مذهب است .\r\nنظير همين داستان جريان عبداله عمر است چنان قيافه زهد ما با نه دارد كه آن مرد عوام نزد على عليه السلام آمده ميگويد باورم نمىآيد كه عبداله كه گوشه‌گيرى اختيار كرده باطل و جهنمى باشد و روش شما كه جنگ است حق باشد .\r\nبه هر حال استعمارگران از عوام بودن ملت‌ها سوء استفاده كرده مسائل علمى اسلام را به عنوان مسائل اعتقادى اسلام طرح مىكنند و چون عوام در اين مسائل روشن نيستند « 1 » سرو صدا بلند مىشود و استعمارگر راحت شده به كار خود مشغول مىشود .\r\nميدانيد يكى از بهترين راه‌هاى استعمار ، منحرف كردن افكار ملت‌ها از جريانات روز است . گاهى به طرح مسائل علمى دقيق و گاهى به طرح مسائل غير اساسى اعتقادى و زمانى به طرح مسائل اجتماعى ساده و همچنين . . .\r\n\r\n\r\n","description":"","footnote":"\r\n( 1 ) - / و خود اين روشن نبودن در طول قرن‌ها بزرگترين شاهد اعتقادى نبودن آن ( باصطلاح من ) است كه عدم اعتقاد به آن به اصل اسلام و يا تشيع شخص نمىزند .\r\n","page_name":" 19 ","page_number":19},
  {"content":"\r\n\r\n\r\nجبر و اختيار\r\nمسأله‌اى طرح مىشد كه آيا « 1 » مردم در كارهاى خود مجبورند و اراده خداوند بر همه كارهايشان حاكم است يا نه ، بلكه خودشان استقلال دارند .\r\nاشاعره طرفدار جبر ، و معتزليها طرفدارتام الا راده و همه كاره بودن انسان بودند . از طرح همين مسئله اختلاف و دو دستگى پيدا مىشد و تدريجا به صورت دو گروه ممتاز ومخالف يكديگر در آمدند كه در هر فرصتى يكديگر را مىكوبيدند .\r\nو اتفاقاً عقيده هر دودسته هم باطل بود واشتباه . كه ائمه اطهار عليهم السلام اين اشتباه را تذكر مىدادند .\r\nحالا اصل مسئله ( بدون در نظر گرفتن لوازم آن ) ضررى به جائى نمىزد و لذا مردم معمولى مسلمان هم هيچ كدام را نمىفهميدند .\r\nبه دقت عقلى لازمه مجبور بودن انسان دراعمال خود اين است كه مجازات و بهشت و جهنم وبعثت پيامبران و اصل آوردن قانون ،\r\n\r\n\r\n","description":"","footnote":"\r\n( 1 ) - / در اين مسأله و مانند آن مىخواهم بگويم وجدان ساده مردم حقيقت رامى يابد ، مىداند كه نه چبر است و نه تفويض ، لذا نماز مىخواند و فحشاء را جرم مىشمارد ، و در هر كارى هم از خدا مدد مىجويد ، ولى وقتى پاى استدلال عقل و نقل جلو مىآيد عاجز مىشود و نزاع در مىگيرد ، و به اين جهت ميگوييم چه لزوم دارد اين گونه مسائل در نزد عوام كه هنوز روشن نشده‌اند طرح شود .\r\n","page_name":" 20 ","page_number":20},
  {"content":"\r\n\r\nبيهوده باشد زيرا اگر انسان از خود اراده واختيارى ندارد . پس قانون براى كى ؟ و مجازات براى چى ؟\r\nلازمه همه كاره بودن انسان و به اصطلاح « تفويض » يعنى سپردن خداوند ، همه كارها را به دست خود انسان اين است كه قدرت خداوند محدود بوده نتواند از هيچ كارى جلوگيرى كند و به اصطلاح خداوند بى اثر شده ، انسان موجودى واجب و بى احتياج به خداوند بشود و چيزى شبيه ثنويت و دو خدائى مىشود .\r\nو اين هر دو خلاف اسلام بلكه خلاف همه اديان و خلاف عقل است .\r\nولى هر دو دسته مسلمان بودند و نماز مىخواندند و براى مرام خود به آيات قرآن و احاديث هم تمسك مىجستند ، و اين خود دليل عدم توجه آن‌ها به حقيقت گفته خودشان بود .\r\nتفويضى به جبرى مىرسيد و براى كوبيدن او مىگفت خداوند منزه از فسق و فجور است ( يعنى تو جبرى مىگوئى همه كارها به دست خداست پس زنا و فحشاء هم كار خود خداوند است ) .\r\nجبرى در پاسخ مىگفت خداوند اجلّ از اين است كه در حوزه قدرت و زمين و آسمانش كارى بر خلاف اراده‌اش انجام شود ( يعنى شماى تفويضى مىگويى خداوند عاجز است و نمىتواند جلوكارى را كه نمىخواهد انجام شود بگيرد ) .\r\nو هر دو از حل مسئله عاجز بودند و با همين فحش ودشنام‌ها و احيانا استدلالهاى متناقض از قرآن كريم كار پيش مىرفت .\r\nو به همين جهت است كه فقهاء شيعه انارالله برهانهم نيز در كتاب‌ها مىنوشتند كه اين‌ها چون توجه به حرفشان ندارند مسلمانند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبيچاره ملت مسلمان كه در زير پاى اين گونه بحثهاى بى فايده دست و پا مىزد و سودى جز ريخته شدن خونشان و از كف رفتن مالشان و آباد شدن خانه‌هاى رؤسا دو گروه نمىبردند .\r\nپيامبر اسلام كه توانست پيشروى كند و قدرت بت واستعمار بت‌پرست را بكوبد يك‌جهت هم اين بود كه از طرح اين مسائل پرهيز داشت .\r\nاين حديث منقول كه\r\n« العلم نقطة كثرهاالجاهلون » « 1 »\r\nهمين معنى را دارد يعنى نمىفهمد كه اين بحث‌ها چه بروزگار اسلام مىآورد و چگونه انحراف افكار از اطراف خود و حوادث روز و مصيبت‌هاى حاضر اسلام را ايجاد مىكند .\r\nامام صادق عليه السلام كه خود مىفرمايد . ما اصول مطالب را مىگوئيم وشما خود فروع آن را استخراج كنيد « 2 » در حديث العلم نقطه . . . نمىخواهد بگويد تفريع فروغ نكنيد ، اجتهاد نباشد ، درس و بحث تعطيل شود ، بلكه منظور همين مسائل بيهوده و انحراف ايجاد كن بوده است .\r\nبيهوده از اين نظر كه در محيط عوام غير روشن ما ، فايده‌اى جز ايجاد تفرقه ميان مردم ندارد . بايد محيط بحث قدرت درك داشته باشد . و لذا به نظر مىرسد نوعاً اين گونه مسائل از طرف گروه‌هاى ديگر طرح مىشده است و آن گاه ائمه ما عليهم السلام فرمودند : « هر دو اشتباه مىكنند نه جبر است و نه تفويض بلكه چيزى ميان هر دو است » يعنى انسان همه كاره نيست و هيچ كاره هم نيست انسان كار مىكند ولى\r\n\r\n\r\n","description":"","footnote":"\r\n( 1 ) - / علم يك نقطه است و نادانان آن را زياد مىكنند . سند حديث را نمىدانم درست است يا نه ؟\r\n( 2 ) - / وسائل الشيعه كتاب القضاء .\r\n","page_name":" 22 ","page_number":22},
  {"content":"\r\n\r\nنيروى كار را هم خداوند داده است ، و همين تحرك به سمت كار هم به توفيق الهى است ، ولى انسان است كه انتخاب و حركت دارد .\r\nو توجه داريد كه بيشتر روايات اين بحث باكلمه نفى شروع مىشود : « نه جبر است و نه تفويض بلكه واسطه است . » ، يعنى جمله امام در ردّ كلماتى است كه قبلًا مطرح شده است\r\nاز عوام مسلمان بى خبر بپرسيد توجبرى هستى يا تفويضى ؟\r\nاو مىگويد من نمىدانم من مسلمانم من مىگويم اشهدان لا إله الا الله و اشهد محمدا رسول الله صلى الله عليه و آله . و همين شهادت براى اسلام او كفايت مىكند .\r\nجالب اين‌كه خلفاء نه تنها اصل بحث را دامن مىزدند بلكه طرفدارى از يكى از دو گروه هم ميكردند و مخالفين آن گروه را مىكشتند و زندانى مىنمودند . ولى بيشتر خلفاء از جبريها حمايت ميكردند و به مضمون « الناس على دين ملوكهم » كه حكايت از ضعف اداركى واعتقادى مردم مىكند بيشتر كتابها نيز در حمايت از جبر نوشته مىشد و حتى بيشتر علماء اهل تسنن هم جبرى بودند .\r\nچراكه خلفاء با فلسفه جبر از شر اعتراض مردم به خصوص متدينين كه امربه معروف و نهى از منكر مىكردند راحت مىشدند كه چرا از ما انتقاد مىكنيد ؟ ما از خود اختيارى نداريم اين دست خداست كه از آستين ما به در آمده است .\r\n« در پس آينه طوطى صفتم داشته‌اند . »\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nآنچه استاد ازل گفت بگو مىگويم « 1 »\r\nآن چه كه ازدقت در روش كلامى قرآن كريم و احاديث پيامبر صلى الله عليه و آله و ائمه عليهم السلام به دست مىآيد اين است كه اسلام در درجه اول پس از مسائل اصيل اعتقادى ( كه پيش از اين گذشت ) به وظايف حتمى عبادى واجتماعى اهميت مىدهد و طرح مسائل ديگر را در مراحل بعدى پيش مىكشيد و يا از بسيارى طرح‌ها احتراز دارد .\r\nدر وظايف هم بايد از مسائل واقعى سخن گفت نه مسائل فرضى و به فرموده على عليه السلام : از آنچه واقعيت عينى ندارد سئوال نكن زحمت واقعيات ترا كافى است « 2 »\r\nو البته دين فطرى اسلام هم همين اقتضا را دارد . بسيارى از بحث‌هاى زائد است كه مردم را منزجر ساخته است . البته حساب بحث‌هاى كاملًا علمى جداست ، مثلًا هدف در بحث‌هاى اجتهادى حوزه تحصيل قوهء استنباط و اجتهاد است ، نه دانستن يك مسئله . در آن جا تحققى بودن يا فرضى بودن فرقى نمىكند . گرچه آن‌جا هم حتى المقدور ، تحققى باشد بهتر است .\r\n\r\n\r\n","description":"","footnote":"\r\n( 1 ) - / اين شعر حافظ يك معناى دقيق فلسفى درستى دارد .\r\n( 2 ) - / « لا تستئل عما لا يكون ففى الذى قد كان لك شغل » نهج البلاغه .\r\n","page_name":" 24 ","page_number":24},
  {"content":"\r\n\r\n\r\nرهبر و طرح مسائل\r\nرهبر بايد همواره بيدار و آگاه باشد ، از افراط در بحث‌ها جلوگيرى كند و مسائل زائد را از جوّ عمومى حذف نمايد وطرح مباحث انحراف آور را محكوم سازد .\r\nو اين تنها در قدرت رهبر الهى است كه ملت از نظر عقل و احساس مطيع او مىباشند .\r\nهمانند بحث جبر و تفويض به آن‌صورت كه طرح مىشد ، بحث قدم و حدوث قرآن ، و قدم وحدوث زمانى عالم ، و بحث وحدت و تعدد وجود ، مىباشد كه خون‌ها ريخته و اهانت‌ها شده و آبروها برباد رفت .\r\nدعوا مىشد كه كلام خداوند و از جمله قرآن كريم از قديم بوده و ذاتى خداوند است يا حادث است كه خداوند بعدا ايجاد كرده است هر دو گروه هم مىگفتند لا إله الا الله محمد رسول الله صلى الله عليه و آله « 1 »\r\nعوام الناس هم كه بايد مدتى فكر كنند تا مفاهيم بحث را بفهمند در دعوا داخل بودند و نوعا زد و خورد و خرج مال به وسيله آن‌ها انجام مىگرفت .\r\nشايد يكى از اسرار فرمايش على عليه السلام كه فرمود اگر چيزى از شما\r\n\r\n\r\n","description":"","footnote":"\r\n( 1 ) - / از نظر بحث فلسفى ، كلام خدا هم به طور ذاتى تصور مىشود ، و هم به‌طور كلام مخلوق قديم ، و هم كلام حادث مخلوق ، و اما نزول قرآن كريم با اين خصوصيت قطعاً حادث است .\r\n","page_name":" 25 ","page_number":25},
  {"content":"\r\n\r\nپرسيدند كه نمىدانيد بگوئيد نمىدانيم و خجالت نكشيد ، « 1 » توجه آن سرور به همين نزاع‌ها باشد .\r\nاگر وقتى مىپرسيدند قرآن قديم است يا حادث ، و طرف مورد سئوال در بحث وارد نبوده و نمىدانست ، مىگفت نمىدانم دعوائى نبود ، دو تا نمىدانم كه با هم نمىجنگند .\r\nفيلسوفى كه مىگفت عالم قديم است نمىگفت خود عالم خداست ، پس دو تا خدا داريم . او مىگفت عالم مخلوق خداست ولى خلقت زمان نمىخواهد ، خلقت موجود مادى طبيعى ، زمان دارد نه هر موجودى ، مثلا خلق نور ائمه عليهم السلام كه همواره گرداگرد عرش بوده‌اند « 2 » زمان نمىخواهد .\r\nو به اصطلاح ، قديم زمانى را مىگفت نه قديم ذاتى را .\r\nولى عوام كه نمىفهميد ، در نزاع دخالت مىكرد و كم كم كار بالا مىگرفت و آنها هم كه دست تكفير كردنشان خوب بود فوراً چماق تكفير را بلند مىكردند . آنكه معتقد به وحدت وجود بود ، نمىگفت ما همه خدائيم بلكه مىگفت حقيقت هستى يكى است ولى مراتب دارد و به اصطلاح مشكك است ما بالاخره چيزى هستيم و وجود داريم خدا هم وجود دارد هر دو وجود داريم ولى ما كجا و او كجا ؟ ما باراده او موجوديم و اوست كه :\r\n\r\n\r\n","description":"","footnote":"\r\n( 1 ) - / ولايستحين احد منكم اذا سئل عمالا يعلم ان يقول لا اعلم « نهج البلاغه . »\r\n( 2 ) - / اين جمله در زيارت جامعه كبيره است و يك معناى صحيح فلسفى دارد ، و احاديث ديگرى هم در همين زمينه آمده است ، اجمالا اين تعبيرات اشاره به مراتب پيش از طبيعت آن‌ها دارد كه در مراتب علت بوده‌اند چون هر پديده حادثى بالاخره به اولين ماده ، و آن هم به مجردات بر ميگردد چنان كه در كمالات فعليش هم به مجردات مرتبط است .\r\n","page_name":" 26 ","page_number":26},
  {"content":"\r\n\r\nبه اندك التفاتى زنده دارد آفرينش را اگر نازى كند از هم فرو ريزند قالبها . و رخط يا ميگفت هستى كامل و مستقل يكى است و او خداوند است .\r\nولى عوام كه وارد نبود به تحريك استعمارگر دخالت مىكرد و آبرو مىبرد و اهانت مىكرد واستعمارگر لذت مىبرد كه فرد حقيقى را از ميدان به در برد . معروف است كه شخصى در بالاى سر حرم حضرت امير عليه السلام با حال توجه خاصى نفرين و لعن به مرحوم ملا صدراى شيرزاى ( آن فيلسوف بزرگى كه افتخار اسلام است ) مىكرد و ميگفت : اللهم العن ملا صدرا . خود ملا صدرا كه به زيارت آمده بود شنيد و از او پرسيد آقا مگر ملا صدرا چه عيبى دارد ؟\r\nاو گفت آقا مگر نمىدانى ؟ ملاصدرا معتقد به وحدت واجب الوجود است « 1 » ملا صدرا خنديد و گفت آقا جان پس نفرينش كن كه لازم است تو نفرينش كنى .\r\nمرحوم حاج ميرزا جواد آقا تبريزى آن مربى اخلاق و آن عالم ربانى در كتاب « لقاء الله » خود مىنويسد يكى از افرادى كه تازه به تحصيل شروع كرده بود به منزل فيلسوفى رفت هنگام ظهر شد عادت آن فيلسوف الهى بر اين بود كه هنگام ظهر هر كه در منزلش بود براى صرف غذا نگه مىداشت وقتى به آن محصل تعارف غذا كرد گفت نمىخورم . فيلسوف با تعجب علت پرسيد تازه محصل گستاخانه گفت چون شما وحدت وجود هستى ، كافر و نجس هستى ، فيلسوف پرسيد وحدت وجودى يعنى چه ؟ گفت يعنى همه چيز خداست !\r\n\r\n\r\n","description":"","footnote":"\r\n( 1 ) - / يعنى معتقد به توحيد و يك خداست ! ! بيچاره حرف خود را نمىفهميد .\r\n","page_name":" 27 ","page_number":27},
  {"content":"\r\n\r\nفيلسوف گفت بخور آقا من معتقد به وحدت وجود هستم ولى همه چيز را خدا نمىدانم يكى از چيزها توهستى و تو از حمارى هم پست‌ترى من هرگز ترا خدا نمىدانم « 1 »\r\nرهبر بايد به تمام علومى كه به مذهب و سياست ، راه دارد آگاه باشد تا بداند وحدت وجودى كه يك صوفى بى سواد ، و به قول مرحوم حاج شيخ محمد تقى املى قده « جهلة الصوفيه » ميگويند با وحدت وجودى كه فيلسوف دانشمند مىگويد هيچ ارتباطى ندارد .\r\nو تازه آن چه كه صوفى بى سواد هم مىگويد وقتى توجه به لازمه حرفش نداشته باشد موجب كفر او نمىشود و كافر و نجس نيست .\r\nو رهبر سياستمدار بايد بداند كه طرح نزاع از كجاست و كدام دست هر مسأله‌اى را بى موقع طرح مىكند .\r\nو خدا مىداند كه زير عنوان رد فلسفه چه اهانت‌ها به دانشمندانى كه به آنها در برابر دنيا افتخار مىكنيم نمودند و چه زجرها دادند با اين كه آن‌ها شهادتين مىگفتند و نماز مىخواندند و ائمه شيعه را قبول داشتند و خروج بر امام نكرده بودند و . . .\r\nاگر با صوفيها مخالفيم به خاطر جبهه بندى آن‌ها در برابر علماء و رهبران اسلام است كه تسليم حكم مرجع نبوده و هنگام حادثه‌اى وظيفه خود را از مرشد مىپرسند و از او پيروى مىكنند - هر چند درمسائل فرعى اسلام از علماء تقليد كنند ، نه اين‌كه بگوئيم نجسند ، چون فلان مسئله را اين طور گفته‌اند .\r\nمخالفيم كه نوعاً با امر به معروف و نهى از منكر مخالفند و صلح\r\n\r\n\r\n","description":"","footnote":"\r\n( 1 ) - / لقاءالله چاپ تهران .\r\n","page_name":" 28 ","page_number":28},
  {"content":"\r\n\r\nكل هستند ، مخالفيم كه احكام فرعى اسلام رااهميت نمىدهند و مخالفيم كه تخرّب نموده در برابر سائر مردم خود را يك گروه خاصّ جدا از پيروان ، حساب كرده مراجع را براى احكام ظاهرى اسلام و قطب و مرشد را براى تكامل نفسانى مىخواهند با اين كه امام زمان ( عج ) براى همه امور دستور به پيروى از علماء و مراجع تقليد داده است . معناى كار آن‌ها اين است كه معنويت از آن ماست يا نه فقها و مراجع تقليد چيزهاى ديگر .\r\nاين مطلب هم بهانه‌اى براى تكفير شد عنوان : « صوفى » . . . و احياناً هر دانشمند الهى كه سخنى از اسرار احكام اسلامى و صفاى روح و محبت به خداوند وحقيقت قانون و « ملكوت » وجودات به ميان آورد او را صوفى خواندند و همان دست استعمار كه ترويج تصوف ميكرد اين جا براى از بين بردن وجهه ملى رهبر ، او را صوفى معرفى ميكرد .\r\nدر حالى كه محبت بيش از هر چيز به خدا كه همان معناى عشق مىشود « 1 » در خود قرآن آمده است ، و صفاى باطن ، در روايات درباره نقطه سياه و سفيد اثر گناه و خوبىها و موارد ديگر آمده است ، و ملكوت هستى در سوره يس آمده است و مهمترين درجه فنا يعنى\r\n\r\n\r\n","description":"","footnote":"\r\n( 1 ) - / كلمه عشق كه نوعا به خدا اطلاق نمىشده است به اين جهت بوده كه در آن محيط و آن زمان‌ها نوعاً به عشق‌هاى پست اطلاق مىشده است . و در حديث مفضل بن عمر از امام صادق عليه السلام هم همان عشق كوبيده شده است ، البته اطلاق كلمه « عاشق » بر خدا غلط است زيرا عشق حاكى از يك نقص است ، ولى ما عاشق او باشيم غلط نيست . پيدا است كه ما ناقصيم و دنبال كامل . والبته نزاع در لفظ نداريم عشق بگوييد يا محبت كامل . قرآن كريم علامت مؤمن را شدت محبتش به خداوند مىداند كه خدا را از همه چيز ( و حتى از خودش ) بيشتر دوست بدارد و لازمه اين حرف فنا كردن خود در راه دوست است ( اگر دوست بخواهد ) و اين همان عشق است « والذين آمنوا اشد حبا لله » 165 بقره .\r\n","page_name":" 29 ","page_number":29},
  {"content":"\r\n\r\nفناى در مقام اسماء و صفات و فنا در مقام ذات ، در دعاء توجه نماز « 1 » و مناجات شعبانيه ائمه « 2 » عليهم السلام و ساير موارد آمده است .\r\nوقتى فائض مازندرانى كه خود نماز مىخواند و روزه مىگيرد و منبر مىرود دربارهء على مىگويد : دين توئى و لا توئى الا توئى - سير كن عالم بالا توئى ، پيداست كه نمىخواهد بگويد على عليه السلام خداست بلكه او را مظهر الوهيت حق از باب فناء خود در خدا ، مىداند و نبايد به صرف شنيدن اين كلمات افراد را تكفير كرد .\r\n\r\n\r\n","description":"","footnote":"\r\n( 1 ) - / « وجهت وجهى للذى . . . ان صلاتى و نسكى و محياى و مماتى لله رب العالمين » - نماز و عبادتم و همه زندگى و مرگم براى خداست .\r\n( 2 ) - / الهى الهمنى ولها بذكرك الى ذكرك ، و همتى فى روح نجاح اسمائك و محل قدسك ، . . . الهى هب لى كمال الانقطاع اليك . . . حتى تخرق ابصار القلوب حجب النور ( به كتاب مفاتيح الجنان ، اعمال ماه شعبان ، رجوع شود ) .\r\n","page_name":" 30 ","page_number":30},
  {"content":"\r\n\r\n\r\nمفهوم انقطاع\r\nيكى از مفاهيم بلندى كه در اثر ناشناخته بودنش به كلى منقلب شده و تحدير آورده است مفهوم « انقطاع » است ، انقطاع الى الله .\r\nمفهومى است عالىتر از مفهوم توبه الى الله . توبه حكايت از بازگشت به سوى خداوند مىكند . بازگشت پس از پشت كردن ، بازگشت از جرم و نافرمانى . « انقطاع » حكايت از چشم پوشى از همه وسائل ظاهرى و توجه كامل دل و قلب به ذات احديت مىكند .\r\nانقطاع الى الله دل را از توجه به غير خداوند باز مىدارد ، و به اصطلاح توحيد افعالى مىآورد ، و اين اعتقاد محققين فلاسفه در علل ظاهريه است . آن‌ها معتقدند علل و اسباب عالم زمينه را آماده مىكند واستعداد مىدهند و نتيجه راخداوند در آن زمينه مستعد ، ايجاد مىفرمايد . در افكار وادراكات نيز همين عقيده را دارند . مقدمات هر تصور و ادراكى فقط ذهن را شعله ور ساخته آماده مىكند و نتيجه و مطلب منظور را خداوند افاضه مىفرمايد . محقق سبزوارى درباره‌ى اين مطلب مىگويد :\r\n والحق ان فاض من القدسى الصور * وانما اعداده من الفكر \r\nحق اين است كه تفكر زمينه را آماده مىكند و علوم وادراكات از عالم غيب افاضه مىشوند . »\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nتوضيح كامل اين بحث ودليل آن‌ها در اين مطلب فلسفى فرصت ديگرى مىخواهد . « انقطاع الى الله » درك كامل اين مطب ودل نبستن به علل و عوامل ظاهريه است ، مردم را وسيله ارتزاق خود نداند و خود را براى استحمار واستثمار آن‌ها آماده نكند ، اگر هم عوامل ظاهرى وقوف پيداكرد و در دسترس نبود به كلى مأيوس ونااميد نشده حالت مردگى پيدا نكند . . .\r\nدر حقيقت همه وجود و سراسر هستى خويش را به خدا بسپارد ، اگر خداوند مال او را بخواهد بدون تأمل وناراحتى از اين كه مال از مهمترين وسائل زندگى است چگونه بدهم » ، بدهد و اگر خداوند جان او را بخواهد بدون تأمل جانبازى كند . . .\r\nپيداست كه اگر چنين حالتى در شخص پيدا شود سراسر وجودش نور مىشود ظلم نمىكند ، تجاوز به حقوق كسى نمىنمايد ، هنگام دفاع ازمظلوم سستى نمىكند و « صلح كل » را شعار خود نمىسازد .\r\nسرو جان آماده فداكارى خواهد بود .\r\nاين معنى موردتوجه كامل ائمه ما عليهم السلام قرار داشته و در مناجات « شعبانيه » كه على عليه السلام و فرزندانش آن را مىخوانده‌اند - از خداوند چنين مىخواهند :\r\n« الهى هب لى كمال الا نقطاع اليك و انرا بصار قلوبنا بضياء نظرها اليك حتى تخرق ابصار القلوب حجب النور فتصل الى معدن العظمة و تصير ارواحنامعلقة بعز قدسك . . . » :\r\nخدايا كمال انقطاع به من عطا كن و چشمان دلمان را به نور معرفتت روشنائى بخش كه چشمان دل‌ها حجاب‌هاى نور را بشكافد و به معدن عظمت تو برسد و ارواح ما به مقام عزت مقدست معلق و آويخته گردد ! !\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nيك دنيا معنى و حقيقت :\r\nانقطاع كامل مقامى برتر از مقام « رضى » دارد . در مقام « رضى » هنوز خوديت شخص لحاظ مىشود ولى سعى مىكند ميل و رضاى خود را با خواست خداوند تطبيق دهد ، همچون دو دوست كه هر دو شخصيتى دارند ولى يكى ميل خود را باميل ديگرى تطبيق مىدهد .\r\nمرحوم سبزوارى در شعر خود : « وبهجة بما قضى الله رضى » اشاره به همين مقام معنوى دارد .\r\nولى « انقطاع » اشاره به مقام تسليم دارد كه اساساً در برابر خداوند خوديت خويش را كنار گذاشته و به تعبير مناجات مزبور « معلق » و وابسته به مقام مقدس عزت الهى گشته است .\r\nو بنابراين كسى انقطاع پيدا مىكند كه از همه چيز خود در راه خداوند بگذرد يا واقعاً آماده است كه بگذرد .\r\nاين است مفهوم انقطاع . ليكن متاسفانه عده‌اى راحت طلب از دين فقط مسائلى را قبول دارند و پيروى مىكنند كه كوچكترين برخوردى با منافع آن‌ها نداشته باشد و به اصطلاح با « صلح كل » سازش داشته باشد . . .\r\nامام صادق عليه السلام مىفرمايد : افرادى كه امر به معروف و نهى ازمنكر را چون به دنيايشان ضرر دارد ترك مىكنند دين و نمازشان را نيز اگر چنين باشد ترك مىكنند .\r\nاين بحث فروع زيادى در برداشته و مصاديق فراوان در گوشه و كنار اجتماع دارد ، كه به رعايت وضع كتاب ، استخراج آن‌ها را به ذهن خواننده موكول مىكنم كه حتماً تاكنون روشن بينى و تيز هوشى خاصى پيدا كرده است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nاسلام و اختلافات\r\nبه حدى پيامبر صلى الله عليه و آله در رهبرى خويش مراقب اتحاد مسلمانان بود كه به مختصر احتمال اختلاف شخصاً دخالت فرموده اختلاف را حل مىكرد .\r\nدرداستان تقسيم غنائم جنگ « حديبيه » كه انصار دلتنگ شده بودند و منافقين هم اختلاف را دامن مىزدند ، شخصا به همراه على عليه السلام ميان انصار آمده به طورى سخن گفت كه همگى پشيمان شده ازكمال حسرت و يا علاقه ان سرور به گريه افتادند .\r\nدر داستان « قلم وكاغذ » كه آخرين استفاده پيامبر صلى الله عليه و آله از فرصت موجود براى حكومت على عليه السلام بود و اختلاف پيش آمد و عاقبت پيامبر صلى الله عليه و آله كار خود را رها كرده از تصميمش منصرف شد براى اين بود كه پس از گفته عمر كه : « دعوه ان الرجل ليهجر » ( لازم نيست قلم و كاغذ بياوريد پيامبر حالش درست نيست بيهوده سخن مىگويد ! ! ) ملاحظه كرد كه اگر بنويسد بعدها يك اختلاف تازه‌اى در ميان مسلمانان پيدا مىشود و آن بحث در اين كه آيا پيامبر هم هذيان مىگويد و يا خير ؟ و آن گاه حكومت طلبان استعمارگر براى كوبيدن تعيين على عليه السلام و فرزندانش مىگويند پيامبر در اين گفته هايش سرحال نبوده است . . . و آن وقت نه تنها پيامبر صلى الله عليه و آله به مقصود نمىرسد بلكه ارزش بسيارى كلمات پيامبر صلى الله عليه و آله هم شايد از دست برود . زيرا در هر\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكلام حضرتش مىتوانند تشكيك كنند كه آيا سالم بوده يا در حال بيمارى بوده است ! !\r\nپيامبر صلى الله عليه و آله براى جلوگيرى از اختلاف چنين مىكند ولى امتش بر سر مسائل غير اعتقادى بر فرق يكديگر مىكوبند .\r\nدرهندوستان هنگام مبارزات استقلال طلبانه مردم با استعمارگران انگليسى اختلافات عجيبى ميان مردم انداختند تا بر ملت بزرگ هند مسلط شوند .\r\nتبليغات دامنه دارى ميان هندوها و مسلمانان به راه انداختند كه چگونه شماها با هم متحد مىشويد به مسلمان ميگفتند هندو كافر و نجس است . به هندو ميگفتند مسلمان كافر است و نجس . شما با هم دشمن هستيد ، دشمنى عقيدتى داريد هر كدام روى كار بيائيد ديگرى را مىكشيد . هندوها جدا شدند و دست ازكار كشيدند ! اسلام كه تنها به وجود آوردنده جنبش بود مورد حمله آنها قرار گرفت !\r\nبه سنىها گفتند شما خيلى بى عرضه هستيد وغيرت دينى نداريد . اين شيعه‌ها كه امامشان حسين بن على عليه السلام با لب تشنه كشته شد چه غوغا كردند ولى عثمان شما كه لب تشنه كشته شد هيچكس به فكرش نيست ! ! گفتند چه كنيم ؟ آنها گفتند شما هم به عنوان عزادارى عثمان مثل شيعيان هيئتهاى عزادارى به راه بياندازيد !\r\nو خودشان يك روزى را انتخاب كردند و دستجات عزادارى به عنوان شهادت عثمان مظلوم و لب تشنه به راه انداختند در ميان راه يك جوان شيعه مسخره‌اى كرد و سپس زد و خوردهاى متوالى جلو آمد عده‌اى كشته و مجروح شدند و اتحادشان هم از ميان رفت .\r\nسنّيها هم ازميدان بيرون رفتند و خاصيت جنبش ورهبرى آن تنها\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر ميان شيعه‌ها حفظ شد . « 1 »\r\nبراى اختلاف شيعه مسائل ديگرى از اين قبيل جلو آوردند : آيا در تلفظ « ص » صرف عربى بودن تلفظ كافى است كه عرب آن را « ص » بداند يا به قول اهل تجويد « صفير » لازم است ؟\r\nمسئله از عوام پرسيده مىشد عوام از آقاى مسجد ، و سپس دور زده به دست اول مىرسيد و سپس از راه ديگرى از آقاى مسجد ديگر مىپرسيدند و او هم بى اطلاع كه چه دستى در كار است . به نظرش نظر آقاى ديگر ناقص مىآمد و بر خلافش رأى مىداد اين نظر هم دور زده به دست اول مىرسيد و آن گاه ميان مريدان دو مسجد ، اختلاف شده دست نامرئى اختلاف را دامن زده اهانت به يكى از دو آقا مىشد ، و آن گاه زد و خورد شروع مىشدو اين تازه بهترين مسئله بود كه طرح مىشد .\r\nاز كسى مىپرسيدند . ذوالجناح اسب امام حسين عليه السلام دركربلا مذكر بوده است يا مؤنث . ( و راستى اين سؤال به چه درد مىخورد ؟ مگر مذكر باشد يا مؤنث به چه درد اين زمان مىخورد ؟\r\nيكى رأى مذكر ميداد و استدلال مىكرد به فرموده امام حسين عليه السلام در شط فرات كه خطاب به اسب كرد : يا جواد انت عطشان ( اى اسب تو تشنه‌اى ) ، و اين عبارت « انت عطشان » درعربى به مذكر گفته مىشود .\r\n\r\n\r\n","description":"","footnote":"\r\n( 1 ) - / و اين هم نشان دهنده خاصيت تحرك شيعه است كه انقلاب‌هاى ملى ومذهبى عمومى درطول تاريخ اسلام ، بيشتر در ميان شيعه بوده است و اين از آن جهت بود كه اسلام متحرك وزنده در شيعه ، اصالت خود را حفظ كرده است و به قول دكتر عبدالرحمت بدوى مصرى حقيقت انقلابى اسلام تنها در شيعه است\r\n","page_name":" 36 ","page_number":36},
  {"content":"\r\n\r\nديگرى رأى مؤنث مىداد و براى خود استدلال مىنمود كه وزن فعلان هم به مذكر گفته مىشد هم به مؤنث و سپس اختلاف و نزاع شروع مىشد . « 1 »\r\nمن نمىتوانم باور كنم كه طرفين نزاع در اين مسائل همگى مغرض بوده عناد داشته ، عمداً مىخواسته‌اند در ميان ملت اسلام اختلاف بياندازند ، ليكن روشن نبودن به اوضاع و احوال جارى زمان ، و نبودن يك رهبر الهى نافذ الكلمه ، اين مشكلات را به وجود مىآورد .\r\nدر زمان حاج ملا على كنى عالم بزرگوار قرن پيش ، يكى ازوعاظ اصفهان به نام حاج سيد حسن كاشانى درمنبر به عنوان نصيحت به روسا و زمامداران ، گفته بود شما كه خودتان را « اولوالامر » مىدانيدو كارهاى ملت‌ها را قبضه كرده‌ايد پس عدالت را رعايت كنيد . .\r\nاز منبر پايين آمد يك نفر گفت اين آقاسنى است زيرا زمامداران روز را « اولوالامر » مىداند در حالى كه روايات ما يك نواخت « اولوالامر » « 2 » را ائمه و رهبران الهى مىدانند .\r\nتدريجاً تحريكات به حدى توسعه پيدا كرد كه دفاع سيد بيچاره به جائى نرسيد .\r\nوسائط استعمار نزديكى از علماء رفته اشك تمساح ريختند و به حدى بر تشيع از دست رفته حسرت خوردند كه آقاتحت تاثير مظلوميت مذهب قرار گرفته اعلاميه‌اى اين چنين منتشر ساخت :\r\n\r\n\r\n","description":"","footnote":"\r\n( 1 ) - / مرحوم آيت اللّه مرعشى قدس سره اين چند مسئله هندى را ازكتاب « خانم انگليسى » برايم نقل فرمودند . خودم آن كتاب را نديده‌ام .\r\n( 2 ) - / در آيه قرآن « اطيعوالله واطيعوا الرسول و اولى الامر منكم » ازخداوند اطاعت كنيدواز پيامبر و آنها كه امور شما به دست آن هاست اطاعت كنيد 59 نساء .\r\n","page_name":" 37 ","page_number":37},
  {"content":"\r\n\r\n« اين سيدكاشى ناشى ، از حق متحاشى ، يا در متن كفر است يا در حواشى » الاحقر . . . تا بالاخره مرحوم كنى در تهران از حقيقت امر مطلع شده دخالت نموده سيد را نجات داد .\r\nتبليغات مذهب وقتى از حدود طبيعى خارج شده دست اجانب دخالت نمود چه خون‌ها ريخته و چه آبروها كه بر باد مىرود . و تنهارهبر الهى با قدرت عقل و احساس وتسلط الهى خود ، مىتواند اعتدال را حفظ كند .\r\nرهبر غير الهى كه احساس مذهبى مردم را نمىتواند ارضا كند ، قدرت جلوگيرى احساسات افراطى را ندارد زيرا ملت نسبت به او اطمينان مذهبى ندارند ، و يا چون احتمال اشتباه مىدهند احساسات مذهبيشان خاموش نمىشود ، و رهبر هم نمىتواند احساسات ملت رادر دست بگيرد و در نتيجه هرج و مرج مىشود . هر احساسى محكوم احساسى برتر از گونه خويش است مثلًا احساس مذهب را نمىتوان با قدرت زور كنترل نمود بلكه بايد با احساس مذهبى برتر به دست گرفت و اين گاهى با احساس كاذب و تظاهر عملى مىشود و گاهى با احساس عميق و صحيح برترى ، كه ملت نسبت به رهبر الهى دارند .\r\nمرحوم شيخ هادى تهرانى قده در جلسه‌اى ، جمله‌اى اهانت آمير نسبت به مقام علمى مرحوم شيخ مرتضى انصارى رضوان الله عليه گفت . يكى از متدينين كه نسبت به مقام شيخ ارادت خاصى داشته از حال طبيعى خارج شده در حالت عصبانيت فرمان داد : استكان آقاى تهرانى را تطهير كنيد يعنى ايشان مرتد شده نجس است !\r\nو همين عنوان دو صفحه تاريخ باقى ماند : « آقا شيخ هادى مكفر »\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nوالبته اين ننگى است بر دامن تاريخ كه فردى سال‌ها زحمت كشيده تنها به خاطر جمله زشتى كه در حال غرور علمى نسبت به يك مرد بزرگوار ، روحانى گفته است فورا تمام زحمات علميش ناديده گرفته شده تكفير شود و در ميان مسلمانان نجس شناخته گردد .\r\nمرحوم آيت الله بروجردى قده فرموده بودند . در نجف مايل بودم به درس يكى از علماء بروم ولى اوضاع طورى بحرانى بود كه عبا به سر كشيده از راه‌هاى مخفى به درس حاضرمى شدم .\r\nگفتند كه منظورش مرحوم شيخ هادى تهرانى بوده است .\r\nو ازاين داستان‌ها بسيار است كه نمىخواهم داستان سرائى كنم .\r\nولى مىخواهم بگويم با اين كه حكم كفر و ايمان در تمام رساله‌هاى علمى مراجع تقليد بيان شده است ( و پيش از اين شرح داده شد ) و معلوم است كه تاكنون احدى نگفته اهانت به يك‌نفر روحانى ، آن هم درمقام علمى و مناظره موجب كفر و نجاست شود .\r\nولى نبودن رهبر مقتدر كه احساس مذهب را كنترل كند اين مصيبت‌ها را به بار مىآورد . و اگر مردم همواره امام معصوم در ميان خود داشتند و با او مرتبط بودند و او را مىشناختند هرگز چنين نمىشد ، زيرا مقدس‌تر از امام نمىتوان بود ، و به قول على بن ابيطالب عليه السلام پس افتاده‌ها بايد خود را به اهل بيت برسانند و جلو افتاده‌ها برگردند ، ميزان آن‌ها هستند ،\r\n« بهم يلحق التالى واليهم يرجع الغالى » « 1 »\r\nو اگر خوارج نهروان مقدسى افراطى به خرج دادند به اين جهت بود كه امام شناس نبودند .\r\n\r\n\r\n","description":"","footnote":"\r\n( 1 ) - / نهج البلاغه : عقب ماندگان بايد خود را به اهل بيت برسانند و آن‌ها كه غلو كرده پيش افتاده‌اند بايد به سوى آن‌ها برگردند .\r\n","page_name":" 39 ","page_number":39},
  {"content":"\r\n\r\nبايد امام را به مردم معرفى كرد كه وظيفه قطعى اين است كه از او اطاعت كنيد زيرا او معصوم است و از اشتباه مبرى است .\r\nاين جاست كه حقيقت جمله‌اى كه از مرحوم شيخ مفيد نقل است كه : « من در قيامت يك دعواى شخصى با دو خليفه اول دارم ، اگر گذشته بودند على عليه السلام سركار بود ما مشكل علمى در فقه و غيره نداشتيم و اينك نيز امام معصوم و مصون از خطا داشتيم و من عرض كنم كه اين همه مشكل اجتماعى و اين همه اختلافات و اين همه توهين و تكفيرها نداشتيم .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nباز هم روىدادها\r\nملاحظه كرديد كه ميزان شيعه بودن همان اعتقاد به 12 امام و اين كه اطاعت آن‌ها لازم است مىباشد . و بنابراين اگر كسى فضائل اهل بيت عليهم السلام را نداند :\r\nنداند كه ائمه عليهم السلام ولايت باطنى هم دارند .\r\nنداند كه امام چقدر علم دارد .\r\nنداند كه امام شفاعت مىكند .\r\nنداند كه زيارت و يانوحه سرائى براى امام ، چقدر مهم است و . . .\r\nنه كافر مىشود و نه سنى .\r\nو اين مسئله در طول تاريخ اسلام وتشيع به حدى روشن بوده است كه ( جز درپاره‌اى موارد كه موضوع احساسى گشته وباسرو صدا شروع شده و در نتيجه شرائط عادى به هم خورده و حالت فوق العاده‌اى به وجود آمده بوده است ) هيچ گاه به خاطر اين جهات ( در شرايط عادى ) كسى تكفير نمىشده است آياتاكنون شنيده‌ايد كسى بگويد مرحوم امين‌الاسلام طبرسى كافر است يا سنى يا وهابى است ؟\r\nبا اين كه ايشان در تفسير آيه مباركه « ولا تلقوا بايديكم الى التهلكه » « 1 » درباره قيام امام حسين عليه السلام اين طور مىفرمايد : اين آيه\r\n\r\n\r\n","description":"","footnote":"\r\n( 1 ) - / به دست خود خويشتن را به هلاكت نيفكنيد سوره بقره آيهء 195 .\r\n","page_name":" 41 ","page_number":41},
  {"content":"\r\n\r\nدلالت مىكند كه اقدام به چيزى كه احتمال هلاكت دارد حرام است .\r\nودلالت دارد كه اگر خوف هلاكت باشد جائز است امر به معروف را ترك نمود ، چون دراين صورت به هلاكت انداختن جان است . و دلالت دارد كه اگر امام برخود يامسلمانان بترسد جائز است كه باكفار ومخالفين صلح كند ، چنان كه پيامبر صلى الله عليه و آله در سال حديبيه چنين كرد ، وعلى عليه السلام در صفين و امام حسن عليه السلام نيز با معاويه چنين كردند . . . اگر اشكال شود كه پس چرا امام حسين بدون ياور جنگيد ؟ ! پاسخ اين است كه عمل امام حسين عليه السلام دو احتمال دارد : 1 - گمان كرد كه مردم ، موقعيت او را با پيامبر صلى الله عليه و آله در نظر دارند و او را نمىكشند . 2 - گمان كرد كه اگر پيكار نكند باز هم اين زياد او را مىكشد چنان كه بامسلم چنين كرد ، لذا كشته شدن با عزت برايش هموارتر بود » « 1 »\r\nمنظور تصحيح سخن شيخ طبرسى نيست . بلكه منظور اين است كه اين گونه سخن‌ها موجب نمىشود شخص سنى شود يا وهابى ياكافر .\r\nو يا هرگز در هيچ كتابى خوانده و يا از يك دانشمند اسلامى و حتى گوينده‌اى شنيده‌ايد كه شيخ مفيد ره وهابى باشد ؟ « 2 » و يا علامه مجلسى ره كه عقيده او را درباره كربلا نقل كرده و بدون هيچ گونه رد و ايرادى ، با اين جمله ختم كلام او را اعلام مىكند كه « انتهى كلامه رفع الله مقامه » ( كلامش تمام شد خداوند درجاتش رابالا برد ) . . .\r\nآيا شنيده‌ايد كه علامه مجلسى رفيق وهابيها شده باشد كه چرا كلام او را رد نكرده است ؟ « 3 »\r\n\r\n\r\n","description":"","footnote":"\r\n( 1 ) - تفسير مجمع البيان ج 2 ص 289\r\n( 2 ) - البته مسلك خاص وهابيت با اين نام بعدا پيدا شده ولى خلاصه حرفشان پيش از اين در ميان مخالفين عليهم السلام بوده است\r\n( 3 ) - مجلسى ( ره ) كه در مسائل ديگرى همچون انكار معراج جسمانى به حدى حساس است كه آن را تا سر حد الحاد و كفر مى رساند ، در مسئله علم امام بدون كوچكترين جمله اى رد مىشود\r\n","page_name":" 42 ","page_number":42},
  {"content":"\r\n\r\nآرى مجلسى قدس سره در بحار ( جلد 42 چاپ تهران ص 258 ) عقيده مفيد ره را در مسائل عكبريه درباره قتل على عليه السلام و حسين عليه السلام اين طور نقل مىكند كه : « آنها نمىدانستند كه كشته مىشوند » و آن‌گاه بدون هيچ فحش و اهانتى نقل مطلب مفيد را به پايان رسانده با كمال احترام مىگويد : « رفع الله مقامه » ونيز عقيده علامه حلى قدس سره را درباره قتل حضرت امير عليه السلام اين‌طور نقل مىكند كه « على عليه السلام نمىدانست آن شب كشته مىشود و گرنه به مسجد نمىرفت . »\r\nو هيچ گونه اهانتى نسبت به مقام علامه حلى نمىكند .\r\nمرحوم شيخ انصارى قدس سره در كتاب مهم اصولى خويش « رسائل » « 1 » از شيخ حر عاملى صاحب وسائل الشيعه مطلب عجيبى را در علم امام نقل مىكند كه شبيه نظريه صاحب جواهر قدس سره « 2 » در بحث فقهى « كُر » مىباشد و چون هر دو نظريه به نظرم بسيار عجيب مىرسد از نقل آن خوددارى مىكنم .\r\nمرحوم شيخ انصارى دركتاب رسائل « 3 » در بحث علم امام ميگويد : « لايكاد يظهر من الاخبار المختلفه فى ذلك ما يطمئن اليه النفس » « 4 »\r\nعلماء ديگرى نيز شبيه همين مطالب را گفته‌اند . و منظور من از نقل رأى اين چند نفر و اشاره به عده ديگر ، اين نيست كه عقيده آن‌ها را درعلم امام پذيرفته و يا معتقد شويم كه علم امام عليه السلام همچون ما تا اين حد پائين باشد كه حتى همچون شيخ مفيد قدس سره درباره حفر چاه دركربلا\r\n\r\n\r\n","description":"","footnote":"\r\n( 1 ) - ص 214 چاپ رحمت إله .\r\n( 2 ) - ص 182 ج 1 چاپ جديد جواهر .\r\n( 3 ) - همان صفحه .\r\n( 4 ) - چيزى كه در اين بحث موجب آرامش دل باشد از ميان روايات مختلف به دستم نيامد .\r\n","page_name":" 43 ","page_number":43},
  {"content":"\r\n\r\nمطلبى را بگوييم كه از تعجب و حيرت قلم ياراى نقل و نوشتنش را هم ندارد .\r\nنه هرگز چنين نيست ، بلكه به طورى كه اگر توفيق الهى مدد شد نظر خود را در بحث‌هاى آينده خواهيم گفت كه : به نظر ما علم امام علم ارادى است كه اگر بخواهد بداند مىداند يعنى اگر مائل باشد و از خداوند بخواهد كه چيزى را بداند مىداند . و اين را نه از جهت رواياتى كه دركتاب كافى وسائر كتب حديث نقل شده كه :\r\n« اذاشاواعلموا » مىگوئيم « 1 » تا گفته شود اين احاديث به طورى كه علامه مجلسى در مراة العقول گفته و علماء رجال نيز بيان كرده‌اند سند درستى ندارد .\r\nبلكه جمع ميان روايات مخالف ، اين طور اقتضا دارد . كه به توفيق الهى اين روايات رابعداً اشاره خواهيم نمود . بعلاوه روايات صحيح السند در دست است كه امام و پيامبر اگر دعائى كنند و از خداوند چيزى بخواهند حتما مستجاب خواهد شد ، آن گاه آيا مىتوان گفت كه امام ، علم به چيزى رااز خداوند بخواهد و خدا به او ندهد ؟ وشايد در برخى موارد عيب هم باشد كه امام با اصرار و پيگيرى مىخواهد مطلبى راكشف كند ولى هر چه زحمت بكشد نتواند .\r\nآرى امام هرچيز را نمىخواهد ، و به تعبير ما تارضاى دوست را به دست نياورد از او چيزى نمىخواهد و به فرموده قرآن مجيد « و ما تشاؤن الا ان يشاء الله » تا خدا نخواهد شما نمىخواهيد ، و به قول علامه مجلسى درمراة العقول : « خواست ائمه در اين روايات « اذا شاوا علموا » به اين معنى است كه خواست آن‌ها خواست خداست و اگر\r\n\r\n\r\n","description":"","footnote":"\r\n( 1 ) - / اگر بخواهند بدانند مىدانند .\r\n","page_name":" 44 ","page_number":44},
  {"content":"\r\n\r\nآن‌ها بخواهند بدانند حتما خدا هم مىخواهد آن‌ها بدانند ، يعنى آن‌ها درجائى مىخواهند ، كه بدانند خداوند راضى است كه از او بخواهند تابدانند . »\r\nچنان كه ائمه عليهم السلام شفاعت مىكنند ، ولى شفاعت هم در موردى است كه بدانند خدا راضى است كه اين‌ها جلو بيافتند و وساطت كنند و به تعبير قرآن كريم « من ذاالذى يشفع عنده الا باذنه » : كيست كه بدون اجازه خداوند نزد او شفاعت كند « 1 »\r\nبا توجه به اين شواهد تاريخى شما خود تحقيق كنيد آيا تاكنون كسى پيدا شده اين علماء بزرگ اسلامى را تكفير كند يا بگويد سنى شده‌اند ياوهابى هستند ؟ !\r\nو از اين مهمتر مسئله « سهوالنبى » است كه شيخ صدوق قدس سره مىگويد ممكن است پيامبر صلى الله عليه و آله درنماز خود سهو نموده مانند ما شك 3 و 4 وغيره و مانند آن پيدا كند و رواياتى هم در اين زمينه شاهد مىآورد . و از استاد خود ابن وليد نقل مىكنداگر كسى سهو پيامبر را غير ممكن بداند غلو كرده و جزو غلاة محسوب مىشود .\r\nشيخ مفيد شاگرد صدوق كلام استاد خود را به شديدترين وجه رد مىكند . هر دو هم عالمى بزرگوارند . اولى به دعا امام زمان عليه السلام متولد شده و امام بر سر مزار دومى هم مرثيه مىخواند :\r\n لا صوت الناعى بفقدك انّه يوم على آل الرسول عظيم * ان كنت قد غيّبت فى حدث الثرى - فالعلم والتوحيد فيك مقيم « 2 » \r\n\r\n\r\n","description":"","footnote":"\r\n( 1 ) - / 255 بقره ، فعلادر معناى شفاعت سخنى ندارم . به هر معنى كه گفتيم اين مسلم است كه منوط باذن خداوند است\r\n( 2 ) - / كسى نوحه مرگ تورا نسرايد كه آن بر اهل بيت پيامبر صلى الله عليه و آله روز سختى است اگر تو در خاك نهان شدى علم و توحيد هم در تو اقامت گرفته اين بطريق حلى مى گويد : راه دوم بيان قداست مفيد قدس سره مطلبى است كه همه شيعه روايت كرده و پذيرفته اند كه امام زمان عليه السلام سه نامه ( هر سال يك برنامه ) براى او فرستاده است . قسمتى از نامه حضرت اين است كه در « للاخ السديد و الولى الرشيد الشيخ المفيد ابو عبد إله محمد بن محمد بن النعمان ادام الله اعزازه ، سلام الله عليك ، ايهاالوالى المخلص فينا باليقين . . . قد اذن لنا فى تشريفك بالكتابه . » قاموس الرجال ج 8 ص 365\r\n","page_name":" 45 ","page_number":45},
  {"content":"\r\n\r\nآيا اين خود دليل نيست كه اين‌ها مسائل علمى هستند نه اعتقادى ؟ منظور اين است كه اگر كسى نداند و يا اشتباهاً انكار نمايد ، فقط اطلاعاتش در اين زمينه كم بوده نه اين كه از نظر عقيدتى فاسد باشد ، يعنى اشتباه در اين مسائل موجب كفر و يا سنىگرى و يا وهابيگرى نمىشود .\r\nمرحوم شيخ انصارى كه در تقوى وعلم ضرب المثل است در عبارتى كه گذشت مىفرمايد : آن چه كه اعتقادش لازم است و پايه شيعه بودن است همان شناخت امامان 12 گانه به شخص و نسب ( نه به صفات و فضائل ) وشناخت اين كه آن‌ها مفترض الطاعه هستند مىباشد .\r\nيعنى تنها بايد بدانيم كه لازم است در عمل از آن‌ها پيروى كنيم اما اعتقاد به اينكه آن‌ها چه مقاماتى دارند و چه فضائلى دارند لازم نيست .\r\nيعنى ندانستن يا اشتباه دراين مسائل ضررى به شيعه بودن ندارد .\r\nائمه عليهم السلام فضائل بى شمارى دارند كه بسيارى از آن‌ها به طور فشرده در زيارت جامعه كبيره « 1 » بيان شده است ولى اگر كسى اين\r\n\r\n\r\n","description":"","footnote":"\r\n( 1 ) - / كه متن آن گواه بر صحت آن است . اشكال مجهول بودن برخى وسائط حديث ( به نقل شيخ طوسى در تهذيب ) مشكلى نيست . متن زيارت به حدّى پخته و قوى است كه راوى مجهول را هم معلوم الحال مىكند !\r\n","page_name":" 46 ","page_number":46},
  {"content":"\r\n\r\nفضائل را نداند و يا اشتباهاً بر خلاف آن معتقد شود سنى نمىشود .\r\nشيعه‌اى است كه اشتباه كرده و بايد روشنش ساخت و اگر روشن نشد بايدگفت از نظر علمى اشتباه كرده است و بى اطلاع مىباشد ، نه اين كه اهانت شود و سنى و وهابى خوانده شود .\r\nالبته كسى هم كه عقيده‌اى بر خلاف واقع و لا اقل بر خلاف عموم دارد نبايد آن عقيده را در سطح اجتماع طورى پياده كند كه موجب نزاع واختلاف شود و به اصطلاح ما اقلا بايد « روشنگر تطبيقى » باشد .\r\nروش شخص محقق نبايد طورى باشد كه اخلال در وحدت اسلامى به خصوص در فرصتهاى حساس نمايد .\r\nو هر چند عقيده خود را صحيح واعتقاد ديگران را باطل بداند بايد به اين نكته هم توجه كند كه اين اعتقاد باطل ( بفرض ) ديگران ، يك انحراف در اعتقاد اصيل اسلامى نيست ، و فى المثل اگر مردم معتقد باشند كه امام همه چيز حتى تعداد الكترونها را هم مىداند و فرض كنيم اين عقيده اشتباه باشد اشتباه در اعتقاد اصيل اسلامى نيست كه موجب كفرمردم گردد و يا زيانى به اسلام و مسلمين داشته باشد . اگر مردم معتقد باشند كه على عليه السلام مىدانسته همان شب 19 رمضان و آن هم در محراب مسجد كشته مىشود و يا معتقد باشند كه امام حسين عليه السلام از پيش مىدانست كه در همان نقطه خاص زمين كربلا كشنه مىشود و فرض كنيم كه اين عقيده هم خلاف ادله و نصوص مذهبى باشد ، ولى چه ضررى ازاين عقيده بر اسلام و مسلمين وارد مىشود كه ما مجبور شويم براى دفع ضرر مزبور يك اختلاف تازه‌اى بياندازيم ؟ !\r\nاگر هدف اين است كه شبهات افكار تحصيل كرده نسل روز را بر طرف كنيم مىتوانيم به طورى توضيح دهيم كه منجر به اين همه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nسرو صدا نشود . و اگر مىخواهيم بفهمانيم روش ائمه عليهم السلام در سطح يك مسلمان عادى براى دفاع ياكسب حكومت بوده و نمىدانست كه موفق نمىشود ( به فرض كه اين مطلب درست باشد ) بايد ابتدا ملاحظه كرد كه به خاطر تصحيح يك مسئله ارزنده است كه ضررى عميق‌تر به اجتماع و به جبهه حق وارد كنيم ؟\r\nبه هر حال اين عقيده مردم اگر اشتباه هم باشد يك اشتباه علمى است و اگر شخص محقق مىخواهد اين اشتباه علمى را به نظر خود حل كند نبايد طورى باشد كه از راه ديگر ضرر به وحدت اسلام و كيان مسلمانان بزند . و بايد اصلاحات خود را ( كه به نظرش صحيح مىرسد ) به طور تدريج انجام دهد ملاحظه كنيد چطور پيامبر اكرم صلى الله عليه و آله سفارش مىكند كه ابوذر همه مطالب سلمان را متوجه نشود .\r\nروزى نزد على بن ابيطالب عليه السلام سخن از تقيه به ميان آمد على فرمود با اين كه پيامبر صلى الله عليه و آله ميان سلمان و ابوذر برادرى برقرار ساخت ليكن اگر ابوذر مىدانست همهء آن چه را كه در دل سلمان بود او را مىكشت ( يعنى سلمان از ابى ذرتقيه مىنمود ) . . . « 1 »\r\nممكن است تصور كنيد : سلمان زندگى گرا وشايد ترسو بوده و جرئت گفتن حقائق را نداشته ولذا مىبينيم هرگز همچون ابوذر مبارزاتى باخلفا نداشته است خلاصه سلمان بى جا تقيه مىكرده است بايد حقائق گفته شود تا افكار رشد كند ، تحقيق سرزنش وحادثه هم دارد .\r\nولى اين تصور اشتباه است ! تحقيق خوب است ولى بايد ديد اظهار حقيقت و اعلام نتيجه تحقيق ، كجا و در چه صورت صلاح\r\n\r\n\r\n","description":"","footnote":"\r\n( 1 ) - / قاموس الرجال ج 4 ص 418 نقل از امام صادق عليه السلام\r\n","page_name":" 48 ","page_number":48},
  {"content":"\r\n\r\nاست و كجا به ضرر . حتما به روايات تقيه كتمانيه و در تقيه مداراتيه ( اگر آن يك نوع ديگر تقيه باشد ) كه به طور فشرده در بحث‌هاى آينده ذكر مىشود توجه كنيد سلمان هم اين‌طور نبوده كه فكر مىكنيد .\r\nپيش گوئىها ومطالب علمى كه در خطابه سلمان ذكر شده و امام صادق عليه السلام نقل مىكند « 1 » از ابى در نقل نشده است .\r\nصدوق در كتاب خصال خود حديثى نقل مىكند كه ايمان ده درجه دارد سلمان در درجه دهم و ابوذر درجه نهم و مقداد درجه هشتم مىباشد ( و عجيب درجه بندى دقيقى ائمه عليهم السلام فرموده‌اند ) .\r\nدر موارد متعددى سلمان جزو اهل بيت پيامبر صلى الله عليه و آله شمرده شده است « 2 » و در مقام عمل هم سلمان عجيب‌تر از ابى ذر بوده است و گر چه ابوذر در مبارزهء معروفش با عثمان ومعاويه بر سر پولهاى مردم كه مورد بهره بردارى ناحق خليفه قرار مىگرفت خدمت مهمى به اسلام انجام داده است ليكن سلمان هم روش عملى عجيبى داشت و اگر او هم در زمان عثمان بود شايد سخت گيرتر از ابى ذر بود ولى اجل مهلتش نداد « 3 »\r\n« سلمان فروانرواى » سه هزار نفر بود و به مردم حقوقى به ميزان پنج هزار ميداد ليكن حتى لباس خطابه‌اش در ميان مردم يك عبائى بود كه از نيم ( زيرين ) آن به عنوان فرش استفاده مىنمود و نيم ديگر را\r\n\r\n\r\n","description":"","footnote":"\r\n( 1 ) - / همان مدرك 420\r\n( 2 ) - / همان مدرك ، برخى تصور مىكنند جمله : « السلمان منا اهل البيت » فقط يك جا گفته شده آن هم به وسيله پيامبر صلى الله عليه و آله در حفر خندق ، يعنى سلمان در گروه ما حفر كند ، ولى اشتباه مىكنند اين جمله در مواردى متعددى ، از زبان پيامبر صلى الله عليه و آله و ائمه رسيده است .\r\n( 3 ) - / تحقيق زمان وفات سلمان را در بحث كنز در كتاب « مالكيت خصوصى در اسلام » به قلم اين جانب ببيند .\r\n","page_name":" 49 ","page_number":49},
  {"content":"\r\n\r\nروى خود مىانداخت هنگام حقوق بيت المال همه را به ديگران مىداد و خود از زحمت بازوى خويش مىخورد . « 1 »\r\nسلمان روزى ابوذر را به مهمانى منزل خود خواند و آن گاه از سفره خويش قطعه نان خشكى بيرون آورد و از كوزه آب آن را مرطوب ساخت ابوذر گفت چه نان خوبى اگر نمكى هم بود بهتر بود . . .\r\nسلمان برخاست و كوزه خويش راگرو گذارده قدرى نمك گرفته نزد ابوذر نهاد ابوذر نمك به روى نان مىپاشيد و مىخورد و مىگفت سپاس خداى را كه به ما اين قناعت را عطا فرمود سلمان گفت اگر قناعت داشتى ظرف من بگرو نمىرفت . « 2 »\r\nيك آتش سوزى در مدائن شد سلمان شمشير و قرآن خود رابرداشته از منزل بيرون آمده گفت سبكباران اين طور نجات مىيابند . « 3 »\r\nو بنابراين منظور از حديثى كه مرحوم كلينى در كتاب « كافى » از امام عليه السلام نقل مىكند كه آن حضرت در ضمن مناظره‌اش با عده‌اى از صوفيها « 4 » كه مردم را به رها نمودن كار دنيا دعوت مىكردند و به امام هم اعتراض داشتند ، روش سلمان را گوشزد نمود كه :\r\n\r\n\r\n","description":"","footnote":"\r\n( 1 ) - / قاموس الرجال تسترى .\r\n( 2 ) - / صدوق در كتاب « عيون اخبار الرضا » به نقل قاموس الرجال .\r\n( 3 ) - / همان مدرك از محاسن برقى .\r\n( 4 ) - / البته صوفيان كنونى نوعا از حقيقت خودشان نيز منحرف شده‌اند و حتى بسيارى از رهبران آن‌ها از بهترين مواهب زندگى و وسائل ذوق برخوردارند واستراحت در باغ‌هاى مصفا و كنار نهر آب و مجلس انس را بر ورود در غوغاى زندگى ترجيح مىدهند . البته هستند كسانى از آن‌ها كه بدون تشريفات و زخارف دنيوى زندگى مىكنند ليكن همانطور كه قبلًا نفس انشعاب و گروه بندى در برابر فقها و علماء دين كه وارثان ائمه عليهم السلام هستند به ضرر اسلام است .\r\n","page_name":" 50 ","page_number":50},
  {"content":"\r\n\r\n« سلمان وقتى حقوق خود را مىگرفت به مقدار قوت ساليانه خود رابرداشته كنارى مىگذاشت ( باقى را به ديگران مىداد ) ، و وقتى به او خرده گرفتند و گفتند : شايد امروز و فردا مردى ؟ گفت : چرا همانطور كه احتمال مرگ را مىدهيد اميد زندگيم را نداريد ؟ انسان وقتى قوت خود را ذخيره كرد آرامش پيدا مىكند . »\r\nحتماً منظور اين حديث دوران پيش از رهبريش در « مدائن » بوده است و آن هم فقط حداقل خوراكش كه تنها نان خشكى بوده است . و گرنه در مدائن كه چيزى جز يك شمشير و قرآن نداشت ، كه نشانه قانون و جهادش بود ، كه فرمانده بايد به دستى قانون و به دستى شمشير داشته باشد ، و در زندگى خود اندوخته‌اى نداشته باشد . در عبارت اين حديث هم اين جمله بود : « وقتى حقوقش راميگرفت » و اين تعبير با فرمانروائى خودش چندان تطبيق ندارد و در مهمانى ابوذر حتى نمكى هم نداشت و مجبور شد كوزه آبش راگرو بگذارد . در برخى روايات سلمان همچون لقمان حكيم به حساب آمده است .\r\nاز رواياتى كه در مدح سلمان يا روش عملى او وارد شده است معلوم مىشود كه اگر اجل مهلتش مىداد و اوضاع زمان عثمان را درك مىكرد شايد سخت گيرتر ازابوذر مىبود .\r\nاز مطلب دور نمانيم منظور اين بود كه حقايق مسلّم را هم گاهى بايدكتمان نمود و به قول على عليه السلام سلمان از ابوذر تقيه مىنمود . تا چه رسد به اينكه انسان مطالبى را از تواريخ و ادله ديگر كه نوعاً به حدّ يقين كامل نمىرسند ، استفاده كند و بر خلاف اعتقاد عموم بخواهد در سطح عامه پياده كند و آن هم در شرايطى كه بيشترين نتيجه‌اش بر هم خوردن وحدت اسلامى باشد .\r\nليكن حال اگر كسى مراعات اين كتمان رانكرد و مطلبى راگفت كه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه فرض به نظر ما مسلماً باطل است آيا رواست كه اوراكافر و ملحد يا سنى و وهابى بناميم ؟\r\nكدام قانون شرع چنين اجازه‌اى را به ما مىدهد ؟\r\nآيا سيره اصحاب و علما گذشته اين بود كه شيخ طبرسى و علامه حلى مفيد و شيخ انصارى و . . . را سنى و يا وهابى بنامند ؟\r\nدر همين اواخر در مازندران بر سر تشكيك در معاد جسمانى دانشمندى را به عنوان منكر ضرورى دين تكفير نمودند و همين طور در اصفهان بر سر تشكيك در معاد جسمانى و معراج جسمانى پيامبر صلى الله عليه و آله . نمىخواهيم بگوييم آن‌ها كه اين گونه مباحث علمى را در سطح افكار عامه پياده مىكنند كارخوبى مىكنند بلكه همانطور كه امام سجاد عليه السلام فرموده است :\r\n يارب جوهر علم لوابوح به * لقيل لى انت ممن يعبد الوثنا « 1 » \r\nچه بسا كتمان پارهاى از حقايق براى حفظ يك پارچگى اسلامى لازم است . و نيز كارى نداريم كه آن حقايق علمى امام سجاد عليه السلام چه بوده است ولى به هر حال مطالبى مذهبى بر خلاف اعتقاد عامه بوده كه طرح آن‌ها موجب مىشده او را بت پرست بخوانند .\r\nو نيز كارى به اين نداريم كه معاد جسمانى و يامعراج جسمانى از ضروريات اسلام هست يا نيست ، تا بحثى با مرحوم محقق لاهيجى قده داشته باشيم كه مىگويد . . . اگر معادى كه از ضروريات دين اسلام است همين نحو بدن ظاهرى باشد تكفير بسيارى از محققين علماء اسلام لازم آيد و اقرب آن است كه آن چه از ضروريات دين است\r\n\r\n\r\n","description":"","footnote":"\r\n( 1 ) - / چه بسا حقايق علمى كه اگر بگويم خواهند گفت تو از بت پرستان هستى .\r\n","page_name":" 52 ","page_number":52},
  {"content":"\r\n\r\nمعادى است كه شخص برگشته همان شخص اولى به حساب آيد ( با بدن مادى يا غير آن ) . . . . « 1 »\r\nو يا با مرحوم ملا صدرا قده كه جسمانى بودن معاد را به طور جسم مجدرد معنى كرده و عينيّت وجود اخروى را با اين وجود مادى از باب اين مىداند كه فعليت و تماميت هر چيزى به صورت اوست و صورت و فعليت آن جسم مجرد همين است كه در جهان ماده است ، هر چند ماده فيزيكى اين ، آن جاست ، دانسته و اثبات مواد خاكى اين عالم طبيعت را در جسمانى بودن معاد دخيل ندانسته و همين را منظور از معاد جسمانى اسلام و كلمات قرآن و اخبار و ضرورى دين دانسته است « 2 » بحثى كنيم .\r\nو يا ببينيم گفته او عينا « همان اعتقاد عوام » و « عجايز » درباره معاد است يا نه ؟\r\nو يا در زمينه معراج جسمانى كلام علامه طباطبائى دامت بركاته را مورد دقت و بحث و انتقاد قرار دهيم . آن جا كه قدر مسلّم معراج را روحانى مىداند نه جسمانى :\r\n« مطلب شايسته گفتار اين است كه اصل معراج مسلّم بوده راه انكار ندارد ، قرآن تصريح كرده و اخبار از پيامبر صلى الله عليه و آله و ائمه عليهم السلام نيز به طور متواتر رسيده است . ولى در چگونگى معراج ، ظاهر اين آيه قرآن - سوره الاسرا آيه 2 و روايات اسلامى با همه قرائنى كه دارند اين است كه معراج از مسجد الحرام به مسجد اقصى باروح و جسم هر دو بوده است . ولى عروج به آسمان‌ها به طورى كه از آيات سوره « نجم »\r\n\r\n\r\n","description":"","footnote":"\r\n( 1 ) - / گوهر مراد ص 453\r\n( 2 ) - / ص 175 ج 9 اسفار طج و ص 185 به بعد .\r\n","page_name":" 53 ","page_number":53},
  {"content":"\r\n\r\nو روايات بسيار استفاده مىشود اصل آن مسلم است و راه انكار ندارد ليكن ممكن است گفته شود آن معراج روحانى بوده است . البته نه آن طور كه عده‌اى گفته و آن را همچون خواب ديدن دانسته‌اند بلكه روح آن سرور به ماوراء اين عالم مادى آن جا كه مسكن ملائكه است و . . . عروج نموده است . » « 1 »\r\nو يا بخواهيم ميان اين عقيده و گفته مرحوم علامه مجلسى سنجشى به عمل آورده درستى يكى ومناقشات ديگرى را ذكر كنم . . .\r\nآن جا كه مرحوم مجلسى مىگويد :\r\n« بدان كه عروج پيامبر صلى الله عليه و آله به سوى بيت المقدس و سپس به آسمان در يك شب و با همين بدن شريفش ، چيزى است كه آيات و احاديث متواتره از طريق « عامه » و « خاصه » بر آن دلالت دارد و انكار اين گونه مسائل و يا تأويل آن به عروج روحانى يا به اينكه اين عروج در خواب بوده است ، يا از كم مطالعه نمودن در اخبار ائمه اطهار است و يا از كمبود دين و سستى ايمان ، و يا گول خوردن از خيال‌پردازىهاى آن‌ها ، كه خود را به فلسفه بسته‌اند و حقيقت را نمىفهمند . گمان نمىكنم اخبارى كه در اين مطلب وارد شده است در هيچ يك از مسائل اصول دين وارد شده باشد ! آن گاه نمىدانم جهت چيست كه آن اصول را پذيرفته‌اند و مدعى هستند كه آن‌ها يقينى هستند ولى در اين مطلب مهم‌تر توقف نموده‌اند ! شايسته است كه به اينان گفته شود : « افتومنون ببعض الكتاب و تكفرون ببعض » « 2 » . . . . در شكفتم از برخى متاخرين اصحاب ما كه چگونه در امثال اين مطالب\r\n\r\n\r\n","description":"","footnote":"\r\n( 1 ) - / تفسير الميزان ج 13 چاپ تهران ص 31\r\n( 2 ) - / آيا برخى آيات كتاب الهى را باور داريد و برخى راكافر مىشويد . . . بقره آيه 85 .\r\n","page_name":" 54 ","page_number":54},
  {"content":"\r\n\r\nتسامح مىكنند با اينكه مخالفين ( اهل تسنن ) با اندك بودن منابع حديثيشان رد اين اخبار را تجويز نكرده‌اند و تاويل آن‌ها را مجاز ندانسته‌اند ولى اين‌ها با اينكه از پيروان ائمه عليهم السلام هستند و چند برابر اهل تسنن اخبار صحيحه دارند سخن گروهى اندك از نادانان مخالفين را مىگويند و گفتار آن‌ها را ميان شيعه متدين نشر مىدهند . خداوند ما و ديگر مؤمنان را از خيال‌پردازىهاى گمراه كنندگان در امان دارد ! و بدان كه قدماى اصحاب ما و اهل تحقيق آن‌هادر اين مسئله توقف نكرده‌اند شيخ طوسى در تبيان فرموده » . . . « 1 »\r\nو نيز اكنون بحث فقهى استدلالى نداريم تا بگوئيم مفاد رواياتى كه مىگويد از ما نيست كسى كه انكار معراج كند . . . چيست ؟ به هر حال هم مجلسى و هم طباطبائى هر دو براى ما افتخار و عزيز و هر دو علامه‌اند .\r\nولى مىخواهم بگويم نوع مردم وبسيارى از خواص كه خودشان قدرت اجتهاد ندارند ، مقلد مراجع تقليد هستند ، و ملاحظه نموديد كه بيشتر مراجع تقليد آن چه را كه موجب كفر مىدانند تنها انكار و يا باور نداشتن توحيد و رسالت پيامبر اكرم صلى الله عليه و آله مىباشد . و به فرض شخصى مقلد مرجعى باشد كه فتواى او كفر منكر ضروريات هم باشد ، بايد اين احتمال را بدهد كه شايد يك فرد ديگرى خود متخصص باشد و يا مقلد مرجعى باشد كه منكر ضروريات اسلام را كافر نداند ، مگر اينطور كه به انكار رسالت برگردد ، و پيش از اين گفتيم كه در حقيقت او منكر رسالت است ، نه ضرورت ، مثل اين كه بداند\r\n\r\n\r\n","description":"","footnote":"\r\n( 1 ) - / بحارج 18 چاپ جديد ص 289 .\r\n","page_name":" 55 ","page_number":55},
  {"content":"\r\n\r\nفلان مسئله را پيامبر فرموده ولى زير بار نرود و ( معاذالله ) بگويد :\r\nپيامبر بى جهت فرموده است !\r\nو بنابراين كفر در صورتى است كه شخص بداند فلان مسئله ضرورى و مسلّم مكتب اصيل اسلام و فرموده پيامبر صلى الله عليه و آله است و درعين حال زير بار نرود . ولى اگر كسى در يكى از مسائل مهم يا غير مهم اسلامى به فكر خودش تحقيق وتتبع نموده معتقد شود كه نظر پيامبر جز اين است كه مردم مىگويند ، اگر ازمسائل ضرورى اسلام چون معاد و معاد جسمانى و معراج و حكم نماز و حجاب و غيره نباشد به نظر هيچ يك از فقها كافر و نجس نمىشود ، و اگر از مسائل ضرورى باشد تنها عده‌اى از فقها آن را كافر مىشمارند ، و آن وقت آيا در موارد اختلاف فتاوى هيچ مجوز شرعى براى اهانت و يا تكفير وغيره در دست داريم ؟\r\nبايد اين نكته را هم گوشزد كنيم كه براى بر هم زدن وحدت اسلامى دستهاى مرموزى هم فعاليت مىكنند تا مسائل را از صورت عادى و فقهى خود خارج ساخته صورت احساسى بدهند ، تا در ذهن حتى برخى رهبران مذهبى يك سلسله عناوين ثانويه لازم المراعاتى پيدا شود ، و چه بسا شخص محترمى را تكفير كنند ، و حتى اين تكفير را وظيفه شرعى خود بدانند ، و آن گاه دشمن همين تكفير احساسى را به صورت حكم اساسى در ميان مردم نفوذ مىدهد به طورى كه خود حكم دهنده نيز ديگر نمىتواند از حرف خودش برگردد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nشاخص تكفير حقيقى و احساسى\r\nو براى تشخيص تكفير حقيقى از تكفيرهاى احساسى و انتقام‌جوئى و در حقيقت بدون قصد جدى « 1 » بايد مردم بيدار باشند و چه‌اند كند بيدارها !\r\nبه نظر مىرسد مهمترين شاخص اين مطلب ، دقت در جهت منافع استعمار ، و نيز دقت در خصوصيات شخص تكفير شده است .\r\nاگر شخصى تكفير شد كه همواره روش ضد استعمارى داشته از منافع دنيائى بر كنار است و حتى رياست‌طلبى و خود خواهيش از تكفير كنندگانش كمتر است بايد خيلى دقت كرد و فورا تسليم تكفير نگشت .\r\nچون يحتمل كه پشت پرده اين نزاع و اين تكفير دست استعمار در كار بوده و براى كوبيدن رقيب سياسى خويش كه وجهه الهى دارد دست به يك سلسله مسائل احساسى زده باشد و چون مستقيماً نمىتوانسته وجهه ملى اورا از ميان بردارد از راه يك شخص و وجهه مذهبى و ملى ديگرى ( كه روشن بين نيست ) وارد شده و از بهترين راه يعنى كوبيدن مذهب به وسيله خود مذهب استفاده كرده و خواسته رقيب را بى پشتوانه سازد .\r\n\r\n\r\n","description":"","footnote":"\r\n( 1 ) - / همچون قسمهاى احساسى و غير جدى كه در قرآن كريم سوگند لغو ناميده شده و حكمى ندارد .\r\n","page_name":" 57 ","page_number":57},
  {"content":"\r\n\r\nو زمانى هم استعمارگران به روشى ديگر متوسل مىشوند و از راه مذهب ساخت كارخانه خودشان ، و ايادى مزدور و ظاهراً مذهبى ، رهبرى مذهب واقعى و نمايندگى الهى را مىكوبند .\r\nحتما در تاريخ خوانده‌ايد كه هنگام حق‌طلبى حضرت فاطمه زهرا عليها السلام در مسئله فدك كه يك پشتوانه اقتصادى براى على عليه السلام بود .\r\nابوبكر با جعل حديث و با استفاده از موقعيت مذهبيش ضربه بزرگى به حضرت زهرا عليها السلام زد .\r\nابوبكر مىگفت : دختر پيامبر صلى الله عليه و آله چه كنم كه پدرت فرموده است :\r\nما پيامبران چيزى به ارث نمىگذاريم كه به فرزندان ما برسد ، هر چه ازما بماند صدقه بوده و بايد به بيت المال مسلمانان واريز شود « 1 »\r\nيعنى هر چند دلم خواهد به تو بدهم اما من متدينم ودينم اجازه اين كار را نمىدهد ! يعنى مال بيت المال را همه بايد استفاده كنند و من در مقابل خداوند مسئولم و نمىتوانم در اختيارت بگذارم ! !\r\nاين گفته ابوبكر ، با لحن محترمانه‌اش در آن اجتماعى كه هنوز در مراحل اوليه درك مذهبى بودند اثر گذارد و هر چقدر زهراى اطهر عليه السلام اشكالات سندى و دلالتى حديث مجعول خليفه را برخ او و مردم كشيد ، نتوانست كاملًا حقيقت را روشن ساخته عكس العمل اجتماعى به نفع خود ، در برابر ابوبكر برايش به وجود آورد تا مجبور به رفع يد از فدك گردد . ابوبكر از طريق مذهب باطل ، حقيقت را منزوى كرد !\r\nشاخص ديگر تكفير احساسى حالت عصبانى بودن شخص تكفير\r\n\r\n\r\n","description":"","footnote":"\r\n( 1 ) - / نحن معاشر الانبياء لا نورث در هماولادينارا ، ما تركناه فهو صدقة .\r\n","page_name":" 58 ","page_number":58},
  {"content":"\r\n\r\nشده يا تكفير كننده است اولى در اثر عصبانيت و حالت فوق العاده عصبيش نتوانسته خود را كنترل كند و جملاتى ركيك از دهانش خارج شده و بهانه به دست مخالفين او داده است و اين بسيار اتفاق مىافتد .\r\nو يا دومى در اثر كنترل نداشتن اعصابش ، مخالف مسئله را تكفير نموده و به طورى با دستهاى مرموز و يا ظاهر ، در سطح اجتماع پياده شده كه ديگر براى خود تكفير كننده نيز تغيير آن مشگل شده است . و البته اين از نظر عقلى و شرعى عذر نيست كه آبروى شخصى را تا اين حد ببرد و با سكوت خود و تنها به بهانه اين‌كه حرفم نبايد دو جور شود صحه به حكم قبلى خود كه در حال عصبانيت صادر شده بگذارد وهمچنان مخالف خود رادر ميان مردم به اين صورت منفور و مطرود در آورد .\r\nالبته اين دو شاخص فقط از نظر احساسى است و اين‌ها قرائنى هستند كه لا اقل هر شخصى را به تحقيق وادار مىكنند ولى عوامل و اشتباهات ديگرى هم احساسى و چه ادراكى ، ممكن است دخالت كرده حقيقت را پايمال كنند ، كه از جمله ، دقت كافى نكردن در معناى جمله گوينده يك كلام است ، اگر كلام يك گوينده صريح در كفر نباشد نمىتوان تكفير نمود ، از جمله دقت در اين كه فلان جمله گوينده مربوط بچه زمانى بوده و آيا بعداً تغيير عقيده داده است يا نه ؟\r\nمثلًا بسيارى از علما رجال اهل تسنن ، هنوز هشام بن حكم را متهم به عقائد غلط مىكنند در حالى كه اين عقائد مربوط به زمانى است كه با امام صادق عليه السلام اين قدر مربوط نبوده است . علت اين است كه عده‌اى از قدما چون شهرستانى در ملل و نحل وابن ابى الحديد ( ج 3 ص 219 ) بدون ترديد و بدون دقت در زمان ابراز اين عقائد ، هشام را\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبه خاطر مسائل خاص عقيدتى محكوم كرده‌اند .\r\nو خدا خود مىداند كه در قيامت و در برابر محكمه الهى كه بنا به اقتضاء ذاتى آن روز و وعده قرآن كريم حقايق به روى پرده بيايد « 1 » چه افراد ستمديده و آبرو رفته‌اى با حال پريشان دادخواهى مىكنند و آن روز خداى ، عزيز ولّى آن هاست و نعم الحكم و هواحكم الحاكمن .\r\nتكفيرهاى بى اساسى كه براى انكار بحث هائى چون ولايت باطنى ائمه عليهم السلام ، علم محيط و همه جانبه امام عليه السلام ، معراج جسمانى ، معاد جسمانى اهانت به يك مجتهد ، و . . . . شده است و چه افراد با سواد و بى سواد اشتباه كارى را كه امكان داشته بعدها خدماتى با سلام كنند براى هميشه از حوزه فعاليت‌هاى انسانى كنار زده است .\r\nاين‌ها همه در آن روز رسيدگى خواهد شد وستمديده و ستمگر در برابر يكديگر قرار خواهند گرفت !\r\nما در صدد اين نيستيم كه بگوئيم مطالب آن‌ها صحيح است ، و يا خوب كردند كه چنين و چنان نوشتند ، بلكه مىگويم به هر حال مسلمانيم و مدعى پيروى از شريعت اسلامى هستيم . كدام قانون اسلامى اجازه تكفير و يا نسبت وهابيگرى و يا اهانت‌هاى ديگر را داده است ؟\r\nخدا مىداند كه در جريان برخى از اين حوادث كه حتى در عمر ما هم واقع شد ، به حدى اين فكر انسان را رنج مىدهد ، كه اين چه زندگى اسلامى و انسانى است كه شخص بنشيند و اين اهانت‌هاى غير اسلامى را دربارهء افراد مسلمان شيعه - و حداقل به ظاهر ، كه همه فقها\r\n\r\n\r\n","description":"","footnote":"\r\n( 1 ) - / يوم تبلى السرائر آيه 9 طارق .\r\n","page_name":" 60 ","page_number":60},
  {"content":"\r\n\r\nمىگويند مأمور به ظاهر هستيم - ببيند و تنها تماشاگر باشد ! تماشاگرى كه از خون آلود گشتن اجساد بى گناهان و ازميان رفتن آبروهاى مفيد براى انسانيت و اسلاميت هيچ ناراحت نشود . اين فكر رنجش آور است كه اصلاح امت اسلامى چگونه بايد بشود ؟ و مصلحان كيانند ؟\r\nبه حدى قيافه معصوم اهانت شده‌ها در فكر و روح انسان اثر مىگذارد كه اخراج احمد بن محمد بن خالد برقى ، آن دانشمند قم را كه به حكم عالم ديگرى از قم بيرونش كردند بانظر شك و ترديد مىنگرد اما چه كند ، و به حق بايد گفت كه اين گونه تكفيرها و اتهامات ننگى است بر چهره تاريخ كه انسانيت لكه دار را روسياه‌تر ساخته است .\r\nو اساس اين گونه مصيبت‌ها روشن نبودن مردم است . و اگر ملت روشن بودند و ميزان كفر و اسلام وتشيع را مىدانستند تكفيرهاى ناروا اثر نمىگذارد و در نتيجه تكرار نمىشد .\r\nكار به جائى رسيد كه احيانا تكفير جعلى پيدا مىشد و به امضاء يكى از بزرگان افراد خدمتگزار را تكفير نموده مىكشتند .\r\nيكى از دوستان روحانى نقل كرد كه خود ديده بود اعلاميه‌اى به امضاء مرحوم اخوند خراسانى صاحب كفايه الاصول دربارهء تكفير عالم آگاه شيخ فضل الله نورى رضوان الله عليه به اين مضمون : « چون فضل الله نورى مفسد فى الارض شناخته شد به حكم قرآن مهدور الدم است . » الاحقر محمد كاظم الخراسانى\r\nو من از صحت اين اعلاميه اطلاع دقيق ندارم ليكن حدس قوى آن است كه استعمارگران قاجار كه به فشار مرحوم نورى ، اصل دوم متمم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nقانون اساسى ايران را پذيرفتند ، و در پى انتقام بودند ، با انتشار اين آگهى مىخواستند در برابر وجهه مذهبى و ملى مرحوم نورى ، يك مستمسك شرعى ، ولو جعلى ، به مردم نشان داده باشند . گر چه از برخى بيوت نجف نيز در رابطه با اين حادثهء مرگبار اخبار ناراحت كننده‌اى مىرسيد ، ليكن به احتمال قوى ايادى استعمار آن‌جا هم فعاليّت پنهانى مىكردند . و به هر حال مرحوم نورى را بدار آويختند و به قول مرحوم آية ا . . . العظمى اراكى ، استاد فقيد ما : روحانيت تا ساليان دراز پس از آن آب خوش از گلويش پايين نرفت .\r\nدرد آورتر آن‌كه « يپرم » ارمنى كه رئيس شهربانى بود پاى دار عمامه آن مرحوم را برداشته به ميان جمعيت پرتاب نمود مردم كف زنان شادى مىكردند ! مرحوم آيت اللّه حاج شيخ مهدى مازندرانى نقل كردند كه دختر مرحوم نورى شب بعد او را در خواب با عمامه سياه ديد و جهت پرسيد مرحوم نورى گفت : آن هنگام خيلى دلم به درد آمد ، ناگاه پيامبر اكرم را در برابر خود ديدم كه عمامه خود را برداشته بر سر من گذاشت يعنى ترا از زمرهء اهل بيت خود مىدانيم ! !\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nسكوت مرگبار\r\nاز شگفتىهاى ديگر اين كه در هنگامه مبارزات مرحوم سيد جمال الدين اسد آبادى ناگهان در تهران شايع شد كه سيد جمال بابى است ! و اين شايعات و تبليغات در ذهن مردم اثر سوء گذاشت .\r\nمردم از سيد جمال فاصله گرفتند و عصبانى بودند كه چرا مدتى مديد در مسير مبارزات او كار مىكردند ، ودشمن مىرقصيد كه چگونه هم رقيب خود را از ميان برداشت ، و هم حس اطمينان را در مردم كشت ، تا ديگر مردم زير پرچم انقلابيون جمع نشوند .\r\nو در اين موقع وظيفه روحانيون آگاه سخت مىشد ، بر آن‌ها بود كه با سكوت خود صحه بر اتهام مذكور نگذارند و به وظيفه واجب خود در دفاع از حيثيت يك عالم واقعى ، قيام كنند . در حقيقت هر ساعتى كه سيد مظلوم در سايه اتهام مزبور رنج مىديد ( رنج از اتهام و يا ركود مسير هدف ) آن روحانيون با نفوذى كه مىدانستند او هر چه باشد با بى نيست و سكوت مىكردند مسئول بودند و از اينجا انسان به يك نكته ديگر منتقل مىشود كه :\r\nهمواره دشمن بيش از حمله‌اش ارزيابى قدرت خود و طرف را مىكند اگر طرف را قوى ديد و نتيجه مبارزه را به سود خود نديد دراقدام عجله نمىكند ( مگر در شرايط استثنائى كه مرگ را بر زندگى خاصّ ترجيح دهد و به هر قيمتى بخواهد به هدف برسد يا مانع\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nهدف طرف گردد ) . اگر جبهه مبارزين متحد و گرم باشد مسلماً قدرتى فوق العاده در نظر دشمن پيدا مىكنند و دشمن جسارت وجرئت حمله پيدا نمىكند و در نتيجه هم هدف مبارزه كنندگان - در هر قسمتى - تأمين مىشود و هم خون كسى ريخته نمىشود . روش نظامى سياسى نيز از همين جا گرفته شده است . ولى اگر دشمن توانست با تبليغات و عوامل ديگر ميان صفوف مبارزين تفرقه بيفكند ، افراد سست كه به دنبال مختصر بهانه‌اى براى فرار مىگردند فوراً عقب نشينى مىكنند ، و دشمن به صف بازماندگان مىتازد ، و خون آن‌ها رامى ريزد ، و همه چيزشان را بر باد مىدهد ، و هدفشان را نيز پايمال ، و حتى لكه دار مىسازد ، و چه بسا براى مدت‌ها و مدت‌ها فكر مبارزه را از مغزها مىشويد و حس اطمينان به افراد و رهبر هر مبارزه‌اى را در مردم مىكشد . . . .\r\nو آن گاه اگر در اين ماجرا دقيق شويم خواهيم ديد كه اگر عقب نشينى رزمندگان سست عناصر نبود نه خونى ريخته مىشد و نه هدف كوبيده مىشد . ممكن است در حال اتحاد جبهه نيز دشمن يك حمله سخت و ناگهانى به صفوف مبارزه كنندگان ببرد تا بلكه اتحادشان را بدل به تفرقه كند ليكن مسلّم است كه اگر اتحادشان را حفظ كند حمله دشمن ادامه نخواهد يافت .\r\nو اين جا است كه به نظر مىرسد يكى از عوامل مهم حادثه جانگداز كربلا سكوت و عقب نشينى افرادى سر شناس چون عبداله زبير وعبداله عمر و آن دسته از صحابه پيامبر كه حيات داشتند بوده است . عمر سعد فرمانده جبهه دشمن در كربلا دمادم مراقب قواى موجود و امدادى امام عليه السلام بود . ديدبانهائى گماشته بود كه دقيقاً صحرا\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nرا زير نظر داشته باشند و از قواى امدادى احتمالى باخبر گردند .\r\nمطمئن شد كه كسى به كمك حضرت نمىآيد ! جنگ را شروع كرد .\r\nعبداله عمر بالاى منبر اعلام كرد : مردم ! نقض بيعت يزيد حرام است ! عهد شكنى نكنيد ! اگر فرزند و غلام من از بيعت يزيد بيرون بروند سر از بدنشان بر مىدارم .\r\nمىگويند شريح گفته است : حسين تفرقه افكنده و از دين جدش پيامبر بيرون رفته است با شمشير جدش پيامبر ، او را بكشيد ! ! و اين شريح كه مىگويند ساده و نفهم بوده - و به نظر من خيلى بى دين بوده است - با مهارت خاصى نشان داده است كه من مىدانم حسين فرزند پيامبر است ولى ميگويم از دين جدش بيرون رفته ومرتد شده است .\r\nاگر خطابه‌اى كه حضرت در مكه خوانده در دل اصحاب پيامبر اثر كرده بود و اگر نامه‌اى كه خطاب بعلماء آن زمان به طور سرگشاده نوشت در دل آنان اثر كرده بود و اگر عبداله عمرو شريح و غيره همه مردم را روشن نگه مىداشتند و لااقل علم مخالفت نمىافراشتند دشمن جرئت چنين جسارتى نمىكرد .\r\nنگوئيد حسين عليه السلام كه مىديد و مىدانست اين‌ها چنانند و آن‌ها چنين ، اين‌ها مخالفند و اصحاب پيامبر هم ساكت و سست چرا خود را به كشتن داد ؟ !\r\nهدف مهم بود و جا داشت كه به خاطر آن جان بدهد و شهيد گردد . هر چند يزيد سرنگون نگردد ولى همين قدر كه دنيا بدانند اسلام اين نيست كه يزيد دارد ، خيلى اهميت دارد .\r\nونگوئيد : چه حرفها ؟ شهادت امام حسين عليه السلام قضاءالهى بود كه بايد انجام شود ، ربطى به اين عوامل ظاهرى ندارد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nچرا كه اين گفته علاوه بر تحقيق فلسفى با اعتقاد ما شيعه هم مخالف است ، ما معتقد به جبر نيستيم و معتقد به عوامل ظاهرى هم هستيم . امام صادق عليه السلام - مىفرمايد : « لا جبر و لا تفويض » و مىفرمايد :\r\n« ابى الله ان يجرى الا مور الاباسباب » : همه امور را خداوند با وسائل و از راه عوامل ظاهرى انجام مىدهد .\r\nشهادت حتمى بود ولى همچون حتمى بودن همهء اعمال ما « خلق كل شى » خدا همه چيز را آفريد . توحيد افعالى همين را اثبات مىكند ، ولى اين منافات با اختيار و استفاده از عوامل ندارد ، عوامل ظاهرى اين قضايا كه گفتيم همين‌ها بودند كه گفتيم .\r\nبايد اين مطلب اساسى را هم علاوه كنم كه همواره تكوين و تشريع در مسير مبارزه همگام نيستند ، از نظر « تكوين » و قواعد اجتماعى و نيز شناخت « تاثير شخصيت در تاريخ » ، در صورتى مبارزه ، مؤثر قطعى است كه يا در ميان صفوف رزمندگان اتحاد باشد و يا شخص پيشتاز به حدى شخصيت اجتماعى داشته باشد كه بدون نياز به سائر معاريف و سرشناسان كار را به سامان برساند و يا اگر هيچ يك از اين دو نبود ، مشكلات مردم وفشار دشمن بر آن‌ها به حدى زياد باشد كه توليد انفجار كند و مردم مرگ را بر زندگى چنانى ترجيح دهند .\r\nاين شرائط پيشرفت مبارزه و به تعبير ديگر ، شرائط تكوين مبارزه است . ولى قانون الهى وتشريع كه همه جا نظر به پيشرفت قطعى ندارد بلكه مىخواهد عقل مردم را بالا ببرد و فكر ودل را از لابه لاى فشار محيط بيرون آورده تجلى دهد ، راه ديگرى دارد .\r\nچنان كه وضع جامعه به صورتى باشد كه مردم ناگزير از زندگى در آن باشند و خير و شر را دقيقاً تشخيص ندهند ، بر علما و مراجع دين\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاست كه براى آگاهى و تعالى فكرى مردم ، علم خود را ظاهر سازند تامردم راه غلط در پيش نگيرند و حق را از باطل تشخيص بدهند . هر چند كه اين تحول به نتيجه قطعى نرسد . اين است كه مىگويند : در نهى از منكر احتمال تاثير لازم است ، هر چند در فاصله‌اى دور ، و براى جلوگيرى از ادامه منكر ، در آينده‌اى نه نزديك ( البته نه آن جا كه منكر انجام شده و گذشته و ديگر تكرار نمىشود ) .\r\nاگر اين جمله صحيفه سجاديه\r\n« ما خرج و لا يخرج منّا اهل البيت الى قيام قائمنا احد ليدفع ظلماً او ينعش حقاً الّا اضطلمته البليّته و كان قيامه زيادة فى مكروهنا و شيعتنا » « 1 »\r\nو مانند آن سند صحيحى داشته باشند و از امام عليه السلام باشد ، اشاره به همين مطلب دارد ، از نظر واقعيت عينى وتكوين ، چون خروج‌هاى مذهبى نوعا با اتحاد كاملى همراه نيست ، نتيجه علمى و عينى سودمندى ندارد ، ليكن نظر به همان نتيجه تفكرى و روحى از نظر « تشريعى » لازم است .\r\nالبته اگر اين جمله صحيح باشد . . . زيرا جمله مزبور صدق كلى نداشته و مبارزات در برخى موارد نتيجه عملى وعينى خوبى نيز در برداشته است . جلوگيرى از نفوذ انگلستان به‌طور مستقيم ، در ايران و عراق ، به وسيله علماء شيعه در همين يكى دو قرن اخير ، پيروزى بر خلاف عباسى در گذشته‌ها ، طرد رژيم شاهنشاهى ايران و موارد بسيار زياد ديگر همگى حاكى از موفقيت نسبى برخى قيام‌ها داشته است . به هر حال نمىتوان به خاطر يك جمله صحيفه سجاديه دست\r\n\r\n\r\n","description":"","footnote":"\r\n( 1 ) - / هر كسى كه پيش از قيام امام زمان عليه السلام براى گرفتن حق يا از ميان بردن باطلى قيام كند بلايا ا را گرفته و باعث ناراحتى بيشتر ما و شيعيان مىشود .\r\n","page_name":" 67 ","page_number":67},
  {"content":"\r\n\r\nاز اين همه آيات وروايات دفاع و نهى از منكر برداشت . و از نظر فقهى هم متون اسلامى ديگر از هر نظر مقدم است . به علاوه كه صحيفه سند صحيح روايتى ندارد . گر چه متن ادعيه در صحيفه گواه صحت آن است ليكن مقدمه آن كه اين جمله در آن است معلوم نيست .\r\nمبارزات ائمه عليهم السلام و شاگردانشان نوعاً در مسير همين خاصيت بزرگ بوده است .\r\nاين روايت هم نمىگويد كه احقاق حق يا ابطال باطل ننمائيد بلكه روايت مىگويد كسى كه در چنين راهى گام بر مىدارد مصائبش بسيار است و اين مصيبت براى ما گران است كه ببينيم كسانى احقاق حق و يا ابطال باطل مىنمايند و در راه رسيدن به حق و از بين بردن باطل به مصائبى گرفتار مىشوند ، و بنابراين معناى اين كه مصيبت او بر ما بيشتر مىشود اين است كه ناراحتى ما از مشكلات او بيشتر مىشود نه اين كه او نبايد اقدام كند .\r\nيك توجيه ديگر هم دارد و آن اين كه اين روايت حكايت بود و نبود است ، و ادلهء دفاع و نهى از منكر حكايت بايد و نبايد است . به عبارت ديگر ادلهء دفاع و نهى از منكر مىگويد بايد اقدام كنى و به نتيجه نيانديشى ! ليكن اين توجيه خيلى عاقلانه به نظر نمىرسد زيرا كار بى فائده معنى ندارد و بعيد است كه شارع دستور به يك كار بى فائده بدهد . مگر اين كه منظور اين باشد كه خود گفتن و اقدام فائده دارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nمفسد فى الارض\r\nو اين هم عنوانى شده بود « مفسد فى الارض » كه گويا از آيه 33 سوره مائده قرآن كريم گرفته شده است كه مىفرمايد :\r\n« انما جزاء الذين يجاربون الله و رسوله ويسعون فى الارض فسادا ان يقتلوا او يصلبوا و تقطع ايديهم وارجلهم من خلاف او ينفوا من الارض ذلك لهم خزى فى الدنيا و لهم فى الاخرة عذاب عظيم » : سزاى آن‌ها كه با خدا و پيامبرش مىجنگند و در زمين فساد مىكنند اين است كه كشته شوند يا بدار آويخته شوند يا دست‌ها و پاهايشان به طور مقابل هم بريده شود يا تبعيد شوند ، اين خوارى دنياى آن‌هاست و برايشان در آخرت عذاب بزرگى است .\r\nو مردم گمان كرده‌اند كه فساد فى الارض اين است كه شخصى براى بيدار كردن مردم خطابه‌هاى مهيج ايراد كند و يا اعلاميه‌ها صادر كند . پس مرحوم نورى مفسد بوده است .\r\nبا اين كه روشن است كه اساساً خطابه قيام ابتدائى و جنگ سرد تبليغاتى ، « فساد فى الارض » ناميده نمىشود هر چند باطل باشد .\r\nمنظور از فساد در اين آيه قرآن ، به كار بردن اسلحه ، باهداف باطل ، و براى بر هم زدن امنيت عمومى اسلامى ، آن هم به طور آشكار ، نه پنهانى مىباشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nشيخ طوسى قده شرط مىكند كه فرد مشكوكى هم باشد كه شايد وابسته به بيگانه باشد .\r\nبرخى از فقها شرط مىكنند كه هدفش فقط ارعاب مردم باشد .\r\nعبيدا . . . بن اسحق از امام هشتم عليه السلام درباره اين آيه « انما جزاء الذين » . . . پرسيد كه درچه صورت يكى از چهار حد مذكور ثابت مىشود ؟ امام فرمود اگر با خدا وپيامبرش بجنگد و درصدد فساد باشد و آن گاه كسى را بكشد كشته مىشود ، و اگر بكشد و مالى هم بگيرد كشته شده و سپس به دار آويخته مىشود ، و اگر مالى بگيرد ولى كسى را نكشد دست و پايش به طور مخالف هم بريده مىشود ، و اگر آشكارا شمشير بكشد و با خدا و پيامبرش بجنگد و در صدد فساد بر آيد ولى هنوز كسى را نكشته و مالى نگرفته است تبعيد مىشود .\r\nپرسيد چگونه تبعيد مىشود و حد آن چيست ؟ امام فرمود از شهرى كه در آن چنين كرده به شهرى ديگر تبعيد مىشود و به مردم آن شهر اطلاع داده مىشود كه او به حكم اسلام تبعيد شده است با او ننشينيد و معامله و ازداوج نكنيد و هم غذا نشويد و حد تبعيد او هم تا يك سال است و اگر خودش به شهر ديگرى رفت به آنجا هم همين طور اطلاع داده مىشود تا مدت يك سال سر آيد . پرسيد اگر بخواهد به مملكت كفار وارد شود تا در پناه آن‌ها در آسايش باشد چه مىشود ؟\r\nامام فرمود آن‌ها حق ندارند او را بپذيرند و حكومت اسلامى حق دارد با آن‌ها در اين باره بجنگد . « 1 »\r\nجميل بن دراج از امام صادق عليه السلام نقل مىكند كه : امام مسلمين\r\n\r\n\r\n","description":"","footnote":"\r\n( 1 ) - / كافى تأليف شيخ كلينى قده ، ج 7 ص 246 .\r\n","page_name":" 70 ","page_number":70},
  {"content":"\r\n\r\nخود مختار است كه حكم قطع را اجرا كند يا تبعيد كند يا به دار آويزد و يا بكشد . . . و فرمود على عليه السلام دو نفر را از كوفه به بصره تبعيد نمود . « 1 »\r\n« به طورى كه ملاحظه نموديد مفسد فى الارض همان محارب كه در آيه قرآن ذكر شده است . و محارب آن است كه با خدا و پيامبرش بجنگد ، ولى جمله « يسعون فى الارض فسادا » : در پى فساد باشند ، توضيح مىدهد كه منظور جنگ رسمى نيست ، بلكه نقض امنيت حكومت اسلامى و ترساندن مردم به وسيله اسلحه ، جنگ با خدا و رسول حساب شده است ، و به همين جهت است كه در روايات اين مسئله ، گاهى تعبير محارب مىشود و گاهى تعبير فساد فى الارض .\r\nمفسرين و فقهاء هم آيه را همين طور معنى كرده‌اند . . . . پساوند آوردن جمله و « يسعون فى الارض فسادا » مقصود اين آيه را روشن مىسازد كه همان فساد در حكومت اسلام با اخلال به امنيت و گرفتن سر راه مردم است . . . نه جنگ رسمى متداول ، بديهى است كه پيامبر صلى الله عليه و آله با كفارى كه مىجنگيدند اين طور معامله نمىكرد كه پس از دستگيريشان دست و پاىشان‌را ببرد يا تبعيد سازد و يا به دار آويزد » . . . « 2 »\r\n« منظور از محارب - جنگنده باخدا و رسول - كسى است كه سلاح كشيده و از اهل ريبه باشد ، « 3 » در شهر باشد ياخارج شهر ، در شهرهاى كفار يعنى كفار ذمى كه پناه اسلامند - باشد يا مسلمانان ، شب يا روز ، هر زمان كه چنين كرد محارب حساب مىشود و لازم است كه اگر\r\n\r\n\r\n","description":"","footnote":"\r\n( 1 ) - / همان مدرك .\r\n( 2 ) - / تفسير الميزان ج 5 ص 354 .\r\n( 3 ) - / گويا منظور اين بوده كه فرد مشكوكى بوده باشد كه احتمال دارد با اساس حكومت اسلامى مخالف بوده و يا وابسته به دولت اجنبى باشد كه آن دولت ضد حكومت اسلام است .\r\n","page_name":" 71 ","page_number":71},
  {"content":"\r\n\r\nكسى را كشته باشد و مالى نگرفته باشد حتما او را بكشند و اولياء مقتول نمىتوانند عفو كنند ، و اگر عفو نمودند بانظر امام لازم است كه او را بكشند زيرا محارب بوده است . و اگر كسى را كشت و مال هم گرفت لازم است اولا مال را پس دهد و سپس به جرم دزديش دستش بريده شود ( چهار انگشت دست ) و سپس كشته شده و به دار آويخته شود ، و اگر مالى گرفته ولى كسى را نكشته و حتى مجروح هم نكرده باشد ، دستش بريده شده و تبعيد مىشود . و اگر زخم زده ولى نكشته و مالى هم نگرفته باشد بايد قصاص جنايتش گرفته شده و سپس تبعيد شود و همچنين اگر زخم نزده و مالى نگرفته باشد واجب است كه تبيعيد شود . و آن گاه به مردم آن شهر نوشته مىشود كه بدانند او محارب است و تبعيدى حكومت اسلام ، تا با او هم غذا نشوند و معامله و هم نشينى نكنند . . . « 1 »\r\n« محارب هر كسى است كه براى ارعاب مردم و قصد فساد اسلحه بكشد و يا به اين قصد آماده كند ، درخشكى يا دريا ، شهر يا بيرون شهر ، شب يا روز ، و با تحقق آن چه گفتيم . ديگر لازم نيست كه ثابت شود وابسته به بيگانه است يا نه ، و يا با اساس حكومت مخالف است يا نه . مرد و زن هم در اين مسئله فرق نمىكنند . حاكم شرع خود مختار است كه محارب را بكشد يا به دار آويزد يا تبعيد نمايد و يا دست و پايش را به طور مخالف هم ( يكى از راست و ديگرى از چپ ) ببرد ولى بهتر است كه ملاحظه جنايت را نموده حكمى متناسب با آن انتخاب كند . . . محارب رازنده بدار مىآويزند و نبايد بيش از 3 روز\r\n\r\n\r\n","description":"","footnote":"\r\n( 1 ) - / النهاية تأليف شيخ طوسى قده ، ص 720 .\r\n","page_name":" 72 ","page_number":72},
  {"content":"\r\n\r\nبالاى دار بماند . اگر پس از سه روز مرده بود بايد غسلش دهند و كفن نموده نماز خوانده دفن كنند و اگر زنده مانده بود بعضى گفته‌اند بايد اورا بكشند ولى اين ( ازنظر فقهى ) مشكل است مىتوان گفت جائز است كه طورى به دارش بياويزند كه بميرد ولى اين هم به نظر روشن نيست » « 1 »\r\nمنظور شيخ طوسى قده از اين كه گفت . . چه در شهرهاى كفار باشد يا مسلمان ، شهرهاى كافر نشين تحت نفوذ اسلامى است و گرنه حفاظت كشور كفار كه در حال جنگ با اسلامند به عهده حكومت اسلام نيست .\r\nالبته فساد ومفسد فى الارض در آيات ديگرى چون 11 و 5 و 2 27 بقره و 25 رعد و 73 انفال و 116 هود و 12 فجر و غيره بدون اختصاص به محارب ذكر شده است ، ليكن در هيچ يك از آن‌ها حكم اعدام تجويز نشده است . و اشارهء مختصرى هم كه از 32 مائده استفاده مىشود نمىتواند مدرك حكم مهم قتل واعدام باشد . البته در مواردى كه متهم مسلّما در صدد جنگ با اساس اسلام و حكومت اسلام بوده است مىتواند زير نظر حاكم شرح حكم ديگرى داشته باشد . در كتب فقهى احياناً براى برخى موارد افساد حكم اعدام هم گرفته‌اند مثلًا ابوالصلاح حلبى در كتاب فقهى كافى ص 384 در مورد كسى كه عادت به كشتن بردگان پيدا كند ، از باب فساد فى الارض حكم اعدام قائل شده است . همين طور ابن زهره در قسمت جنايات غنيه ( ص 620 جوامع الفقهيه ) و همين طور فاضل كيدرى در كتاب\r\n\r\n\r\n","description":"","footnote":"\r\n( 1 ) - / تحرير الوسيله ج 2 ص 49\r\n","page_name":" 73 ","page_number":73},
  {"content":"\r\n\r\nاصباح الشيعه ص 299 ، شيخ طوسى هم در تهذيب ج 10 ص 192 و نيز در استبصار ج 4 ص 273 براى كسى كه عادت به كشتن بردگان داشته باشد اعدام قائل شده است - هر چند تصريح نكرده كه از باب صدق افساد مىباشد . مرحوم سيد على طباطبائى در رياض حكم مزبور را از باب افساد گرفته و خود نيز به آن فتوى داده است .\r\nابن حمزه دركتاب وسيله ص 749 جوامع الفقهية ، و سلار در مراسم ص 238 ، و علامه حلى دركتاب ارشاد ج 2 ص 205 ، حكم مزبور را از باب قصاص دانسته‌اند نه افساد فى الارض . ليكن شيخ طوسى در كتاب نهايه اساساً براى كسى كه عادت به كشتن بردگان دارد حكم اعدام قائل نشده است ، بلكه فقط قائل به تعزيرشده است .\r\nنظير اين مسئله در مورد كسى كه عادت بكشتن كافران ذمى دارد كه ابوالصلاح حلبى در كافى ص 384 وعلامه حلى در مسئله ششم از فصل سوم قصاص ، اعتقاد به اعدام او از باب افساد فى الارض دارند .\r\nولى مرحوم مفيد در مقنعه و شيخ در تهذيب ج 10 ص 189 و در ج استبصار 4 ص 271 . و محقق در مختصر در شرط دوم از شرائط قصاص و برخى ديگر قائل به اعدام او شده‌اند ليكن از باب قصاص و نه از باب افساد . و برخى ديگر چون شيخ طوسى در نهاية و ابن ادريس در سرائر ج 3 ص 352 و علامه حلى در قواعد و فخر در ايضاح ج 4 ص 594 نيز قائل به تعزير شده‌اند . از جمله مسائل ديگر حكم كسى كه عادت به نبش قبر دارد كه مرحوم مفيد در مقنعه ، و شيخ طوسى در نهاية و برخى ديگر حكم اعدام براى او گرفته‌اند ليكن تصريح نكرده‌اند كه از باب افساد است اما مىتوان از عبارتشان استفاده كرد كه نظر با فساد دارند چنان كه به خوبى از عبارت محقق در\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nنكت النهاية استفاده مىشود و همين طور از علامه در مختلف مسئله بيستم از فصل سوم حدود . از جمله موارد ديگر نظير مقام ، حكم كسى كه خانه ديگران را آتش بزند كه خانه و وسائل آن بسوزد كه شيخ طوسى در نهايه او را ضامن دانسته و حكم اعدام را براى او قائل شده است از عبارت نكت النهاية مرحوم محقق حلى نيز همين مطلب استفاده مىشود ، و همين طور علامه حلى در مختلف مسئله هفتم از فصل چهارم قصاص . روايت سكونى از امام صادق عليه السلام 2 / 1 قصاص نفس وسائل ، نيز دلالت بر اين مطلب دارد . ليكن عمل به اين روايت مورد اختلاف فقها مىباشد .\r\nبه هر حال عنوان در مفسد فى الارض قرآن و حديث بر موارد متعددى تطبيق شده است ليكن حكم اعدام در مواردى است كه به نوعى مصداق آيه محارب باشد ، آتش زدن خانهء مردم كه شايد منظور بيش از يك خانه باشد چون تعبير « قوم » دارد ، يا عادت به نبش قبر يا عادت به برده كشى يا كافر كشى كه موجب سلب امنيت عمومى مىشود ، همگى مصداق آيهء محارب مىتوانند باشند ، و به هيچ وجه شامل سخنرانى و اعلاميه و مانند آن كه فقط خطابه و سخن و درك و علم است نمىشود . ليكن مرحوم نورى را به اين بهانه اعدام كردند .\r\nمرحوم آيت الله حاج شيخ مهدى مازندرانى از قائم مقام رفيع نقل مىكند كه به رضا شاه گفتم چرا اين‌قدر به مقدسين و متدينين فشار مىآورى گفت : من ديدم كسانى كه محل نماز پشت سر شيخ نورى را مىخريدند روز اعدام او به پاى چوبه دار او خوشحالى مىكردند ، و يپرم ارمنى عمامه از سر نورى برداشت و به داخل مردم پرتاب كرد از آن روز تصميم گرفتم كه اينها را اذيت كنم . حالا رضا شاه دورغ گفته يا\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nراست ، بماند ليكن خيلى جاى تأسف است كه يپرم ارمنى مورد تشويق مقدسين مذهبى قرار گيرد كه آيت الله نورى را دار مىزند .\r\nمرحوم آقاى اراكى مىگفتند پس از اعدام مرحوم نورى تا ساليان دراز آب خوش از گلوى روحانيون پايين نرفت . مرحوم مازندارانى از عيال مرحوم نورى نقل مىكند كه پس از اعدام شبى در خواب ديدم مرحوم نورى با عمامه سياه است گفتم شما كه سيد نيستيد ! گفت آن گاه كه يپرم ارمنى عمامه از سرم برداشت و ميان مردم پرتاب نمود خيلى دلم به درد آمد ، ناگاه پيامبر در برابرم مجسم شد عمامه خودش را بر سرم گذاشت !\r\nبه هر حال منظور از اين تحقيق مختصر درباره مفسد فى الارض و محارب اين بود كه روشن شود هر خطابه و سخنرانى واعلاميه‌اى مشمول اين عنوان نمىشود ، و آن گاه روشن مىشود كه آگهى به امضاء مرحوم آخوند خراسانى در معرفى شيخ فضل الله نورى به عنوان « مفسد فى الارض و مهدور الدم » جعلى بوده است .\r\nمعلوم شد كه عنوان محارب و مفسد فى الارض با آن احكام سختش تنها در موردى است كه دست به اسلحه ببرد آن هم آشكارا و براى ترساندن و ارعاب مردم .\r\nو به هر حال وظيفه علماء دين بوده است كه مهر سكوت را بردارند و حقيقت دست آويزهاى استعمارى قاجار را روشن ساخته از اعدام اين روحانى متحرك و هوا خواه ضعيفان و ربا خوار غم‌هاى ملت جلوگيرى كنند .\r\nاين كه گفته‌اند مردم در پاى دار مرحوم شيخ فضل الله نورى كف مىزده‌اند ، و يا فلان روحانى اراكى از خوشحالى اين اعدام به مردم\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنقل مىداده است و غير اين‌ها همه نمايشگر وجهه مذهبى دادن به اين اعدام و آن هم به دليل روشن نبودن مردم است و مردم هم يعنى حتى بسيارى خواص . و آن جا وظيفه روحانيون بيدار كه مشعل اسلام‌شناسى را در آن قطعه از تاريخ و شايد براى هميشه به كف داشتند بود كه تقيه نكنند و حقيقت را روشن كنند كه طبق حديث مسلّم تقيه براى حفظ خون است پس اگر به حد خون رسيد ديگر نبايد تقيه كرد « 1 »\r\nو ما وقتى در ديد ذهنى خود جسم الهى مرحوم نورى را در زندان ملاحظه مىكنيم كه دائماً در حال مناجات با خداوند بود و از غذاى زندان هم به اين جهت كه از پول غصب حكومت قاجار است نمىخورد و تنها چند تن از شاگردان علاقمندش ( كه تا اين اواخر زنده بودند ) برايش غذا مىبردند آن هم گويا مخفيانه ! و مىبينيم كه سكوت علماى دين هم لااقل يكى از دست آويزهاى استبداد قاجار بود متأسف مىشويم .\r\nو هنگامى كه عكس آن مرحوم را كه نمايشگر پيكر شريفش در بالاى دار است با قيافه معصوم و با آرامش ومتانت ، ملاحظه مىكنيم و مىبينيم كه سكوت روحانيت زمان ، كه تحت عنوان دورى دين از سياست انجام مىشد در حالى كه همان سكوت ، تأييد رفتار قاجار بود « 2 » هم يك قطره آبى است كه به عنوان استحكام چوبه دار به پاى\r\n\r\n\r\n","description":"","footnote":"\r\n( 1 ) - / « انما جعلت التقيه ليحقن بهاالدما فاذا بلغت التقيه الدم فلا تقيه . »\r\n( 2 ) - / و از اينجا به سستى سخن ژان پل سارتر واقف مىشويم كه مىگفت « گوشه گيران اجتماع به مراتب از رزمندگان وشهدا در جنگ‌هاى ولو به حق ، برترند زيرا كه آن‌ها اگر كشته نمىشدند مخالف خود رامى كشتند » مگر با سكوت و گوشه‌گيرى دامن انسان پاك مىماند ؟ با اين كه بشر طبعاً يا جبراً اجتماعى است .\r\n","page_name":" 77 ","page_number":77},
  {"content":"\r\n\r\nداران راد مرد ريخته شده است به خود مىلرزيم .\r\nآن قيافه نورانى مرحوم نورى نمايش گر درك حقيقت دين ، و اين سكوت ، نمايشگر « رهبانيت » محكوم اسلامى است . آن گاه ايادى دشمن و مغرضين دوست نما چه اتهامها كه به اين مرحوم نزدند\r\nاز ديگران چه انتظار ؟ ناظم الاسلام كرمانى را ببينيد كه در تاريخش چه تهمت‌ها به آن مرحوم مىزند و چه توهين‌ها مىكند ! و هنوز چهره واقعى آن مرحوم براى بسيارى روشن نيست .\r\nما وقتى قيافه معصوم مرحوم شيخ هادى تهرانى را با سرى به زير افكنده و عبائى به سر كشيده و دلى شكسته در كوچه‌هاى نجف به خاطر مىآوريم كه به خاطر يك سخن موهم درباره مرحوم شيخ انصارى تكفير شد ! و كتاب اصولش را با آن همه دقت مىنگريم ، و ملاحظه مىكنيم كه چه استعدادهائى به خاطر روشن نبودن مبانى اسلامى به هدر رفته است ، گرفتار غم واندوه فراوان مىشويم .\r\nو وقتى مرحوم سيد جمال اسد آبادى را با آن همه كوشش در راه دين و تقويت مملكت‌هاى اسلامى و كشورهاى شرقى ، گرفتار اتهام خلاف مذهب و حتى تهمت بهائيگرى در نظر مىآورم سرا پاى وجود انسان غرق در تأسف مىشود .\r\nو تأسف آورتر اين كه عده‌اى هنوز حاضرنيستند دست از اين همه مسائل تفرقه‌انگيز بردارند .\r\nو راستى ادبيات وتاريخ معاصر ، تا حد زيادى خاصيت نقالى و سر گرمى پيدا كرده و كارش به اين و آن پريدن و دريدن شده است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nوقتى در نظر مىآورم كه اين گونه افراد مظلوم در اثر تحمل اينهمه آزارهاى روحى چگونه نيروى اعصاب خود رااز دست مىدهند و استعدادهائى كه بايد در راه دين و جامعه به كار افتد خسته مىشوند مىخواهم مأيوس شوم و از اجتماع انسانى متنفر .\r\nكه ناگاه نداى الهى گوش دل را نوازش مىدهد كه : « و لا تياسوا من روح الله » « 1 » صبر كن كه حقيقت‌ها روشن مىشود .\r\n« اصلح بينك و بين ربك » . . . بين خود و خدايت را درست كن ، اصلاح ميان خود و ديگران را به خدا واگذار و بايد دائماً در پناه خدا بود : « قل اعوذ برب الفلق من شر ما خلق و من شر غاسق اذا وقب و من شر النفاثات فى العقد » « 2 » واين‌ها همه از روشن نبودن مبانى و عدم آگاهى ملّت هاست . شايد بدون مناسبت نباشد كه در اين جا دربارهء صبر در راه خدا و مجاهده براى بيدارى ملت‌ها و تلاش در راه تبيين مبانى اسلام و رفع ابهامات توضيحى داده شود .\r\nدر جريان توبهء « گاليله » ، كه به جرم مطلع شدنش از حركت زمين به پاى تيغ پاپ كشيده شد ، وقتى از علم و گفته خود توبه كرد و بيرون آمده برابر شاگردان خود قرار گرفت يكى از شاگردان در حال تأثّر شديد از اين توبه گفت بدبخت ملتى كه قهرمان خود را از دست بدهد !\r\nگاليله گفت : بدبخت ملتى كه قهرمان داشته باشد !\r\nيعنى همه ملت بايد قهرمان باشند و هوشيار تا اين گونه حوادث جلو نيايد نه يك قهرمان داشته باشند .\r\n\r\n\r\n","description":"","footnote":"\r\n( 1 ) - / از رحمت خدا مأيوس نشويد سوره يوسف .\r\n( 2 ) - / پناه مىبرم به خداوند . . . از شر آن‌ها كه در روابط اجتماعى اخلال مىكنند و با دميدن در گره‌ها ، مشكل تازه‌اى به وجود مىآورند .\r\n","page_name":" 79 ","page_number":79},
  {"content":"\r\n\r\nاگر ملت روشن نباشد از ميان بردن افراد روشن بسيار آسان است ولا اقل از اعتقاد عوام مردم به كارهاى جنيان . . .\r\nمگر سعد بن عباده ، رقيب بزرگ ابوبكر را شبانه نكشتند و گناه را به گردن جنيان انداختند و يك تصنيف دروغى هم از زبان جنيان بيچاره ساختند كه :\r\n نحن قتلنا سيد الخزرج سعد بن عباده * فرميناه بسهمين فلم تعد فواده\r\nما بزرگ قبيله خزرج سعد بن عباده را كشتيم * ما دو تير به او زديم كه در قلبش جاى گرفت . \r\nو حتماً آن تيرها هم ساخت ممالك خارجه بوده است نه مدينه ! ! و راستى كه دستگاه خلافت عجيب سياست دغل كارى را بلد بوده است !\r\nاين جاست كه سرّ روش تبليغى پيامبر اكرم صلى الله عليه و آله روشن مىشود كه همچون خطابه‌هاى ما نبوده كه ساعتى يا ساعت هائى پشت هم صحبت كنيم و از حضار جلسه هيچ نپرسيم كه ياد گرفتند و فهميدند يا نه .\r\nاو البته خطابه‌هاى گرم داشت ولى با مطالبى اساسى ونافذ آن هم در روزهاى جمعه و عيد فطر و قربان و برخى موارد استثنائى كه جريان فوق العاده‌اى پيش مىآمد . و مؤذن فرياد : الصلاة جامعه سرميداد .\r\nولى در شرايط عادى هر روز و شب تبليغ داشت ، تبليغ احكام واصول دين و سياست و علم اجتماع همه به صورت درس و سؤال و جواب ، تا همه افراد تربيت شوند و با تمام تفاوتى كه از نظر استعداد و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدر نتيجه ، در مراتب كمال دارند يك حد تربيت را عموماً دارا باشند .\r\nكار مردم استعمار زده به جائى مىرسد كه نماز جمعه خواندن ( با آن همه اصرارى كه امام صادق عليه السلام مىفرمايد و درمتن قرآن آمده است ) علامت عدم پايبندى به اسلام مىشود كه اخيراً در يكى از شهرها اتفاق افتاد . « 1 » و راستى اگر شاعرى چون « محتشم » بود اين‌ها را برتر از مصيبت كربلا مىخواند . يعنى كربلا هم ريشه در اين‌ها دارد .\r\nاينهاو مانند اين‌ها همه مسائلى هستند كه در اثر نبودن يك رهبر نافذ الكلمه الهى پيش مىآيند .\r\nرهبر الهى با نفوذ معنوى وظاهرى خود مىتواند احساسات پاك و يا ناپاك را در اين گونه مسائل كنترل كند تا اين‌گونه حوادث رقت بار پيش نيايد . تصور نكنيد اين گونه حوادث تنها در ميان مذهبىها وتحت عنوان مذهب و يا به خصوص اسلام و شيعه انجام مىشود ، نه ، در ميان ديگران بيشتر است ، ما نمىخواهيم قصه خوانى كنيم خودتان شرح حال « لومومبا » آن رهبر انقلابى ملى « كنگو » را بخوانيد كه چگونه براى اين‌كه او رااز وجهه بياندازند فعاليت كردند تهمت‌ها زدند و وابسته‌اش به اجنبى خواندند و چون نتوانستند او را از وجهه بياندازند در زندان دور از وطن به طرزى فجيع به قتلش رساندند و به استعمار كنگو ادامه دادند .\r\nودرالجزائر چگونه استعمار حيله گر فرانسه ، انقلابيون را كمونيست و بى دين معرفى مىكرد و چون در اين راه موفق نشد از راه شكنجه و زجر وارد شد .\r\n\r\n\r\n","description":"","footnote":"\r\n( 1 ) - / مربوط به ساليان قبل از پيروزى انقلاب در يكى از شهرهاى مركزى بود كه عيب يك عالمى اين بود كه نماز جمعه مىخواند يعنى مثل سنى هاست !\r\n","page_name":" 81 ","page_number":81},
  {"content":"\r\n\r\nو گويا حمايت ظاهرى او از اعراب در قبال اسرائيل اشغالگر به عنوان كفاره‌اى از گناهانش براى شست وشوى مغزهاى روشن انجام مىشود .\r\nكجا در رهبران مذهبى اسلام لكه‌هاى بدنامى و ننگى چون حوادث دهشت زاى « ويتنام » و احوال توانفرساى « فيليپين » و جمهورى « چاد » و « كشمير » و « برلن » و « رودزيا » و « نيجريه » و « بيافرا » يافت مىشود ؟\r\nكجا حوادث وحشتناك شهرها و دهكده‌هاى فلسطين و بوسنى عزير را مىتوان يافت ؟ حوادث فلسطين و قتل عامهاى اسرائيل در صبرى و شيلا براستى صفحه تاريخ را سياه كرده است .\r\nآرى ديگران بدتر بوده‌اند . . . ولى اگر يك رهبر الهى نافذ الكلمه‌اى در ميان اجتماع بود و به تعبير ديگر مردم امام شناس بودند اساساً هيچ يك از اين حوادث پديد نمىآمد و اگر در احتماعى اين حوادث بود بايد دانست كه آن مردم امام شناس نبوده‌اند و به تعبير ديگر اين اختلاف ومعارضه دليل اين است كه اجتماع ولايت ندارد و اين سخن توضيح مىخواهد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nمفهوم ولايت\r\nيكى از مفاهيمى كه در تحول زمان دستخوش تغيير شده و حقيقت خود را از دست داده است مفهوم « ولايت » است .\r\nآن چه كه اكنون از كلمه « ولايت » مفهوم مىشود با آن چه در احاديث پيشوايان دين عليه السلام منظور بوده است تفاوت يافته است .\r\nپيش از اين گفته شد كه در نصوص اسلامى دو گونه متن درباره « امامت » آمده است يكى درباره امامت و رهبرى بطور كلى كه امامت عامه ناميده مىشود و ديگر درباره امامت و رهبرى شخص معين چون على بن ابيطالب عليه السلام يا فرزندان آن سرور از امام حسن عليه السلام تا امام عصر حجه بن الحسن عليه السلام كه امامت خاصه ناميده مىشود .\r\nدر هر دوسته نصوص ، گاهى مسئله رهبرى با كلمه امامت ذكر شده است و گاهى با كلمه « حجت » و گاهى با كلمه « ولايت » واحياناً كلماتى ديگر . مثلًا وقتى اين آيه قرآن كريم در سوره مائده : « يا ايها الرسول بلغ ما انزل اليك من ربك » . . . « 1 » از طرف خداوند نازل شد پيامبر اكرم صلى الله عليه و آله دست على عليه السلام راگرفته فرمود : من كنت مولاه فهذا على مولاه - هر كسى كه من ولى او هستم اين على هم ولى اوست .\r\nدر اين حديث مسئله رهبرى با كلمه « مولى » كه همان ولى است\r\n\r\n\r\n","description":"","footnote":"\r\n( 1 ) - / اى پيامبر آن چه بر تو نازل شد به مردم بگو و گرنه رسالت خود راانجام ندادهاى آيه 67 مائده .\r\n","page_name":" 83 ","page_number":83},
  {"content":"\r\n\r\nبيان شده است و در آيه ديگر قرآن كريم « انما وليكم الله و رسوله والذين امنواالذين يقيمون الصلوه ويؤتون الزكوه وهم راكعون » « 1 » كه بنا به توضيحى كه بعداً به خواست خدا خواهد آمد درباره رهبرى امامت خاصه على عليه السلام نازل شده با همان كلمه « ولى » بيان شده است .\r\nدرباره خداوند هم مكرر اين تعبير آمده است :\r\n« ام اتّخذوا من دونه اولياء فالله هوالولى و هو يحيى الموتى وهو على كل شى قدير » « 2 » : و يا آن كه ولى هائى جز خدا براى خود گرفته‌اند خداوند فقط ولى است . اوست كه مردگان را زنده مىكند و او به هر چيزى تواناست .\r\n« اللّه ولّى الذين امنوا يخرجهم من الظلمات الى النور والذين كفروا اوليائهم الطاغوت يخرجونهم من النور الى الظلمات » : « 3 »\r\nخداوندتعالى ولىّ مومنين است . آن‌ها را از تاريكىها نجات داده به سوى نور مىبرد آن‌ها كه كافرند اوليايشان ستمگرانند ، از نور بيرونشان برده به سوى تاريكىها مىبرند .\r\n« وان الظالمين بعضهم اولياء بعض والله ولى المتقين » : « 4 » ستمگران ولىهاى يكديگرند و خداوند ولى افراد باتقوى است . « وانذر به الذين يخافون ان يحشروا الى ربهم ليس لهم من دونه ولىّ و لا شفيع » « 5 »\r\nبا اين قران بر حذر بدار آنان را كه روانى پاك دارند و از حشر قيامت به سوى خدايشان كه جز او ولىّ و شفاعتگرى ندارند مىترسند .\r\n\r\n\r\n","description":"","footnote":"\r\n( 1 ) - / مائده آيه 55 هماناولى شما خداوند است و پيامبرش و آنهائى كه ايمان آورده‌اند ، آنهاكه نماز مىخونند و درحال ركوع زكات مىدهند .\r\n( 2 ) - / سوره شورى آيه 9\r\n( 3 ) - / بقره آيه 257\r\n( 4 ) - / جاثيه آيه 19\r\n( 5 ) - / انعام آيه 51 .\r\n","page_name":" 84 ","page_number":84},
  {"content":"\r\n\r\n« و قل الحمدلله الذى لم يتخذ ولدا و لم يكن له شريك فى الملك و لم يكن له ولى من الذل » : « 1 »\r\nبگو سپاس خداى را كه فرزندى نگرفته و شريكى در حكومت ندارد و از روى ذلت و زبونى ولى ندارد .\r\nبه طورى كه از لحن خود آيات مزبور پيداست كلمهء « ولى » به معناى رئيس و سرپرست مىباشد .\r\nخداوند سرپرست امور مؤمنين است يعنى توجه خاصى به تربيت آن‌ها مىگمارد .\r\nخداوند ولىّ ندارد يعنى سرپرستى كه ما فوق او بوده و كارهاى او را هم چون قيم طفل به دست بگيرد ندارد . و گويا تعبير ولى من الذل اشاره به اين دارد كه ممكن است خداوند با اختيار و انتخاب خودش يكى از بندگان صالحش را نوعى اختياربدهد . ولى از روى نياز واحتياج ولى و سرپرست ندارد .\r\nاز دقت در اين آيه مطلب بيشتر روشن مىشود :\r\n« يا ايهاالذين آمنوا اذا تداينتم بدين الى اجل مسمى فاكتبوه . . . وليملل الذى عليه الحق . . . « 2 » فانكان الذى عليه الحق سفيها او ضعيفا اولايستطع ان يمل هو فليملل وليه بالعدل » :\r\nاى مؤمنين وقتى وامى به مدتى معين ميدهيد آن را بنويسيد . . .\r\nبدهكار املاء كند ( بگويد تا كاتب بنويسد ) اگر بدهكار نادان و يا ناتوان است و يا قدرت بيان مطلب ندارد ولىّ او املاء كند . . .\r\nروشن است كه « ولىّ » در اين آيه به معناى دوست و خويش نيست\r\n\r\n\r\n","description":"","footnote":"\r\n( 1 ) - / الاسرى آيه 111\r\n( 2 ) - / سوره بقره آيهء 282\r\n","page_name":" 85 ","page_number":85},
  {"content":"\r\n\r\nبلكه همان معناى سرپرست كه كارهاى طفل و سفيه به دست اوست منظور مىباشد .\r\nو همچنين اين آيه كه درباره جنگ احد آمده است : « اذا همّت طائفتان منكم ان تفشلا والله وليهما و على الله فليتوكل المؤمنون » « 1 »\r\nهنگامى كه دو گروه از شما مىخواستند سست شوند و خداوند ولىّ آن هاست و بر خداوند بايد اهل ايمان توكّل كنند .\r\nو به نظر مىرسد كه در اين آيه نيز به معناى دوست نمىآيد تا گفته شود آن دو گروه سستى در جهاد كرده‌اند و خدا كه دوستشان ندارد :\r\nبلكه منظور اين است كه آن‌ها سستى كردند و ندانستند كه كارها به دست خداوند است .\r\nعلى عليه السلام نيز مىفرمايد : « 2 »\r\n« والله ما كانت لى فى الخلافة رغبة ولا فى الولاية اربة »\r\nبه خدا قسم من نه رغبتى و نه طمعى در خلافت و ولايت ندارم .\r\nپيداست كه منظور از ولايت همان سرپرسى و حكومت است و در نهج البلاغه از اين شواهد بسيار است .\r\nو به نظر مىرسد كه در اين آيه نيز به همين معناست « لهم دارالسلام عند ربهم و هو وليّهم بما كانوا يعملون » « 3 »\r\nبراى آن‌ها ( مردم آگاه ) محل آرامش نزد خدايشان است و او به خاطر اعمالشان ولىّ آن هاست .\r\nدر اين آيه برخى آن را به معناى دوست گرفته‌اند . ولى بادقت در اين معنى كه در اين آيه پاداش خوب مردم آگاه بيان شده و اعمال\r\n\r\n\r\n","description":"","footnote":"\r\n( 1 ) - / آل عمران آيه 122\r\n( 2 ) - / نهج البلاغه عبده ج 2 ص 184\r\n( 3 ) - / انعام آيه 127\r\n","page_name":" 86 ","page_number":86},
  {"content":"\r\n\r\nخويشان ياد آورى گشته روشن مىشود كه بيشتر تناسب با سر پرست دارد ، سرپرستى كه كارشان را ببيند و پاداششان بدهد ، اوست كه ناظر اعمالشان است و پاداششان مىدهد .\r\nحتى در آيه 34 سوره « فصلت » :\r\n« ادفع بالتى هى احسن فاذا الذى بينك و بينه عداوة كانه ولىّ حميم » : به طور نكوتر بدى را دور كن ! در اين صورت آن كه ميان تو و او دشمنى است ولى گرمى خواهد شد . كه تصور مىشود به معناى دوست است نيز به نظر مىرسد . همان معناى سرپرست را مىدهد ، منتها سرپرستى كارهاى شخص از روى علاقه و عشق ، نه از ناتوانى و نياز يعنى اگر با اخلاق خوب معاشرت كنى حتى دشمنت نيز برايت كار مىكند و متصدى كارهايت مىشود .\r\nو من اكنون كارى به ريشه لغت « ولايت » و پيوند و ارتباط همه اشتقاقات آن ندارم . ولى اجمالًا نظريه « راغب » اصفهانى را بهتر مىپسندم كه مىگويد :\r\n« ولاء و توالى اين است كه دو چيز يا بيشتر طورى رديف هم قرار گيرند كه چيز ديگر ميانشان قرار نگيرد . و بر اين اساس در مورد نزديكان در مكان و يا در انتساب خويشاوندى و يا در دوستى و يا در كمك و ياورى و يا در هم مكتبى و اعتقاد گفته مىشود . . . « 1 » « وقتى ولايت كه همان نزديكى مخصوص ( كه چيزى ميانشان حائل نشود ) است ، در امور معنوى اعتبار شود لازمه‌اش اين است كه « ولىّ » مىتواند نسبت به آن كه در ولايت اوست كارهايى را انجام دهد كه\r\n\r\n\r\n","description":"","footnote":"\r\n( 1 ) - / مفردات\r\n","page_name":" 87 ","page_number":87},
  {"content":"\r\n\r\nديگرى نمىتواند . بنابراين كليه تصرفاتى كه امكان دارد ديگرى جانشين خود شخص شود و انجام دهد به دست « ولىّ » انجام مىشود . « 1 » همچون « ولىّ » شخص مرده كه كليه تصرفاتى كه خود شخص متوفى در اموال خودش انجام مىداده است اينك به دست ولى انجام مىشود ، و اين گونه است « ولىّ » طفل كه در شئون مالى طفل دخالت نموده و از حقوق او دفاع مىكند . خداوند هم كه « ولىّ » بندگانش مىباشد ، كارهاى بندگانش را در دنيا و آخرت تدبير مىكند ، و نيز « ولىّ » مؤمنين است كه همه كار دينشان را اعم از هدايت آنان و دعوت و توفيق و يارى آنان انجام مىدهد » . . . « 2 »\r\nبنابراين گر چه كلمه « ولىّ » و ديگر اشتقاقات اين ماده چون ولايت و مولى به معانى مختلفى آمده است ليكن همه آنها باهم مرتبط بوده به يك ريشه برمى گردند و آن قرب و نزديكى بطورى است كه مىتواند نائب شخص شده كارهاى او را انجام دهد .\r\nولى به هر حال نوعاً به همان معناى خاص سرپرستى مىآيد و به خصوص در مطلب مورد نظر ما كه بحث ولايت اهل بيت عليهم السلام است كه قرائن خاصى نيز آن را تأئيد مىكند .\r\nولايت به معناى دوستى و محبت خالص و بدون اين كه حكومت و سر پرستى و رياست در كار باشد چيزى نيست كه اين همه مورد نزاع و اختلاف و سر و صدا باشد و يا حتى شخص پيامبر صلى الله عليه و آله از اعلام آن بترسد .\r\n\r\n\r\n","description":"","footnote":"\r\n( 1 ) - / مگر چيزهايى كه به هيچ وجه جانشينى ديگرى ممكن نيست ، مانند ازدواج كه شخص ديگر نمىتواند به جاى شوهر در كليه امور قرار گيرد .\r\n( 2 ) - / الميزان ، ج 6 ص 10 .\r\n","page_name":" 88 ","page_number":88},
  {"content":"\r\n\r\nعامه از اول منكر محبت نبوده‌اند و جز گروه اندك ناصبيها ، بقيه اهل سنت ، محبت اهل بيت را قبول دارند به طورى كه بزرگانشان وقتى مىخواهند حديث غدير را بى اثر كنند مىگويند اين درباره ولايت به معناى دوستى است نه نگهبانى و سر پرستى .\r\nامام باقر عليه السلام فرمود : خداوند پيامبرش را درباره « ولايت » على عليه السلام دستور داد و اين آيه را نازل فرمود : « انما وليكم الله و رسوله والذين امنوا الذين يقيمون الصلاة و يؤتون الزكوة و هم راكعون » « 1 » و چون بدين وسيله ولايت اولياء الهى را واجب فرمود مردم حدود ولايت را نفهميدند . خداوند محمد صلى الله عليه و آله را فرمان داد كه همچون نماز و روزه و زكات‌و حج ، ولايت را نيز درست تفسير نمايد تا همه بفهمند . همين كه اين دستور از طرف خداوند آمد پيامبر صلى الله عليه و آله در تنگنائى قرار گفت و ترسيد كه مبادا با ابلاغ اين حكم ، مردم از دينشان برگردند ، و پيامبر صلى الله عليه و آله را تكديب كنند بدين جهت به درگاه الهى نياز نمود .\r\nخداوند وحى فرستاد كه‌اى پيامبر آن چه را كه از خدايت به تو نازل شد ابلاغ كن و اگر انجام ندهى رسالت خدا را انجام نداده‌اى و خداوند ترا از مر دم حفظ خواهد نمود « 2 »\r\nاين بود كه آن حضرت امر الهى را پرده برداشته توضيح داد و ولايت على عليه السلام را در جريان روز « غدير خم » بيان كرد . بانك نماز\r\n\r\n\r\n","description":"","footnote":"\r\n( 1 ) - / همانا سرپرستى شما خداوند و پيامبرش و آن مؤمنينى هستند كه نماز مىخوانند و در حال ركوع زكات مىدهند .\r\n( 2 ) - / « يا ايها الرسول بلغ ما انزل اليك من ربك و ان لم تفعل فمابلغت رسالته و الله يعصمك من الناس » سوره مائده آيهء 67\r\n","page_name":" 89 ","page_number":89},
  {"content":"\r\n\r\nهمگانى داد و سپس فرمان داد كه حاضرين به غائبين اطلاع دهند . و اين آخرين فريضه الهى بود كه در دين اسلام نازل شد : فريضه ولايت .\r\nآن گاه خدا وحى فرمود كه امروز دينتان را برايتان كامل نمودم و نعمتم را بر شما تمام كردم « 1 » يعنى پس از فريضه ولايت فريضه و دستور ديگرى نازل نمىكنم ! فرائض شما كامل شد . « 2 »\r\nبا كمتر دقتى در اين حديث روشن مىشود كه منظور امام ، همان ولايت به معناى سرپرستى مىباشد .\r\nچنان كه در حديث معروف « غدير خم » كه رسول خدا صلى الله عليه و آله مردم را در آن هواى گرم و موقعيت فوق العاده جمع نموده اعلام داشت : « هر كه من مولاى او هستم على مولاى اوست » كه محدثين شيعه و سنى نقل كرده‌اند ، پيداست كه منظور ولايت و مولويت به معناى رهبرى و جانشينى پيامبر است ، كه در آن موقعيت بسيار حسّاس براى صلاح مسلمانان اعلام فرمود .\r\nچنان كه معناى اولى و ظهور لغت ولى و مولى نيز همين معناست .\r\nو احتمال اين كه به معناى « دوستى » باشد يا منظور اين باشد ، كه على عليه السلام ياور شماست ، همچون احتمال اين است كه شخصى از لغت « رئيس » دوستى اراده كند و گفته شود اين كه مىگويد زيد رئيس شماست منظورش رهبرى نيست بلكه منظور اين است كه زيد ياور شماست .\r\nخصوصاً بايد در نظر داشت كه اعلام اين معنى كه على عليه السلام دوست\r\n\r\n\r\n","description":"","footnote":"\r\n( 1 ) - / « اليوم اكملت لكم دينكم و اتممت عليكم نعمتى » مائده آيه 3\r\n( 2 ) - / كافى با سند صحيح از زراره و فضيل و بكير و محمد بن مسلم و بريد كه همگى از امام باقر عليه السلام شنيده‌اند .\r\n","page_name":" 90 ","page_number":90},
  {"content":"\r\n\r\nو يا ياور شما يعنى اسلام و اجتماع مسلمين است را كه همه مردم در جنگ‌هاى بدر واحد و حُنين و سائر غزوات ، و نيز در حوادث هنگام حضورش در خدمت پيامبر صلى الله عليه و آله ديده بودند ، احتياج به آن طور اعلام آشكارا و در آن شرائط سخت و در حضور همه قبائل در آن صحرا نداشت !\r\nو نيز مطلبى نبود كه پيامبر از علامش وحشت داشته باشد كه مبادا مردم قبول نكنند و از دين برگردند !\r\nو به نظر مىرسد كه با اندك تأمل ، حقيقت براى برادران اهل تسنن آشكار است . و شايد وجهه علماء بزرگ ايشان و رؤسا مذاهب اربعه خويش و موقيعت خليفهء مورد استناد آن‌ها و سكوت مردم و آن‌ها كه خود را به پيامبر نزديك مىدانستند ، مانع از اين است كه در افكار خود تجديد نظر كنند و با آن همه تبليغات شايد باورشان نيايد كه حقيقت ممكن است چيزى غير از ذهنيات وعقايد آن‌ها باشد .\r\nآخر بيشتر صحابه سكوت كردند « 1 » سكوتى مرگبار و خفقان آور ! و تنها 12 نفر از خواص اصحاب در روزهاى اوليه ، در مسجد شلوغ كردند ، وسخنرانى نمودند كه برابر سكوت نفرت بار ديگر اصحاب ، حتماً اگر ادامه مىدادند اخلال گر حساب مىشدند و اين است كه گاهى جنايت سكوت به حدى است كه نمىتوان ميزانى براى آن تعيين نمود . اگر سائر صحابه هم حرف مىزدند اين طور نمىشد .\r\nو شايد آن‌ها كه سكوت مىكردند به خيال خود مىخواستند از سياست بر كنار باشند در حالى كه بحث روز مسئله خلافت پيامبر صلى الله عليه و آله\r\n\r\n\r\n","description":"","footnote":"\r\n( 1 ) - / تحير شيخ سليم رئيس دانشگاه از هر و مفتى اهل تسنن را در كتاب المراجعات كه شرح مباحثه او با مرحوم سيد شرف الدين است ببينيد .\r\n","page_name":" 91 ","page_number":91},
  {"content":"\r\n\r\nمهمترين مسئله سياست بود و آن‌ها با سكوت خود آن را تأئيد مىكردند و نمىفهميدند .\r\nبه هر حال روشن است كه منظور از كلمه « ولايت » و « مولى » در ادله مذهبى ما كه درباره خلافت على عليه السلام وارد شده است همان رهبرى و سرپرستى مىباشد .\r\nو بنابراين منظور از كلمه « ولايت » در احاديث امامت عامه ، كه مهمترين ركن اسلام را ولايت قرار داده است همان رهبرى و سرپرستى و حكومت است .\r\nدر حديثى كه پيش از اين اشاره كردم كه با سندهاى مختلف و صحيح از اهل بيت عليهم السلام نقل شده است اين جمله بود :\r\n« بنى الاسلام على خمس : الصلاة و الزكوة و الصوم و الحج والولاية . و مانودى احد بشى مثل مانودى بالولاية » : « 1 »\r\nاسلام بر 5 چيز بنا شده است نماز و زكات و روزه و حج و ولايت ، و قانونى مهمتر از قانون ولايت به كسى گفته نشده است .\r\nپس ولايت و سر پرستى يكى از مبانى اساس اسلام است و بديهى است كه منظور سرپرستى يك « ولى » الهى مىباشد يعنى همواره خداوند شخصى را به عنوان « ولى » در جامعه دارد كه مردم موظفند رهبرى او را گردن نهند .\r\nهمانطور كه اگر در اجتماعى نماز يا روزه يا زكات يا حج نباشد زير بناى اسلامى آن اجتماع درست نبوده ، صحيح‌تر بگويم يك اجتماع اسلامى نيستند ، گر چه از نظر فقهى نجس نيستند و از چهار\r\n\r\n\r\n","description":"","footnote":"\r\n( 1 ) - / وسائل ابواب مقدمة العبادات .\r\n","page_name":" 92 ","page_number":92},
  {"content":"\r\n\r\nچوب عقيدتى اوليه اسلامى هنوز بيرون نيستند ، همين طور اگر ولايت الهى و يك رهبر مذهبى در ميان مردم نباشد كه سرپرست كارهاى آن‌ها باشد آن اجتماع يك مجتمع اسلامى نخواهد بود .\r\nو همين طور كه قانون نماز و حج و روزه و زكات مخصوص به محيط يا زمانى خاص چون زمان حضور امام عليه السلام نيست قانون « ولايت » نيز مخصوص به محيط يا زمانى خاص نيست .\r\nو روشن است كه كلمه « ولايت » در اين حديث ( كه مرحوم آقا سيد محمد كاظم طباطبائى صاحب كتاب عروة الوثقى آن را حديث « مستفيض » مىخواند « 1 » و پيش از اين گفتم كه به طرق مختلفى از امام عليه السلام رسيده است مخصوص ولايت على عليه السلام يا حسن عليه السلام يا حسين عليه السلام نيست بلكه منظور ولايت و رهبرى هر كسى است كه از طرف خداوند به رهبرى تعيين شده باشد . و به همين جهت است كه امثال اين حديث جزء ادلهء امامت عامه هستند و اثبات مىكنند كه همواره يك سرپرستى الهى در ميان مردم بايد باشد .\r\n\r\n\r\n","description":"","footnote":"\r\n( 1 ) - كتاب « الحج » عروة الوثقى .\r\n","page_name":" 93 ","page_number":93},
  {"content":"\r\n\r\n\r\nرهبر واحد\r\nدر احاديث امامت و مناظرات اصحاب ائمه عليهم السلام با مخالفين ديديم كه يكى از فوائد بزرگ امام حل اختلافات مذهبى مىباشد .\r\nو روشن است كه اين فائده در صورتى است كه رهبر يك نفر باشد نوعاً در مورد تعدد رهبر ( هر چند متدين باشند ) اختلافات از ميان نمىرود .\r\nو در مورد شخص امام عليه السلام كه اختلافات سليقگى و تشخيصى مورد ندارند باز هم به جهات ديگرى از جمله حفظ مركزيت قدرت براى اداره اجتماع ، يك امام تعيين شده است .\r\nدر روايات ما آمده است كه در يك زمان دو امام نمىشود « 1 »\r\nدر غير امام عليه السلام كه اساساً اختلافات درك و سليقه ، موجب بروز اختلافات تازه‌اى در ميان مسلمانان خواهد بود و رهبر الهى كه مهمترين فوائد او ايجاد اتحاد ميان مسلمانان و ايجاد قدرت متشكل واحد است خود به يك منبع اختلاف تبديل خواهد شد .\r\nو تنها خاصيت او مسئله فتوا خواهد شد آن هم براى عده‌اى خاص در برابر عده‌اى ديگر كه مقلد يك رهبر ديگر خواهند بود قهراً هر كدام احتياج به دستگاهى جدا و در برابر هم خواهند شد .\r\n\r\n\r\n","description":"","footnote":"\r\n( 1 ) - / . . . « قلت يكون امامان ؟ قال لا ، الّا واحد هما صامت » پرسيدم دو امام مىشود فرمود نه ! مگر اين كه يكى ساكت باشد . ( يعنى حكومت بالفعل نداشته باشد چون حضرت حسين عليه السلام در زمان امام حسن ) اصول كافى « باب » ان الارض لا تخلو من حجة حديث اول\r\n","page_name":" 94 ","page_number":94},
  {"content":"\r\n\r\nو شايد منظور « ناپلئون » از اين كه مىگفت يك فرمانده بد بهتر از دو فرمانده خوب است همين مشكلات ناشى از اختلافات سليقه و ادارك و بهم خوردن مركزيت عمومى باشد .\r\nو البته او كه بيش از ما به هوسها و رياست‌طلبىهاى خودش و ساير قدرت‌ها آشناست حتماً به اخلافات عمدى ناشى از فساد اخلاق نيز اشاره دارد .\r\nخواهيد گفت : در زمان حضور امام عليه السلام رهبر الهى يك نفر است كه از طرف خداوند تعيين شده و او شخص امام است ولى در زمان غيبت امام چگونه رهبر الهى يك نفر است با اين كه مراجع تقليد متعدد هستند .\r\nولى توجه داشته باشيد كه با قواعدى كه فقهاء بزرگ بيان داشته‌اند نوعاً رهبر يك نفر خواهد بود .\r\nبيشتر فقها اعلميت را شرط مرجع دانسته‌اند و به فرض مساوى شدند تقواى بيشتر را ملاك قرار داده‌اند . به عنوان مثال اين دو نظريه را ببينيد : بنابر احتياط بايد به حد امكان از اعلم تقليد كرد و لازم است فحص نموده اعلم را پيدا كرد و اگر دو مجتهد در علم مساوى باشند يا مكلف اعلم را پيدا نكند مخيّر است ليكن اگر يكى از آن دو ورع يا عدالت بيشتر داشته باشد بهتر و احتياط آن است كه از او تقليد كند . و اگر ميان دو نفر مردد شد كه تنها احتمال اعلميت يكى از آن دو را مىدهد ( يعنى ديگرى يا مساوى است يا پائين‌تر ، نمىداند ) باز هم بايد از همان تقليد كند ( با اين كه يقين به اعلميت ندارد و فقط احتمال اعلميت يكى را مىدهد ولى در ديگرى اين احتمال نيست . « 1 »\r\nاگر دو مجتهد از نظر علم مساوى باشند مقلّد مخيّر است كه از هر\r\n\r\n\r\n","description":"","footnote":"\r\n( 1 ) - / تحرير الوسيله ج 1 ص 4\r\n","page_name":" 95 ","page_number":95},
  {"content":"\r\n\r\nكدام بخواهد تقليد كند ولى اگر يكى از آن دو از نظر عدالت ياورع و مانند آن بهتر باشد احتياط آن است كه از او تقليد كند « 1 »\r\nآيه اللّه خوئى مدظله در مورد اختلاف نظر دو مجتهد مساوى احتياط واجب مىداند كه خود مكلف ببيند كدام فتوى با احتياط بهتر سازش دارد همان را انتخاب كند .\r\nاعلميت يعنى استنباط بهتر ، بهتر بتواند حكم مسائل فرعى را از قواعد فقهى آن استخراج كند ، كه در نتيجه بايد هم مسائل جزئى را خوب درك كند و هم حكم كلى آن را خوب به دست آورد ، به اصطلاح درك او در صغرى و كبرى بهتر از ديگرى باشد .\r\nو نيز « بالفعل » مسائل را درك كرده باشد و بررسى كرده باشد ، نه فقط قدرت استنباطش بيشتر باشد ، و اگر فقط مسائل نماز و روزه را استخراج كرده باشد و بهتر از ديگران هم فهميده باشد تنها اعلم در نماز و روزه است نه همه مباحث اسلامى . مرجع بايد عمدهء مسائل فقه را استنباط نموده فتوى داشته باشد .\r\nبا اينكه با اين حساب كمتر اتفاق مىافتد كه اهل فن و آنها كه خبرهء كارند اگر دقت نموده به عين سخن نگويند نتوانند اعلم را تشخيص ندهند ، ولى در عين حال حساب اين هم شده است كه اگر مساوى باشند و يا نتوانيم اعلم را تشخيص بدهيم آن كه تقواى بيشترى دارد بايد انتخاب شود گر چه برخى از فقها انتخاب تقواى بيشتر را لازم ندانسته و فقط مستحب و بهتر دانسته‌اند ، ولى روى قاعده اصولى دوران امر بين تعيين و تخيير در مقام امتثال گفته ديگران به نظر بهتر\r\n\r\n\r\n","description":"","footnote":"\r\n( 1 ) - / عروة الوثقى مسئله 33 مباحث تقليد .\r\n","page_name":" 96 ","page_number":96},
  {"content":"\r\n\r\nمىرسد كه حتما بايد آن كه تقواى بيشترى دارد انتخاب شود .\r\nو البته مىدانيد كه تقوى نه تنها نماز و روزه بلكه تمام وظايف اسلامى است . اگر مسلمانى تا حد امكان نماز بخواند ولى امر به معروف و نهى از منكر نكند ، يا خود با شكم سير بخوابد و فكر همسايگان گرسنه نباشد يا اساساً غم ملت را نخورد و به فكر مسلمانان نباشد هرگز تقواى كامل ندارد .\r\nپيامبر اكرم صلى الله عليه و آله كسى را كه به فكر مسلمانان نباشد مسلمان نمىداند . « 1 »\r\nكسى كه بانگ گرفتارى بشنود كه‌اى مسلمان ! و پاسخش نگويد مسلمان نيست . « 2 »\r\nكسى كه سيل مخرب را از عده‌اى مسلمانان بگرداند بهشتى مىشود « 3 » امام صادق عليه السلام آن هائى را كه با عذر تراشىها ترك امر به معروف و نهى از منكر مىكنند ديندار نمىداند « 4 »\r\nامام هشتم عليه السلام گناه آنهائى را كه همراه على عليه السلام نجنگيدند و گوشه‌اى - گرفتند و به همان روش ماندند بيش از آن‌ها مىداند كه با على جنگيدند و سپس توبه كردند « 5 »\r\nو با اين حساب مسلمانان ديگر متحير و سرگردان نبوده تقواى بيشتر را به خوبى تشخيص مىدهند . ولى اگر در تقوى هم شبهه شد كه كداميك با تقواترند و نتوانستيم هيچ گونه ترجيحى ميان آن دو بدهيم ، روى همان\r\n\r\n\r\n","description":"","footnote":"\r\n( 1 ) - / من اصبح و لم يهتم بامور المسلمين فليس بمسلم .\r\n( 2 ) - / 159 ابواب جهاد العد و وسائل .\r\n( 3 ) - / 160 همان مدرك .\r\n( 4 ) - / مىفرمايد كه اگر نماز هم به ضرر دنيايشان بشود ترك مىكنند .\r\n( 5 ) - / 1047 جهاد النفس وسائل .\r\n","page_name":" 97 ","page_number":97},
  {"content":"\r\n\r\nقاعده اصولى پيش ( احتياط در دوران بين تعيين و تحيير در مقام امتثال ) بايد گفت روشن بودن به اوضاع زمان و دل بند نبودن به دنيا و آماده بودن براى فداكارى در راه خداوند و شجاعت ميزان است . بايد از كسى تقليد نمود و او را رهبر قرار داد كه به اوضاع زمان روشن‌تر و از علاقه به دنيا دور تر و به فداكارى در راه خداوند آماده‌تر باشد .\r\nمرحوم سيد در عروةالوثقى پس از تقوى و ورع مىگويد : و مانند آن ( يعنى و چيزهاى ديگرى چون تقوى و ورع ) و حتماً منظور ايشان هم اين گونه مرحجات بوده است .\r\nضمناًبايد توجه داشت كه بحث تقليد ( از نظر مفهوم بحث ) از رهبرى ( منظور رهبرى در كل جامعه است و گرنه هر مرجعى در حوزهء مقلدين خود رهبر است ) جدا است ، تقليد فقط علم مىخواهد و رهبرى شرائط زيادى دارد ، ولى در اسلام به حساب اهميت پيشوائى مدهبى كه عملا از تقليد جدا نيست جهات ديگر را نيز دخيل دانسته‌اند . و گرنه به حساب اصل تقليد تنها همان علم كافى است بايد متخصص در فهم مسائل باشد تا ديگران از او ياد بگيرند ، قبول مرحوم صاحب جواهر : « هر چند فاسق و بلكه كافر باشد همانطور كه در طب علمش ربطى به قتواى او ندارد و ما براى تشخيص امراض خود به دكتر كافر هم رجوع مىكنيم . و شايد به همين جهت صاحب جواهر معتقد است كه مجتهد لازم نيست عادل باشد و مردم مىتوانند از فاسق هم تقليد كنند فقط بايد اطمينان داشته باشند كه در فتوا به آن‌ها دورغ نگفته است » « 1 » البته اين نظر گر چه مورد توجه\r\n\r\n\r\n","description":"","footnote":"\r\n( 1 ) - / جواهر چاپ جديد ج 13 ص 278 سطر 13\r\n","page_name":" 98 ","page_number":98},
  {"content":"\r\n\r\nبرخى فقهاء اخير از جمله مرحوم آقاى خوئى قرار گرفته و ايشان فرموده : « اگر اجماع به نور مىگفتيم هدف فقط علم سبك است و عدالت و تقوى و حتى اعتقاد به اسلام هم شرط نيست » ليكن اين نظريه به نظر درست نمىرسد ، مرجعيت تقليد و مقام از اول در نظر متشرعه شيعه بلكه اسلام ، يك منصب الهى بوده صرف فكر و درك نيست .\r\nاين شرايط همه به اعتبار مقام رهبرى مرجع تقليد است . زيرا هر مرجعى در ميان مقلدين خويش يك رهبر هم هست كه هر چه فرمان دهد اطاعت مىكنند .\r\nاين است كه امام صادق عليه السلام فرمود : « آن فقيهى كه خوددار و نگهدار دين و مخالف هوى و هوس و مطيع خداوند باشد مردم مىتوانند از او تقليد كنند . »\r\nخداوند روزمندگان الهى را بر آن‌ها كه نشسته و ساكتند فضيلت و برترى داده است « 1 » ما چرا برترى ندهيم ؟\r\nچرا بگوئيم اين برترى آيه قرآن تنها مربوط به ثواب آخرت است ؟\r\nدر آيه تصريح مىشود كه اين برترى در « مراتب الهى » و آمرزش لغزش‌ها و رحمت‌ها مىباشد ، و اين تعدد عبارت ، نشان دهنده‌ى عموميت برترى مزبور است .\r\nو شايد به همين جهات بود كه يكى از فقهاء بزرگ رضوان الله عليه در مورد مساوات علم و تقوى ، شجاعت و علم و آگاهى به روش پيشبرد اسلام و مسلمين يعنى روشن بينى را ميزان قرار دادند .\r\n\r\n\r\n","description":"","footnote":"\r\n( 1 ) - نساء آيه 95 : « فضل الله المجاهدين على القاعدين اجراً عظيما درجات منه و مغفرة و رحمة »\r\n","page_name":" 99 ","page_number":99},
  {"content":"\r\n\r\nتحير مردم بيشتر در اثر القاءاتى است كه از طرف افرادى كه به صورت اهل خبره جلوه مىكنند صورت مىگيرد و « الله من ورائهم محيط . »\r\nو بنابر آن چه گفتم معلوم مىشود كه رهبرى اسلام و ولايت كه بزرگترين ركن اسلام است تنها مخصوص به زمان حضور امام يعنى تنها تا قرن سوم هجرى نيست كه اكنون در زمان ما بزرگترين ركن اسلام كه ولايت است تعطيل باشد .\r\nدر دوران غيبت صغرى افراد معيّنى با نام و خصوصيات بيان شده‌اند و در غيبت كبرى با توصيفات معيّن شده است و اگر دقت كنيم خواهيم ديد طبق قواعد فقهى نوعاً در هيچ زمانى رهبران مذهبى متعدد نخواهد بود . اين از نظر يك بحث واقعى و ثبوتى ، البته در مقام اثبات ، شناخت آن فرد واقعى اعلم واتقى واعرف براى عامه مردم مشكل است ، ليكن در آن صورت از نظر تقليد ، مردم مخيّر هستند . و از نظر رهبرى عموم جامعه از طريق انتخابات ، يك نفر معينى مىشود .\r\nمعلوم شد كه ولايت به معناى دوستى اهل بيت عليهم السلام نيست كه بگوئيم ما دوست اهلبيت هستيم ، پس ولايت تعطيل نشده است چنان كه به معناى بيان حرف احكام نيست تا بگوئيم با وساطت مجتهدان احكام را مىگيريم پس ولايت داريم ، ولايت تعطييل نشده است ، ما دوست ائمه هستيم پس ولايت داريم .\r\nو نيز ولايت به معناى بيان مسائل شرعى و احكام فرعى گفتن نيست تا بگوئيم ما مطالب شرعى خود را با وساطت مجتهدين از ائمه مىگيريم پس ولايت داريم .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاين دو عقيده اعتقاد اهل تسنن است و به اين دو توجيه در ادله ولايت على ، عليه السلام آن حضرت را خانه نشين مىكنند .\r\nيعنى همانطور كه همان بسيارى از شيعيان تفسير مىكنند و تصور مىكنند ولايت اهل بيت يعنى دوستى آنها ، و ياد گرفتن مسائل شرعى و فرعى كه در حقيقت منصب مسئله گوئى به اهلبيت مىدهند و سرپرستى امور را از آنها سلب مىكنند .\r\nولايت به معناى سرپرستى و رياست و اداره همه امور مسلمانان است كه در حديث امام هشتم عليه السلام نظام دين و دنيا ناميده شده است .\r\nو اگر اين ولايت تنها مربوط به زمان حضور امام عليه السلام باشد بايد گفت در غيران دوشه قرن اوليه ، بزرگترين ركن اسلام تعطيل شده و پيامبر اسلام و قرآن كريم با همه قوانين متقن و محكمش هيچ‌گونه فكرى براى مهمترين مسئله اجتماعى وبزرگترين گرفتارى جوامع انسانى نكرده‌اند .\r\nولايت همان سرپرستى است و براى هميشه از طرف خداوند در سطح اجتماع ، سرپرستى معيّن شده است . منتهى گاهى يك سرپرست معصوم و خالى از هرگونه اشتباهى چون ائمه عليهم السلام و گاهى يك سرپرست غير معصوم ولى عادل و دانا روشن و بيغرض و حافظ دين . و به همين جهت است كه ائمه عليهم السلام در روايات مكرّرى كه درباره اركان اسلام بيان داشته‌اند همانطور كه نماز و روزه و حج و زكات را بدون اختصاص به زمان يا محيط خاصّى آورده‌اند همچنين ركن ولايت و سرپرستى را كه بزرگترين ركن اسلام است و در سوره مائده برابر همه زحمات پيامبرش صلى الله عليه و آله قرار داده است بدون قيد و اختصاص به زمان و محيط معيّنى ذكر فرموده‌اند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nآنچه از ولايت فهميديم\r\nاز مطالب گذشته به دست آمد كه :\r\n1 - ولايت به معناى دوستى نيست بلكه معناى سرپرستى و رياست و اداره امور اجتماع را مىدهد ، گر چه گاهى هم باقرائن به معناى دوستى مىباشد .\r\n2 - تفسير ولايت به دوستى و محبت ، عقيده اهل تسنن است كه در توجيه حديث غدير و ساير ادله ولايت ، اين طور گفته‌اند كه : ما دوست اهل بيت هستيم و حتى گفته شده كه از شما شيعيان هم بيشتر دوستشان داريم « 1 » ليكن اهل بيت رياست دنيائى ندارند و از اين نظر جانشين پيامبر صلى الله عليه و آله نيستند و ولايت آن‌ها فقط همين دوستى آن‌ها است . ! !\r\n3 - ولايت يك برنامه ثابت و دائمى اسلام است و خداوند هرگز اجتماعى را بدون ولى رها نكرده است .\r\n\r\n\r\n","description":"","footnote":"\r\n( 1 ) - / ابن حجر عسقلانى به نقل « الرد على الصراع بين الوثنيه و الاسلام » تأليف الامام الخنيزى اين حديث را نقل كرده كه پيامبر فرمود : « لا يجوز احد الصراط الاباذن على » : احدى از پل صراط در قيامت عبور نمىكند مگر با اجازه على ! مرحوم خنيزى مىگويد در روايات شيعه چنين حديثى نداريم . ليكن مرحوم مجلسى در بحار در بحث صراط از پيامبر اكرم نقل مىكند كه من و علامه نزد صراط ايستاده‌ايم و اجازهء عبور مىدهيم .\r\n","page_name":" 102 ","page_number":102},
  {"content":"\r\n\r\n4 - اولياء الهى كه از طرف خداوند مقام رهبرى و ولايت را دارند مراتب مختلفى دارند : رهبرى معصوم و مقرب كامل درگاه الهى است و رهبرى غير معصوم چون مجتهد است .\r\n5 - گرچه آن‌ها كه منصب ولايت و سرپرستى و جانشينى پيامبر صلى الله عليه و آله را براى اهل بيت قبول دارند ، دوستدار اهل بيت هم هستند ، ولى از نظر خود ماده قانون ، حكم دوستى اهل بيت از ولايت جدا است ، و اين دو قانون متمايز از هم هستند كه هر يك به تنهائى واجب و لازم است . و البته قانون « محبت » در اسلام به عنوان پشتوانه قانون « ولايت » آمده است .\r\nممكن است كسى محبت داشته باشد ولى ولايت نداشته باشد مانند بسيارى از اهل تسنن كه دوستدار اهل بيت عليهم السلام هستند ولى آن‌ها را به حكومت و خلافت قبول ندارند .\r\nو ممكن است كسى ولايت را بپذيرد ولى در دل و جان خود محبت نداشته باشد مانند كسى كه ( در صدر اسلام ) از على عليه السلام خوشش نيايد و سرپرستى او را به ناچارى و از اين جهت كه خدا گفته است بپذيرد و در حقيقت تسليم حكومت على بشود ولى هنوز نتوانسته باشد زنگ دل خود را پاك نموده نسبت به آن سرور محبت داشته باشد .\r\nالبته من اكنون چنين شخصى را به خاطر ندارم ولى مىخواهم بگويم از نظر متن ماده قانون و بحث انتزاعى و مفهومى اين دو قانون كاملًا از يكديگر جدا هستند .\r\nچنان كه ممكن است كسى محبت اهل بيت را داشته باشد و مرجعيت علمى و تقليدى اهل بيت را نيز بپذيرد يعنى بداند كه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمسائل شرعى خود را بايد از آن‌ها بگيرد و حداقل آن‌ها را از امثال ابو حنيفه و مالك و . . . اعلم بداند ولى در عين حال سنى باشد .\r\nاز اين جهت كه رياست و سرپرستى كلى و اداره امور اجتماع را مربوط به اهل بيت ندانسته به دست خود مردم و دنيا داران سپرده است .\r\nهمچون بسيارى از دانشمندان عامه كه براى حل مسائل شرعى به حضور اهل بيت مىآمدند و حقيقتاً هم اعلميت اهل بيت را قبول داشتند چون « نوقلى » و « سكونى » و ديگران از قضات و دانشمندان عامه كه در كتاب‌هاى رجالى ذكر شده‌اند ، و همچون خود عمرو ابى بكر كه اظهار علاقه به اهل بيت مىكردند ( البته نه به حقيقت ) و در مسائل شرعى هم على عليه السلام را مقدم مىدانستند و بارها عمر مىگفت خدا كند مسأله‌اى پيش نيايد كه على عليه السلام آنجا نباشد .\r\nليكن سرپرستى و رياست و حكومت اهل بيت عليهم السلام را قبول نداشتند و تمام سخن اين جاست . وجه امتياز اساسى شيعه و سنى در همين مسئله اداره اجتماع و رياست مطلقه دين و دنيا و به تعبير امام هشتم عليه السلام « نظام الدين والدنيا » مىباشد .\r\nمخالفت بنى اميه و بنى العباس و بنى مروان هم با اهل بيت بر سرهمين مسئله اساسى است .\r\n6 - احياناً ديده مىشود افرادى كه همچون مرحوم طبرسى صاحب مجمع . البيان ، مسئله علم امام برايشان حل نشده و معتقد هستند كه ائمه همه چيز را نمىدانند متهّم به وهابيگرى و منكر ولايت مىشوند !\r\nسرو صدا مىكنند كه ولايت از دست رفت !\r\nو من نمىدانم اين‌ها معناى ولايت را كجا درس خوانده و يا در\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكدام كتاب مطالعه كرده‌اند . كدام كتاب لغت ، ولايت را به معناى اعتقاد به علم غيب گرفته است ؟\r\nفكر مىكنم اينها ولايت را به معناى محبت گرفته‌اند آن وقت خيال كرده‌اند كه اگر كسى روى اشتباه معتقد به علم همه جانبه امام نباشد حتماً اصلًا علاقه‌مند به اهل بيت نيست ، و شايد ولايت را فقط به معناى ولايت باطنى گرفته‌اند ( كه يكى از فضائل امام است و در هيچ زمانى شاخص سنى و شيعه بودن نبوده است ) و آن وقت فكر كرده‌اند آن عقيده با ولايت باطنى منافات دارد .\r\nو من اطمينان دارم يك دست استعمارى از نوع همان استعمار صدر اسلام ، در كار بوده كه بكوشند ولايت ، معناى حقيقى خود را از دست داده به معناى محبت گرفته شود ، تا اساساً احتمال رهبرى درباره ائمه عليهم السلام نباشد ! اين است كه بايد دانست زير عنوان حمله به سنىها روش آن‌ها ترويج مىشود .\r\nولايت و محبت دو قانون الهى و لازم و حتمى است . سرپرستى امامان الهى در مسائل دنيا و آخرت ، ولايت است . و محبت و علاقه به آنها ؛ مودت است . آيه « انما وليكم الله و رسوله » . . . و ادله ديگر ولايت را اثبات مىكند ، آيه : « لا اسئلكم عليه اجرا الا الموّدة فى القربى » و ادله ديگر محبت را .\r\nآن گاه برخى زبان‌هاى آزاد ( كه به قول حضرت موسى بن جعفر عليه السلام آزادند نه بنده خدا ) فرياد مىزدند : بشكند اين قلم‌هاى ضد على عليه السلام كه ولايت را منكر شده‌اند .\r\nو من نمىدانم مگر اين‌ها على عليه السلام را جز از راه همين حوزه‌هاى عليمه شناخته‌اند ؟\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nديگر مىگفت فلان نويسنده - كه در مسئله علم امام به حوادث نفهميده چيزى نوشته بود - كافر است و ملحد و بنابراين قتلش هم جايز .\r\nو لا اقل به رساله‌هاى فارسى مراجع تقليد هم رجوع نكرده بود كه :\r\nموجب كفر تنها انكار الوهيت و يا رسالت خاتم انبياء است . انكار اصل امام كفر هم نمىآورد تا چه رسد به انكار صفات امام .\r\nبايد همواره يك رهبر بيدار و مرجع آگاه درميان مردم باشد تا با نفوذ معنوى و ظاهرى خود جلوى اين گونه انحراف‌ها را بگيرد .\r\nدر ملاقاتى كه با يكى از بزرگترين علماء غرب ايران « 1 » داشتم به حدى او را از اين سرو صداى افراطى متأسف ديدم كه مرا تحت تأثير قرار داد .\r\nو من نمىخواهم بگويم : بحث‌هاى آن نويسنده‌اى كه تكفير مىشد صد در صد درست بود ، نه هرگز ، و حتى نمىخواهم بگويم در برابر اين اشتباهات و نوشته هائى كه موجب شبهه و شك مىشود بايد سكوت كرد ، نه ، بلكه بايد با نوشته‌هاى محققانه مردم را در جريان گذاشت و اشتباهات آن‌ها را گوشزد نمود بلكه مىخواهم بگويم به فرض اين كه در اين گونه بحث‌ها مستحق مجازات باشند .\r\nمجازات آن‌ها اين همه سرو صدا و نسبت كفر و الحاد و وهابيگرى و غيره نيست . هر جرمى كيفرى دارد كه تجاوز از مرز آن كيفر خود جرم است . و كليه افرادى كه حتى با سكوت خود اين نسبت‌ها را تأييد نموده‌اند و در برابر اين هتك‌ها كه لااقل طبق موازين ظاهرى شرعى\r\n\r\n\r\n","description":"","footnote":"\r\n( 1 ) - / مرحوم آيت الله آخوند همدانى ( ره ) .\r\n","page_name":" 106 ","page_number":106},
  {"content":"\r\n\r\nفقهى ، بر خلاف و بدون مجوز شرعى بود هيچ گونه دفاعى نكردند مسلماً در برابر محكمه عدل الهى مسئول خواهند بود . وهواحكم الحاكمين .\r\nمىدانم عذر آن‌ها اين بود كه اگر دفاع مىكرديم ما را هم متهم مىكردند .\r\nو به فرض اين سخن را قبول كنيم و يا عذر صحيح بدانيم ، اين را هم مىدانيم كه لا اقل مىتوانستند بگويند مجازات اين اعتقاد علمى « هر چند اشتباه و غلط » اين نيست .\r\n« بل الانسان على نفسه بصيرة ولوالقى معاذيره والله من ورائهم محيط . »\r\nعلى عليه السلام مىفرمايد ملامت بيش از حد آتش لجاج را شعله ور مىسازد .\r\nگاهى مىگويند آخر دين از طرف دوست در خطر بود اين‌جا شدت عمل بيشترى بايد به خرج داد و مىدانيد كه اين كاملًا نقطه مقابل فرموده قرآن است كه : « اشداء على الكفار رحماء بينهم » « 1 »\r\nسخت‌گيران بر كفار و مهربانان ميان خودشان . . . .\r\nو اگر حرف ضد دين هم بود راه جلوگيريش اين نبود .\r\nبه قول يكى از اساتيد بزرگ ما « 2 » ( كه سرو صداى زياد در اين مسئله را بدتر مىدانست ) عقايد شيخ احمد احسائى را ابن ابى جمهور نيز دركتاب المجلى « 3 » داشته است ولى چون در زمان او جنجال نشد به صورت اعتقاد تازه و فرقه مشخصى پديد نيامد ولى در زمان شيخ احمد در اثر همين سرو صداها كه خواه ناخواه عده‌اى\r\n\r\n\r\n","description":"","footnote":"\r\n( 1 ) - / سورهء فتح .\r\n( 2 ) - / استاد علامه آقاى طباطبائى .\r\n( 3 ) - / البته مىفرمودند : خودم كتاب مجلى را نديده‌ام و تنها شنيده‌ام .\r\n","page_name":" 107 ","page_number":107},
  {"content":"\r\n\r\nرا به طرفدارى او واداشت به صورت اعتقادى تازه اوج گرفت .\r\nو البته اين مثل با ممثل خيلى فرق دارد .\r\nما علم ارادى امام را با جمع بين روايات و ادله ديگرى كه نوعاً جنبه « اشراق » دارد استفاده مىكنيم نه با يك استدلال فكرى روشن و يا ادله ضرورى كه همچون نماز صبح و ساير فرايض بديهى هر كس باشد .\r\nتا كسانى چون شيخ طبرسى و علامه حلى و شيخ مفيد ( كه امام زمان براى مرگش گريان شده مرثيه مىخواند ) و سيد مرتضى و محقق حلى و غيره هم بداهت و ضرورت اسلام و شيعه را نفهميده باشند .\r\nنه نمىخواهم اعتقاد شيخ احمد را همچون اين بحث بدانم ولى خواستم بگويم كه اگر يك عقيده باطلى هم بوده راه جلوگيريش اين همه اتهامات ناروا نبوده است .\r\nمرحوم مجلسى كه در انكار معراج جسمانى آن همه جملات تند مىگويد كه پيش از اين گفتم و يا درباه فلاسفه مىگويد : ( ج 8 ص 328 ) « كسى كه به كلمات فلاسفه رجوع كند و اصول مطالبشان را فحص كند دريافت مىكند كه اكثر آن‌ها با شرائع پيامبران تطبيق نمىكند و اگر برخى اصول شرائع و ضروريات اديان را به زبان مىآورند فقط از ترس تكفير مومنين مىباشد كه مبادا به جرم كفر كشته شوند . كسى كه اهل انصاف باشد و به كلمات آن‌ها مراجعه كند .\r\nبه خوبى مىداند كه روش اين‌ها با اصل شرائع مانند روش مسخره كنندگان است ، اين‌ها اهل دين را مسخره مىكنند ! »\r\nدر مورد اين بحث پس از ذكر عقيده مفيد و علامه حلى - ج 42 بحار - كوچكترين حمله‌اى نمىكند . البته اين را هم ناگفته نگذارم\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nهمانطور كه پيش از اين گفتم نويسنده محقق هم بايد نفع و ضرر يك مطلب را ( به فرض كه حق باشد ) خوب بسنجد كه چه بسا ضرر يك بحث به فرض هم كه درست باشد ، در شرايط خاصى ، خيلى بيش از نفع آن است . « 1 »\r\nدرباره شئون ولايت و به خصوص اهل بيت به خواست خداوند بيش از اين صحبت خواهيم كرد .\r\n\r\n\r\n","description":"","footnote":"\r\n( 1 ) - / كلماتى كه در اين دو سه صفحه ذكر شد مربوط به حوادث سال‌هاى اواخر دههء پنجم از قرن حاضر ( قرن چهاردهم - مىباشد كه بر سر يك كتاب كه كسى دربارهء كربلا نوشته بود و اظهار كرده بود كه هدف امام حسين عليه السلام از قيام ، گرفتن حكومت بوده است ، به وجود آمده بود ، لازمه حرف او اين بوده كه امام حسين نمىدانست كه موفق نمىشود . كتاب‌ها عليه آن نويسنده نوشته شد . خطابه‌ها ايراد شد ، رؤساء ساواك شاه در شهرهاى مختلف نزد برخى علماء مىرفتند و فشار مىآوردند كه چرا ساكت هستيد ، امام حسين به مورد اهانت واقع شده است چنان كه در سال 44 هنگام تبعيد من ، و در سال 52 در زندان كميته ، مقامات ساواك به من فشار مىآوردند كه چرا فلان عالم در برابر بهائيها مبارزه نمىكنى و با شاه و حكومت در افتاده‌اى ! !\r\n","page_name":" 109 ","page_number":109},
  {"content":"\r\n\r\n\r\nترويج باطل\r\nيكى از مفاهيم ناشناخته مفهوم ترويج باطل است .\r\nدر ذهن بسيارى از مردم كوچكترين ارتباط با اهل تسنن را ترويج مرام آن‌ها مىشمارند ، و بر خلاف روايات صريح ما كه دستور مىدهد با آن‌ها به خوبى معاشرت كنيد و حتى پشت سرشان نماز بخوانيد و اقتدا كنيد كه در اصطلاح فقهى تقيه مداراتى ناميده شده است ، بسيارى شيعيان در مدينه كه مىروند در بقيع طورى مىكنند كه شايد مورد رضايت ائمه عليهم السلام نباشد .\r\nدر روايات ما براى اقتدا نمودن به آن‌ها - در محيط آن‌ها - ثواب زيادى ذكر شده است .\r\nامام صادق عليه السلام مىفرمايد : كسى كه با آن‌ها در صف اول نماز بخواند همچون كسى است كه پشت سر پيامبر اكرم صلى الله عليه و آله نماز خوانده باشد « 1 » و هم امام صادق مىفرمايد : از بيمارانشان عيادت كنيد و بر جنازه هايشان حاضر شويد و در شهادت به نفع و ضررشان نزد قضاة حاضر شويد و در مساجدشان نماز بخوانيد « 2 »\r\nمنتهى بعضى فقها مىگويند بعداً هم نماز خود را اعاده كنند .\r\nنمىخواهم بگويم روش اهل تسنن درست است نه ، برخى از آن‌ها\r\n\r\n\r\n","description":"","footnote":"\r\n( 1 ) - / 45 ابواب ضلوه الجماعه ، وسائل ، بسند صحيح .\r\n( 2 ) - / 85 ابواب ضلوه الجماعه ، وسائل به سند صحيح .\r\n","page_name":" 110 ","page_number":110},
  {"content":"\r\n\r\nهم رسوائى را به فلك رسانده‌اند و فى المثل فريد وجدى اعتقاد به حضرت مهدى عليه السلام را نوعى خرافه جلوه مىدهد ! و بهائيت را ماسك مظلوميت مىزند ! و « امين » در كتاب ضحى الاسلام اعتقاد به حضرت مهدى را نكوهش مىكند و اتهامات زيادى به شيعه مىزند ، نويسنده « الصراع » تهمت‌ها به شيعه مىزند . خطيب در « الخطوط العريضه » تهمت‌هاى عجيبى به رهبران شيعه مىزند . « مردوخ » ضمن همين گونه كارها از راه تفسير اولوالامر به آب و نانى رسيده است .\r\nو ديگران . . . . . . « 1 »\r\nولى به فرموده امام صادق عليه السلام شما زينت ما باشيد . . . .\r\nبايد جواب اين اتهامها داده شود ، نوشته‌هاى ارزشمندى نوشته شود ، چنان كه بزرگانى به اين خدمت بزرگ مشغول بوده و هستند .\r\nنوشتجاتى همچون عبقات و الغدير و المراجعات و شبهاى پيشاورو « مع الخطيب . . . . و الدعوى الاسلاميه و الذريعه و . . . براى ما با ارزش است . ولى كارهاى سبك و بچه گانه برخى عوام و عوام خاص نما كه خدمتشان فقط بهانه به دست دشمن دادن و جان برادران شيعه كشورهاى اسلامى سنى نشين را به خطر انداختن است كاملًا بر خلاف دستورهاى موكد امام صادق عليه السلام مىباشد .\r\nبه هر حال مفهوم ترويج يكى از مفاهيم ناشناخته در سطح اجتماع است گاهى مىگويند بگذار اسرائيل بر كشورهاى عرب مسلط شود ، اين‌ها سنى هستند و بدتر از يهود مىباشند و من نمىدانم اين جمله را كه تنها درباره ناصبىها گفته‌اند و آن هم تفسيرى دارد چرا درباره\r\n\r\n\r\n","description":"","footnote":"\r\n( 1 ) - / و اخيراً كتاب‌هاى زيادى كه در سعودى و امارات و برخى كشورهاى ديگر عليه شيعه نوشته شد و انواع اتهامات را بر سر شيعه وارد آورده‌اند .\r\n","page_name":" 111 ","page_number":111},
  {"content":"\r\n\r\nهمه سنىها مىگويند ؟ ! اين حديث را بنگريد تا ببيند چگونه اسلام واژگونه شده است .\r\nپيامبر صلى الله عليه و آله هنگام وفاتش وصيت فرمود كه : « يهود و نصارى را از جزيره العرب بيرون كنيد و فرمود خدا را درباره مصريان فراموش نكنيد ، آن‌ها به زودى بر يهود و نصارى مسلط مىشوند و كمك و يارى شما در راه خدا خواهند بود » با اين كه مىداند كه مصرىها شيعه نيستند ، و همان‌ها با يهود درگير هستند . « 1 »\r\nبايد بدانيم كه برخى مفاهيم در سطح عرف حكم دارند نه در سطح عقل . فى المثل قانون « حرمت » اعانت بر گناه كه بسيارى از علما گفته‌اند كمك ديگرى در گناه خود يكى از گناهان است را دقت كنيد در تشخيص موضوع اين حكم كه در چه موارد كمك كردن صدق مىكند نظريات مختلفى داده شده است .\r\nاحياناً با مختصرى تماس با عامه هر چند در سطح مطالعه كتاب‌هاى آن‌ها و يا درس خواندن نزد آنان و درس گفتن براى آن‌ها باشد شخصى را متهم به ترويج آن‌ها و ياحتى سنى زدگى مىنمودند .\r\nجالب است كه مرحوم شهاب الدين عاملى كه از علما اخبارىها مىباشد « 2 »\r\nدرباره علامه حلى قدس سره مىگويد : علامه و ديگران - / اصولىها - از\r\n\r\n\r\n","description":"","footnote":"\r\n( 1 ) - / 152 جهاد وسائل .\r\n( 2 ) - / اخباريون عده‌اى از علما بوده‌اند كه معتقد بوده‌اند علم اصول زائد است و مستقيماً بايد با مفاهيم روايات آشنا شد و به اصطلاح همه بايد با تحقيق خود عمل كنند ، تقليد را باطل مىدانند در موارد شبهات تحريمى احتياط را واجب مىدانند و البته موارد اختلاف زيادى با بر علما اصولى داشته‌اند كه برخى 30 مورد را ذكر كرده‌اند .\r\n","page_name":" 112 ","page_number":112},
  {"content":"\r\n\r\nاين گونه . . . غفلت‌ها و اشتباهات زياد دارند زيرا با كتاب‌هاى اصولى اهل تسنن انس و تماس دارند « 1 » يعنى سنى زده هستند !\r\nو در فوائد المدينه مرحوم محدث امين استر آبادى كه يكى ديگر از بزرگان اخبارى هاست ذكر شده : در مدينه خواب بودم پيامبر صلى الله عليه و آله را در خواب ديدم فرمود برخيز دين مرا از دست اصوليين نجات ده . !\r\nو به خاطر همين اختلافات حساس است كه بايد مردم به دنبال مجتهدان آگاه و بيدار بوده در منصب ولايت هم كسى را انتخاب كنند كه حقيقت پايمال نگردد و خادمين واقعى مظلومانه خائن معرفى نشوند .\r\nبه هر حال برخى نظريات در اعانت بر گناه به حدى افراطى است كه گاهى مىگفتيم لازمه اين نظريه افراطى اين است كه حرام است نانوا به كسى كه اهل فحشاء است نان بفروشد زيرا به وسيله نانى كه مىخرد تقويت مىشود و وقتى نيرو پيدا كرد به دنبال فحشاء مىرود و همچنين گناهان ديگر . . . .\r\nو از طرفى نانوا مىداند كه بيشتر خريداران يا مراجعه كنندگان افراد عادلى نيستند آن گاه كار مشكل مىشود ، و به قول ما يك « صغرى » و « كبرى » ترتيب مىدهد و مىگويد : بيشتر اين‌ها اهل معصيت هستند ، معصيت نيرو مىخواهد ، نيرو به وسيله همين نان پيدا مىشود ، و نتيجه اين كه اين معاملات حرام است و اين دكان هم مركز حرام ! !\r\nشك نست كه از ديد عقلى و دقت در ترتيب علت و معلول و\r\n\r\n\r\n","description":"","footnote":"\r\n( 1 ) - / رسائل شيخ ص 92 چاپ رحمت‌الله\r\n","page_name":" 113 ","page_number":113},
  {"content":"\r\n\r\nاسباب گناه نيروى گناه به وسيله همين غذائى است كه از فروشنده مىخرد و شخص گناهكار به كمك همين نيرو گناه مىكند .\r\nو ليكن از نظر افكار عرف اجتماع هرگز اين فروشنده را از دستياران عمل زناى آن زناكار نمىشمارند و يا شريك قتل آن قائل و شريك دزد و . . . . نمىدانند .\r\nو در نيتجه از نظر حقوق اسلامى و مدنى او را مجرم نمىدانند .\r\nترويج نيز همين طور است در سطح افكار اجتماع كه آن‌ها ميزان تشخيص موضوعات حقوقى هستند اين طور نيست كه هرگونه همرنگى با فرد بد مسلكى را ، ترويج از مسلكش بشمارند ، وفىالمثل اگر آن‌ها صبح غذا مىخورند ما حتماً نبايد بخوريم كه مبادا ترويج باطل شود .\r\nاگر كسى نوشته‌اى علمى را از انيشتين به زبان ديگرى برگرداند در هيچ اجتماعى او را مروج مذهب يهوديت نمىشمارند .\r\nو اگر قرآن كريم « چهارماه حرام » را كه در جاهليت احترام داشته و در آن‌ها متاركه جنگ مىنمودند پذيرفت و قانون احترام را تثبيت فرمود هرگز نمىتوان گفت قرآن ترويج شرك نموده است .\r\nقرآن كريم از نيكان به اينطور توصيف مىكند كه : « الذين يستمعون القول فيتبعون احسنه » كسانى كه گفته‌ها را گوش مىدهند و خوب‌ترين آن را انتخاب و پيروى مىكنند .\r\nو مخصوصاً با كلمه جالب « پيروى » مىفرمايد تا در انجام خوبىها اين تعصبات پيدا نشود كه : اين عمل خوب است ولى عنوان ثانوى :\r\n( پيروى از شخص بد ) دارد . پس نبايد انجام داد ، يعنى : از كار خوب آن‌ها پيروى كنيد و خيلى هم خوب است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاز پيامبر صلى الله عليه و آله نقل شده به دنبال علم برويد هر چند در چين باشد « 1 » كه آن روز كشور غير اسلامى و كفر بود .\r\nو همين معنى از حديث ديگر آن حضرت استفاده مىشود كه اگر علم به ستاره پروين بسته باشد مردانى از فارس به او مىرسند « 2 »\r\nرواياتى هم كه همچون حديث امام باقر عليه السلام « 3 » مىگويد هر چه از اين خانه ( اهل بيت ) بيرون نيايد باطل است منظور اين است كه به ديگران اطمينان نبايد كرد زيرا وقتى به منبع وحى ارتباط نداشته باشند اشتباهاتشان زياد است .\r\nو گرنه روشن است كه افراد مخالف اهل البيت همه علومشان باطل نبوده است كه حتى اگر مىخوانند 4 / 2 * 2 ، ما بگوئيم چون از اهل البيت نگرفته‌اند باطل باشد .\r\nو ما هم اگر پس از بررسى و دقت و احتياط چيزى از آن‌ها گرفتيم حتماً باطل باشد .\r\nچه بسا آن‌ها هم به واسطه از اهل بيت گرفته‌اند چنان كه برخى جامعه شناسان اساس همه علوم را مرتبط به منابع وحى مىدانند .\r\nاين مطلب ( اطمينان نداشتن ) در تفسير امام حسن عسگرى عليه السلام از امام صادق عليه السلام در مسئله تقليد ذكر شده است :\r\n« وقتى عوام ملت از فقهاء خودشان فسق روشن و تعصبات شديد و نزاع بر سر متاع و حرام دنيا ديدند و مشاهده كردند كه فقها با كسى كه مخالف باشند هر طورى هست او را از بين مىبرند هر چند\r\n\r\n\r\n","description":"","footnote":"\r\n( 1 ) - / « اطلبوا العلم و لو بالصين فان طلب العلم فريضة على كل مسلم » ص 180 ج 1 بحار .\r\n( 2 ) - / قرب الاسناد حميرى از اين ظريف از اين علوان از امام صادق عليه السلام از . . . پيامبر صلى الله عليه و آله .\r\n( 3 ) - / « كل مالم يخرج من هذا البيت فهو باطل » : بصائر الدرجات .\r\n","page_name":" 115 ","page_number":115},
  {"content":"\r\n\r\nدرستكار باشد و با كسى كه موافق باشند احسان‌ها مىكنند هر چند مستحق اهانت باشد . . . اگر عوام ملت از چنين فقها تقليد كنند همانند يهود خواهند بود كه خداوند مذمتشان فرموده است . ولى آن فقيه و عالمى كه خوددار باشد ودين خود را حفظ نموده با هوس‌هاى خود مخالفت ورزيده پيرو دستور خداوند باشد ، عوام مىتوانند از او تقليد كنند كه اين خصوصيات در برخى فقهاء شيعه موجود است نه همه آن‌ها » « 1 »\r\nدر تقليد اطمينان مىخواهد چون شخص مقلد ، خوبى و بدى فتوى را نمىداند تا بگوئيم : حرف خوب را بگير و عمل كن ، از هر كس كه باشد .\r\nتقليد مربوط به جائى است كه خود شخص ، اهل تشخيص و اجتهاد نبوده و مسائل را مىخواهد از مجتهدى پيروى كند .\r\nپيدا است كه اين مطالب همانطور كه بر اساس اشكال « ترويج باطل » نيست ، به جهت باطل بودن همه گفتار ديگران هم نيست .\r\nمنظور اين است كه نبايد اطمينان نمود .\r\nروش اصحاب ائمه و علماء سابق بر اين بوده كه اگر مطلب درستى را در جائى مىيافتند فوراً فرا مىگرفتند .\r\nعلماء قديم از دانشمندان مخالف مسلكشان استفاده مىكردند و از عنوان شاگردى آن‌ها هم ناراحت نبودند وحتى اجازه نقل حديث - به سند رواياتى آنان - از آن‌ها مىگرفتند .\r\nكيست كه مقام مرحوم صدوق ( كه على المعروف به دعاء\r\n\r\n\r\n","description":"","footnote":"\r\n( 1 ) - / بحار ج 2 ص 88 .\r\n","page_name":" 116 ","page_number":116},
  {"content":"\r\n\r\nحضرت ولى عصر ارواحنا فداه متولد شده است ) انكار كند ؟ بسيارى از اساتيد روايتى صدوق از علماء اهل تسنن بوده‌اند . « 1 »\r\nشيخ طوسى قدس سره بزرگترين دانشمند شيعه در عصر خود ( و چندين قرن پس از خود ) كه اكنون هم عنوان « شيخ الطائفه » را براى خود حفظ كرده است ، از ابوالحسن بن سوار مغربى سنى استفاده كرده است .\r\nوهم از ابوعلى بن شاذان دانشمند كلامى سنى .\r\nو هم از ابو منصور سكرى كه صاحب رياض او را سنى يا شيعه زيدى مذهبى دانسته است .\r\nو هم از ابوالقاسم تنوخى كه علامه حلى اوراسنى دانسته است .\r\nوهم از شخصى به نام محمد بن سنان « 2 » ( غير از محمد بن سنان معروف اين‌ها همه جزو اساتيد شيخ بوده‌اند .\r\nسيد مرتضى استاد شيخ طوسى كه لقب علم الهدى گرفته است بزرگترين اساتيدش دو نفرند يكى شيخ مفيد كه از بزرگترين علماء شيعه است ديگرى ابوعبدالله مرزبانى كه از بزرگترين علماء معتزله اهل تسنن بوده است و به خصوص دركتاب « امالى » « 3 » خود از اين استاد زياد ياد مىكند و يكى از داستان‌هاى جالب امالى كه هم اكنون در ذهنم جولان دارد داستان عامر و ربيع و نعمان بن منذر را كه در كتاب‌هاى ادبى مذكور است به روايت از همين استاد نقل مىكند .\r\nاين روش علماء ما بود كه در نتيجه آن‌ها هم نزديك مىشدند و از\r\n\r\n\r\n","description":"","footnote":"\r\n( 1 ) - / به خاتمه مستدرك و مقدمه من لا يحضر مراجعه شود .\r\n( 2 ) - / به خاتمه مستدرك مرحوم نورى و مقدمه « نهايه » چاپ نجف مراجعه شود .\r\n( 3 ) - / منظور امالى سيد مرتضى است نه صدوق\r\n","page_name":" 117 ","page_number":117},
  {"content":"\r\n\r\nعلماء ما كه به درياى علوم اهل بيت عليهم السلام ارتباط داشتند استفاده مىكردند و اجازه روايتى مىگرفتند .\r\nهنوز هم در ميان علماء شيعه هستند كسانى كه از علماء تسنن اجازه روايتى دارند و متقابلًا اجازه هم داده‌اند .\r\nقرن هاست كتاب الفيه ابن مالك و شرحش از « سيوطى » در حوزه‌هاى شيعه تدريس مىشود و اصلًا تصور نمىشود كه اين ترويج مسلك سنّىگرى است . چنان كه اهل تسنن هم شرح رضى قدس سره را تدريس مىكنند . كتاب مغنى ابن هشام نيز همين طور ، و ساير كتاب‌ها كه برعايت اختصار از نام و خصوصيات آن‌ها خوددارى مىكنم . البته بسيارى از اهل تسنن نيز تعصبات ناروائى دارند و مثلًا در كتابخانه هايشان كتاب‌هاى شيعه را در دسترس دانشجويان نمىگذراند و يا شيخ جديد جامعه مدينه شاگردانش را ضد شيعه بار مىآورد و يا فلان نويسنده در پاكستان ( با تعصبات ناآگاهانه ) از مسير اين اختلاف به استعمار خدمت مىكند .\r\nمىدانم ممكن است تصور شود اگر اين‌ها ترويج باطل نيست پس ترويج باطل كجاست ؟ ولى پاسخ خيلى روشن است .\r\nترويج باطل آن جاست كه صريحاً مسلك باطلى را حق اعلام دارد و يا بگويد آن مسلك عالمانه است . و مسلك حق را جهل بنامد و يا دانشمندان آن‌ها را اين‌طور تعريف كند كه از هر نظر ( حتى از نظر اعتقادى ) افكار بلند و صحيحى دارند و يا كتاب‌هاى مسلكى آن‌ها را بدون اظهار نظر به هر زبانى منتشر كند . ولى آيا اگر نوشته‌اى از آن‌ها نشر شود و مطالب خلافش تذكر داده شود و رد شود اين هم ترويج است ؟ كه عده‌اى مىگفتند چرا كتاب العدالة الاجتماعية سيد قطب را\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nدر چهل و اندى سال پيش ترجمه كرده‌ايد و كتاب نحوالدستور ابوالاعلى مواردى را آرى گاهى از كوچكترين عمل شخص سوء استفاده شده و موقعيت زمانى و مكانى و اوضاع واحوال طورى است كه به نفع دشمن بهره بردارى مىشود در چنان شرايطى بايد در اعمال معمولى هم محتاط بود .\r\nشينده‌ام ( راست يا و دروغ نمىدانم ) كه مرحوم سيد ابوالحسن اصفهانى را در عراق اغفال نموده در جلسه‌اى وارد كردند و خواستند عكس بگيرند و بدان وسيله از روشى كه مورد علاقه سيد نبود ترويج نمايند .\r\nآن مرحوم همين كه متوجه جريان شد سر خود را طورى پائين انداخته و پيچيده كه در عكس شناخته نشود . و شنيدم كه به عنوان مرتب كردن آتش قليان قطعه زغال سوزانى را روى سرش انداختند تا مجبور شود سربردارد ولى او همچنان عمامه از سر برداشته با همان حالت اصلاح نموده بسر گذارد .\r\nفرار رهبانان مسيحى از شهرها و عزلت در صومعه‌هاى بيابان به همين نكته بود كه چون قدرت ستيز نداشتند نخواستند باسكوت خود بر كار سلاطين ، صحه بگذارند . ابن مسعود مىگويد پشت سر پيامبر صلى الله عليه و آله بر الاغى سوار بودم فرمود : مىدانى چرا بنى اسرائيل رهبانيت را پيش گرفتند ؟ گفتم : خدا و پيامبرش بهتر مىدانند .\r\nفرمود : ستمگران و حكام جابرى پس از عيسى پيدا شدند كه گناه مىكردند و منحرف بودند ، مؤمنين با آن‌ها پيكار كردند و سه مرتبه شكست خوردند و جز اندكى باقى نماندند . با خود گفتند اگر با همين روش مخالفت در ميان اين‌ها بمانيم ما را مىكشند و كسى نمىماند كه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتبليغ دين كند پس بيائيد در گوشه و كنار پراكنده شويم تا پيامبر پبس از عيسى كه به ما وعده داده شده است ظاهر شود . « 1 »\r\nو بنابراين منظور از حديث\r\n« لارهبانية فى الاسلام » « 2 »\r\nاين است كه لازم نيست شما در اين موارد خود را به زحمت افكنده و بيابان نشين شويد ، بلكه نبايد هم ، در همان اجتماع خود بايد بمانيد ولى ترويج باطل نكنيد و حالت انزوا در اجتماع داشته باشيد يعنى قهر با مخالفين ، ولى در داخل اجتماع باشيد و البته اين خود يكى از مسائل سياسى اسلام است .\r\nبه هر حال در چنين شرايطى نه تنها در قلم و زبان ودرس و مانند آن بلكه در كوچكترين اعمال خود بايد مراقب بود و در اين زمينه در روايات « تقيه » نكات جالبى هست كه براى اهل سياسيت مطالعه‌اش مفيد است .\r\nدر قرآن هم دستور ميدهد اگر عده‌اى امور الهى را به مسخره گرفتند به عنوان اعتراض از جابر خيز و از ميانشان برو .\r\n\r\n\r\n","description":"","footnote":"\r\n( 1 ) - / مجمع البيان سورهء حديد\r\n( 2 ) - / در اسلام رهبانيت نيست .\r\n","page_name":" 120 ","page_number":120},
  {"content":"\r\n\r\n\r\nزهد منفى\r\nدر زمان ما روشن شده است كه استفاده‌اى كه استعمار از افراد متدين ساده لوح مىكند به مراتب بيشتر از استفاده‌اى است كه از افراد بىدين مىكند .\r\nچون متدين هستند وجهه بهترى در ميان مردم دارند و چون ساده هستند چه بسا كارهاى مهمى را كه در حقيقت به زيان ديانت است به عنوان يك فريضه مذهبى با اعتقاد كامل و جزم قاطع ترويج مىكنند .\r\nالبته همه افراد اشتباهاتى دارند ليكن اشتباه اين دسته بيشتر و زيان بارتر است . زيان اين‌ها به اندازه يك دشمن آگاه و دانشمند و باخبر از رموز حمله و هجوم است .\r\nو اين است سرّ فرموده پيامبر :\r\n« قصم ظهرى رجلان عالم متهتك و جاهل متنسك »\r\nدر اين حديث پيامبر اكرم صلى الله عليه و آله فهمانده است كه ضرر نادان ، از راه اشتباه كارى موضوعى و عدم درك مصاديق و موارد است . نفرمود : نادان علاقه‌مند به دين ، بلكه : نادان عابد پيشه ! عبادت را مىشناسد و انجام مىدهد و در عين حال نادان است يعنى جاى هر كارى را نمىداند . نمىفهمد كجا مورد نماز جماعت است و كجا جاى انفاق ، كجا جاى سكوت است و كجا جاى قيام .\r\nگاهى قيام را تحت عنوان « سياست است و نبايد دخالت كرد » مىگويد و گاهى سكوت لازم را تحت عناوينى از قبيل بهانه « به شيعه\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nحمله شده و ولايت در خطر است و مانند آن ، » مىشكند و درهر دو حال زيانى بزرگ وارد مىسازد .\r\nمىدانيد كه يكى از علائم ايمان شخص ، انگشتر به دست راست داشتن اسد و اين معنى در روايات مكررى آمده است . منظور چه بوده است ؟\r\nدر داستان « حكميت » « كه پس از حادثه صفين به وجود آمد ابوموسى اشعرى كه به زور بعضى مقدسين نادان و نيز به فشار « اشعث » استعمارزده بر على عليه السلام تحميل شده بود گول عمرو عاص ، حكم معاويه - را خورده انگشتر را از دست راست در آورده گفت همانطور كه اين انگشتر را از دست بيرون آوردم على عليه السلام را از خلافت عزل كردم به اين اميد كه عمر و عاص هم انگشتر را از دست چپ بيرون آورده معاويه را خلع كند و امر حكومت را به شوراى عمومى مسلمانان واگذاردند .\r\nولى عمرو عاص انگشتر را به دست چپ ، نموده گفت مردم ديديد كه ابو موسى على عليه السلام را از خلافت عزل نود منهم معاويه را همچون اين انگشتر كه به دست چپ نمودم به حكومت نصب نمودم . . . و از منبر پايين آمد .\r\nكار ابوموسى وعمرو عاص به حدى در ميان مردم اثر گذارد كه انگشتر به دست راست بودن يكى از علائم ايمان به حساب آمد .\r\nيعنى ما هنوز انگشتر را به دست راست داريم و على عليه السلام را خليفه مىدانيم .\r\nچرا اين قدر اثر گذارى ؟ ابو موسى كه گوشه نشينى و بى حالى را انتخاب مىنمود ( و شايد روى همين حالت روانى در مقدمه جنگ\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nجمل نيز به على عليه السلام خيانت نمود ) در ذهن مردم به تقوى و ديانت معروف شده بود و اين هم از آن جهت كه برخى مردم گوشه نشينى و بى كارى و نفهمى را تقوى و ديانت مىنامند و البته اين از بزرگترين صدمات اسلام بوده كه به وسيله دست‌هاى مرموز استعمار به همراهى حب و جاه و خوشگذرانى برخى افراد داخلى به وجود آمده است .\r\nقيافه ديانت ما بانه ابو موسى با اضافه نفهمى او كه به قول يكى از شعراى معاصرش « لم يدرما ضرب اسداس و اخماس » ( حاصل ضرب 5 و 6 را نمىدانست ) اين مشكل را به وجود آورد . عوام مردم به خصوص در محيطهاى عقب افتاده نمىتوانند فرق قدس وعقل را بفهمند . و بر خلاف تصريح مكرر ائمه عليهم السلام هر تقدسى را دين و عقل كاملى هم به حساب مىآورند .\r\nحتى سكوت عبدالله بن عمر كه شخصى شهوتران بود ولى درميان مردم به پيروى از منطق نفاق ، قيافه ديانت و عبادت داشت براى على بن ابيطالب عليه السلام نوعى كارشكنى بود .\r\nحارث بن حوط نزد آن حضرت آمده گفت فكر مىكنى من اصحاب جمل را گمراه مىپندارم ؟ حضرت فرمود حارث تو به زير پاى خود نگريستى و بالاى سرت را نديدى و به اين جهت سرگردان شدى ! تو حق را نشناختى تا اهل حق را بشناسى و باطل را نشناختى تا پيروش را بدانى . حارث گفت من نيز با سعد بن مالك و عبدالله بن عمر گوشه نشينى را انتخاب مىكنم !\r\nحضرت فرمود سعد و عبدالله بن عمر حقيقتى را يارى نكردند و باطلى را مخذول نكردند « 1 »\r\n\r\n\r\n","description":"","footnote":"\r\n( 1 ) - / نهج البلاغه ط 254\r\n","page_name":" 123 ","page_number":123},
  {"content":"\r\n\r\nعثمان كه كشته شد سعد بن ابى وقاص چند گوسفند خريده به گوشه‌اى از بيابان رفت و با همان گوسفندان زندگانى نمود ، و عبدالله بن عمر ابتدا با على عليه السلام بيعت كرد ولى بعداً به نزد خواهرش « حفصه » عيال پيامبر صلى الله عليه و آله شتافت و در جنگ جمل حاضر نشد و گفت عبادت مرا ناتوان ساخته نمىتوانم در جنگ حاضر شوم نه با على عليه السلام و نه با دشمنانش « 1 »\r\nو همين عبدالله عمر در زمان حكومت حجاج بر مكه ، شبانه به نزد حجاج شتافته گفت بنا به فرموده پيامبر كه « من مات و لم يعرف امام زمانه مات ميتة الجاهليتة » « 2 » دستت را جلو آر تا با تو به عنوان نمايندهء عبدالملك بيعت كنم كه تو نائب او هستى ! حجاج پايش را دراز كرده گفت با پايم بيعت كن كه دستم مشغول است عبدالله گفت گويا مسخره‌ام مىكنى ! حجاح گفت احمق تو با على عليه السلام بيعت نكردى و با من چنين مىگوئى ! تو فقط از ترس اين كه همچون عبدالله بن زبير بدارت بياويزم به پناه آمده‌اى و معلوم شد كه آن قيافه زاهدانه و ترك دنيا جز روپوشى براى شانه خالى كردن از زير بار وظيفه نبوده و خاصيتى جز سرگردانى ملت نداشته است .\r\nاين است كه على عليه السلام در ضمن دعاى خود چنين مىگويد .\r\n« اللهم انى اعوذبك من ان تحسن فى لا معة العيون علانيتى و تقبّح فيما ابطن لك سريرتى ، محافظا على رئاء الناس من نفسى بجميع ما انت مطلع عليه منّى فابدى للناس حسن ظاهرى ، واقصى اليك بسوء عملى ، تقرباً الى\r\n\r\n\r\n","description":"","footnote":"\r\n( 1 ) - / شرح نهج البلاغه ابن ميثم بحرانى .\r\n( 2 ) - / كسى كه بميرد و امام زمانش را نشناسد همچون مردگان دوران جاهليت است .\r\n","page_name":" 124 ","page_number":124},
  {"content":"\r\n\r\nعبادك و تباعداً من مرضاتك » « 1 »\r\nخداوندا از اين به بعد به تو پناه مىبرم كه در چشم مردم ظاهرم را خوب جلوه بدهى ، در حالى كه در باطنم صفات بدى را پنهان كنم ، كه براى خود نمائى و ريا آن چه را كه تو با خبرى براى مردم خوب جلوه دهم ، حسن ظاهرم را به مردم نشان دهم و اعمال بدم را به سوى تو بفرستم به بندگانت نزديك شوم و از رضاى تو دور شوم .\r\nبه هر حال همواره عده‌اى فهميده ولى ترسو يا سودجو حقيقت را زير پا گذارده‌اند و عده‌اى هم متدين ولى نفهم و داراى مغزى متحجر و تكان نخورده كه با قيافه‌اى زاهدانه خود مردم را به سوى دين خود مىكشند و به مردم مىفمانند كه دين واقعى خداوند نيز همين است .\r\nدر حديثى از پيامبر صلى الله عليه و آله نقل شده است كه ما اين را انفاق مىدانيم كه كسى خشوع ظاهرش بيش از خشوع دلش باشد :\r\n« ما زاد من خشوع الجسد على ما فى القلب فهو عندنا نفاق »\r\nو راستى زيانش بسيار است كه ظاهرى باشد طعنه زننده بر اولياء و باطنى خبيث‌تر از هر ستمگرى ، و يا ظاهرى مدرس اولوالالباب و باطنى بى خبرتر از هر پيره زال خانه نشينى .\r\n\r\n\r\n","description":"","footnote":"\r\n( 1 ) - / سفينه البحار نهج البلاغه ص 268 ترجمه فيض\r\n","page_name":" 125 ","page_number":125},
  {"content":"\r\n\r\n\r\nقبلًا\r\nتنها اين مسئله - كفر و ايمان - نيست كه براى مردم به طور صريح روشن نشده است ، ولى اين هم يكى از مسائل بسيارى است كه حدود وجهات مختلفش براى مردم كاملًا مشخص نشده و در نتيجه حوادثى را به بار آورده است .\r\nاز طرفى ديگر به هر دستاويزى تكفير مىكنند و از اين سر آبروها بر باد مىرود و نيروها تلف مىشود و گروه‌ها به جان هم مىافتند . و در وسط راه هدف را گم مىكنند .\r\nو از طرفى تصور شده است كه اين مسائل عقيدتى تنها ضامن سعادت انسان است و نيازى به عمل صالح نيست و در نتيجه تصوف اخلاقى جلو آمده و در صحنه عمل و محيط بندگى باتكاء داشتن عقيده ، مرتكب هر جنايتى مىشوند مسئله دوم بايد در نوشته‌اى جداگانه مورد بررسى قرار گيرد تا معلوم شود كه سعادت دو ركن دارد و بدون آن دو تحصيل سعادت امكان ندارد : 1 - ايمان و عقيده 2 - اعمال شايسته .\r\nو لازمه ايمان صحيح عمل خوب است و گرنه ، نه سعادت ، بلكه زيان و خسران است كه « والعصران الانسان لفى خسر الاالذين آمنوا وعملو الصالحات تواصوا بالحق و تواصوابالصبر » / قسم به زمان - ( كه اندازهء حركت است ) يا فشار ( كه عامل حركت است ) يا عصاره جهان\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nماده ( يعنى انسان كامل كه نتيجه حركت است ) كه همهء انسان‌ها در زيانند مگر آن‌ها كه ايمان داشته و كارهاى صالح كنند و ديگران را به حقيقت و صبر در راه حقيقت سفارش كنند اصحاب پيامبر در هر برخوردى هنگام خداحافظى اين سوره را براى هم مىخواندند ، تا برنامه كار فراموش نشود .\r\nدر اين نوشته فقط مسئله اول مورد توجه است : چه خصوصياتى در عقيده اسلامى لازم است كه بدون آن شخص ، مسلمان نمىشود ، و چه خصوصياتى فضيلت است نه ركن كه با ندانستن و با انكار اشتباهى آن شخص ، كافر نمىشود .\r\nو بايد اين مسئله در سطح عموم براى همه و همه روشن شود . تا بى جهت مردم به جان يكديگر نتيفتند و يكديگر را كافرنشمارند .\r\nضمناً برخى مسائل ديگر هم مورد بررسى قرار گرفته است كه احياناً دستاويز حمله وطرد افراد روشن از طرف افرادى كه اگر خالص باشند لااقل ناآگاه و بى اطلاعند مانند مفهوم تسنن و تشيع و ترويج باطل ، انقطاع الى الله و فنا و فساد فى الارض ، ولايت و غيره .\r\nيادداشت هائى بوده است كه در چندين سال پيش در ارتباط با مسائل رهبرى اسلامى جمع شده بود كه اينك به طور مستقل در دسترس شما قرار مىگيرد .\r\nشايد بعداً مسائل ديگرى نيز از آن سرى بحث‌ها تقديم شود . اميد است مفيد بوده باشد .\r\nقم - حوزهء علميه\r\nمحمد على گرامى\r\nشعبان 1397 ه ق\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nآثار ديگرى كه از حضرت آيت الله العظمى گرامى منتشر شده است :\r\n1 - رسالهء توضيح المسائل\r\n2 - المعلقات على العروةالوثقى در چهار جلد ( فقه استدلالى ، به عربى )\r\n3 - المعلقات على العروة ( به عربى - 1 جلد )\r\n4 - مناسك حج\r\n5 - منهاج الفلاح ( به عربى )\r\n6 - درسهايى از علوم قرآن\r\n7 - اخلاق وعرفان در وضو و نماز\r\n8 - لولافاطمه ( س ) . .\r\n9 - مالكيت خصوصى در اسلام\r\n10 - مالكيت‌ها\r\n11 - شناخت قرآن\r\n12 - نگاهى به مسئله بردگى در اسلام\r\n13 - نگاهى به سيستم سياسى اسلام\r\n14 - مرزها\r\n15 - مقدمه‌اى بر امامت\r\n16 - فلسفه - مجموعه دفتر اول تا چهارم\r\n17 - آغاز فلسفه ( ترجمهء بدايةالحكمه علامهء طباطبايى )\r\n18 - المنطق المقارن - ( به عربى )\r\n19 - تعليقه بر منطق منظمه سبزوارى\r\n20 - مقصود الطالب ( شرح حاشيهء ملا عبدالله در منطق به عربى )\r\n21 - قانون اساسى در اسلام ( ترجمهء كتاب نحو الدستور الاسلامى )\r\n22 - عدالت اجتماعى در اسلام\r\n23 - خودسازى و مسائل روانى\r\n24 - بررسى ملاك‌هاى روانى در اسلام\r\n25 - ترجمهء ج 10 تفسير الميزان 6\r\n26 - خدا در نهج البلاغه\r\n27 - مذهب\r\n28 - تفكر\r\nو . . . . .\r\n\r\n\r\n","description":"","footnote":"","page_name":" 128 ","page_number":128}
  ]