[
  {"content":"\r\n\r\nبسم الله الرحمن الرحيم\r\nاحكام نوجوانان\r\nمطابق با فتاواى مرجع عاليقدر\r\nحضرت آيت الله العظمى لطف الله صافى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآيت الله العظمى صافى ، لطف الله\r\nاحكام نوجوانان / مطابق با فتاواى حضرت آيت الله العظمى صافى گلپايگانى ؛ گردآورنده : احمد كريمى ، حسين كريمى\r\nقم : مركز تنظيم و نشر آثار حضرت آيت الله العظمى صافى ، 1388 .\r\nص : 216\r\nبها : 20000 ريال 600 - 5105 - 10 - 1 isbn : 978 -\r\nفهرست نويسى بر اساس اطلاعات فيپا\r\n1 . فقه جعفرى - رساله 2 . فتواهاى فقهى شيعه - قرن 14 . الف . كريمى ، احمد ، كريمى حسين ، گردآورنده ب - دفتر تنظيم و نشر دفتر حضرت آيت الله العظمى صافى ، ج . عنوان .\r\n13 الف 2 ص / 9 / 183 bp\r\n3422 / 297\r\n1387\r\nمركز تنظيم و نشر آثار\r\nحضرت آيت الله العظمى صافى مدظله الشريف\r\nنام كتاب : احكام نوجوانان\r\nمؤلف : آيت الله العظمى صافى مدظله الشريف\r\nتدوين : احمد كريمى و حسين كريمى\r\nچاپ بيست و يكم : 1389\r\nتيراژ : 5000 نسخه\r\nبها : 1000 تومان\r\nشابك : 1 - 10 - 5105 - 600 - 978\r\nپست الكترونيكى : saafi @ saafi . net\r\nآدرس الكترونيكى : saafi @ saafi . net\r\nآدرس پستى : قم - انقلاب 6 - پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nبسم الله الرحمن الرحيم\r\nاين رسالهء احكام نوجوانان را بعضى\r\nموثقين با فتاواى حقير تطبيق نموده اند .\r\nاميد است عامل به آن مأجور باشد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسخن ناشر\r\nبسم الله الرّحمن الرّحيم\r\nبرترى عالِم بر عابد ، همچون درخشندگى خيره‌كنندهء ماه ، در شب چهاردهم ، نسبت به ستارگان است .\r\nحضرت امام صادق عليه السلام با بيان تشبيه زيباى فوق ، اهميت عالمان دين را از منظر اسلام يادآور مىشوند ؛ آرى ، عالم دين ، نه آنكه فقط خود نور دارد ، بلكه نور را به ره‌پويان وادى حقيقت نيز ارزانى مىبخشد .\r\nوظيفهء فقيه ، استخراج حكم الهى ، از لابه لاى متون اصيل اسلامى است و اين مهم ، در طول قرونِ پس از غيبت امام عصر عجل الله تعالى فرجه الشريف ، با تلاش و از خودگذشتگى فقهاى عظيم‌الشان ، به خوبى حاصل شده است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nامروز ، حضرت آيت الله العظمى حاج شيخ لطف الله صافى ، متفكر و اسلام‌شناس و افتخار تشيع ، از بزرگانِ مراجعى است كه سينه‌اش رازدار علوم آل محمّد صلّى الله\r\nعليه و آله و سلّم گرديده ، و سرمايه سترگ علمى او ، جام تشنگان معرفت‌الله را لبريز مىكند .\r\nمركز تنظيم و نشر آثار معظم‌له ، افتخار دارد كه با نشر رساله احكام نوجوانان اين فقيه فرزانه ، گامى ديگر در جهت ارج نهادن به ارزش‌هاى والاى اسلامى برداشته و به بارورى هر چه بيشتر فرهنگى - عقيدتى نونهالان باغ اسلام كمك مىنمايد .\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنگرشى بر زندگانى حضرت آيت الله العظمى صافى مدظله العالى\r\nاحمد كريمى\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\nبسم الله الرّحمن الرّحيم\r\nحضرت آيت الله العظمى آقاى حاج شيخ لطف‌الله صافى مد ظله العالى ، فقيه ، اسلام شناس و انديشمند بزرگ معاصر ، در شهر گلپايگان ، قدم به صحنهء هستى نهاد .\r\n\r\nوالدين\r\nپدر او عالم عارف ، مرحوم آيت‌الله آخوند ملا محمّد جواد صافى ، ( متولد 1287 ه - . ق ) بود كه علاوه بر تخصّص ، تحقيق ، تأليف و تدريس در گرايش‌هاى مختلف علوم اسلامى مانند فقه ، اصول ، كلام ، اخلاق ، حديث و . . . ، در زمينه هنرهاى ارزشمندى چون شعر و خوشنويسى نيز سرآمد بود . زهد ، تقوا ، عشق به ولايت و فضيلت‌هاى علمى اخلاقى آن بزرگ مرد ، از يك سو و مواضع قدرتمندانه او در سنگر امر به معروف و نهى از منكر و جبهه گيرىهاى صريحش در برابر افكار انحرافى ،\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nغيرمتديّنان ، ظالمان و جابران آن روزگار از سويى ديگر ، هر قدر كه مردم گلپايگان را شيفته و مطيع محض او مىنمود ، هيأت حاكمه ، خوانين و زورگويان را در برابرش شكننده‌تر مىكرد ؛ چنان كه آنها هميشه او را سدّ راه اعمال خلاف شرع و بدعت‌گذارىهاى خود ديده و تا زنده بود از غيرت دينى و خشم الهى او مىترسيدند .\r\nآفتاب عمر آن عالم جليل القدردر افق عصر 25 رجب سال 1378 ه - . ق ، مصادف با شب شهادت حضرت امام موسى كاظم عليه السلام غروب كرد .\r\nمادر او بانوى فاضله ، شاعره و عاشق اهل بيت عليهم‌السّلام فاطمه خانم ، دختر حضرت آيت الله آخوند ملا محمّد على ، بود .\r\nاز ويژگىهاى بزرگ معنوى ، اخلاقى ، كه در وجود آن مرحومه ، متبلور بود ، مىتوان به تعبد ، اخلاص ، تقوا ، معرفت به حضرت حق ، شجاعت ، صراحت لهجه ، شوهر دارى كم‌نظير ، اهتمام در تربيت كودكان ، راز و نياز خاشعانه ، ذكر ، دعا و نماز شب اشاره كرد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nتحصيلات\r\nآيت الله العظمى صافى ، در نوجوانى قدم به وادى علم و معنويت ، حوزه ، نهاد و ميهمان صفاى حلقه‌هاى صميمى درس و بحث و مَحرَم شور وصف‌ناپذير مناجات نيمه شب پاكباختگان حوزه شد . ابتدا در گلپايگان ، كتب پايه ادبيات عرب را نزد عالم جليل القدر ، مرحوم آخوند ملا ابوالقاسم مشهور به « قطب » آغاز كرد و ادامه مباحث ادبيات ، كلام ، تفسير ، حديث ، فقه و اصول را تا پايان سطح در همان‌جا پى گرفت و در اين مدت حجم وسيع كتب مهم رشته‌هاى مذكور را نزد پدر بزرگوارش ، حضرت آيت الله آخوند ملا محمّد جواد صافى آموخت . در سال 1360 ه - . ق ، گلپايگان را با دنيايى از خاطره‌هاى شيرين دوران كودكى و نوجوانى و لذت حضور در كنار پدر و مادرى مهربان و دلسوز ، كه اكنون از حسرت فراق او پريشان بودند ، ترك كرد و رنج مشكلات هجرت به قم را پذيرا شد ، تا با حضور در مجلس درس و بحث اساتيد بزرگ حوزه علميه قم به تكميل تحصيلات و تحقيقات\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخود بپردازد .\r\nايشان چند سال بعد به نجف اشرف مشرف شد و در\r\nآن‌جا نيز از محضر مراجع عاليقدر آن حوزه ، براى يك سال بهره‌مند گشت .\r\nهوش و استعداد فوق‌العاده و تلاش و جديّت در امر تحصيل او را مورد علاقه خاص اساتيد بزرگ قم و نجف قرار داد . حضرت آيت الله العظمى صافى پس از آن مجدداً به قم بازگشتند و بيش از پانزده سال حلقه‌نشين مجلس درس و بحث و اخلاق و عرفان مرجع پرافتخار شيعه ، حضرت آيت الله العظمى بروجردى و نيز يكى از مشاورين ويژه و برجسته و از اصحاب خاص استفتاء آن بزرگوار گشت و آن مرحوم ، نظر به توانايى والاى علمى آيت الله العظمى صافى ، پاسخگويى به سوالات مهم و حساسى از فقه و كلام شيعى و نيز نگارش كتاب ارزشمندى درباره مهدويّت را كه « منتخب‌الاثر » نام گرفت ، به ايشان واگذار كردند .\r\nاز اساتيد مهم آن بزرگوار در قم ، مراجع تقليد ، آيات عظام : سيد محمّد تقى خوانسارى ، حجّت ، صدر ، بروجردى و در نجف ،\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآيات عظام : شيخ محمّد كاظم شيرازى ، سيد جمال‌الدين گلپايگانى و شيخ محمّد على كاظمى را مىتوان نام برد .\r\n\r\nويژگىهاى آيت الله العظمى صافى\r\nزهد ، تقوى ، اخلاص ، قناعت ، توكل ، سعه صدر ، صراحت لهجه و امر به معروف و نهى از منكر ، از ويژگىهاى مهم روحى - اخلاقى اين فقيه وارسته است .\r\nوجودش ، درياى بىكرانه عشق به انوار مقدس ائمه معصومين عليهم‌السّلام است و هر پگاه بعد از نماز ، در دعاى عهد ، مىتوان ترنّم تمنّاى دل شيداييش را در نغمه « العجل العجل يا مولاى يا صاحب الزمان » شنيد و او را عصرهاى جمعه ، ميان خيل عاشقان مهدى عجل الله تعالى فرجه الشريف ميهمان لحظه‌هاى پر معنويت مسجد جمكران ، ديد .\r\nتدريس ، تحقيق و تسلط در زمينه علوم متنوع اسلامى همچون فقه ، اصول ، كلام ، حديث ، رجال و . . . ، تأليف حدود هشتاد اثر ارزشمند و محققانه به زبان‌هاى فارسى و عربى كه بعضى از آنها به چند زبان ديگر نيز ترجمه شده ، از ويژگىهاى علمى ايشان است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبرخوردارى از چنين موقعيت‌هاى والاى علمى ، ايشان را در حوزه علميه قم ، در رديف ممتازين قرار داد و بزرگانى چون آيات عظام : سيد جمال‌الدين گلپايگانى ، بروجردى ، امام خمينى و سيد محمد رضا گلپايگانى و بعضى ديگر ، مقام بلند علمى - معنوى او را ارج نهادند ؛ و آيت‌الله العظمى سيد جمال‌الدين گلپايگانى در حدود 45 سال پيش ، اجتهاد متين و اوج مقام فقهى آيت الله العظمى صافى را طى مكتوبى مهم ، اعلام كرد .\r\nايشان ، سال‌ها از طرف مرحوم آيت الله العظمى بروجردى و پس از ارتحال آن بزرگوار ، از معدود كسانى بود كه مسئوليت امتحان فضلاى حوزه در سطح عالى و درس خارج را داشته و شمارى از مجتهدان كنونى و مدرسين حوزه علميه قم ، نزد معظم‌له امتحان داده‌اند .\r\nاين فقيه گرانقدر ، علاوه بر موارد مذكور ، مطالعات گسترده‌اى در زمينه ادبيات و تاريخ اسلام و ايران داشته و ضمن آشنايى با قالب‌هاى گوناگون شعرى ، در سرودن شعر نيز مهارت كامل دارند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاين مرجع فرزانه ، حتى اكنون نيز با تمامى مشغله‌هاى موجود ، اخبار و مسائل دنيا و بالخصوص جهان اسلام را هر روز با دقت تمام از طريق رسانه‌هاى گروهى دنبال كرده و بنا به اطلاعات وسيع تاريخى - سياسى ، از قدرت تحليل بالايى در زمينه رويدادهاى منطقه‌اى ، جهانى و دنياى اسلام برخوردار است و مصداق واقعى « عالِم به زمان » مىباشد .\r\nقبل از پيروزى انقلاب اسلامى ، حضور در صحنه‌هاى\r\nمختلف مبارزه با رژيم ستم‌شاهى باعث حساسيت ساواك ، نسبت به اين فقيه آگاه گشت و بالاخره به توقيف يكى از كتب ايشان كه حاوى مطالبى در نقد فساد رژيم شاه بود ، منجر شد . در همين حال نشر بعضى كتب مهم حضرت آيت الله العظمى صافى كه در دفاع از تشيع نگاشته بود نيز ، در بعضى از كشورهاى عربى ممنوع شد و بدين صورت دولتمردان اين كشورها همسو با برخى مزدوران قلم بدست استعمار ، نتوانستند خشم خود را از نوشته‌هاى آگاهى بخش و بيدار كننده‌اش ، پنهان نمايند .\r\nبا پيروزى انقلاب اسلامى ايران ، ايشان در سال 1358 ه - . ش ، به عنوان عضو مجلس خبرگان اوّل ، انتخاب و در سال 1359 ه - . ش ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاز سوى حضرت امام خمينى قدس سره به عضويت شوراى نگهبان منصوب شد و هشت سال به عنوان دبير شوراى نگهبان ، منشأ خدمات ارزنده‌اى به نظام مقدس و مردم عزيز گشت ، و در پاسدارى از حريم اسلام و قرآن ، لحظه‌اى ترديد به خود راه نداد .\r\nحضرت آيت الله العظمى صافى ، كه حداقل از دو دهه قبل ، با وجود داشتن تمامى شرايط مرجعيت ، كريمانه از آن گذشته بود ، با ارتحال حضرت آيت الله العظمى گلپايگانى قدس سره در آذر ماه 1372 ه - ش ، بنا به\r\nتقاضاهاى مكرّر و اصرار پى در پى علما و مردم ، بالاخره تصدى مرجعيت را پذيرفت و اكنون به عنوان يكى از مراجع عمده ، و اركان اصلى حوزه علميه قم ، به شمار مىرود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nآثار علمى حضرت آيت الله العظمى صافى\r\nنام كتاب - زبان - ترجمه\r\nفقه :\r\n1 - توضيح المسائل - فارسى -\r\n2 - منتخب الاحكام - فارسى -\r\n3 - احكام نوجوانان - فارسى - انگليسى\r\n4 - جامع الاحكام در 2 جلد - فارسى -\r\n5 - استفتائات قضايى - فارسى -\r\n6 - استفتائات پزشكى - فارسى -\r\n7 - مناسك حج - فارسى - عربى\r\n8 - مناسك عمره مفرده - فارسى - عربى\r\n9 - هزار سؤال پيرامون حج - فارسى -\r\n10 - پاسخ كوتاه به 300 پرسش در 2 جلد - فارسى -\r\n11 - اعتبار قصد قربت در وقف - فارسى -\r\n12 - رساله در احكام ثانويه - فارسى -\r\n13 - فقه الحج در 4 جلد - عربى -\r\n14 - هداية العباد در 2 جلد - عربى -\r\n15 - هداية السائل - عربى -\r\n16 - حواشى على العروة الوثقى - عربى -\r\n17 - رسائل الخمس فى فقه الإمامية - عربى -\r\n18 - صلاة المسافر - عربى -\r\n19 - فقه الخمس - عربى -\r\n20 - أوقات الصلاة - عربى -\r\n21 - الاحكام الشرعية ثابتة لاتتغيّر - عربى - فارسى\r\n22 - التعزير ( احكامه و ملحقاته ) - عربى -\r\n23 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - عربى - فارسى\r\n24 - رسالة فى معاملات المستحدثة - عربى -\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n25 - التداعى فى مال من دون بينة و لا يد - عربى -\r\n26 - رسالة فى المال المعيّن المشتبه ملكيته - عربى -\r\n27 - حكم نكول المدعى عليه عن اليمين - عربى -\r\n28 - ارث الزوجة - عربى -\r\n29 - مع الشيخ جاد الحق فى ارث العصبه ( مسألة التعصيب ) - عربى -\r\n30 - حول ديات ظريف ابن ناصح - عربى -\r\n31 - بحث حول الاستسقام بالازلام ( مشروعية الاستخارة ) - عربى -\r\n32 - الشعائر الحسينيه - عربى -\r\n33 - آنچه هر مسلمان بايد بداند - - تركى\r\nاصول فقه :\r\n34 - بيان الاصول در 3 جلد - عربى -\r\n35 - رسالة فى الشهرة - عربى -\r\n36 - رسالة فى حكم الاقل و الاكثر فى الشبهة الحكمية - عربى -\r\n37 - رسالة فى الشروط - عربى -\r\nقرآن و تفسير :\r\n38 - تفسير آيه فطرت - فارسى -\r\n39 - القرآن مصون عن التحريف - عربى -\r\n40 - تفسير آية التطهير - عربى -\r\n41 - تفسير آية الانذار - عربى -\r\nعقايد و كلام\r\n42 - عرض دين - فارسى -\r\n43 - به سوى آفريدگار - فارسى -\r\n44 - الهيات در نهج‌البلاغه - فارسى -\r\n45 - معارف دين 2 جلد - فارسى -\r\n46 - پيرامون روز تاريخى غدير - فارسى -\r\n47 - نداى اسلام از اروپا - فارسى -\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n48 - نگرشى بر فلسفه و عرفان - فارسى -\r\n49 - نيايش در عرفات - فارسى -\r\n50 - سفرنامه حج - فارسى -\r\n51 - شهيد آگاه - فارسى -\r\n52 - نويد امن و امان - فارسى -\r\n53 - پاسخ ده پرسش - فارسى -\r\n54 - اصالت مهدويت - فارسى -\r\n55 - تجلى توحيد در نظام امامت - فارسى - عربى\r\n56 - نظام امامت و رهبرى - فارسى -\r\n57 - ولايت تكوينى و ولايت تشريعى - فارسى -\r\n58 - پيرامون معرفت امام - فارسى -\r\n59 - عقيده نجات بخش - فارسى -\r\n60 - به سوى دولت كريمه - فارسى -\r\n61 - باورداشت مهدويت - فارسى - عربى\r\n62 - انتظار ، عامل مقاومت و حركت - فارسى -\r\n63 - فروغ ولايت در دعاى ندبه - فارسى - عربى\r\n64 - معرفت حجت خدا - فارسى -\r\n65 - وابستگى جهان به امام زمان - فارسى -\r\n66 - توضيحات پيرامون كتاب عقيده مهدويت در تشيع اماميه - فارسى - انگليسى\r\n67 - امامت و مهدويت - فارسى -\r\n68 - پيام‌هاى مهدوى - فارسى -\r\n69 - گفتمان مهدويت - فارسى - انگليسى\r\n70 - گفتمان عاشورايى - فارسى -\r\n71 - مقالات كلامى - فارسى -\r\n72 - الى هدى كتاب الله - عربى -\r\n73 - ايران تسمع فتجيب - عربى -\r\n74 - رسالة حول عصمة الانبياء و الائمة - عربى -\r\n75 - تعليقات على رسالة الجبر و القدر - عربى -\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n76 - لمحات فى الكتاب و الحديث و المذهب - عربى -\r\n77 - صوت الحق و دعوة الصدق - عربى -\r\n78 - رد اكذوبة خطبة الامام على ، على الزهرا عليهما السلام - عربى -\r\n79 - مع الخطيب فى خطوطه العريضة - عربى - اردو / فرانسه\r\n80 - رسالة فى البداء - عربى -\r\n81 - جلاء البصر لمن يتولى الائمة الاثنى عشر - عربى -\r\n82 - حديث افتراق المسلمين على ثلاث و سبعين فرقة - عربى -\r\n83 - من لهذا العالم ؟ - عربى -\r\n84 - بين العلمين ، الشيخ الصدوق والشيخ المفيد - عربى - فارسى\r\n85 - مقدّمات مفصلّة على « مقتضب‌الاثر » و « مكيال‌المكارم » و « منتقى الجمان » - عربى -\r\n86 - امان الامّة من الضلال والاختلاف - عربى -\r\n87 - البكاء على الامام الحسين عليه السلام - عربى -\r\n88 - النقود اللطيفة على الكتاب المسمى بالاخبار الدخيلة - عربى -\r\nحديث :\r\n89 - منتخب الاثر در 3 جلد - عربى - اردو /\r\nانگليسى\r\n90 - قبس من مناقب اميرالمؤمنين عليه السلام\r\n( مئة و عشر حديث من كتب عامة ) - عربى - فارسى\r\n91 - احاديث الائمة الاثنى عشر ، اسنادها و الفاظها - عربى -\r\n92 - احاديث الفضائل - عربى -\r\n93 - پرتوى از فضائل اميرالمؤمنين عليه السلام - فارسى -\r\nتاريخ :\r\n94 - سيرحوزه‌هاى علمى شيعه - فارسى -\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n95 - رمضان در تاريخ ( حوادث تاريخى ) - فارسى -\r\nسيره :\r\n96 - پرتوى از عظمت امام حسين عليه السلام - فارسى -\r\n97 - با عاشوراييان - فارسى -\r\n98 - آينهء جمال - فارسى -\r\n99 - از نگاه آفتاب - فارسى -\r\n100 - اشك و عبرت - فارسى -\r\nتربيتى :\r\n101 - ماه مبارك رمضان ، مكتب عالى تربيت و اخلاق - فارسى -\r\n102 - راه اصلاح يا امر به معروف و نهى از منكر - فارسى -\r\n103 - با جوانان - فارسى -\r\nشعر :\r\n104 - ديوان اشعار - فارسى -\r\n105 - بزم حضور - فارسى -\r\n106 - آفتاب مشرقين - فارسى -\r\n107 - صحيفة المؤمن - فارسى -\r\n108 - سبط المصطفى - فارسى -\r\n109 - در آرزوى وصال - فارسى -\r\nمقاله‌ها و خطابه‌ها :\r\n110 - حديث بيدارى ( مجموعه پيام‌ها ) - فارسى -\r\n111 - شب‌پرگان و آفتاب - فارسى -\r\n112 - شب عاشورا - فارسى -\r\n113 - صبح عاشورا - فارسى -\r\nتراجم :\r\n114 - زندگانى آيت الله آخوند ملامحمد جوادصافى گلپايگانى - فارسى -\r\n115 - زندگانى جابر بن حيّان - فارسى -\r\n116 - زندگانى بوداسف - فارسى -\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\nدستورهاى عملى اسلام ، كه وظيفهء انسان‌ها را ، نسبت به كارهايى كه بايد انجام دهند و يا از آنها دورى جويند مشخص مىكند ، « احكام » نام دارد .\r\nهر كارى كه انسان انجام مىدهد ، در اسلام داراى حكم خاصى است ، احكامى كه تكليف ما را نسبت به كارها مشخص مىكند پنج قسم است : واجب ، حرام ، مستحب ، مكروه و مُباح ، كه اين احكام را ، « احكام تكليفيّه » مىنامند .\r\nواجب : كارى است كه انجام آن لازم مىباشد و ترك آن عذاب دارد ؛ مانند نماز و روزه .\r\nحرام : كارى است كه ترك آن لازم و انجامش عذاب دارد ؛ مانند دروغ و ظلم .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمستحب : به كارى گويند كه انجامش نيكو است و ثواب دارد ولى ترك آن عذاب ندارد ؛ مانند سلام كردن و صدقه دادن .\r\nمكروه : كارى است كه ترك آن نيكو مىباشد و ثواب دارد ولى انجامش عذاب ندارد ؛ مانند خوابيدن در مسجد و مدح فروشنده از كالايى كه مىفروشد .\r\nمباح : به كارى گويند كه انجام و ترك آن مساوى است ، نه عذابى دارد و نه ثوابى ؛ مانند راه رفتن و نشستن .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nاجتهاد و تقليد\r\nانسان مىتواند از روى « اجتهاد » يا « تقليد » ، به احكام دين عمل كند .\r\n« اجتهاد » سعى و تلاش فراوان است ، در راه استخراج احكام دين از منابع آن ، كه مهم‌ترين آنها قرآن و احاديث معصومين عليهم السلام مىباشد ، پس از آموختن علومى كه انسان را كمك مىكند تا بتواند احكام را از منابع آن استخراج كند .\r\nبه كسى كه داراى چنين توانايى علمى باشد ، « مجتهد » مىگويند .\r\n« تقليد » ، به معناى پيروى و دنباله روى است و در اينجا به معناى پيروى از « مجتهد » مىباشد ؛ يعنى انسان كارهاى خود را مطابق فتواى مجتهد انجام دهد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمسأله 1 . به مجتهدى كه ديگران از او تقليد مىكنند ، « مرجع تقليد » و به كسى كه از مجتهد تقليد مىكند ، « مُقلِّد » مىگويند .\r\nمسأله 2 . كسى كه مجتهد نيست و نمىتواند احكام و دستورهاى الهى را از منابع آن به دست آورد و نيز نمىتواند عمل به احتياط نمايد ، بايد از مجتهد تقليد كند ؛ يعنى كارهاى خود را مطابق فتواى او انجام دهد .\r\nمسأله 3 . وظيفه اكثر مردم در احكام دين ، تقليد است ؛ چون افراد كمى هستند كه بتوانند در احكام ، اجتهاد كنند .\r\nمسأله 4 . مجتهدى كه انسان از او تقليد مىكند بايد :\r\n- عادل باشد .\r\n- زنده باشد .\r\n- مرد باشد .\r\n- شيعه دوازده امامى باشد .\r\n- و بنابر احتياط واجب ، اعلَم باشد .\r\nمسأله 5 . كسى كه از مجتهدى تقليد مىكند ، اگر مرجع تقليدش از دنيا برود ، و مجتهد زنده اعلمِ از او نباشد ، مىتواند بر تقليد وى باقى بماند ، به شرط آنكه به فتواى مجتهد در آن مسأله عمل\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nكرده باشد و يا آن مسأله را براى عمل كردن ياد گرفته باشد .\r\nو احتياط واجب آن است كه اگر مجتهد ميّت ، اعلم از مجتهد زنده باشد ، بر تقليد وى باقى بماند .\r\nمسأله 6 . اعلم‌كسى است‌كه در استخراج احكام ، از منابع آن ، از مجتهدان ديگر ، استادتر باشد .\r\nمسأله 7 . مجتهد و اعلم را از سه راه مىتوان شناخت :\r\n- خود انسان يقين كند ؛ مثل آنكه از اهل علم باشد و بتواند مجتهد و اعلم را بشناسد .\r\n- گواهى دو نفر عالم عادل كه مىتوانند مجتهد و اعلم را تشخيص دهند ، به شرط آن كه دو نفر عالم عادل ديگر با گفته آنان مخالفت نكنند .\r\n- عده‌اى از اهل علم كه مىتوانند مجتهد و اعلم را تشخيص دهند و از گفته آنان اطمينان پيدا مىشود ، مجتهد بودن يا اعلم بودن كسى را تصديق كنند .\r\nمسأله 8 . راه‌هاى بدست آوردن فتواى مجتهد :\r\n- شنيدن از خود مجتهد .\r\n- شنيدن از دو نفر عادل .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n- شنيدن از يك نفر مورد اعتماد ، كه از گفته او اطمينان پيدا مىشود .\r\n- ديدن در رساله مجتهد ، كه درستى آن مورد اطمينان باشد .\r\nمسأله 9 . اگر فتواى مجتهد در مسأله‌اى عوض شود ، مقلّد بايد به فتواى جديد عمل‌كند و عمل‌كردن به فتواىگذشته ، جايزنيست .\r\nمسأله 10 . مسائلى را كه انسان غالباً به آنها احتياج دارد ، واجب است ياد بگيرد .\r\n\r\nفرق بين احتياط مستحب و احتياط واجب\r\nمسأله 11 . « احتياط مستحب » هميشه همراه با فتواست ، و مقلّد مىتواند به فتوا ، يا به احتياط ، به دلخواه خود ، عمل نمايد . مانند اين مسأله :\r\n« ظرف نجس را كه يك مرتبه در آب كر بشويند پاك مىشود ، گرچه احتياط آن است كه سه مرتبه بشويند . »\r\n« احتياط واجب » همراه با فتوا نمىباشد ومقلّد بايد به همان احتياط عمل كند و به فتواى مجتهد ديگر نيز مىتوان مراجعه نمود ، مانند اين مسأله :\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n« احتياط آن است‌كه بربرگ درخت انگور ، اگرتازه باشد سجده نكنند . »\r\n\r\nچگونه انسان بالغ مىشود ؟\r\nنشانه‌هاى بلوغ 3 تاست :\r\n1 - بيرون آمدن مايع منى « 1 » از انسان .\r\n2 - روييدن موى خشن ، بر عانه « 2 » .\r\n3 - كامل شدن 15 سال قمرى براى پسران و 9 سال قمرى براى دختران .\r\nبراى تحقّق بلوغ ، ظاهر شدن هر سه علامت ضرورت ندارد ، بلكه با پديدار شدن يكى از آنها ، بلوغ حاصل مىشود . پس ، اگر جوانى از خود منى ببيند ، هر چند به سن بلوغ نرسيده باشد ، بالغ است و بايد به تكاليف شرعى عمل كند .\r\n\r\n\r\n","description":"","footnote":"\r\n( 1 ) . منى : مايعى است كه از غدد تناسلى به سبب آميزش يا احتلام ، از مجراى بول خارج مىشود .\r\n( 2 ) . بالاى عورت و پايين شكم .\r\n","page_name":" 41 ","page_number":41},
  {"content":"\r\n\r\n\r\nطهارت\r\nطهارت و پاكى بدن و محيط زندگى ، در اسلام داراى اهمّيت بسيارى است . انسان بايد از خوردن و آشاميدن چيزهاى نجس دورى كرده و بدن و لباسش براى « نماز » ، كه بهترين شيوه پرستش پروردگار عالم است ، پاك باشد و بهتر است تميزترين لباس را بپوشد . بنابراين شناختن چيزهاى نجس و آموختن شيوه پاك كردن آنها نيز لازم است .\r\nمسأله 12 . در عالَم همه چيز پاك است ، مگر يازده چيز و آنچه بر اثر بر خورد با اينها نجس شود .\r\nمسأله 13 . چيزهاى نجس عبارت است از :\r\n1 . ادرار ( بول )\r\n2 . مدفوع ( غائط )\r\n3 . منى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n4 . مردار\r\n5 . خون\r\n6 و 7 . سگ و خوك\r\n8 . شراب\r\n9 . آب‌جو\r\n10 . كافر\r\n11 . عرق حيوان نجاست‌خوار\r\nمسأله 14 . ادرار و مدفوع انسان و حيوان‌هاى حرام گوشت كه خون جهنده دارند نجس است .\r\nمسأله 15 . ادرار و مدفوع حيوان‌هاى حلال گوشت ، مانند گاو و گوسفند و حيوان‌هايى كه خون جهنده ندارند ؛ مانند مار و ماهى پاك است .\r\nمسأله 16 . بول و غائط حيوان‌هايى كه گوشت آنها مكروه است ، پاك مىباشد ؛ مانند اسب و الاغ .\r\nمسأله 17 . فضله پرندگان حرام گوشت ؛ مانند كلاغ ، پاك است ؛ ولى بهتر است از آنها دورى كرد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nاحكام مردار\r\nمسأله 18 . به حيوانى كه به دستور اسلام كشته نشود ، « مُردار » گويند . « 1 »\r\nمسأله 19 . حيوان‌ها دو دسته‌اند : برخى خون جهنده دارند ؛ يعنى اگر رگ آنها بريده شود ، خون با فشار از آن بيرون مىآيد و برخى ديگر خون جهنده ندارند ؛ يعنى اگر رگ آنها بريده شود ، خون با فشار بيرون نمىآيد .\r\nمسأله 20 . مردار حيوانى كه خون جهنده ندارد ؛ مانند ماهى ، پاك است ؛ اگر چه در آب بميرد .\r\nمسأله 21 . مردار حيوانى كه خون جهنده دارد ؛ اجزاى بىروحش مانند مو و شاخ ، پاك و اجزاى روح‌دار آن ؛ مانند گوشت و پوست ، نجس است .\r\nمسأله 22 . تمام اجزاى بدن سگ و خوك ؛ چه مرده و چه زنده آن نجس است .\r\nمسأله 23 . انسان مرده هر چند تازه از دنيا رفته و بدنش سرد\r\n\r\n\r\n","description":"","footnote":"\r\n( 1 ) . براى آشنايى بيشتر با چگونگى ذِبح حيوان ، به مسأله 438 مراجعه كنيد .\r\n","page_name":" 44 ","page_number":44},
  {"content":"\r\n\r\nنشده باشد ( به جز اجزاى بىروح او ؛ مانند ناخن ، مو و دندان ) ، تمام بدنش نجس مىباشد .\r\nمسأله 24 . هر گاه ميّت را غسل دهند ، بدنش پاك مىشود .\r\nمسأله 25 . كسى كه در راه خدا و براى حفظ اسلام مىجنگد ، اگر در ميدان نبرد و معركه درگيرى كشته شود و همانجا از دنيا برود ، بدنش پاك است و نياز به غسل و كفن ندارد .\r\n\r\nاحكام خون\r\nمسأله 26 . خون انسان و هر حيوانى كه خون جهنده دارد ؛ مانند مرغ و گوسفند ، نجس است .\r\nمسأله 27 . حيوانى كه خون جهنده ندارد ؛ مانند ماهى و پشه ، خونش پاك است .\r\nمسأله 28 . بنابر احتياط واجب ، از تخم مرغى كه ذرّه‌اى خون در آن است بايد اجتناب كرد . ولى اگر خون در زرده باشد ، تا پوست نازك روى آن پاره نشده ، سفيده تخم مرغ پاك مىباشد .\r\nمسأله 29 . خونى كه از لاى دندان - لثه - مىآيد ، اگر با آب دهان مخلوط شده و از بين برودپاك است و در آن صورت فرو بردن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nآب دهان هم اشكال ندارد ؛ اگر چه بهتر است آن را فرو نبرند .\r\n\r\nچيز پاك چگونه نجس مىشود ؟\r\nمسأله 30 . اگر چيز پاكى به نجسى برخورد كند و يكى از آن دو به گونه‌اى تر باشد كه رطوبتش به ديگرى برسد ، چيز پاك نجس مىشود .\r\nمسأله 31 . اگر انسان نداند چيز پاكى نجس شده يا نه ؟ پاك است . جستجو و وارسى هم لازم نيست ، هر چند بتواند نجس بودن يا پاك بودن آن را بفهمد .\r\nمسأله 32 . خوردن و آشاميدن چيز نجس حرام است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nمطهِّرات ( پاك كننده‌ها )\r\nمسأله 33 . مطهّرات ، اشياء نجس را پاك مىكنند . عمده پاك كننده‌ها عبارت‌اند از :\r\n1 . آب\r\n2 . زمين\r\n3 . آفتاب\r\n4 . اسلام\r\n5 - بر طرف شدن نجاست ( به شرحى كه خواهد آمد )\r\n\r\nاحكام آب‌ها\r\n« آب » اقسام مختلفى دارد كه شناخت آنها ما را براى بهتر يادگرفتن مسائل مربوط به آن ، كمك مىكند .\r\nمسأله 34 . آب يا « مضاف » است يا « مطلق » .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nآب مضاف : آبى است كه آن را از چيزى گرفته باشند ( مانند آب سيب و هندوانه ) و يا با چيزى مخلوط شده باشد ، به قدرى كه به آن ، آب گفته نشود ؛ مانند شربت .\r\nآب مطلق : آبى است كه مضاف نباشد .\r\nمسأله 35 . احكام آب مضاف :\r\n- ممكن است چيز كثيفى را تميز كند ، ولى هرگز چيز نجس را پاك نمىكند ( و از مطهّرات نمىباشد ) .\r\n- اگر با نجاست برخورد كند ، نجس مىشود ؛ هر چند نجاست كم باشد و بو يا رنگ يا مزه آب عوض نشود .\r\n- وضو و غسل با آن باطل است .\r\n\r\nاقسام آب مطلق\r\nمسأله 36 . آب ، يا از زمين مىجوشد ؛ يا از آسمان مىبارد ؛ يا نه مىجوشد و نه مىبارد .\r\n- آبى كه از آسمان ببارد « باران » است .\r\n- آبى كه از زمين مىجوشد ، اگر جريان داشته باشد ؛ مانند آب چشمه و قنات « آب جارى » است و اگر بدون جريان باشد ، « آب چاه » است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n- آبى كه از زمين نمىجوشد و از آسمان نمىبارد ، اگر به مقدارى كه در مسأله بعد خواهد آمد ، باشد ، « كُر » و اگر كمتر از اين مقدار باشد ، « قليل » است .\r\nمسأله 37 . مقدار آبى كه اگر در ظرفى كه درازا و پهنا و گودى آن هر يك احتياطاً 5 / 3 وجب باشد بريزند پر شود ، يا وزن آن از 128 مَن تبريزى ، 20 مثقال كمتر باشد تقريباً معادل 384 كيلوگرم ، به مقدار كُر است .\r\n\r\nآب قليل\r\nمسأله 38 . آب قليل به محض برخورد با نجاست ، نجس مىشود ، مگر آن كه با فشار به چيز نجس برسد كه در اين صورت فقط قسمتى كه با نجس برخورد كرده و آن چه بعد از آن است ، نجس مىشود ؛ مانند ظرف آبى كه از بالا بر چيز نجس ريخته مىشود ، و آب‌هاى بالا و داخل ظرف پاك است .\r\nمسأله 39 . اگر آب كر يا جارى ، به آب قليل نجس متصل شود و با آن مخلوط شود پاك مىگردد . ( مثلًا : اگر ظرف آب قليلى را كه نجس شده ، زير شير آبى كه به منبع كر متصل مىباشد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبگذارند و آب را بر آن باز كنند ، پاك مىشود ) ، ولى اگر بو ، رنگ يا مزه نجاست گرفته باشد ،\r\nبايد به قدرى با آن مخلوط شود كه بو يا رنگ يا مزه نجاست از بين برود .\r\n\r\nآب‌هاى كر ، جارى و چاه\r\nمسأله 40 . تمام اقسام آب‌هاى مطلق ، به جز آب قليل ، تا زمانى كه بو يا رنگ يا مزه نجاست نگرفته باشد ، پاك است و هرگاه بر اثر برخورد با نجاست ، بو يا رنگ يا مزه نجاست بگيرد ، نجس مىشود . ( آب جارى ، چاه ، كر و حتّى باران در اين حكم مشترك هستند ) .\r\nمسأله 41 . آب لوله‌هاى ساختمان‌ها كه متصل به منبع كر مىباشد ، در حكمِ آبِ كر است .\r\nمسأله 42 . برخى از خصوصيات آب باران :\r\n- اگر باران بر چيز نجسى كه عين نجس « 1 » در آن نيست ، يك بار ببارد ، پاك مىشود .\r\n- اگربرفرش و لباس نجس ببارد ، فشارلازم ندارد و پاك مىشود .\r\n\r\n\r\n","description":"","footnote":"\r\n( 1 ) . عين نجس ؛ چيزى است كه خود به خود نجس است ؛ مانند بول و خون .\r\n","page_name":" 50 ","page_number":50},
  {"content":"\r\n\r\n- اگر بر زمين نجس ببارد پاك مىشود .\r\n- هرگاه آب باران در جايى جمع شود ، اگر چه كمتر از كر باشد ، چنانچه چيز نجسى را در حالى كه باران همچنان\r\nمىبارد ، در آن بشويند ، تا زمانى كه بو يا رنگ يا مزه نجاست نگرفته ، پاك است و چيز نجس را هم پاك مىكند .\r\n\r\nچگونه چيزهاى نجس را آب بكشيم ؟\r\nمسأله 43 . براى پاك كردن چيزهاى نجس ، ابتدا بايد نجاست را بر طرف كرده ، سپس طورى كه در مسايل آينده خواهد آمد ، آن را آب كشيد .\r\nمسأله 44 . ظرف نجس را ، بعد از بر طرف كردن نجاست ، اگر يك مرتبه در آب كر بشويند كافى است ، ولى با آب قليل سه مرتبه بايد شست .\r\nمسأله 45 . ظرف نجس را مىتوان اين گونه آب كشيد :\r\nبا آب كر : يك بار آن را در آب فرو برده و بيرون آورند .\r\nبا آب شير متصل به كر : يك بار آب بر روى آن بريزند يا يك بار زير شير بشويند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبا آب قليل : آن را سه مرتبه پر از آب كرده و خالى كنند ، يا سه مرتبه قدرى آب در آن ريخته و هر مرتبه آب را طورى در آن بگردانند كه به جاهاى نجس برسد و بيرون بريزند .\r\nمسأله 46 . فرش و لباس و چيزهايى مانند آن كه آب را به خود مىگيرد و قابل فشار دادن است ، چنانچه با آب قليل\r\nتطهير مىكنند ، بايد بعد از هر بار شستن ، آن را فشار دهند تا آب‌هاى درون آن بيرون آيد و يا به گونه‌اى ديگر آب آن گرفته شود ، ولى در آب كر و جارى فشار دادن لازم نيست .\r\n\r\nزمين\r\nمسأله 47 . اگر كف پا يا كف كفش ، هنگام راه رفتن ، نجس شود ، با راه رفتن يا ماليدن پا به زمين پاك مىشود ، به شرط آن كه عين نجاست بر طرف شودو زمين بايد پاك و خشك باشد و روى آن خاك ، شن ، سنگ و مانند اينها باشد .\r\nمسأله 48 . اگر بر اثر راه رفتن يا ماليدن پا بر زمين ، نجاست ته كفش يا كف پا بر طرف شود ، پاك مىگردد ، ولى بهتر است حداقل پانزده قدم راه برود .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nآفتاب\r\nمسأله 49 . آفتاب ( با شرايطى كه خواهد آمد ) اين چيزها راپاك مىكند :\r\n- زمين .\r\n- ظاهر ساختمان و چيزهايى كه در آن به كار رفته است ،\r\nمانند در و پنجره .\r\n- درخت و گياه .\r\nمسأله 50 . آفتاب با اين شرايط ، پاك كننده است :\r\n- چيز نجس تر باشد ، به قدرى كه اگر چيزى به آن برسد ، تر شود .\r\n- با تابش آفتاب ، چيز نجس خشك شود . اگر چيز نجس مرطوب بماند ، پاك نشده است .\r\n- چيزى ؛ مانند ابر يا پرده ، مانع تابش آفتاب نباشد ، مگر آنكه رقيق و نازك باشد و از تابش آفتاب جلوگيرى نكند .\r\n- آفتاب ، به تنهايى آن را خشك كند ؛ مثلًا به كمك باد خشك نشود .\r\n- هنگام تابش آفتاب ، عين نجاست در آن نباشد ، پس اگر\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنجاست هست ، پيش از تابش آفتاب بر طرف كنند .\r\n- قسمت بيرون و درون ديوار يا زمين را يكباره خشك كند ، پس اگر روى آن امروز خشك شود و درون آن فردا ، تنها روى آن پاك مىشود .\r\nمسأله 51 . اگر زمين و مانند آن نجس باشد ، ولى رطوبتى نداشته باشد ، مىتوان مقدارى آب ، يا چيز ديگرى كه سبب مرطوب شدن آن شود ، بر آن ريخته و سپس آفتاب بتابد و آن را پاك كند .\r\n\r\nاسلام\r\nمسأله 52 . غير مسلمان نجس است و اگر شهادتين را بگويد ، مسلمان مىشود ؛ يعنى بگويد :\r\nاشْهَدُ ان لّا الهَ الّا اللهُ ، وَ اشْهَدُ انَّ مُحَمَّداً رَسُول‌ُاللهِ\r\nو با اسلام ، تمام بدن او پاك مىگردد .\r\n\r\nبر طرف شدن عين نجاست\r\nمسأله 53 . در دو مورد ، با بر طرف شدن نجاست ، چيز نجس\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nپاك مىشود و نيازى به آب كشيدن ندارد :\r\nالف : بدن حيوان ؛ مثلًا منقار مرغى كه غذاى نجس خورده است ، هنگامى كه نجاست از منقارش بر طرف شود پاك است .\r\nب : باطن بدن ؛ مانند داخل دهان و بينى و گوش ؛ مثلًا اگر هنگام مسواك كردن ، از لثه‌ها خون بيايد ، داخل دهان پاك است و آب كشيدن آن لازم نيست . ولى مسواك اگر با خون برخورد داشته باشد ، به احتياط واجب ، نجس مىشود ؛ هر چند داخل دهان باشد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nوضو\r\nنمازگزار بايد قبل از انجام نماز ، وضو گرفته و خود را براى انجام اين عبادت بزرگ آماده كند .\r\nدر برخى از موارد هم بايد « غسل » كند ؛ يعنى تمام بدن را با آداب مخصوص بشويد و هرگاه نتواند وضو بگيرد يا غسل كند ، بايد به جاى آن عمل ديگرى به نام « تيمّم » انجام دهد كه در اين قسمت با احكام هر يك آشنا خواهيد شد .\r\n\r\nچگونه وضو بگيريم ؟\r\nمسأله 54 . براى انجام وضو ، انسان بايد ابتدا صورت ، سپس دست راست و بعد از آن دست چپ را به قصد وضو بشويد ، آن‌گاه با رطوبتى كه از شستن دست بر كف آن است ، سر را\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمسح كند ؛ يعنى دست را بر آن بكشد و سپس پاى راست و در آخر ، پاى چپ را مسح نمايد .\r\n\r\nتوضيح اعمال وضو\r\n\r\nشستن\r\nمسأله 55 . در وضو انسان بايد ابتدا صورت را از جايى كه موى سر روييده تا آخر چانه ، از بالا به پايين و به اندازه فاصله بين دو انگشت ميانى و شست در عرض ، صورت را بشويد و براى آنكه يقين كند مقدار واجب را شسته ، بايد كمى اطراف صورت را هم بشويد .\r\nمسأله 56 . بعد از شستن صورت ، بايد دست راست و بعد از آن دست چپ را از آرنج تا سر انگشت‌ها بشويد .\r\nمسأله 57 . براى آنكه يقين كند آرنج را كاملًا شسته ، بايد مقدارى بالاتر از آرنج را هم بشويد .\r\nمسأله 58 . كسى كه پيش از شستن صورت ، دست‌هاى خود را تا مچ شسته ، هنگام وضو بايد تا سر انگشتان را بشويد ، و اگر فقط تا مچ را بشويد ، وضويش باطل است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nمسح\r\nمسأله 59 . جاى مسح ، يك قسمت از چهار قسمت سر ، كه بالاى پيشانى است - جلوى سر - مىباشد .\r\nمسأله 60 . مسح سر ، بايد مقدارى باشد كه اگر كسى ببيند ، بگويد : مسح كرد .\r\nمسأله 61 . احتياط مستحب آن است كه سر را به پهناى سه انگشت بسته و طول يك انگشت مسح كند .\r\nمسأله 62 . لازم نيست مسح بر پوست سر باشد ، بلكه بر موى كوتاه جلوى سر هم صحيح است ، و اگر موى سر به قدرى بلند باشد كه هنگام شانه زدن ، به صورت بريزد ، در اين صورت بايد ، پوست سر يا قسمت پائين - انتهاى - مو را مسح كند .\r\nمسأله 63 . پس از مسح سر ، بايد با رطوبتى كه از وضو بر كف دست باقيمانده ، روى پاها را از سر يكى از انگشت‌ها تا بر آمدگى روى پا مسح كند ، و احتياط واجب آن است كه تا مفصل - جايى كه پا خم مىشود - را نيز مسح كند .\r\nمسأله 64 . در مسح بايد دست را بر سر و پاها بكشد ، و اگر دست را نگهدارد ، و سر يا پا را به آن بكشد ، وضو باطل است ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nولى اگر موقعى كه دست را مىكشد سر يا پا مختصرى حركت كند ، اشكال ندارد .\r\nمسأله 65 . اگر براى مسح ، رطوبتى در كف دست نمانده باشد ، نمىتواند دست را با آب خارج ، تر كند ، بلكه بايد از اعضاى ديگر وضو ؛ مثلًا صورت ، رطوبت بگيرد و با آن مسح كند .\r\nمسأله 66 . رطوبت دست بايد به قدرى باشد كه بر سر و پا اثر بگذارد .\r\nمسأله 67 . محل مسح - سر و روى پاها - بايد خشك باشد ، بنابراين اگر جاى مسح تر باشد ، بايد آن را خشك كرد . ولى اگر رطوبت آن به قدرى كم باشد كه مانع از تأثير رطوبت دست بر آن نباشد ، اشكالى ندارد .\r\nمسأله 68 . بين دست و سر يا پاها نبايد چيزى مانند چادر و كلاه ، يا جوراب و كفش فاصله شود ، هر چند بسيار رقيق و نازك باشد و رطوبت به پوست برسد ( مگر در حال ناچارى ) .\r\nمسأله 69 . محل مسح بايد پاك باشد ، پس اگر نجس است و نمىتواند آن را آب بكشد ، مسح بر روى جبيره انجام دهد و احتياطاً تيمم هم بنمايد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nشرايط وضو\r\nمسأله 70 . با بودن شرايط زير ، وضو صحيح و با نبودن حتّى يكى از آنها وضو باطل است :\r\n1 . آب وضو پاك باشد ( نجس نباشد ) .\r\n2 . آب وضو و مكانى كه در آن وضو مىگيرد ، مباح باشد ( غصبى نباشد ) .\r\n3 . آب وضو مطلق باشد ( مضاف نباشد ) .\r\n4 . ظرف آب وضو مباح باشد ( به شرحى كه خواهد آمد ) .\r\n5 . ظرف آب وضو طلا و نقره نباشد ( به شرحى كه خواهد آمد ) .\r\n6 . اعضاى وضو پاك باشد .\r\n7 . مانعى از رسيدن آب بر اعضاى وضو نباشد .\r\n8 . با قصد قربت و بدون ريا وضو بگيرد .\r\n9 . رعايت ترتيب ( به همان صورت كه در اعمال وضو گذشت ) .\r\n10 . رعايت موالات ؛ بين اعمال وضو فاصله نيافتد .\r\n11 . در كارهاى وضو از ديگرى كمك نگيرد .\r\n12 . استعمال آب براى او مانعى نداشته باشد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n13 . براى وضو گرفتن وقت باشد .\r\n\r\nتوضيح شرايط وضو\r\nمسأله 71 . وضو با آب نجس و مضاف باطل است ، خواه بداند آن آب نجس يا مضاف است يا نداند ، يا فراموش كرده باشد .\r\nمسأله 72 . آب وضو بايد مباح باشد ، بنابراين در موارد زير وضو باطل است :\r\n- وضو گرفتن با آبى كه صاحب آن راضى نيست ( راضى نبودن او معلوم باشد ) .\r\n- آبى كه معلوم نيست صاحب آن راضى است يا نه .\r\n- آبى كه وقف افراد خاصى است ، براى غير آن افراد ؛ مانند : حوض برخى از مدارس كه وقف محصلين همان مدرسه است و وضوخانه بعضى از مساجد ، كه وقف كسانى است كه در آنجا نماز مىخوانند .\r\nمسأله 73 . وضو گرفتن از نهرهاى بزرگ ، گرچه انسان نداند صاحبان آنها راضى هستند يا نه ، اشكال ندارد ، امّا اگر صاحبان آن از وضو گرفتن جلوگيرى كنند ، احتياط واجب آن است كه با آن آب ، وضو نگيرد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمسأله 74 . اگر آب در ظرف غصبى باشد و آب ديگرى در دسترس نباشد ، بايد تيمم كرد و اگر كسى با آن آب وضو بگيرد ، وضويش باطل است .\r\nمسأله 75 . اعضاى وضو ؛ يعنى صورت ، دست‌ها و پاها در موقع شستن و مسح بايد پاك باشد .\r\nمسأله 76 . اگر چيزى بر صورت يا دست‌ها باشد كه از رسيدن آب به آن جلوگيرى كند ، براى وضو بايد بر طرف شود .\r\nمسأله 77 . اگر چيزى بر اعضاى مسح ( جلوى سر و روى پاها ) باشد ، هر چند از رسيدن آب جلوگيرى نكند ، بايد بر طرف شود ؛ چون بين دست و محل مسح ، نبايد چيزى فاصله شود .\r\nمسأله 78 . خط قلم خودكار و لكه‌هاى رنگ و چربى و كِرِم ، در صورتى كه بدون جِرم باشد ، مانع وضو نيست ، ولى اگر جِرم دارد و روى پوست را گرفته باشد ، بايد بر طرف شود .\r\nمسأله 79 . اگر مىداند چيزى بر اعضاى وضو چسبيده ، ولى نمىداند كه از رسيدن آب جلوگيرى مىكند يا نه ، بايد آن را بر طرف كند ، يا آب رابه زير آن برساند .\r\nمسأله 80 . كارهاى وضو بايد بدين ترتيب انجام شود :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nابتدا صورت ، بعد دست راست و سپس دست چپ را بشويد و بعد از آن سر ، و بعد پاها را مسح كند ، و احتياط اين است كه پاى راست را پيش از پاى چپ مسح كند ، و اگر به اين ترتيب وضو نگيرد ، وضوى او باطل است .\r\nمسأله 81 . موالات يعنى ؛ پشت سر هم انجام دادن و فاصله نيانداختن بين اعمال وضو .\r\nمسأله 82 . اگر بين كارهاى وضو به قدرى فاصله شود كه\r\nوقتى مىخواهد جايى را بشويد يا مسح كند ، رطوبت جاهايى كه پيش از آن شسته يا مسح كرده ، خشك شده باشد ، وضو باطل است .\r\nمسأله 83 . كسى كه مىتواند اعمال وضو را انجام دهد ، نبايد از ديگرى كمك بگيرد ، پس اگر شخص ديگرى صورت و دست او را بشويد و يا مسح او را انجام دهد ، وضو باطل است .\r\nمسأله 84 . كسى كه نمىتواند وضو بگيرد ، بايد به كمك شخص ديگر وضو بگيرد ، ولى خود او بايد نيّت وضو كند .\r\nمسأله 85 . كسى كه مىداند اگر وضو بگيرد ، مريض مىشود و يا مىترسد كه مريض شود ، بايد تيمم كند و اگر وضو بگيرد ،\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nباطل است . ولى اگر نداند كه آب براى او ضرر دارد و وضو بگيرد و بعد بفهمد كه ضرر داشته ، وضويش صحيح است .\r\nمسأله 86 . وضو ، بايد به قصد قربت انجام شود ، يعنى ؛ براى انجام فرمان خداوند عالَم ، وضو بگيرد و لازم نيست نيّت را به زبان آورد ، يا از قلب خود بگذراند ، بلكه همين مقدار كه مىداند وضو مىگيرد كافى است ، به طورى كه اگر از او بپرسند ، چه مىكنى ؟ بگويد : وضو مىگيرم .\r\nمسأله 87 . اگر وقت نماز به قدرى تنگ است كه اگر انسان بخواهد وضو بگيرد ، تمام نماز يا قسمتى از آن ، بعد از وقت خوانده مىشود ، بايد تيمم كند . ولى اگر براى انجام وضو و تيمم به يك اندازه وقت لازم است ، بايد وضو بگيرد .\r\n\r\nوضوى جبيره‌اى\r\nدوايى كه بر زخم و مانند آن مىگذارند يا چيزى كه با آن زخم و شكستگى را مىبندند ، « جَبيره » نام دارد .\r\nمسأله 88 . شخصى كه بر اعضاى وضويش ، زخم يا شكستگى است ، اگر بتواند به طور معمول وضو بگيرد ، بايد چنين كند ؛\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمثلًا روى زخم باز است و آب برايش ضرر ندارد و يا روى زخم بسته است ، ولى باز كردن آن امكان دارد و آب براى آن ضرر ندارد .\r\nمسأله 89 . چنانچه زخم بر صورت يا دست‌هاست و روى آن باز است و آب ريختن روى آن ضرر دارد ، بايد اطراف آن را بشويد و چنانچه كشيدن دست تر بر آن ضرر ندارد ، بنا بر احتياط بايد دست تر بر آن بكشد .\r\nمسأله 90 . در وضوى جبيره‌اى ، بايد جاهايى را كه شستن يا مسح آن امكان دارد ، به طور معمول بشويد يا مسح كند\r\nو جاهايى كه امكان ندارد ، دست تر بر جبيره بكشد .\r\nمسأله 91 . اگر زخم يا شكستگى در جلوى سر يا روى پاها ( محل مسح ) است و روى آن باز مىباشد ، چنانچه نتواند آن را مسح كند ، احوط آنست كه پارچه پاكى رويش بگذارد و روى پارچه را با ترى آب وضو ، كه در دست مانده ، مسح كند و اگر گذاشتن پارچه ممكن نيست ، مسح لازم نيست ولى در هر دو صورت بايد بعد از وضو ، تيمم نمايد .\r\nمسأله 92 . اگر در صورت و دست‌ها چند جبيره باشد ، بايد بين\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nآنها را بشويد و اگر جبيره‌ها در سر يا روى پاها باشد ، بايد بين آنها را مسح كند و در جاهايى كه جبيره هست بايد به شيوه‌اى كه در جبيره بيان شد ، عمل كند .\r\nمسأله 93 . كسى كه در كف دست و انگشت‌ها جبيره دارد و در موقع وضو ، دست تر روى آن كشيده است ، بايد سر و پا را با همان رطوبت مسح كند .\r\nمسأله 94 . اگر جبيره تمام صورت يا تمام يكى از دست‌ها يا تمام هر دو دست را فرا گرفته باشد ، بايد وضوى جبيره‌اى بگيرد ، و بنابر احتياط واجب ، اگر تمام يا قسمتى از مواضع تيمّم پوشيده نيست ، تيمّم هم بنمايد .\r\nمسأله 95 . اگر جبيره تمام پهناى روى پا را گرفته ، ولى\r\nمقدارى از طرف انگشتان و مقدارى از طرف بالاى پا باز است ، بايد جاهايى كه باز است روى پا را ، و جايى كه جبيره است ، روى جبيره را مسح كند .\r\nمسأله 96 . اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند و بنابراحتياط واجب تيمم هم بنمايد و اگر برداشتن جبيره ممكن\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاست ، بايد بردارد .\r\nمسأله 97 . اگر در جاى وضو يا غسل ، چيزى چسبيده باشد كه برداشتن آن ممكن نيست ، يا به قدرى مشقّت دارد كه نمىتوان تحمّل كرد ، بايد به دستور جبيره عمل كند ، و بنابر احتياط واجب ، اگر تمام يا بعضى از مواضع تيمّم پوشيده نيست ، تيمم هم بنمايد .\r\nمسأله 98 . اگر جبيره نجس است يا نمىشود روى آن دست تر كشيد ؛ مثلًا دوايى است كه به دست مىچسبد ، پارچه پاكى روى آن بگذارد و دست تر روى آن بكشد .\r\nمسأله 99 . غسل جبيره‌اى مانند وضوى جبيره‌اى است ، ولى احوط آن است كه ترتيبى به جا آورده شود ، نه ارتماسى .\r\n\r\nچيزهايى كه بايد براى آنها وضو گرفت\r\nمسأله 100 . انسان بايد براى نماز ، به جز نماز ميت ، و براى طواف كعبه و براى رساندن جايى از بدن به نوشته قرآن و اسم خداوند وضو بگيرد .\r\nمسأله 101 . اگر نماز يا طواف بدون وضو انجام شود ، باطل است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمسأله 102 . كسى كه وضو ندارد نبايد جايى از بدن خود را به اين نوشته‌ها برساند :\r\n- خط قرآن ، ولى ترجمه آن اشكال ندارد .\r\n- اسم خداوند به هر زبانى نوشته شده باشد ، مانند : « الله » ، « خدا » ، «\r\n God \r\n» . - نام پيامبر اكرم صلى الله عليه وآله و سلم و اسامى امامان و نام حضرت زهرا عليهم السلام . ( بنا بر احتياط واجب )\r\nمسأله 103 . براى اين كارها وضو گرفتن مستحب است :\r\n- رفتن به مسجد و حرم امامان .\r\n- خواندن قرآن .\r\n- همراه داشتن قرآن .\r\n- رساندن جايى از بدن به جلد يا حاشيه قرآن .\r\n- زيارت اهل قبور .\r\n\r\nچگونه وضو باطل مىشود ؟\r\nمسأله 104 . اگر يكى از امور زير از انسان سر بزند ، وضو باطل مىشود :\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n- خارج شدن ادرار يا مدفوع يا باد روده از انسان .\r\n- خواب ؛ چنانچه گوش نشنود و چشم نبيند .\r\n- چيزهايى كه عقل را از بين مىبرد ؛ مانند ديوانگى ، مستى ، بيهوشى .\r\n- استحاضه زنان . « 1 »\r\n- آنچه سبب غسل شود ؛ مانند جنابت ، مَسّ ميت و حيض .\r\n\r\n\r\n","description":"","footnote":"\r\n( 1 ) . اين مسأله مربوط به بانوان است ، براى توضيح بيشتر به مسأله 137 مراجعه كنند .\r\n","page_name":" 69 ","page_number":69},
  {"content":"\r\n\r\n\r\nغسل\r\nگاهى براى نماز و ساير كارهايى كه بايد با وضو انجام داد ، غسل واجب مىشود .\r\n\r\nشيوه غسل كردن\r\nمسأله 105 . در غسل بايد تمام بدن و سر و گردن شسته شود ، خواه غسل واجب باشد ؛ مانند جنابت ، و يا مستحب ؛ مانند غسل جمعه .\r\nبه عبارت ديگر : تمام غسل‌ها در انجام فرقى ندارند مگر در نيت .\r\nمسأله 106 . غسل را به دو صورت مىتوان انجام داد :\r\n« ترتيبى » و « ارتماسى » .\r\nدر ترتيبى ، ابتدا سرو گردن شسته مىشود ، سپس نيمه راست\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبدن و بعد از آن نيمه چپ .\r\nدر غسل ارتماسى ، تمام بدن يكباره در آب قرار مىگيرد .\r\nپس براى انجام غسل ارتماسى بايد آب به قدرى باشد كه انسان بتواند تمام بدن را زير آب ببرد .\r\n\r\nشرايط صحيح بودن غسل\r\nمسأله 107 . تمام شرطهايى كه براى صحيح بودن وضو گفته شد ، « 1 » در صحيح بودن غسل هم شرط است ، به جز موالات . همچنين لازم نيست بدن را از بالا به پايين بشويد .\r\nمسأله 108 . كسى كه چند غسل بر او واجب است ، مىتواند به نيّت همه آنها يك غسل به جا آورد .\r\nمسأله 109 . كسى كه غسل جنابت كرده ، نبايد براى نماز وضو بگيرد ، ولى با غسل‌هاى ديگر نمىشود بدون وضو نماز خواند ، پس بايد وضو هم بگيرد .\r\nمسأله 110 . در غسل ارتماسى بايد تمام بدن پاك باشد ، ولى در\r\n\r\n\r\n","description":"","footnote":"\r\n( 1 ) . شرايط وضو در مسأله 70 گذشت .\r\n","page_name":" 71 ","page_number":71},
  {"content":"\r\n\r\nغسل ترتيبى پاك بودن تمام بدن لازم نيست ، بلكه اگر هر قسمتى را پيش از غسل دادنِ همان قسمت ، آب بكشد كافى است .\r\nمسأله 111 . غسل جبيره‌اى مثل وضوى جبيره‌اى است . « 1 »\r\nمسأله 112 . كسى كه روزه واجب گرفته ، نمىتواند در حال روزه ، غسل ارتماسى انجام دهد ، چون روزه‌دار نبايد تمام سر را در آب فرو برد . ولى اگر از روى فراموشى غسل ارتماسى كند ، غسل او صحيح است .\r\nمسأله 113 . در غسل لازم نيست تمام بدن با دست شسته شود ، و چنانچه با نيت غسل ، آب را به تمام بدن برساند ، كافى است .\r\n\r\nغسل‌هاى واجب\r\nمسأله 114 . غسل‌هاى واجب هفت تاست :\r\nجنابت ، ميّت ، مَسِّ ميت ، حيض ، استحاضه ، نفاس و غسلى كه به سبب نذر واجب مىشود .\r\n\r\nغسل جنابت\r\nمسأله 115 . اگر از انسان منى بيرون آيد ، هر چند در خواب\r\n\r\n\r\n","description":"","footnote":"\r\n( 1 ) . احكام وضوى جبيره‌اى در ص 63 گذشت .\r\n","page_name":" 72 ","page_number":72},
  {"content":"\r\n\r\nباشد ، يا آميزش كند ، هر چند منى خارج نشود\r\nجُنُب مىشود و بايد براى نماز و كارهايى كه نياز به طهارت دارد ، غسل جنابت انجام دهد .\r\nمسأله 116 . اگر منى از جاى خود حركت كند ، ولى بيرون نيايد ، سبب جنابت نمىشود .\r\nمسأله 117 . كسى كه مىداند منى از او خارج شده است و يا مىداند آنچه بيرون آمده منى مىباشد ، جنب است و بايد غسل كند .\r\nمسأله 118 . اگر از انسان رطوبتى خارج شود كه نداند بول است يا منى يا . . . ، چنانچه با شهوت و جستن بيرون آمده و يا با جستن بيرون آمده بعد از بيرون آمدن آن بدن سست شده ، آن رطوبت منى است ، ولى اگر هيچ يك از اين دو را نداشته باشد ، آن رطوبت منى نمىباشد ، ولى نسبت به مريض ، بيرون آمدن از روى شهوت ، كافى است .\r\nمسأله 119 . مستحب است انسان بعد از بيرون آمدن منى ، بول كند و اگر بول نكند و بعد از غسل رطوبتى از او خارج شود كه نداند منى است يا رطوبت ديگر ، حكم منى دارد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nكارهايى كه بر جنب حرام است\r\nمسأله 120 . از زمانى كه انسان جنب مىشود ، تا وقتى كه غسل مىكند و يا اگر نمىتواند غسل كند ، تيمم مىكند ،\r\nاين كارها بر او حرام است :\r\n- رساندن جايى از بدن به خط قرآن ، اسم خداوند و بنابر احتياط واجب ، اسامى پيامبران و امامان عليهم السلام .\r\n- رفتن به مسجدالحرام و مسجدالنبى صلى الله عليه وآله و سلم ، هر چند از يك در وارد شود و از درِ ديگر بيرون رود .\r\n- توقف در مساجد ، حرم امامان عليهم السلام ، ولى اگر از يك در برود و از در ديگر خارج شود يا براى برداشتن چيزى برود ، مانعى ندارد .\r\n- خواندن آيه‌هايى از قرآن كه سجده واجب دارد ؛ حتى يك حرف از آن ، در سوره‌هاى : سجده ، فصِّلت ، نجم ، علق .\r\nمسأله 121 . اگرشخصى درخانه‌اش مكانى را براى نماز قراردهد و همچنين نمازخانه مؤسسه يا ادارات ، حكم مسجد را ندارد .\r\nمسأله 122 . توقف در حرم امامزاده‌ها در حال جنابت ، اشكال\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nندارد ، ولى توقف درمساجدى كه معمولًا كنار حرم‌ها ساخته‌اند ، حرام است .\r\n\r\nغسل ميت\r\nمسأله 123 . هرگاه مسلمانى از دنيا برود ، بايد او را غسل\r\nداده و كفن كنند و بر او نماز بخوانند ، سپس دفن كنند . « 1 »\r\n\r\nغسل مَسّ ميت\r\nمسأله 124 . اگر كسى جايى از بدن خود را به بدن انسان مرده‌اى كه سرد شده و غسلش نداده‌اند برساند ، بايد غسل مَسّ ميت كند .\r\n\r\nغسل‌هاى اختصاصى خانم‌ها\r\nمسأله 125 . سه غسل از غسل‌هاى واجب ؛ يعنى غسل حيض ، استحاضه و نفاس ؛ تنها بر خانم‌ها واجب مىشود و سبب اين غسل‌ها ، خونى است كه از رحم بيرون مىآيد و هر يك احكام خاصى دارد .\r\n\r\n\r\n","description":"","footnote":"\r\n( 1 ) . براى آشنايى با احكام اموات ، مىتوانيد به رساله توضيح‌المسائل ، مسأله شماره 548 مراجعه كنيد .\r\n","page_name":" 75 ","page_number":75},
  {"content":"\r\n\r\n\r\nغسل حيض ( قاعدگى )\r\nمسأله 126 . زمانى كه خونريزى قاعدگى ( رگل ) قطع شود ، زن بايد براى نماز و ساير كارهايى كه نياز به طهارت دارد ، غسل كند .\r\nمسأله 127 . خونريزى قاعدگى قبل از بلوغ اتفاق نمىافتد و اگر دخترى قبل از تمام شدن نه سال قمرى خونى ببيند ، حكم حيض را ندارد .\r\nمسأله 128 . دوره قاعدگى كمتر از سه روز نيست ، پس اگر جريان خون قبل از سه روز قطع شود حكم حيض را ندارد .\r\nمسأله 129 . دوره قاعدگى بيش از ده روز طول نمىكشد و چنانچه خونريزى بيش از ده روز طول بكشد ، پس از ده روز حكم حيض را ندارد .\r\nمسأله 130 . خون حيض معمولًا غليظ ، گرم و پر رنگ است و با فشار و كمى سوزش مىآيد .\r\nمسأله 131 . در مدت قاعدگى كارهايى كه بر جنب حرام است ؛ مانندتوقف درمسجد ، نماز ، طواف و . . . برحائض‌همحرام‌است . « 1 »\r\n\r\n\r\n","description":"","footnote":"\r\n( 1 ) . برخى از كارهاى ديگر نيز حرام است كه براى آشنايى با آنها مىتوانيد به رساله توضيح المسائل ، مسأله 456 مراجعه كنيد ، همچنين كارهايى كه بر جنب حرام است ، در مسأله 120 گذشت .\r\n","page_name":" 76 ","page_number":76},
  {"content":"\r\n\r\nمسأله 132 . در ايام قاعدگى نماز و روزه واجب نيست و نمازها قضا ندارد ولى قضاى روزه‌ها را بايد به جا آورد .\r\nمسأله 133 . غسل حيض با غسل جنابت تفاوتى ندارد ، مگر در نيّت .\r\nمسأله 134 . با غسل حيض به تنهايى نمىتوان نماز خواند ، بلكه بايد علاوه بر غسل ، وضو هم بگيرد .\r\n\r\nغسل استحاضه\r\nمسأله 135 . يكى ديگر از خون‌هايى كه گاهى اوقات از رحم دختر يا زن بيرون مىآيد ، « استحاضه » است .\r\nمسأله 136 . خون استحاضه معمولًا زرد رنگ و سرد است و بدون فشار و سوزش بيرون مىآيد و غليظ نيست ، ولى ممكن است گاهى اوقات پر رنگ و گرم و غليظ باشد و با فشار بيرون آيد .\r\nمسأله 137 . خون استحاضه بر اساس كمى و زيادى آن ، به سه دسته تقسيم مىشود ، كه اگر بسيار كم باشد غسل ندارد ، ولى وضو را باطل مىكند و اگر كم نباشد ، غسل واجب مىشود كه جهت آشنايى با موارد آن و احكام هر يك ، بانوان به رساله\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nتوضيح‌المسائل « 1 » ، مراجعه كنند .\r\n\r\nغسل نفاس\r\nمسأله 138 . غسل نفاس مربوط به ولادت فرزند است و در زمان ديگرى ديده نمىشود كه زن پس از خون‌ريزى زايمان بايد آن را انجام دهد ( به شرحى كه در رساله توضيح‌المسائل ، مسأله 514 آمده است ) .\r\n\r\n\r\n","description":"","footnote":"\r\n( 1 ) . در توضيح المسائل به مسأله 400 به بعد از آن مراجعه نماييد .\r\n","page_name":" 78 ","page_number":78},
  {"content":"\r\n\r\n\r\nتيمُّم\r\nمسأله 139 . در اين موارد بايد به جاى وضو و غسل ، تيمم كرد :\r\n- آب نباشد و يا دسترسى به آن نداشته باشد .\r\n- آب براى انسان ضرر داشته باشد ؛ مثلًا به سبب استعمال آب مرضى در او پيدا مىشود يا بيماريش شدّت مىيابد و يا دير ، بهبودى مىيابد .\r\n- اگر آب را به مصرف وضو يا غسل برساند ، خودش يا همراهان و يا كسانى كه به او مربوطاند ، يا كسى كه حفظ جان او واجب است ، از تشنگى بميرند يا مريض شوند ، يا به قدرى تشنه شوند كه تحمّل آن سخت است - حتى حيوانى كه در اختيار اوست - .\r\n- بدن يا لباس او نجس است و آب بيش از تطهير و آب كشيدن آن ندارد ، و لباس ديگرى هم ندارد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n- وقت به قدرى تنگ باشد كه اگر بخواهد وضو بگيرد يا غسل كند ، تمام نماز يا مقدارى از آن ، بعد از وقت خوانده مىشود .\r\n\r\nدستور تيمم\r\nمسأله 140 . در تيمم پنج چيز واجب است :\r\n1 . نيّت .\r\n2 . زدن كف دو دست با هم بر چيزى كه تيمم بر آن صحيح است .\r\n3 . كشيدن هر دو دست بر تمام پيشانى و دو طرف آن ، از جايى كه موى سر مىرويد تا روى ابروها و بالاى بينى .\r\n4 . كشيدن كف دست چپ بر تمام پشت دست راست .\r\n5 . كشيدن كف دست راست بر تمام پشت دست چپ - انگشتان هم جزو كف دست مىباشند - .\r\nمسأله 141 . براى آن كه يقين كند تمام پشت دست را مسح كرده ، بايد مقدارى بالاتر از مچ را هم مسح كند ، ولى مسح بين انگشتان لازم نيست .\r\nمسأله 142 . انسان بايد براى تيمم ، انگشتر را از دست بيرون آورد و اگر مانع ديگرى نيز در پيشانى يا دست‌ها وجود دارد ، بر طرف كند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمسأله 143 . تمام كارهاى تيمم ، بايد با قصد تيمم و براى اطاعت دستور خداوند انجام شود ، و همچنين بايد معلوم كند كه تيمم به جاى وضو است يا غسل ، و اين همان نيّت تيمّم است .\r\n\r\nچيزهايى كه تيمم بر آنها صحيح است\r\nمسأله 144 . تيمم بر خاك ، ريگ ، كلوخ و سنگ ، اگر پاك باشند صحيح است .\r\n\r\nاحكام تيمّم\r\nمسأله 145 . تيمّمى كه به جاى وضو است ، با تيممى كه به جاى غسل است ، فرقى ندارد .\r\nمسأله 146 . كسى كه به جاى وضو تيمم كرده است ، اگر يكى از چيزهايى كه وضو را باطل مىكند از او سر بزند ، تيممش باطل مىشود .\r\nمسأله 147 . كسى كه به جاى غسل ، تيمم كرده ، هر گاه يكى از چيزهايى كه غسل را باطل مىكند ، پيش آيد ، تيممش باطل مىشود ، مثلًا اگر به جاى غسل جنابت تيمم كرده ، اگر دوباره\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجنب شود ، تيممش باطل مىشود .\r\nمسأله 148 . تيمم در صورتى صحيح است كه انسان نتواند\r\nوضو بگيرد ، يا غسل كند ، بنابراين اگر بدون عذر تيمم كند ، صحيح نيست و اگر عذر داشته باشد و بر طرف شود ؛ مثلًا آب نداشته ، و آب پيدا كند ، تيمم او باطل مىشود .\r\nمسأله 149 . اگر به جاى غسل جنابت تيمم كند ، نبايد براى نماز وضو بگيرد ، ولى اگر به جاى غسل هاى ديگر تيمم كند ، با آن تيمم نمىتواند نماز بخواند و بايد براى نماز وضو بگيرد و اگر نتواند وضو بگيرد ، بايد تيمم ديگرى به جاى وضو انجام دهد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nنماز\r\nنماز مهم‌ترين اعمال دينى است ، كه اگر مقبول درگاه خداوند عالم بشود ، عبادت هاى ديگر نيز قبول مىگردد و اگر نماز پذيرفته نشود ، اعمال ديگر نيز قبول نخواهد شد .\r\nهمانطور كه اگر انسان ، در شبانه روز پنج نوبت خود را در نهر آبى شستشو كند ، چرك در بدنش نمىماند ، نمازهاى پنج گانه هم انسان را از گناهان پاك مىكند .\r\nسزاوار است انسان نماز را در اوّل وقت بخواند و كسى كه نماز را سبك بشمارد ، مانند كسى است كه نماز نمىخواند .\r\nپيامبر اكرم صلى الله عليه وآله و سلم فرمود :\r\nكسى كه به نماز اهميّت ندهد و آن را سبك شمارد ، سزاوار عذاب آخرت است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nشايسته است نمازگزار كارهايى كه ثواب نماز را كم مىكند ، به جا نياورد ؛ مثلًا با حالت خواب آلودگى نماز نخواند و در نماز به آسمان نگاه نكند . بلكه كارهايى كه ثواب نماز را زياد مىكند به جا آورد ؛ مثلًا لباس پاكيزه بپوشد ، خود را خوشبو كند ، دندان‌هايش را مسواك بزند و موهايش را شانه كند .\r\n\r\nاقسام نماز\r\nبراى آشنايى با مسايل و احكام نماز ، ابتدا يادآور مىشويم كه نماز يا واجب است و يا مستحب .\r\nنمازهاى واجب هم دو دسته‌اند :\r\nبرخى از آنها تكليف هر روزه مىباشند كه بايد در هر شبانه‌روز و در زمان هاى خاصى به جا آورده شود و برخى ديگر نمازهايى هستند كه گاهى اوقات به سببى خاص واجب مىشوند و برنامه هميشگى و هر روزه نمىباشند .\r\n\r\nوقت نمازهاى روزانه\r\nمسأله 150 . نمازهاى هر روزه ، پنج نماز ، و مجموع آنها ، هفده ركعت است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنماز صبح : دو ركعت\r\nنماز ظهر : چهار ركعت\r\nنماز عصر : چهار ركعت\r\nنماز مغرب : سه ركعت\r\nنماز عشاء : چهار ركعت\r\nمسأله 151 . وقت نماز صبح از اذان صبح تا طلوع آفتاب است ، كه در اين مدت بايد خوانده شود وهرچه به اذان صبح نزديكتر باشد ، بهتر است .\r\nوقت نماز ظهر و عصر از ظهر شرعى تا مغرب است كه به اندازه خواندن يك نماز چهار ركعتى در اوّل وقت مخصوص نماز ظهر و به همين مقدار كه به مغرب مانده باشد ، مخصوص نماز عصر است .\r\nوقت نماز مغرب و عشا ، از مغرب تا نصف شب است كه به اندازه خواندن يك نماز سه ركعتى كه از مغرب بگذرد ، مخصوص نماز مغرب ، و به اندازه يك نماز چهار ركعتى كه به نصف شب مانده است ، مخصوص نماز عشا مىباشد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nوقت نماز صبح\r\nمسأله 152 . نزديك اذان صبح ، از طرف مشرق ، سفيده‌اى رو به بالا حركت مىكند كه آن را « فجر اوّل » گويند ،\r\nهنگامى كه آن سفيده پهن شد ، « فجر دوّم » و ابتداى وقت نماز صبح است .\r\n\r\nظهر شرعى و وقت نماز ظهر\r\nمسأله 153 . اگر چوب يا چيزى مانند آن را عمود بر زمين قرار دهيم ، صبح كه خورشيد طلوع مىكند سايه آن به طرف مغرب مىافتد و هرچه آفتاب بالامىآيد سايه‌كم مىشود ، وقتىكه سايه آن به‌كمترين مقدار رسيد و رو به افزايش گذاشت ، « ظهر شرعى » و ابتداى وقت نماز ظهر است . « 1 »\r\n\r\nمغرب چه هنگامى است ؟\r\nمسأله 154 . « مغرب » موقعى است كه سرخى طرف مشرق ، كه بعد از غروب آفتاب پيدا مىشود از بالاى سر بگذرد .\r\n\r\nمحاسبه نيمه شب\r\nمسأله 155 . براى محاسبه نيمه شب ، كه پايان وقت نماز عشا به\r\n\r\n\r\n","description":"","footnote":"\r\n( 1 ) . در برخى از شهرها ، از جمله مكه ، گاهى اوقات موقع ظهر سايه از بين مىرود ، بعد از آنكه سايه دوباره پيدا شد ، معلوم مىشود ظهر شده است .\r\n","page_name":" 86 ","page_number":86},
  {"content":"\r\n\r\nدست مىآيد ، احتياط واجب آن است كه فاصله\r\nبين غروب تا اذان صبح را دو نيم كنيم . « 1 »\r\n\r\nاحكام اوقات نماز\r\nمسأله 156 . نمازهاى غير روزانه داراى وقت مشخصى نمىباشد ، و بستگى به زمانى دارد كه به علّتى آن نماز واجب شود ؛ مثلًا نماز آيات بستگى به زلزله يا كسوف يا خسوف و يا حادثه‌اى دارد كه پيش آمده است و نماز ميّت ، زمانى واجب مىشود كه مسلمانى از دنيا برود .\r\nمسأله 157 . اگر تمام نماز قبل از وقت خوانده شود - عمداً باشد يا سهواً - نماز باطل است .\r\nاگر نماز در وقت خودش خوانده مىشود ، در اصطلاح احكام گويند : نماز « اداء » است و اگر نماز بعد از گذشتن وقت خوانده شود ، در اصطلاح احكام گويند : نماز « قضا » شده است .\r\nمسأله 158 . انسان بايد نماز را در وقت معين آن بخواند و اگر عمداً در آن وقت نخواند ، گناهكار است .\r\n\r\n\r\n","description":"","footnote":"\r\n( 1 ) . تقريباً يازده ساعت و ربع كه از ظهر شرعى بگذرد آخر وقت نماز مغرب و عشا است ؛ مثلًا اگر ظهر شرعى ساعت 15 : 12 باشد ، نيمه شب ساعت 30 : 11 مىباشد .\r\n","page_name":" 87 ","page_number":87},
  {"content":"\r\n\r\nمسأله 159 . مستحب است انسان نماز را در اول وقت بخواند ، و هر چه به اول وقت نزديكتر باشد بهتر است ،\r\nمگر آنكه تأخير آن از جهتى بهتر باشد ، مثلًا صبر كند كه نماز را به جماعت بخواند .\r\nمسأله 160 . اگر وقت نماز تنگ باشد ، كه اگر بخواهد مستحبّات نماز را به جا آورد ، بخشى از نماز بعد از وقت خوانده مىشود ، بايد مستحبّات رابجا نياورد ، مثلًا اگر بخواهد قنوت بخواند ، وقت مىگذرد ، نبايد قنوت را بخواند .\r\nمسأله 161 . انسان بايد نماز عصر را بعد از نماز ظهر و نماز عشا را بعد از نماز مغرب بخواند و اگر عمداً نماز عصر را پيش از نماز ظهر و نماز عشا را پيش از نماز مغرب بخواند ، نماز او باطل است .\r\n\r\nقبله\r\nمسأله 162 . خانه كعبه ، كه در شهر مكّه و در مسجدالحرام قرار دارد ، « قبله » است و نمازگزار بايد رو به آن نماز بخواند .\r\nمسأله 163 . كسى كه بيرون شهر مكه و دور از آن است ، اگر طورى بايستد كه بگويند رو به قبله نماز مىخواند ، كافى است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nپوشانيدن بدن در نماز\r\nمسأله 164 . پسرها و مردان در نماز ، بايد عورت را بپوشانند و بهتر است از ناف تا زانو را بپوشانند .\r\nمسأله 165 . دخترها و زنان ؛ بايد تمام بدن را بپوشانند ، ولى پوشانيدن دست‌ها و پاها تا مچ و صورت ، به مقدارى كه در وضو بايد شسته شود ، لازم نيست ، امّا براى آنكه يقين كند كه مقدار واجب را پوشانده ، بايد مقدارى از اطراف صورت و قدرى پايين‌تر از مچ را هم بپوشاند .\r\nمسأله 166 . لباس نمازگزار بايد اين شرايط را داشته باشد :\r\n- پاك باشد ( نجس نباشد ) .\r\n- مباح باشد ( غصبى نباشد ) .\r\n- از اجزاء مردار نباشد ؛ مثلًا از پوست حيوانى كه مطابق دستور اسلام كشته نشده است تهيه نشده باشد ، حتى كمربند و كلاه .\r\n- از حيوان حرام گوشت نباشد ، مثلًا از پوست پلنگ يا روباه تهيه نشده باشد .\r\n- اگر نمازگزار مرد است ، لباس او طلاباف يا ابريشم خالص نباشد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمسأله 167 . علاوه بر لباس ، بدن نمازگزار نيز بايد پاك باشد .\r\nمسأله 168 . اگر انسان بداند بدن يا لباسش نجس است ، ولى هنگام نماز فراموش كند و با آن نماز بخواند ، نمازش باطل است .\r\nمسأله 169 . در اين موارد ، اگر با بدن يا لباس نجس نماز بخواند صحيح است :\r\n- نداند بدن يا لباسش نجس است و بعد از نماز متوجه شود .\r\n- به واسطه زخمى كه در بدن اوست ، بدن يا لباسش نجس شده و آب كشيدن يا عوض كردن آن هم دشوار است .\r\n- لباس يا بدن نمازگزار به خون نجس شده است ولى مقدار آلودگى كمتر از دِرهَم ( تقريباً به اندازه يك سكه دو ريالى ) است . « 1 »\r\n- ناچار باشد كه با بدن يا لباس نجس نماز بخواند ، مثلًا آب براى آب كشيدن آن ندارد ( به شرحى كه در رساله توضيح المسائل ، مسأله 812 آمده است ) .\r\n\r\n\r\n","description":"","footnote":"\r\n( 1 ) . اين مسأله چند مورد استثناء دارد كه براى آشنايى مىتوانيد به رساله توضيح‌المسائل ، مسأله 856 مراجعه فرماييد .\r\n","page_name":" 90 ","page_number":90},
  {"content":"\r\n\r\nمسأله 170 . اگر لباس‌هاى كوچك نمازگزار ؛ مثل دستكش و جوراب ، نجس باشد ، و يا دستمال كوچك نجسى در\r\nجيب داشته باشد ، چنانچه از اجزاء مردار يا حرام گوشت نباشد اشكال ندارد .\r\nمسأله 171 . پوشيدن عبا و لباس سفيد و پاكيزه‌ترين لباسها و خوشبو كردن خود و به دست كردن انگشترى عقيق در نماز ، مستحب است .\r\nمسأله 172 . پوشيدن لباس سياه ، چرك ، تنگ و لباسى كه نقش صورت دارد و باز بودن دكمه‌هاى لباس در نماز ، مكروه است .\r\n\r\nمكان نمازگزار\r\nمسأله 173 . مكانى كه انسان بر آن نماز مىخواند بايد داراى شرايط زير باشد :\r\n- مباح باشد ( غصبى نباشد ) .\r\n- بىحركت باشد - مانند اتومبيل در حال حركت نباشد - .\r\n- جاى آن تنگ و سقف آن كوتاه نباشد تا بتواند قيام و ركوع و سجود را به طور صحيح انجام دهد .\r\n- جايى كه پيشانى را در حال سجده مىگذارد ، پاك باشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n- مكان نمازگزار ، اگر نجس است طورىتر نباشد كه به بدن يا لباس وى سرايت كند .\r\n- جايى كه پيشانى را ، در حال سجده مىگذارد ، از جاى\r\nقدم‌هاى او ، بيش از چهار انگشت بسته ، پست‌تر يا بلندتر نباشد . ولى اگر شيب زمين كم باشد ، اشكال ندارد . « 1 »\r\n\r\nاحكام مكان نمازگزار\r\nمسأله 174 . در حال ناچارى ، نماز خواندن بر چيزى كه حركت مىكند ، مانند قطار و هواپيما و در جايى كه سقف آن كوتاه است و يا جايش تنگ است ، مانند سنگر و بر مكان ناهموار ، اشكال ندارد .\r\nمسأله 175 . انسان ، بنا بر احتياط واجب ، بايد رعايت ادب را بنمايد و جلوتر يا مساوى با قبر پيغمبر صلى الله عليه وآله و امام عليه السلامنماز نخواند .\r\nمسأله 176 . مستحب است ، انسان نمازهاى واجب را درمسجد بخواند ، و در اسلام بر اين مسأله سفارش بسيار شده است .\r\n\r\n\r\n","description":"","footnote":"\r\n( 1 ) . در رساله توضيح‌المسائل ، شرايط ديگرى نيز آمده است كه براى آشنايى بيشتر مىتوانيد به مسايل 901 - 875 مراجعه كنيد .\r\n","page_name":" 92 ","page_number":92},
  {"content":"\r\n\r\n\r\nاحكام مسجد\r\nمسأله 177 . از مسايلى كه خواهد آمد ، به اهميت حضور در مسجد و نماز خواندن در آن پى مىبريم :\r\n- زياد رفتن به مسجد مستحب است .\r\n- رفتن به مسجدى كه نمازگزار ندارد ، مستحب است .\r\n- همسايه مسجد اگر عذرى نداشته باشد ، در صورتى كه در غير از مسجد نماز بخواند ، مكروه است .\r\n- مستحب است ، انسان با كسى كه در مسجد حاضر نمىشود ، غذا نخورد ، در كارها با او مشورت نكند ، همسايه او نشود ، از او زن نگيرد و به او زن ندهد .\r\nمسأله 178 . اين كارها در رابطه با مسجد ، حرام است :\r\n- زينت كردن مسجد با طلا .\r\n- فروش مسجد ، هر چند خراب شده باشد .\r\n- نجس كردن مسجد ، و چنانچه نجس شود ، بايد فوراً تطهير كند .\r\n- بردن خاك و ريگ از مسجد ، مگر خاك‌هاى زيادى ، مانند خاكروبه .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمسأله 179 . اين كارها در رابطه با مسجد ، مستحب است :\r\n- زودتر از همه به مسجد رفتن و ديرتر از همه از مسجد بيرون آمدن .\r\n- چراغ مسجد را روشن كردن .\r\n- تميز كردن مسجد .\r\n- هنگام وارد شدن ، ابتدا پاى راست را داخل مسجد گذاشتن .\r\n- هنگام بيرون آمدن از مسجد ، اوّل پاى چپ را بيرون گذاشتن .\r\n- خواندن دو ركعت نماز مستحبى تَحّيت مسجد .\r\n- خوشبو كردن خود ، و پوشيدن بهترين لباس‌ها براى رفتن به مسجد .\r\nمسأله 180 . اين كارها در رابطه با مسجد ، مكروه است :\r\n- عبور از مسجد ، به عنوان محل عبور ؛ بدون آنكه در آن جا نماز بخواند .\r\n- انداختن آب دهان و بينى در مسجد .\r\n- خوابيدن در مسجد ، مگر در حال ناچارى .\r\n- فرياد زدن در مسجد و صدا را بلند كردن مگر براى اذان .\r\n- خريد و فروش ، در مسجد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n- سخن گفتن از امور دنيا .\r\n- رفتن به مسجد ، براى كسى كه بوى دهانش مردم را آزار مىدهد .\r\n\r\nآمادگى براى نماز\r\nاكنون ، پس از فرا گرفتن مسايل وضو ، غسل ، تيمم ، وقت نماز ، پوشش و مكان نمازگزار ، آماده شروع نماز مىشويم :\r\n\r\nاذان و اقامه\r\nمسأله 181 . بر نمازگزار مستحب است ، قبل از نمازهاى يوميه ، ابتدا اذان بگويد و بعد از آن اقامه ، و سپس نماز را شروع كند .\r\n\r\nاذان\r\n* * * * * * اللهُ اكْبَر . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 4 مرتبه اشْهَدُ ان لّا الهَ الَّا الله . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه اشْهَدُ انَّ مُحَمَّداً رَسُولُ الله . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه اشْهَدُ انَّ عَل ىَّ اً وَلِىُّ الله . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه حَىَّ عَلَى الصَّلوة . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه حَىَّ عَلَى الفَلاحْ . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nحَىَّ عَلَى خَيْرِ الْعَمَلْ . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه اللهُ اكْبَر . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه لا الهَ الَّا الله . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه\r\n\r\nاقامه\r\nاللهُ اكْبَر . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه اشْهَدُ انْ لّا الهَ الَّا الله . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه اشْهَدُ انَّ مُحَمَّداً رَسُولُ الله . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه\r\nاشْهَدُ انَّ عَليَّاً وَلِىُّ الله . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه حَىَّ عَلَى الصَّلوة . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه حَىَّ عَلَى الفَلاحْ . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه حَىَّ عَلَى خَيْرِ الْعَمَلْ . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه قد قامت الصلاة . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه اللهُ اكْبَر . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 مرتبه لا الهَ الَّا الله . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 1 مرتبه\r\nمسأله 182 . جمله « اشْهَدُ انَّ عَليَّا وَلِى اللهْ » جزء اذان و اقامه نيست ، ولى خوب است بعد از « اشْهَدُ انَّ مُحَمَّداً رَسُولُ الله » ، به قصد قربت‌گفته شود .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nاحكام اذان و اقامه\r\nمسأله 183 . اذان و اقامه بايد بعد از داخل شدن وقت نماز گفته شود و اگر قبل از وقت بگويد ، عمداً باشد يا سهواً ، باطل است .\r\nمسأله 184 . اقامه بايد بعد از اذان گفته شود و اگر قبل از اذان بگويد ، صحيح نيست .\r\nمسأله 185 . بين جمله‌هاى اذان و اقامه ، نبايد زياد فاصله شود و اگر بين آنها بيشتر از حد معمول فاصله بياندازد ، بايد دوباره آن را تكرار كند .\r\nمسأله 186 . اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود اذان و اقامه بگويد .\r\nمسأله 187 . اگر انسان براى خواندن نماز جماعت به مسجد برود و ببيند نماز جماعت تمام شده و براى نماز جماعت اذان و اقامه گفته شده باشد ، تا وقتى كه صف ها بر هم نخورده و جمعيّت متفرق نشده‌اند ، مىتواند براى نماز خود اذان و اقامه نگويد .\r\nمسأله 188 . نماز مستحبى اذان و اقامه ندارد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمسأله 189 . مستحب است در روز اوّل كه كودك به دنيا مىآيد ، در گوش راست او ، اذان و در گوش چپش ، اقامه بگويند .\r\nمسأله 190 . مستحب است كسى را كه براى گفتن اذان ، معيّن مىكنند ، عادل ، وقت شناس و صدايش بلند باشد .\r\n\r\nاعمال نماز\r\nمسأله 191 . نماز با گفتن « الله اكبر » شروع مىشود و با سلام به پايان مىرسد .\r\nمسأله 192 . آنچه در نماز انجام مىشود يا واجب است و يا مستحب .\r\n\r\nواجبات نماز\r\nواجبات نماز ، يازده چيز است كه برخى ركن و برخى غير ركن است .\r\n\r\nركن\r\n1 . نيت\r\n2 . قيام ( ايستادن ) :\r\nالف . هنگام تكبيرة الاحرام\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nب . متصل به ركوع ( ايستادن پيش از ركوع )\r\n3 . تكبيرةالاحرام\r\n4 . ركوع\r\n5 . دو سجود\r\n\r\nغير ركن\r\n1 . قرائت\r\n2 . ذكر ركوع و سجود\r\n3 . تشهد\r\n4 . سلام\r\n5 . ترتيب\r\n6 . موالات\r\n\r\nفرق بين ركن و غير ركن\r\nمسأله 193 . اركان نماز ، اجزاء اساسى آن به شمار مىآيد و چنانچه يكى از آنها به جا آورده نشود و يا اضافه شود ، هر چند بر اثر فراموشى هم باشد ، نماز باطل است .\r\nواجبات ديگر ، گر چه انجام آنها لازم است ، ولى چنانچه از روى فراموشى ، كم يا زياد شود نماز باطل نيست . ولى اگر عمداً\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nترك شود ، يا زياد شود ، نماز باطل است .\r\n\r\nاحكام واجبات نماز\r\n\r\nنيّت\r\nمسأله 194 . نمازگزار ، از آغاز تا پايان نماز ، بايد بداند چه نمازى مىخواند و بايد آن را براى انجام فرمان خداوند عالم به جا آورد .\r\nمسأله 195 . به زبان آوردن نيت ، لازم نيست ، ولى چنانچه به زبان هم بگويد ، اشكال ندارد .\r\nمسأله 196 . نماز ، بايد از هرگونه ريا و خودنمايى به دور باشد ، يعنى نماز را تنها براى انجام دستور خداوند به جا آورد و چنانچه تمام نماز يا قسمتى از آن ، براى غير خدا باشد ، باطل است .\r\n\r\nتكبيرة الاحرام\r\nمسأله 197 . همان‌گونه كه گذشت ، نماز با گفتن « الله اكبَر » آغاز مىشود و به آن « تكبيرة الاحرام » مىگويند . چون با همين تكبير است كه بسيارى از كارهايى كه قبل از نماز جايز بوده ، بر\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nنمازگزار حرام مىشود ؛ مانند خوردن و آشاميدن ، خنديدن و گريستن .\r\nمسأله 198 . مستحب است نمازگزار موقع گفتن تكبيرة الاحرام و تكبيرهاى بين نماز ، دست ها را تا مقابل گوش ها بالا ببرد .\r\n\r\nقيام\r\nمسأله 199 . قيام ؛ يعنى ايستادن . نمازگزار بايد تكبيرة الاحرام و قرائت را در حال قيام و آرامش بخواند .\r\nمسأله 200 . اگر ركوع را فراموش كند و بعد از قرائت به سجده برود و قبل از وارد شدن به سجده يادش بيايد ، بايد كاملًا بايستد ، سپس به ركوع برود و پس از آن ، سجده‌ها را به جا آورد .\r\nمسأله 201 . بنا بر احتياط واجب ، نمازگزار بايد موقع ايستادن هر دو پا را بر زمين بگذارد ، ولى لازم نيست سنگينى بدن روى هر دو پا باشد و اگر روى يك پا هم\r\nباشد ، اشكال ندارد .\r\nمسأله 202 . كسى كه به هيچ وجه حتى با تكيه كردن بر عصا يا ديوار نتواند ايستاده نماز\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبخواند ، بايد نشسته ، رو به قبله نماز بخواند ، و اگر نشسته هم نتواند ، بايد خوابيده بخواند .\r\nمسأله 203 . واجب است بعد از ركوع به طور كامل بايستد و سپس به سجده برود و چنانچه اين قيام عمداً ترك شود ، نماز باطل است .\r\n\r\nقرائت\r\nمسأله 204 . در ركعت اوّل و دوّم نمازهاى روزانه ، انسان بايد اوّل حمد و بعد از آن يك سوره كامل قرآن - مثلًا سوره توحيد - را بخواند .\r\n\r\nسوره حمد\r\nبِسْمِ الله‌ِالرَّحْمنِ الرَّحيمْ\r\nالْحَمْدُللهِ رَبِّ الْعالَمينْ ، الرَّحْمنِ الرَّحيمْ ، مالِكِ يَوْمِ الدّينْ ، ايّاكَ نَعْبُدُ وَ ايّاكَ نَسْتَعينْ ، اهْدِنَا الصِّراطَ الْمُسْتَقيم ، صِراطَ الَّذينَ انْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلَا الضّالّين\r\n\r\nسوره توحيد\r\nبِسْمِ الله‌ِالرَّحْمنِ الرَّحيم\r\nقُلْ هُوَ اللهُ احَد ، اللهُ الصَّمَدْ ، لَمْ يَلِدْ وَ لَمْ يوُلَدْ ، وَلَمْ يَكُن لَّهُ كُفُواً احَدْ\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nو در ركعت سوم و چهارم نماز ، بايد فقط سوره حمد ، يا سه مرتبه تسبيحات اربعه خوانده شود و اگر يك مرتبه هم بخواند ، كافى است .\r\n\r\nتسبيحات اربعه\r\nسُبْحانَ اللهِ وَ الْحَمْدُللهِ وَ لا الهَ الَّا اللهُ وَ الله اكْبَرْ\r\n\r\nاحكام قرائت\r\nمسأله 205 . در ركعت سوم و چهارم نماز ، بايد سوره حمد يا تسبيحات اربعه ، آهسته خوانده شود .\r\nمسأله 206 . در نماز ظهر و عصر ، قرائت ركعت اوّل و دوّم نيز بايد آهسته خوانده شود .\r\nمسأله 207 . پسرها و مردان در نمازهاى صبح ، مغرب و عشا ، بايد حمد و سوره را در ركعت اوّل و دوّم بلند بخوانند ، ولى دخترها و بانوان ، اگر نامحرم صدايشان را نمىشنود ، مىتوانند بلند بخوانند و گرنه ، بنابر احتياط\r\nواجب بايد آهسته بخوانند .\r\nمسأله 208 . اگر در جايى كه بايد نماز را بلند بخواند ، عمداً آهسته بخواند ، يا در جايى كه بايد آهسته بخواند ، عمداً بلند\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبخواند ، نمازش باطل است ، ولى اگر از روى فراموشى يا ندانستن مسأله باشد ، نماز وى صحيح است .\r\nمسأله 209 . اگر در بين خواندن حمد و سوره بفهمد اشتباه كرده است ؛ مثلًا مىبايست بلند بخواند ولى آهسته خوانده ، لازم نيست مقدارى را كه خوانده ، دوباره بخواند .\r\nمسأله 210 . انسان بايد نماز را ياد بگيرد كه غلط نخواند و كسى كه اصلًا نمىتواند صحيح آن را ياد بگيرد ، بايد هرطور كه مىتواند بخواند و احتياط واجب آن است كه نماز را به جماعت به جا آورد ، مگر آنكه بر او حرج باشد .\r\n\r\nركوع\r\nمسأله 211 . در هر ركعت بعد از قرائت ، نمازگزار بايد به اندازه‌اى خم شود كه بتواند دست را به زانو بگذارد و اين عمل را « ركوع » مىگويند ، و واجب است در حال ركوع ذكر بگويد .\r\nمسأله 212 . در ركوع ، هر ذكرى گفته شود كافى است ، به شرط آن كه به قدر سه مرتبه « سبحان الله » ، يا يك مرتبه « سبحان ربى العظيم و بحمده » كمتر نباشد .\r\nمسأله 213 . در حال ذكر ركوع ، بايد بدن آرام باشد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمسأله 214 . اگر پيش از آنكه به مقدار ركوع خم شود و بدن آرام گيرد ، عمداً ذكر ركوع را بگويد ، نمازش باطل است .\r\nمسأله 215 . اگر پيش از تمام شدن ذكر واجب ، عمداً سر از ركوع بردارد ، نمازش باطل است .\r\n\r\nسجود\r\nمسأله 216 . نمازگزار بايد در هر ركعت از نمازهاى واجب و مستحب ، بعد از ركوع دو سجده به جا آورد .\r\nمسأله 217 . سجده آن است كه پيشانى و كف دو دست و سر زانوها و سر دو انگشت بزرگ پاها - شَست - را بر زمين بگذارد و در حال سجده ، واجب است ذكر بگويد .\r\nمسأله 218 . در سجده هر ذكرى بگويد كافى است ، به شرط آنكه مقدار ذكر از سه مرتبه « سبحان‌الله » يا يك مرتبه « سبحان ربى الاعلى و بحمده » كمتر نباشد .\r\nمسأله 219 . در حال ذكر سجده ، بايد بدن آرام باشد .\r\nمسأله 220 . اگر كسى پيش از آنكه پيشانىاش به زمين برسد و آرام گيرد ، عمداً ذكر سجده را بگويد ، بايد بعد از رسيدن پيشانى به زمين و آرام گرفتن ، دوباره ذكر را\r\nبگويد و به احتياط\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nواجب ، پس از اتمام نماز آن را اعاده نمايد و اگر به همان ذكر اوّل ، اكتفا نمايد ، نمازش باطل است و چنانچه از روى فراموشى باشد ، بايد دوباره در حال آرام بودن ، ذكر را بگويد .\r\nمسأله 221 . نمازگزار بايد بعد از تمام شدن ذكر سجده اول بنشيند تا بدن آرام گيرد و دوباره به سجده رود .\r\nمسأله 222 . اگر نمازگزار پيش از تمام شدن ذكر ، عمداً سر از سجده بردارد ، نمازش باطل است .\r\nمسأله 223 . اگر موقعى كه ذكر سجده را مىگويد ، يكى از هفت عضو را عمداً از زمين بردارد ، احتياط واجب ، آن است كه بعد از آرام گرفتن همه اعضا ، دوباره ذكر واجب را بگويد ، و نماز را تمام نموده ، آن را اعاده نمايد . ولى موقعى كه مشغول گفتن ذكر نيست ، اگر غير از پيشانى ، مواضع ديگر را از زمين بردارد و دوباره بگذارد ، اشكال ندارد .\r\nمسأله 224 . اگر همراه با انگشتان شست پا ، انگشتان ديگر هم بر زمين باشد ، مانع ندارد .\r\nمسأله 225 . نمازگزار بايد در سجده پيشانى را بر زمين و يا آنچه از زمين مىرويد ، ولى خوراكى و پوشاكى نيست ، مانند چوب و برگ درخت ، قرار دهد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمسأله 226 . سجده بر مواد معدنى ؛ مانند طلا ، نقره ، عقيق و\r\nفيروزه صحيح نيست .\r\nمسأله 227 . سجده بر چيزهايى كه از زمين مىرويد و خوراك حيوان است ، مثل علف و كاه صحيح است .\r\nمسأله 228 . سجده بر كاغذى كه از پنبه و مانند آن ساخته شده باشد ، اشكال دارد .\r\nمسأله 229 . براى سجده ، بهتر از هر چيز ، تربت حضرت سيدالشهداء عليه السلام مىباشد و بعد از آن بدين ترتيب :\r\n- خاك\r\n- سنگ\r\n- گياه\r\nمسأله 230 . اگر در سجده اول ، مهر به پيشانى بچسبد و بدون اين كه مهر را بردارد دوباره به سجده رود ، نماز باطل است .\r\n\r\nوظيفه كسى كه نمىتواند به طور معمول ، سجده كند\r\nمسأله 231 . كسى كه نمىتواند پيشانى را به زمين برساند ، بايد به قدرى كه مىتواند خم شود و مهر را برجاى بلندى بگذارد و سجده كند ، ولى بايد كف دست‌ها و زانوها و انگشتان پا را به\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nطور معمول بر زمين بگذارد .\r\nمسأله 232 . اگر نمىتواند خم شود بايد براى سجده بنشيند و با سر اشاره كند ، ولى احتياط واجب آن است\r\nكه ، به قدرى مهر را بلند كند تا پيشانى را بر آن بگذارد .\r\n\r\nسجده واجب قرآن\r\nمسأله 233 . در چهار سوره قرآن ، آيه سجده است كه اگر انسان آن آيه رابخواند يا وقتى كه ديگرى آن را مىخواند به آن گوش دهد ، بعد از تمام شدن آيه بايد فوراً سجده كند .\r\nمسأله 234 . سوره‌هايى كه آيه سجده ، دارند :\r\n- سوره شماره 32 : سجده ، آيه 15\r\n- سوره شماره 41 : فُصِّلت ، آيه 37\r\n- سوره شماره 53 : نَجم ، آخرين آيه\r\n- سوره شماره 96 : عَلَق ، آخرين آيه\r\nمسأله 235 . اگر سجده واجب را فراموش كند ، هر وقت يادش آمد ، بايد سجده كند .\r\nمسأله 236 . اگر آيه سجده را از راديو و ضبط صوت و مانند آن بشنود ، بنابر احتياط واجب بايد سجده كند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمسأله 237 . اگر آيه سجده را مثلًا از بلندگو كه صداى انسان را مىرساند بشنود ، واجب است سجده كند .\r\nمسأله 238 . گفتن ذكر در اين سجده واجب نيست ، اما مستحب مىباشد .\r\n\r\nتشهّد\r\nمسأله 239 . در ركعت دوم و ركعت آخر نمازهاى واجب ، نمازگزار بايد بعد از سجده دوم بنشيند و در حال آرام بودن بدن ، تشهد بخواند ، يعنى بگويد :\r\nاشْهَدُ ان لا الهَ الَّا اللهُ وَحْدَهُ لا شَريكَ لَهْ وَ اشْهَدُ انَّ مُحَمَّداً عَبْدُهُ وَ رَسوُلُهْ اللهُمَّ صَلِّ عَلى مُحَمَّدٍ وَ آلِ مُحَمَّدْ\r\n\r\nسلام\r\nمسأله 240 . در ركعت آخر نماز ، پس از تشهد ، بايد سلام دهد و نماز را به پايان ببرد .\r\nمسأله 241 . بنابر احتياط واجب سلام نماز را به صورت زير بگويد :\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n1 . السَّلامُ عَلَيْنا وَ عَلى عِبادِاللهِ الصّالِحينْ * * * * * *\r\n2 . السَّلامُ عَلَيْكُمْ وَ رَحْمَة اللهِ وَ بَرَكاتُهْ\r\nو مستحب است پس از تشهد و قبل از سلام بگويد :\r\nالسَّلامُ عَلَيْكَ ايُّهَا النَّبِى وَ رَحْمَة اللهَ وَ بَرَكاتُهْ\r\n\r\nترتيب\r\nمسأله 242 . نماز بايد بدين ترتيب خوانده شود :\r\nتكبيرة الاحرام ، قرائت ، ركوع ، سجود ، و در ركعت دوم پس از سجود ، تشهد بخواند و در ركعت آخر ، پس از تشهد ، سلام دهد .\r\n\r\nموالات\r\nمسأله 243 . موالات ؛ يعنى پشت سر هم بودن اجزاى نماز و فاصله نيانداختن بين آنها .\r\nمسأله 244 . اگر كسى به قدرى بين اجزاى نماز فاصله بياندازد كه نگويند نماز مىخواند ، نمازش باطل است .\r\nمسأله 245 . طول دادن ركوع و سجود و خواندن سوره‌هاى بزرگ ، موالات را برهم نمىزند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nقنوت\r\nمسأله 246 . مستحب است در ركعت دوم نماز ، بعد از حمد و سوره و پيش از ركوع ، قنوت بخواند ؛ يعنى دست‌ها را بلند كند و مقابل صورت بگيرد و دعا يا ذكرى بخواند .\r\nمسأله 247 . در قنوت هر ذكرى بگويد ، اگر چه يك « سبحان الله » باشد ، كافى است و مىتواند اين دعا را\r\nبخواند :\r\nرَبَّنا اتِنا فِىالدُّنْيا حَسَنَة وَ فِى الاخِرَة حَسَنَة وَ قِنا عَذابَ النّارْ\r\nتعقيب نماز\r\nتعقيب ؛ يعنى مشغول شدن به ذكر ، دعا و قرآن بعد از سلام نماز .\r\nمسأله 248 . بهتر است انسان در حال تعقيب رو به قبله باشد .\r\nمسأله 249 . لازم نيست تعقيب به زبان عربى گفته شود ، ولى بهتر است چيزهايى را كه در كتاب هاى دعا دستور داده‌اند ، بخواند .\r\nمسأله 250 . از چيزهايى كه براى تعقيب نماز زياد سفارش شده ، تسبيح حضرت زهرا عليها السلام است ؛ يعنى گفتنِ 34 مرتبه « الله‌ُاكْبَرْ » و 33 مرتبه « الْحَمْدُلِلّهْ » و 33 مرتبه « سُبْحان‌َاللهْ » .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nمبطلات نماز\r\nمسأله 251 . آن‌گاه كه نمازگزار ، تكبيرة الاحرام مىگويد و نماز را شروع مىكند ، تا پايان آن ، بعضى از كارها بر او حرام مىشود كه اگر در نماز ، يكى از آنها را انجام دهد ، نمازش باطل است ، مانند :\r\n- سخن گفتن .\r\n- خنديدن .\r\n- گريستن .\r\n- روى از قبله برگرداندن .\r\n- خوردن و آشاميدن .\r\n- بر هم زدن صورت نماز .\r\n- كم يا زياد كردن اركان نماز ( به شرحى كه در مسأله شماره 194 گذشت . ) « 1 »\r\n\r\nاحكام مبطلات نماز\r\n\r\nسخن گفتن\r\nمسأله 252 . اگر نمازگزار عمداً كلمه‌اى بگويد كه دو حرف يا\r\n\r\n\r\n","description":"","footnote":"\r\n( 1 ) . براى آشنايى با ساير مبطلات نماز مىتوان به رساله توضيح‌المسائل ، مسأله 1135 ، مراجعه نمود .\r\n","page_name":" 112 ","page_number":112},
  {"content":"\r\n\r\nبيشتر داشته باشد ، اگر چه آن كلمه معنايى هم نداشته باشد ، نمازش باطل است .\r\nمسأله 253 . اگر از روى فراموشى سخن بگويد ؛ مثلًا متوجه نيست كه در حال نماز است ، نماز باطل نمىشود .\r\nمسأله 254 . سرفه كردن و عطسه نمودن ، نماز را باطل نمىكند .\r\nمسأله 255 . در نماز نبايد به كسى سلام كرد ، ولى اگر\r\nكسى به نمازگزار سلام‌كند ، واجب است جواب او را بدهد ، و بايد همانطوركه او سلام كرده جواب دهد ؛ مثلًا اگر گفته : « سلامٌ عليكم » ، در جواب بگويد ، « سلامٌ عليكم » ، ولى در جواب « عليكم السلام » بايد بگويد : « سلامٌ عليكم » .\r\n\r\nخنديدن\r\nمسأله 256 . اگر نمازگزار عمداً با صدا بخندد ، نمازش باطل است ، چنانچه سهواً هم با صدا بخندد به طورى كه صورت نماز از بين برود ، نماز باطل است .\r\nمسأله 257 . لبخند زدن نماز را باطل نمىكند .\r\n\r\nروى از قبله برگرداندن\r\nمسأله 258 . اگر عمداً به قدرى بدن خود را از قبله برگرداند كه\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nنگويند رو به قبله است ، نمازش باطل است .\r\nمسأله 259 . اگر فقط صورت را به كمى طرف راست يا چپ قبله برگرداند ، - عمداً باشديا سهواً - نماز وى صحيح است ، اگرچه اين عمل ، كراهت دارد .\r\n\r\nخوردن و آشاميدن\r\nمسأله 260 . اگر نمازگزار چيزى بخورد يا بياشامد ، به طورى كه نگويند نماز مىخواند ، نمازش باطل است .\r\nمسأله 261 . اگر نمازگزار چيزى بخورد يا بياشامد ، به\r\nطورى كه موالات نماز از بين برود ، هر چند صورت نماز برهم نخورد ، بنابر احتياط واجب ، نمازش باطل مىشود .\r\n\r\nبر هم خوردن صورت نماز\r\nمسأله 262 . اگر در بين نماز كارى كند كه صورت نماز را بر هم زند ؛ مثل دست زدن ، به هوا پريدن و . . . ، هر چند از روى فراموشى باشد ، نماز باطل مىشود .\r\nمسأله 263 . اگر در بين نماز به قدرى ساكت بماند كه نگويند نماز مىخواند ، نمازش باطل مىشود .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمسأله 264 . رها كردن نماز واجب - شكستن نماز - حرام است ، مگر در حال ناچارى ؛ مانند اين موارد :\r\nحفظ جان ، حفظ مال ، جلوگيرى از ضرر مالى و بدنى\r\nمسأله 265 . شكستن نماز براى پرداخت بدهى مردم با اين شرايط اشكال ندارد :\r\n- در بين نماز نمىتواند بدهى را بپردازد .\r\n- طلبكار ، طلب خود را مىخواهد .\r\n- وقت نماز تنگ نيست ، يعنى مىتواند پس از پرداخت بدهى ، نماز را در وقت آن بخواند .\r\nمسأله 266 . شكستن نماز براى مالى كه اهميّت ندارد ، مكروه است .\r\nمسأله 267 . برخى از كارهايى كه در نماز مكروه است :\r\n1 . برهم گذاشتن چشم‌ها .\r\n2 . بازى كردن با انگشتان و دست ها .\r\n3 . سكوت كردن در هنگام خواندن حمد يا سوره و يا ذكر ، براى شنيدن حرف كسى .\r\n4 . هر كارى كه خضوع را از بين ببرد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n5 . برگرداندن صورت به طرف راست يا چپ به مقدار كم ، چون زيادآن نماز را باطل مىكند .\r\n\r\nترجمه اذان و اقامه\r\nاللهُ اكْبَرْ\r\nخدا بزرگ‌تر است .\r\nاشْهَدُ ان لّا الهَ الَّا الله\r\nگواهى مىدهم كه جز آفريدگار جهان ، خدايى نيست .\r\nاشْهَدُ انَّ مُحَمَّداً رَسوُلُ اللهْ\r\nگواهى مىدهم كه محمد پيغمبر خدا است .\r\nحَىَّ عَلى الصَّلوة\r\nبشتابيد به سوى نماز .\r\nحَىَّ عَلى الْفَلاحْ\r\nبشتابيد به سوى رستگارى .\r\nحَىَّ عَلى خَيْرِ الْعَمَلْ\r\nبشتابيد به سوى بهترين عمل .\r\nقَدْ قامَتِ الصَلوة\r\nهمانا نماز برپا شد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاللهُ اكْبَرْ\r\nخدا از همه بزرگ‌تر است .\r\nلاالهَ الَّا اللهْ\r\nجز آفريدگار جهان ، خدايى نيست .\r\n\r\nترجمه نماز\r\n\r\nتكبيرةالاحرام\r\nاللهُ اكْبَرْ\r\nخدا بزرگ‌تر است .\r\n\r\nحمد\r\nبِسْمِ اللهِ الرَّحْمن الرَّحيم\r\nبه نام خداوند بخشنده مهربان .\r\nالْحَمْدُللهِ رَبِّ الْعالَمينْ\r\nستايش ، مخصوص خدا ، پرودگار جهانيان است .\r\nالرَّحْمنِ الرَّحيمْ\r\nكه بخشنده و مهربان است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمالِكِ يَوْمِ الدّينْ\r\nصاحب روز جزا و قيامت است .\r\nايّاكَ نَعْبُدُ وَ ايّاكَ نَسْتَعينْ\r\nتنها تو را مىپرستيم و تنها از تو يارى مىجوييم .\r\nاهْدِنَاالصِّراطَ الْمُسْتَقيمْ\r\nما را به راه راست هدايت فرما .\r\nصِراطَ الَّذينَ انْعَمْتَ عَلَيْهِمْ\r\nراه كسانى كه به آنها نعمت داده‌اى .\r\nغَيْرِ الْمَغْضوُبِ عَلَيْهِمْ وَ لَاالضّالّينْ\r\nنه راه كسانى كه بر آنها غضب كرده‌اى ، و نه گمراهان .\r\n\r\nسوره\r\nبِسْمِ اللهِ الرَّحْمن الرَّحيم\r\nبه نام خداوند بخشنده مهربان .\r\nقُلْ هُوَ اللهُ احَدْ\r\nبگو او خداوند يكتاست .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاللهُ الصَّمَدْ\r\nخداوند بىنياز است .\r\nلَمْ يَلِدْ وَ لَمْ يوُلَدْ\r\nنزاده و زاييده نشده است .\r\nوَ لَمْ يَكُن لَّهُ كُفُواً احَدْ\r\nو هيچ كس ، همتاى او نيست .\r\n\r\nذكر ركوع\r\nسُبْحانَ رَبِّى الْعَظيمِ وَ بِحَمْدِهْ\r\nخداى بزرگ خود را منزه مىدانم و مىستايم .\r\n\r\nذكر سجود\r\nسُبْحانَ رَبَّى الاعْلى وَ بِحَمْدِهْ\r\nخداوند خود را كه از همه بالاتر است مىستايم و پيراسته مىشمرم .\r\n\r\nتسبيحات اربعه\r\nسُبْحانَ اللهِ وَ الْحَمْدُلِلّهِ وَ لا إله الَّا اللهُ وَ اللهُ اكْبَرْ\r\nمنزه است خدا ، ستايش مخصوص خدا است ، جز\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nآفريدگار جهان خدايى نيست و خدا از همه بزرگ‌تر است .\r\n\r\nتشهّد\r\nاشْهَدُ ان لّا إله الَّا اللهُ وَحَدَهُ لا شَريكَ لَهْ\r\nگواهى مىدهم كه جز آفريدگار ، خدايى نيست و يكتا و بىهمتاست و شريك ندارد .\r\nوَ اشْهَدُ انَّ مُحَمَّداً عَبْدُهُ وَ رَسوُلُهْ\r\nو گواهى مىدهم كه محمد صلى الله عليه وآله و سلم بنده و فرستاده خداوند است .\r\nالّلهُمَّ صَلِّ عَلى مُحَمَّد وَ آلِ مُحَمَّدْ\r\nخداوندا ! بر محمد و خاندان او درود فرست .\r\n\r\nسلام\r\nالسَّلامُ عَلَيْكَ ايُّهَا النَّبِى وَ رَحْمَةاللهِ وَ بَرَكاتُهْ\r\nدرود و رحمت و بركات خدا بر تو باد اى پيامبر !\r\nالسَّلامُ عَلَيْنا وَ عَلى عِبادِاللهِ الصّالِحينْ\r\nدرود بر ما - نمازگزاران - و بر بندگان شايسته خدا .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nالسَّلامُ عَلَيْكُمْ وَ رَحْمَةاللهِ وَ بَرَكاتُهْ\r\nسلام بر شما و رحمت و بركات خدا بر شما باد .\r\n\r\nشكيات نماز\r\nگاهى ممكن است نمازگزار در انجام جزئى از نماز شك كند ؛ مثلًا نمىداند تشهد را خوانده است يا نه ، و يا نمىداند يك سجده به جا آورده است يا دو سجده ، و گاهى در تعداد ركعاتى كه خوانده است شك مىكند ؛ مثلًا نمىداند اكنون مشغول ركعت سوّم است يا چهارم .\r\nبراى شك در نماز ، احكام خاصى است و بيان تمام موارد آن از حد اين نوشته خارج است ، ولى به طور مختصر ، به\r\nبيان اقسام شك و احكام هر كدام مىپردازيم :\r\n\r\nشك در اجزاى نماز\r\nمسأله 268 . اگر نمازگزار در انجام جزئى از اجزاى نماز شك كند ؛ يعنى نمىداند آن جزء را به جا آورده است يا نه ، اگر جزء بعدى را شروع نكرده ؛ يعنى هنوز از محل آن جزء نگذشته است ؛ بايد آن را به جا آورد . ولى اگر بعد از داخل شدن در جزء\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبعدى شك پيش آمده ؛ يعنى از محل آن گذشته است ؛ به چنين شكى اعتنا نمىشود و نماز را ادامه مىدهد و صحيح است .\r\nمسأله 269 . اگر بعد از انجام جزئى از نماز در صحّت آن شك كند ، يعنى نمىداند جزئى را كه به جا آورده ، صحيح انجام شده است يا نه ، در اين صورت به شك خود اعتنا نمىكند ، يعنى ؛ بنا را بر صحيح بودن آن مىگذارد و نماز را ادامه مىدهد .\r\n\r\nشك‌هايى كه نماز را باطل مىكند\r\nمسأله 270 . اگر در نماز دو ركعتى ؛ مثل نماز صبح ، يا در نماز سه ركعتى مثل نماز مغرب ، شك در ركعات پيش آيد ، نماز باطل است .\r\nمسأله 271 . اگر بين يك و بيشتر از يك شك كند ؛ مثلًا يك و\r\nدو ، يا يك و سه ، نماز باطل است .\r\nمسأله 272 . اگر در نماز نداند چند ركعت خوانده ، نماز باطل است .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمسأله 273 . شك در ركعات نماز چهار ركعتى\r\nنمايش تصوير\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمسأله 274 . شك‌هايى كه نبايد به آنها اعتنا كرد :\r\n- در نماز مستحبى .\r\n- در نماز جماعت .\r\n- پس از سلام نماز .\r\n- بعد از گذشت وقت نماز .\r\nمسأله 275 . اگر در تعداد ركعت هاى نماز مستحبى شك كند ، بنا را بر دو مىگذارد چون تمام نمازهاى مستحبى - به جز نماز وتر و اعرابى - دو ركعتى است . پس اگر شك بين يك و دو يا دو و بيشتر از آن پيش آيد ، بنا را بر دو مىگذارد و نماز صحيح است .\r\nمسأله 276 . در نماز جماعت ، اگر امام جماعت در ركعت هاى نماز شك كند ولى مأموم شك نداشته باشد و به امام بفهماند كه ركعت چندم است ، امام جماعت نبايد به شك\r\nخود اعتنا كند و همچنين اگر مأموم شك كند ، ولى امام جماعت شك نداشته باشد ، همان‌گونه كه امام جماعت نماز را انجام مىدهد ، او هم عمل مىكند و صحيح است .\r\nمسأله 277 . اگر بعد از سلام نماز شك كند كه نمازش صحيح\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبوده يا نه ؛ مثلًا شك كند ركوع كرده يا نه ، يا بعد از سلام نماز چهار ركعتى شك كند چهار ركعت خوانده يا پنج ركعت ، به شك خود اعتنا نكند ، ولى اگر هر دو طرف شك او باطل باشد ؛ مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\nمسأله 278 . اگر بعد از گذشتن وقت نماز شك كند كه نماز خوانده يا نه ، يا گمان كند كه نخوانده ، خواندن آن لازم نيست ، ولى اگر پيش از گذشتن وقت شك كند كه نماز خوانده يا نه ، يا گمان كند كه نخوانده ، بايد آن را به جا آورد .\r\nمسأله 279 . اگر يكى از شك‌هايى كه نماز را باطل مىكند ، پيش آيد ، بايد مقدارى فكر كند و چنانچه چيزى يادش نيامد و شك باقى ماند ، نماز را برهم مىزند و دوباره شروع كند .\r\n\r\nنماز احتياط\r\nمسأله 280 . در مواردى كه نماز احتياط واجب مىشود ، مثل : شك بين 3 و 4 ، بايد بعد از سلام نماز ، بدون آنكه صورت نماز را برهم بزند و يا مبطلى از مبطلات نماز را انجام دهد ، برخيزد و بدون اذان و اقامه تكبير بگويد و نماز احتياط را بخواند .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nمسأله 281 . فرق نماز احتياط با نمازهاى ديگر :\r\n- نيّت آن را نبايد به زبان آورد .\r\n- سوره و قنوت ندارد ( هر چند دو ركعتى باشد ) .\r\n- سوره حمد ، حتّى بسم الله را ، بنابر احتياط واجب بايد آهسته بخواند .\r\nمسأله 282 . اگر يك ركعت نماز احتياط ، واجب باشد ، پس از سجده‌ها ، تشهد مىخواند و سلام مىدهد و اگر دو ركعت واجب شده باشد ، نبايد در ركعت اول تشهد و سلام بخواند ، بلكه بايد يك ركعت ديگر هم ( بدون تكبيرة الاحرام ) بخواند و در پايان ركعت دوم تشهد بخواند و سلام دهد .\r\n\r\nسجده سهو\r\nمسأله 283 . در مواردى كه سجده سهو واجب مىشود ،\r\nمانند : شك بين 4 و 5 در حالت نشسته ، بايد بعد از سلام نماز ، به سجده رود و بگويد :\r\nبِسْمِ اللهِ وَ بِاللهِ وَ صَلَّى اللهُ عَلى مُحَمَّد وَآلِهْ\r\nيا\r\nبِسْمِ اللهِ و بِاللهِ اللّهُمَّ صَلِّ عَلى مُحَمَّد وَ آلِ مُحَمَّد\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو يا بگويد :\r\nبِسْمِ اللهِ وَ بِاللهِ السَّلامُ عَلَيْكَ ايُّهَا النَّبى\r\nوَ رَحْمَة اللهِ وَبَرَكاتُهْ\r\nو بعد بنشيند و دوباره به سجده رود و يكى از ذكرهاى بالا را بگويد . سپس بنشيند و تشهد و سلام را بخواند .\r\n\r\nنماز مسافر\r\nمسأله 284 . انسان بايد در سفر ، نمازهاى چهار ركعتى را دو ركعت - يعنى شكسته - به جا آورد ، به شرط آن كه مسافرتش از هشت فرسخ كمتر نباشد . [ هشت فرسخ شرعى ، تقريباً 40 كيلومتر است 
  ] .\r\nمسأله 285 . اگرمسافر از جايىكه نمازش تمام است ؛ مثل وطن ، حداقل چهار فرسخ مىرود و چهار فرسخ برمىگردد ، نمازش در اين سفر هم شكسته است .\r\nمسأله 286 . كسى كه به مسافرت مىرود ، زمانى بايد\r\nنمازش را شكسته بخواند كه حداقل به مقدارى دور شود كه اذان آنجا را نشنود و اهل آنجا او را نبينند و نشانه آن اين است كه اهل آنجا را نبيند و چنانچه قبل از آن كه به اين مقدار دور شود ، بخواهد\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nنماز بخواند ، بايد نماز را تمام بخواند .\r\nمسأله 287 . اگر به جايى مىرود كه دو راه دارد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه از راهى كه هشت فرسخ است برود ، بايد نماز را شكسته بخواند و اگر از راهى كه هشت فرسخ نيست برود ، بايد نماز را چهار ركعتى بخواند ؛ مثلًا اگر از وطن به روستايى مىرود كه دو راه دارد ؛ يك راه 4 فرسخ است و راه ديگر 3 فرسخ ، اگر از راه اوّل برود و از همان راه برگردد ، نمازش در بين راه و در آن روستا ، شكسته است .\r\nولى اگر از راه اوّل برود و از راه ديگر برگردد و يا از راه دوّم برود و از همان راه برگردد ، چون مجموع سفر كمتر از 8 فرسخ مىباشد ، نماز در بين راه و در آن روستا تمام است .\r\nمسأله 288 . در اين موارد ، در سفر ، نماز بايد تمام خوانده شود :\r\n1 . قبل از آن كه هشت فرسخ برود ، از وطن خود مىگذرد\r\nو يا در جايى ده روز مىماند .\r\n2 . از اول قصد نداشته است به سفر هشت فرسخى برود و بدون قصد ، اين مسافت را پيموده است ؛ مثل كسى كه به دنبال\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nگمشده‌اى مىگردد .\r\n3 . در بين راه از قصد سفر برگردد ؛ يعنى قبل از رسيدن به چهار فرسخ ، از رفتن منصرف شود .\r\n4 . كسى كه شغل او مسافرت است ، مثل راننده قطار و ماشين‌هاى برون شهرى ، خلبان ، ملوان ( در سفرى كه شغل اوست ) .\r\n5 . كسى كه براى كارش به طور متعارف بين ده روز ، حدّاقل يك بار به مسافرت مىرود ؛ مانند دانش آموزى كه براى تحصيل به شهر ديگر مىرود و هر جمعه به وطن خود برمىگردد .\r\n6 . كسى كه به سفر حرام مىرود ؛ مانند سفرى كه موجب اذيّت پدر و مادر باشد .\r\nمسأله 289 . در اين مكان‌ها نماز تمام است :\r\n- در وطن .\r\n- در جايى كه بنا دارد ده روز بماند .\r\n- در جايىكه سى روز با ترديد مانده است ؛ يعنى معلوم نبوده كه مىماند يا مىرود و تا سى روز به همين حالت\r\nمانده ، وجايى هم نرفته‌است ، دراينصورت بايد بعد ازسى روزنمازرا تمام‌بخواند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nوطن كجاست ؟\r\nمسأله 290 . وطن ، جايى است كه انسان براى اقامت و زندگى خود اختيار كرده است ، خواه در آنجا به دنيا آمده و وطن پدر و مادرش باشد ، يا خودش آن جا را براى زندگى اختيار كرده است .\r\nمسأله 291 . فرزند ، تا زمانى كه با پدر و مادر زندگى مىكند و مستقل نشده است ، همان وطن پدر و مادر وطن او نيز مىباشد ، هر چند در آنجا به دنيا نيامده باشد و پس از آنكه در زندگى مستقل شد ، اگر جاى ديگرى را براى زندگى هميشگى اختيار كرد ، آنجا وطن او مىشود . بنابر اين به عنوان مثال پدر و مادرى كه اهل اصفهان هستند ، ولى مدتى براى كار به شيراز رفته‌اند و بنا دارند باز به اصفهان برگردند و فرزند در شيراز به دنيا آمده است . ولى چون اصفهان وطن پدر و مادر مىباشد ، تا زمانى كه فرزند با آنها زندگى مىكند ، اصفهان براى او نيز حكم وطن را دارد و اگر به اصفهان برود ، بايد در آنجا نماز را تمام بخواند .\r\nمسأله 292 . اگر وضع اقامت انسان ، در غير وطن اصلى ،\r\nبه گونه‌اى باشد كه انتقال او از آن جا به محلّى ديگر ، مثل انتقال\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nساير اهالى آن محل ، محتاج به سببى خاص باشد ، آن جا وطن او محسوب مىگردد .\r\nمسأله 293 . اگر قصد دارد در محلى كه وطن اصلى او نيست مدتى بماند و بعد به جاى ديگرى برود ، آنجا وطن او حساب نمىشود ، مانند دانشجويى كه مدتى براى تحصيل در شهرى مىماند .\r\nمسأله 294 . اگر انسان بدون قصد ماندن هميشگى و بدون قصد رفتن در جايى آن قدر بماند كه مردم او را اهل آنجا بدانند ، آنجا حكم وطن او را دارد .\r\nمسأله 295 . اگر به جايى برود كه قبلًا وطن او بوده ، ولى هم اكنون از آنجا اعراض كرده است ؛ يعنى بنا گذاشته كه ديگر براى سكونت به آنجا برنگردد ، نبايد نماز را تمام بخواند ، اگر چه وطن ديگرى هم براى خود اختيار نكرده باشد .\r\nمسأله 296 . مسافرى كه به وطنش برمىگردد ، وقتى ديوار وطن را ببيند ، بايد نماز را تمام بخواند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nقصد ده روز\r\nمسأله 297 . مسافرى كه قصد كرده ده روز در محلى بماند ،\r\nاگر بيشتر از ده روز در آنجا بماند ، تا وقتى مسافرت نكرده است بايد نمازش را تمام بخواند و لازم نيست دوباره قصد ماندن ده روزكند .\r\nمسأله 298 . اگر مسافر از قصد ده روز برگردد :\r\nالف : قبل از خواندن نماز چهار ركعتى از قصد خود برگردد ؛ بايد نماز را شكسته بخواند .\r\nب : بعد از خواندن يك نماز چهار ركعتى از قصد خود برگردد ؛ تا وقتى كه در آنجا هست بايد نماز را تمام بخواند .\r\n\r\nنماز قضا\r\nنماز قضا ، نمازى را گويند كه بعد از وقت خوانده شود .\r\nمسأله 299 . انسان بايد نمازهاى واجب را در وقت معين آن بخواند و چنانچه بدون عذر نمازى از او قضا شود ، گناهكار است و بايد توبه كرده و قضاى آن را هم به جا آورد .\r\nمسأله 300 . در دو مورد ، به جا آوردن قضاى نماز ، واجب است :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nالف : نماز واجب را در وقت آن ، نخوانده باشد .\r\nب : بعد از وقت متوجه شود نمازى كه خوانده ، باطل بوده است .\r\nمسأله 301 . كسى كه نماز قضا دارد ، نبايد در خواندن آن كوتاهى كند ، ولى واجب نيست فوراً آن را به جا آورد .\r\nمسأله 302 . قضاى نمازهاى روزانه مربوط به يك روز ، لازم نيست به ترتيب خوانده شود بلى نماز ظهر هر روز بايد قبل از نماز عصر آن روز خوانده شود و نيز مغرب و عشا ، ولى مثلًا كسى كه يك روز نماز عصر و روز بعد نماز ظهر را نخوانده ، ترتيب آن‌ها لازم نيست .\r\nمسأله 303 . كسى كه مىداند نماز قضا دارد ، ولى شماره آنها را نمىداند ؛ مثلًا نمى داند چهار تا بوده يا پنج تا ، چنانچه كمتر را بخواند كافى است .\r\nمسأله 304 . اگر شماره آنها را مىدانسته ، ولى فراموش كرده است ، بهتر است به قدرى نماز بخواند كه يقين كند تمام آنها را خوانده است .\r\nمسأله 305 . نماز قضا را با جماعت مىتوان خواند ، چه نماز\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nامام جماعت ادا باشد يا قضا ، يقين و لازم نيست هر دو ، يك نماز را بخوانند ، مثلًا اگر نماز قضاى صبح را با نماز ظهر يا عصر امام بخواند ، اشكال ندارد .\r\nمسأله 306 . اگر مسافرى كه بايد نماز را شكسته بخواند ، نماز ظهر يا عصر يا عشاء ، از او قضا شود ، بايد آن را دو ركعتى به جا آورد ، اگر چه در غير سفر بخواهد قضاى آن\r\nرا به جا آورد .\r\nمسأله 307 . در سفر نمىتوان روزه قضا گرفت ، ولى نماز قضا مىتوان به جا آورد .\r\nمسأله 308 . اگردر سفر بخواهد نمازهايى را كه غير سفر قضا شده است به جا آورد ، بايد نمازهاى ظهر و عصر و عشاء را چهار ركعتى قضا كند .\r\nمسأله 309 . نماز قضا را در هر وقتى مىتوان به جا آورد ، يعنى قضاى نماز صبح را مىتوان ظهر يا شب خواند .\r\n\r\nنماز قضاى پدر و مادر\r\nمسأله 310 . تا انسان زنده است ، اگر چه از خواندن نماز خود عاجز باشد ، ديگرى نمىتواند نمازهاى او را قضاكند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمسأله 311 . اگر پدر به جهت عذرى نماز يا روزه‌اش را به جا نياورده باشد ، پس از مرگ او ، بر پسر بزرگ‌تر واجب است آنها را قضا نمايد ، امّا اگر از روى نافرمانى ترك كرده باشد ، بنا بر احتياط واجب پسر بزرگ‌تر ، آن را قضا نمايد .\r\n\r\nنماز جماعت\r\nوحدت امّت اسلامى ، از جمله مسائلى است كه اسلام ، به آن اهميّت بسيارى داده است ، و براى حفظ و ادامه آن ،\r\nبرنامه‌هاى ويژه‌اى دارد ؛ يكى از آنها نماز جماعت است .\r\nدر نماز جماعت ، يكى از نماز گزاران كه داراى ويژگى خاصى است پيشاپيش جمعيت مىايستد و ديگران در صفوفى منظم ، پشت سر او و هماهنگ با او نماز را به جا مىآورند .\r\nكسى كه در اين نماز دسته جمعى ، پيشاپيش جمعيت مىايستد « امام جماعت » است و كسى كه پشت سر او ، در نماز از او پيروى مىكند ، « مأموم » نام دارد .\r\n\r\nاهميّت نماز جماعت\r\nگذشته از آنكه در روايات زيادى ، براى نماز جماعت ، اجر و\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nپاداش بسيارى وارد شده است ، با دقّت در برخى از مسائل احكام ، به اهميت اين عبادت پى مىبريم ، و در اينجا به برخى از آنها اشاره مىكنيم :\r\nمسأله 312 . شركت در نماز جماعت براى هر كس مستحب است ، به ويژه براى همسايه مسجد .\r\nمسأله 313 . مستحب است ، انسان صبركندكه نماز را به جماعت بخواند .\r\nمسأله 314 . نماز جماعت ، هر چند اوّل وقت خوانده\r\nنشود ، از نماز فُراداى « 1 » اوّل وقت بهتر است .\r\nمسأله 315 . نماز جماعتى كه مختصر خوانده مىشود ، از نماز فرادايى كه آن را طول بدهد بهتر است .\r\nمسأله 316 . سزاوار نيست انسان بدون عذر نماز جماعت را ترك كند .\r\nمسأله 317 . حاضر نشدن به نماز جماعت از روى بىاعتنايى به آن ، جايز نيست .\r\n\r\n\r\n","description":"","footnote":"\r\n( 1 ) . نمازى كه به تنهايى خوانده شود و به جماعت خوانده نشود ، « نماز فرادا » نام دارد .\r\n","page_name":" 136 ","page_number":136},
  {"content":"\r\n\r\n\r\nشرايط نماز جماعت\r\nمسأله 318 . هنگام برپايى نماز جماعت ، شرايط زير بايد مراعات شود :\r\n1 . مأموم از امام جلوتر نايستد ، و احتياط واجب آن است كه كمى عقب‌تر بايستد .\r\n2 . جايگاه امام جماعت از جايگاه مأمومين ، بالاتر نباشد .\r\n3 . فاصله امام و مأموم و همچنين بين صف‌ها ، زياد نباشد ، و احتياط آن است كه فاصله بيش از يك گام نباشد .\r\n4 . بين امام و مأموم و همچنين بين صف‌ها ، چيزى مانند ديواريا پرده مانع نباشد ، ولى نصب پرده و مانند آن بين صف مردها و زن‌ها اشكال ندارد .\r\nمسأله 319 . امام جماعت بايد شيعه بالغ و عادل و حلال زاده باشد و نماز را به طور صحيح بخواند و اگر مأمومين مرد هستند ، امام جماعت بايد مرد باشد .\r\n\r\nپيوستن به نماز جماعت ( اقتدا كردن )\r\nمسأله 320 . در هر ركعت ، تنها در بين قرائت و در ركوع مىتوان به « امام » اقتدا كرد ، و اگر تنها به ركوع امام جماعت هم\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبرسد ، يك ركعت به حساب مىآيد ، ولى اگر به ركوع امام جماعت نرسد ، بايد در ركعت بعد اقتدا كند .\r\nمسأله 321 . حالات مختلف براى پيوستن به نماز جماعت :\r\n\r\nركعت اوّل\r\n1 . در بين قرائت : مأموم حمد و سوره را نمىخواند و بقيّه اعمال را با امام جماعت به جا مىآورد .\r\n2 . در ركوع : ركوع و بقيه اعمال را با امام جماعت به جا مىآورد .\r\n\r\nركعت دوّم\r\n1 . در بين قرائت : مأموم حمد و سوره را نمىخواند و با امام ، قنوت و ركوع و سجده را به جا مىآورد و آن‌گاه كه امام جماعت تشهد مىخواند ، بنا بر احتياط واجب بايد به\r\nصورت نيم‌خيز ، بنشيند « 1 » و اگر نماز دو ركعتى است يك ركعت ديگر به تنهايى بخواند و نماز را تمام كند و اگر سه يا چهار ركعتى است ، در ركعت دوّم كه امام جماعت در ركعت سوّم مىباشد ،\r\n\r\n\r\n","description":"","footnote":"\r\n( 1 ) . به اين عمل « تَجافى » گفته مىشود .\r\n","page_name":" 138 ","page_number":138},
  {"content":"\r\n\r\nحمد و سوره بخواند ( هر چند امام جماعت تسبيحات بخواند ) و آن‌گاه كه امام جماعت ركعت سوّم را تمام كرد ، و براى ركعت چهارم بر مىخيزد ، مأموم بايد پس از دو سجده ، تشهد بخواند ، و براى خواندن ركعت سوّم برخيزد و در ركعت آخر نماز ، كه امام جماعت با تشهد و سلام ، نماز را به پايان مىبرد يك ركعت ديگر مىخواند .\r\n2 . در ركوع : ركوع رابا امام جماعت به جا مىآورد و بقيه نماز را همان‌گونه كه در بالا گفته شد ، انجام مىدهد .\r\n\r\nركعت سوّم\r\n1 . در بين قرائت : زمانى كه مىداند اگر اقتدا كند ، براى خواندن حمد و سوره و يا حمد تنها وقت دارد ، مىتواند اقتدا كند و بايد حمد و سوره يا فقط حمد را بخواند ، و اگر مىداند فرصت ندارد ، بنابر احتياط واجب بايد صبر كند تا امام جماعت به ركوع رود ، سپس به او اقتدا كند .\r\n2 . در ركوع : چنانچه در ركوع اقتدا كند ، ركوع را با امام\r\nبه جا مىآورد و حمد و سوره براى آن ركعت ساقط است ، و بقيه نماز را همان‌گونه كه قبلًا بيان شد به جا مىآورد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nركعت چهارم\r\n1 . در بين قرائت : حكم اقتدا در ركعت سوم را دارد ، و آن‌گاه كه امام جماعت در ركعت آخر نماز براى تشهد و سلام مىنشيند ، بنابر احتياط واجب ، به طور نيم‌خيز بنشيند تا تشهد امام جماعت تمام شود و سپس برخيزد و بقيه نماز را فرادا به جاى آورد .\r\n2 . در ركوع : ركوع و سجده‌ها را با امام به جا مىآورد ، ( اكنون ركعت چهارم امام و ركعت اوّل مأموم است ) و بقيه نماز را همان‌گونه كه در بالا گذشت انجام مىدهد .\r\n\r\nاحكام نماز جماعت\r\nمسأله 322 . اگر امام جماعت يكى از نمازهاى يوميّه را مىخواند ، هر كدام از نمازهاى يوميه را مىتوان به او اقتدا كرد ، بنابراين اگر امام ، نماز عصر را مىخواند ، مأموم مىتواند ، نماز ظهر را به او اقتدا كند ، و اگر مأموم پس از آنكه نماز ظهر را خواند ، جماعت بر پا شود مىتواند ، نماز عصر را به ظهر امام جماعت اقتدا كند .\r\nمسأله 323 . مأموم مىتواند نماز قضاى خود را به نماز اداى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nامام ، اقتدا كند ، هر چند قضاى ديگر نمازهاى يوميّه باشد ، مثلًا امام جماعت نماز ظهر را مىخواند و او قضاى نماز صبح را .\r\nمسأله 324 . نماز جماعت ، حدّاقل با دو نفر بر پا مىشود ، يك نفر امام و يك نفر هم مأموم ، مگر در نماز جمعه .\r\nمسأله 325 . نمازهاى مستحبى را نمىتوان به جماعت خواند ، مگر نماز طلب باران و نماز عيد فطر و قربان . « 1 »\r\nمسأله 326 . مأموم نبايد تكبيرة الاحرام را پيش از امام بگويد ، بلكه تاتكبير امام تمام نشده ، نبايد تكبير بگويد .\r\nمسأله 327 . مأموم ، بايد غير از حمد و سوره ، بقيّه نماز را خودش بخواند ، ولى اگر ركعت اوّل يا دوّم او ، و ركعت سوّم يا چهارم امام باشد ، بايد حمد و سوره را نيز بخواند .\r\n\r\nنماز جمعه\r\nيكى از اجتماعات هفتگى مسلمانان « نماز جمعه » است ، و نمازگزاران در روز جمعه مىتوانند با نماز ظهر ، نماز جمعه بخوانند و نماز جمعه كفايت از نماز ظهر نمىكند .\r\n\r\n\r\n","description":"","footnote":"\r\n( 1 ) . به اين نماز « استسقاء » گفته مىشود .\r\n","page_name":" 141 ","page_number":141},
  {"content":"\r\n\r\nدر فضيلت اين نماز ، همين بس كه سوره‌اى در قرآن به\r\nاين نام آمده و در آنجا صريحاً مؤمنان را به حضور در نماز جمعه دعوت فرموده است .\r\n\r\nچگونگى نماز جمعه\r\nمسأله 328 . نماز جمعه دو ركعت است ، مانند نماز صبح ، ولى دو خطبه دارد كه توسط امام جمعه ، قبل از نماز ، ايراد مىشود .\r\nمسأله 329 . احتياط آن است كه امام جمعه حمد و سوره را بلند بخواند .\r\nمسأله 330 . در نماز جمعه مستحب است در ركعت اول پس از سورهء حمد ، سورهء « جمعه » و در ركعت دوم پس از حمد « منافقون » خوانده شود .\r\nمسأله 331 . در نماز جمعه دو قنوت مستحب است ، يكى در ركعت اول ، پيش از ركوع ، ديگرى در ركعت دوم ، پس از ركوع .\r\n\r\nشرايط نماز جمعه\r\nمسأله 332 . در نماز جمعه شرايط زير بايد مراعات شود :\r\n- تمام شرايطى كه در نماز جماعت بايد رعايت شود ، در نماز\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nجمعه هم معتبر است .\r\n- بايد به جماعت برگزار شود و فُرادا صحيح نيست .\r\n- حداقل تعداد افراد ، براى برپايى نماز جمعه ، پنج نفر مىباشد ؛ يعنى يك نفر امام ، و چهار مأموم .\r\n- بين دو نماز جمعه ، حداقل بايد يك فرسخ فاصله باشد .\r\n\r\nوظيفه نمازگزاران جمعه\r\nمسأله 333 . بنابر احتياط واجب مأمومين بايد به خطبه‌ها گوش دهند .\r\nمسأله 334 . احتياط مستحب است از سخن گفتن بپرهيزند .\r\nمسأله 335 . احتياط مستحب است ، شنوندگان ، هنگام ايراد خطبه‌ها ، رو به امام جمعه بنشينند و به اين طرف و آن طرف نگاه نكنند .\r\nمسأله 336 . اگر انسان به ركعت اول نماز جمعه نرسد ، در صورتى كه خود را به ركعت دوم ، هر چند در ركوع ، برساند صحيح است و ركعت دوم را خودش مىخواند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nنماز آيات\r\nمسأله 337 . يكى از نمازهاى واجب « نماز آيات » است كه به سبب پيش آمدن اين حوادث واجب مىشود :\r\nزلزله ، خسوف ( ماه گرفتگى ) ، كسوف ( خورشيد گرفتگى ) ، و نيز رعد و برق ، و وزيدن بادهاى زرد و سرخ در صورتى كه بيشتر مردم بترسند .\r\n\r\nچگونگى نماز آيات\r\nمسأله 338 . نماز آيات دو ركعت است و هر ركعت آن پنج ركوع داردو قبل از هر ركوع ، سوره حمد و سوره ديگرى از قرآن خوانده مىشود ؛ ولى مىتوان يك سوره را پنج قسمت كرده و قبل از هر ركوع يك قسمت از آن را خواند ، كه در اين صورت ، در دو ركعت دو حمد و دو سوره خوانده مىشود .\r\nدر اينجا با تقسيم سوره « اخلاص » چگونگى نماز آيات را مىآوريم :\r\n\r\nركعت اوّل\r\nپس از تكبيرةالاحرام سوره حمد را بخواند و « بسم الله الرحمن الرحيم » بگويد و به ركوع رود .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nسپس بايستد و بگويد : « قل هو الله‌احد » و به ركوع رود .\r\nبار ديگر بايستد و بگويد : « الله الصمد » و به ركوع رود .\r\nسر از ركوع بردارد و بگويد « لم يلد و لم يولد » و به ركوع رود .\r\nاز ركوع سر بردارد و بگويد : « و لم يكن له كفواً احد » و به ركوع رود .\r\nو بعد از سر برداشتن از ركوع به سجده رود و پس از انجام دو سجده براى ركعت دوّم برخيزد .\r\n\r\nركعت دوّم\r\nركعت دوّم را نيز مانند ركعت اوّل به جا مىآورد و سپس با تشهد و سلام ، نماز را به پايان مىبرد .\r\n\r\nاحكام نماز آيات\r\nمسأله 339 . اگر يكى از سبب‌هاى نماز آيات در شهرى اتفاق بيافتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست .\r\nمسأله 340 . اگر در يك ركعت از نماز آيات پنج مرتبه حمد و سوره بخواند و در ركعت ديگر يك حمد بخواند و سوره را تقسيم كند صحيح است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمسأله 341 . مستحب است پيش از ركوع دوّم و چهارم و ششم و هشتم و دهم قنوت بخواند ، و اگر تنها يك قنوت پيش از ركوع دهم بخواند كافى است .\r\nمسأله 342 . هر يك از ركوع‌هاى نماز آيات ، ركن است ، كه اگر عمداً يا سهواً كم يا زياد شود ، نماز باطل است .\r\nمسأله 343 . نماز آيات را مىتوان به جماعت خواند ، كه در اين صورت حمد و سوره‌ها را تنها امام جماعت مىخواند .\r\n\r\nنمازهاى مستحب « 1 »\r\nمسأله 344 . نمازهاى مستحب بسيار است و اين نوشته گنجايش تمام آنها را ندارد ، امّا برخى از آنها كه اهميت بيشترى دارند را مىآوريم :\r\n\r\nنماز عيد\r\nمسأله 345 . در دو عيد « فطر » و « قربان » خواندن نماز مخصوص عيد مستحب است .\r\n\r\n\r\n","description":"","footnote":"\r\n( 1 ) . نماز مستحب را « نافِلَه » گويند .\r\n","page_name":" 146 ","page_number":146},
  {"content":"\r\n\r\n\r\nوقت نماز عيد\r\nمسأله 346 . وقت نماز عيد ، از طلوع آفتاب است تا ظهر .\r\nمسأله 347 . مستحب است ، در عيد فطر ، بعد از بلند شدن آفتاب ، افطار كنند و زكات فطره « 1 » ، را هم بدهند ، سپس نماز عيد را بخوانند .\r\n\r\nچگونگى نماز عيد\r\nنماز عيد دو ركعت است ، با نُه قنوت و اين‌گونه خوانده مىشود :\r\n- در ركعت اوّل نماز ، پس از حمد و سوره بايد پنج تكبير\r\nگفته شود ، و بعد از هر تكبير يك قنوت ، و بعد ا زقنوت پنجم تكبير ديگرى و سپس ركوع و دو سجده .\r\n- در ركعت دوّم پس از حمد و سوره چهار تكبير گفته مىشود و بعد از هر تكبير يك قنوت و بعد از قنوت چهارم ، تكبير ديگرى و سپس ركوع و دو سجده و تشهد و سلام .\r\n- در قنوت‌هاى نماز عيد ، هر دعا و ذكرى بخوانند ، كافى است ،\r\n\r\n\r\n","description":"","footnote":"\r\n( 1 ) . زكات فطره يكى از واجب‌هاى مالى است كه روز عيد فطر بايد پرداخت شود . ( به مسأله 384 مراجعه كنيد ) .\r\n","page_name":" 147 ","page_number":147},
  {"content":"\r\n\r\nولى بهتر است ، اين دعا را بخوانند :\r\nاللّهُمَّ اهْلَ الْكِبْرياءِ وَ الْعَظَمَة وَ اهْلَ الْجُودِ وَ الْجَبَرُوتِ وَ اهْلَ الْعَفْوِ وَ الرَّحَمَة وَ اهْلَ التَّقْوى وَ الْمَغْفِرَة اسْالُكَ بِحَقّ هذَا الْيَوْم الَّذى جَعَلْتَهُ لِلْمُسْلِمينَ عيداً وَ لِمُحَمَّد صَلَّىاللهُ عَلَيْه وَ آلِهِ ذُخْراً وَ شَرَفاً وَ كَرامَة وَ مَزيداً انْ تُصَلّى عَلى مُحَمَّد وَ آلِ مُحَمَّد وَ ان‌ْتُدْخِلَنى فى كُلِّ خَيْر ادْخَلْتَ فيهِ مُحَمَّداً وَ آلَ مُحَمَّد وَ انْ تُخْرِجَنى مِنْ كُلِّ سوء اخْرَجْتَ مِنْهُ مُحَمَّداً وَ آلَ مُحَمَّد صَلَواتُكَ عَلَيْهِ وَ عَلَيهِمْ اللّهُمَّ انّى اسْالُكَ خَيْرَ ما سَأَلَكَ بِهِ عِبادُكَ الصّالِحوُن وَ اعُوذُبِكَ مِمَّا اسْتَعاذَ مِنْهُ عِبادُكَ الْمُخْلَصُونْ\r\n\r\nنافله‌هاى شبانه‌روزى\r\nنافله‌هاى شبانه روزى در غير روز جمعه 34 ركعت است كه از جمله آنها يازده ركعت « نافله شب » و دو ركعت « نافله صبح » و دو ركعت « نافله عشاء » 8 ركعت نافله ظهر و 8 ركعت نافله عشاء مىباشد كه ثواب بسيار دارد . « 1 »\r\n\r\n\r\n","description":"","footnote":"\r\n( 1 ) . براى آشنايى بيشتر با نافله‌هاى شبانه روزى به رساله توضيح المسائل ، مسأله 772 ، مراجعه كنيد .\r\n","page_name":" 148 ","page_number":148},
  {"content":"\r\n\r\n\r\nنماز شب\r\nمسأله 348 . نماز شب 11 ركعت است كه بدين ترتيب خوانده مىشود :\r\nدو ركعت\r\n t t \r\nبه نيّت نافله شب .\r\nدو ركعت به نيّت نافله شب .\r\nدو ركعت به نيّت نافله شب .\r\nدو ركعت به نيّت نافله شب .\r\nدو ركعت به نيّت نافله شفع .\r\nيك ركعت  t  به نيّت نافله وَتر .\r\n\r\nوقت نماز شب\r\nمسأله 349 . وقت نماز شب از نصف شب است تا اذان صبح و بهتر است نزديك اذان صبح خوانده شود .\r\nمسأله 350 . مسافر و كسى كه براى او سخت است نافله شب را بعد از نصف شب بخواند ، مىتواند آن را در اوّل شب به جا آورد .\r\n\r\nنماز غفيله\r\nمسأله 351 . يكى ديگر از نمازهاى مستحبى ، نماز « غفيله »\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاست كه بين نماز مغرب و عشا خوانده مىشود .\r\n\r\nكيفيّت نماز غفيله\r\nمسأله 352 . نماز غفيله دو ركعت است ، كه در ركعت اوّل ، پس از حمد ، بايد اين آيه خوانده شود :\r\nوَذَا النّوُنِ اذْ ذَهَبَ مُغاضِباً فَظَنَّ ان لَّنْ نَقْدِرَ عَلَيْهِ فَنادى فِى الظُّلِماتِ ان لا الهَ الا انْتَ سُبْحانَكَ انّى كُنْتُ مِنَ الظّالِمين فَاسْتَجَبْنالَهُ وَ نَجَّيْناهُ مِنَ الْغَمِّ وَ كَذلِكَ نُنْجى الْمُؤمِنينْ\r\nو در ركعت دوّم ، پس از حمد ، اين آيه خوانده مىشود :\r\nوَ عِنْدَهُ مَفاتِحُ الْغَيْبِ لا يَعْلَمُها الّا هُو وَ يَعْلَمُ ما فِى البَّرِّ وَ الْبَحْرِ وَ ما تَسْقُطُ مِنْ وَرَقَة الّا يَعْلَمُها وَ لا حَبَّة فى ظُلُماتِ اْلَارْضِ وَ لا رَطْبٍ وَ لا يابِسٍ الّا\r\nفى كِتابٍ مُبينْ\r\nو در قنوت آن ، اين دعا خوانده مىشود :\r\nاللّهُمَّ انّى اسْأَلُكَ بِمَفاتِحِ الْغَيْبِ الَّتى لا يَعْلَمُها الّا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nانْتَ انْ تُصَلِّى عَلى مُحَمَّد وَ آلِ مُحَمَّدْ وَ انْ تَقْضِى حَوائِجى فِى الدُّنْيا وَ الْاخِرَة اللّهُمَّ انْتَ وَلِىُّ نِعْمَتى وَ الْقادِرُ عَلى طَلِبَتى تَعْلَمُ حاجَتى فَأَسْألُكَ بِحَقِّ مُحَمَّد وَ آلِ مُحَمَّد عَلَيْهِ وَ عَلَيْهِمُ السَّلامْ لَمّا قَضَيْتَها لى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nروزه\r\nيكى ديگر از كارهاى واجب و برنامه‌هاى سالانه اسلام براى خودسازى انسان‌ها « روزه » است ، و روزه آن است كه انسان از « اذان صبح » تا « مغرب » براى اطاعت فرمان خداوند از برخى كارها كه شرح آنها خواهد آمد بپرهيزد .\r\n\r\nنيّت روزه\r\nمسأله 353 . روزه از عبادات است و بايد براى انجام فرمان خداوند به جا آورده شود و اين همان « نيّتِ » روزه است .\r\nمسأله 354 . انسان مىتواند در هر شب ماه رمضان براى روزه فرداى آن ، نيت كند ، و بهتر است كه شب اوّل ماه هم روزه همه ماه را نيت كند .\r\nمسأله 355 . لازم نيست نيت روزه را به زبان بگويد بلكه ، همين\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nقدر كه براى انجام دستور خداوند عالم از اذان صبح تا مغرب ، كارى كه روزه را باطل مىكند ، انجام ندهد كافى است .\r\n\r\nمبطلات روزه\r\nمسأله 356 . روزه‌دار بايد از « اذان صبح » تا « مغرب » از برخى كارها بپرهيزد و اگر يكى از آنها را انجام دهد ، روزه‌اش باطل مىشود ، به مجموعه اين كارها « مبطلات روزه » گفته مىشود ، كه از جمله آنهاست :\r\n- خوردن و آشاميدن .\r\n- رساندن غبار غليظ به حلق .\r\n- فرو بردن تمام سر در آب .\r\n- قى كردن .\r\nبه جز آنكه گفته شد ، كارهاى ديگرى نيز روزه را باطل مىكند كه براى آشنايى با آنها مىتوانيد به رساله توضيح المسائل ، مسأله 1581 مراجعه كنيد .\r\n\r\nاحكام مبطلات روزه\r\n\r\nخوردن و آشاميدن\r\nمسأله 357 . اگر روزه‌دار عمداً چيزى بخورد يا بياشامد ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nروزه‌اش باطل مىشود .\r\nمسأله 358 . اگر كسى عمداً چيزى را كه لاى دندانش مانده است فرو برد ، روزه‌اش باطل مىشود .\r\nمسأله 359 . فرو بردن آب دهان ، روزه را باطل نمىكند ، هر چند زياد باشد .\r\nمسأله 360 . اگر روزه‌دار به سبب فراموشى ( نمىداند روزه است ) چيزى بخورد يا بياشامد ، روزه‌اش باطل نمىشود .\r\nمسأله 361 . انسان نمىتواند ، بخاطر ضعف ، روزه را بخورد ، ولى اگر ضعف او به قدرى است كه معمولًا نمىشود آن را تحمل كرد ، خوردن اشكال ندارد .\r\n\r\nتزريق آمپول\r\nمسأله 362 . تزريق آمپول و سرم روزه را باطل نمىكند .\r\n\r\nرساندن غبار غليظ به حلق\r\nمسأله 363 . اگر روزه‌دار غبار غليظى به حلق برساند ، روزه‌اش باطل مىشود ؛ چه غبار خوراكىها باشد مانند آرد ، يا غير خوراكى ، مانند خاك .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nفرو بردن تمام سر در آب\r\nمسأله 364 . اگر روزه‌دار عمداً تمام سر را در آب فرو برد ،\r\nبنابر احتياط واجب روزه‌اش باطل مىشود .\r\nمسأله 365 . اگر روزه‌دار بىاختيار در آب بيافتد و تمام سر او را آب بگيرد ، يا فراموش كند كه روزه است و سر در آب فرو برد ، روزه او باطل نمىشود ، ولى همين كه فهميد بايد فوراً سر را از آب بيرون آورد .\r\n\r\nقى كردن\r\nمسأله 366 . هر گاه روزه‌دار عمداً قى كند ، هر چند به سبب بيمارى باشد ، روزه‌اش باطل مىشود .\r\nمسأله 367 . اگر روزه‌دار نداند روزه است يا بىاختيار قى كند ، روزه‌اش باطل نمىشود .\r\n\r\nقضا و كفاره روزه\r\n\r\nروزه قضا\r\nمسأله 368 . اگر كسى روزه ماه رمضان را در وقت آن نگيرد ، يا آن را باطل كند ، بايد بعد از ماه رمضان قضاى آن را به جا آورد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nكفاره روزه\r\nمسأله 369 . كسى كه بدون عذر روزه خود را با يكى از مبطلات روزه باطل كند ، بايد قضاى آن را به جا آورده و\r\nيكى از اين كارها را نيز انجام دهد ، و اين همان كفاره روزه است :\r\n- آزاد كردن يك بَرده\r\n- دو ماه روزه گرفتن كه سى و يك روز آن بايد پى در پى باشد\r\n- سير كردن شصت فقير ، يا دادن يك مدّ طعام « 1 » به هر يك از آنها .\r\nكسى كه كفاره بر او واجب شود ، بايد يكى از اين سه كار را انجام دهد ، و چون امروزه « برده » به معناى فقهى آن يافت نمىشود ، مورد دوّم و سوّم را انجام دهد ، و اگر هيچ يك از اينها برايش مقدور نيست ، بايد هر چند مدّ مىتواند طعام به فقير صدقه بدهد و استغفار كند ، و اگر آن را هم نتواند انجام دهد ، بايد استغفار كند .\r\n\r\nاحكام قضا و كفاره روزه\r\nمسأله 370 . لازم نيست قضاى روزه را فوراً به جا آورد ، ولى بنا بر احتياط واجب بايد تا رمضان سال بعد ، انجام دهد .\r\n\r\n\r\n","description":"","footnote":"\r\n( 1 ) . مدّ طعام تقريباً ده سير ( 750 گرم ) گندم يا جو و مانند اينهاست .\r\n","page_name":" 156 ","page_number":156},
  {"content":"\r\n\r\nمسأله 371 . انسان نبايد در به جا آوردن كفاره كوتاهى\r\nكند ، ولى لازم نيست ، فوراً آن را انجام دهد و اگر چند سال بر آن بگذرد چيزى بر آن اضافه نمىشود .\r\nمسأله 372 . اگر به سبب عذرى مانند سفر ، روزه نگرفته و پس از رمضان عذر او بر طرف شود و تا رمضان سال بعد ، عمداً قضاى آن را به جا نياورد ، بايد علاوه بر قضا ، براى هر روز ، يك مد طعام به فقير بدهد و همچنين اگر با عذر ، قضاى روزه را به جا نياورد ، بنابر احتياط واجب ، علاوه بر قضاى روزه بايد يك مدّ طعام هم به فقير بدهد .\r\nمسأله 373 . اگر به سبب بيمارى نتواند روزه بگيرد و آن بيمارى تا رمضان سال بعد طول بكشد قضاى آن ساقط مىشود ، ولى بايد براى هر روز يك مد طعام به فقير بدهد .\r\n\r\nروزه مسافر\r\nمسأله 374 . مسافرى كه بايد نمازهاى چهار ركعتى را در سفر ، دو ركعت بخواند ، نمىتواند در آن سفر روزه بگيرد ، ولى بايد قضاى آن را به جا آورد ، و مسافرى كه نمازش را تمام\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمىخواند ؛ مثل كسى كه شغل او سفر است ، بايد در سفر روزه بگيرد .\r\nمسأله 375 . اگر روزه‌دار بعد از ظهر مسافرت كند ، بايد روزه خود را تمام كند و صحيح است .\r\nمسأله 376 . اگر روزه‌دار پيش از ظهر مسافرت كند ، وقتى به « حدّ ترخّص » برسد ؛ يعنى به جايى برسد كه صداى اذان شهر را نشنود و اهل آنجا او را نبينند ، بايد روزه خود را باطل كند و اگر پيش از آن روزه را باطل كند ، علاوه بر قضا ، بنا بر احتياط واجب ، كفّاره هم دارد .\r\nمسأله 377 . مسافرت در ماه رمضان اشكال ندارد ، ولى اگر براى فرار از روزه باشد ، مكروه است .\r\nمسأله 378 . اگر مسافر ، پيش از ظهر به وطنش برسد ، يا به جايى برسد كه مىخواهد ده روز در آنجا بماند ، چنانچه تا آن وقت ، كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، نبايد آن روز را روزه بگيرد .\r\nمسأله 379 . اگر مسافر بعد از ظهر به وطنش ، يا به جايى كه مىخواهد ده روز بماند برسد ، نبايد آن روز را روزه بگيرد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nزكات فطره\r\nمسأله 380 . پس هر مسلمان عاقل و بالغ كه فقير نباشد از پايان يافتن ماه مبارك رمضان ؛ يعنى در روز عيد فطر ، بايد مقدارى از مال خود را به عنوان زكات فطره به فقير بدهد .\r\n\r\nمقدار زكات فطره\r\nمسأله 381 . براى خودش و كسانى كه نان خور او هستند ؛ مانند همسر و فرزند ، هر نفر يك صاع ، كه تقريباً سه كيلوست .\r\n\r\nجنس زكات فطره\r\nمسأله 382 . جنس زكات فطره ، گندم ، جو ، خرما ، كشمش ، برنج ، ذّرت و مانند اينهاست ، و نيز اگر پول يكى از اينها داده شود ، كافى است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nخمس\r\nيكى از وظايف اقتصادى مسلمانان ، پرداختن « خمس » است ، كه در برخى از چيزها ، بايد يك پنجم آنها را براى مصارف مشخصى به حاكم اسلامى بپردازند .\r\nمسأله 383 . در هفت چيز ، خمس واجب است :\r\n- آنچه از منفعت كسب زياد بيايد .\r\n- معدن .\r\n- گنج .\r\n- غنايم جنگى .\r\n- جواهرى كه با فرو رفتن در دريا به دست آيد .\r\n- مال حلال مخلوط به حرام .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n- زمينى كه كافر ذِمّى « 1 » از مسلمانى بخرد .\r\nمسأله 384 . پرداخت خمس نيز مانند نماز و روزه از واجبات است و تمام افراد بالغ و عاقل كه يكى از موارد هفتگانه را داشته باشند ، بايد به آن عمل كنند .\r\nيكى از آن موارد كه اكثر افراد جامعه را در بر مىگيرد ، « خمس چيزى است كه از خرج سال انسان و خانواده‌اش زياد بيايد » .\r\nاسلام به كسب و كار افراد احترام گذاشته و تأمين نياز خودشان را بر پرداخت خمس مقدم داشته است ، بنابراين هر كس در طول سال مىتواند تمام مخارج مورد نياز خود را از درآمدش تأمين كند و در پايان سال ، اگر چيزى اضافه نيامد ، پرداخت خمس واجب نيست ، ولى پس از آنكه به طور متعارف و در حدّ نياز خود زندگى را گذراند - نه در مصرف ، بدون زياده‌روى در\r\n\r\n\r\n","description":"","footnote":"\r\n( 1 ) . مسيحيان و يهوديان و زرتشتيانى كه با حاكم اسلامى پيمان بسته‌اند تا ماليات معينى را بپردازند و شرايط خاصى را كه در كتاب‌هاى مفصل فقهى آمده ، پذيرفته‌اند و در عوض جان و مال آنها در امان است ، كافر ذمّى هستند .\r\n","page_name":" 161 ","page_number":161},
  {"content":"\r\n\r\nمصرف - اگر در پايان هم چيز اضافه آمد ، يك پنجم آنچه را كه اضافه آمده است بايد براى مصارف مشخصى بپردازد و چهار پنجم آن را براى خود پس‌انداز كند .\r\n\r\nاحكام خمس\r\nمسأله 385 . تا خمس مال را ندهد ، نمىتواند در آن تصرف كند ، يعنى غذايى كه در آن خمس باشد نمىتواند بخورد و با پولى كه خمس آن را نداده نمىتواند چيزى بخرد .\r\nمسأله 386 . آذوقه‌اىكه ازدرآمد سال براى مصرف سالش خريده ؛ مانند برنج ، روغن و چاى ، اگر در آخر سال زياد بيايد ، بايد خمس آن را بدهد .\r\nمسأله 387 . اگر كودك غير بالغ سرمايه‌اى داشته باشد و از آن سودى به دست آيد ، ولى او مىتواند پيش از بلوغ خمس آن رابدهد و اگر خمس آن را نپردازد نمىتواند در آن مال تصرف كند .\r\n\r\nمصرف خمس\r\nمسأله 388 . خمس مال را بايد دو قسمت كرد ، نصف آن\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nكه سهم امام زمان عليه السلاماست بايد به مجتهد جامع الشرايط يا نماينده او پرداخت شود و نصف ديگر به سيد فقير ، يا سيد يتيم و يا سيدى كه در سفر درمانده ، بدهند .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nزكات\r\nيكى ديگر از وظايف مهم اقتصادى مسلمانان ، پرداخت زكات است .\r\nاز اهميت زكات همين بس كه در قرآن مجيد ، پس از « نماز » آمده و نشانه ايمان و عامل رستگارى شمرده شده است .\r\nدر روايات متعددى كه از معصومين عليهم السلام نقل شده ، آمده است : « كسى كه از پرداخت زكات خوددارى كند ، از دين خارج است » .\r\nزكات هم مانند خمس موارد معينى دارد ؛ يك قسم از آن ماليات بدن و حيات است كه هر سال يك مرتبه در روز عيد فطر پرداخت مىشود و تنها بر كسانى كه قدرت پرداخت آن را ، از نظر مالى دارند واجب است . مسايل اين نوع از زكات ، در پايان بحث روزه گذشت .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nقسم ديگر ، زكات اموال است ، ولى چنين نيست كه تمام اموال مردم مشمول اين قانون باشد ، تنها نُه چيز است كه زكات دارد :\r\nمسأله 389 . اموالى كه پرداخت زكات آنها واجب مىشود عبارت‌اند از :\r\nگندم ، جو ، خرما ، كشمش ، شتر ، گاو ، گوسفند ، طلا و نقره .\r\nمسأله 390 . زكات در صورتى واجب مىشود كه مورد زكات به حدّ نصاب برسد كه نصاب هر يك و مقدار زكات آنها در جدول زير آمده است :\r\nنمايش تصوير\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنمايش تصوير\r\nيادآورى : شتر ، گاو و گوسفند ، نصاب‌هاى ديگرى نيز دارد كه براى آشنايى با آنها مىتوانيد به رساله توضيح‌المسائل ، مسايل 1932 - 1918 ، مراجعه كنيد .\r\n\r\nاحكام زكات\r\nمسأله 391 . اگر حيوان در تمام سال از علف بيابان بچرد ، زكات آن واجب است . پس اگر در تمام سال يا مدتى از آن ، از علف چيده شده يا كاشته شده بخورد ، زكات ندارد .\r\nمسأله 392 . زكات طلا و نقره در صورتى واجب است كه به صورت سكّه‌اى باشد كه معامله با آن رواج دارد ، بنابراين آنچه امروزه بانوان به عنوان زيور استفاده مىكنند و سكه بهار آزادى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nزكات ندارد .\r\nمسأله 393 . پرداخت زكات از عبادات است و بايد آنچه\r\nمىپردازد به نيّت زكات و با قصد قربت باشد .\r\n\r\nمصرف زكات\r\nمسأله 394 . مصرف زكات هشت مورد است كه مىتوان آن را در تمام يا برخى از اين موارد مصرف كرد و برخى از آن موارد بدين قرار است :\r\n- فقير و مسكين .\r\n- غير مسلمانى كه اگر به آنها زكات داده شود ، به دين اسلام مايل مىشوند يا در جنگ به مسلمانان كمك مىكنند .\r\n- در راه خدا ؛ يعنى در كارهايى كه نفع آن به عموم مسلمانان مىرسد و آنچه براى اسلام نفع داشته باشد ؛ مانند ساختن جاده ، پل و مسجد . « 1 »\r\n\r\n\r\n","description":"","footnote":"\r\n( 1 ) . براى آشنايى با ساير موارد زكات ، مىتوانيد به رساله توضيح المسائل ، مسأله شماره 1933 مراجعه نماييد .\r\n","page_name":" 167 ","page_number":167},
  {"content":"\r\n\r\n\r\nاحكام معاملات\r\nمسأله 395 . ياد گرفتن احكام معامله ، به مقدارى كه مورد احتياج مىباشد ، واجب است .\r\nمسأله 396 . فروختن و اجاره دادن خانه يا وسيله‌اى ديگر براى استفاده حرام ، حرام است .\r\nمسأله 397 . خريد و فروش ، نگه‌دارى ، نوشتن ، خواندن روزنامه‌ها ، مجلّات و كتاب‌هاى گمراه‌كننده ، و درس دادن اين گونه كتاب‌ها ، حرام است ، مگر در صورتى كه ، فروشنده بداند خريدارِ صاحب صلاحيت ، آن را براى هدفى صحيح ، مثل پاسخ به اشكالات خواهان است .\r\nمسأله 398 . فروختن جنسى كه با چيز ديگر مخلوط است ، در صورتى كه آن شئ معلوم نباشد و فروشنده هم به خريدار نگويد ، حرام است ؛ مثلًا شير را با آب مخلوط كند و بفروشد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n( اين عمل را غشّ در معامله مىگويند ) .\r\nمسأله 399 . در معامله بايد خصوصيات جنسى كه خريد و فروش مىكنند معلوم باشد ، ولى گفتن خصوصياتى كه گفتن و نگفتن آنها تأثيرى در ميل و رغبت مردم نسبت به آن كالا ندارد ، لازم نيست .\r\nمسأله 400 . خريد و فروش دو كالاى همجنس - كه با وزن يا پيمانه مىفروشند - به زيادتر « رِبا » و حرام است ؛ مثلًا يك تُن گندم بدهد و يك تن و 200 كيلوگرم بگيرد .\r\nمسأله 401 . مستحب است فروشنده در قيمت بين مشترىها فرق نگذارد و در قيمت جنس سختگيرى نكند و درخواست به‌هم زدن معامله را بپذيرد .\r\nمسأله 402 . قسم خوردن در معامله اگر راست باشد مكروه ، و اگر دروغ باشد حرام است .\r\n\r\nبه هم زدن معامله\r\nمسأله 403 . در برخى موارد فروشنده يا خريدار مىتواند معامله را به هم بزنند كه از جمله آنهاست :\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n- خريدار يا فروشنده گول خورده باشد .\r\n- در هنگام معامله قرارداد كرده‌اند كه تا مدت معينى ، هر دوى آنها بتوانند معامله را به‌هم بزنند ؛ مثلًا هنگام خريد و فروش بگويند ، هر كس پشيمان شد تا سه روز ديگر مىتواند پس بدهد .\r\n- خريدار و فروشنده از محل معامله متفرق نشده باشند ، مثلًا از صاحب مغازه كالايى را خريدارى كرده ، قبل از آنكه آن محل را ترك كند مىتواند آن را پس دهد .\r\n- كالايى كه خريده است معيوب بوده و بعد از معامله بفهمد .\r\n- فروشنده براىكالاىخودكه خريدارآنرا نديده ، خصوصياتى را بيان كرده و بعداً معلوم شود آنگونه نبوده است ؛ مثلًا بگويد اين دفتر 200 برگ است ، بعداً معلوم شود كمتر است .\r\nمسأله 404 . اگر بعد از معامله عيب مال را بفهمد و فوراً آن را به‌هم نزند ، ديگر حق به‌هم زدن معامله را ندارد .\r\n\r\nقَرض\r\nقرض دادن از كارهاى مستحبى است كه در قرآن و روايات ، راجع به آن سفارش فراوان شده است و قرض دهنده در روز\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nقيامت پاداش بسيارى خواهد داشت .\r\n\r\nاقسام قرض\r\n1 . مدت دار : يعنى هنگام قرض دادن مشخص شده است كه قرض گيرنده چه موقع بدهى را بپردازد .\r\n2 . بدون مدت : قرضى كه زمان پرداخت ، در آن مشخص نشده است .\r\n\r\nاحكام قرض\r\nمسأله 405 . اگر قرض مدت دار باشد ، بنابر احتياط واجب ، طلبكار نمىتواند پيش از تمام شدن آن مدت ، طلب خود را درخواست كند .\r\nمسأله 406 . اگر قرض مدت دار نباشد ، طلبكار هر وقت بخواهد ، مىتواند طلب خود را درخواست كند .\r\nمسأله 407 . اگر طلبكار ، طلب خود را درخواست كند ؛ چنانچه بدهكار بتواند بدهى خود را بدهد ، بايد فوراً بپردازد و اگر تأخير بياندازد ، گناهكار است .\r\nمسأله 408 . اگر قرض دهنده شرط كند كه پس از مدتى ، مثلًا يكسال ديگر ، زيادتر بگيرد ، و يا كارى براى او انجام دهد ، ربا\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nو حرام است ، مثلًا يكصد هزار تومان بدهد و شرط كند كه پس از يكسال يكصد و بيست هزار تومان بگيرد .\r\nمسأله 409 . اگر قرض دهنده شرط نكرده باشد كه زيادتر بگيرد ولى خود بدهكار زيادتر از آنچه قرض كرده پس بدهد ، اشكال ندارد ، بلكه مستحب است .\r\n\r\nامانتدارى\r\nاگر انسان مال خود را به كسى بدهد و بگويد نزد تو امانت باشد و او هم قبول كند ، بايد به احكام امانتدارى عمل كند .\r\n\r\nاحكام امانتدارى\r\nمسأله 410 . كسى كه نمىتواند از امانت نگهدارى كند ، جايز نيست چيزى را به امانت قبول كند .\r\nمسأله 411 . كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى كه امانت را قبول مىكند ، هر وقت بخواهد ، مىتواند آن را به صاحبش برگرداند .\r\nمسأله 412 . كسى كه امانت را قبول مىكند ، اگر براى آن ، جاى مناسبى ندارد ، بايد جاى مناسبى تهيه كند ؛ مثلًا اگر امانت ، پول\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاست و در خانه نمىتواند نگهدارى كند ، به بانك بسپارد .\r\nمسأله 413 . امانتدار بايد طورى از امانت نگهدارى كند ، كه\r\nمردم نگويند در امانت خيانت و يا در نگهدارى آن كوتاهى كرده است .\r\nمسأله 414 . اگر امانت مردم از بين برود :\r\nالف : اگر امانتدار در نگهدارى آن كوتاهى كرده باشد ؛ بايد عوض آن را به صاحبش بدهد .\r\nب : اگر در نگهدارى آن كوتاهى نكرده و به طور اتفاقى آن مال از بين رفته ؛ مثلًا سيل برده ، امانتدار ضامن نمىباشد و لازم نيست عوض آن را بدهد .\r\nمسأله 415 . امانتدار نمىتواند از امانت استفاده كند ، مگر با اجازه صاحب آن .\r\n\r\nعاريه\r\nعاريه آن است كه انسان مال خود را به ديگرى بدهد كه از آن استفاده كند و در عوض ، چيزى هم از او نگيرد ؛ مثل آن كه دوچرخه خود را به كسى بدهد تا به منزل برود و برگردد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمسأله 416 . كسى كه چيزى عاريه داده ، هر وقت بخواهد مىتواند آن را پس بگيرد و كسى هم كه عاريه كرده ، هر وقت بخواهد مىتواند آن را پس بدهد .\r\nمسأله 417 . اگر مالى را كه عاريه كرده از بين برود يا\r\nمعيوب شود : اگر در نگهدارى از آن كوتاهى ، و يا در استفاده از آن زياده روى نكرده ، ضامن نيست . ولى اگر در نگهدارى آن كوتاهى كرده و يا در استفاده از آن زياده‌روى كرده باشد ، بايد خسارت آن را بپردازد .\r\nمسأله 418 . اگر قبلًا شرط كرده باشند كه هرگونه خسارت بر آن مال وارد شود عاريه كننده ضامن است ، بايد آن خسارت را بپردازد .\r\n\r\nاشياى پيداشده\r\nمسأله 419 . اگر شخصى چيزى پيدا كند ولى بر ندارد ، وظيفه خاصى بر عهده‌اش نمىآيد .\r\nمسأله 420 . اگر چيزى پيدا كند و بر دارد ، احكام خاصى دارد به اين شرح :\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n- اگر نشانه نداشته باشد كه به واسطه آن صاحبش معلوم شود ، بنابر احتياط لازم بايد از طرف صاحبش صدقه داده شود .\r\n- اگر نشانه دارد و قيمت آن كمتر از 6 / 12 نخود نقره سكه‌دار « 1 » است و صاحب آن معلوم نباشد مىتواند براى\r\nخودش بردارد ، ولى هر وقت صاحبش پيدا شد ، بنابر احتياط واجب بايد عوض آن را به او بدهد .\r\n- اگر قيمت آن كمتر از 6 / 12 نخود نقره سكه‌دار نيست و نشانه‌اى دارد كه مىتواند با آن صاحبش را پيدا كند ، اگر تا يك سال طورى اعلام كند كه مردم بگويند « اعلام كرده » ، كافيست و چنانچه تا يكسال اعلام كرد و صاحبش پيدا نشد ، مىتواند به قصد آنكه : « هر گاه صاحبش پيدا شد به او بدهد » براى خودش بردارد ، ولى احتياط مستحب آن است كه از طرف صاحبش به فقير غير سيّد صدقه بدهد .\r\nمسأله 421 . اگر مىداند ، اعلام كردن فايده ندارد و يا از پيدا شدن صاحبش نااميد است ، اعلام لازم نيست ، ولى مىتواند از\r\n\r\n\r\n","description":"","footnote":"\r\n( 1 ) . قيمت 6 / 12 نخود نقره سكه‌دار ، هم اكنون در بازار در حدود 1000 ريال است ( بهار 1377 هجرى شمسى ) .\r\n","page_name":" 175 ","page_number":175},
  {"content":"\r\n\r\nطرف صاحبش صدقه بدهد .\r\n\r\nعوض شدن كفش\r\nمسأله 422 . اگر كفش انسان را ببرند و كفش ديگرى به جاى آن مانده باشد ، چنانچه مىداند كفشى كه مانده ، مال كسى است كه كفش او را برده ، و بداند كه عمداً برده است ، و دسترسى به او ندارد ، مىتواند آن را به جاى كفش خودش بردارد ، ولى اگر قيمت آن كفش بيشتر از قيمت كفش خودش باشد ، و از پيداشدن صاحبش نااميد\r\nشود ، بنابر احتياط واجب بايد ، با اجازه حاكم شرع زيادى قيمت را ، از طرف او به فقير غير سيّد صدقه بدهد .\r\nمسأله 423 . اگر كسى كه كفش او را برده ، عمداً نبرده باشد يا احتمال مىدهد ، كفشى كه مانده ، مال كسى نيست كه كفش او را برده ، و دسترسى به او نيست ، بايد صاحبش را جستجو كند و چنانچه از پيدا كردن وى نااميد شود ، بنابر احتياط واجب با اجازه حاكم شرع از طرف صاحبش به فقير غير سيّد صدقه بدهد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nغَصب\r\nغصب آن است كه انسان ، به ناحق و از روى ظلم و ستم ، بر اموال ديگران يا حقوق آنان مسلط شود .\r\nغصب از گناهان بزرگ است و انجام دهنده آن در قيامت ، به عذابى سخت ، گرفتار مىشود .\r\nمسأله 424 . اگر انسان چيزى را غصب كند ، علاوه بر آنكه كار حرامى كرده ، بايد آن را به صاحبش برگرداند و اگر آن چيز از بين برود ، بايد عوض آن را به او بدهد .\r\nمسأله 425 . اگر چيزى را كه غصب كرده ، خراب كند ، بايد تفاوت قيمت آن را هم بدهد .\r\nمسأله 426 . اگر چيزى را كه غصب كرده ، تغييرى در آن\r\nداده كه از اولش بهتر شده باشد ، مثل اينكه دوچرخه را تعمير كرده ، اگر صاحب مال بگويد ، آن را به همين صورت بده ، بايد به او بدهد ، و نمىتواند براى زحمتى كه كشيده مزد بگيرد ، و حق ندارد آن را تغيير دهد كه مثل اولش بشود .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nخوردن و آشاميدن\r\nخداوند بزرگ براى استفاده انسان‌ها ، طبيعت زيبا و تمام حيوانات و ميوه‌ها و سبزيجات را در اختيار آنها قرار داده است ، تا از آنها براى خوردن ، آشاميدن ، پوشاك ، مسكن و ساير نيازهاى خود به كار گيرند ، ولى براى حفظ جان انسان‌ها و سلامتى جسم و روح آنها و بقاى نسل‌ها و احترام به حقوق ديگران ، قوانين و مقرراتى قرار داده است كه در اين قسمت با برخى از آنچه كه در رابطه با خوراكىها و آشاميدنىها است آشنا مىشويد :\r\nمسأله 427 . خوردن چيزى كه براى انسان ضرر دارد ، حرام است .\r\nمسأله 428 . خوردن و آشاميدن چيز نجس حرام است .\r\nمسأله 429 . خوردن گِل حرام است .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمسأله 430 . خوردن كمى از تربت سيدالشهدا عليه السلام براى شفا از بيمارى اشكال ندارد .\r\nمسأله 431 . بر هر مسلمانى واجب است مسلمان ديگرى را كه نزديك است از گرسنگى يا تشنگى بميرد ، نان و آب داده و از مرگ نجات دهد .\r\n\r\nآداب غذا خوردن\r\nمسأله 432 . اين كارها در رابطه با غذا خوردن مستحب است :\r\n1 . دست‌ها را قبل از غذا و پس از آن بشويد .\r\n2 . در اوّل غذا « بسم‌الله » و در پايان « الحمدلله » بگويد .\r\n3 . با دست راست غذا بخورد .\r\n4 . لقمه را كوچك بر دارد .\r\n5 . غذا را خوب بجود .\r\n6 . ميوه را پيش از خوردن با آب بشويد .\r\n7 . اگر چند نفر سر سفره نشسته‌اند ، هر كسى از غذاى جلوى خودش بخورد .\r\n8 . ميزبان پيش از همه شروع به غذا خوردن كند و بعد از همه دست بكشد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمسأله 433 . اين كارها در رابطه با غذا خوردن مكروه است :\r\n1 . در حال سيرى غذا خوردن .\r\n2 . پرخورى ( زياد غذا خوردن ) .\r\n3 . نگاه كردن به صورت ديگران هنگام غذا خوردن .\r\n4 . خوردن غذاى داغ .\r\n5 . فوت كردن به غذايى كه مىخورد .\r\n6 . پاره كردن نان با كارد .\r\n7 . گذاشتن نان زير ظرف غذا .\r\n8 . دور انداختن ميوه ، پيش از آنكه كاملًا آن را بخورد .\r\n\r\nآداب آب نوشيدن\r\nمسأله 434 . در نوشيدن آب اين امور مستحب است :\r\n1 . در روز ، ايستاده آب بخورد .\r\n2 . پيش از آشاميدن آب « بسم‌الله » و بعد از آن « الحمدالله » بگويد .\r\n3 . به سه نفس آب بياشامد .\r\n4 . پس از آشاميدن آب ، حضرت امام حسين عليه السلام و خاندان\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو ياران او را ياد و قاتلان ايشان را لعن كند .\r\nمسأله 435 . در نوشيدن آب اين امور مكروه است :\r\n1 . زياد آشاميدن .\r\n2 . آشاميدن آب بعد از غذاى چرب .\r\n3 . با دست چپ آب نوشيدن .\r\n4 . در شب ، ايستاده آب نوشيدن .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nاحكام سر بريدن حيوان\r\nمسأله 436 . اگر چهار رگ بزرگ گردن حيوان حلال گوشت را از پايين بر آمدگى زير گلو با شرايطى كه خواهد آمد ، به طور كامل ببرند ، گوشت آن پاك و حلال خواهد بود .\r\n\r\nشرايط سر بريدن حيوان\r\nمسأله 437 . سر بريدن حيوان پنج شرط دارد :\r\n- كسى كه سر حيوان را مىبرد ، مسلمان باشد .\r\n- سر حيوان را با ابزار آهنى ببرند .\r\n- هنگام بريدن ، صورت ، دست ، پا و شكم حيوان رو به قبله باشد .\r\n- هنگام سر بريدن حيوان ، نام خدا را ببرد ، و اگر تنها « بسم‌الله » را بگويد كافى است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n- حيوان پس از سر بريدن حركتى بكند كه معلوم شود زنده بوده است و يا آنكه به اندازه معمول خود از بدنش بيرون آيد .\r\n\r\nشكار با اسلحه\r\nمسأله 438 . اگر حيوان حلال گوشت وحشى را با شرايطى كه بيان مىشود ، با اسلحه شكار كنند ، پاك و حلال خواهد بود :\r\n- اسلحه شكار ، مثل كارد و شمشير برنده باشد ، يا مثل نيزه و تير ، تيز باشد كه به سبب تيز بودن ، بدن حيوان را پاره كند .\r\n- كسى كه حيوان را شكار مىكند ، مسلمان باشد .\r\n- اسلحه را براى شكار به كار ببرد . پس اگر جاى ديگر را نشانه بگيرد و به طور اتفاقى به حيوان بخورد ، حلال نيست .\r\n- هنگام به كار بردن اسلحه ( مثلًا هنگام رها كردن تير ) نام خدا را ببرد .\r\n- پس از زدن حيوان ، با شتاب به سوى حيوان برود ، و هنگامى به حيوان برسد ، كه مرده باشد و يا به مقدار سر بريدن آن وقت نباشد ، بنابر اين اگر هنوز نمرده ، و وقت براى سر بريدن آن باشد ولى سر آن را نبرد ، تا بميرد حرام\r\nاست .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nصيد ماهى\r\nمسأله 439 . اگر ماهى پولك‌دار را زنده از آب بگيرند و بيرون آب بميرد ، پاك و خوردن آن حلال است و نيز اگر ماهى زنده در تور ماهىگيرى بيفتد و در آب جان دهد حلال است .\r\nمسأله 440 : اگر ماهى در آب بميرد گرچه بدنش پاك است ولى خوردن آن حرام است .\r\nمسأله 441 . ماهىهايى كه پولك ندارند ، اگر چه زنده از آب بگيرند و بيرون آب بميرند ، حرام است .\r\nمسأله 442 . كسى كه ماهى را صيد مىكند ، لازم نيست مسلمان باشد ، و لازم نيست نام خدا را ببرد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nنگاه كردن\r\nيكى از نعمت‌هاى الهى ، قدرت بينايى است ، انسان بايد از اين نعمت بزرگ در راه كمال و ترقّى خود و همنوعانش استفاده كند ، و آن را از نگاه به نامحرمان باز دارد ، گر چه نگاه به طبيعت و زيبايىهاى آن ، اگر تجاوز به حقوق ديگران نباشد ، اشكال ندارد ، ولى حفظ ديده از نگاه به ديگران و حفظ خود از نگاه نامحرمان ، احكام خاصى دارد كه در اين بخش به برخى از آنها مىپردازيم :\r\n\r\nمَحرم و نامحرم\r\nمسأله 443 . محرم كسى است كه در نگاه به او ، محدوديتى كه نسبت به ساير افراد هست نمىباشد و ازدواج با او نيز حرام است .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمسأله 444 . اين افراد بر پسرها و مردان محرم‌اند :\r\n- مادر و مادر بزرگ .\r\n- دختر و دختر فرزند ( نوه ) .\r\n- خواهر .\r\n- خواهرزاده ( دختر خواهر ) .\r\n- برادرزاده ( دختر برادر ) .\r\n- عمّه ( عمه خودش و عمه پدر و مادرش ) .\r\n- خاله ( خاله خودش و خاله پدر و مادرش ) .\r\nاين دسته از افراد به سبب خويشاوندى نَسَبى با هم محرم‌اند و گروهى ديگر هم به سبب ازدواج بر پسرها و مردها محرم مىشوند ، از جمله آنهاست :\r\n- همسر .\r\n- مادر زن و مادر بزرگ او .\r\n- زن پدر ( نامادرى ) .\r\n- زن پسر ( عروس ) .\r\nزن برادر و خواهر زن نامحرم‌اند .\r\nمسأله 445 . اين افراد بر دخترها و زنان محرم‌اند :\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n- پدر و پدر بزرگ .\r\n- پسر و پسر فرزند ( نوه ) .\r\n- برادر .\r\n- خواهرزاده ( پسر خواهر ) .\r\n- برادر زاده ( پسر برادر ) .\r\n- عمو ( عموى خودش و عموى پدر و مادرش ) .\r\n- دايى ( دايى خودش و دايى پدر و مادرش ) .\r\nاين دسته از افراد به سبب خويشاوندى نَسَبى محرم هستند و گروهى ديگر هم به سبب ازدواج بر دخترها و بانوان محرم مىشوند ، از جمله آنهاست :\r\n- شوهر .\r\n- پدر شوهر و پدربزرگ شوهر .\r\n- شوهر دختر ( داماد ) .\r\nشوهر خواهر و برادر شوهر محرم نيستند .\r\nبه جز افرادى كه بيان شد ، ممكن است كسان ديگرى نيز به سبب ازدواج ، با شرايط خاصى بر يكديگر محرم شوند كه در كتاب‌هاى مفصل فقهى آمده است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمسأله 446 . اگر زنى با شرايطى كه در كتاب‌هاى فقهى آمده است ، بچه‌اى را شير دهد ، آن بچه بر آن زن و افراد ديگر محرم مىشود كه جهت آشنايى بيشتر مىتوانيد به\r\nرساله توضيح‌المسائل ، مسأله 2483 مراجعه كنيد .\r\n\r\nنگاه به ديگران\r\nمسأله 447 . به جز زن و شوهر ، نگاه كردن هر فرد انسانى به فرد ديگر ، اگر براى لذّت بردن باشد حرام است ، خواه همجنس باشد ، مانند : نگاه مرد به مرد ديگر ، و يا غير همجنس ، مانند : نگاه مرد به زن ، و خواه از محارم باشد و يا غير محارم و به هر جاى بدن باشد ، همين حكم را دارد .\r\nمسأله 448 . پسرها و مردان مىتوانند به تمام بدن زنانى كه بر آنها محرم هستند ، به جز عورت ، بدون قصد لذّت بردن نگاه كنند .\r\nمسأله 449 . پسرها و مردان نمىتوانند به بدن و موى زن نامحرم نگاه كنند .\r\nمسأله 450 . دخترها و بانوان مىتوانند بدون قصد لذّت بردن ،\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبه سر و صورت و گردن مرد نامحرم به مقدارى كه به طور متعارف نمىپوشانند ، نگاه كنند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nازدواج\r\nمسأله 451 . كسى كه به واسطه نداشتن همسر به حرام مىافتد ؛ مثلًا به نامحرم نگاه مىكند ، واجب است ازدواج كند .\r\nمسأله 452 . در ازدواج بايد صيغه مخصوص آن خوانده شود و تنها راضى بودن دختر و پسر و علاقه داشتن كافى نيست ، بنابراين ، خواستگارى تا زمانى كه صيغه ازدواج خوانده نشده ، سبب محرم شدن نيست و با ساير زنان نامحرم تفاوتى ندارد .\r\nمسأله 453 . اگر يك حرفِ عقد ازدواج ، غلط خوانده شود ، كه معناى آن عوض شود ، عقد باطل است .\r\nمسأله : در ازدواج دختر باكره بنابر احتياط واجب اذن پدر شرط است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nاحكام سلام كردن\r\nمسأله 454 . سلام كردن به ديگران مستحب ، ولى جواب آن واجب است .\r\nمسأله 455 . سلام كردن به كسى كه در حال خواندن نماز مىباشد ، مكروه است .\r\nمسأله 456 . اگر كسى به نمازگزار سلام كند ، بايد همان‌طور كه او سلام كرده جواب دهد ؛ مثلًا اگر گفته : « سلام عليكم » ، در جواب بگويد : « سلام عليكم » ولى در جواب « عليكم السلام » ، بنا بر احتياط واجب ، بايد بگويد : « سلام عليكم » .\r\nمسأله 457 . كسى كه نماز مىخواند ، جايز نيست به ديگران سلام كند .\r\nمسأله 458 . سلام را بايد فوراً جواب دهد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمسأله 459 . اگر دو نفر ، همزمان به يكديگر سلام كند ، بر هر يك واجب است كه جواب سلام ديگرى را بدهد .\r\nمسأله 460 . سلام كردن به كافر مكروه است ، و اگر او به مسلمانى سلام كند ، احتياط واجب آن است كه در جواب بگويد : « عليك » و يا فقط بگويد : « سلام » .\r\n\r\nآداب سلام كردن\r\nمسأله 461 . مستحب است : سواره به پياده ، ايستاده به نشسته ، گروه اندك به گروه زياد و كوچك به بزرگ سلام كند .\r\nمسأله 462 . مستحب است ، در غير نماز ، جواب سلام را بهتر بدهد ، پس اگر كسى بگويد : « سلام عليكم » ، مستحب است در جوابش بگويد : « سلام عليكم و رحمة الله » .\r\nمسأله 463 . سلام كردن مرد به زن ، مكروه است ، مخصوصاً به زن جوان .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nاحكام قرآن\r\nمسأله 464 . قرآن هميشه بايد پاك و تميز باشد و نجس كردن خط و ورق قرآن ، حرام است ، و اگر نجس شود بايد فوراً آن را آب بكشند .\r\nمسأله 465 . اگر جلد قرآن نجس شود و بىاحترامى به قرآن باشد ، بايد آن را آب بكشند .\r\n\r\nلمس كردن خطوط قرآن\r\nمسأله 466 . رساندن جايى از بدن به نوشته قرآن ، براى كسى كه وضو ندارد حرام است .\r\nمسأله 467 . در لمس نوشته قرآنى ، فرقى بين آيات و كلمات بلكه حروف و حتى حركات آن نيست .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمسأله 468 . در چيزى كه قرآن بر آن نوشته شده است ، بين كاغذ و زمين و ديوار و پارچه فرقى نيست .\r\nمسأله 469 . در نوشته قرآنى فرقى نيست كه با قلم نوشته شده باشد يا چاپ يا گچ و يا چيز ديگر .\r\nمسأله 470 . اگر نوشته قرآنى در قرآن هم نباشد ، لمس آن حرام است . پس اگر آيه‌اى از قرآن در كتاب ديگرى نوشته شده باشد ، بلكه اگر كلمه‌اى از آن در كاغذى باشد ، يا نصف كلمه‌اى از آن برگ قرآن يا كتاب ديگرى بريده شده باشد ، باز هم لمس آن بدون وضو حرام است .\r\nمسأله 471 . موارد زير ، لمس نوشته قرآن به حساب نمىآيد و حرام نمىباشد :\r\n- لمس آن از پشت شيشه يا پلاستيك .\r\n- لمس ورق قرآن و جلد آن و اطراف نوشته‌ها ، گرچه مكروه است .\r\n- لمس ترجمه قرآن به هر لغتى باشد ، مگر اسم خداوند كه به هر لغتى باشد ، لمس آن براى كسى كه وضو ندارد ، حرام است ، مانند كلمه « خدا » .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمسأله 472 . كلماتى كه مشترك بين قرآن و غير قرآن است مانند « مؤمن » ، « الذين » اگر نويسنده به قصد قرآن نوشته باشد ، لمس آن بدون وضو حرام است .\r\nمسأله 473 . لمس خطوط قرآن بر جُنب ، حرام است .\r\nمسأله 474 . انسان جُنب نبايد آيه‌هاى سجده‌دار قرآن را بخواند ، ( توضيح آن در مسأله 111 گذشت ) .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nقَسَم خوردن\r\nمسأله 475 . اگر كسى به يكى از اسامى خداوند عالم مانند « خدا » و « الله » قسم بخورد كه كارى را انجام دهد ، يا ترك كند ، مثلًا سوگند بخورد كه دو ركعت نماز بخواند ، واجب است به آن عمل كند .\r\nمسأله 476 . اگر عمداً به سوگندى كه خورده است عمل نكند ، بايد كفّاره بدهد و كفّاره آن يكى از اين سه چيز است :\r\n- آزاد كردن يك برده .\r\n- سير كردن ده فقير .\r\n- پوشاندن ده فقير .\r\nو اگر هيچ كدام از اينها را نتواند انجام دهد ، بايد سه روز روزه بگيرد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمسأله 477 . كسى كه قسم مىخورد ، اگر حرف او راست باشد ، قسم خوردن او مكروه است و اگر دروغ باشد ، حرام و از گناهان بزرگ است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nمسايل گوناگون\r\nمسأله 478 . اگر انسان به صورت كسى سيلى يا چيز ديگرى بزند ، به طورى كه صورت او سرخ شود ، بايد 5 / 1 مثقال شرعى طلاى سكه‌دار ، بدهد و اگر كبود شود ، سه مثقال ، و اگر سياه شود شش مثقال ، و هر مثقال شرعى ، 18 نخود ، است .\r\nمسأله 479 . اگر جاى ديگر بدن كسى - غير از صورت - را به واسطه زدن ، سرخ يا كبود يا سياه كند ، بايد نصف آنچه در مسأله قبل گفته شد ، بدهد .\r\nمسأله 480 . كشتن حيوانى كه اذيّت مىرساند و مال كسى نيست ؛ مانند مار و عقرب ، اشكال ندارد .\r\nمسأله 481 . اگر چيزى را به صنعتگرى بدهند كه درست كند و صاحبش نيايد آن را ببرد ، چنانچه صنعتگر جستجو\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nكند و از پيدا كردن صاحب آن نااميد شود ، بايد بنابر احتياط با اجازه حاكم شرع آن را به نيّت صاحبش به فقير غير سيد صدقه بدهد .\r\nمسأله 482 . ديوارى كه مال دو نفر است ؛ مانند ديوار مشترك بين دو منزل ، هيچ كدام آنان حق ندارد بدون اجازه شريك ديگر ، آن را بسازد ، يا سر تيرآهن و مانند آن را بر ديوار بگذارد يا به ديوار ميخ بكوبد ، ولى كارهايى كه معلوم است شريك راضى است ؛ مانند تكيه‌دادن به ديوار و لباس انداختن روى آن اشكال ندارد ، اما اگر شريك او بگويد : به اين كارها راضى نيستم ، انجام اينها هم جايز نيست .\r\nمسأله 483 . اگر ريشه درخت همسايه در ملك ( زمين ، باغ ، خانه و . . . ) انسان بيايد ، صاحب ملك مىتواند از صاحب درخت بخواهد كه ريشه درخت را برگرداند ، يا قطع كند و در صورتى كه صاحب درخت اين كار را نكرد ، خودش مىتواند از آن جلوگيرى كند و چنانچه ضررى هم از ريشه درخت به او برسد ، مىتواند از صاحب درخت بگيرد .\r\nمسأله 484 . درخت ميوه‌اى كه شاخه آن از ديوار باغ بيرون آمده ، اگر انسان نداند صاحبش راضى است يا نه ،\r\nنمىتواند از\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nميوه آن بچيند ، و اگر ميوه آن روى زمين هم ريخته باشد نمىتواند آن را بردارد ، مگر آن باغ در كنار راه باشد ، كه عابرين - با شرايطى كه در كتاب‌هاى مفصل فقهى آمده است - مىتوانند از آن استفاده كنند .\r\nمسأله 485 . جايزه‌اى را كه بانك به بعضى از كسانى كه در صندوق پس‌انداز پول مىگذارند مىدهد ، در صورتى كه شرط شركت در قرعه‌كشى نكرده باشند و بانك براى تشويق مردم از خودش بدهد و ضرر آن به كسى نرسد ، حلال است .\r\nمسأله 486 . تراشيدن ريش حرام است و ماشين كردن آن نيز ، اگر مثل تراشيدن باشد ، حرام است و در اين حكم ، تمام مردم يكسانند و حكم خدا به سبب تمسخر مردم تغيير نمىكند ، پس كسى هم كه تازه بالغ شده ، يا اگر ريش نتراشد مردم او را مسخره مىكنند ، چنانچه ريش بتراشد ، يا طورى ماشين كند كه مثل تراشيدن باشد ، حرام است .\r\nمسأله 487 . استمنا كردن حرام است ، يعنى انسان با خود ، كارى كند كه منى از او بيرون آيد .\r\nمسأله 488 . آوازى كه مخصوص مجالس لهو و بازيگرى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nاست ، غنا و حرام مىباشد ، و اگر نوحه يا روضه يا قرآن\r\nرا هم با غنا بخوانند حرام است ، ولى اگر آن را با صداى خوب بخوانند كه غنا نباشد ، اشكال ندارد .\r\nمسأله 489 . بازى با شطرنج و پاسور ، چه همراه با برد و باخت باشد و چه نباشد ، حرام است .\r\nمسأله 490 . دست زدن و كف زدن در مجالس جشن و سخنرانى اگر براى تشويق امر مشروع ( جايز ) باشد و همراه با حرام ديگرى نباشد و به صورت لهو نيز نباشد ، اشكال ندارد ؛ و سزاوار آن است كه تشويق ، همراه با تكبير و صلوات باشد .\r\nمسأله 491 . رقصيدن زن در مجالس زنانه يا مرد در مجالس مردانه حرام است ، ولى رقص زن براى شوهرش ، اشكال ندارد .\r\nمسأله 492 . سينه زدن در كوچه و خيابان ، با توجّه به عبور زنان ، در صورتى كه سينه زن ، پيراهن پوشيده باشد ، اشكال ندارد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\n30 پرسش و پاسخ كوتاه\r\n1 . مسح سر با موهاى روغن زده چه حكمى دارد ؟\r\nاگر روغن به قدرى زياد نباشد كه مانع از رسيدن آب وضو در حال مسح به موها يا پوست جلوى سر باشد ، اشكال ندارد .\r\n2 . اگر در بين غسل حدثى از انسان سر زند [ مثل بول و . . . 
  ] آيا غسل را باطل مىكند ؟\r\nغسل باطل نمىشود ؛ ولى براى كارهايى مانند نماز كه به طهارت نياز دارد ، پس از غسل ، واجب است وضو بگيرد .\r\n3 . دانشجويى كه وطن و محل تحصيل او بيش از چهار فرسخ شرعى [ تقريباً 22 كيلومتر 
  ] فاصله دارد و تقريباً هر روز اين مسير را براى تحصيل مىرود و بر مىگردد ، درباره نماز و روزه چه تكليفى دارد ؟\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nدر غير سفر اول ، نماز تمام ، و روزه صحيح است .\r\n4 . كسى كه عمداً زودتر از امام جماعت سر از ركوع يا سجده بلند كند ، آيا نمازش باطل مىشود ؟\r\nاگر مأموم عمداً كارهاى نماز را مانند ركوع و سجود جلوتر از امام انجام دهد ، نماز جماعتش صحيح است و تنها معصيت كرده است .\r\n5 . بين نماز اول وقت و درس ( كلاس درسى كه در زمان اذان ظهر دائر است ) ، كدام ارجحيت دارد ؟ آيا جايز است كلاس درس را به خاطر نماز اول وقت ترك كرد ؟\r\nخواندن نماز در ابتداى وقت ، مستحب مؤكد است ولى چنانچه رها كردن كلاس درس در اول وقت ، توهين به استاد و يا خلاف مقررات دانشگاه و يا باعث ركود علمى گردد نماز خود را پس از پايان كلاس بجاى آوريد .\r\n6 . اگر قبل از نماز ، پدرى با فرزندش كار داشته باشد و او را صدا بزند ، وظيفه پسر چيست ؟\r\nاگر وقت نماز تنگ است ، بايد نماز را بخواند و بعد به سراغ كار پدر برود ؛ اما اگر وقت وسعت دارد ، مىتواند كار پدر را مقدم\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nبدارد ؛ بلى اگر تأخير در انجام فرمان پدر ، موجب رنجش خاطر او مىشود ، در وسعت وقت ، بايد امر پدر را مقدم بدارد .\r\n7 . در ماه رمضان اگر فكر مىكند كه مىتواند تاقبل ازاذان غسل كند ، اما نتواند آيا روزه صحيح است ؟\r\nچنانچه موفق به غسل نشود و در تنگى وقت قبل از اذان صبح ، تيمم بدل از غسل نمايد روزه‌اش صحيح است .\r\n8 . روزه‌دارى كه دندان‌هايش خونريزى داشته باشد و مجبور باشد آن‌ها را بشويد و در حين شستن ، خون به گلويش برسد ، روزه‌اش چه حكمى دارد ؟\r\nشستن دهان و دندان به هنگام روزه مانعى ندارد ، ولى پس از شستن بهتر است سه مرتبه آب دهان را بيرون بريزد تا مطمئن شود كه آب در دهان نمانده است و اگر خون ، بىاختيار و يا سهواً به گلو برسد ، روزه را باطل نمىكند .\r\n9 . اگر در شب ماه رمضان جُنُب شويم و تا نزديك اذان صبح غسل را به تأخير اندازيم و سپس تيمم كنيم ، آيا روزه صحيح است ؟\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nتأخير غسل ، معصيت و گناه است ، اما در مورد سؤال كه\r\nعمداً غسل را تأخير انداخته‌ايد ، لازم است با تيمم روزه بگيريد و قضاى آن را هم بنابر احتياط واجب ، بجاى آوريد .\r\n10 . اگر در ماه رمضان ، غسل جنابت را فراموش كنيم و پس از چند روز يادمان بيايد ، چه تكليفى داريم ؟\r\nبايد روزه آن چند روز را قضا كنيد ؛ ولى كفاره ندارد .\r\n11 . هنگامى كه روزه مىگيرم ، بدنم به شدت سست مىشود و نمىتوانم كارهايى مثل درس خواندن را انجام دهم ، وظيفه من چيست ؟\r\nاين گونه ضعف و سستىها تقريباً لازمه روزه است و براى نوع افراد پيش مىآيد و نمىتوان به خاطر آن ، روزه را خورد . مىتوانيد سحر از غذاى مقوى استفاده كنيد و ساعات خواب شب را كمى بيش‌تر نماييد تا در روز دچار مشكل نشويد .\r\n12 . اگر روزه باشم و مادرم مرا وادار به خوردن غذا كند ، آيا روزه‌ام باطل مىشود ؟\r\nخوردن و آشاميدن روزه را باطل مىكند ؛ هر چند بر اثر درخواست و اصرار شخص ديگر باشد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n13 . گوش كردن به موسيقى و نگاه به نامحرم روزه را باطل مىكند ؟\r\nگناهان مذكور روزه را باطل نمىكند ؛ لكن ثواب آن را كاهش مىدهد .\r\n14 . آيا كسى كه معتكف شده مىتواند روزه‌هاى سه روز اعتكاف را به عنوان نذرى يا قضا يا كفاره حساب كند ؟\r\nبلى ، مىتوان روزه قضا و كفاره و نذر را در اعتكاف بجا آورد . و لازم نيست روزه ، براى خصوصِ اعتكاف باشد .\r\n15 . آيا به سود پولى كه در بانك سپرده گذارى شده در صورتى كه خمس اصل پول پرداخت شده باشد خمس تعلق مىگيرد ؟\r\nاگر سود بنحو مشروع باشد ، هر مقدار از آن كه مصرف نگردد و تا سر سال خمسى باقى بماند پرداخت خمس آن واجب است .\r\n16 . آيا جراحى براى ترميم بكارت جايز است ؟\r\nجراحى براى ترميم بكارت اگر موجب نظر و لمس غير شوهر باشد حرام است ، و در صورت ترميم چنانچه شوهر در موقع ازدواج شرط بكارت كند يا عقد را مبنى بر بكارت دختر جارى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكنند ، و بكارت بر اثر نزديكى بر طرف شده باشد حق فسخ براى شوهر وجود دارد و جراحى ، در آن تاثيرى ندارد .\r\n17 . استفاده از كرم‌هاى چرب كننده ، مرطوب كننده ، ضد آفتاب و . . . بر روى دست و صورت ، اگر به منظور محافظت از پوست به كار برده شود ولو اين‌كه خوشبو باشد و يا باعث سفيد و روشن شدن پوست شوند ؛ چه حكمى دارد ؟\r\nاگر آرايش و زينت محسوب نشود ، و بوى خوش آن موجب التذاذ و تحريك نامحرم نگردد اشكال ندارد .\r\n18 . نگاه‌كردن به استاد مرد براى بهترفهميدن درس چگونه است ؟\r\nنگاه به صورت و گردن و دست‌هاى مرد نامحرم كه معمولا نمىپوشانند ، بدون قصد لذت و ريبه اشكال ندارد .\r\n19 . پوشيدن جوراب نازك براى خانم‌ها چه حكمى دارد ؟\r\nچون پوشاندن روى پا در مقابل نامحرم واجب است . بنابراين ، استفاده از جوراب نازك كه پوست پا از زير آن پيدا باشد در\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمقابل نامحرم جايز نيست .\r\n20 . در دوران كودكى پولى از كسى برداشته‌ام و نمىتوانم مستقيماً مطالب را به او بگويم ، به نظر شما چگونه عمل كنم ؟ آيا مىتوانم صدقه دهم ؟\r\nبايد به طريقى ، پول را به صاحبش برسانيد و لازم نيست بگوييد بابت چه چيز است ؛ مثلا مىتوانيد به او بگوييد اين پول را سابقاً از من طلب داشته‌اى ؛ و يا به حساب بانكى او واريز كنيد ؛ و يا به وسيله شخص ديگرىپول را به دست او برسانيد ؛ و در هر حال صدقه دادن كفايت نمىكند .\r\n21 . براى سپرده ثابت بانك‌ها سود روز شمار مىدهند ، آيا اين ربا نيست ؟\r\nاگر سپرده گذار ، بانك را وكيل كند كه با پول او معامله مشروع انجام دهد و در صدى از سود آن را به سپرده گذار بدهد و بقيه را به عنوان حق وكالت بردارد - همان گونه كه در قانون بانكدارى بدون ربا آمده است - اشكال ندارد ؛ اما اگر به شرط گرفتن زياده ، قرض به بانك بدهد ، ربا و حرام است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n22 . با پسر نامحرمى دوست شدم و هدايايى برايم خريده است ، اكنون كه متوجه حرمت دوستى با نامحرم شده‌ام و\r\nرابطه خود را با او قطع كرده‌ام ، آيا بايد هداياى موجود را به او برگردانم ؟\r\nاگر هدايا موجود است و مطالبه مىكند ، بايد به او باز گردانيد ، در غير اين صورت برگرداندن لازم نيست ؛ لكن اگر آن هدايا را با دادن به ديگران از محيط زندگى خود دور كنيد تا خاطرات معصيت و گناه ، كم‌تر در نظر شما مجسم شود ، اولويت و رجحان دارد .\r\n23 . دادن رشوه براى حل مشكل ادارى چه صورت دارد ؟ و با اضطرار چگونه است ؟\r\nپرداخت پول يا اموال ديگر از طرف فرد مراجعه كننده به كارمندان ادارات كه مكلف به ارائه خدمات ادارى به مردم هستند منجر به فساد ادارات خواهد شد ، و عملى است كه از نظر شرعى حرام محسوب مىشود و دريافت كننده حق تصرف درآن مال را ندارد و بايد به صاحبش مسترد نمايد ؛ بلى چنانچه احقاق حق ، متوقف به پرداخت وجه باشد ، براى دهنده اشكال ندارد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n24 . چه موقع قطع رحم جايز است ؟\r\nصله رحم حتّى با خويشاوندان فاسق واجب است و لازم است در ارشاد آنان تلاش شود . بلى چنانچه سختى و مشقتى در بين باشد ، صله رحم وجوب ندارد ؛ ولى بايد\r\nتوجّه داشت كه لازم نيست اين عمل با رفتن به منزل ارحام و مهمانى كردن و مهمان شدن و . . . انجام گيرد . همين اندازه كه قطع رحم نشود كافى است و اين كار با پيغام فرستادن يا تماس تلفنى يا نوشتن نامه يا سلام كردن هم محقّق مىشود .\r\n25 . شكستن قفل\r\n CD \r\nو نسخه بردارى و تكثير آن بدون اجازه از صاحب اصلىاش چه حكمى دارد ؟\r\nاگر در موقع فروش ، شرط نشكستن قفل و عدم كپى شده و يا مبنيّاً بر آن فروخته شده باشد ، شكستن قفل و كپى كردن خلاف شرط است و جايز نيست .\r\n26 . استخاره چيست و عمل به آن واجب است يا خير ؟\r\nاستخاره طلب خير از خداوند متعال است و مورد آن جايى است كه در انجام كارى ، شخص ، تحقيق خود را انجام داده ولى به نتيجه نرسيده و مردد باقى مانده است ، كه مىتواند استخاره\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nكند . عمل به استخاره واجب نيست لكن اگر استخاره بد آمد ، بهتر است با آن مخالفت نشود .\r\n27 . تقلب چه حكمى دارد ؟\r\nتقلب نوعى خيانت است و جايز نيست ؛ و خيانت در مسائل علمى ، از ساير موارد ، زشت‌تراست و در شأن\r\nمسلمان نيست .\r\n28 . در مواردى كه از شخص ناراحتى داشته باشيم مىتوانيم آرزوى شكست او را بكنيم ؟\r\nمسلمان بايد همواره خيرخواه ديگران باشد و آرزوى شكست براى ديگران معمولا از بخل و حسد سرچشمه مىگيرد كه هر دو از رذائل اخلاقى است و بايد با آن مبارزه كرد .\r\nبهتر است هر وقت اشتباهى از ديگرى ملاحظه كرديد كه موجب ناراحتى شما مىشود ، براى هدايتش دعا كنيد تا ضمن آن كه از دعاى ملائكه رحمت بهره‌مند مىشويد ، ثواب خيرخواهى براى برادر مؤمن نيز شامل حال شما گردد .\r\n29 . آيا فكر خودكشى حرام است ؟\r\nفكر گناه به تنهايى گناه محسوب نمىشود ؛ لكن فكر گناه ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nموجب كدورت قلب و سلب توفيق از شخص مىشود و ممكن است شخص را وادار به بعضى مقدمات حرام نمايد . براى پرهيز از وسوسه‌هاى شيطانى ، لازم است انسان فكر گناه را نيز از خود دور كند ؛ قابل توجه آن‌كه ، خودكشى از گناهان كبيره است و شخص را به عذاب\r\nالهى مبتلا مىنمايد و كسى كه بر خدا توكل كند ، مشكلات نمىتواند او را از پاى درآورده و به خودكشى وادار سازد .\r\n30 . عكس‌ها و شمايلى كه از ائمه عليهم السلام كشيده مىشود ، صحت دارد ؟\r\nهيچ دليلى بر تشابه اين عكس‌ها با آن ذوات مقدس وجود ندارد و نمىتوان به ائمه عليهم السلام نسبت داد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nنمايه واژه‌ها\r\nاحوط : مطابق با احتياط\r\nاستطاعت : توانايى انجام فريضه حج از نظر بدن ، مال و راه .\r\nتجافى : نيم خيز نشستن ، نيم خيز نشستن مأمومى كه به ركعت اول نماز جماعت نرسيده ، در حال تشهد خواندن امام .\r\nتخلّى : خالى كردن ، به بيت‌الخلاء رفتن ، بول و غايط كردن .\r\nتمكن : توانايى مالى\r\nحرج : مشقّت ، سختى\r\nخون جهنده‌دار : حيوانى كه وقتى رگ آن را ببرند ، خون از آن با فشار بيرون مىآيد .\r\nذبح شرعى : كشتن حيوانات با رعايت ضوابط شرعى ( سگ ، خوك و بعضى از حيوانات ديگر قابل ذبح شرعى\r\nنيستند ) .\r\nذمّى : كافران اهل كتاب - مانند يهود و نصارى - كه در بلاد\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمسلمين زندگى مىكنند و در مقابل تعهدشان نسبت به رعايت قوانين اجتماعى اسلام از امنيت و حمايت حكومت اسلامى برخوردارند .\r\nسال خمسى : يك سال تمام كه با نخستين رسيدگى انسان به حساب اموال خود براى تخميس آن شروع مىشود و بايد هر سال همان تاريخ را مبدأ رسيدگى مجدد قرار دهد .\r\nشاخص : چوب يا چيز ديگرى كه براى تعيين وقت ظهر در زمين نصب مىكنند .\r\nضامن : عهده‌دار ، برعهده گيرنده\r\nضرورت : ناچارى ، اضطرار ، حتميت\r\nطهارت : پاكى ، حالتى معنوى كه در نتيجه وضو ، غسل يا تيمم در انسان حاصل مىشود .\r\nعاجز : ناتوان ، درمانده\r\nعادت ماهيانه : حيض ، قاعدگى\r\nعمداً : از روى قصد ، كارى را كه با علم و آگاهى انجام دهد .\r\nعَورَت : آنچه انسان از ظاهر كردنش حيا مىكند . ( كنايه از عضو جنسى زن و مرد ) .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nعهد : پيمان . تعهد انسان در برابر خداوند با صيغه مخصوص براى انجام كار پسنديده يا ترك ناپسند .\r\nغُسل : شستشو ؛ شستشوى بدن با كيفيت مخصوص .\r\nغِش : خيانت ، مخلوط كردن پنهانى جنس كم بها با گرانبها به منظور فريب مردم .\r\nفجر : سپيده صبح\r\nفرادى : نمازى كه انسان به طور انفرادى و نه به جماعت گزارد .\r\nفقير : محتاج ؛ كسى كه مخارج سال خود و عيالاتش را ندارد و چيزى هم ندارد كه به طور روزانه بتواند هزينه زندگيش را تأمين كند .\r\nمحتلم : كسى كه در حال خواب از او منى خارج شود .\r\nمَحْرَم : بستگان نزديك انسان كه ازدواج با آنها حرمت ابدى دارد .\r\nمخرج بول و غائط : محل طبيعى خروج ادرار و مدفوع .\r\nنافله : نماز مستحبى\r\nنوافل يوميه : نمازهاى مستحبى روزانه كه هر شبانه روز 34 ركعت و در جمعه 38 ركعت است .\r\nوديعه : امانت\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n\r\n","description":"","footnote":"","page_name":" 216 ","page_number":216}
  ]