[
  {"content":"\r\nمناسك حج\r\nاستاد الفقهاء والمجتهدين شيخ مرتضى انصاري قدس سرّه\r\nتحقيق\r\nمجمع الفكر الإسلامي\r\n","description":"","footnote":"","page_name":" 1 ","page_number":1},
  {"content":"\r\n\r\n","description":"","footnote":"","page_name":" 2 ","page_number":2},
  {"content":"\r\nبسم اللَّه الرّحمن الرّحيم\r\n","description":"","footnote":"","page_name":" 3 ","page_number":3},
  {"content":"\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nبسم اللَّه الرّحمن الرّحيم\r\nالحمد للَّه ربّ العالمين ، و الصلاة و السلام على خاتم أنبيائه و رسله محمد و آله الطاهرين .\r\nآن چه پيش رو داريم كتاب مناسك حج است كه بدست استاذ الفقهاء و المجتهدين مرحوم حاج شيخ مرتضى انصارى اعلى اللَّه مقامه الشريف تحرير شده است ، البته چنانچه خود ايشان تصريح نموده‌اند آن را به نحوى نوشته‌اند كه موافق با احتياط باشد ، تا انتفاع از آن اختصاص به زمان حيات و نظرات خاص ايشان نداشته باشد ؛ لذا با اينكه فقهاى ديگر بر آن حاشيه زده‌اند ولى موارد حاشيه هاى آنان اندك است .\r\nالبته كتاب مناسك به عربى هم ترجمه شده است ، و در نظر داشتيم اصل فارسى همراه با ترجمه عربى آن را يك جا چاپ كنيم ، ولى از آنجا كه احتمال داشت ترجمه بهترى پيدا شود ؛ لذا فعلا به چاپ اصل فارسى آن اكتفا نموديم . تا ان شاء الله تعالى در فرصت ديگرى همراه با ترجمه اى مناسب چاپ گردد .\r\nآن چه بر امتياز كتاب افزوده ، وجود حاشيه هاى فقهاى بزرگى همچون مرحوم ميرزا محمّد حسن شيرازى و مرحوم آخوند محمّد كاظم\r\n","description":"","footnote":"","page_name":" 5 ","page_number":5},
  {"content":"\r\nخراسانى و مرحوم سيد محمّد كاظم يزدى قدّس اللَّه اسرارهم مىباشد .\r\nنسخه هاى مورد اعتماد :\r\nخوشبختانه بين نسخه هائى كه در دست بود اختلافهاى چندان مهمّى وجود نداشت ، و آنچه بود در حدود اختلافهاى املائى و رسم الخطى و يا احيانا ادبى بود .\r\nو اما مشخّصات نسخه هاى مزبور به قرار زير است :\r\n1 - نسخه خطى :\r\nنسخه اى خوش خطَّ و خوانا كه در قطع ( 16 11 ) و به شمارهء عمومى ( 8862 ) در كتابخانه آستان قدس رضوى نگهدارى مىشود .\r\nاين نسخه از لحاظ ادبى و املائى بر ساير نسخه هائى كه ذكر خواهد شد رجحان دارد .\r\nخصوصيّت مهمّ اين نسخه اين است كه مورد امضاى مرحوم حاج شيخ جعفر شوشترى اعلى اللَّه مقامه الشريف مىباشد « 1 » . ايشان عبارتى را در حاشيه صفحه اوّل كتاب نوشته و زير آن به مهر خويش ممهور نموده‌اند .\r\n\r\nعبارتى كه ذكر فرموده‌اند اين است :\r\n« اين مناسك كه از مرحوم حجّة الاسلام الشيخ المرتضى للأنام - طاب ثراه - مىباشد ، مسائل آن را غالبا طبق احتياط نوشته‌اند ؛ و لهذا در اوّل آن فرموده‌اند : كه عمل به آن اختصاص به ايّام حيات من ندارد ، با\r\n","description":"","footnote":"\r\n« 1 » البته فقهاى ديگرى نيز به امضاى مناسك شيخ انصارى قدّس سرّه اكتفا نموده و حاشيه اى بر آن نزده‌اند .\r\n","page_name":" 6 ","page_number":6},
  {"content":"\r\nوجود اينكه تقليد ميّت را جائز نمىدانستند . و فتاوى حقير بر طبق فتاوى مسطوره در اين مناسك مىباشد ، مگر در يك مسأله كه ايشان در مشعر الحرام ذكر خدا را مستحب مىدانند ، و احقر تقويت وجوب آن مىكنم ، و قصد قربت كفايت مىكند . پس عامل به اين رساله از عهده تكليف ان شاء اللَّه بر آمده است و عند اللَّه معذور بلكه مثاب و مأجور است » .\r\n« حرّره أقلّ خدّام الشرع جعفر التستري » .\r\nالبته غير از مطلبى كه ذكر نمودند حاشيهء ديگرى در ميقاتها دارند كه در محلّ خودش با رمز ( ج ع ) بدان اشاره نموده‌اند ، و ما هم به همين صورت آن را ذكر كرديم .\r\n2 - نسخه چاپ ( 1298 ه . ق ) :\r\nدر مقدّمه اين نسخه چنين آمده است : « مخفى نماند كه چون مناسك مرحوم حجّة الاسلام حاج شيخ مرتضى بسيار كمياب بود و حجّاج بيت اللَّه الحرام بسيار اوقات تلخ بودند ، لهذا بر خود لازم دانسته كه مناسك مرحوم آقا شيخ مرتضى رحمه اللَّه استكتاب نموده ، و حواشى حجّة الاسلام آقا ميرزا حسن سلَّمه اللَّه تعالى به او ملحق ساخته ، و كمال سعى و اهتمام در تصميم اين نسخه شد تا حجّاج بيت اللَّه الحرام را نفع بخشد » .\r\nاز اين كلام ظاهر مىشود كه مناسك قبل از اين تاريخ هم چاپ شده است ، ولى متأسّفانه تاكنون به دست ما نرسيده ؛ و مرحوم علَّامه تهرانى در « الذريعه » نيز بدان اشاره نفرموده‌اند ، بلكه فقط به چاپهاى ( 1301 ه . ق ) و ( 1321 ه . ق ) اشاره نموده‌اند « 2 » .\r\n\r\n","description":"","footnote":"\r\n« 2 » الذريعه 22 : 273 .\r\n","page_name":" 7 ","page_number":7},
  {"content":"\r\nبه هر حال اين نسخه در كتابخانه مرحوم آية اللَّه مرعشى به شمارهء مسلسل ( 10188 ) ، موجود است .\r\n3 - نسخه چاپ ( 1311 ه . ق ) :\r\nدر اين چاپ ، مناسك مرحوم شيخ انصارى قدّس سرّه همراه با حواشى مرحوم ميرزاى شيرازى قدّس سرّه ، به چاپ رسيده كه يك نسخه از آن در كتابخانه مدرسه فيضيّه به شماره ( 51 / 144 ) موجود است .\r\n4 - نسخه چاپ ( 1321 ه . ق ) :\r\nحاشيه هائى كه در اين چاپ ، همراه با اصل ، چاپ شده‌اند عبارتند از : حاشيه مرحوم ميرزا محمّد حسن شيرازى ، و مرحوم آخوند ملا محمّد كاظم خراسانى ، و مرحوم سيد محمّد كاظم يزدى قدّس اللَّه أسرارهم .\r\nمتأسّفانه در اين نسخه در چند مورد سقط وجود داشت كه به كمك نسخ ديگر اين نقيصه جبران شد .\r\nيك نسخه از اين چاپ در كتابخانه مرحوم آية اللَّه مرعشى به شمارهء مسلسل ( 6644 ) ، موجود است .\r\n5 - نسخه چاپ ( 1331 ه . ق ) :\r\nدر اين نسخه ، مناسك مرحوم شيخ انصارى قدّس سرّه بر طبق نظر مرحوم سيد محمّد كاظم يزدى قدّس سرّه تحرير شده ، و در بغداد ( مطبعة الآداب ) ، به چاپ رسيده است ، و احيانا در پاورقى به اين نسخه با عنوان چاپ بغداد اشاره شده است .\r\nيك نسخه از اين چاپ در كتابخانه مرحوم آية اللَّه مرعشى به شماره مسلسل ( 96368 ) ، موجود است .\r\nالبته اين كتاب چاپهاى ديگرى هم داشته است ، از آن جمله\r\n","description":"","footnote":"","page_name":" 8 ","page_number":8},
  {"content":"\r\nچاپ ( 1301 ه . ق ) كه علَّامه تهرانى بدان اشاره نموده‌اند .\r\nترجمه عربى آن هم گويا بيش از يك بار انجام گرفته است ، زيرا علَّامه تهرانى به يك ترجمه اشاره نموده كه همراه با حواشى ميرزاى شيرازى قدّس سرّه در عظيم آباد هند به چاپ رسيده است ، ولى نسخه ديگرى وجود دارد كه مطابق فتواى مرحوم سيد ابو الحسن اصفهانى قدّس سرّه تحرير شده و در نجف اشرف به چاپ رسيده است .\r\nروش تحقيق :\r\nو اما كارهائى كه بر روى مناسك انجام گرفته عبارتند از :\r\n1 - مقابله نسخه ها : از آنجا كه اختلافهاى مهمّى جز اختلافهاى املائى و رسم الخطَّى « 3 » و چاپى وجود نداشت ؛ لذا از اشاره به آنها خوددارى شد ، و چون نسخهء حاج شيخ جعفر شوشترى قدّس سرّه از ساير نسخ بهتر بود لذا آن را اصل قرار داديم و اگر اختلاف مهمى وجود داشت بنحو زير عمل نموديم :\r\n1 - چنانچه ساير نسخ اضافه اى داشتند كه نسخه شيخ شوشترى نداشت آن را بين دو كروشه و بدون رمز - [ 
  ] - گذاشتيم .\r\n2 - و چنانچه نسخه شيخ شوشترى اضافه اى داشت كه ساير نسخ نداشت آن را بين دو كروشه با رمز ش - [ - ش 
  ] - گذاشتيم .\r\n3 - و اگر عبارت نسخه شيخ شوشترى با ساير نسخ فرق داشت\r\n\r\n","description":"","footnote":"\r\n« 3 » الفاظى كه به رسم الخطَّ قديم نوشته و تلفّظ مىشدند به رسم الخطَّ زمان فعلى تبديل شدند ، مانند : سيم ، دويم ، كه به سوم و دوم ، و جزو كه به جزء تبديل شدند ، و به همين نحو موارد ديگر .\r\n","page_name":" 9 ","page_number":9},
  {"content":"\r\nچنانچه نسخه شيخ شوشترى را ترجيح داده باشيم آن را در متن ، و عبارت ساير نسخ را بين دو پرانتز با رمز خ ل - ( - خ ل ) - قرار داده‌ايم ، و چنانچه ساير نسخ را ترجيح داده باشيم آن را در متن ، و نسخه شيخ شوشترى را بين پرانتز و با رمز خ ش - ( - خ ش ) - قرار داده‌ايم .\r\n2 - ثبت حاشيه ها در پاورقى : در اين زمينه حواشى ميرزاى شيرازى قدّس سرّه مانند اصل ، بعنوان ( ميرزا ) ، و حاشيه هاى مرحوم آخوند قدّس سرّه كه در اصل ( ظم الخراسانى ) بود ، بعنوان ( خراسانى ) ، و حاشيه هاى مرحوم سيد يزدى قدّس سرّه كه در اصل ( ظم الطباطبائى ) بود ، بعنوان طباطبائى ثبت گرديد .\r\n3 - استخراج منابع و مصادر : براى جلوگيرى از تراكم پاورقيها و تداخل آنها ، مناسب ديديم براى منابع استخراج شده يك شماره مسلسل قرار داده و آن را در آخر كتاب بياوريم .\r\nدر نهايت از همهء برادرانى كه در احياى اين اثر گرانبها سهمى داشته‌اند ، كمال تشكَّر مىشود ، توفيق خود و همه برادران را در راه احياى آثار اهل بيت عليهم السّلام از درگاه احديّت خواستارم .\r\nمسئول گروه تحقيق محمد على انصارى\r\n","description":"","footnote":"","page_name":" 10 ","page_number":10},
  {"content":"\r\n\r\nصفحه اول از مناسك چاپ سال 1298 ق\r\n","description":"","footnote":"","page_name":" 11 ","page_number":11},
  {"content":"\r\nصفحه آخر از مناسك چاپ سال 1298 ق\r\n","description":"","footnote":"","page_name":" 12 ","page_number":12},
  {"content":"\r\nصفحه روى جلد از مناسك چاپ سال 1311 ق\r\n","description":"","footnote":"","page_name":" 13 ","page_number":13},
  {"content":"\r\nصفحه آخر از مناسك چاپ سال 1311 ق\r\n","description":"","footnote":"","page_name":" 14 ","page_number":14},
  {"content":"\r\nصفحه اول و آخر از مناسك چاپ سال 1321 ق\r\n","description":"","footnote":"","page_name":" 15 ","page_number":15},
  {"content":"\r\nصفحه روى جلد از مناسك چاپ سال 1331 ق\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n\r\nبسم اللَّه الرّحمن الرّحيم\r\nالحمد للَّه ربّ العالمين ، و الصلاة و السلام على محمّد خير خلقه و آله الطاهرين ، و لعنة اللَّه على أعدائهم أجمعين إلى يوم الدين .\r\nو بعد : چنين مىگويد احوج العباد الى عفو ربّه البارى مرتضى بن محمّد امين الانصارى : اين مختصرى است در بيان واجبات و اكثر مستحبّات حج بيت اللَّه الحرام به زبان فارسى ، به جهت اجابت بعض مؤمنين و اعانت ساير حجّاج و معتمرين ، و غالبا طريق احتياط در او مسلوك شده تا انتفاع از آن اختصاص به حيات اين مقصّر نداشته باشد ، اميد كه انتفاع مؤمنين به آن موجب عفو معاصى اين عاصى شده ، و ما توفيقي الَّا باللَّه عليه توكَّلت و اليه انيب .\r\nبدان كه حجّة الإسلام كه در تمام عمر يك بار واجب مىشود بر هر مكلَّف كه جامع شرائط مقرّره بوده باشد ، بر سه نوع است : حجّ تمتّع و حجّ قران و حجّ افراد ، و چون نوع واجب بر اغلب فارسى زبانان - كه غرض اصلى از تحرير اين رساله هستند - حجّ تمتّع است ، لهذا اكتفا مىشود به بيان همين نوع .\r\n","description":"","footnote":"","page_name":" 17 ","page_number":17},
  {"content":"\r\n\r\nپس بدان كه حجّ تمتّع مركَّب است از دو عبادت : يكى را عمرهء تمتع مىگويند ، و ديگرى حجّ تمتّع ، پس حجّ تمتّع اطلاق بر مجموع دو عبادت مىشود ، و بر يك جزء از اين مركب نيز اطلاق مىشود ، و جزء اوّل يعنى عمرهء تمتّع مقدّم است بر جزء ثانى يعنى حجّ ، چنان چه اگر كسى را ممكن نشود كه آن را پيش از حج بجا آورد به جهت عذر ، حجّ او حجّ افراد مىشود ، چنان چه خواهد آمد بعد از فراغ از بيان افعال عمره ان شاء اللَّه تعالى .\r\nو بدان كه قسم اوّل از اقسام ثلاثه كه حجّ تمتّع است ، صورت آن اجمالا كه مكلَّف قبل از شروع در آن بايد اجزاء آن را اجمالا ( 1 ) بداند - چنان چه اجزاء نماز را قبل از شروع بايد بداند - آن است كه :\r\nاوّلا : احرام مىبندد از براى عمرهء تمتّع به تفصيلى كه خواهد آمد .\r\nبعد از آن كه داخل مكَّه شد ، طواف عمره مىكند ، يعنى هفت بار مىگردد به دور خانه كعبه كه هر دوره را شوط گويند .\r\nو بعد از آن دو ركعت نماز طواف مىكند در مقام ابراهيم على نبيّنا و آله و عليه السلام .\r\nو بعد از آن سعى مىكند يعنى راه مىرود ميانهء صفا و مروه - كه دو مكاناند - هفت بار . رفتن از صفا به مروه يك بار است و مراجعت از مروه به سوى صفا بار ديگر محسوب است .\r\nبعد از آن تقصير مىكند ، يعنى اندكى از ناخن يا موى خود را مىگيرد .\r\n\r\n","description":"\r\n( 1 ) ( خراسانى ) : لازم نيست دانستن اجزاء و لو اجمالا ، بلكه كفايت مىكند قصد عمل و لو اجمالا چنان چه خود تقويت خواهد فرمود .\r\n","footnote":"","page_name":" 18 ","page_number":18},
  {"content":"\r\nو چون از آن فارغ شود هر چه به سبب احرام بر او حرام شده بود بر او حلال مىشود ، به اين جهت آن را عمرهء تمتّع مىنامند ، و حجّ او را حجّ تمتّع مىگويند ، كه شخص مكلَّف بعد از اداى عمره مىتواند متمتّع شود ، يعنى منتفع و متلذّذ شود به چيزهائى كه بعد از احرام بر او حرام شده بودند .\r\nو چون نزديك روز نهم شود باز ثانيا احرام مىبندد از براى حجّ [ تمتّع 
  ] از مكَّه به تفصيلى كه خواهد آمد ، و مىرود به سوى عرفات - كه نام موضعى است در چهار فرسخى مكَّه - و از ظهر روز نهم تا مغرب در آنجا مىماند .\r\nو شب از آنجا كوچ مىكند و به مشعر الحرام مىآيد - كه در دو فرسخى مكَّه است تخمينا - و در آنجا مىماند از طلوع فجر روز عيد قربان تا طلوع آفتاب .\r\nو از آنجا مىآيد به سوى منى - كه نام موضعى است قريب به مكَّه - و در آنجا سه عمل بجا مىآورد .\r\nاوّل : رمى جمره يعنى انداختن سنگ ريزه بر جمرهء عقبه .\r\nدوّم : ذبح يا نحر هدى .\r\nسوّم : تراشيدن سر يا گرفتن از مو يا ناخن .\r\nو بعد از آن به مكَّه مراجعت مىكند ، و طواف زيارت مىكند به دستور سابق . و بعد از آن نماز طواف مىكند .\r\nو بعد از آن سعى ما بين ( ميان - خ ل ) صفا و مروه مىنمايد به طور گذشته .\r\nو بعد از آن طواف نساء مىكند ، چه زن باشد و چه مرد و چه طفل .\r\n","description":"","footnote":"","page_name":" 19 ","page_number":19},
  {"content":"\r\n\r\nو بعد از آن دو ركعت نماز طواف مىكند .\r\nو بعد از آن مراجعت مىكند به منى از براى ماندن در آنجا شب يازدهم و دوازدهم ، و در روز يازدهم و دوازدهم نيز رمى جمرات مىكند .\r\nو بعد از اين اعمال در منى ، فارغ مىشود از تمام اعمال حجّة الإسلام كه در ذمّه او بوده .\r\nو اگر شخص مكلَّف به حج ، جاهل به اين افعال باشد در ابتداى احرام ، لكن قصد كند كه حج واجب بر ذمه او را بجا بياورد به هر نحوى كه بعد از اشتغال به عمل بر او مشخص خواهد شد ، مثل اكثر عوام كه قصد مىكنند اتيان عمل را بر طبق رساله كه در دست است ، يا بر طبق قول يا عمل مجتهدينى كه به همراه او هستند ، ظاهرا عمل او صحيح خواهد بود چنان چه از بعض روايات مستفاد مىشود .\r\nو اما صورت حجّ تمتّع تفصيلا :\r\nپس اوّل افعال آن عمره است چنانچه دانستى . و چون واجبات عمره پنج بود ، و واجبات حج پانزده بود ، پس مجموع بيست واجب ، در دو باب و دوازده فصل بيان مىشود ان شاء اللَّه تعالى .\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nباب اوّل در اعمال عمره است و در آن پنج فصل است\r\n","description":"","footnote":"","page_name":" 21 ","page_number":21},
  {"content":"\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n\r\nفصل اوّل در احرام عمره است و در آن چند مقصد است :\r\n\r\nمقصد اوّل در مستحبّات قبل از احرام ، و در احرام ، و بعد از آن است ، و مكروهات احرام\r\nبدان كه مستحب است در وقت اراده احرام مهيّا شدن از براى احرام به تنظيف بدن ، و گرفتن ناخن و شارب ، و ازاله موى زير بغل و موى عانه به نوره ، و غسل احرام ، و اگر بعد از غسل بپوشد يا بخورد چيزى را كه از براى محرم جايز نيست مستحب است اعاده غسل [ نمايد - ش 
  ] ، و جايز است مقدّم داشتن غسل بر ميقات ، هر گاه بترسد كه آب در ميقات نيابد ، و اگر مقدّم داشت و بعد از آن آب در ميقات يافت مستحب است اعاده آن ، و اگر اوّل روز غسل كند از براى شب كافى است ، و همچنين عكس ، و اگر حدث اصغر واقع شود اعادهء آن نمايد ، و چون غسل كند اين دعا را بخواند : « بسم اللَّه و باللَّه اللَّهمّ اجعله لي نورا و طهورا و حرزا و أمنا\r\n","description":"","footnote":"","page_name":" 23 ","page_number":23},
  {"content":"\r\nمن كلّ خوف و شفاء من كلّ داء و سقم ، اللَّهمّ طهّرني و طهّر قلبي و اشرح لي صدري ، و أجر على لساني محبّتك و مدحتك و الثّناء عليك ؛ فإنّه لا قوّة لي إلَّا بك و قد علمت أنّ قوام ديني التّسليم لك و الاتّباع لسنّة نبيّك صلواتك عليه و آله » « 1 » .\r\nو چون جامه احرام بپوشد يكى را لنگ كند و ديگرى را رداء كند و بگويد : « الحمد للَّه الذي رزقني ما اواري به عورتي ، و اؤدّي فيه فرضي ، و أعبد فيه ربّي ، و أنتهي فيه إلى ما أمرني ، الحمد للَّه الذي قصدته فبلَّغني ، و أردته فأعانني و قبلني ، و لم يقطع بي ، و وجهه أردت فسلَّمني ( فسلمني - خ ل ) ، فهو حصني ، و كهفي ، و حرزي ، و ظهري ، و ملاذي ، و لجأي ( و رجائي - خ ل ) ، و منجاي ، و ذخري ، و عدّتي في شدّتي و رخائي » « 2 » .\r\nو مستحبّ است كه احرام را عقيب فريضهء ظهر واقع سازد ، و اگر نباشد ، فريضهء ديگر ، و اگر نباشد ، عقيب نماز قضائى واقع سازد ، و اگر نماز قضا نداشته باشد عقيب شش ركعت نماز ، و اقلّ آن دو ركعت است ، در ركعت اوّل بعد از حمد « توحيد » و در [ ركعت - ش 
  ] ثانى [ بعد از حمد - ش 
  ] « سورهء جحد » بخواند ، و چون از نماز فارغ شود و بخواهد نيّت احرام كند ، حمد و ثناى الهى [ را - ش 
  ] نمايد ، و صلوات بر محمّد و آل محمّد بفرستد ، و اين دعا را بخواند : « اللَّهمّ إنّي أسألك أن تجعلني ممّن استجاب لك ، و آمن بوعدك و اتّبع أمرك ، فإنّي عبدك و في قبضتك ، لا اوقى إلَّا ما وقيت ، و لا آخذ إلَّا ما أعطيت ، و قد ذكرت الحجّ فأسألك أن تعزم لي عليه ، على كتابك و سنّة نبيّك صلواتك عليه و آله ، و تقوّيني على ما ضعفت [ عنه - ش 
  ] ، و تسلَّم لي مناسكي في يسر منك و عافية ، و اجعلني من وفدك الذي رضيت و ارتضيت ، و سمّيت و كتبت ( و كنّيت - خ ل ) ، اللَّهمّ إنّي خرجت من شقّة بعيدة ، و أنفقت مالي ابتغاء مرضاتك ، اللَّهمّ فتمّم لي حجّتي و عمرتي ، اللَّهمّ إنّي اريد التّمتّع بالعمرة\r\n\r\n","description":"","footnote":"\r\n« 1 » من لا يحضره الفقيه 2 : 527 .\r\n« 2 » من لا يحضره الفقيه 2 : 527 .\r\n","page_name":" 24 ","page_number":24},
  {"content":"\r\nإلى الحجّ على كتابك و سنّة نبيّك صلواتك عليه و آله ، فإن عرض لي عارض يحبسني فحلَّني حيث حبستني بقدرك الذي قدّرت عليّ ، اللَّهمّ إن لم تكن حجّة فعمرة ، أحرم ( احرم خ ش ) لك شعري و بشري و لحمي و دمي و عظامي و مخّي و عصبي ، من النّساء و الثّياب و الطَّيب ، أبتغي بذلك وجهك و الدّار الآخرة » « 3 » .\r\nو چون نيّت احرام كند سنّت است كه تلفّظ به آن كند ، و مقارن نيّت بگويد : « لبّيك اللَّهمّ لبّيك ، لبّيك لا شريك لك لبّيك ، إنّ الحمد و النّعمة لك و الملك لا شريك لك لبّيك ، لبّيك ذا المعارج لبّيك ، لبّيك داعيا إلى دار السّلام لبّيك ، لبّيك غفّار الذنوب لبّيك ، لبّيك أهل التّلبية لبّيك ، لبّيك ذا الجلال و الإكرام لبّيك ، لبّيك تبدئ و المعاد إليك لبّيك ، لبّيك تستغني و يفتقر إليك لبّيك ، لبّيك مرغوبا و مرهوبا ( مرهوبا و مرعوبا - خ ل ) إليك لبّيك ، لبّيك إله الحقّ لبّيك ، لبّيك ذا النّعماء و الفضل الحسن الجميل لبّيك ، لبّيك كشّاف الكرب العظام لبّيك ، لبّيك عبدك و ابن عبديك لبّيك ، لبّيك يا كريم لبّيك » « 4 » .\r\nو مستحبّ است كه اين فقرات را نيز بخواند : « لبّيك أتقرّب إليك بمحمّد و آل محمّد لبّيك ، لبّيك بحجّة أو عمرة لبّيك ، لبّيك و هذه عمرة متعة إلى الحجّ لبّيك ، لبّيك أهل التّلبية لبّيك ، لبّيك تلبية تمامها و بلاغها عليك » « 5 » .\r\nو سنت است بلند گفتن تلبيه اگر مرد باشد ، و مكرر گفتن وقت بيدار شدن از خواب ، و عقب هر نماز واجب و سنّت ، و وقتى كه بر شتر سوار شود ، و شتر برخيزد ، و وقتى كه بر تلَّى بالا رود يا به سراشيبى پائين آيد ، و وقتى كه به سواره برسد و در سحرها ، [ و - ش 
  ] بسيار بگويد هر چند جنب [ باشد - ش 
  ] يا حائض ، و تلبيه را قطع نمىكند در عمره تمتّع تا آن كه خانه هاى مكَّه را ببيند ، و در حج تمتّع تا پيشين روز عرفه .\r\nو بدان كه مكروه است احرام در جامهء سياه ، بلكه بعضى « 6 » مطلق\r\n\r\n","description":"","footnote":"\r\n« 3 » وسائل الشيعة 9 : 23 ، باب 16 از ابواب احرام ، حديث 1 .\r\n« 4 » وسائل الشيعة 9 : 53 ، باب 40 از ابواب احرام ، حديث 2 .\r\n« 5 » من لا يحضره الفقيه 2 : 529 .\r\n« 6 » الدروس الشرعية 1 : 388 .\r\n","page_name":" 25 ","page_number":25},
  {"content":"\r\nرنگ را گفته‌اند ، لكن ظاهر بعض اخبار معتبره « 7 » عدم كراهت رخت سبز است .\r\nو مكروه است كه بخوابد در رخت سياه ، و بر بالش سياه ، و در رخت چرك ، و اگر در احرام چرك شده بهتر آن است كه نشويد تا محلّ شود .\r\nو مكروه است ( 1 ) استعمال حنا هر چند نه به قصد زينت باشد ، و دخول حمام و سائيدن بدن ، و لبيك گفتن در جواب كسى كه او را آواز كند ، و استعمال رياحين ( 2 ) . و بعضى « 8 » الحاق فرموده‌اند شستن سر به سدر ، و خطمى ، و شستن بدن به آب سرد ، و مبالغه در مسواك كردن ، و سائيدن رو ، و مصارعه ، يعنى كشتى گرفتن .\r\n\r\n\r\n","description":"\r\n( 1 ) ( ميرزا ) و ( طباطبائى - چاپ بغداد ) : احوط ترك استعمال حنا است به قصد زينت ، بلكه مطلقا ، و اولى ترك استعمال آن است قبل از احرام هر گاه اثر آن باقى بماند تا حال احرام .\r\n( 2 ) ( ميرزا ) : احوط ترك استعمال رياحين است چنان چه تقويت فرموده‌اند بعد از اين .\r\n","footnote":"\r\n« 7 » وسائل الشيعة 9 : 37 ، باب 28 از ابواب احرام ، حديث 1 .\r\n« 8 » الدروس الشرعية 1 : 388 .\r\n","page_name":" 26 ","page_number":26},
  {"content":"\r\n\r\n\r\nمقصد دوّم در مواقيت احرام است بدان كه محل احرام [ بستن - ش 
  ] - كه آن را ميقات مىگويند - مختلف مىشود به اختلاف طرقى كه مكلَّف عبور از آنها مىكند و به مكَّه مىرود ، پس كسى كه راه او از مدينه منوّره باشد ميقات او « مسجد شجره » است ، و آن را « ذو الحليفه » مىگويند ، و جايز است از براى او در وقت ضرورت تأخير احرام تا ميقات اهل شام .\r\nو كسى كه از راه عراق و نجد برود ميقات او « وادى عقيق » است ، اوائل آن را « مسلخ » مىگويند ، و اواسط آن را « غمرة » ، و اواخر آن را « ذات عرق » مىگويند كه احرامگاه عامّه است . و افضل احرام از مسلخ است اگر به طور يقين معلوم شود ، و الَّا تأخير احوط است تا يقين [ حاصل - ش 
  ] كند كه در وادى عقيق رسيده است ، و احوط آن است كه تأخير نكند تا به « ذات عرق » ، بلكه بعضى از علماء ما « 9 » جائز نمىدانند تأخير را ، و اگر تقيّه اقتضا كند تأخير را تا به « ذات عرق » ، پيش از رسيدن به آنجا نيّت احرام كند و تلبيه را به اخفات گويد و رخت خود را در نياورد ، و اگر ممكن شود در بياورد در مخفى و جامه احرام [ را - ش 
  ] مىپوشد و باز آن را در مىآورد و رخت خود را مىپوشد و به جهت آن فديه مىدهد چنان چه خواهد آمد ، و جامه احرام نپوشد تا به « ذات عرق » رسد آن وقت جامه احرام [ را - ش 
  ] بپوشد و اظهار كند كه حالا ( الحال - خ ل ) محرم مىشوم .\r\nو كسى كه راه او از طايف باشد ميقات او « قرن المنازل » است .\r\nو كسى كه از راه يمن برود ميقات او « يلملم » است كه اسم كوهى است .\r\n\r\n","description":"","footnote":"\r\n« 9 » المقنع : 217 ، النهاية : 210 .\r\n","page_name":" 27 ","page_number":27},
  {"content":"\r\nو كسى كه از راه شام برود ميقات او « جحفه » است به تقديم جيم بر حاء مهمله .\r\nو بدان كه احوط و اقوى لزوم تحصيل علم است به اين اماكن ، و اگر علم ممكن نباشد بعيد نيست اكتفاء به ظن حاصل از پرسيدن اهل معرفت به اين اماكن .\r\nو كسى كه منزل او نزديكتر از اين مواقيت به مكَّه باشد ميقات او منزل او است .\r\nو كسى كه از راهى عبور كند كه به هيچ يك از مواقيت خمسه مذكوره عبور نكند احوط در حق او آن كه احرام بندد محاذى ميقاتى كه اقرب به سوى او بوده باشد هر چند كه دور تر از ديگرى باشد به مكَّه ، و بعد از آن تجديد احرام كند در موضعى كه محاذى ميقاتى باشد كه نزديكتر است به مكَّه از آن ميقات سابق ، و اگر علم به محاذات ممكن نباشد ظاهر كفايت مظنّه است ، و بعضى « 10 » گفته‌اند احرام مىبندد از موضعى كه قبل از آن احتمال محاذات ندهد ، و احوط ( 1 ) از براى اين ( آن خ ش ) شخص مرور بر يكى از مواقيت است و احرام از آنجا .\r\n\r\n\r\n","description":"\r\n( 1 ) باسمه تعالى ، موافق اين احتياط براى كسانى كه به جهازدودى جدّه مىروند ، چون علم به محاذات « سعديّه » كه « يلملم » باشد حاصل نمىشود ، بلكه مظنّه هم حاصل نمىشود ، در صورت امكان رفتن به « سعديّه » بلا شبهه احوط است . و اگر ممكن نشود رفتن « سعديّه » چاره اين است كه قبل از رسيدن به محلّ احتمال محاذات احرام ببندد ، و نيّت آن را مستدام بدارد تا جائى كه يقين به گذشتن بشود ، به اين نحو كه نيّت او ابتداء به احرام باشد از آن جائى كه فى علم اللَّه محاذى حقيقى است ( ج ع ) .\r\n","footnote":"\r\n« 10 » منتهى المطلب 2 : 671 ، الحدائق الناضرة 14 : 453 .\r\n","page_name":" 28 ","page_number":28},
  {"content":"\r\nو بدان كه كسى كه عذرى از براى او از احرام بستن در ميقات خود به سبب فراموشى يا عذرى ديگر روى دهد ، پس بعد از زوال عذر اگر ممكن باشد برگشتن به ميقات بر مىگردد ، و الَّا ( 1 ) احرام از همان جاى خود مىبندد ( 2 ) مگر آن كه بعد از دخول حرم زوال عذر شود ، پس واجب است كه از حرم بيرون رود با تمكَّن ، و الَّا از جاى خود احرام مىبندد ، و اگر فراموش كند احرام را و به خاطرش نيايد مگر بعد از اتمام جميع واجبات ، پس جمعى « 11 » آن عمره را باطل مىدانند ، و بعضى « 12 » آن را صحيح مىدانند ، و اين قول بعيد نيست ، و احوط اوّل است .\r\nو اگر كسى عمدا ترك كند احرام را و ممكن نباشد او را تدارك آن از ميقات ، پس اقوى فساد عمرهء او است ، اگر چه احوط احرام است از هر مكانى كه ممكن باشد - مثل ناسى - و اتيان به عمره است و قضاى آن بعد از آن .\r\nو اما جاهل پس اقوى صحت عمرهء او است .\r\nو بدان كه شرط احرام طهارت از حدث اصغر و اكبر نيست ، پس جايز است احرام از جنب و حايض و نفساء ، بلكه غسل احرام از براى حايض و نفساء [ نيز 
  ] مستحب است .\r\n\r\n\r\n","description":"\r\n( 1 ) ( طباطبائى - چاپ بغداد ) : و الَّا آن چه مىتواند برگردد بنابر احوط ، و از آن جا احرام بندد ، خصوصا حائضى كه به سبب جهل به مسأله ترك احرام از ميقات نموده باشد ، چنان چه مورد نص صحيح است ، و اگر هيچ نمىتواند از همان جاى خود احرام مىبندد .\r\n( 2 ) ( ميرزا ) : در اين صورت احوط آن است كه هر قدر مىتواند برگردد از آنجا احرام ببندد خصوصا حائضى كه به جهت جهل به مسأله احرام را ترك كرده باشد از ميقات كه مورد نص صريح ( صحيح خ ل ) است و از شهيد قدّس سرّه و بعضى فتوى به آن نقل شده و مطابق قواعد نيز مىباشد .\r\n","footnote":"\r\n« 11 » تنها كسى كه قائل به بطلان است ابن ادريس حلَّى است ، همان گونه كه در كتب ذيل به آن اشاره گرديده : الدروس الشرعية 1 : 350 ، مسالك الأفهام 2 : 223 ، جواهر الكلام 18 : 133 ، و رجوع شود به السرائر 1 : 529 - 530 .\r\n« 12 » اين قول در جواهر الكلام 18 : 134 و در رياض المسائل 6 : 208 به اكثر فقهاء نسبت داده شده است ، و نيز رجوع شود به مستند الشيعة 11 : 200 .\r\n","page_name":" 29 ","page_number":29},
  {"content":"\r\n\r\n\r\nمقصد سوّم در واجبات احرام است و آن چه متعلق به آنها است اما واجبات در احرام پس سه چيز است :\r\n\r\nاوّل : نيّت است به آن كه قصد كند احرام بستن را از براى عمره تمتع حجّة الإسلام به جهت اطاعت فرموده خداوند عالم ، و معنى احرام بستن - چنان چه [ بعضى 
  ] « 13 » ذكر كرده‌اند - : به خود قرار دادن ترك امورى چند است كه خواهد آمد ، به جهت توجّه به مكَّه ، به جهت اداء افعال معهوده .\r\n\r\nدوّم : گفتن چهار تلبيه است ، [ و واجب آن يك دفعه است ، و مقدار استحباب تكرار آن گذشت 
  ] ، و صورت تلبيه ( آن - خ ل ) بنابر احوط ، بلكه اصح [ اين است 
  ] : « لبّيك اللَّهمّ لبّيك ، لبّيك لا شريك لك لبّيك ، إنّ الحمد و النّعمة لك و الملك ، لا شريك لك » . و واجب است تصحيح اين فقرات چنان چه تصحيح تكبيرة الاحرام و قرائت حمد و سوره و غير آن در نماز واجب است ، و احوط و اولى كسر همزهء « إنّ » و فتح كاف « الملك » است ، و اگر تكرار « لك » بعد « الملك » نمايد بد نيست .\r\nو بدان كه واجب است تعلَّم آن اگر ندانسته باشد آن را ، يا كسى او را تلقين كند ، و اگر ممكن نشود جمع كند ميانهء تلفّظ به آن به هر نحو كه ممكن شود و ترجمهء آن و نايب گرفتن در گفتن آن .\r\n\r\nسوم : واجب است قبل از نيّت و تلبيه ، پوشيدن دو جامهء احرام كه يكى از آنها ( اينها - خ ش ) ستر كند ما بين ناف و زانو [ را - ش 
  ] كه آن را « ازار » گويند ، و ديگرى كه آن را « رداء » گويند ، آن قدر باشد كه\r\n\r\n","description":"","footnote":"\r\n« 13 » غاية المراد 1 : 389 .\r\n","page_name":" 30 ","page_number":30},
  {"content":"\r\nساتر منكبين بوده باشد .\r\nو بدان كه ظاهر مشهور آن [ است 
  ] كه پوشيدن اين دو جامه و كندن رخت دوخته خود شرط احرام نيست اگر چه واجب است ، و ظاهر بعضى « 14 » اشتراط كندن رخت دوخته است ، پس احوط آن است كه قبل از نيّت و تلبيه ، رخت احرام بپوشد .\r\nو شرط است در اين دو جامه [ كه 
  ] نماز در آنها صحيح باشد ، پس كفايت نمىكند حرير و غير مأكول اللحم و متنجس به نجاستى كه معفوّ نباشد ، و همچنين كفايت نمىكند ازارى كه بشره از آن نمايان باشد ، و احوط در رداء نيز ملاحظه اين شرط است ، و احوط تطهير اين ( آن - خ ش ) دو جامه است يا تبديل آنها اگر نجس شوند در احوال احرام ، بلكه احوط ( 1 ) مبادرت به ازاله نجاست است از بدن نيز ، و جمعى « 15 » ( بعضى - خ ل ) از علماء منع نموده‌اند از حرير خالص در جامهء احرام زن ، و خالى از قوت نيست با آن كه ( يا آن كه - خ ش ) احوط است ، بلكه بعضى « 16 » تصريح فرموده‌اند : كه احوط ( 2 ) آن ( اين - خ ش ) است كه زن در جميع احوال ( 3 ) [ احرام - ش 
  ] حرير خالص نپوشد ، و احوط آن است كه از جنس پوست نباشد بنابر آن كه در عرف عرب ثوب بر آن صدق نمىكند ، و همچنين منسوج بوده باشد نه مثل نمد ماليده باشند ( 4 ) .\r\n\r\n\r\n","description":"\r\n( 1 ) ( طباطبائى - چاپ بغداد ) : بلكه اولى و احوط .\r\n( 2 ) ( طباطبائى - چاپ بغداد ) : بلكه خالى از قوت نيست .\r\n( 3 ) ( طباطبائى ) : يعنى احوال احرام .\r\n( 4 ) ( طباطبائى - چاپ بغداد ) : لكن اقوى جواز است در غير منسوج ، بلكه جواز نيز در پوست خالى از قوّت نيست .\r\n","footnote":"\r\n« 14 » قائل به اين قول إسكافى است ، كما اين كه در الدروس الشرعيّة 1 : 345 آمده است ، و براى ديدن عبارت إسكافى به مختلف الشيعة 4 : 51 مراجعه شود .\r\n« 15 » المقنع : 229 ، النهاية : 218 ، الدروس الشرعية 1 : 344 .\r\n« 16 » صاحب اين نظريه را پيدا نكرديم .\r\n","page_name":" 31 ","page_number":31},
  {"content":"\r\n\r\n\r\nمقصد چهارم در تروك احرام است چون دانستى كه حقيقت احرام توطين نفس است بر ترك امورى كه خواهد آمد ، پس ناچار است از معرفت آن امور ، بلكه احوط مراجعت آنها است پيش از نيّت احرام تا قصد كفّ از آنها نمايد ، بلى التفات به آنها تفصيلا در وقت نيّت احرام لازم نيست ، و آن چند امر است :\r\n\r\nاوّل : شكار صحرائى كه وحشى باشد ، مگر در صورت خوف اذيّت [ از 
  ] آن ، و حرام است نيز خوردن آن ، و نگاه داشتن آن - هر چند مالك آن بوده باشد قبل از احرام و به همراه خود آورده باشد - و اعانت كسى كه او را شكار كند به هر نوع از اعانت .\r\nو اما شكار دريائى پس باك به آن نيست ، و مراد به آن حيوانى است كه تخم و جوجه هر دو در دريا كند ، و همچنين حيوان اهلى مثل مرغ خانگى و گاو و گوسفند و شتر اهلى .\r\nو هر شكار كه حرام است ، جوجه و تخم آن نيز حرام است ، و اگر محرمى صيدى را ذبح كند ، مشهور آن است كه ميته خواهد بود دربارهء محرم و محلّ و ملخ در حكم شكار صحرائى است .\r\n\r\nدوّم : جماع كردن با زن و بوسيدن و بازى كردن و نگاه كردن به شهوت ، بلكه مطلق التذاذ و استمتاع به زن .\r\nو بدان كه اگر كسى در احرام جماع كند با زن يا مرد ، چه در\r\n","description":"","footnote":"","page_name":" 32 ","page_number":32},
  {"content":"\r\nقبل و چه در دبر - نه از روى نسيان يا نادانى - پس اگر در عمره است ، اگر پيش از سعى واقع شده است عمرهء او فاسد است ، و بر او يك شتر كفاره لازم است ، و عمره را تمام مىكند و او را اعاده مىكند ، و اگر عمرهء تمتع باشد پيش از حج او را بجا مىآورد ، و اگر وقت تنگ باشد حج او افراد مىشود ، پس بعد از حج عمرهء مفرده بجا مىآورد ، و احوط اعادهء حج است در سال آينده .\r\nو هر گاه بعد از سعى باشد ، همان كفاره تنها بر او لازم است .\r\nو اگر در احرام حج اين عمل شود ، اگر پيش از وقوف عرفه و مشعر بوده حج او نيز فاسد است اجماعا ، و واجب است آن را تمام كند و قضاى آن در سال ديگر نمايد ، و همچنين اگر بعد از وقوف عرفه و قبل از مشعر بوده على الاشهر ، و اگر بعد از وقوفين باشد حج او صحيح است و همان كفاره لازم است اگر پنج شوط از طواف نساء ننموده ، و الَّا كفاره نيست على الاظهر الاشهر ( الاشهر الاظهر - خ ش ) اگر چه احوط كفاره است .\r\nو در كفارهء بوسيدن زن خلاف است ، بعضى « 17 » گفته‌اند : كه اگر از روى شهوت است يك شتر است ، و اگر نه از روى شهوت باشد يك گوسفند است ، و بعضى « 18 » مطلقا يك شتر مىدانند و اين احوط ، بلكه خالى از قوت نيست .\r\nو اگر نگاه كند عمدا به غير اهل خود و انزال او شود احوط آن كه اگر مىتواند يك شتر و الَّا يك گاو و الَّا يك گوسفند .\r\nو اگر نگاه به اهل خود كند و انزالش شود مشهور يك شتر است .\r\nو اگر كسى دست بازى كند به شهوت بىانزال ، پس بعضى « 19 » گفته‌اند كه يك گوسفند بر او لازم است ، و با انزال او را شترى لازم است .\r\n\r\n","description":"","footnote":"\r\n« 17 » المبسوط 1 : 338 ، شرائع الإسلام 1 : 295 .\r\n« 18 » المقنع : 243 ، المقنعة : 434 ، و براى اطلاع بيشتر رجوع شود به مختلف الشيعة 4 : 162 .\r\n« 19 » السرائر 1 : 552 ، اما با اين تعبير : ( اگر با شهوت لمس كند ) . و جز آن نيافتيم ، در شرائع الاسلام 1 : 295 نيز همين تعبير آمده است .\r\n","page_name":" 33 ","page_number":33},
  {"content":"\r\n\r\nسوّم : عقد كردن زن از براى خود يا غير كه محرم باشد يا محل ، و همچنين شاهد شدن بر عقد ، و اقامه شهادت هر چند [ كه - ش 
  ] متحمّل آن شده [ باشد 
  ] در غير حال احرام ، و احوط ترك خطبه است - يعنى خواستگارى زن - و اما رجوع به مطلَّقه رجعيه پس بىعيب است ، و همچنين خريدن كنيز هر چند كه به جهت استمتاع باشد ، بلى اگر مقصود [ او 
  ] استمتاع در حال احرام بوده [ باشد 
  ] احوط ترك آن است ، بلكه بعضى « 20 » جزم به حرمت كرده‌اند ، چنان چه احوط ترك تحليل كنيز است و قبول تحليل آن .\r\nو بدان كه كسى كه عقد كند زنى را در حال احرام براى محرمى و محرم دخول كرد ، پس بر هر يك از ايشان يك شتر كفاره است ، و اگر دخول نكند بر هيچ يك كفاره نيست ، و همچنين كفاره لازم است بر عاقد از براى محرم با دخول هر چند عاقد محلّ باشد ، بلكه بر زن كه محلّ باشد هر گاه بداند كه شوهر محرم است .\r\n\r\nچهارم : استمناء است ، يعنى طلب نزول منى به دست يا غير آن هر چند به خيال بوده [ باشد 
  ] يا به ملاعبه با زن خود يا كسى ديگر .\r\nو بدان كه انزال منى به استمناء ، بعضى « 21 » او را مفسد حج دانسته‌اند ( 1 ) مثل جماع كردن ، و بعضى « 22 » همان كفاره را تنها واجب دانسته‌اند كه يك شتر بوده باشد .\r\n\r\nپنجم : استعمال طيب يعنى بويهاى خوش ، مثل : مشك و زعفران و\r\n\r\n\r\n","description":"\r\n( 1 ) ( خراسانى ) : اقوى عدم مفسد بودن استمناء است اگر چه احوط است ، خصوصا در صورتى كه استمناء به بازى كردن با ذكر باشد .\r\n","footnote":"\r\n« 20 » مسالك الأفهام 2 : 252 .\r\n« 21 » النهاية : 231 ، المبسوط 1 : 337 ، مختلف الشيعة 4 : 154 .\r\n« 22 » الكافي في الفقه : 203 ، شرائع الإسلام 1 : 294 .\r\n","page_name":" 34 ","page_number":34},
  {"content":"\r\nكافور و عود و عنبر ، به بوئيدن يا ماليدن بر بدن يا خوردن ، يا پوشيدن چيزى كه در آن بوى خوش بوده [ باشد 
  ] هر گاه اثر آن باقى است ، و اگر محتاج به خوردن يا پوشيدن شود دماغ خود را بگيرد ، و احوط بلكه خالى از قوت نيست وجوب ترك استعمال رياحين ، و غايت احتياط ترك بوئيدن ميوه هاى خوشبو است مثل سيب و به و شبه آن اگر چه خوردن آنها ضرر ندارد ، چنان چه ظاهر بعضى « 23 » اخبار بر هر دو مطلب دلالت مىكند .\r\nو مشهور آن است كه خلوق كعبه - و آن چيزى است كه كعبه را به آن خوشبو مىكنند - مستثنى است از حكم بوى خوش ، و چون مشتبه است مصداق آن احوط امساك است از آن ، و استثناء كرده‌اند از آن نيز شنيدن بوى را در وقت گذشتن از بازار عطاران كه ما بين صفا و مروه واقع است ، و احوط اجتناب است از آن نيز ( 1 ) .\r\nو بدان كه كفارهء طيب ، كشتن يك گوسفند است .\r\nو بدان كه احوط بلكه اقوى حرمت گرفتن دماغ است از بوى بد ، بلى فرار كردن از آن به تند رفتن ضرر ندارد .\r\n\r\nششم : پوشيدن چيز دوخته و چيزى كه شبيه به دوخته باشد ، مثل رختهائى كه از نمد مىمالند به هيئت بالا پوش و كليجه و كلاه و غير آن ، و احوط اجتناب از مطلق دوخته است هر چند قليل باشد حتّى هميانى كه ( 2 ) پول را در آن مىكنند و در كمر مىبندند ، و چيزى كه از\r\n\r\n\r\n","description":"\r\n( 1 ) ( خراسانى ) : ترك اين احتياط عيب ندارد .\r\n( 2 ) ( ميرزا ) و ( طباطبائى - چاپ بغداد ) : لكن اقوى در هميان جواز بستن است بر كمر ، و اولى آن است كه قسمى كند كه بدون گره باشد .\r\n","footnote":"\r\n« 23 » وسائل الشيعة 9 : 102 ، باب 26 از ابواب تروك احرام .\r\n","page_name":" 35 ","page_number":35},
  {"content":"\r\nبراى ناخوشى باد فتق مىدوزند ( 1 ) مگر آن كه ضرورت داعى شود به استعمال آنها ، در اين صورت احتياطا فديه بدهند ، چنان چه هر كه محتاج شود به پوشيدن دوخته ، فديه بر او - كه يك گوسفند باشد - لازم است .\r\nو احوط گره نزدن رخت احرام است خصوصا رداء و تكمه نكردن در آن ، و به چوب يا سوزن بعض آن را به بعض وصل نكند .\r\nو بدان كه حرمت پوشيدن دوخته مختصّ مرد است بنابر مشهور ، پس جايز است از براى زن پوشيدن آن مگر قفّازين - كه قبل از اين چيزى بود كه زنهاى عرب مىدوختند از براى حفظ دستها از سرما و در آن پنبه مىكردند - كه احوط بلكه اقوى اجتناب از آن است .\r\n\r\nهفتم : سرمه كشيدن [ است - ش 
  ] به سياهى ( 2 ) كه در آن زينتى باشد هر چند قصد زينت نكند ، و احوط اجتناب از مطلق سرمه است به قصد زينت .\r\n\r\nهشتم : نگاه كردن در آئينه ، و بعضى تصريح فرموده‌اند كه احوط ترك استعمال منظره است - يعنى عينك - مگر به جهت ضرورت ، و همچنين نگاه كردن در آب صافى ، و اقوى جواز هر دو است .\r\n\r\nنهم : پوشيدن موزه و چكمه و جوراب و هر چه تمام پشت پا را بپوشاند ( بگيرد - خ ل ) ( 3 ) ، ( 4 ) و بعضى تصريح كرده‌اند كه ستر بعض\r\n\r\n","description":"\r\n( 1 ) ( طباطبائى ) : اقوى در اين نيز جواز است و لو بدون ضرورت .\r\n( 2 ) ( طباطبائى ) : و همچنين سرمه كه در آن بوى خوش باشد ، از قبيل مشك و زعفران اگر چه قصد زينت نكند .\r\n( 3 ) ( طباطبائى ) : لكن نه مثل پوشيدن به جامه يا به دست و نحو آن .\r\n( 4 ) ( ميرزا ) : از براى مردان . ( طباطبائى ) : بلكه براى زنان نيز على الاحوط چنان چه مقتضاى اطلاق متن است .\r\n","footnote":"","page_name":" 36 ","page_number":36},
  {"content":"\r\nمثل ستر كلّ است مگر موضع بند نعلين ، و دليلش ظاهر نيست إلَّا آن كه ( مگر آن كه - خ ل ) احوط است ( 1 ) ، و هر گاه محتاج شود به پوشيدن خفّين به جهت نبودن نعلين احوط شكافتن روى آنها است .\r\n\r\nدهم : فسوق است و مراد از آن دروغ گفتن است و بعضى « 24 » الحاق سباب نموده‌اند .\r\nو بعضى « 25 » مفاخرت را الحاق كرده‌اند ، و بعضى « 26 » مفاخرت را راجع به سباب كرده‌اند ، چرا كه مفاخرت اظهار فضايلى است از براى خود و سلب آنها از غير ، يا اثبات رذائلى است از براى غير و سلب آنها از خود ، و شبهه اى در تحريم همه مذكورات نيست .\r\n\r\nيازدهم : جدال است و آن گفتن ( لا و اللَّه ) ، يا ( بلى و اللَّه ) است و احوط الحاق مطلق يمين است ، و در مقام ضرورت به جهت اثبات حق يا نفى باطل جايز است .\r\nو بدان كه اگر جدال صادق باشد پس در كمتر از سه مرتبه چيزى در او نيست ( 2 ) بجز استغفار ، و در سه مرتبه يك گوسفند است .\r\nو اما دروغ : پس مشهور آن است كه در يك مرتبه يك گوسفند ، و در دو مرتبه يك گاو ، و در سه مرتبه يك شتر است .\r\n\r\nدوازدهم : كشتن جانوران كه در بدن ساكن مىشوند از بدن يا رخت مثل شپش و [ يا 
  ] كيك و كنه كه در شتر مىباشد ، و همچنين\r\n\r\n\r\n","description":"\r\n( 1 ) ( طباطبائى ) : و اقوى خلاف آن است .\r\n( 2 ) ( طباطبائى ) : از جمله اى از اخبار مستفاد مىشود كه كمتر از سه يمين اگر صادق باشد جدال نيست نه آن كه باشد و كفاره نداشته باشد .\r\n","footnote":"\r\n« 24 » قائل به اين قول إسكافى و سيد مرتضى مىباشند ، رجوع شود به مختلف الشيعة 4 : 84 و رسائل الشريف المرتضى ( مجموعهء سوم ) : 65 .\r\n« 25 » در كتاب الذخيرة : 593 ، اين مطلب نقل شده از حواشى شهيد به اين تعبير كه : گفته شده از جملهء فسوق مفاخرت است ، و به جواهر الكلام 18 : 357 ، نيز رجوع شود .\r\n« 26 » مختلف الشيعة 4 : 85 .\r\n","page_name":" 37 ","page_number":37},
  {"content":"\r\nانداختن آنها ( 1 ) ، بلكه از موضعى به موضع ديگر نقل كردن كه موضع اوّل احفظ باشد از براى آن .\r\n\r\nسيزدهم : انگشتر به دست كردن به جهت زينت ، و باكى نيست به جهت استحباب آن ، و بعضى « 27 » تصريح فرموده‌اند به حرمت استعمال حنا به قصد زينت در حال احرام ، بلكه قبل از آن هر گاه اثر آن بماند تا زمان احرام ، و بعضى احتياط كرده‌اند از استعمال آن هر چند نه به قصد زينت باشد .\r\n\r\nچهاردهم : از براى زن پوشيدن زيور است به جهت زينت مگر آن چه را كه عادت به پوشيدن آن داشته قبل ( پيش - خ ل ) از احرام ، پس باكى نيست به گذاشتن آن و در نياوردن آن به جهت احرام ، الَّا آن كه آن را اظهار نمىكند قصدا از براى زوج و غير او از مردان .\r\n\r\nپانزدهم : روغن ماليدن است به بدن هر چند كه در او بوى خوش نباشد على الاحوط ، بل على الاقوى مگر به جهت ضرورت ( 2 ) .\r\n\r\nشانزدهم : ازاله مو است از بدن خود يا غير خود ، محلّ باشد غير ،\r\n\r\n\r\n","description":"\r\n( 1 ) ( ميرزا ) : مراد شپش و كيك است ، زيرا كه انداختن كنه از خود بىاشكال است و عيبى ندارد . ( طباطبائى ) : بلكه انداختن كنه از شتر هم عيبى ندارد بلى احوط بلكه اقوى نينداختن « حلمه » است از او . ( طباطبائى - چاپ بغداد ) : بلى انداختن كنه از بدن خود بلكه از شتر عيب ندارد مگر « حلمه » يعنى كنه بزرگ از شتر ، كه انداختن آن جايز نيست .\r\n( 2 ) ( طباطبائى ) : و همچنين روغن ماليدن پيش از احرام اگر در او بوى خوش باشد و اثرش بماند .\r\n","footnote":"\r\n« 27 » مختلف الشيعة 4 : 76 ، مسالك الأفهام 2 : 268 .\r\n","page_name":" 38 ","page_number":38},
  {"content":"\r\nيا محرم ، هر چند يك موى باشد ، مگر به جهت ضرورت ، مثل كثرت شپش و درد سر و موى چشم كه اذيت كند ، و باكى نيست به آن چه بى قصد كنده مىشود در وقت وضو بلكه غسل .\r\nو فديهء سر تراشيدن - هر چند به جهت ضرورت باشد - يك گوسفند است ، يا سه روز روزه ، يا صدقهء ده مدّ بر ده مسكين ، و بعضى « 28 » گفته‌اند : دوازده مدّ بر شش مسكين ، و احتياط اختيار گوسفند است ، و همچنين هر گاه زير هر دو بغل خود را ازالهء مو كند ، بلكه زير يك بغل خود را على الاحوط بل الاقوى ، و هر گاه دست بكشد به سر يا به ريش خود و يك موى يا دو موى بيفتد يك كف از طعام صدقه كند .\r\n\r\nهفدهم : پوشانيدن مرد است سر خود را حتّى به گل و حنا ، و حمل چيزى بر سر على الاحوط . و احوط و اولى ترك پوشانيدن است به بعض بدن مثل دست ، اگر چه اظهر جواز آن است ، و گوشها ظاهرا از سر محسوبند . و در حكم سر است بعض سر الَّا آن كه استثناء شده [ از آن 
  ] گذاشتن بند خيك آب بر سر و دستمالى كه بر سر به جهت صداع بندند .\r\nو اشهر و اظهر جواز پوشيدن روى است از براى مرد و قول به منع شاذ است ، و در حكم پوشانيدن سر است ارتماس در آب بلكه مطلق مايع .\r\nو بدان كه فديه پوشانيدن سر ، يك گوسفند است ، و احوط تعدد فديه است به تعدد پوشانيدن خصوصا هر گاه بىعذر باشد خصوصا هر گاه مجلس متعدد باشد .\r\n\r\nهيجدهم : پوشانيدن زن است روى خود را به نقاب و غير آن و همچنين بعض آن را ، مگر قدرى كه من باب المقدمه به جهت پوشانيدن سر\r\n\r\n","description":"","footnote":"\r\n« 28 » مختلف الشيعة 4 : 166 ، و در مدارك الأحكام 8 : 439 ، به أكثر فقهاء نسبت داده ، و در رياض المسائل 7 : 412 فرموده : أشهر چنين است .\r\n","page_name":" 39 ","page_number":39},
  {"content":"\r\nاز براى نماز از اطراف روى پوشيده مىشود ، و بعد از نماز فورا آن را مكشوف نمايد .\r\nو جايز است به جهت روى گرفتن از نامحرم كه طرف چيزى [ را 
  ] كه بر سر زده است از چادر و غيره پائين بيندازد تا محاذى بينى بلكه تا ذقن ، لكن ( بلكه - خ ل ) بعضى « 29 » واجب دانسته‌اند كه آن را به دست يا به چوبى دور از روى نگاه دارد كه از قبيل نقاب نشود ، و الَّا يك گوسفند بر او كفاره لازم است ، و اين قول احوط است بلكه خالى از قوت نيست ( 1 ) .\r\n\r\nنوزدهم : سايه قرار دادن مرد است بالاى سر خود در حال منزل طى كردن به مثل هودج و چتر و نحو آن ، چه سواره باشد چه پياده على الاحوط ، و احوط آن است كه به پهلوى محمل و هر چيزى كه ( 2 ) بالاى سر او نباشد استظلال نكند ، اگر چه جواز راه رفتن در سايهء محمل و هر چيزى كه بالاى سر نباشد خالى از قوت نيست ، و جايز است جميع اينها ( آنها - خ ل ) در وقت منزل كردن ، هر چند رفت و آمد در كارهاى خود كند و ننشيند ، اگر چه احوط ترك آن است در وقت تردد .\r\nو همچنين جايز است در حال ( وقت - خ ل ) ضرورت به جهت شدّت سرما يا گرما يا باران ، و لكن كفاره مىدهد ، و از براى زنها بلكه اطفال جايز است بىكفاره .\r\n\r\n\r\n","description":"\r\n( 1 ) ( خراسانى ) : قوّتى ندارد .\r\n( 2 ) ( طباطبائى ) : احوط عدم استظلال است به مثل طرف جامه و چتر و نحو اينها اگر چه بالاى سر نباشد .\r\n","footnote":"\r\n« 29 » المبسوط 1 : 320 .\r\n","page_name":" 40 ","page_number":40},
  {"content":"\r\nو فديهء سايه انداختن يك گوسفند است ، و احوط آن است كه اگر بتواند از براى هر روزى يك گوسفند بدهد .\r\n\r\nبيستم : بيرون آوردن خون است از بدن خود نه غير ، هر چند به خراشيدن بدن باشد يا مسواك كردن باشد ، اگر بداند كه موجب آن مىشود ، و جايز است آن در حال ضرورت .\r\nو بعضى « 30 » گفته‌اند : كه كفارهء آن گوسفندى است ، و بعضى « 31 » گفته‌اند : طعام ( اطعام - خ ل ) يك مسكين .\r\n\r\nبيست و يكم : ناخن گرفتن هر چند بعض ناخن باشد ، مگر آن كه اذيت او كند ، مثل آن كه بعض آن افتاده [ باشد - ش 
  ] و بعض ديگر او را اذيّت كند ، پس فديه مىدهد .\r\nو فديهء آن بعض ، يك مدّ از طعام است ، چنان چه فديهء ناخن تمامى همان است .\r\nو اگر مجموع ناخن دست و پا را در مجلس واحدّ بگيرد يك گوسفند لازم است ، و اگر دستها را در يك مجلس جدا و پاها را جدا بگيرد در مجلس ديگر ، دو گوسفند لازم است .\r\n\r\nبيست و دوّم : كندن دندان است هر چند خون نيايد ( 1 ) .\r\nو بعضى « 32 » گفته‌اند : كه كفارهء آن يك گوسفند است ، و آن احوط است ( 2 ) .\r\n\r\nبيست و سوّم : كندن درخت و گياهى كه در حرم روئيده باشد مگر\r\n\r\n\r\n","description":"\r\n( 1 ) ( طباطبائى ) : حرمت آن با نيامدن خون معلوم نيست .\r\n( 2 ) ( طباطبائى ) : لكن واجب نيست .\r\n","footnote":"\r\n« 30 » اين مطلب را شهيد در الدروس الشرعية 1 : 386 ، از بعضى از اصحاب حكايت فرمودند .\r\n« 31 » الكافي في الفقه : 204 .\r\n« 32 » النهاية : 235 ، المبسوط 1 : 350 .\r\n","page_name":" 41 ","page_number":41},
  {"content":"\r\nآنكه در ملك يا منزل او روئيده باشد يا آن كه خود او را كاشته باشد و استثنا شده است از اين « اذخر » كه گياهى است معروف ، و درخت ميوه ها ، و درخت خرما .\r\nو اگر درختى را بكند ، جمعى « 33 » گفته‌اند كه اگر بزرگ باشد يك گاو كفاره مىدهد ، و اگر كوچك باشد يك گوسفند ، و اگر بعض درخت باشد قيمت آن را ، و در گياه كفاره نيست بجز استغفار .\r\nو جايز است گذاشتن شتر خود را كه علف را بخورد ، و لكن خود به جهت او قطع نكند .\r\nو بدان كه اين حكم مختص محرم نيست بلكه دربارهء همه كس ثابت است .\r\nو باكى نيست به راه رفتن به نحو متعارف اگر چه موجب قطع بعض گياه حرم بشود .\r\n\r\nبيست و چهارم : سلاح برداشتن ، مثل شمشير و نيزه و هر چه يراق و آلت حرب گويند مگر به جهت ضرورت ، و صريح بعضى : دخول مثل زره و خود و شبه آن از آلات حفظ نه دفع در مفهوم سلاح است ، و احوط عدم همراه داشتن سلاح است هر چند به تن او نباشد ، و اللَّه العالم .\r\n\r\n","description":"","footnote":"\r\n« 33 » المبسوط 1 : 354 ، قواعد الأحكام 1 : 472 ، الدروس الشرعية 1 : 388 .\r\n","page_name":" 42 ","page_number":42},
  {"content":"\r\n\r\n\r\n\r\nفصل دوّم در طواف عمره است و در آن سه مقصد است :\r\n\r\nمقصد اوّل در مستحبّات دخول مكَّه و مسجد الحرام است تا زمان ارادهء طواف بدان كه سنّت است كه چون به حرم مكَّه برسد : از شتر فرود آيد ، و غسل دخول حرم كند ، و پاى برهنه كند ، و نعلين در دست گيرد ، و به اين عنوان داخل حرم بشود ، و در حديث است « 34 » كه هر كه چنين كند به جهت تواضع و فروتنى نسبت به حق تعالى ، خداوند عالم جلّ ذكره محو كند از او صد هزار گناه ، و بنويسد از براى او صد هزار حسنه ، و صد هزار حاجت او را بر آورده كند .\r\nو در وقت دخول حرم اين دعا بخواند : « اللَّهمّ إنّك قلت في كتابك ، و قولك الحقّ : * ( وَأَذِّنْ فِي النَّاسِ بِالْحَجِّ يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ ) * اللَّهمّ إنّي أرجو أن أكون ممّن أجاب دعوتك ، و قد جئت من شقّة بعيدة و فجّ عميق ، سامعا لندائك و مستجيبا لك مطيعا لأمرك ، و كلّ ذلك بفضلك عليّ\r\n\r\n","description":"","footnote":"\r\n« 34 » وسائل الشيعة 9 : 315 ، باب اوّل از ابواب مقدّمات طواف ، حديث 1 .\r\n","page_name":" 43 ","page_number":43},
  {"content":"\r\nو إحسانك إليّ ، فلك الحمد على ما وفّقتني له أبتغي بذلك الزلفة عندك ، و القربة إليك ، و المنزلة لديك ، و المغفرة لذنوبي ، و التّوبة عليّ منها بمنّك ، اللَّهمّ صلّ على محمّد و آل محمّد و حرّم بدني على النّار ، و آمنّي من عذابك و عقابك ، برحمتك يا أرحم الرّاحمين » « 35 » .\r\nو سنّت است كه به جهت دخول مكَّه معظَّمه غسل ديگر بكند اگر ميسّر شود ، و چون داخل مكَّه شود به آرام تن ( با آرام تن - خ ل ) و آرام دل ، و چون داخل مكَّه شود از راه بالاى مكَّه داخل شود .\r\nو بعضى « 36 » گفته‌اند : كه اين حكم مختصّ كسانى است كه از راه مدينه روند ، و بعضى « 37 » غسل به جهت دخول مسجد الحرام ذكر كرده‌اند .\r\nو چون داخل شود از « در بنى شيبه » داخل شود ، و گفته‌اند كه آن در الحال برابر « باب السّلام » است ، بايد كه چون از باب السلام داخل شود راست بيايد تا ستونها ، و با كمال خضوع و خشوع و آرام دل و تن بر در مسجد بايستد و بگويد - چنان چه در خبر صحيح « 38 » است - :\r\n« السّلام عليك أيّها النبيّ و رحمة اللَّه و بركاته ، باسم اللَّه و باللَّه و ما شاء اللَّه ، السّلام على أنبياء اللَّه و رسله ، السّلام على رسول اللَّه ، السّلام على إبراهيم خليل اللَّه ، و الحمد للَّه ربّ العالمين » .\r\nو در روايت ديگر وارد [ شده 
  ] است كه بگويد : « باسم اللَّه و باللَّه ، و من اللَّه و إلى اللَّه ، و ما شاء اللَّه ، و على ملَّة رسول اللَّه صلَّى اللَّه عليه و آله ، و خير الأسماء للَّه ، و الحمد للَّه ، و السّلام على رسول اللَّه ، السّلام على محمّد بن عبد اللَّه ، السّلام عليك أيّها النبيّ و رحمة اللَّه و بركاته ، السّلام على أنبياء اللَّه و رسله ، السّلام على إبراهيم خليل الرّحمن ، السّلام على المرسلين ، و الحمد للَّه ربّ العالمين ، السّلام علينا و على عباد اللَّه الصّالحين .\r\n\r\n","description":"","footnote":"\r\n« 35 » من لا يحضره الفقيه 2 : 529 - 530 .\r\n« 36 » المقنعة : 399 ، السرائر 1 : 570 و رجوع شود به مستند الشيعة 12 : 60 .\r\n« 37 » الحدائق الناضرة 16 : 75 ، مستند الشيعة 12 : 57 .\r\n« 38 » وسائل الشيعة 9 : 321 ، باب 8 از ابواب مقدّمات طواف ، حديث 1 .\r\n","page_name":" 44 ","page_number":44},
  {"content":"\r\nاللَّهمّ صلّ على محمّد و آل محمّد ، و بارك على محمّد و آل محمّد ، و ارحم محمّدا و آل محمّد ، كما صلَّيت و باركت و ترحّمت على إبراهيم و آل إبراهيم إنّك حميد مجيد ، اللَّهمّ صلّ على محمّد عبدك و رسولك ، اللَّهم صلّ على إبراهيم خليلك و على أنبيائك و رسلك و سلَّم عليهم ، و سلام على المرسلين و الحمد للَّه ربّ العالمين ، اللَّهمّ افتح لي أبواب رحمتك ، و استعملني في طاعتك و مرضاتك ، و احفظني بحفظ الإيمان أبدا ما أبقيتني جلّ ثناء وجهك ، الحمد للَّه الذي جعلني من وفده و زوّاره ، و جعلني ممّن يعمر مساجده و جعلني ممّن يناجيه ، اللَّهمّ إنّي عبدك و زائرك في بيتك و على كلّ مأتيّ حقّ لمن أتاه وزاره ، و أنت خير مأتيّ و أكرم مزور ، فأسألك يا اللَّه يا رحمن بأنّك أنت اللَّه لا إله إلَّا أنت وحدك لا شريك لك ، و بأنّك واحد أحد صمد لم تلد و لم تولد و لم يكن لك ( له - خ ل ) كفوا أحد ، و أنّ محمّدا عبدك و رسولك صلَّى اللَّه عليه و على أهل بيته ، يا جواد ، يا كريم ، يا ماجد ، يا جبّار ، يا كريم ، أسألك أن تجعل تحفتك إيّاي بزيارتي إيّاك أوّل شيء تعطيني فكاك رقبتي من النّار » .\r\nپس سه مرتبه مىگوئى : « اللَّهمّ فكّ رقبتي من النّار » .\r\nپس مىگوئى : « و أوسع عليّ من رزقك الحلال الطيّب و ادرأ عنّي شرّ شياطين الإنس و الجنّ ( الجنّ و الإنس - خ ل ) و شرّ فسقة العرب و العجم » « 39 » .\r\nپس داخل مسجد مىشوى و مىگوئى : « باسم اللَّه و باللَّه و على ملَّة رسول اللَّه » ، پس دستها را بردار و روى به كعبه معظمه بكن و بگو :\r\n« اللَّهمّ إنّي أسألك في مقامي هذا في أوّل مناسكي أن تقبل توبتي و أن تتجاوز عن خطيئتي ، و أن تضع عنّي وزري ، الحمد للَّه الذي بلَّغني بيته الحرام ، اللَّهمّ إنّي اشهدك أنّ هذا بيتك الحرام الذي جعلته مثابة للنّاس و أمنا مباركا و هدى للعالمين ، اللَّهمّ العبد عبدك و البلد بلدك و البيت بيتك ، جئت أطلب رحمتك و أؤمّ طاعتك ، مطيعا لأمرك راضيا بقدرك ، أسألك مسألة الفقير إليك الخائف لعقوبتك ، اللَّهمّ افتح\r\n\r\n","description":"","footnote":"\r\n« 39 » وسائل الشيعة 9 : 322 ، باب 8 از ابواب مقدّمات طواف ، حديث 2 .\r\n","page_name":" 45 ","page_number":45},
  {"content":"\r\nلي أبواب رحمتك و استعملني بطاعتك و مرضاتك « 40 » .\r\nپس خطاب به كعبه كن و بگو : « الحمد للَّه الذي عظَّمك ، و شرّفك ، و كرّمك ، و جعلك مثابة للنّاس و أمنا ، مباركا ، و هدى للعالمين » « 41 » .\r\nو چون نظر بر حجر الأسود افتد رو به سوى او كند و بگويد : « * ( الْحَمْدُ لِلَّه ِ الَّذِي هَدانا لِهذا وَما كُنَّا لِنَهْتَدِيَ لَوْ لا أَنْ هَدانَا ا للهُ ) * ، سبحان اللَّه و الحمد للَّه و لا إله إلَّا اللَّه و اللَّه أكبر ، اللَّه أكبر من خلقه ، و اللَّه أكبر ممّا أخشى و أحذر ، لا إله إلَّا اللَّه وحده لا شريك له ، له الملك و له الحمد ، يحيي و يميت ، و يميت و يحيي ، و هو حيّ لا يموت ، بيده الخير و هو على كلّ شيء قدير ، اللَّهمّ صلّ على محمّد و آل محمّد ، و بارك على محمّد و آله كأفضل ما صلَّيت و باركت و ترحّمت على إبراهيم و آل إبراهيم إنّك حميد مجيد ، و سلام على جميع النبيّين و المرسلين و الحمد للَّه ربّ العالمين ، اللَّهمّ إنّي اؤمن بوعدك و اصدّق رسلك و أتّبع كتابك » « 42 » .\r\nپس به تأنّى روانه شو و گامها را كوتاه بگذار از ترس عذاب خدا ، پس چون نزديك به حجر الأسود رسى دستها را بردار و حمد و ثناء الهى را بجا آور ، و صلوات بر محمّد و آل محمّد بفرست و بگو : « اللَّهمّ تقبّل منّي » ، پس دست و روى و بدن را به حجر الأسود مىمالى و مىبوسى آن را ، و اگر نتوانى ببوسى دست بمال و اگر نتوانى دست را بمالى اشاره بكن و بگو : « اللَّهمّ أمانتي أدّيتها و ميثاقي تعاهدته لتشهد لي بالموافاة ، اللَّهمّ تصديقا بكتابك و على سنّة نبيّك صلواتك عليه و آله ، أشهد أن لا إله إلَّا اللَّه وحده لا شريك له ، و أنّ محمّدا عبده و رسوله ، آمنت باللَّه و كفرت بالجبت و الطاغوت و اللَّات و العزّى و عبادة الشّيطان ، و عبادة كلّ ندّ يدعى من دون اللَّه » .\r\nو اگر نتوانى همه را بخوانى بعضى را بخوان و بگو : « اللَّهمّ إليك بسطت يدي ، و فيما عندك عظمت رغبتي ، فاقبل سبحتي و اغفر لي و ارحمني ، اللَّهمّ إنّي أعوذ بك من الكفر و الفقر و مواقف الخزي في الدّنيا و الآخرة » « 43 » .\r\n\r\n","description":"","footnote":"\r\n« 40 » وسائل الشيعة 9 : 321 ، باب 8 از ابواب مقدّمات طواف ، حديث 1 .\r\n« 41 » مستدرك الوسائل 9 : 320 ، باب 5 از ابواب مقدّمات طواف ، حديث 1 .\r\n« 42 » من لا يحضره الفقيه 2 : 531 و قسمتى از آن در وسائل الشيعة 9 : 401 ، باب 12 از ابواب طواف ، حديث 3 آمده است .\r\n« 43 » وسائل الشيعة 9 : 400 ، باب 12 از ابواب طواف ، حديث 1 .\r\n","page_name":" 46 ","page_number":46},
  {"content":"\r\n\r\n\r\nمقصد دوّم در واجبات طواف و بعضى از احكام آن است بدان كه مكلَّف به عمرهء تمتّع بعد از دخول به مكه واجب است كه ابتدا كند به طواف خانهء كعبه ، و طواف از اركان عمره است ، كسى كه عمدا او را ترك كند تا وقتى كه متمكَّن از او نشود پيش از وقوف به عرفات عمرهء او باطل است چه جاهل به مسأله باشد چه عالم ( چه عالم . . . چه جاهل - خ ل ) ( 1 ) ، و ظاهرا حجّ او حجّ افراد مىشود و وجوب قضاء حج بر او در سال آينده قوى است ، به خلاف كسى كه حج تمتع او به جهت عذر بدل به افراد شود ، چنان چه خواهد آمد .\r\nو اگر كسى سهوا ترك كند لازم است اتيان به آن هر وقت كه باشد ( 2 ) ، و اگر سعى را بجاى آورده باشد سعى را نيز اعاده كند ( 3 ) . و مريض اگر ممكن است او را دوش مىگيرند و طواف مىدهند و الَّا نائب مىگيرند از براى او .\r\nو بدان كه واجبات طواف دوازده امر است ، پنج از آن شرط\r\n\r\n","description":"\r\n( 1 ) ( طباطبائى ) : و در جاهل علاوه بر فساد واجب است كشتن يك شتر .\r\n( 2 ) ( طباطبائى ) : و اگر به بلد خود رفته باشد و برگشتن متعذر يا متعسر باشد نايب بگيرد .\r\n( 3 ) ( طباطبائى ) : وجوب اعادهء سعى معلوم نيست اگر چه احوط است .\r\n","footnote":"","page_name":" 47 ","page_number":47},
  {"content":"\r\n\r\nخارج ، و هفت از آن واجب داخل .\r\n\r\n\r\nشرط اوّل : طهارت از حدث ، پس جايز نيست طواف واجب از محدث ، و اگر محدث غفلتا طواف كند طواف او باطل است ، و اگر در اثناى طواف محدث شود ، پس اگر بعد از تجاوز نصف بوده قطع مىكند و طهارت مىگيرد و از موضع قطع تمام كند ، و اگر قبل از آن بوده طواف را بعد از طهارت از سر گيرد .\r\nو بدان كه حكم شك در گرفتن طهارت بعد از حدث يا شكستن آن بعد از گرفتن - قبل از طواف و بعد از آن و در اثناء آن - حكم شك است در طهارت به جهت نماز ، حرفا به حرف .\r\nو اگر معذور باشد در وضوء و غسل ، واجب است تيمم به جهت اباحهء طواف ، به نحوى كه در تيمم به جهت صلاة مقرر شده .\r\nو اگر آب و چيزى كه به آن تيمم كند هيچ يك موجود نباشد ، پس حكم آن حكم غير متمكَّن از طواف است ، كه با يأس از تمكَّن نايب مىگيرد ، و احوط آن است كه خود نيز طواف كند ، چنانچه احوط آن است كه جنب متيمم بعد از آن كه طواف كند نايب ( 1 )\r\n\r\n","description":"\r\n( 1 ) ( ميرزا ) : و بدان كه زن اگر حائض باشد و همهء زمانى كه در مكَّه است [ * 
  ] پاك نشود از براى طواف نايب مىگيرد و سائر اعمال را خودش بجاى مىآورد ، و مثل جنب متيمم خودش ديگر طواف نمىكند .\r\n[ * 
  ]\r\n( طباطبائى ) : يعنى تمام زمان پيش از رفتن به عرفات ، و بعد از برگشتن تا زمان كوچ كردن حاج ، با فرض اين كه نتواند بماند ، و الَّا خواهد آمد كه عدول مىكند به حج افراد و بعد عمره را بجا مىآورد .\r\n","footnote":"","page_name":" 48 ","page_number":48},
  {"content":"\r\nگيرد ( 1 ) .\r\n\r\nشرط دوم : طهارت بدن و رخت از نجاست ، هر چند نجاستى باشد كه در نماز معفوّ است ، مثل دم كمتر از درهم ، و دم جروح و قروح على الاحوط ، خصوصا به ملاحظهء قول به حرمت ادخال مطلق نجاست در\r\n\r\n","description":"\r\n( 1 ) ( طباطبائى - چاپ بغداد ) : بدان كه حائض مثل جنب نيست كه در صورت تعذّر وظيفه اش تيمّم باشد ، بلكه در آن تفصيلى است ، و آن اين است كه هر گاه پيش از طواف عمره حايض شود و تا پيش از حركت حاج به بلادشان پاك نشود و نتواند بماند تا پاك شود و از آنها تخلف كند ، بايد براى طواف عمره و طواف حج و طواف نساء نايب بگيرد و بقيّه اعمال را خودش بجا آورد ، و همچنين است در صورتى كه پيش از طواف حج و طواف نساء حايض شود .\r\nو اما اگر پيش از طواف عمره حايض شود و به حسب عادت خود پيش از رفتن حاج به عرفات پاك مىشود ، پس بايد تامّل كند تا پاك شود و خودش طواف و تتمّهء اعمال عمره را بجا آورد ، پس هر گاه اتّفاقا پاك نشود تا آن كه وقت رفتن به عرفات مضيّق شود ، بايد عمرهء تمتع را بدل كند به حج افراد و به همان حال با حاج به عرفات رود و حج افراد را تمام كند و بعد از آن دوباره به قصد عمرهء مفرده محرم شود و اعمال عمره را بجا آورد ، و اين حج افراد و عمرهء مفرده كفايت مىكند از حج تمتع كه بر او بوده .\r\nو هر گاه بعد از فراغت از عمرهء تمتع و پيش از رفتن به عرفات بترسد كه بعد از مراجعت از عرفات و مشعر حايض شود و درك طواف حج و نساء ننمايد بايد طواف و سعى حج و طواف نساء پيش از وقوف به عرفات و مشعر و منى بجا آورد ، و پاك بودن از حيض در غير طواف از اعمال عمره و حج معتبر نيست .\r\n","footnote":"","page_name":" 49 ","page_number":49},
  {"content":"\r\nمسجد « 44 » اگر چه خلاف آن اقوى است ، و اگر طواف كند پس عالم شود به نجاست بعد از فراغ از طواف اظهر صحّت است ، و اگر عالم شود\r\n\r\nدر اثناء\r\n\r\n، جمعى « 45 » بر آنند كه قطع كند طواف را و ازاله مىكند نجاست را و بر مىگردد و تمام كند طواف را ، و احوط استيناف است بعد از اتمام خصوصا با تخلَّل فعل كثير كه موجب قطع طواف بوده باشد قبل از اكمال چهار شوط .\r\nو همچنين است حكم هر گاه نجاست عارض ثوب يا بدن شود در حال طواف ، و كفايت اتمام در اينجا اظهر است ، و اگر فراموش كند نجاست را و طواف كند پس اقوى ( 1 ) و احوط اعادهء طواف است .\r\n\r\nشرط سوّم : ختنه كردن است در حق مردان ، پس بدون آن طواف باطل است ، و اين شرط دربارهء زنان نيست ، و احوط ثبوت اين شرط است دربارهء اطفال كوچك ، پس اگر بدون ختنه طواف كنند يا طواف دهند آنها را طواف نساء از ايشان باطل خواهد بود ، پس زن از براى ايشان بعد از بلوغ حلال نخواهد بود مگر آن كه تدارك طواف نساء نمايند به خود يا به نايب .\r\n\r\nشرط چهارم : ستر عورت است بنابر احوط ، بلكه اقوى .\r\nو معتبر است در آن اباحه ، بلكه احوط ملاحظهء جميع شرايط لباس مصلَّى است در آن ، نظر به حديث مشهور كه طواف در حكم نماز است « 46 » .\r\n\r\nشرط پنجم : نيّت است\r\n\r\n\r\n","description":"\r\n( 1 ) ( طباطبائى ) : اقوى بودن ممنوع است .\r\n","footnote":"\r\n« 44 » قواعد الأحكام 1 : 262 .\r\n« 45 » شرائع الإسلام 1 : 268 ، قواعد الأحكام 1 : 425 ، الحدائق الناضرة 16 : 198 - 199 ، مستند الشيعة 12 : 97 .\r\n« 46 » عوالي اللآلي 2 : 167 ، حديث 3 .\r\n","page_name":" 50 ","page_number":50},
  {"content":"\r\nو نيّت چنين كند : كه هفت دور طواف خانّه كعبه مىكنم طواف عمرهء تمتّع از فرض حجّة الإسلام به جهت اطاعت فرمان خداوند عالم .\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nو امّا واجبات داخل در حقيقت آن :\r\n\r\nپس اوّل : ابتداء كردن است به حجر الأسود به نحوى كه تمام بدن او مرور كند بر تمام حجر الأسود ، و چون تحقق اين معنى بر وجه حقيقت بسيار متعسّر بلكه متعذّر است ، اكتفا مىشود در تحقق آن به آن كه محاذى نمايد پيشترين اجزاء بدن خود را با پيشترين اجزاء حجر الأسود ، و لهذا كلام واقع شده در تعيين جزئى كه از انسان مقدّم بر همه اجزاء بدن اوست ، كه آيا آن جزء طرف بينى است ، يا طرف انگشت ابهام پاها است ، يا مختلف مىشود ، حتّى آن كه در بعضى كه فى الجمله بطيناند جزء اوّل شكم است .\r\nو اما جزء مقدّم حجر الأسود پس در زير تنكه نقره پنهان است و پر واضح است كه ملاحظهء محاذات مذكوره در غايت تعسر است خصوصا با ازدحام شيعه و سنى در طواف ، با آن كه در آن جا دو سنگ نصب كرده‌اند كه شخص طواف كننده به ملاحظهء آنها تحصيل علم يا مظنه به محاذات حجر الأسود مىكند ، لهذا اختلاف واقع شده ميانهء علماء متاخّرين قدّس اللَّه اسرارهم در رفع اين مشقت و حرج بر چند وجه :\r\nوجه اوّل : منع وجوب ابتداء به اوّل حجر الأسود است\r\n\r\nآن قدر كه واجب است ابتداء به حجر است نه اوّل آن .\r\nوجه دوّم : آن كه محاذات عرفيه كفايت مىكند يعنى همين قدر كه در عرف گويند كه مقابل اوّل حجر الأسود است .\r\nوجه سوّم : آن كه شخص مكلَّف از اندكى پيشتر نيّت كند كه ابتداء دور واجب از محاذى حجر بوده باشد و انتهاء آن به همان موضع محاذى ،\r\n","description":"","footnote":"","page_name":" 52 ","page_number":52},
  {"content":"\r\nو زايد از باب مقدمهء علميه بوده باشد ، و اين نيّت را در ذهن باقى بدارد تا وقتى كه محاذى حجر شود كافى خواهد بود ، و اگر آن چه در قلب حاضر است ، استدامهء آن نيز دشوار باشد ، حاجت به آن هم نيست بنابر اين كه نيّت داعى بر فعل است ، و اين وجه اقوى و احوط است ، و بر همين محمول است آن چه به صحت پيوسته است كه حضرت فخر كاينات صلَّى اللَّه عليه و آله و سلَّم سواره طواف بجا آوردند .\r\n\r\nدوّم : ختم نمودن هر دورى است به حجر الأسود ، و اين معنى متحقق نمىشود الَّا بعد از محاذات جزء اوّل بدن به جزء اوّل حجر ، و در اينجا نيز اگر به جهت تحصيل علم به اتمام دوره قدرى زيادتر برود به قصد آن كه زايد مقدمه اى است خارج به جهت تحصيل علم به محاذات ، كافى خواهد بود .\r\n\r\nسوّم : آنكه در جميع احوال طواف ، خانه را به دست چپ گيرد ( گذارد - خ ل ) پس اگر شخص در بعض اجزاء طواف روى به خانه كعبه كند به جهت بوسيدن اركان يا غير آن ، يا آن كه به صدمه حجّاج در وقت ازدحام پشت به خانه يا روى به خانه شود ، آن جزء از طواف محسوب نخواهد بود ، و واجب است اعادهء همان جزء نمايد ، و از اينجا اشكال مىشود در وقت گذشتن از دو باب حجر اسماعيل عليه السلام كه اگر شخص از حجر الأسود بيايد در حالتى كه خانه در دوش چپ باشد و از باب حجر به همان خط مستقيم كه داشت بگذرد ، خانه در وقت محاذات باب حجر از دوش چپ او رد مىشود و به پشت سر او مىافتد اگر چه حجر در دوش چپ هست ، لكن او مصداق بيت نيست ، و از اين جهت بعض محتاطين قبل از رسيدن به باب حجر قدرى بدن خود را كج مىكنند به\r\n","description":"","footnote":"","page_name":" 53 ","page_number":53},
  {"content":"\r\nطرف چپ خود كه شانهء چپ ايشان از خانه رد نشود .\r\nو همچنين قبل از رسيدن به باب ديگر حجر قدرى بدن خود را كج مىكنند به جانب راست خود تا شانهء چپ از خانه رد نشود .\r\nو همين دقت را مىكنند در وقت رسيدن به اركان ، چرا كه اگر شخص به همان خط مستقيم كه به گوشهء خانه مىرسد از آن جا منحرف شود خانه از دوش چپ او رد مىشود ، و امر در اينجا مشكلتر است .\r\nلكن ملاحظهء اين دقتها از كلمات علما بر نمىآيد ، بلكه ظاهر كلمات ايشان كفايت طواف است به خط مستقيم در جميع اجزاء مطاف ، و از اخبار نيز همين مستفاد مىشود ، خصوصا آن چه متضمن طواف حضرت رسالت صلَّى اللَّه عليه و آله و سلَّم است سواره بر شتر خود .\r\nو اگر حجر اسماعيل على نبيّنا و آله و عليه السلام داخل خانه باشد - چنان چه نسبت به مشهور داده‌اند - اشكال اوّل از اصل مندفع است چنان چه مخفى نيست .\r\n\r\nچهارم : داخل كردن حجر حضرت اسماعيل است - كه مدفن مادر آن حضرت است ، بلكه بسيارى از انبياء على نبيّنا و آله و عليهم السلام - در طواف به آن كه دور او بگردد و داخل او نشود ، پس اگر داخل آن شود در اثناء طواف پس آن شوط يعنى آن دوره باطل است ، و كفايت نمىكند تدارك آن از موضعى كه داخل حجر شده ، چنان چه جمعى « 47 » به آن تصريح نموده‌اند ، بلكه از بعضى « 48 » بطلان اصل طواف نقل شده ، چنان چه ظاهر بعضى اخبار است « 49 » ، و لهذا احوط اعادهء كلّ طواف است بعد از اتمام آن .\r\n\r\nپنجم : بودن طواف است در ميان خانهء كعبه و مقام حضرت ابراهيم خليل على نبيّنا و آله و عليه السلام در جميع جوانب ، به اين معنى كه ملاحظه مىشود مسافت ما بين خانه و مقام - كه تقريبا بيست و شش ذراع و نصف است\r\n\r\n","description":"","footnote":"\r\n« 47 » مدارك الأحكام 8 : 130 ، الحدائق الناضرة 16 : 108 ، رياض المسائل 6 :\r\n535 ، مستند الشيعة 12 : 73 .\r\n« 48 » قائل به بطلان به نحو مطلق ، پيدا نكرديم ، بلى شهيد در دروس 1 : 394 فرموده ممكن است اعتبار تجاوز نصف در عدم استيناف .\r\n« 49 » وسائل الشيعة 9 : 432 ، باب 31 از ابواب طواف ، حديث 4 .\r\n","page_name":" 54 ","page_number":54},
  {"content":"\r\nو ملاحظه اين مقدار از جميع جهات مىشود ، پس اگر شخص در بعض احوال طواف ، دور از خانه شود ، زياده بر مقدار مذكور طواف نسبت به آن قدر خارج باطل است ، و حجر اسماعيل كه تقريبا بيست ذراع مىشود ، از مقدار مذكور است على الاحوط بل الاظهر ، پس محل طواف از طرف حجر بيش از شش ذراع و كسرى نيست ، پس اگر زياده از اين از حجر دور شود از مطاف خارج شده و اعادهء آن جزء در مطاف احوط بلكه اظهر خواهد بود .\r\n\r\nششم : خروج طواف كننده است از خانه و آن چه از آن محسوب است ، و آن صفّهء كوچكى است در اطراف خانه كه مسمى به « شاذروان » است ، پس اگر در بعض احوال شخص طواف كننده بر آن راه رود ، آن جزء از طواف باطل است و اعادهء آن لازم ، و همچنين اگر در اثناء طواف بالا رود بر ديوار حجر اسماعيل على نبيّنا و آله و عليه السلام ، بلكه\r\n\r\nاحوط آن كه در اثناء طواف دست خود را دراز نكند از طرف شاذروان به ديوار خانه به جهت استلام اركان يا غير آن ، و همچنين دست بر روى ديوار حجر نگذارد .\r\n\r\nهفتم : آن كه هفت شوط - يعنى هفت دور - طواف كند ، نه كم و نه زياد ، پس اگر كم كند شوطى را يا بيشتر ، اگر عمدا بوده باشد واجب است اتمام آن در صورت عدم فعل كثير كه موجب فوت موالات بوده باشد ، و اگر فوات موالات شده باشد پس آن داخل قطع طواف است عمدا و خواهد آمد ، و اگر سهوا كم كرده مشهور تفصيل است ما بين تجاوز نصف و عدم آن ، پس تمام ( اتمام - خ ل ) مىكند در اوّل و از سر مىگيرد در ثانى ، و اگر متذكَّر نشود مگر بعد از مراجعت به وطن خود\r\n","description":"","footnote":"","page_name":" 55 ","page_number":55},
  {"content":"\r\nپس نائب مىگيرد ، و بعضى « 50 » تفصيل داده‌اند ما بين فراموشى يك شوط و بيشتر ، پس اتمام مىكند در اوّل و استيناف مىكند در ثانى ، و اين قول احوط است ، و احوط از آن اتمام و اعاده است مطلقا .\r\nو اما اگر زياد كند شوطى را يا بيشتر يا كمتر ، پس اگر به قصد جزئيت طواف ديگر يا قصد لغويت باشد پس ضررى به طواف ندارد ، چه اين قصد را در اوّل طواف كند ، چه در اثناء ، چه بعد از اتمام هفت شوط .\r\nو اگر قصد جزئيت اين طواف كند ، پس اگر در ابتداء طواف قاصد آن بوده بر وجه جزئيت پس اشكالى در بطلان طواف از اوّل شروع نيست ، و همچنين اگر در اثناء طواف اين قصد كند از همان وقت باطل است ، و اگر در آخر اين قصد را نمايد ، پس مشهور بطلان طواف است ، چنان چه هر گاه ركعتى بر نماز زياد كند .\r\nو اگر سهوا زياد كند ، پس اگر كمتر از يك شوط است قطع مىكند ، و اگر يك شوط يا زيادتر است باز طواف واجب صحيح ، و مستحبّ ( 1 ) است كه آن را تمام كند هفت شوط به قصد قربت مطلقه و اولى در زيادتى سهوا اعادهء طواف است .\r\nو اگر شخص طواف كننده شك كند در عدد شوطهاى طواف ، پس اگر بعد از فراغ از طواف بوده باشد شكش اعتبار ندارد .\r\n\r\n\r\n","description":"\r\n( 1 ) ( طباطبائى - چاپ بغداد ) : « و احوط آن است كه آن را تمام كند هفت شوط به قصد قربت مطلقه ، و چهار ركعت نماز كند دو ركعت پيش از سعى و دو ركعت بعد از آن ، و مع ذلك احوط اعاده طواف است » .\r\n","footnote":"\r\n« 50 » مدارك الأحكام 8 : 149 .\r\n","page_name":" 56 ","page_number":56},
  {"content":"\r\nو اگر در اثناء طواف بوده باشد ، پس اگر شك كند ميانهء تمام و زيادتى ، مثل آن كه در آخر شوطى\r\n\r\nكند كه آن شوط هفتم است يا هشتم ، شكش اعتبار ندارد ، و طواف او تمام است .\r\nو اگر در اثناء شوطى بوده كه مردد است ميانهء هفتم و هشتم ، بعضى « 51 » گفته‌اند كه باز طواف او باطل است ، و اين احوط است .\r\nو اگر يقين كند كه زياده بر هفت نيست ، پس اشهر آن كه در جميع صور شك استيناف طواف لازم است ، و جمعى « 52 » گفته‌اند : كه بنابر اقلّ مىگذارد ، و قول اوّل خالى از قوّت نيست با آن كه فى الجمله احوط است ، و احوط از آن بنابر اقل ، و اتمام ، و بعد از آن اعاده طواف است .\r\nو بدان كه احوط عدم قطع طواف واجب است - يعنى ترك بقيهء آن به نحوى كه موالات عرفيه فوت شود ، بدون عذر و به مجرد خواهش نفس - و بعضى تصريح به منع از آن كرده‌اند ، و اگر مرتكب قطع شد پس احوط بلكه اقوى استيناف آن است هر چند كه چهار شوط از آن بجا آورده باشد ، و اما اگر عذر اتّفاق شود ( عذرى اتّفاق افتد - خ ل ) كه مانع از اتمام باشد ، مثل مرض يا حيض يا حدث بىاختيار ، پس مشهور تفصيل است ما بين اتمام چهار شوط و عدم آن ، پس استيناف مىكند در ثانى و اتمام مىكند از موضع قطع در اوّل .\r\nو اگر قادر بر اتمام نباشد ، احوط آن است كه صبر كند تا وقت آن طواف تنگ بشود ، اگر قادر نشد او را دوش مىگيرند و طواف مىدهند ، و اگر ممكن نباشد نايب از براى او مىگيرند در اتمام .\r\n\r\n","description":"","footnote":"\r\n« 51 » مسالك الأفهام 2 : 349 .\r\n« 52 » المقنعة : 440 ، الكافي في الفقه : 195 ، و در مختلف الشيعة 4 : 187 - 188 به ابن بابويه و اسكافى نسبت داده است و نيز رجوع شود به مدارك الأحكام 8 : 179 .\r\n","page_name":" 57 ","page_number":57},
  {"content":"\r\n\r\n\r\nمقصد سوّم در مستحبات حال طواف است بدان كه سنت است كه در حال طواف\r\n\r\nپاى برهنه مشغول دعا و ذكر الهى باشد ، و حرف عبث نزند ، و گامها را نزديك بردارد ، و ترك كند آن چه را كه در نماز مكروه است از افعال ، و به سند معتبر « 53 » از حضرت رسول صلَّى اللَّه عليه و آله و سلَّم مرويست : كه هر كه طواف خانه كعبه كند در وقت زوال با سر برهنه ، و گامها را تنگ بردارد ، و چشم خود را از نامحرم و عورت بپوشاند ، و حجر الأسود را در هر شوطى دست يا بدن بمالد بىآنكه آزارش به كسى رسد ، و ذكر الهى را از زبان قطع نكند ، بنويسد به جهت او به عدد هر گامى هفتاد هزار حسنه ، و محو كند از او هفتاد هزار گناه ، و بلند كند در بهشت از جهت ( براى خ ل ) او هفتاد هزار درجه ، و بنويسد از جهت او ثواب آزاد كردن هفتاد هزار بنده كه بهاى هر يك ده هزار درهم باشد ، و او را شفيع سازد در هفتاد هزار كس از اهل بيت او ، و بر آورد از جهت او هفتاد هزار حاجت اگر خواهد در دنيا به او برساند و اگر خواهد در آخرت .\r\nو سنت است كه در حال طواف نيز اين دعا بخواند : « اللَّهمّ إنّي أسألك باسمك الذي يمشى به على طلل الماء كما يمشى به على جدد الأرض ، أسألك باسمك الذي يهتزّ له عرشك و أسألك باسمك الذي تهتزّ له أقدام ملائكتك ، و أسألك باسمك الذي دعاك به موسى من جانب الطور\r\n\r\nفاستجبت له و ألقيت عليه محبّة منك ، و أسألك باسمك الذي غفرت به لمحمّد صلَّى اللَّه عليه و آله ما تقدّم من ذنبه و ما\r\n\r\n","description":"","footnote":"\r\n« 53 » وسائل الشيعة 9 : 395 ، باب 5 از ابواب طواف ، حديث 1 .\r\n","page_name":" 58 ","page_number":58},
  {"content":"\r\nتأخّر و أتممت عليه نعمتك أن تفعل بي كذا و كذا » « 54 » و حاجت خود را بطلبد .\r\nو سنت است كه در حال طواف نيز بگوئى : « اللَّهمّ إنّي إليك فقير و إنّي خائف مستجير فلا تغيّر جسمي و لا تبدّل إسمي » « 55 » .\r\nو در هر شوط كه به در خانهء كعبه برسى صلوات بر محمد و آل محمّد بفرست و اين دعا بخوان : « سائلك فقيرك مسكينك ببابك فتصدّق عليه بالجنّة ، اللَّهمّ البيت بيتك و الحرم حرمك و العبد عبدك ، و هذا مقام العائذ بك المستجير بك من النّار ، فاعتقني و والديّ و أهلي و ولدي و إخواني المؤمنين من النّار ، يا جواد يا كريم » « 56 » .\r\nو چون به حجر حضرت اسماعيل على نبينا و آله و عليه السلام برسد نگاه به ناودان طلا كند ، و بگويد : « اللَّهمّ أدخلني الجنّة و أجرني من النّار برحمتك و عافني من السّقم و أوسع عليّ من الرّزق الحلال و ادرأ عنّي شرّ فسقة الجنّ و الإنس و شرّ فسقة العرب و العجم » « 57 » .\r\nو چون از حجر بگذرد و به پشت كعبه رسد بگويد : « يا ذا المنّ و الطَّول يا ذا الجود و الكرم إنّ عملي ضعيف فضاعفه لي . و تقبّله منّي إنّك أنت السّميع العليم » « 58 » .\r\nو چون به « ركن يمانى » رسد دست بر دارد و بگويد : « يا اللَّه يا وليّ العافية و خالق العافية و رازق العافية و المنعم بالعافية\r\n\r\nو المتفضّل بالعافية عليّ و على جميع خلقك يا رحمن الدّنيا و الآخرة و رحيمهما ، صلّ على محمّد و آل محمّد و ارزقنا العافية ، و تمام العافية ، و شكر العافية في الدّنيا و الآخرة ، يا أرحم الرّاحمين » « 59 » .\r\nپس سر به جانب كعبه بالا كند و بگويد : « الحمد للَّه الذي شرّفك و عظَّمك و الحمد للَّه الذي بعث محمّدا نبيّا و جعل عليّا إماما ، اللَّهمّ اهد له خيار\r\n\r\n","description":"","footnote":"\r\n« 54 » وسائل الشيعة 9 : 415 ، باب 20 از ابواب طواف ، حديث 1 .\r\n« 55 » نفس المصدر .\r\n« 56 » من لا يحضره الفقيه 2 : 531 .\r\n« 57 » وسائل الشيعة 9 : 416 ، باب 20 از ابواب طواف ، حديث 5 .\r\n« 58 » وسائل الشيعة 9 : 417 ، باب 20 از ابواب طواف ، حديث 6 .\r\n« 59 » وسائل الشيعة 9 : 417 ، باب 20 از ابواب طواف ، حديث 7 .\r\n","page_name":" 59 ","page_number":59},
  {"content":"\r\nخلقك و جنّبه شرار خلقك » « 60 » .\r\nو چون ميان ركن يمانى و حجر الأسود رسد بگويد : * ( رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ ) * « 61 » .\r\nو چون در شوط هفتم به مستجار رسد - و آن پشت كعبه است ، نزديك به ركن يمانى برابر در خانه - بايستد و دستها را بگشايد به خانه ، و روى خود و شكم خود را برساند به كعبه ، و بگويد : « اللَّهمّ البيت بيتك و العبد عبدك ، و هذا مقام العائذ بك من النّار ، اللَّهمّ من قبلك الرّوح و الفرج و العافية ، اللَّهمّ إنّ عملي ضعيف فضاعفه لي ، و اغفر لي ما اطَّلعت عليه منّي و خفي على خلقك ، أستجير باللَّه من النّار » « 62 » .\r\nو بگويد : « اللَّهمّ إنّ عندي أفواجا من ذنوب و أفواجا من خطايا ، و عندك أفواج من رحمة و أفواج من مغفرة ، يا من استجاب لأبغض خلقه إذ قال أنظرني إلى يوم يبعثون ، استجب لي » « 63 » .\r\nپس حاجت خود را بطلب و دعا بسيار بكن و اقرار به گناهان خود هر چه دانى مفصلا بكن ، و هر چه را به خاطر نداشته باشى مجملا اقرار كن ، و طلب آمرزش كن كه البته آمرزيده مىشود ان شاء اللَّه تعالى .\r\nپس چون به حجر الأسود رسد بگويد : « اللَّهمّ قنّعني بما رزقتني ، و بارك لي فيما آتيتني » « 64 » .\r\nو مىبايد كمال ملاحظه كند در هر مرتبه كه مىرود حجر را ببوسد يا دست بمالد اركان را و برگردد تا خود را به مستجار بسايد ، آن جا را نشان كند ، و چون اين عمل را بجا آورد باز به جاى خود رود و از آن جا روانه شود تا زياده و كم در طواف حاصل نشود .\r\n\r\n","description":"","footnote":"\r\n« 60 » وسائل الشيعة 9 : 402 ، باب 12 از ابواب طواف ، حديث 5 .\r\n« 61 » وسائل الشيعة 9 : 416 ، باب 20 از ابواب طواف ، حديث 2 .\r\n« 62 » من لا يحضره الفقيه 2 : 533 .\r\n« 63 » مستدرك الوسائل 9 : 393 ، باب 19 از ابواب طواف ، حديث 3 .\r\n« 64 » مستدرك الوسائل 9 : 394 ، باب 19 از ابواب طواف ، حديث 6 .\r\n","page_name":" 60 ","page_number":60},
  {"content":"\r\n\r\n\r\nفصل سوّم در نماز طواف است بدان كه واجب است بعد از طواف عمره دو ركعت نماز طواف مثل نماز صبح ، و واجب است كه آنها را در ( آن را نزد - خ ل ) مقام حضرت ابراهيم على نبيّنا و آله و عليه السلام بجا آورد ، و احوط مبادرت به اتيان آنها است بعد از طواف ، و احوط آن است كه در پشت مقام بجا آورد ، و با عدم تمكَّن و بعد مفرط كه نزد مقام صدق نكند در يكى از دو جانب آن بجا آورد ، و اگر آن هم ممكن نباشد مراعات مىكند الاقرب فالاقرب به سوى خلف مقام و دو جانب آن را ( 1 ) .\r\nو امّا طواف مستحب پس نماز او را در همهء مسجد مىتوان كرد اختيارا ، بلكه گفته‌اند كه ترك مىتوان كرد عمدا .\r\nو اگر كسى فراموش كند اين نماز را هر وقت كه متذكر شد بجا آورد در مقام ، يا در ساير مواضع مسجد الحرام ، و اگر در مقام ممكن نشود ، در ساير مواضع مسجد ، الاقرب فالاقرب به مقام .\r\n\r\n","description":"\r\n( 1 ) ( طباطبائى ) : و احوط اعادهء نماز است اگر متمكَّن شود از آن نماز در پشت مقام تا آخر تنگى وقت آن .\r\n","footnote":"","page_name":" 61 ","page_number":61},
  {"content":"\r\nو ظاهر اين است كه اعادهء آن چه بجا آورده از سعى و غيره لازم نباشد اگر چه احوط اعاده است ، و بعضى متفرع كرده‌اند بر اعتبار ترتيب ما بين نماز طواف و ما بين افعال لاحقه ، آن كه كسى كه واجبات نماز را از قرائت و غيرها نداند عمرهء او باطل است . و همچنين حج او ، پس برىء الذمّه نخواهد شد از حجّة الإسلام ؛ لهذا بر مكلَّف لازم است در جميع اوقات خصوصا در وقت ارادهء حج بيت اللَّه الحرام تصحيح نماز خود ، و اگر ممكن شود نماز طواف را در مقام به جماعت كند ( 1 ) از دغدغهء قرائت حمد و سوره فارغ خواهد بود .\r\nو اگر دشوار باشد از براى شخص ناسى برگشتن به مسجد پس بجا آورد آنها را در هر مكانى كه متذكر شود هر چند در بلد ديگر بوده باشد ، و احوط آن است كه برگردد به حرم اگر دشوار نباشد و آنها را بجا آورد ، و بعضى « 65 » در صورت تعذّر برگشتن به مقام ، استنابه را لازم دانسته‌اند ، بنابراين احوط جمع است ميانهء قضاء آنها در هر جا كه متذكر شود و گرفتن نايب ، كه آنها را در مقام بجا آورد ، و اگر بميرد واجب است بر ولىّ قضا ، مثل باقى نمازهائى كه از ميت فوت شده .\r\nو مستحب است در نماز طواف آن كه در ركعت اوّل بعد از حمد سورهء توحيد و در ركعت دوّم سورهء جحد بخواند ، و چون از نماز فارغ شود حمد و ثناى الهى بجا آورد و صلوات بر محمّد و آل محمّد بفرستد و طلب قبول از خداوند عالم نمايد ، و بگويد : « اللَّهمّ تقبّل منّي و لا تجعله آخر العهد\r\n\r\n\r\n","description":"\r\n( 1 ) ( ميرزا ) : در اكتفا كردن به جماعت اشكال است .\r\n( طباطبائى ) : اقوى جواز است .\r\n","footnote":"\r\n« 65 » اين مطلب را شهيد در دروس الشرعية 1 : 396 ، از مبسوط و علامه نقل فرموده ، لكن ما آن را در مبسوط نيافتيم ، و براى نظر علامه مراجعه شود به منتهى المطلب 2 : 692 .\r\n","page_name":" 62 ","page_number":62},
  {"content":"\r\nمنّي ، الحمد للَّه بمحامده كلَّها على نعمائه كلَّها حتّى ينتهي الحمد إلى ما يحبّ و يرضى ، اللَّهمّ صلّ على محمّد و آل محمّد و تقبّل منّي و طهّر قلبي وزكّ عملي » « 66 » .\r\nو در بعضى روايات است « 67 » آن كه بگويد : « اللَّهمّ ارحمني بطواعيتي إيّاك و طواعيتي رسولك صلَّى اللَّه عليه و آله اللَّهمّ جنّبني أن أتعدّى حدودك و اجعلني ممّن يحبّك و يحبّ رسولك صلَّى اللَّه عليه و آله و ملائكتك و عبادك الصّالحين » .\r\nپس به سجده رود و بگويد : « سجد لك وجهي تعبّدا ورقّا لا إله إلَّا أنت حقّا حقّا ، الأوّل قبل كلّ شيء و الآخر بعد كلّ شيء ، و ها أنا ذا بين يديك ناصيتي بيدك فاغفر لي إنّه لا يغفر الذّنب العظيم غيرك ، فاغفر لي فإنّي مقرّ بذنوبي على نفسي و لا يدفع الذّنب العظيم غيرك » « 68 » .\r\n\r\n","description":"","footnote":"\r\n« 66 » من لا يحضره الفقيه 2 : 534 .\r\n« 67 » وسائل الشيعة 9 : 490 ، باب 78 از ابواب طواف ، حديث 1\r\n« 68 » وسائل الشيعة 9 : 491 ، باب 78 از ابواب طواف ، حديث 2 .\r\n","page_name":" 63 ","page_number":63},
  {"content":"\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n\r\nفصل چهارم در سعى كردن است و در آن سه مقصد است :\r\n\r\nمقصد اوّل در آداب سعى ما بين صفا و مروه و مستحبات قبل از سعى است\r\nچون ارادهء سعى نمايد سنت است كه بيايد به نزد حجر الأسود ، و آن را ببوسد و دستها را يا بدن را بمالد يا اشاره كند ، پس بيايد به نزد چاه زمزم و خود يك دلو يا دو دلو آب بكشد از دلوى كه مقابل حجر الأسود است و بر سر و پشت و شكم بريزد و بخورد و اين دعا\r\n\r\nبخواند : « اللَّهمّ اجعله علما نافعا ورزقا واسعا و شفاء من كلّ داء و سقم » « 69 » .\r\nپس متوجه صفا شود از درى كه محاذى حجر الأسود است ، و آن درى است كه حضرت رسول خدا صلَّى اللَّه عليه و آله از آن در بيرون رفت ، و آرام دل و تن برود بالاى كوه صفا ، تا نظر كند به خانهء كعبه ، و رو به ركن عراقى كند ، و حمد و ثناى الهى بجاى آورد ، و از نعمتهاى الهى به خاطر آورد ، پس هفت نوبت « اللَّه أكبر » بگويد ، و هفت نوبت « الحمد للَّه » ، و\r\n\r\n","description":"","footnote":"\r\n« 69 » وسائل الشيعة 9 : 515 ، باب 2 از ابواب سعى ، حديث 2 .\r\n","page_name":" 65 ","page_number":65},
  {"content":"\r\nهفت نوبت « لا إله إلَّا اللَّه » ، پس سه نوبت بگويد : « لا إله إلَّا اللَّه وحده لا شريك له ، له الملك و له الحمد ، يحيي و يميت ، و يميت و يحيي ، و هو حيّ لا يموت ، و هو على كلّ شيء قدير » .\r\nپس صلوات بر محمّد و آل محمّد بفرستد ، ديگر سه نوبت بگويد :\r\n« اللَّه أكبر على ما هدانا ،\r\n\r\nالحمد للَّه على ما أولانا ، و الحمد للَّه الحيّ القيّوم ، و الحمد للَّه الحيّ الدائم » .\r\nپس سه نوبت بگويد : « أشهد أن لا إله إلَّا اللَّه ، و أشهد أنّ محمّدا عبده و رسوله ، لا نعبد إلَّا إيّاه مخلصين له الدّين و لو كره المشركون » .\r\nو سه نوبت بگويد : « اللَّهمّ إنّي أسألك العفو و العافية ، و اليقين في الدّنيا و الآخرة » .\r\nپس سه نوبت بگويد : « اللَّهمّ * ( آتِنا فِي الدُّنْيا حَسَنَةً وَفِي الآخِرَةِ حَسَنَةً ، وَقِنا عَذابَ النَّارِ ) * » .\r\nپس صد مرتبه « اللَّه أكبر » بگويد ، و صد مرتبه : « لا إله إلَّا اللَّه » بگويد ، و صد مرتبه : « الحمد للَّه » بگويد ، و صد مرتبه « سبحان اللَّه » .\r\nپس بگويد : « لا إله إلَّا اللَّه وحده وحده ، أنجز وعده ، و نصر عبده ، و غلب الأحزاب وحده ، فله الملك و له الحمد وحده ، اللَّهمّ بارك لي في الموت ، و فيما بعد الموت ، اللَّهمّ إنّي أعوذ بك من ظلمة القبر و وحشته ، اللَّهمّ أظلَّني في ظلّ عرشك يوم لا ظلّ إلَّا ظلَّك » .\r\nو بسيار تكرار كن سپردن دين و نفس و اهل خود را به خداوند عالم ، و بگو : « أستودع اللَّه الرّحمن الرّحيم الذي لا تضيع و دائعه ، ديني و نفسي و أهلي و مالي و ولدي ، اللَّهمّ استعملني على كتابك و سنّة نبيّك و توفّني على ملَّته و أعذني من الفتنة » « 70 » .\r\n\r\n","description":"","footnote":"\r\n« 70 » وسائل الشيعة 9 : 517 ، باب 4 از ابواب سعى ، حديث 1 .\r\n","page_name":" 66 ","page_number":66},
  {"content":"\r\nپس سه نوبت بگو : « اللَّه أكبر » ، پس دو مرتبه دعاى سابق را بخوان ، پس يك بار تكبير بگو ، پس بگو دعاى سابق را .\r\nو اگر همه عمل گذشته را نتوانى بخوانى پس هر قدر كه مىتوانى\r\n\r\n« 71 » .\r\nو مستحب است كه اين دعا را بخواند : « اللَّهمّ اغفر لي كلّ ذنب أذنبته قطَّ ، فإن عدت فعد عليّ بالمغفرة فإنّك أنت الغفور الرّحيم ، اللَّهمّ افعل بي ما أنت أهله فإنّك إن تفعل بي ما أنت أهله ترحمني ، و إن تعذّبني فأنت غنيّ عن عذابي ، و أنا محتاج إلى رحمتك ، فيا من أنا محتاج إلى رحمته ارحمني ، اللَّهمّ لا تفعل بي ما أنا أهله فإنّك إن تفعل بي ما أنا أهله تعذّبني و لم تظلمني ، أصبحت أتّقي عدلك و لا أخاف جورك ، فيا من هو عدل لا يجور ارحمني » « 72 » .\r\nپس بگو : « يا من لا يخيب سائله و لا ينفد نائله ، صلّ على محمّد و آل محمّد و أعذني من النّار برحمتك » « 73 » .\r\nو در حديث است « 74 » كه كسى كه خواهد مال او زياد شود پس بايد كه طول دهد ايستادن در صفا را و در پايهء چهارم رو به كعبه اين دعا را بخواند : « اللَّهمّ إنّي أعوذ بك من عذاب القبر و فتنته و غربته و وحشته و ظلمته و ضيقه و ضنكه ، اللَّهمّ أظلَّني في ظلّ عرشك يوم لا ظلّ إلَّا ظلَّك » « 75 » .\r\nپس از آن پايه پائين آيد و پشت خود را برهنه كند و بگويد :\r\n« يا ربّ العفو ، يا من أمر بالعفو ، يا من هو أولى بالعفو ، يا من يثيب على العفو ، العفو العفو العفو ، يا جواد ، يا كريم ، يا قريب ، يا بعيد ، اردد عليّ نعمتك و استعملني بطاعتك و مرضاتك » « 76 » .\r\n\r\n","description":"","footnote":"\r\n« 71 » به همان مصدر سابق مراجعه شود .\r\n« 72 » وسائل الشيعة 9 : 519 ، باب 4 از ابواب سعى ، حديث 3 .\r\n« 73 » من لا يحضره الفقيه 2 : 535 .\r\n« 74 » وسائل الشيعة 9 : 519 - 520 ، باب 5 از ابواب سعي ، حديث 1 و 2 .\r\n« 75 » مستدرك الوسائل 9 : 442 ، باب 4 از ابواب سعى ، حديث 3 .\r\n« 76 » مستدرك الوسائل 9 : 442 ، باب 4 از ابواب سعى ، حديث 3 .\r\n","page_name":" 67 ","page_number":67},
  {"content":"\r\n\r\n\r\nمقصد دوّم در وجوب سعى ، و واجبات آن ، و بعضى از احكام متعلقه به آن است بدان كه واجب است بعد از نماز طواف سعى كردن - يعنى رفتن و آمدن ما بين صفا و مروه ، كه دو مكان معيناند نزديك مسجد - .\r\nو بدان كه سعى مثل طواف ركن است ، و حكم ترك آن عمدا يا سهوا چنان است كه در طواف گذشت .\r\nو بدان كه طهارت از حدث و خبث و ستر عورت هيچ يك از اينها در سعى معتبر نيست ، لكن احوط مراعات طهارت از حدث است .\r\nو واجب است كه آن را بعد از طواف و نماز او بجا آورد ، و اگر فراموش كند و تقديم سعى بر طواف كند احوط اعادهء سعى است ، و همچنين جاهل مسأله .\r\nو واجب است كه ابتدا كند از جزء اوّل صفا ، به آن كه پاشنهء پا را بچسباند به جزء اوّل مسافت ، و احوط ( 1 ) آن است كه چهار درجه از صفا بالا رود و نيّت كند و آن را مستمر بدارد تا نزول از آنها ، و نيّت چنين كند كه : « هفت مرتبه سعى مىكنم ميانهء صفا و مروه در فرض عمرهء ( حج - خ ش ) تمتّع به جهت اطاعت فرمان خداوند عالم » پس از آن جا برود پياده يا سواره بر حيوان يا دوش انسان تا به مروه برسد ، به قسمى كه انگشت پا را بچسباند به آن درجه كه به مروه بالا مىروند . و اين را\r\n\r\n","description":"\r\n( 1 ) ( طباطبائى ) : لكن واجب نيست .\r\n","footnote":"","page_name":" 68 ","page_number":68},
  {"content":"\r\nيك شوط حساب مىكنند ، و احوط بالا رفتن است به درجات مروه نيز .\r\nو از آن جا بر مىگردد به نحوى كه ابتدا از صفا كرد تا برسد به صفا به نحوى كه به مروه ختم كرده بود .\r\nپس به هر رفتن و برگشتنى دو شوط حاصل مىشود ، و شوط هفتم به مروه ختم مىشود .\r\nو واجب است كه رفتن و برگشتن از راه متعارف باشد ، پس اگر از ميان مسجد الحرام يا از طرف سوق الليل مثلا به مروه رود يا به صفا بيايد مجزى نخواهد بود .\r\nو واجب است كه متوجّه مروه باشد در وقت رفتن و متوجه صفا باشد در وقت برگشتن ، پس اگر به طور قهقرى طى مسافت كند مجزى نخواهد بود ، بلى التفات به چپ و راست بلكه گاهى به پشت سر ضرر ندارد .\r\nو بدان كه جايز است به جهت استراحت نشستن بر صفا يا مروه تا راحت حاصل شود ، و احوط ( 1 ) ترك جلوس است در ما بين صفا و مروه بدون عذر .\r\nو بدان كه جايز است تأخير سعى از طواف به جهت رفع خستگى و به جهت تخفيف حرارت هوا ، و جايز نيست تأخير آن تا فردا ، و اقوى جواز تأخير آن است تا شب آن روز ، و احوط ترك آن است بدون عذر ، و اللَّه العالم .\r\nو بدان كه زياد كردن در سعى بر هفت شوط عمدا مبطل سعى است\r\n\r\n","description":"\r\n( 1 ) ( طباطبائى ) : اين احتياط واجب نيست .\r\n","footnote":"","page_name":" 69 ","page_number":69},
  {"content":"\r\nبه نحوى كه در بطلان طواف ( 1 ) گذشت .\r\nو اگر سهوا زياده كند ، پس اگر كمتر از يك شوط باشد او را طرح مىكند و سعى او صحيح است ، و اگر يك شوط يا بيشتر باشد باز سعى صحيح است ، و جمعى « 77 » ذكر كرده‌اند كه مستحب است زايد را تمام كند هفت شوط تا سعى ديگرى باشد ، و بر طبق آن خبر صحيحى وارد شده « 78 » .\r\nو اگر كم كند سهوا ، پس واجب است بر او اتمام هر وقت كه متذكر شود ، هر چند كه در بلد خود رفته باشد .\r\nو اگر متمكَّن از مراجعت نيست نايب مىگيرد ، و احوط ( 2 ) در صورت عدم اكمال چهار شوط استيناف سعى است ، و حلال نمىشود بر او آن چه حرام شده به احرام ، و جمعى « 79 » ذكر كرده‌اند كه اگر نسيان بعض سعى كند و در عمرهء تمتع باشد پس به گمان اتمام اعمال عمره محلّ شد پس مقاربت با زنان نمود ، واجب است بر او كشتن گاوى به جهت كفاره و سعى را تمام مىكند و بر اين طبق ، روايت معتبره ( 3 ) هست « 80 » ، بلكه جماعتى « 81 » ملحق كرده‌اند به جماع ، گرفتن ناخنها را ، و بر اين نيز روايتى ( 4 ) هست « 82 » و عمل به آن احوط است .\r\nو اگر شك كند در عدد اشواط سعى بعد از انصراف از آن شكش\r\n\r\n\r\n","description":"\r\n( 1 ) ( طباطبائى ) : لكن جاهل در اينجا در حكم مثل ساهى است نه عامد .\r\n( 2 ) ( طباطبائى ) : لكن واجب نيست چنان چه از متن مستفاد مىشود .\r\n( 3 ) ( طباطبائى ) : معتبر بودن اين روايت محل تأمّل است .\r\n( 4 ) ( طباطبائى ) : اين روايت صحيح است و عمل به آن اقوى است .\r\n","footnote":"\r\n« 77 » جامع المقاصد 3 : 208 ، مسالك الأفهام 2 : 359 ، مدارك الأحكام 8 : 213 .\r\n« 78 » وسائل الشيعة 9 : 438 ، باب 34 از ابواب طواف ، حديث 10 .\r\n« 79 » المبسوط 1 : 362 ، شرائع الإسلام 1 : 274 ، قواعد الأحكام 1 : 431 .\r\n« 80 » وسائل الشيعة 9 : 529 ، باب 14 از ابواب سعى ، حديث 2 .\r\n« 81 » المبسوط 1 : 362 ، قواعد الأحكام 1 : 431 ، و رجوع شود به مدارك الأحكام 8 : 216 .\r\n« 82 » وسائل الشيعة 9 : 529 ، باب 14 از ابواب سعى ، حديث 1 .\r\n","page_name":" 70 ","page_number":70},
  {"content":"\r\nاعتبارى ندارد ( 1 ) .\r\nو اگر در اثناى سعى بوده\r\n\r\nپس اگر يقين داند كه تا هفت\r\n\r\nتمام كرده است يا زيادتر - و اين متصور مىشود در وقتى كه خود را به مروه ببيند نمىداند كه هفت شوط شده يا نه شوط - پس شك او اعتبار ندارد ،\r\n\r\nبنا را بر تمام مىگذارد .\r\nو اگر در بين شوط باشد ظاهرا سعى او باطل است چنان چه هر گاه شك او به كمتر از هفت متعلق شود .\r\n\r\n","description":"\r\n( 1 ) ( طباطبائى ) : اولى و احوط در اينجا با احتمال نقيصه اعاده است ، و اگر چه بعد از انصراف باشد .\r\n","footnote":"","page_name":" 71 ","page_number":71},
  {"content":"\r\n\r\n\r\nمقصد سوّم در مستحبات حال سعى است بدان كه سنت است كه در حال سعى پياده باشد ، و آنكه ميانه رود از صفا تا به مناره ، و از آن جا تند رود مثل شتر تا بازار عطاران ، و اگر سواره باشد چهار پاى خود را حركت دهد مادامى كه آزارى به كسى نرساند ، و از آن جا ميانه رود تا به مروه ، و از براى زنان اين هروله نيست و چون به مناره رسد بگويد : « باسم اللَّه و باللَّه و اللَّه أكبر و صلَّى اللَّه على محمّد و أهل بيته ، اللَّهمّ اغفر و ارحم و تجاوز عمّا تعلم إنّك أنت الأعزّ الأجلّ الأكرم و اهدني * ( لِلَّتِي هِيَ أَقْوَمُ ) * ، اللَّهمّ إنّ عملي ضعيف فضاعفه لي و تقبّل منّي ، اللَّهمّ لك سعيي و بك حولي و قوّتي ، تقبّل منّي عملي يا من يقبل عمل المتّقين » « 83 » .\r\nپس تند برود تا به منارهء ديگر برسد ، چون از آن جا بگذرد بگويد : « يا ذا المنّ و الفضل و الكرم و النّعماء و الجود اغفر لي ذنوبي إنّه لا يغفر الذّنوب إلَّا أنت » « 84 » ، و چون به مروه برسد دعاهاى اوّل را بخواند كه در صفا خواند ، و بگويد : « اللَّهمّ يا من أمر بالعفو يا من يحبّ العفو يا من يعطي على العفو يا من يعفو على العفو يا ربّ العفو ، العفو ، العفو ، العفو » « 85 » .\r\nو سعى كند در گريه كردن و خود را به گريه بدارد و دعا بسيار كند در حال سعى ، و اين دعا\r\n\r\nبخواند : « اللَّهمّ إنّي أسألك حسن الظنّ بك على كلّ حال ، و صدق النيّة في التوكَّل عليك » « 86 » .\r\nو اگر فراموش كند تند رفتن را هر جا كه به خاطرش آمد پشت پشت برگردد تا موضع تند رفتن برسد پس تند رود .\r\n\r\n","description":"","footnote":"\r\n« 83 » من لا يحضره الفقيه 2 : 536 ، و قسمتى از آن در وسائل 9 : 521 ، باب 6 از ابواب سعى ، حديث 1 و 2 ، آمده است .\r\n« 84 » من لا يحضره الفقيه 2 : 536 ، و قسمتى از آن در وسائل 9 : 521 ، باب 6 از ابواب سعى ، حديث 1 و 2 ، آمده است .\r\n« 85 » من لا يحضره الفقيه 2 : 536 ، و قسمتى از آن در وسائل 9 : 521 ، باب 6 از ابواب سعى ، حديث 1 و 2 ، آمده است .\r\n« 86 » وسائل الشيعة 9 : 520 ، باب 5 از ابواب سعى ، حديث 6 .\r\n","page_name":" 72 ","page_number":72},
  {"content":"\r\n\r\n\r\nفصل پنجم در تقصير است واجب است بعد از فراغ از سعى تقصير\r\n\r\n- و آن گرفتن بعضى از ناخنها يا قدرى از شارب است ( 1 ) - و نيّت چنين كند كه :\r\n« تقصير مىكنم به جهت محلّ شدن از عمرهء تمتّع در فرض حجّة الإسلام به جهت اطاعت\r\n\r\nفرمان بردارى خداوند عالم » ، و تراشيدن كفايت نمىكند از تقصير بلكه حرام است .\r\nو بدان كه كسى كه تقصير را فراموش كند تا وقتى كه احرام حج او منعقد شود عمرهء او تمام است ، و بر او فديه است يك گوسفند على الاحوط ( 2 ) و اگر عمدا ترك كند تا محرم به حج شود ، جمعى « 87 » تصريح فرموده‌اند به آن كه عمرهء تمتع او فاسد ( باطل - خ ل ) است و حج او افراد مىشود ، و بعد از آن عمرهء مفرده مىكند ( 3 ) ، و بعضى « 88 » تصريح\r\n\r\n\r\n","description":"\r\n( 1 ) ( طباطبائى ) : يا قدرى از ريش يا قدرى از موى سر .\r\n( 2 ) ( طباطبائى ) : على الاحوط الاولى ، و اقوى استحباب آن است .\r\n( 3 ) ( طباطبائى ) : و اين قول خالى از قوت نيست ، لكن مجزى بودن آن از حج تمتع مشكل است ، پس احتياط به اعاده در سال آينده ترك نشود ، و جاهل در حكم مثل عامد است .\r\n","footnote":"\r\n« 87 » المبسوط 1 : 363 ، الجامع للشرائع 1 : 179 ، تحرير الأحكام 1 : 100 ، جامع المقاصد 3 : 214 ، و الجواهر 20 : 457 .\r\n« 88 » قائل به آن را پيدا نكرديم .\r\n","page_name":" 73 ","page_number":73},
  {"content":"\r\nفرموده‌اند ( كرده‌اند - خ ل ) كه حج را در سال آينده اعاده مىكند ، و بعضى « 89 » احرام ثانى را باطل مىدانند و تقصير را بر او لازم مىدانند با سعهء وقت از براى ادراك حجّ تمتّع .\r\nو شخص محرم بعد از تقصير حلال مىشود از براى او به غير\r\n\r\nسر تراشيدن جميع آن چه به احرام بر او حرام شده بود ( 1 ) ( 2 ) .\r\n\r\nبنابر آن چه معروف است در ما بين علماء رضوان اللَّه عليهم ، كه طواف نساء مختصّ حج است و عمرهء غير تمتع ، و در عمرهء تمتع طواف نساء مشروع نيست ، اگر چه شيخ شهيد قدّس سرّه حكايت كرده از بعض اصحاب وجوب آن را\r\n\r\nقائل را تعيين نفرموده « 90 » ، و علَّامه فرموده : كه خلاف در مسأله بر ما معلوم نيست « 91 » ، و چون مظنّهء خلاف در مسأله هست و در بعض اخبار ضعيفة السند « 92 » دلالتى بر آن هست ، پس بىشبهه احتياط\r\n\r\n\r\n","description":"\r\n( 1 ) ( طباطبائى ) : اقوى حلال شدن تراشيدن سر است نيز از جهت احرام ، بلى احتمال مىرود حرمت آن از جهت وجوب توفير شعر از براى حج چنان چه بعضى قائل شده‌اند ، اگر چه اكثر توفير را مستحب مىدانند نه واجب ، و بر اين تقدير حرمت هم مختص است به جائى كه تراشيدن منافى باشد با توفير با اين كه تا زمان حج يك ماه نمانده باشد و الَّا مانعى ندارد .\r\n( 2 ) ( طباطبائي - چاپ بغداد ) : و شخص محرم بعد از تقصير حلال مىشود از براى او جميع آن چه با احرام بر او حرام شده بود حتّى تراشيدن سر كه با احرام حرام شده بود ، بلى بنابر قول بعضى كه توفير شعر را براى حج واجب مىدانند ، ازالهء مو به اين سبب حرام است در صورتى كه تراشيدن آن منافى باشد با توفير به آن كه تا زمان حج يك ماه نمانده باشد ، و الَّا مانعى ندارد ، و بنابر قول اكثر كه توفير را مستحب مىدانند به هيچ وجه مانعى ندارد .\r\n","footnote":"\r\n« 89 » السرائر 1 : 581 و فخر المحققين در ايضاح الفوائد 1 : 304 آن را تقويت نموده است .\r\n« 90 » الدروس الشرعية 1 : 329 .\r\n« 91 » رجوع شود به منتهى المطلب 2 : 71 .\r\n« 92 » وسائل الشيعة 9 : 495 ، باب 82 از ابواب طواف ، حديث 7 .\r\n","page_name":" 74 ","page_number":74},
  {"content":"\r\nدر دين مقتضى فعل طواف نساء است با نماز آن بعد از تقصير .\r\nو بدان كه هر گاه مكلَّف را ممكن نباشد اتيان به عمرهء تمتع - به جهت تنگى وقت ورود به مكَّه ، يا به جهت عروض حيض كه اگر منتظر پاكى شود به جهت اتيان به طواف وقت وقوف به عرفات و مشعر مىگذرد - پس اگر احرام به جهت عمره بسته است نقل مىكند نيّت احرام را به احرام حج افراد ( 1 ) ( 2 ) و الَّا از مكَّه احرام ( 3 ) مىبندد و به عرفات و مشعر مىرود ، و به مكَّه مراجعت مىكند و طواف و سعى حج را و طواف نساء را بجا آورد ، و بعد از آن عمرهء مفرده بجا مىآورد و اين كفايت مىكند از آن چه بر او واجب بوده است از حج تمتع ، و اگر خود به اختيار خود عمره را باطل كرد در وقتى كه وقت وسعت اعادهء آن را ندارد ، باز ظاهرا حج او افراد مىشود و بعد از آن عمرهء مفرده بجا مىآورد ، لكن كفايت آن در برائت ذمهء مكلَّف از حج تمتع محل تأمّل است چنان چه اشاره به آن شد در فصل طواف .\r\n\r\n","description":"\r\n( 1 ) ( طباطبائى ) : بعيد نيست كه محل احرام او ادنى الحلّ باشد ، و اولى احرام از جعرانه است كه از طرف طائف هفت ميل است تا مكَّه .\r\n( طباطبائي - چاپ بغداد ) : و اگر هنوز محرم نشده ، از ادنى الحلّ ، و اولى از جعرانه است كه از طرف طائف تا مكَّه هفت ميل است .\r\n( 2 ) ( خراسانى ) : بلكه لازم است احرام از ميقات با تمكَّن از مراجعت ، و با عدم تمكَّن ، از خارج حرم و با تمكَّن ، و الَّا از همان مكان .\r\n( 3 ) ( ميرزا ) : مكَّه محل احرام مذكور بودن محتاج به تأمّل است .\r\n","footnote":"","page_name":" 75 ","page_number":75},
  {"content":"\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nباب دوّم در افعال حجّ است و در آن هفت فصل است\r\n","description":"","footnote":"","page_name":" 77 ","page_number":77},
  {"content":"\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\n\r\nفصل اوّل در احرام به جهت حجّ تمتّع است و در آن دو مقصد است :\r\n\r\nمقصد اوّل در وجوب احرام و بعض احكام متعلقهء به آن است\r\nچون دانستى كه شخص ، بعد از تقصير ، حلال مىشود از براى او آن چه به احرام حرام شده بود ، پس واجب مىشود بر او احرام از براى حجّ تمتّع ، و وقت آن موسّع است اگر چه احوط عدم خروج از مكَّه است پيش از روز ترويه ( 1 ) ، و مضيّق مىشود وقتى كه تأخير احرام حج از آن وقت موجب فوت وقوف به عرفات در روز عرفه شود ، در آن وقت\r\n\r\n","description":"\r\n( 1 ) ( طباطبائى - چاپ بغداد ) : و اگر بيرون رفت ، احوط عود است پيش از يك ماه ، و اگر بعد از آن عود كند احوط آن است كه محرم شود به احرام عمره ، و آن را به قصد قربت مطلقه بجا آورد ، و بعد از آن محرم شود به احرام حج .\r\n","footnote":"","page_name":" 79 ","page_number":79},
  {"content":"\r\nاحرام مضيّق مىشود ، بلى مستحب ( 1 ) است ايقاع آن در روز ترويه ، و نيّت چنين كند كه : احرام مىبندم ، يعنى خود را وا مىدارم بر ترك محرّمات احرام در حجّ تمتّع به جهت اطاعت فرمان خداوند عالم جلّ ذكره .\r\nو كيفيّت آن و تروك واجبهء در حال احرام چنان است كه در احرام عمره مذكور شد .\r\nو محل اين احرام مكَّه است ، در هر موضع كه باشد ، اگر چه مستحب است كه در مسجد در مقام ، يا حجر واقع شود ، و اگر كسى فراموش كند تا بيرون رود به منى يا\r\n\r\nعرفات لازم است مراجعت ، و اگر ممكن نباشد به جهت ضيق وقت يا عذر ديگر از همان موضع احرام مىبندد ، و اگر متذكر نشود تا بعد از اتيان به افعال پس ظاهر صحت حج است چنان چه مشهور است ( 2 ) . و جاهل مسأله در حكم ناسى است ، بلى اگر كسى عمدا ترك كند احرام را تا زمان فوات و قوفين حج او باطل است .\r\n\r\n","description":"\r\n( 1 ) ( ميرزا ) : بلكه احوط است و بعضى از علماء واجب دانسته‌اند .\r\n( طباطبائى ) : لكن اقوى ما فى المتن است .\r\n( 2 ) ( ميرزا ) : و احوط در صورت تذكر بعد از فوات موقفين تا قبل از فراغ ، اتمام و اتيان به حج در سال آينده است . ( طباطبائى ) : و اقوى ما في المتن است .\r\n","footnote":"","page_name":" 80 ","page_number":80},
  {"content":"\r\n\r\n\r\nمقصد دوّم در مستحبات احرام حج است تا وقت وقوف به عرفات بدان كه افضل اوقات احرام از براى متمتّع : بعد از فراغ از عمرهء تمتع روز ترويه است ، بعد از نماز ظهر ، و اگر ظهر نباشد عصر ، و الَّا نماز واجبى ديگر هر چند قضا باشد ، و اگر نباشد بعد از نماز احرام كه اقل آن دو ركعت است چنان چه گذشت .\r\nو افضل اماكن احرام از براى او از همهء مكَّه ، مسجد الحرام است ، و افضل مواضع از براى او حجر حضرت اسماعيل ، يا مقام حضرت ابراهيم على نبيّنا و آله و عليه السلام است ( 1 ) . پس در آن جا نيّت كند - بعد از پوشيدن جامه احرام ، و اعمالى كه قبل از اين در احرام عمره مذكور شد - كه :\r\n« احرام مىبندم ، - يعنى ملتزم مىشوم به كفّ از محرّمات مذكوره سابقا - به جهت توجّه بجا آوردن فرض حج تمتع ، به جهت تقرب به خداوند عالم ، يا اطاعت فرمان او جلّ ذكره » .\r\nپس تلبيه گويد به نحوى كه مذكور شد .\r\nو چون مشرف شود بر « ابطح » به آواز بلند بگويد ، و چون متوجه منى شود بگويد : « اللَّهمّ إيّاك أرجو و إيّاك أدعو فبلَّغني أملي و أصلح لي عملي » « 93 » .\r\nو به آرام تن و دل برود با تسبيح و تقديس و ذكر حق سبحانه و تعالى .\r\n\r\n\r\n","description":"\r\n( 1 ) ( طباطبائى ) : و دور نيست افضليت مقام از حجر .\r\n","footnote":"\r\n« 93 » وسائل الشيعة 10 : 7 ، باب 6 از ابواب احرام حج و وقوف در عرفه ، حديث 1 .\r\n","page_name":" 81 ","page_number":81},
  {"content":"\r\nو چون به منى رسد بگويد : « الحمد للَّه الذي أقدمنيها صالحا في عافية ، و بلَّغني هذا المكان » « 94 » .\r\nپس بگويد : « اللَّهمّ هذه منى ، و هي ممّا مننت به علينا من المناسك ، فأسألك أن تمنّ عليّ بما مننت على أنبيائك ، فإنّما أنا عبدك و في قبضتك » « 95 » .\r\nو سنّت است كه شب عرفه در منى باشد و مشغول طاعت الهى باشد و بهتر آن است كه اين عبادتها را - خصوصا\r\n\r\nنمازها\r\n\r\n- در مسجد خيف بجا آورد ، و چون نماز صبح كند تعقيب خواند تا طلوع آفتاب و روانهء عرفات شود ، و اگر خواهد بعد از طلوع صبح روانه شود ، و لكن سنت - بلكه احوط - آن است كه از وادى محسّر ردّ نشود تا آفتاب طالع نشود ، و مكروه است كه پيش از صبح روانه شود . و از بعضى « 96 » حرمت حكايت كرده‌اند ، مگر از جهت ضرورتى ، مثل بيمارى ، و كسى كه خوف ازدحام خلق داشته باشد .\r\nچون متوجّه « عرفات » شود اين دعا بخواند : « اللَّهمّ إليك صمدت و إيّاك اعتمدت و وجهك أردت ، أسألك أن تبارك لي في رحلتي و أن تقضي لي حاجتي و أن تجعلني ممّن تباهي به اليوم من هو أفضل منّي » « 97 » ، و تلبيه گويد تا به عرفات رسد ، و چون رسيد خيمه اش در « نمره » بزند كه نزديك عرفات است متصل به آن و از عرفه نيست .\r\n\r\n","description":"","footnote":"\r\n« 94 » مستدرك الوسائل 10 : 17 ، باب 6 از ابواب احرام حج ، حديث 3 .\r\n« 95 » وسائل الشيعة 10 : 7 ، باب 6 از ابواب احرام حج و وقوف در عرفه ، حديث 2 .\r\n« 96 » الكافي في الفقه : 213 ، المهذب للقاضي 1 : 251 .\r\n« 97 » وسائل الشيعة 10 : 9 ، باب 8 از احرام حج و وقوف در عرفه ، حديث 1 .\r\n","page_name":" 82 ","page_number":82},
  {"content":"\r\n\r\n\r\n\r\nفصل دوّم در وقوف به عرفات\r\n\r\nو در آن دو مقصد است :\r\n\r\nمقصد اوّل در واجبات است بدان كه واجب است وقوف به عرفات ، و آن موضعى است محدود به حدّود معروفه ، و مراد از وقوف همين بودن است در آن مكان ، چه سواره و چه پياده ، چه متحرك و چه ساكن ، بلى اگر در مجموع زمان خوابيده باشد يا بىهوش باشد وقوف او باطل است .\r\nو واجب است بنابر احوط بودن در آن جا از ما بعد زوال تا غروب شرعى كه وقت افطار و نماز مغرب است ، پس كافى نيست حضور در آن مكان در وقت عصر مثلا .\r\nو واجب است در آن نيّت به اين نحو كه : « مىباشم در عرفات از پيشين امروز تا شام در حج تمتع حجة الاسلام به جهت اطاعت خداوند عالم » .\r\n","description":"","footnote":"","page_name":" 83 ","page_number":83},
  {"content":"\r\n\r\nو بدان كه بودن در مجموع اين زمان اگر چه واجب است الَّا آن كه ركن نيست ، پس اگر ترك كند آن را به سبب ترك كردن بعض اجزاء آن ، مثل آن كه مقدارى از ما بعد زوال وقوف نكند ، حج او صحيح خواهد بود اگر چه گناه كار بوده باشد ، بلى مسمّاى وقوف ركن است ، و ترك آن عمدا موجب بطلان حج تمتع است ، و سهوا مبطل نيست مگر آن كه وقوف مشعر را نيز سهوا ترك كند .\r\nو در اين جا چند مسأله است :\r\nاوّل : آن كه هرگاه كسى تأخير كند وقوف را از ظهر ، به آن كه حاضر نشود در عرفات ، الَّا بعد از گذشتن مقدارى از ظهر ، پس بنابر آن كه گذشت ، كه واجب است وقوف از زوال تا غروب اين شخص گناه كار خواهد بود ، و جمعى « 98 » بر آنند كه بودن از زوال واجب نيست چنان چه ظاهر بعضى ( بعض - خ ل ) اخبار است ، و اوّل احوط است .\r\nدوّم : آن كه هرگاه كسى پيش از غروب از آن جا كوچ كند عمدا ، و بيرون رود از حدّود عرفات ، پس اگر نادم شد و برگشت و ماند تا غروب كفاره ساقط است ( 1 ) ، و اگر برنگشت واجب است بر او شترى كه او را در راه خدا در مكَّه نحر كند ( 2 ) ، و اگر قادر نباشد هيجده روز\r\n\r\n\r\n","description":"\r\n( 1 ) ( ميرزا ) : و احوط كفاره است .\r\n( طباطبائى - چاپ بغداد ) : هر چند احوط است .\r\n( خراسانى ) : ترك اين احتياط عيب ندارد .\r\n( 2 ) ( ميرزا ) : در روز عيد .\r\n( طباطبائى ) : وجوب بودن نحر در مكَّه معلوم نيست ، بلكه احوط نحر در منى است .\r\n","footnote":"\r\n« 98 » مانند علامه در تذكرة 8 : 182 و سيد طباطبائى در رياض 6 : 363 - 364 فرموده : « لا يخلو عن قرب » و غير از اينها را پيدا نكرديم ، بلى به ابن ادريس نسبت داده شده است ، ولى مرحوم نراقى در اين نسبت مناقشه فرموده‌اند رجوع شود به مستند الشيعة 12 : 219 و السرائر 1 : 587 .\r\n","page_name":" 84 ","page_number":84},
  {"content":"\r\nمتوالى ( 1 ) روزه بگيرد .\r\nو اگر سهوا كوچ كرد و بيرون رفت ، پس اگر متذكَّر شد مراجعت مىكند ، و اگر نكرد ظاهرا در حكم عامد است ( 2 ) ، و اگر به خاطرش نيامد چيزى بر او نيست .\r\nو حكم جاهل به مسأله حكم ناسى است .\r\nسوّم : كسى كه بالمرّه وقوف را ترك كند در مدت مذكوره عمدا حج او باطل است ، و كفايت نمىكند در بارهء او وقوف در شب عيد كه وقوف اضطرارى عرفه است اگر چه در بارهء غير عامد كافى است ، چنان چه خواهد آمد .\r\nچهارم : اگر كسى به سبب عذرى مثل نسيان و ضيق وقت و نحو آن ادراك وقوف در جزئى از مدت مذكوره نكند ، پس كفايت مىكند\r\n\r\nبودن به عرفات در مقدارى از شب عيد هر چند اندك باشد ، و اين زمان را وقت اضطرارى عرفه\r\n\r\nگويند ، و اگر كسى ترك كند او را عمدا ، پس ظاهر الحاق آن است به وقوف اختيارى عرفه در افساد حج هر چند ادراك نمايد وقوف مشعر را .\r\nپنجم : اگر كسى فراموش كند وقوف به عرفات را در وقت اختيارى و اضطرارى ، كفايت مىكند از براى صحت حج او ادراك وقوف به مشعر الحرام در زمان اختيارى او چنان چه خواهد آمد .\r\nششم : آن كه هرگاه در پيش قاضى عامه هلال ثابت شود و حكم\r\n\r\n","description":"\r\n( 1 ) ( طباطبائى ) : وجوب توالى معلوم نيست .\r\n( 2 ) ( خراسانى ) : على الاحوط .\r\n","footnote":"","page_name":" 85 ","page_number":85},
  {"content":"\r\nكند ، و در پيش شيعه شرعا ثابت نشده باشد - لهذا روز عرفه در نزد ( پيش - خ ش ) عامه ، روز هشتم باشد در پيش شيعه - پس اگر ممكن است مخالفت ايشان در بيرون رفتن به سوى عرفات كه روز خروج ايشان است از مكَّه ، يا ممكن باشد ماندن شب آن روز در عرفات تا فردا كه روز عرفه است يا در رفتن و برگشتن فردا پيش از غروب آفتاب به جهت ادراك وقوف اختيارى عرفه ، يا بعد از غروب آفتاب به جهت ادراك اضطرارى آن اگر متمكَّن نبود از مراجعت قبل از آن ، پس واجب است كه چنين كند ، تا ادراك وقوف اختيارى يا اضطرارى نمايد ، از آن جا به مشعر رفته ادراك آن نيز نمايد و اعمال روز عيد را در منى به عمل آورد .\r\nو اگر ممكن نشود ادراك وقوف عرفه اصلا ، پس اگر ممكن است ادراك وقوف مشعر الحرام ، پس آن نيز كفايت مىكند و حج او صحيح است ، و الَّا حجّ او در آن سال فاسد خواهد بود .\r\nالحاصل تقيّه در اين مقام مصحح عمل نمىشود على الاحوط\r\n\r\nالاقوى ( 1 ) و اللَّه العالم .\r\n\r\n","description":"\r\n( 1 ) ( طباطبائى ) : اقوى بودن محل تأمل است .\r\n","footnote":"","page_name":" 86 ","page_number":86},
  {"content":"\r\n\r\n\r\nمقصد دوّم در مستحبات وقوف عرفات است مستحب است كه در وقت وقوف با طهارت باشد و غسل كند و آن چه موجب تفرّق حواس است از خود دور كند تا دل متوجّه جناب اقدس بارى شود ، در اين وقت نماز ظهر و عصر را\r\n\r\nاوّل وقت بجا آورد به يك اذان و دو اقامه ، و وقوف كند در دست چپ كوه نسبت به كسى كه از مكَّه آيد ، و در پائين كوه وقوف كند در زمين هموار ، و با اصحاب خود مجتمع باشند به پهلوى يكديگر ، و بعد از نماز بايستد و مشغول دعا بشود ، و مكروه است كه بالاى كوه رود ، و آن كه در حال وقوف سوار باشد يا نشسته اگر تواند\r\n\r\n، و اگر نه هر قدر كه مىتواند ، و روى به قبله كند ، و دل خود را متوجه حق سبحانه و تعالى سازد ، و حمد و ثناى الهى بجا آورد ، و تمجيد و تهليل بكند ، و تكبير صد نوبت بگويد ، و « الحمد للَّه » صد نوبت ، و « سبحان اللَّه » صد نوبت ، و « لا إله إلَّا اللَّه » صد نوبت ، و آية الكرسى صد نوبت ، و صلوات بر محمّد و آل محمّد صد نوبت ، و سورهء « إنّا أنزلناه » صد نوبت ، و « لا حول و لا قوّة إلَّا باللَّه » صد نوبت ، و * ( قُلْ هُوَ ا للهُ أَحَدٌ ) * صد نوبت بخواند ، و هر دعائى كه مىخواهد بكند « 99 » .\r\nو سعى بكند در دعا ؛ كه اين\r\n\r\nروز دعا و مسألت است ، و هيچ چيز نزد شياطين خوشتر از آن نيست كه تو را غافل سازند از جناب اقدس الهى ، و پناه گير به خداوند عالم از شر شياطين ، و زنهار كه\r\n\r\n","description":"","footnote":"\r\n« 99 » آنچه كه در وسائل 10 : 14 - 17 ، باب 14 ، از ابواب احرام حج و وقوف در عرفه ، حديث 1 و 2 آمده بر همهء موارد ذكر شده دلالت مىكند ، مگر صد نوبت آية الكرسى و صد نوبت إنّا انزلناه .\r\n","page_name":" 87 ","page_number":87},
  {"content":"\r\nبه جانب مردمان نظر مينداز و متوجه خود باش ، و استغفار به دل و زبان بكن ، و گناهان خود را بشمار ، و گريه بكن و اگر نتوانى خود را به گريه بدار ، و دعا كن از جهت پدر و مادر و برادران مؤمن ، و اقلّ آن چهل كس است ،\r\n\r\nدر حديث « 100 » است كه ملكى موكَّل است كه آن چه آن كس به جهت برادر مؤمن بطلبد آن ملك از حق سبحانه و تعالى از براى او صد هزار مثل آن را بطلبد ، و تمام اين زمان را صرف دعا و استغفار و ذكر بكند ، كه بعضى از علماء « 101 » قائل شده‌اند به وجوب آن .\r\nو دعاهاى منقوله را بخواند ، خصوصا دعاى صحيفهء كامله ، و دعاى حضرت امام حسين عليه السّلام ، و دعاى حضرت امام زين العابدين عليه السلام .\r\nو سنّت است كه بگويد : « اللَّهمّ إنّي عبدك فلا تجعلني من أخيب وفدك ، و ارحم مسيري إليك من الفجّ العميق ، اللَّهمّ ربّ المشاعر كلَّها فكّ رقبتي من النّار ، و أوسع عليّ من رزقك الحلال ، و ادرأ عنّي شرّ فسقة الجنّ و الإنس ، اللَّهمّ لا تمكر بي و لا تخدعني ، و لا تستدرجني ، اللَّهمّ إنّي أسألك بحولك وجودك و كرمك و منّك و فضلك ، يا أسمع السّامعين ، يا أبصر النّاظرين ، يا أسرع الحاسبين ، يا أرحم الرّاحمين أن تصلَّي على محمّد و آل محمّد ، و أن تفعل بي كذا و كذا » - و حاجت خود را نام ببر - ، پس دست به\r\n\r\nآسمان بردار و بگو : « اللَّهمّ حاجتي إليك التي إن أعطيتنيها ( أعطيتها - خ ل ) لم يضرّني ما منعت ، و إن منعتنيها لم ينفعني ما أعطيت ، أسألك خلاص رقبتي من النّار ، اللَّهمّ إنّي عبدك و ملك يدك ، ناصيتي بيدك ، و أجلي بعلمك ، أسألك أن توفّقني لما يرضيك عنّي و أن تسلَّم منّي مناسكي التي أريتها خليلك إبراهيم صلوات اللَّه عليه و دللت عليها نبيّك محمّدا صلَّى اللَّه عليه و آله ، اللَّهمّ اجعلني ممّن رضيت عمله ، و أطلت عمره و أحييته بعد الموت حياة طيّبة » « 102 » .\r\n\r\n","description":"","footnote":"\r\n« 100 » حدّيثى به اين مضمون نيافتيم ، بله قسمتى از مفاد آن در بعضى از روايات آمده ، رجوع شود به وسائل الشيعة 10 : 20 و 21 ، باب 17 از ابواب احرام و وقوف در عرفه ، حديث 1 و 3 .\r\n« 101 » الكافي في الفقه : 197 .\r\n« 102 » وسائل الشيعة 10 : 16 ، باب 14 از ابواب احرام حج و وقوف در عرفه ، حديث 1 .\r\n","page_name":" 88 ","page_number":88},
  {"content":"\r\nپس بگو : « لا إله إلَّا اللَّه وحده لا شريك له ، له الملك و له الحمد ، يحيي و يميت ، و يميت و يحيي ، و هو حيّ لا يموت ، بيده الخير ، و هو على كلّ شيء قدير ، اللَّهمّ لك الحمد كالذي تقول ، و خيرا ممّا نقول ، و فوق ما يقول القائلون ، اللَّهمّ لك صلاتي و نسكي ، و محياي و مماتي ، و لك تراثي ، و بك حولي ، و منك قوّتي ، اللَّهمّ إنّي أعوذ بك من الفقر ، و من وساوس الصّدور ، و من شتات الأمر ، و من عذاب القبر ، اللَّهمّ إنّي أسألك خير الرّياح ، و أعوذ بك من شرّ ما يجيء به الرّياح ، و أسألك خير اللَّيل و خير النّهار ، اللَّهمّ اجعل في قلبي نورا ، و في سمعي نورا ، و في بصري نورا ، و في لحمي و دمي و عظامي و عروقي و مقعدي و مقامي و مدخلي و مخرجي نورا ، و أعظم لي نورا يا ربّ يوم ألقاك ، إنّك على كلّ شيء قدير » « 103 » .\r\nو تا توانى در اين روز از خيرات و تصدقات تقصير مكن ، خصوصا بنده آزاد كردن .\r\nو ديگر رو به قبله كند و بگويد : « سبحان اللَّه » صد بار ، و « اللَّه أكبر » و « * ( ما شاءَ ا للهُ لا قُوَّةَ إِلَّا بِالله ) * أشهد أن لا إله إلَّا اللَّه وحده لا شريك له ، له الملك و له الحمد ، يحيي و يميت\r\n\r\n، و هو حيّ لا يموت ، بيده الخير و هو على كلّ شيء قدير » صد بار .\r\nپس دو آيهء اوّل سورهء بقره را بخواند ، ديگر * ( قُلْ هُوَ اللهُ أَحَدٌ ) * سه نوبت بخواند ، و آية الكرسى را\r\n\r\nو آيهء سخره - كه اوّل آن * ( إِنَّ رَبَّكُمُ ا للهُ الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى ) * - تا به آخر بخواند ، و آن در سورهء اعراف است « 104 » ، پس معوذتين را بخواند ، پس نعم الهى را يك يك بشمارد آن چه\r\n\r\nداند از اهل و مال و نعمت و دفع بلا ، و بگويد : «\r\n\r\nلك الحمد على نعمائك التي لا تحصى بعدد ، و لا تكافأ به عمل » ، و حمد كند حق سبحانه و تعالى را به هر آيه كه [ در\r\n\r\n","description":"","footnote":"\r\n« 103 » وسائل الشيعة 10 : 16 و 17 ، باب 14 از ابواب احرام حج و وقوف در عرفه ، حديث 2 و 3 .\r\n« 104 » وسائل الشيعة 10 : 17 - 18 ، باب 14 از ابواب احرام حج و وقوف در عرفه ، حديث 4 .\r\n","page_name":" 89 ","page_number":89},
  {"content":"\r\nآن - ش 
  ] حمد كرده است خداوند عالم خود را به آن در قرآن « 105 » ، و تكبير كند به هر تكبيرى كه خداوند عالم [ به آن 
  ] تكبير خود كرده است [ به آن - ش 
  ] در قرآن « 106 » ، و تهليل كند به هر لا إله الَّا اللَّه كه حق سبحانه و تعالى تهليل خود كرده [ است - ش 
  ] به آن در قرآن « 107 » ، و صلوات بر محمّد و آل محمّد بسيار بفرستد و جهد و سعى كند در آن ، و دعا كند حق سبحانه و تعالى را به هر نام كه خود را به آن [ نام 
  ] خوانده است در قرآن ، و به هر اسمى كه داند ، و به اسماء آخر سورهء حشر بخواند « 108 » ، و بگويد : « أسألك يا اللَّه يا رحمن بكلّ اسم هو لك ، و أسألك بقوّتك ، و قدرتك ، و عزّتك ، و جميع ما أحاط به علمك ، و بأركانك كلَّها ، و بحقّ رسولك صلواتك عليه و آله و باسمك الأكبر الأكبر ، و باسمك العظيم الذي من دعاك به كان حقّا عليك أن لا تردّه ، و أن تعطيه ما سألك ، أن تغفر لي جميع ذنوبي في جميع علمك فيّ » ، و هر حاجت كه دارى بخواه ، و از حق سبحانه و تعالى بخواه و طلب كن كه توفيق حج بيابى در سال آينده و هر سالى ، و هفتاد مرتبه بگويد : « أسألك الجنّة » و هفتاد مرتبه « أستغفر اللَّه ربّي و أتوب إليه » بگويد « 109 » .\r\nپس بخواند دعائى را كه حضرت جبرئيل عليه السلام در اين مقام به حضرت آدم على نبيّنا و آله و عليه السلام تعليم نموده براى قبول توبه او : « سبحانك اللَّهمّ و بحمدك لا إله إلَّا أنت عملت سوءا و ظلمت نفسي و اعترفت بذنبي فاغفر لي إنّك أنت خير الغافرين ، سبحانك اللَّهمّ و بحمدك لا إله إلَّا أنت [ عملت سوءا و ظلمت نفسي و اعترفت بذنبي فاغفر لي إنّك أنت - ش 
  ] التوّاب الرّحيم » « 110 » .\r\nو چون آفتاب فرو رود بگويد : « اللَّهمّ إنّي أعوذ بك من الفقر ، و من تشتّت الأمر ، و من شرّ ما يحدث بالليل و النهار ، أمسى ظلمي مستجيرا بعفوك ، و أمسى خوفي مستجيرا بأمانك ، و أمسى ذلَّي مستجيرا بعزّك ، و أمسى وجهي الفاني\r\n\r\n","description":"","footnote":"\r\n« 105 » وسائل الشيعة 10 : 17 - 18 ، باب 14 از ابواب احرام حج و وقوف در عرفه ، حديث 4 .\r\n« 106 » وسائل الشيعة 10 : 17 - 18 ، باب 14 از ابواب احرام حج و وقوف در عرفه ، حديث 4 .\r\n« 107 » وسائل الشيعة 10 : 17 - 18 ، باب 14 از ابواب احرام حج و وقوف در عرفه ، حديث 4 .\r\n« 108 » وسائل الشيعة 10 : 17 - 18 ، باب 14 از ابواب احرام حج و وقوف در عرفه ، حديث 4 .\r\n« 109 » وسائل الشيعة 10 : 17 - 18 ، باب 14 از ابواب احرام حج و وقوف در عرفه ، حديث 4 .\r\n« 110 » بحار الأنوار 11 : 178 ، حديث 25 .\r\n","page_name":" 90 ","page_number":90},
  {"content":"\r\nمستجيرا بوجهك الباقي يا خير من سئل ، و يا أجود من أعطى ، يا أرحم من استرحم ، جلَّلني برحمتك ، و ألبسني عافيتك ، و اصرف عنّي شرّ جميع خلقك » « 111 » .\r\nپس روانه شود به جانب مشعر الحرام با آرام تن و استغفار كند و اين دعا را بخواند ( 1 ) : « اللَّهمّ لا تجعله آخر العهد من هذا الموقف و ارزقني العود أبدا ما أبقيتني ، و اقلبني اليوم مفلحا منجحا مستجابا لي ، مرحوما مغفورا لي بأفضل ما ينقلب به اليوم أحد من وفدك و حجّاج بيتك الحرام ، و اجعلني اليوم من أكرم و فدك عليك ، و أعطني أفضل ما أعطيت أحدا منهم من الخير و البركة و الرّحمة و الرّضوان و المغفرة ، و بارك لي فيما أرجع إليه من أهل أو مال أو قليل أو كثير ، و بارك لهم فيّ » « 112 » .\r\nو بسيار بگويد : « اللَّهمّ اعتقني من النّار » .\r\n\r\n\r\n","description":"\r\n( 1 ) اين عبارت در نسخه ش چنين آمده است :\r\n« پس به جانب مشعر الحرام روانه شود به آرام تن و استغفار كند و اين دعا را خواند » .\r\n","footnote":"\r\n« 111 » وسائل الشيعة 10 : 31 ، باب 24 از ابواب احرام حج و وقوف در عرفه ، حديث 1 .\r\n« 112 » وسائل الشيعة 10 : 31 - 32 ، باب 24 از ابواب احرام حج و وقوف در عرفه ، حديث 2 .\r\n","page_name":" 91 ","page_number":91},
  {"content":"\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n\r\nفصل سوّم در وقوف به مشعر الحرام است و در آن دو مقصد است :\r\n\r\nمقصد اوّل در واجبات است بدان كه چون از عرفات در شب عيد قربان كوچ كند به سوى مشعر الحرام آيد ، در آنجا شب را به روز بياورد ، و بعضى « 113 » اين بيتوته را واجب مىدانند و نسبت به اكثر داده‌اند ، و اين احوط است .\r\nو نيّت چنين كند كه « شب را به روز مىآورم در مشعر الحرام به جهت رضاى خدا ( الهى - خ ل ) » .\r\nو چون طلوع فجر شود نيّت وقوف كند كه : « مىباشم در مشعر الحرام تا طلوع آفتاب در حج تمتع به جهت وجوب آن قربة الى اللَّه » .\r\nو اشهر و احوط وجوب ماندن است تا طلوع آفتاب ، پس اگر عمدا پيش از طلوع آفتاب بيرون رود و از « وادى محسّر » تجاوز كند گناه كار است ، و بعضى « 114 » يك گوسفند كفاره واجب دانسته‌اند .\r\n\r\n","description":"","footnote":"\r\n« 113 » مدارك الأحكام 7 : 423 .\r\n« 114 » النهاية : 253 ، المهذّب 1 : 224 ، مختلف الشيعة 4 : 243 .\r\n","page_name":" 93 ","page_number":93},
  {"content":"\r\n\r\n\r\nو در اينجا چند مسأله است :\r\n\r\n[ مسألهء - ش 
  ] اوّل : آن كه وقوف به مشعر ركن است ، و مجموع آن متّصف به وجوب ، پس اگر كسى ( آن را ) بالمرّة ترك كند حج او باطل است .\r\nلكن وقوف به مشعر گاهى ساقط مىشود در حق كسى كه شب را در آنجا به روز آورده باشد به قصد وقوف و دشوار باشد بر او ماندن بعد از طلوع فجر ، مثل زنها و مردان پير و بيماران كه به جهت ازدحام مشقّت بسيار به ايشان روى مىدهد ، يا كسانى كه كار ضرورى دارند ، پس جايز است كه قبل از طلوع فجر از آن ( آن جا - خ ل ) بيرون روند به سوى منى .\r\nو اگر عذر نداشته باشد ، بعضى « 115 » گفته‌اند : كه اگر بيرون رود پيش از طلوع فجر به شرطى كه علاوه بر بيتوتهء مشعر وقوف عرفه از او فوت نشده باشد باز حج او صحيح است ، و لكن بر او يك گوسفند كفاره لازم است ( 1 ) ، و احوط خلاف آن است .\r\n\r\n[ مسألهء 
  ] دوّم : آن كه كسى كه ادراك نكند وقت مذكور را كفايت مىكند در حق او ماندن در زمانى قبل از زوال .\r\nپس وقوف مشعر از براى او سه وقت است .\r\nيكى [ در 
  ] شب عيد ، در حق كسانى كه متمكَّن از ماندن در مشعر بعد از طلوع فجر نبوده باشند چنان چه گذشت .\r\nو ديگرى : ما بين طلوع فجر و طلوع آفتاب .\r\n\r\n\r\n","description":"\r\n( 1 ) ( طباطبائى ) : صحت چنان چه آن بعض گفته‌اند خالى از قوت نيست .\r\n","footnote":"\r\n« 115 » شرائع الإسلام 1 : 256 .\r\n","page_name":" 94 ","page_number":94},
  {"content":"\r\nسوّم : از طلوع آفتاب تا زوال .\r\n\r\n\r\n: آن كه چون معلوم شد كه هر يك از وقوف به عرفات و وقوف به مشعر وقت اختيارى\r\n\r\nاضطرارى دارند ، پس مىگوئيم : مكلَّف به ملاحظهء ادراك دو موقف يا يكى از آنها در وقت اختيارى يا اضطرارى ، و عدم ادراك آنها ، بر نه قسم است :\r\nاوّل : آن كه ادراك هر دو وقوف كند در وقت اختيارى هر دو ، پس اشكال در صحت حج نيست .\r\nدوّم : آن كه هيچ يك را ادراك نكند ، پس اشكال نيست در عدم ادراك حج ، پس به همان احرام حج عمرهء مفرده كه عبارت از طواف و نماز و سعى و تقصير و طواف نساء و نماز آن باشد بجا مىآورد ، و از احرام محلّ مىشود ، و اگر چنان چه گوسفند همراه داشته باشد ذبح مىكند ، و مستحب است كه بماند در منى با حجّاج ، و چون به مكَّه رود افعال عمره را بجا مىآورد ، و در سال آينده حج مىكند اگر شرايط مقررهء وجوب حج دربارهء او متحقق بشود .\r\nسوّم : آن كه ادراك كند اختيارى عرفه را با اضطرارى مشعر .\r\nچهارم : عكس آن .\r\nو در هر دو صورت حج صحيح است ، و دعوى ( دعواى - خ ل ) اجماع بر صحت در هر دو مسأله شده\r\n\r\n« 116 » .\r\nپنجم : آن كه ادراك كند اضطرارى هر دو وقوف را ، و در صحت حج در اين صورت خلاف است ، صحت بعيد نيست ، لكن احوط اعاده حج است در سال آينده با شرايط وجوب .\r\nششم : آن كه ادراك كند اضطرارى مشعر را تنها ،\r\n\r\nدر اين جا\r\n\r\n","description":"","footnote":"\r\n« 116 » منتهى المطلب 2 : 728 ، و مستند الشيعة 12 : 264 - 265 .\r\n","page_name":" 95 ","page_number":95},
  {"content":"\r\nنيز خلاف است ، و عدم صحت در اين جا\r\n\r\nاقوى و اشهر است .\r\nهفتم : ادراك اختيارى عرفه تنها ، اشهر در اين صورت صحت است ، بلكه بعضى « 117 » نفى خلاف در آن كرده‌اند ، لكن حكم به آن مشكل است و خلاف در آن متحقق است .\r\nهشتم :\r\n\r\nادراك كند اختيارى مشعر را ، ظاهر در اين صورت صحت است ، و ظاهر عدم خلاف است در آن .\r\nنهم : اضطرارى عرفه را ادراك كند تنها ، و حج در اين صورت صحيح نيست .\r\n\r\n","description":"","footnote":"\r\n« 117 » التنقيح الرائع 1 : 480 ، و مسالك الأفهام 2 : 278 .\r\n","page_name":" 96 ","page_number":96},
  {"content":"\r\n\r\n\r\nمقصد دوّم در مستحبات وقوف\r\n\r\nمشعر الحرام است بدان كه سنت است كه متوجه مشعر الحرام شود به آرام تن و آرام دل ( با آرام تن و دل - خ ل ) و استغفار كند ، و چون به تلّ سرخ رسد - از جانب دست راست راه - بگويد : « اللَّهمّ ارحم موقفي وزد في عملي و سلَّم لي ديني و تقبّل\r\n\r\nمناسكي » « 118 » .\r\n\r\n.\r\nو شتر را تند نراند ، و كسى را آزار نرساند در حال راندن ، و بسيار بگويد : « اللَّهمّ اعتق رقبتي من النّار » « 120 » و نماز شام و خفتن را تأخير كند تا مشعر الحرام ، و اگر چه ثلث شب بگذرد ، و اگر به هم رسد مانعى كه نتواند پيش از نصف ( ثلث - خ ش ) شب رسد نماز را ادا بكند ، و جمع كند ميان هر دو نماز به يك اذان و دو اقامه ، و نوافل شام را در ميان نكند بلكه بعد از خفتن بكند ، و احوط آن است كه چون به مشعر الحرام آيد نيّت كند كه : « شب را به روز مىآورم در مشعر الحرام در حج تمتّع از جهت رضاى خدا » .\r\nو پيش گذشت كه اظهر و احوط وجوب شب ماندن به مشعر\r\n\r\nاست ، و مستحب است كه در شكم وادى فرود آيد در جانب راست راه ، و اين دعا بخواند : « اللَّهمّ إنّي أسألك أن تجمع لي فيها جوامع الخير ، اللَّهمّ لا تؤيّسني من الخير الذي سألتك أن تجمعه لي في قلبي ، ثمّ\r\n\r\n","description":"","footnote":"\r\n« 118 » وسائل الشيعة 10 : 34 ، باب اوّل از ابواب وقوف در مشعر ، حديث 1 .\r\n« 119 » الدروس الشرعية 1 : 421 .\r\n« 120 » وسائل الشيعة 10 : 34 ، باب اوّل از ابواب وقوف در مشعر ، حديث 1 .\r\n","page_name":" 97 ","page_number":97},
  {"content":"\r\n\r\nأطلب منك أن تعرّفني ما عرّفت أولياءك في منزلي هذا ، و أن تقيني جوامع الشّر » .\r\nو تا مقدور باشد آن شب را به عبادت و طاعت ( اطاعت - خ ل ) الهى به روز آورد كه در خبر است « 121 » : كه درهاى آسمان در اين شب بسته نمىشود ، و آوازهاى مؤمنان بالا مىرود ، و خداوند عالم مىفرمايد : « من خداوند شمايم و شما بندگان من هستيد ادا كرديد حق مرا\r\n\r\nبر من لازم است كه اجابت كنم دعاهاى شما را » . پس بعضى از ايشان را تمام گناهان مىآمرزد ، و بعضى را بعضى مىآمرزد .\r\nو سنّت است كه هفتاد سنگ ريزه براى رمى جمرات را در اين شب از اين جا بر دارد ، و سنت است كه غسل بكند و با وضوء باشد در حال وقوف ، و دعاهاى منقولهء از ائمه عليهم السّلام را بخواند ، و حمد و ثناى الهى بجا آورد و اين دعا نيز بخواند : « اللَّهمّ ربّ المشعر الحرام فكّ رقبتي من النّار و أوسع عليّ من رزقك الحلال و ادرأ عنّي شرّ فسقة الجنّ و الإنس ، اللَّهمّ أنت خير مطلوب إليه ، و خير مدعوّ و خير مسؤول ، و لكلّ وافد جائزة ، فاجعل جائزتي في موضعي هذا أن تقيلني عثرتي و تقبل معذرتي و أن تتجاوز عن خطيئتي ، ثمّ اجعل التّقوى من الدّنيا زادي ، و تقلبني مفلحا منجحا مستجابا لي بأفضل ما يرجع به أحد من وفدك و زوّار بيتك الحرام » .\r\nو دعا « 122 » بسيار كند به جهت خود و پدر و مادر و برادران و اهل و مال و فرزندان ، و بعضى قائل به وجوب دعا شده‌اند « 123 » .\r\nو بهتر آن است كه غير از امام پيش از طلوع آفتاب از آن جا روانه شوند اما از وادى محسّر تجاوز نكند تا آفتاب طلوع نكند ، و چون آفتاب به « كوه ثبير » افتد هفت مرتبه اعتراف به گناهان خود كند ، و هفت\r\n\r\n","description":"","footnote":"\r\n« 121 » وسائل الشيعة 10 : 44 ، باب 10 از ابواب وقوف در مشعر ، حديث 1 .\r\n« 122 » من لا يحضره الفقيه 2 : 545 - 546 ، و نيز رجوع شود به وسائل الشيعة 10 :\r\n45 ، باب 11 از ابواب وقوف در مشعر ، حديث 1 .\r\n« 123 » الكافي في الفقه : 197 .\r\n","page_name":" 98 ","page_number":98},
  {"content":"\r\nمرتبه استغفار كند ، و چون روانه شود با ذكر و استغفار و سكينه و وقار برود ، و چون به وادى محسّر برسد تند برود مانند شتر اگر پياده باشد ، و اگر سواره باشد تند براند راحلهء خود را ، و اگر فراموش كند هروله را برگردد و تدارك كند و بگويد در وقت هروله : « اللَّهمّ سلَّم\r\n\r\nعهدي و اقبل توبتي و أجب دعوتي و اخلفني بخير فيمن تركت بعدي » « 124 » ، و بگويد :\r\n« ربّ اغفر و ارحم و تجاوز عمّا تعلم ، إنّك أنت الأعزّ الأكرم » .\r\n\r\n","description":"","footnote":"\r\n« 124 » وسائل الشيعة 10 : 46 ، باب 13 از ابواب وقوف در مشعر ، حديث 1 .\r\n","page_name":" 99 ","page_number":99},
  {"content":"\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n\r\nفصل چهارم در واجبات منى است بدان كه واجب است بر مكلَّف بعد از كوچ از مشعر الحرام در روز عيد برگشتن به سوى موضعى كه او را منى گويند ، و در آن سه امر واجب است .\r\n\r\nاوّل : رمى جمرهء عقبه ، يعنى انداختن سنگ ريزه به سوى « جمرهء عقبه » و آن اسم موضعى است كه محل رمى است ، و وقت آن بعد از طلوع آفتاب روز عيد است تا غروب آن ، و اگر فراموش كند تا روز سيزدهم بجا آورد ، و اگر متذكر نشد در سال آينده خود يا نائب او به جا آورند ، و شرط است در سنگريزه با وجود صدق اسم سنگ بر آنها آن كه از حرم بوده باشد ، از هر موضعى از آن كه باشد خوب است ، اگر چه مستحب است كه شب در مشعر آنها را بردارد ، و آن كه باكره باشد ، يعنى كسى آن را نينداخته باشد ، انداختن صحيحى .\r\nو واجب است در رمى چند امر :\r\nاوّل : نيّت [ كند 
  ] كه : « مىاندازم هفت سنگ به جمرهء عقبه در حج تمتع لوجوبه قربة الى اللَّه [ تعالى 
  ] » .\r\nدوّم : انداختن آنها ، پس اگر سنگ را در جمره گذارد به طورى كه\r\n","description":"","footnote":"","page_name":" 101 ","page_number":101},
  {"content":"\r\n\r\n« رمى » صدق نكند مجزى نخواهد بود .\r\nسوّم : آن كه به جمره برسد بواسطهء رمى ، پس اگر به جاى ديگر بخورد و از آنجا به جمره برسد ، يا بواسطهء انسانى ديگر يا حيوانى برسد ( 1 ) مجزى نخواهد بود ، و اگر شك كند بنا را بر نرسيدن مىگذارد .\r\nچهارم : آن كه عدد سنگ كه مىاندازد هفت باشد .\r\nپنجم : آن كه آنها را يك دفعه نيندازد هر چند متعاقب برخورند به جمره ، بلكه واجب است كه متعاقب بيندازد ، هر چند يك دفعه به جمره برخورند .\r\nو بدان كه مستحب است كه سنگ ريزه ها رنگين باشند ، و به رنگ سرمه باشند يا رنگ ديگر ، و نقطه دار باشند ، و يكيك برچيده باشند ، و سست باشند نه سخت ، و به قدر سر انگشت باشند .\r\nو مستحب است كه در وقت سنگ انداختن پياده باشد ، و سواره نباشد ، و با وضو باشد ، و بعضى از علماء « 125 » به وجوب طهارت قائل شده‌اند ، و چون سنگ را در دست داشته باشد اين دعا را بخواند : « اللَّهمّ هذه حصياتي فاحصهنّ لي وارفعهنّ في عملي » .\r\nو هر سنگ ريزه كه بيندازد اين دعا بخواند : « اللَّه أكبر ، اللَّهمّ ادحر عنّي الشّيطان ، اللَّهمّ تصديقا بكتابك ، و على سنّة نبيّك محمّد صلَّى اللَّه عليه و آله ، اللَّهمّ اجعله لي حجّا مبرورا ، و عملا مقبولا وسعيا مشكورا و ذنبا مغفورا » « 126 » .\r\nو ميانهء او و جمره ده ذراع يا پانزده ذراع فاصله باشد ، و پشت به\r\n\r\n\r\n","description":"\r\n( 1 ) ( طباطبائى ) : به حيثيتى كه خوردن به آن جا سبب خوردن به جمره باشد ، و الَّا مجرّد خوردن سنگ به جاى ديگر مانع نيست .\r\n","footnote":"\r\n« 125 » مانند مفيد در مقنعه : 417 ، و سيّد مرتضى در جمل العلم و العمل ( رسائل السيد الشريف المرتضى مجموعهء سوم ) : 68 و إسكافى حسب نقل علَّامه در مختلف الشيعة 4 : 261 .\r\n« 126 » وسائل الشيعة 10 : 71 ، باب 3 از ابواب رمى جمرهء عقبه ، حديث 1 .\r\n","page_name":" 102 ","page_number":102},
  {"content":"\r\nقبله كند و روى به جمره ، و آن كه سنگ ريزه را بر انگشت بزرگ بگذارد و با ناخن انگشت شهادت بيندازد .\r\nو چون به جاى خود آيد در منى سنت است كه اين دعا بخواند :\r\n« اللَّهمّ بك وثقت ، و عليك توكَّلت ، فنعم الرّبّ و نعم المولى و نعم النّصير » .\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nواجب دوّم بر حاجّ متمتّع از واجبات منى : ذبح « هدى » است .\r\nبدان كه واجب است بر هر حاجّ متمتّع ( متمتّعا - خ ش ) ذبح يك هدى ، پس هدى واحدّ از براى چند نفر كفايت نمىكند على الاشهر الاظهر الاحوط .\r\nو اگر قادر بر خريدن هدى نباشد ده روز روزه مىگيرد ، سه روز در حج ، و هفت روز بعد از مراجعت ، و اگر هدى يافت نشود قيمت آن را پيش معتمدى مىگذارد كه در بقيهء ماه ذى الحجه بگيرد و ذبح كند ، و اگر ميسّر نشود در اين سال در سال آينده بگيرد ( 1 ) ، و احوط آن است كه جمع كند ميان آن و صوم ده روز ، و اگر فراموش كند ذبح را در روز عيد يا عذر ديگر باشد تأخير آن تا آخر ايام تشريق ، بلكه آخر ذى الحجة جايز است .\r\nو واجب است در هدى كه يا شتر باشد يا گاو يا گوسفند بوده باشد ، [ پس 
  ] اگر شتر باشد پنجساله [ بوده 
  ] باشد داخل در شش ، و اگر گاو باشد احوط آن است كه دو ساله داخل در سه سال باشد ، و گوسفند اگر ميش باشد هفت ماهه داخل در هشت ، و احتياط آن است كه يك سال تمام داخل دو سال بوده باشد ، و اگر بز بوده باشد احوط دو ساله داخل در سه ساله است ، و شرط است كه صحيح و تامّ الاجزاء باشد ، پس كور و لنگ و بسيار پير و ناخوش مجزى نيست ، حتّى آن كه اگر\r\n\r\n","description":"\r\n( 1 ) ( طباطبائى ) : اگر هدى ناقص يافت شود احوط جمع است ما بين آن و هدى تامّ در سال آينده .\r\n","footnote":"","page_name":" 104 ","page_number":104},
  {"content":"\r\nقليلى از گوش او بريده باشند يا آن كه از شاخ اندرونى او چيزى ناقص باشد مجزى نيست ، و آن كه لاغر نباشد . و مشهور آن است كه كفايت مىكند همين قدر كه در گرده هاى آن پيه باشد . و احوط آن است كه علاوهء بر اين آن را در عرف لاغر نگويند ، و باكى نيست اگر گوش او شكافته يا سوراخ باشد ، اگر چه احوط ترك اين دو و ترك حيوانى است كه شاخ يا گوش يا دم از براى او در اصل خلقت نباشد ، و همچنين آن حيوانى كه عروق بيضتين او را ماليده باشند ، كه آن را « موجوء » و « مرضوض الخصيين » گويند [ على الاحوط 
  ] ( 1 ) .\r\nو امّا خصىّ ، پس اظهر و اشهر عدم اجزاء آن است ، و اگر حيوانى را خريد و ذبح كرد به گمان آن كه صحيح است پس ناقص بيرون آمد مجزى نيست ، و اگر به گمان چاقى ذبح كرد و لاغر در آمد كافى است ، و همچنين اگر با ظنّ لاغرى ذبح كرد به اميد آن كه چاق باشد و مطابق مطلوب خداوند عالم جلّ ذكره باشد و بعد از آن چاق در آمد . و امّا اگر احتمال چاقى نمىداد ، يا احتمال مىداد لكن نه به اميد چاقى و موافقت واجب الهى ، بلكه از روى بىمبالاتى ذبح كرد ، پس ظاهر اين است كه مجزى نيست .\r\nو بدان كه احوط آن است كه قدرى از ذبيحه بخورند ، و قدرى به هديه دهند ، و قدرى به صدقه دهند ، و احوط آن است كه مقدار هر يك از هديه و صدقه ثلث ذبيحه باشد ، و آن كه هديه و صدقه بر مؤمنين بوده باشد ، بنابراين ذبائحى كه در اين اوقات در منى كشته\r\n\r\n","description":"\r\n( 1 ) ( طباطبائى ) : كفايت موجوء خالى از قوت نيست .\r\n","footnote":"","page_name":" 105 ","page_number":105},
  {"content":"\r\nمىشود كه غالبا بلكه دائما طائفهء سودانى كه در آن حوالى هستند مىگيرند ، دادن به ايشان جايز نيست ، چرا كه ايمان ايشان [ بلكه اسلام ايشان - خ ش 
  ] معلوم نيست ، پس اوّلا قليلى از آن به جهت خود بردارد ، و بعد از آن به شخص فقير مؤمنى از حجّاج ثلث آن را تصدق كند ، و ثلث آن را به بعض برادران خود هديه دهد ، هر چند كه حصهء هر يك را جدا نكرده باشد ، آن وقت صاحب صدقه و هديه اگر تصدق كنند بر آن طايفه سودان عيب ندارد ، و اگر اتّفاقا ( اتّفاق افتد - خ ل ) پيش از اين احتياطات آن طايفه ذبيحه را ببرند ، به طريق دزدى يا نهب ، موجب بطلان ذبح هدى و وجوب اعاده آن نمىشود ، بلى اگر به اختيار خود بدهد احوط ضمان حصّهء فقرا است .\r\nو بدان كه كسى كه قادر بر هدى نشود ( 1 ) ده روز روزه مىگيرد ، سه روز متوالى در حج از روز هفتم تا روز نهم ، و اگر روز هفتم نشود ( 2 ) روز هشتم و نهم را مىگيرد ، و يك روز بعد از مراجعت از منى ، و اگر\r\n\r\n","description":"\r\n( 1 ) ( طباطبائى - چاپ بغداد ) : و بدان كه كسى كه قادر بر هدى تامّ نباشد و متمكَّن از هدى ناقص باشد ، احوط جمع ما بين آن است با روزه ده روز ، خصوص در مثل خصىّ ، و با عدم تمكَّن از آن نيز بايد ده روز روزه بگيرد ، سه روز متوالى در حج از روز هفتم تا نهم .\r\n( 2 ) ( ميرزا ) : و احوط در اين صورت آن است كه سه روز بعد از مراجعت از منى كه اوّل آن سه روز روز كوچ كردن باشد - با مراعات توالى - روزه بدارد ، و قصد اداى تكليف واقعى خود را به سه روز در ضمن مجموع پنج روز نمايد .\r\n( خراسانى ) : اكتفاء به همين سه روز مىتوان نمود .\r\n","footnote":"","page_name":" 106 ","page_number":106},
  {"content":"\r\n\r\nروز هشتم را نگرفت روز نهم را نگيرد بلكه صبر كند تا بعد از مراجعت از منى ، و احوط مبادرت به آنها است اگر چه اشهر آن است كه در تمام ذى الحجه ، مىشود بجا آورد ( 1 ) .\r\nو اما هفت روز ديگر پس بعد از رسيدن به خانه خود ، و احوط توالى است در آنها اگر چه وجوب آن معلوم نيست .\r\nو اگر بعد از روزهء سه روز متمكَّن از هدى شود احوط ذبح هدى است ( 2 ) .\r\nو اما مستحبات هدى ، پس مستحب است كه شتر باشد ، بعد از آن گاو ، و بعد از آن گوسفند ، و آن كه بسيار فربه باشد ، و آن كه اگر شتر يا گاو كشد ماده باشد و اگر گوسفند يا بز باشد نر باشد ، و مستحب است كه شتر را كه مىخواهد نحر كند ايستاده و از سر دستها تا زانوى آن را بسته باشد ، و از جانب راست او بايستد و كارد يا نيزه يا خنجر به گودال گردن او فرو برد ، و در وقت ذبح يا نحر اين دعا [ را 
  ] بخواند : « * ( وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ حَنِيفاً ) * مسلما * ( وَما أَنَا مِنَ الْمُشْرِكِينَ ) * ، * ( إِنَّ صَلاتِي وَنُسُكِي وَمَحْيايَ وَمَماتِي لِلَّه ِ رَبِّ الْعالَمِينَ لا شَرِيكَ لَه ُ وَبِذلِكَ أُمِرْتُ ) * وأنا من المسلمين ، اللَّهمّ منك و لك ، بسم اللَّه و باللَّه و اللَّه أكبر اللَّهمّ تقبّل منّي » « 127 » .\r\nو در بعضى از روايات ( بعض روايات - خ ش ) « 128 » وارده شده اين\r\n\r\n\r\n","description":"\r\n( 1 ) ( طباطبائى - چاپ بغداد ) : و احوط مبادرت به روزه است هر چند اقوى جواز تأخير آن است تا آخر ذى الحجة بلكه جواز تقديم آن از اوّل ذى الحجة نيز خالى از قوت نيست .\r\n( 2 ) ( طباطبائى ) : اگر چه كفايت صوم خالى از قوت نيست .\r\n","footnote":"\r\n« 127 » وسائل الشيعة 10 : 137 ، باب 37 از ابواب ذبح ، حديث 1 .\r\n« 128 » وسائل الشيعة 10 : 108 ، باب 32 از ابواب ذبح ، حديث 2 .\r\n","page_name":" 107 ","page_number":107},
  {"content":"\r\nتتمّه : « اللَّهمّ تقبّل منّي كما تقبّلت من إبراهيم خليلك و موسى كليمك و محمّد حبيبك صلَّى اللَّه عليه و آله و عليهم » .\r\nو سنّت است كه خود قربانى را بكشد و اگر نداند دست بالاى دست كشنده نهد .\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nواجب سوّم : حلق است ، يا تقصير ، ( 1 ) يعنى سر تراشيدن ، يا از شارب و ناخن گرفتن است دربارهء مردان ، و دربارهء زنان و خنثى سر تراشيدن جايز نيست ، و نيّت چنين كنند كه « سر مىتراشم يا مو يا ناخن مىگيرم در فرض حج تمتع لوجوبه قربة الى اللَّه [ تعالى 
  ] » و بهتر آن است كه دلَّاك نيز نيّت كند .\r\nو چون حاج حلق يا تقصير نمود حلال مىشود از براى او همهء آن چه [ بر او - خ ش 
  ] حرام شده بود در احرام ، مگر زن و صيد و بوى خوش .\r\nو بدان كه ترتيب در ميانهء رمى و ذبح و حلق لازم است على الاشهر الاحوط ، و اگر مخالفت كرد و ثانى [ را 
  ] مقدّم بر اوّل ، يا ثالث را مقدّم بر ثانى يا اوّل بجا آورد ، پس اگر از روى فراموشى بوده باشد ضرر ندارد ، و اگر عمدا بوده باشد ، پس مشهور نيز عدم وجوب اعاده است ، و در دليل آن تامّلى هست ، و اگر احتياط ممكن باشد ترك نكند .\r\nو بدان كه اگر حلق يا تقصير را در روز عيد فراموش كند تا بيرون رود از منى واجب است مراجعت از براى حلق ، و اگر ممكن نباشد در جاى خود حلق مىكند و موى خود را به منى مىفرستد ( مىفرستد در\r\n\r\n","description":"\r\n( 1 ) ( ميرزا ) و ( طباطبائى ) : و احوط از براى كسى كه موى سر خود را به عسل و صمغ و نحو اينها به جهت رفع شپش و نحو آن چسبانيده باشد ( به قسمى - ميرزا ) و كسى كه موى سر خود را جمع كرده و گره زده و در هم پيچيده و بافته باشد ، بلكه از براى حاجى اختيار حلق است و عدم اكتفاء به تقصير .\r\n","footnote":"","page_name":" 109 ","page_number":109},
  {"content":"\r\nمنى - خ ش ) اگر ممكن شود ، و در صورت مراجعت خود به منى بعد از حلق واجب است اعاده طواف .\r\nو مستحب است كه در وقت سر تراشيدن روى به قبله كند ، و ابتدا از جانب راست پيش سر كند و اين دعا بخواند : « اللَّهمّ أعطني بكلّ شعرة نورا يوم القيامة » « 129 » .\r\nو سنّت است كه موى سر را دفن كند در منى در محلّ خيمهء خود ، و احوط آن است كه از اطراف سر و ريش و شارب موى بگيرد و ناخنها را بگيرد .\r\nو بدان كه بعد از حلق حلال مىشود از براى او جميع محرّمات احرام ، مگر بوى خوش و زن و شكار ( 1 ) .\r\n\r\n\r\n","description":"\r\n( 1 ) ( طباطبائى ) : لكن حرمت شكار از جهت حرم است نه احرام .\r\n","footnote":"\r\n« 129 » وسائل الشيعة 10 : 190 ، باب 10 از ابواب حلق و تقصير ، حديث 1 .\r\n","page_name":" 110 ","page_number":110},
  {"content":"\r\n\r\n\r\n\r\nفصل پنجم در آنچه واجب است بعد از اداء مناسك منى ، و آنچه مستحب است و در آن دو مقصد است :\r\n\r\nمقصد اوّل در واجبات است بدان كه واجب است مراجعت به مكَّه از براى طواف زيارت و نماز آن و سعى و طواف نساء و نماز آن ، و جايز است از براى حاج متمتّع تأخير مراجعت تا روز يازدهم ، و در جواز تأخير از روز يازدهم خلاف است ، احوط عدم تأخير است اگر چه جواز تأخير تا بعد از ايّام تشريق بلكه تا تمام ذى الحجه بعيد نيست .\r\nو بدان كه جايز نيست تقديم طواف و سعى پيش از رفتن به عرفات و مشعر و منى مگر از براى كسى كه بجا آوردن آنها بعد از مراجعت به مكَّه به جهت او ميسّر نباشد ، مثل آن كه زن گمان حيض و نفاس در آن زمان داشته باشد ، و مرد پير عاجز كه نتواند بعد از مراجعت مردم از منى طواف كند به جهت ازدحام ، در اين صورتها اظهر جواز تقديم\r\n","description":"","footnote":"","page_name":" 111 ","page_number":111},
  {"content":"\r\nطواف و سعى است بر وقوف به عرفات و مشعر و منى ، و بعضى « 130 » در اين صورت نيز منع كرده‌اند ، پس احوط آن است كه صاحب عذر تقديم كند ، و بعد از آن اگر ممكن بشود اعادهء آن در ايام تشريق بكند و الَّا در باقي ماه ذى الحجة اعاده نمايد ، و اگر مىداند كه در تمام ماه ممكن نمىشود پس بىاشكال تقديم واجب است لكن احوط استنابه است نيز ( 1 ) .\r\nو امّا كيفيّت طواف زيارت و نماز آن و سعى ، پس همان است كه در عمره گذشت .\r\nو بعد از بجا آوردن اين طواف و نماز آن و سعى ما بين صفا و مروه ، حلال مىشود از براى او آن چه حرام مانده بود بر او بعد از حلق ، بوى خوش ، و مىماند بر او از محرّمات : صيد و زن ( 2 ) ، و بعضى « 131 » گفته‌اند به مجرد طواف و نماز آن ، بوى خوش [ بر او 
  ] حلال مىشود ، و اوّل احوط و اقوى است .\r\nو بعد از طواف النساء و نماز آن - كه در كيفيّت مثل طواف سابق است - حلال مىشود زن و صيد احرامى [ يعنى آن چه به جهت احرام حرام است بر او از صيد - ش 
  ] ، و اما حرمت صيد حرم پس آن نه از جهت احرام است .\r\nو احوط اجتناب از بوى خوش است قبل از طواف النساء اگر چه\r\n\r\n\r\n","description":"\r\n( 1 ) ( طباطبائى ) : و اگر از اوّل گمان مانع نداشت و بعد حادث شد و بقاء آن را تا آخر ماه مىداند ، يا آن كه پيش از رفع مانع رفقاء مىروند و نمىتواند تخلَّف از آنها نمايد ، ظاهر تعيّن نايب گرفتن است .\r\n( 2 ) ( طباطبائى ) : اقوى حلَّيت صيد احرامى است نيز .\r\n","footnote":"\r\n« 130 » السرائر 1 : 575 و 624 .\r\n« 131 » مبسوط 1 : 377 ، و نهاية : 263 ، و الانتصار : 255 و رجوع شود به كشف اللثام 6 : 225 و جواهر الكلام 19 : 257 - 258 .\r\n","page_name":" 112 ","page_number":112},
  {"content":"\r\nاقوى جواز است .\r\nپس شخص حاج متمتّع سه مرتبه به تدريج محرّمات احرام بر او حلال مىشود .\r\nمرتبهء اولى : بعد از حلق .\r\n[ مرتبهء - ش 
  ] دوّم : بعد از سعى ما بين صفا و مروه .\r\n[ مرتبهء - ش 
  ] سوّم : بعد از نماز طواف النساء ، و بعضى « 132 » تحليل را موقوف به نماز ندانسته‌اند ، و اوّل اقوى و احوط است .\r\nو بدان كه طواف النساء هر چند كه واجب است و بدون او زن حلال نمىشود الَّا آن كه معروف ما بين علما آن است كه از اركان حج نيست ، پس ترك آن عمدا مثل ترك طواف زيارت يا طواف عمره نيست كه باعث فساد حج يا عمره شود ، بلكه واجب است بر تارك آن كه او را بجا بياورد ، و تا او را بجا نياورد زن بر او حلال نمىشود ، حتّى عقد كردن و شهادت دادن بر آن على الاحوط .\r\n\r\n","description":"","footnote":"\r\n« 132 » كشف اللثام 1 : 376 .\r\n","page_name":" 113 ","page_number":113},
  {"content":"\r\n\r\n\r\nمقصد دوّم در مستحبات طواف زيارت و سعى و طواف النساء است\r\nبدان كه بهتر آن است كه با تمكَّن [ در 
  ] همان روز عيد از منى - بعد از مناسك ثلاثه - مراجعت كند به مكَّه ، و اگر نشد فرداى آن روز ، و احوط عدم تأخير است از فرداى آن روز مگر به جهت عذر ، و سنّت است كه غسل كند و متوجّه مسجد الحرام شود با ذكر و تمجيد و تعظيم الهى و صلوات بفرستد بر [ حضرت - ش 
  ] محمّد و آل محمّد ، و چون به در مسجد آيد اين دعا بخواند : « اللَّهمّ أعنّي على نسكي و سلَّمني له ، و سلَّمه لي ، اللَّهمّ إنّي أسألك مسألة العليل الذّليل المعترف بذنبه أن تغفر لي ذنوبي و أن ترجعني بحاجتي ، اللَّهمّ إنّي عبدك ، و البلد بلدك ، و البيت بيتك ، جئت أطلب رحمتك و أؤمّ طاعتك متّبعا لأمرك ، راضيا بقدرك أسألك مسألة المضطرّ إليك ، المطيع لأمرك ، المشفق من عذابك ، الخائف لعقوبتك ، أن تبلَّغني عفوك و تجيرني من النّار برحمتك » « 133 » . پس به نزد حجر الأسود بيايد و استلام و تقبيل نمايد ، و آن چه در طواف عمره بجا آورده بود ( آورد - خ ش ) بجا بياورد ، و تكبير بگويد ، و نيّت كند ، و طواف كند هفت شوط به نهج مذكور در طواف عمره .\r\nو آداب اين طواف و نماز آن و سعى و طواف نساء چنان است كه سابقا در طواف و سعى عمره مذكور شد .\r\n\r\n","description":"","footnote":"\r\n« 133 » وسائل الشيعة 10 : 205 ، باب 4 از أبواب زيارة البيت ، حديث 1 .\r\n","page_name":" 114 ","page_number":114},
  {"content":"\r\n\r\n\r\nفصل ششم در بيان خوابيدن است به منى در شبهاى تشريق\r\nبدان كه هر گاه حاج در روز عيد به مكَّه رود به جهت طواف و سعى ، واجب است بر او كه برگردد به سوى منى ؛ به جهت [ آن كه - ش 
  ] بيتوته - يعنى شب به سر بردن در شب يازدهم و دوازدهم در منى - [ واجب است - ش 
  ] و شب سيزدهم نيز واجب است بر كسى كه در احرام از زن يا صيد پرهيز نكرده ، و بر كسى كه اين دو را در احرام اجتناب كرده لازم نيست ، و جايز است از براى او نفر - يعنى كوچ كردن - در روز دوازدهم بعد از زوال شمس ، و اگر اتّفاقا آن روز در آن جا ماند تا شب داخل شد ، ماندن در آن جا نيز لازم است ، و همچنين رمى فردا كه روز سيزدهم است .\r\nو واجب است در بيتوته نيّت كردن بعد از دخول وقت شام ، و حدّ شب - كه به سر بردن او لازم است - تا ما بعد نصف شب است ، پس اگر بعد از نصف [ شب 
  ] از آن جا بيرون رود عيب ندارد ، و احوط ( 1 ) آن است كه پيش از طلوع فجر داخل مكَّه نشود ، و كسى كه ترك كند بيتوته\r\n\r\n","description":"\r\n( 1 ) ( طباطبائى ) : اين احتياط واجب نيست .\r\n","footnote":"","page_name":" 115 ","page_number":115},
  {"content":"\r\nرا به منى واجب است بر او از براى هر شبى يك گوسفند كه آن را بكشد ، و احوط الحاق ناسى و جاهل است به عامد در وجوب گوسفند ، و همچنين الحاق معذور به مختار هر چند گناهى نيست بر معذور ، و آن كسى است كه عذرى دارد مانع از بيتوته ، مثل : بيمار و بيمار پرست ، و كسى كه خوف بردن مال خود دارد از مكَّه اگر بيايد به منى ، و مثل شبان گوسفند ، و كسانى كه سقايت حاج در دست ايشان است ، و ظاهر علماء « 134 » عدم وجوب فديه گوسفند است بر دو فرقهء اخير ، و مثل ايشان است كسى كه شب را در مكَّه به عبادت احياء كند و مشغول غير عبادت نباشد ، مگر امور ضروريه مثل اكل و شرب و تجديد وضوء .\r\nو مستحب است كه چون از مكَّه مراجعت كند به منى بگويد : « اللهمّ بك وثقت ، و بك آمنت ، و لك أسلمت ، و عليك توكَّلت ، فنعم الرّبّ ، و نعم المولى ، و نعم النّصير » « 135 » .\r\n\r\n","description":"","footnote":"\r\n« 134 » شهيد اوّل در الدروس الشرعية 1 : 460 بر اين مطلب تصريح نموده است .\r\n« 135 » وسائل الشيعة 10 : 70 ، باب 3 از أبواب رمى جمرهء عقبه ، حديث 1 .\r\n","page_name":" 116 ","page_number":116},
  {"content":"\r\n\r\n\r\n\r\nفصل هفتم در انداختن سنگ است به جمرات ثلاث ، در روزهايى كه در شب آنها بيتوتهء به منى واجب است ، و آن چه مستحب است به عمل آوردن آن در اين روزها در منى و در آن دو مقصد است :\r\n\r\nمقصد اوّل در واجبات است بدان كه واجب است در اين ايّام رمى جمرات ثلاث - كه جمرهء اولى باشد ، و جمرهء وسطى و جمرهء عقبه - به ترتيب ، پس اگر مخالفت ترتيب كند اعاده كند آن چه را [ كه - ش 
  ] در غير مرتبهء خود كرده ، بلى اگر چهار سنگ به جمره انداخته و آن را ترك نموده و مشغول ديگرى شد كفايت مىكند در ترتيب و سه سنگ را بعد از آن مىزند ، اگر چه احوط در اين جا نيز اعاده آن است .\r\nو واجبات رمى همان است كه در مناسك منى مذكور شد ، و كسى كه فراموش كند آنها را بر مىگردد از مكَّه به جهت آنها ، و اگر متذكَّر نشد\r\n","description":"","footnote":"","page_name":" 117 ","page_number":117},
  {"content":"\r\nتا بعد از خروج ؛ قضا مىكند در سال آينده به خود يا نائب .\r\nو كسى كه مريض باشد و مايوس باشد از تمكَّن در وقت خود به عوض او رمى مىكنند ، و اگر صحيح شد اعاده لازم نيست ، اگر چه احوط است در صورت عروض قدرت در وقت ، و اگر بشود مريض سنگ را به دست بگيرد كه ديگرى بيندازد او را .\r\nو اگر كسى عمدا ترك رمى كند حج او فاسد نمىشود على الاشهر الاقوى ، و بعضى فرموده‌اند : كه احوط قضاء حج است در سال ديگر .\r\nو بدان كه جايز نيست كه در شب رمى كند از براى روز گذشته يا از براى روز آينده ، مگر كسى كه عذر داشته باشد كه در روز رمى ممكن نشود پس شب آن روز رمى مىكند ، و اگر كسى فراموش كند رمى را تا روز ديگر ، اوّل قضاى رمى سابق [ را 
  ] مىكند ، بعد از آن واجب آن روز را به جا مىآورد .\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nمقصد دوّم در اعمال مستحبهء در منى است در روز يازدهم و دوازدهم و سيزدهم بدان كه مستحب است كه در اين سه روز از منى بيرون نرود حتّى به جهت طواف مستحب ، و آن كه در جمرهء اولى و وسطى روى به قبله كند و جمره را به دست راست گيرد و حمد و ثناى الهى بجا آورد و صلوات بر محمّد و آل محمّد بفرستد ، پس اندكى پيش رود و دعا كند و بگويد :\r\n« اللَّهمّ تقبّل منّي » پس پيشتر رود اندكى و دعاى سابق در وقت رمى را بخواند و رمى كند ، و در وقت رمى [ كردن - ش 
  ] « اللَّه أكبر » بگويد « 136 » ، و در رمى جمرهء عقبه پشت به قبله كند .\r\nو تكبير در منى مستحب است بنابر مذهب مشهور ميانهء علماء ، و بعضى « 137 » او را واجب دانسته‌اند ، و احوط آن است كه ترك نكند در منى و غير آن ، و در منى عقيب پانزده نماز بگويد ( 1 ) ، و كيفيّت آن بنابر مشهور اين است : « اللَّه أكبر اللَّه أكبر ، لا إله إلَّا اللَّه و اللَّه أكبر ، اللَّه أكبر على ما هدانا ، و له الحمد على ما أولانا ( ما أبلانا - خ ل ) و رزقنا من بهيمة الأنعام » .\r\nو در بعضى « 138 » از اخبار بعد از تكبير سوّم بگويد : « و للَّه الحمد ، اللَّه أكبر على ما هدانا ، اللَّه أكبر على ما رزقنا من بهيمة الأنعام » .\r\nو در بعضى از روايات « 139 » همين است به زيادتى : « الحمد للَّه على\r\n\r\n\r\n","description":"\r\n( 1 ) ( طباطبائى ) : و در غير منى عقيب ده نماز ، و اوّل آنها - در هر دو - ظهر يوم النحر است .\r\n","footnote":"\r\n« 136 » رجوع شود به وسائل الشيعة 10 : 75 - 77 ، باب 10 و 11 از ابواب رمى جمرهء عقبه .\r\n« 137 » و اين مذهب إسكافى و سيّد است ، چنان چه در التنقيح الرائع 1 : 519 از آن دو حكايت شده است ، و نيز مذهب شيخ است در الجمل و العقود ( الرسائل العشر ) :\r\n238 و ابن حمزه در الوسيلة : 189 .\r\n« 138 » وسائل الشيعة 5 : 127 ، باب 21 از ابواب نماز عيد ، حديث 15 .\r\n« 139 » وسائل الشيعة 5 : 124 ، باب 21 از ابواب نماز عيد ، حديث 4 .\r\n","page_name":" 119 ","page_number":119},
  {"content":"\r\nما أبلانا » .\r\nو اگر در روز دوازدهم كوچ كرد از منى سنّت است كه بيست و يك سنگ ريزه را در منى دفن كند .\r\nو مستحبّ است كه در اين ايام نمازهاى واجب و مستحب را در مسجد خيف بجا آورد ، و در حديث است « 140 » كه هر كه در مسجد خيف صد ركعت نماز بجا آورد پيش از آن كه از آن جا بيرون رود برابر است با عبادت هفتاد سال ، و هر كه صد مرتبه « سبحان اللَّه » بگويد بنويسد از براى او ثواب بنده آزاد كردن ، و هر كه صد مرتبه « لا إله إلَّا اللَّه » بگويد برابر است با ثواب زنده كردن شخصى ، و هر كه صد مرتبه « الحمد للَّه » بگويد برابر است با خراج عراقين كه در راه خداوند عالم تصدّق كند .\r\n\r\n","description":"","footnote":"\r\n« 140 » وسائل الشيعة 3 : 535 ، باب 51 از ابواب احكام مساجد ، حديث 1 .\r\n","page_name":" 120 ","page_number":120},
  {"content":"\r\n\r\n\r\nخاتمه در طواف وداع و ساير مستحبات است تا زمان خروج از مكهء معظمه و ورود به مدينهء منوره بدان كه مستحب است مراجعت از منى به مكَّه به جهت طواف وداع هر گاه طواف واجب و سعى و طواف نساء را پيشتر كرده ، و پيش از كوچ شش ركعت نماز در مسجد خيف بكند ، و چون در مكَّه رود سنّت است كه داخل خانه كعبه شود ، خصوصا كسى كه تازه حج كرده است ، و در حديث « 141 » است كه : « داخل شدن در كعبه ، داخل شدن است در رحمت خدا ، و بيرون رفتن ، بيرون رفتن است از گناهان ، و خداوند عالم نگاه مىدارد از گناهان در بقيّهء عمر ، و مىآمرزد گناهان گذشته را » .\r\nو سنّت است كه به جهت دخول خانه غسل كند ، و پاى برهنه داخل شود ، و پيش از دخول هر دو حلقهء در را بگيرد و بگويد : « اللَّهمّ البيت بيتك ، و العبد عبدك ، و قد قلت * ( وَمَنْ دَخَلَه ُ كانَ آمِناً ) * فآمنّي من عذابك و أجرني من سخطك » .\r\nپس داخل شود و بگويد : « اللَّهمّ إنّك قلت * ( وَمَنْ دَخَلَه ُ كانَ آمِناً ) * اللَّهمّ فآمنّي من عذابك عذاب النّار » .\r\nپس دو ركعت نماز گذارد در ميان دو ستون بر سنگ سرخ ، و در\r\n\r\n","description":"","footnote":"\r\n« 141 » وسائل الشيعة 9 : 370 ، باب 34 از ابواب مقدمات طواف ، حديث 1 .\r\n","page_name":" 121 ","page_number":121},
  {"content":"\r\n\r\nركعت اوّل « حم السجدة » بخواند ، و در ركعت دوم به عدد آيات آن از قرآن ، و در گوشه هاى كعبه نيز نماز گذارد « 142 » ، پس به ركنى آيد كه در آن جا حجر الاسود است و شكم خود را بر او مالد ، پس دور ستون بگردد و شكم و پشت خود را بر آن ستون بمالد ، و چون خواهد بيرون آيد نردبان را بر دست چپ گيرد و نزديك كعبه دو ركعت نماز گذارد .\r\nو بدان كه مستحب است بسيار طواف كردن ، و آن دربارهء حجّاج از [ نماز 
  ] نافله افضل است ، و طواف به نيابت مؤمنين بسيار ثواب دارد ، و به نيابت حضرت پيغمبر و حضرت فاطمه و دوازده امام عليهم السّلام ثواب عظيم دارد ، و در خبر « 143 » صحيح است كه : مستحب است كه شخص در مكَّه سيصد و شصت طواف كند به عدد ايّام سال ، و اگر نتواند سيصد و شصت شوط ، و آن پنجاه و يك طواف و سه شوط مىشود ، و آن را به جهت اتمام عدد ايام سال تمام مىكند به چهار شوط ديگر تا پنجاه و دو طواف بشود .\r\nو مستحب است ختم قرآن مجيد در مكَّهء معظمه ، و در حديث « 144 » است كه هر كه ختم كند قرآن را در آن جا از دنيا نرود تا به بيند حضرت پيغمبر صلَّى اللَّه عليه و آله را و ببيند منزل خود را در بهشت .\r\nو مستحب است در مكَّه مشرّف شدن به موضع تولَّد حضرت رسول صلَّى اللَّه عليه و آله ، و در منزل خديجه ، و زيارت قبر ابى طالب عليه السلام ، و رفتن به غارى كه در « حراء » حضرت رسول صلَّى اللَّه عليه و آله در اوايل بعثت عبادت كرده در آن جا ، و به غارى كه در كوه « ثور » است كه حضرت رسول صلَّى اللَّه عليه و آله در آن جا مخفى شده « 145 » .\r\nو بدان كه مستحب است از براى كسى كه در مكَّه مىماند اتيان\r\n\r\n","description":"","footnote":"\r\n« 142 » وسائل الشيعة 9 : 373 - 374 ، باب 36 از ابواب مقدمات طواف ، حديث 1 - 5 .\r\n« 143 » وسائل الشيعة 9 : 396 ، باب 7 از ابواب طواف ، حديث 1 .\r\n« 144 » وسائل الشيعة 9 : 382 - 383 ، باب 45 از ابواب مقدمات طواف ، حديث 1 و 7 .\r\n« 145 » به دروس 1 : 468 مراجعه شود .\r\n","page_name":" 122 ","page_number":122},
  {"content":"\r\nبه عمرهء مفرده ، و در اعتبار فاصله ميانهء آن و عمره كه پيش بجا آورده خلاف كرده‌اند ، جمعى كثير از علماء « 146 » بر آنند كه احتياج به فاصله ندارد ، و جمعى « 147 » لازم دانسته‌اند فاصلهء يك ماه را ، و بعضى « 148 » يك سال را ، و بعضى « 149 » كافى دانسته‌اند فاصلهء ده روز را ، و اين قول خالى از قوت نيست ( 1 ) اگر چه سند مستندان ضعيف است .\r\nو احرام عمرهء مفرده از اقرب اطراف حرم است به مكَّهء معظمه و الآن معروف است ، و بعد از احرام طواف و نماز آن و سعى و تقصير مىكند و همه چيز از براى او حلال مىشود مگر زن و چون طواف نساء را كه در عمرهء مفرده لازم است به جا آورد زن نيز بر او حلال مىشود .\r\nو سنّت است كه چون خواهد از مكَّه بيرون رود غسل كند و طواف وداع به جا آورد و در هر شوطى دست يا بدن به حجر الأسود و ركن يمانى برساند ، و چون به مستجار رسد دعاهاى سابق را بخواند ، پس به نزد حجر الأسود بيايد و شكم خود را به خانه بسايد و يك دست بر حجر الأسود گذارد و دست ديگر به جانب خانه بگشايد و حمد و ثناى الهى بجا آورد و صلوات بر محمّد و آل محمّد بفرستد ، و سنّت است كه از باب حنّاطين بيرون رود كه مقابل ركن شامى است ، و آن كه عزم كند بر مراجعت ، و از خداوند طلب توفيق مراجعت كند ، و در وقت بيرون رفتن يك درهم خرما بگيرد و تصدق كند بر فقراء به جهت احتمال صدور بعض محرّمات در حال احرام از او غفلتا مثل شپش كشتن و نحو آن « 150 » .\r\n\r\n\r\n","description":"\r\n( 1 ) ( طباطبائى ) : اقوى قول اوّل است بلى عدم فصل ده روز مكروه است .\r\n( خراسانى ) : احوط آن است كه در غير فاصله در يك سال رجاء بجا آورد .\r\n","footnote":"\r\n« 146 » الناصريات : 307 ، المسألة 139 ، المراسم : 104 ، السرائر 1 : 540 - 541 ، و رجوع شود به مستند الشيعة 11 : 162 .\r\n« 147 » الكافي في الفقه : 221 ، الوسيلة : 196 ، الغنية : 197 ، المختصر النافع 1 : 99 ، مختلف الشيعة 4 : 359 .\r\n« 148 » قائل به اين قول عمانى است چنان چه علامه در مختلف الشيعة 4 : 359 نقل فرموده است .\r\n« 149 » المبسوط 1 : 309 ، المهذب 1 : 211 ، الجامع للشرائع : 179 ، الإصباح : 185 ، و رجوع شود به مستند الشيعة 12 : 162 .\r\n« 150 » روايات وارده در وسائل الشيعة 10 : 231 ، باب 18 از ابواب عود به منى بر موارد ياد شده دلالت دارد .\r\n","page_name":" 123 ","page_number":123},
  {"content":"\r\nو از جملهء مستحبّات مؤكدات ، مراجعت از راه مدينهء طيّبه است براى ادراك زيارت حضرت فخر كاينات و ائمهء بقيع صلوات اللَّه عليهم اجمعين ، و در حديث « 151 » وارد شده كه ترك زيارت آن حضرت بعد از حج جفا است بر آن حضرت صلَّى اللَّه عليه و آله .\r\nوفّقنا اللَّه و جميع المؤمنين لزيارته بجاهه و آله الطاهرين .\r\n[ و الحمد للَّه أوّلا و آخرا و ظاهرا و باطنا 
  ] .\r\n\r\n\r\n","description":"","footnote":"\r\n« 151 » مستدرك الوسائل 10 : 181 ، باب 2 از ابواب مزار ، حديث 1 .\r\n","page_name":" 124 ","page_number":124}
  ]