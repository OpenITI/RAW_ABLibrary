[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : اسلامى فرد ، زهرا ، 1333 -\r\nعنوان و نام پديد آور : تاريخ و تمدن اسلام / زهرا اسلامى فرد : تدوين نهاد نمايندگى مقام معظم رهبرى در دانشگاهها ، معاونت پژوهشى دانشگاه معارف اسلامى .\r\nمشخصات نشر : قم : نهاد نمايندگى مقام معظم رهبرى در دانشگاهها ، دفتر نشر معارف ، 1389 .\r\nمشخصات ظاهرى : 248 ص .\r\nشابك : 2 - 237 - 531 - 964 - 978\r\nفروست : گروه تاريخ و تمدن اسلامى : 32\r\nوضعيت فهرست نويسى : فيپا\r\nموضوع : تمدن اسلامى\r\nموضوع : تمدن اسلامى ، تأثير ايران\r\nموضوع : تمدن ايرانى ، تأثير اسلام\r\nموضوع : غرب ، تأثير اسلام\r\nشناسه افزوده : نهاد نمايندگى مقام معظم رهبرى در دانشگاهها\r\nشناسه افزوده : دانشگاه معارف اسلامى ، معاونت پژوهشى\r\nشناسه افزوده : نهاد نمايندگى مقام معظم رهبرى در دانشگاهها . دفتر نشر معارف\r\nرده بندى كنگره : 21388 ت 5 الف / 62 / 35 DS\r\nرده بندى ديويى : 097671 / 909\r\nشماره كتا شناسى ملى : 1978581\r\nاستاد محترم و دانشجوى عزيز\r\nخواهشمند است با ارائه نظرات خود ما را در رفع نواقص و ارتقاى كتاب يارى بخشيد .\r\nبه انتقاد ها و پيشنهاد هاى برتر هداياى ارزنده اى تعلق خواهد گرفت .\r\nشماره تلفن واحد ارزيابى علمى : 7749919 - 0251\r\nنمابر : 7747240 - 0251\r\nپست الكترونيكى : arzyabi @ maaref . ac . ir\r\nصندوق پستى : 6173 - 37155\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ فرهنگ و تمدن اسلام\r\nزهرا اسلامى فرد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمجموعه تاريخ\r\n32\r\nتاريخ فرهنگ و تمدن اسلام\r\nمؤلف : زهرا اسلامى فرد\r\nتدوين : نهاد نمايندگى مقام معظم رهبرى در دانشگاهها\r\nمعاونت پژوهشى دانشگاه معارف اسلامى\r\nويراستار : عباس رجبى\r\nبازبينى نهايى : سيد سعيد روحانى\r\nصفحه آرايى : صالح زارع\r\nناشر : دفتر نشر معارف\r\nچاپ : يكم ، تابستان 1389 / 3000 نسخه\r\nقيمت : 2400 تومان\r\nشابك : 2 - 237 - 531 - 964 - 978\r\nكليه حقوق محفوظ است\r\nمراكز پخش\r\nقم : 1 . خيابان شهدا ، كوچه 32 ، شماره 3 ، تلفن و نمابر 7744616 ؛\r\n2 . خيابان شهدا ، روبه روى دفتر مقام معظم رهبرى ، تلفن 7735451 ، نمابر 7742757 ؛\r\nتهران : خيابان انقلاب اسلامى ، چهار راه كالج ، جنب بانك ملت ، شماره 715 ، تلفن 8911212 ، نمابر 8809386 ؛\r\nپخش پكتا : تهران ، خيابان حافظ ، نرسيده به چهار راه كالج ، نبش كوچه بامشاد ، پلاك 525 ، تلفن 5 - 88940303\r\nنشانى الكترونيك : E - mail : info @ nashremaaref . ir\r\nپايگاه اينترنت : www . nashremaaref . ir\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسخن آغازين\r\nفرهنگ هر جامعه عرصهء پديده‌هاى بس متفاوت است ، به‌ويژه در كشورى مانند ايران كه تاريخ فرهنگى آن از گذشته بسيار دور شاهد زندگى اقوام و طوايف گوناگون با تنوع فرهنگى بسيار است . از اين‌رو مديريت فرهنگ و جامعه ، بىتوجه به اين تنوعات فرهنگى ، امرى ناممكن است . منافع ملى و درنظرگرفتن منافع گروه‌هاى مختلف مديران فرهنگى جامعه را برآن مىدارد كه در عملكرد كلان خود به انبوهى از مسايل توجه داشته باشند .\r\nدر يك نگاه كلى فعاليت‌هاى فرهنگى دو دسته‌اند : دسته‌اى مانند سينما ، تئاتر ، روزنامه و مجله نوپايند و پيشينه‌اى كهن و پيچيده نداشته‌اند ؛ دسته‌اى ديگر فعاليت‌هاى فرهنگى نظير آيين‌ها ، سنن و مراسم اعتقادى است .\r\nانجام فعاليت‌هاى فرهنگى دسته اول و نظارت بر عملكرد آنها بر عهدهء دولت و وزارتخانه‌ها است ، اما فعاليت‌هاى نوع دوم دولتى نيستند . هيچ دولتى نمىتواند نحوه احوالپرسى مردم و مراسم غم و شادى و آيين‌هاى عبادى آنها را در يك برنامه‌ريزى مستقيم تغيير دهد . با اين‌حال اين هر دو قسم فعاليت فرهنگى ، با عنصر نيرومند تفكر و انديشه رابطه مستقيمى دارد . به‌عبارتى ديگر آنها از انديشه تغذيه مىشوند ؛ همان انديشه كه حقيقت انسان است . در اين هر دو فعاليت اگر آب انديشه و تفكر دريغ شود ، به‌جز قالب مبتذل ، چيزى باقى نمىماند .\r\nتاريخ حيات انسان نشان مىدهد كه « زيستن » براى انسان ، از هر قوم و مليت و در هر زمان و جغرافيايى بر قاعده « معنا » بنياد شده است و اين نياز ، ذاتى و برآمده از مراتب وجودى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو كمالات او است ؛ حقيقتى كه از اصل خويش بازمانده و در جستجوى روزگار وصل خويش است . بر همين اساس ، علوم و انديشه‌ها به فراخور مايه معنايىشان خود را برمىانگيزانند و مرزهاى زمان و مكان را در مىنوردند . اگر عده‌اى به جهان خرم از آنند كه جهان خرم از اوست و عاشق‌اند بر همه عالم كه همه عالم از اوست ، ريشه در جهان‌نگرى و افق معنا و فرازمندى انديشه‌هاى معنوى آنان دارد . نوع نگاه حكيمانه و عارفانه ايرانيان به انسان و حيات فرهنگى و تمدنىاش و نقش كم‌نظير آنان در گذشته ، در پيوند ميان سرچشمه‌هاى حكمت ايرانى و معارف بلند قرآنى همه در همين معنا ، تعبير و تفسير از حيات ريشه دارد و اگر ايران بخواهد تمدن اسلامى را در افقى به‌مراتب فرازمندتر از پيشينه بنياد نهد ، چاره‌اى ندارد جز اينكه حوزه‌هاى متنوع فرهنگ جامعه‌اش را با زلال دانش و حكمت آبيارى كند و از مواجهه سطحى و شعارى و روزمره بپرهيزد و در اين ميان علوم و انديشه‌هايى كه بر اسلاميت مردم اين مرز و بوم به مثابه سرّ خوديت و هويت ملى آنها تأكيد مىكند و در راستاى نياز دايم و اصيل انسان بر پايه و مايه معنوى ايستاده از اهميت بيشترى برخوردار است .\r\nدر كتاب پيش‌رو سركار خانم اسلامىفرد جلوه‌هايى از اين هويت ملى و دينى را بررسيده است و نشانه‌هايى از فرهنگ و تمدن اسلامى را كاويده است . كتاب داراى هفت فصل است :\r\nفصل اول : مباحث مقدماتى ، فصل دوم : علل و عوامل شكل‌گيرى فرهنگ و تمدن اسلامى ، فصل سوم : شكوفايى علوم در تمدن اسلامى ، فصل چهارم : نهادهاى سياسى - اجتماعى تمدن‌اسلامى ، فصل پنجم : هنر در تمدن اسلامى ، فصل ششم : تأثير تمدن اسلامى بر تمدن غربى و پيدايش رنسانس ، فصل هفتم : علل بيرونى و درونى ركود تمدن اسلامى .\r\nگروه تاريخ و تمدن اسلامى معاونت پژوهشى دانشگاه معارف اسلامى ضمن قدردانى ازتلاش نويسنده محترم ، از پيشنهادها و انتقادات اساتيد ، به‌ويژه اساتيد تاريخ اسلام و تمدن‌اسلامى ، استقبال مىكند .\r\nمعاونت پژوهشى دانشگاه معارف اسلامى\r\nگروه تاريخ و تمدن اسلامى\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه\r\nيكى از حوزه‌هايى كه در قلمرو اسلام‌شناسى مجد و عظمت اسلام را به‌گونه‌اى شايسته وبايسته به منصه ظهور مىرساند ، بررسى تاريخ فرهنگ و تمدن اسلامى است . بىشك خاستگاه حقيقى اين فرهنگ و تمدن ، پيامبر و امامان همام ( عليهم السلام ) بودند كه علم و معرفت از آنها جوشيد و جريان آن اقصى نقاط عالم را درنورديد .\r\nاسلام در اندك زمانى پس از ظهور ، در بخش وسيعى از جهان گسترش يافت و اين يكى از شگفت‌آورترين پديده‌هاى تاريخ به‌شمار مىرفت . اين دين با دستمايه‌هاى غنى و سازنده‌اى كه از سرچشمه وحى مايه مىگرفت ، ارزش‌ها و ملاك‌هاى نوينى را مطرح ساخت و تمدن‌هاى گوناگون را كه هر يك جداگانه به حيات خود ادامه مىدادند ، يك جا جمع نمود و تجربيات و ميراث‌هاى بشرى را به هم پيوند داد .\r\nمسلمانان با بخشى از ميراث تمدن يونانى - رومى و با جذب عناصر ايرانى ، هندى ، مصرى و ديگر تمدن‌ها ، بناى عظيمى از فرهنگ و تمدن انسانى را پىريختند ؛ آن‌گونه كه پس از سده اول هجرى در زمان خلافت عباسى تأثير گسترده‌اى در آسيا ، اروپا و آفريقا برجاى نهادند و همين تأثير به نيرويى دگرگون‌ساز در زندگى و انديشه‌هاى سده‌هاى ميانه بدل گرديد .\r\nتمدن اسلامى در سده‌هاى ميانه از اهميتى بيش از تمدن بيزانس برخوردار شد و با تكيه بر بن‌مايه خود ، بيش از پيش فرهنگ خود را گسترد و از جهت آفرينش فرهنگى اصيل ، پرمايه‌تر از تمدن‌هاى پيشين گرديد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمسلمانان در طول چند قرن آن‌چنان در علوم ، صنايع ، فلسفه ، حقوق ، اخلاق ، اقتصاد ، سياست و نظامات اجتماعى پيشرفت نمودند كه به اقرار دانشمندان غربى ، تمدن معاصر اروپا و غرب وامدار آن شد .\r\nگوستاو لوبون مورخ شهير فرانسوى مىگويد :\r\nتا مدت پانصد سال مدارس اروپا روى كتب و آثار علمى مسلمانان داير بود و آنها بودند كه اروپا را به لحاظ علم و ادب و اخلاق تربيت كرده ، داخل در تمدن نمودند . ما وقتى به تحقيقات علمى و اكتشافات فنى آنان نظر مىافكنيم ، مىبينيم هيچ ملتى نيست كه در اين مدت كم ، بيشتر از مسلمانان ترقى كرده باشد . « 1 »\r\nبىشك دنياى اسلام در تمدن و فرهنگ بشرى تأثيرى بسزا داشته ، اما با اين‌همه ، برخى محققان غربى درباره آنچه تمدن اسلامى به دنيا عرضه نموده ، به‌درستى داورى نكرده‌اند .\r\nدر سده هجدهم و اوايل سده نوزدهم ، غربىها كه خود را وارث فرهنگ و تمدن يونان و روم مىپنداشتند ، به‌گونه‌اى دچار تعصب شدند كه تصور كردند همه فرهنگ‌ها و تمدن‌هاى بشر ، از يونان و روم ريشه گرفته و ديگر ملت‌هاى جهان در بنا نهادن تمدن انسانى هيچ سهمى نداشته و اگر هم داشته‌اند ، بسيار كم بوده و به هيچ‌رو قابل اعتنا نبوده است .\r\nسر هنرى مين ، « 2 » يكى از متفكران غربى ادعا كرده است :\r\nجز نيروهاى كور طبيعت ، هيچ چيز در اين جهان حركت نمىكند ، مگر اينكه در ريشه خود يونانى باشد . « 3 »\r\nاين روح يونانىمآبى و يونانىپرستى موجب شده بود مورخان و پژوهش‌گران غربى ، تمدن‌ها و فرهنگ‌هاى اقوام پيش از يونان و اقوام معاصر يونان را ناديده انگارند . اما با تحقيقات بيشتر در آثار تمدن آسيايى به‌تدريج موج يونان‌گرايى فروكش نمود و غربيان دريافتند كه ديگر ملت‌ها نيز در ساختن و پرداختن بناى عظيم تمدن بشرى سهمى بسزا\r\n\r\n\r\n","description":"","footnote":"\r\n( 1 ) . گوستاو لوبون ، تمدن اسلام و عرب ، ص 710 و 711 .\r\n( 2 )  . Sir Henry Main . \r\n( 3 )  . Sir Henry Maine , A cient Law , P . 1 2 . \r\n","page_name":" 12 ","page_number":12},
  {"content":"\r\n\r\nداشته و دارند .\r\nاز همين‌روست كه ويل دورانت مورخ بزرگ معاصر در كتاب تاريخ تمدن خود مىنويسد :\r\nاگر داستان ما از شرق آغاز مىشود ، نه‌تنها از آن جهت است كه آسيا قديمىترين نمايشگاه مدنيت است ، بلكه از آن‌روست كه اين تمدن‌ها به‌منزله خميرمايه و شالوده فرهنگ يونان و روم‌اند . اگر نيك بدانيم كه چه مقدار از اختراعات لازم و همچنين سازمان اقتصادى و سياسى يا علوم و ادبيات و آنچه در فلسفه و دين داريم ، از مصر و مشرق برخاسته ، دچار حيرت خواهيم شد . . . .\r\nنوشتن تاريخ به سنت قديم ( يعنى سده‌هاى 18 و 19 ) ، به اين ترتيب كه از يونان و روم شروع شود و تمام آسيا در چند سطر خلاصه گردد ، نه‌تنها خطايى علمى است ، بلكه نقص بزرگى در نماياندن واقعيت‌ها به‌شمار مىرود و ممكن است نتايج شومى به‌بار آورد . « 1 »\r\nدر هرحال ، دانشمندان و محققان غربى با تحقيقات بيشتر ، اين واقعيت را پذيرفتند كه تمدن بشرى از يك‌سو پيشينه‌اى بس كهن و طولانى دارد و از سويى ديگر ، ويژه يونانيان نبوده و همه ملت‌هاى قبل يا هم‌عصر با يونان و بعد از فروپاشى آن ، در پيدايش تمدن سهيم بوده‌اند .\r\nدر اين اثر برآنيم تا بخش‌هايى از فرهنگ و تمدن پرافتخار اسلامى را به تصوير كشيم و تا حدى شكوه ، معنويت ، نورانيت و پويندگى اسلام را آشكار سازيم . نگاشته پيش‌رو با عنوان « تاريخ فرهنگ و تمدن اسلام » ، در هفت فصل براساس سرفصل‌هاى معاونت امور اساتيد ودروس معارف اسلامى بدين ترتيب تنظيم يافته است : مباحث مقدماتى ، علل و عوامل شكل‌گيرى فرهنگ و تمدن اسلامى ، شكوفايى علوم در تمدن اسلامى ، نهادهاى سياسى - اجتماعى تمدن اسلامى ، هنر در تمدن اسلامى ، تأثير تمدن اسلامى بر تمدن غربى و پيدايش رنسانس و درنهايت زمينه‌ها و عوامل ركود تمدن اسلامى .\r\nبىترديد اين تأليف را كاستىها و نارسايىهايى است كه به‌دليل گسترده بودن مباحث ، امرى بديهى مىنمايد ، اما به هر روى اميد است صاحب‌نظران ارجمند مرا در رفع آن يارى رسانند .\r\nبا آرزوى اعتلاى دوباره اسلام\r\nزهرا اسلامىفرد\r\nزمستان 1388\r\n\r\n\r\n","description":"","footnote":"\r\n( 1 ) . ويليام جيمز دورانت ، تاريخ تمدن ( مشرق زمين ، گاهواره تمدن ) ، ج 1 ، پيشگفتار .\r\n","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل اول : مباحث مقدماتى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nتعريف تاريخ\r\nواژه  History  به‌معناى تاريخ ، برگرفته از زبان يونانى است . هرودوت « 1 » كه او را پدر تاريخ مىنامند ، نخستين‌بار اين واژه را به‌كار برد . واژه تاريخ نزد هرودوت به‌معناى « مطالعه » يا « بررسى » روزگاران گذشته بوده است . تاريخ بيش از هر چيز يابنده واقعيت‌هاست و پژوهنده تاريخ ، اين حقايق را از منابع مختلف تاريخ كشف مىكند . ادبيات ، اسناد و مدارك ، پيشينه معاملات بازرگانى ، مجموعه قوانين ، بازمانده‌هاى باستانى ، نهادهاى حكومتى ، زبان ، پوشاك ، آفريده‌هاى هنرى ، باورهاى مذهبى و همچنين دانش‌هاى وابسته مانند اقتصاد ، جامعه‌شناسى و انسان‌شناسى ، جملگى از منابع تاريخ به‌شمار مىروند كه پژوهش‌گر تاريخ مىتواند از اين منابع ، انديشه‌هاى سودمندى برگيرد . « 2 »\r\nتاريخ از نظر واژگانى به‌معناى شناساندن زمان و وقت است . برخى اين واژه را معرب ماه و روز پنداشته « 3 » برخى نيز آن را اصولًا واژه‌اى عربى ندانسته‌اند ، اما برگزيده‌تر آن است كه تاريخ برگرفته از ماده « ارخ » يا « وَرخ » به‌معناى تعيين وقت است . « 4 »\r\nدر اصطلاح ، آگاهى از رويدادها و حوادث جوامع گذشته و آشنايى با تغييرات و تحولات زندگى و علل آن را تاريخ گويند . تاريخ سرگذشت و شناسنامه خانواده بزرگى است كه جامعه\r\n\r\n\r\n","description":"","footnote":"\r\n( 1 )  . Herodotus . \r\n( 2 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ج 1 ، ص 6 و 7 .\r\n( 3 ) . فرانتس روزنتال ، تاريخ تاريخ‌نگارى در اسلام ، ج 2 ، ص 81 .\r\n( 4 ) . محمد بن منظور ، لسان العرب ، ج 3 ، ماده « ارخ » .\r\n","page_name":" 17 ","page_number":17},
  {"content":"\r\n\r\nبشرى ناميده مىشود . « 1 »\r\nابن‌خلدون مورخ نامى مسلمان ، تاريخ را علمى مىداند كه كيفيات وقايع و علل حقيقى آنها را بررسى مىكند . تاريخ از نظر او در ظاهر اخبارى درباره روزگاران گذشته است ، اما در باطن ، انديشيدن درباره حوادث و مبادى آنها و كاوشى دقيق براى يافتن علل حقيقى آنهاست . به همين‌رو ، وى تاريخ را برگرفته و برآمده از حكمت مىداند . او همچنين در فضيلت تاريخ مىگويد : علم تاريخ داراى بهره‌هاى بسيار و هدفى شريف است ؛ چه اين علم ما را با سرگذشت ملت‌ها و سيرت پيامبران و سياست‌هاى پادشاهان آشنا مىسازد . « 2 »\r\nتاريخ گذشته‌اى است كه زمان حال را پديد آورده است ؛ تاريخ حركتى است كه به سوى آينده در جريان است ؛ تاريخ عمر نوع انسان است . همان‌طور كه يك فرد انسان واقعيتى است كه در مسير عمر ، طى سال‌هاى زندگىاش - از تولد تا حال - « شكل‌گرفته » و « شخصيت يافته » است ، نوع انسان نيز در مسير عمرش ، يعنى « تاريخ » - كه در طى آن زندگى كرده است - به‌شكل كنونى رسيده است . بنابراين تاريخ ، آفريننده « چگونگى » انسان و سرگذشت « انسان‌گشتن » انسان است و اين سرگذشت كه چنين رسالت دقيق و عظيمى را برعهده دارد ، . . . نمىتواند بر عبث و بيهوده ، تصادفى ، بىجهت و فاقد حقيقت علمى باشد . « 3 »\r\n\r\nواژه‌شناسى فرهنگ و تمدن\r\nفرهنگ « 4 » راه مشترك زندگى ، انديشه و كنش است . به يافته‌هاى ويژه گروهى از مردم ، اعم از يافته‌هاى اجتماعى ، سياسى ، اقتصادى ، فكرى ، هنرى و دينى فرهنگ گفته مىشود . « 5 »\r\nهنرى لوكاس تمدن را پديده‌اى درهم تنيده مىداند كه همه مسائل اجتماعى ، اقتصادى ، سياسى و حتى هنر ، ادبيات ، تفريحات ، علم ، اختراعات ، فلسفه و دين را دربرمىگيرد . « 6 » او معتقد\r\n\r\n\r\n","description":"","footnote":"\r\n( 1 ) . صادق آئينه‌وند ، علم تاريخ در گستره تمدن اسلامى ، ج 1 ، ص 36 .\r\n( 2 ) . عبدالرحمان بن خلدون ، مقدمه ، ج 1 ، ص 2 و 13 .\r\n( 3 ) . على شريعتى ، تاريخ تمدن ، ج 1 ، ص 76 و 77 .\r\n( 4 )  . Culture . \r\n( 5 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ج 1 ، ص 3 و 4 .\r\n( 6 ) . همان ، ص 16 .\r\n","page_name":" 18 ","page_number":18},
  {"content":"\r\n\r\nاست هر دو واژه تمدن و فرهنگ بر يك مفهوم دلالت دارد ، جز آنكه دامنه و زمان « فرهنگ » محدودتر از « تمدن » است . « 1 »\r\nاز نظر ويل دورانت ، تمدن عبارت از نظمى اجتماعى است كه در نتيجه آن خلاقيت فرهنگى جريان مىيابد . تمدن هنگامى در يك جامعه ظهور مىيابد كه ناامنى و هرج و مرج از آن جامعه رخت بربندد ؛ زيرا تنها آن‌هنگام است كه كنجكاوى و احتياج به ابداع و اختراع به‌كار مىافتد و زمينه تحصيل علم و معرفت و تهيه وسايل بهبود زندگى فراهم مىشود . « 2 »\r\nتمدن از ريشه « مدن » است . مفهوم شهر در تاريخ ، با مفهوم تمدن در تاريخ متجانس نيستند ، ولى از يك ريشه و به‌هم نزديك‌اند . درواقع تمدن شهرنشينى نيست ، اما انسان متمدن وارد مرحله شهرنشينى شده است . « 3 »\r\nتمدن عبارت است از مجموعه اندوخته‌ها و ساخته‌هاى مادى و معنوى در طول تاريخ و فرهنگ نيز مجموعه‌اى از ساخته‌ها و اندوخته‌هاى مادى و معنوى يك قوم يا نژاد و مليت خاص در درازناى تاريخ است . تمدن منسوب به بشر است و فرهنگ نيز مختص به يك قوم . البته گاه فرهنگ نيز جنبه بشرى و جهانى مىيابد .\r\nتمدن زمينه مساعدى است كه هر استعدادى در آن امكان شكوفاشدن آزادانه خويش را به‌دست مىآورد . تمدن ، امرى ذهنى و معنوى است ، نه عينى و مادى . آنهايى كه تمدن را عينى مىدانند ، به لباس و ثروت ، توليد و مصرف ، ساختمان و استحكامات و به‌طور كلى به‌ظاهر افراد و مظاهر خارجى تمدن مىنگرند ؛ درحالىكه نمودِ واقعى تمدن ، نوع بينش و انديشه و احساس ، گسترش جهان‌بينى و وجدان اجتماعى ، ميزان خودآگاهى و احساس مسئوليت و نيز هدف و ايدئولوژى و آگاهى سياسى افراد است . هرچند سطح زندگى مادى افراد ، نازل باشد . به همين دليل تمدن هند هرگز فروتر از تمدن آمريكا نيست . « 4 »\r\nاز نظر ساموئل هانتينگتون ، تمدن بالاترين گروه‌بندى فرهنگى و گسترده‌ترين سطح\r\n\r\n\r\n","description":"","footnote":"\r\n( 1 ) . همان ، ص 3 .\r\n( 2 ) . ويليام جيمز دورانت ، تاريخ تمدن ( مشرق زمين ، گاهواره تمدن ) ، ج 1 ، ص 3 .\r\n( 3 ) . على شريعتى ، تاريخ تمدن ، ج 1 ، ص 4 و 5 .\r\n( 4 ) . همان ، ص 46 .\r\n","page_name":" 19 ","page_number":19},
  {"content":"\r\n\r\nهويت فرهنگى است كه آدمى آن را داراست .\r\nتمدن ، هم با توجه به عناصر عينى مشترك ( همچون زبان ، فرهنگ ، تاريخ ، مذهب ، سنت‌ها و نهادها ) و هم با در نظر گرفتن وابستگىها و قرابت‌هاى ذهنى و درونى انسان‌ها تعريف مىشود . تمدن‌ها پديده‌هايى پويا هستند ؛ آن‌گونه كه ظهور و افول مىكنند ، انشعاب مىيابند و درهم ادغام مىشوند . « 1 »\r\nهانتينگتون هفت تمدن را بدين‌سان برمىشمرد : تمدن غربى ، تمدن كنفوسيوسى ، تمدن ژاپنى ، تمدن اسلامى ، تمدن هند ، تمدن اسلاوى - ارتدكس ، تمدن آمريكاى لاتين و احتمالًا تمدن آفريقايى . او مىگويد : وجوه اختلاف ميان تمدن‌ها نه‌تنها واقعى ، بلكه اساسى است و تمدن‌ها را تاريخ ، زبان ، فرهنگ ، سنت و به‌ويژه مذهب از يكديگر متمايز مىكند و اينها يكى از دلايل برخورد تمدن‌ها در آينده‌اند . « 2 »\r\n\r\nعوامل پيدايى تمدن\r\nدرخصوص عوامل پيدايش تمدن ديدگاه‌هاى گوناگونى مطرح شده كه طرح و بررسى همه‌آنها امكان‌پذير نيست ، اما بايد دانست از اين ميان ، برخى « عامل » پيدايش تمدن بوده‌اند وپاره‌اى نيز « شرط » و « زمينه » پيدايش آن . از اين‌رو نبايد پنداشت كه شرايط ، تمدن‌ساز هستند ، بلكه همواره عوامل سبب پيدايى تمدن‌اند . حال به مهم‌ترين عوامل پيدايى تمدن‌مىپردازيم .\r\n\r\n1 . عامل انسانى\r\nبا نگاهى كوتاه به تاريخ حيات بشرى ، با دستاوردهاى مختلف مادى و معنوى روبه‌رو مىگرديم كه حكايت‌گر تمدن‌اند ، ولى پرسش اساسى اين است كه چه عواملى اين اندوخته‌هاى چشمگير را پديد آورده است ؟ آيا طبيعت خودبه‌خود به آن رسيده ، يا عامل ديگرى دخيل بوده كه با بهره‌گيرى از شرايط ، اين مجموعه را شكل داده است ؟ به نظر\r\n\r\n\r\n","description":"","footnote":"\r\n( 1 ) . ساموئل هانتينگتون ، نظريه برخورد تمدن‌ها : هانتينگتون و منتقدانش ، ص 48 .\r\n( 2 ) . همان ، ص 48 و 49 .\r\n","page_name":" 20 ","page_number":20},
  {"content":"\r\n\r\nمىرسد در اينجا فطرت ، غريزه‌ها و عقل حيرت‌انگيز انسان نقشى محورى داشته باشد . به‌بيانى ديگر ، آدمى هم در بُعد فردى و هم در ساحت اجتماعى ، در بروز و اعتلاى تمدن تأثيرى درخور دارد .\r\nدرحقيقت انسان پس از ارتباط با محيط بيرونى و كسب تجارب و اكتساب‌هاى گوناگون اوليه ، در پرتو استعدادهاى فطرى در مسائل مختلف دست به آفرينش مىزند و به اين ترتيب با عرضه دستاوردهاى گوناگون ، « تمدن‌ساز » مىشود . « 1 »\r\n\r\n2 . فرهنگ\r\nجوهره اصلى تمدن ، فرهنگ است . به بيانى ديگر ، تمدن مظهر مادى و معنوى فرهنگ به‌شمار مىرود . از اين‌رو ، فرهنگ در پيدايش ، جهت‌دهى و گسترش اندوخته‌هاى مادى و معنوى بشر تأثيرى شگرف دارد .\r\n\r\n3 . دين\r\nهدايت الاهى و تعاليم انبيا بىشك استعدادهاى درونى و فطرى انسان‌ها ( عامل انسانى ) و ازسويى ، نظام شناخت‌ها و باورها ، ارزش‌ها ، گرايش‌ها ، رفتارها و كردارها ( عامل فرهنگى ) را هدايت و شكوفا مىكند و به تكامل مىرساند .\r\nدين ، مجموعه حقايق هماهنگ از نظام اعتقادى ، ارزشى و عبادى است كه انبيا آن را براى هدايت و تعالى انسان در دو ساحت فردى و اجتماعى ، در قالب وحى مىآورند . « 2 » بر اين اساس ، دين با ظهور خويش دگرگونى ثمربخشى در انديشه و روح انسان پديد مىآورد و طرز تفكر\r\n\r\n\r\n","description":"","footnote":"\r\n( 1 ) . امام على * در نهج‌البلاغه درخصوص عامل انسانى ويژگىهايى را برشمرده كه توجه به آنها در تمدن‌سازى و اعتلاى آن حايز اهميت است : پايبندى شديد به خصلت‌هاى نيكو ، پايبندى به اعمال و امور پسنديده ، گرايش به آرمان‌هاى بزرگ ، تكاپو در مخاطرات بزرگ و تلاش براى حل مشكلات ، التزام به وفاى به عهد ، نيكوكارى ، اعراض از كبر ، نيت‌هاى پاك ، سلامت روحى افراد جامعه ، جريان يافتن امور زندگى بر مبناى حق ، قرارگرفتن در شعاع انگيزه‌هاى فضيلت ، خويشتن‌دارى از ظلم ، انصاف براى همه خلق ، حلم و فروبردن غضب ، التزام به انس و محبت ، استفاده از نيروهاى خود براى زدودن مزاحمت‌هاى مادى و غيرمادى ، كوشش به هنگام آزمايش‌ها و گرفتارىها ، وحدت در آرمان‌ها ، اعتدال دل‌ها و بصيرت‌هاى نافذ . ( بنگريد به : محمدتقى جعفرى ، ترجمه و تفسير نهج‌البلاغه ، ج 16 ، ص 244 - 90 . )\r\n( 2 ) . براى آشنايى بيشتر تعريف‌هاى دين و نقد آن بنگريد به : همو ، فلسفه دين ، بخش نخست .\r\n","page_name":" 21 ","page_number":21},
  {"content":"\r\n\r\nآدميان را در جهت واقع‌بينى نو مىكند و از سويى اخلاق و تربيت آنها را اعتلا مىبخشد و سنت‌ها و نظام‌هاى كهنه و دست و پاگير آنها را برانداخته ، به‌جاى آنها نظام‌هايى زنده و پايا مىنشاند . در پرتو چنين تحولى ، زندگى اقتصادى بهبود يافته و استعدادهاى علمى ، فنى ، هنرى ، ادبى و در يك كلام ، اندوخته‌هاى مادى و معنوى ( تمدن ) مىشكفد . افزون بر اين ، « دين » منبعى اصيل براى « فرهنگ » به‌شمار مىرود ؛ زيرا در پرتو معارف وحيانى مىتوان فرهنگ را عميق‌تر و حقيقىتر دريافت و بدين‌سان در ايجاد تمدن نيز اثر نهاد . « 1 »\r\nبراى مثال ، مسيحيت و اسلام دو دينى هستند كه در پرتو آنها تمدن‌هاى درخشانى پديدآمد و چهره تمدن بشرى پس از ظهور آنها دگرگون شد . مسيحيت با نفوذ خويش در ميان روميانى كه جز بىرحمى در وجودشان نبود ، توانست عشق و محبت به همنوع را بگستراند . روميان طبيعت را آكنده از خدايان و درنتيجه نامتناهى تصور مىكردند و در عوض ، انسان را متناهى و به معنايى محدود به خود مىپنداشتند . اما مسيحيت برآن بود كه طبيعت ، متناهى و قابلِ شناخت است و انسان از آن روى كه انحصاراً موجودى طبيعى نيست ، مىتواندجنبه نامحدودى داشته باشد . اين امر سبب دگرگونىهاى عظيمى در اندوخته‌هاى مادى و معنوى بشر شد و دگرگونى فهم از حقوق و سياست و قوانين و مقررات مدنى را پديدآورد . « 2 » اسلام نيز پس از ظهور و گسترش نه‌تنها در قلمرو فرهنگى موجب تحول عظيمى شد ، بلكه‌از نظر تمدن نيز منشأ الهام و خلاقيت‌هاى بسيارى گرديد كه در گفتارهاى بعدىخواهد آمد .\r\n\r\n4 . عامل مادى و طبيعى\r\nاگر نيروهاى انسانى در سرزمينى ، تنها به رفع گرسنگى بينديشند ، ديگر فرصتى باقى نمىماند تا آدمى به مسائلى ضرورىتر و بنيادىتر پرداخته ، بستر پيدايش تمدن را فراهم آورد . به بيانى ديگر ، با آسايش خاطر از ضروريات اوليه زندگى است كه آدمى در انديشه ايجاد علم ، فلسفه ،\r\n\r\n\r\n","description":"","footnote":"\r\n( 1 ) . حقيقتى كه واتيكان در شوراى دوم خود بدان تصريح كرده است . ( بنگريد به : ليلى مصطفوىكاشانى ، « سياست‌هاى فرهنگى واتيكان » ، نامه پژوهش ، شماره 6 ، ص 104 . )\r\n( 2 ) . بنگريد به : كريم مجتهدى ، فلسفه در قرون وسطى ، ص 8 ؛ همو ، فرهنگ و مسيحيت در غرب ، ص 124 - 115 .\r\n","page_name":" 22 ","page_number":22},
  {"content":"\r\n\r\nادبيات و هنر مىافتد و تنها در اين صورت است كه تمدنى پديدار مىگردد . از همين‌روست كه برخى همچون ويل دورانت معتقدند : « كشاورزى ، آغاز تمدن و نقطه عطفى در پيدايش آن‌است . » « 1 »\r\n\r\nچند نكته\r\n1 . به دليل درهم تنيدگى عوامل پيدايى تمدن ، نمىتوان مدعى شد كه هر عامل به‌صورت مستقيم و مستقل در پديدارى تمدن نقش داشته‌اند . البته اين بدان معنا نيست كه ما از گستره اثرگذارى و اهميت هر يك از عوامل به‌صورت مستقل غافليم . مثلًا از ميان عوامل پيش‌گفته ، دين عامل مهمى است ؛ زيرا آموزه‌هاى وحيانى افزون بر آنكه خود مستقيماً تمدن را به‌وجود مىآورند ، به‌گونه‌اى غيرمستقيم با تأثير بر فرهنگ نيز در پيدايش تمدن نقش دارند . اما به‌دليل تأثير متقابل هر يك از اين عوامل بر يكديگر ، نمىتوان گفت تنها يك عامل سبب ايجاد تمدن شده است .\r\n2 . برخى ، عواملى چون علم و فلسفه را جزو عوامل پيدايش تمدن دانسته‌اند ، « 2 » اما بايد دانست به‌صورت غالبى ، چنين موضوعاتى از اركان و مظاهر تمدن تلقى مىشوند ، نه از عوامل پيدايش تمدن .\r\n3 . ادبيات و هنر در پيدايى تمدن نقش درخورى ندارند ، اما نمىتوان از اهميت آن چشم پوشيد ؛ چراكه در دامن عواملى چون « دين » و « فرهنگ » ، هنر و ادبيات پرورش يافته‌اند . ادبيات و هنر افزون بر تعميق عوامل تمدن ، در گسترش و غلبه آن نيز نقش اساسى دارند . درهر حال روح آدمى خواهان انتقال انديشه‌ها ، گرايش‌ها ، ارزش‌ها ، باورها و شناخت‌هاى خويش به ديگران است و اين در قالب ادبيات و هنر ميسر مىشود و به همين دليل اين دو از جايگاهى ممتاز در تمدن برخوردارند . « 3 »\r\n4 . بىگمان مبارزه با مشكلات طبيعت ، در پيدايش تمدن اثرگذار است . با گذرى بر تاريخ مىتوان اذعان كرد انسان هرگاه شرايط طبيعى دشوارى براى ادامه زندگى داشته و احتياجات\r\n\r\n\r\n","description":"","footnote":"\r\n( 1 ) . ويليام جيمز دورانت ، تاريخ تمدن ( مشرق زمين ، گاهواره تمدن ) ، ج 1 ، ص 5 .\r\n( 2 ) . مانند ويليام جيمز دورانت كه دين ، علم و هنر را از عوامل اخلاقى ، عقلى و روحى تمدن دانسته است . ( همان )\r\n( 3 ) . همان ، ج 1 ، ص 95 - 88 ، 104 و 105 . همچنين درباره نقش هنر در تمدن بنگريد به : هربرت ريد ، معنى هنر ، ترجمه نجف دريابندرى .\r\n","page_name":" 23 ","page_number":23},
  {"content":"\r\n\r\nخود را به‌سختى به دست مىآورده ، مىتوانسته در جريان اين مبارزه ، تمدن‌ساز شود . دراين‌باره دو تمدن كهن سومرى و فنيقى نمونه‌هايى انكار ناپذير است .\r\n5 . برخى « نژاد » را عاملى مهم در پيدايش تمدن دانسته‌اند « 1 » و حتى به باور اينان ، يگانه عامل تكوين تمدن‌هاى بشرى ، نژاد است و تنها نژاد برتر مىتواند به‌وجودآورنده تمدن باشد و ديگران نيز چون در شمار نژادهاى پست‌ترند ، اين توانايى را ندارند و به همين‌رو ناگزير بايد پيرو نژاد برتر باشند .\r\nبرپايه شواهد تاريخى نمىتوان اين گفته را درست دانست . مثلًا نژاد آريايى كه ژرمن‌ها خود را از اين نژاد مىشمرند ، تنها پس از مهاجرت و فراهم نمودن شرايط لازم موفق به ساختن تمدن شدند . از سويى اين‌گونه ديدگاه‌ها ، بىشك تلاشى است در جهت توجيه تجاوزهاى اروپاييان به ملت‌هاى ضعيف و براى از ميان بردن اتكابه‌نفس ملت‌هاى عقب نگاه داشته شده . « 2 »\r\n\r\nتمدن اسلامى و محدوده تاريخى و جغرافيايى آن\r\nبا ظهور اسلام در جزيرةالعرب و گسترش سريع آن در ميان اقوام و ملل و جذب فرهنگ‌هاى گوناگون بشرى ، بناى عظيمى از فرهنگ و تمدن انسانى پىريزى شد .\r\nپس از فتوحات ، گروه‌هاى پرشمارى از نژاد غيرعرب به اسلام روىآوردند و با عرب‌ها درآميختند و بدين‌سان ملت جديدى از اقوام گوناگون به‌وجود آمد كه قرآن و زبان عربى ، عامل يگانگى آنها به‌حساب مىآمد . اين تمدن در دوران خلافت عباسيان دستخوش بزرگ‌ترين دگرگونىها شد و بر اثر آميخته‌شدن با برخى ايرانيان و هنديان ، جنبه برجسته بين‌المللى آن از گذشته بيشتر شد . « 3 »\r\nاز ديدگاه برخى محدوده تاريخى اين تمدن از سده هشتم ميلادى ( يكم هجرى ) آغاز شد و تا سده چهاردهم ( هفتم هجرى ) دوام يافت . بىشك در طول اين شش قرن ، تمدن اروپاى\r\n\r\n\r\n","description":"","footnote":"\r\n( 1 ) . آرنولد جوزف توين بى ، تاريخ تمدن : تحليلى از تاريخ جهان از آغاز تا عصر حاضر ، ص 150 - 46 .\r\n( 2 ) . بحث عوامل پيدايى تمدن برگرفته از محمدرضا كاشفى ، تاريخ فرهنگ و تمدن اسلامى ، ص 49 - 43 مىباشد .\r\n( 3 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ج 1 ، ص 357 .\r\n","page_name":" 24 ","page_number":24},
  {"content":"\r\n\r\nباخترى مرهون بسيارى از جنبه‌هاى فرهنگ اسلامى بود . « 1 »\r\nدر اواخر قرن اول هجرى ، تمامى سرزمين‌هاى ما بين سر حد تركستان ، چين و هندوستان از مشرق ، كنار اقيانوس اطلس و جبال پيرنه در مغرب و نيز تمامى ايران ، عربستان ، عراق ، شام ، مصر ، طرابلس ، تونس ، مراكش و اندلس ، تحت فرمان مسلمانان بود . « 2 »\r\nنمايش تصوير\r\nتصوير شماره 1 نقشه عربستان\r\nهمان‌گونه كه دين اسلام خود راه « ميانه » است ، امروزه « كمربند ميانى » زمين نيز ، از اقيانوس اطلس تا اقيانوس كبير ، جايگاه اسلام است . « 3 »\r\n\r\nگزيده تاريخ اسلام از ظهور تا آغاز فتوحات\r\nدر حدود سال 610 ميلادى با بعثت حضرت محمد ( ص ) ، دين اسلام در عربستان طلوع كرد . جوهرهء پيامى كه به پيامبر اعظم ( ص ) الهام گرديد ، لا إله الا الله بود . اين پيام در مكه كه آيين\r\n\r\n\r\n","description":"","footnote":"\r\n( 1 ) . همان ، ص 351 .\r\n( 2 ) . مجتبى مينوى ، تاريخ فرهنگ ، ص 50 .\r\n( 3 ) . سيد حسين نصر ، علم و تمدن در اسلام ، ص 11 .\r\n","page_name":" 25 ","page_number":25},
  {"content":"\r\n\r\nچندخدايى در آن حاكم بود ، از استقبال چندانى برخوردار نشد . گروهى از مردم مكه كه دست‌اندركار دادوستدهاى اقتصادى بودند ، مىدانستند كه اگر دعوت محمد ( ص ) فراگير شود ، كعبه كه جايگاه خدايانشان است ، از اعتبار مىافتد و در پى آن ، تجارت مكه رو به افول مىرود ، از اين‌رو با دعوت او به مبارزه پرداختند .\r\nپيامبراكرم ( ص ) 12 سال زير بارش سخت‌ترين حملات در مكه به دعوت مردم پرداخت و در اين مدت ، تعداد اندكى به او گرويدند ، تا اينكه در سال دوازدهم بعثت سرنوشت ايشان رنگى ديگر يافت : فرستادگانى از يثرب او را دعوت كردند تا براى ارشاد آنها به اين شهر هجرت كند . حضرت نيز پس از آنكه اصحاب وفادار خويش را از مكه خارج نمود ، خود نيز در ربيع‌الأول سال چهاردهم بعثت مكه را ترك گفت تا در اين شهر - كه اندكى بعد مدينةالنبى خوانده شد - رحل اقامت افكند .\r\nمسلمانان سرآغازِ دوره تاريخ اسلامى را از همين تاريخ هجرت پيامبر ( ص ) مىدانند ؛ چراكه از اين هنگام به بعد تحولى قطعى در فعاليت‌هاى پيامبر شكل مىگيرد و بدين‌رو انديشه‌ها ، الهامات و دستورهاى وحيانى دوران اقامت در مكه ، تحقق مىيابد . « 1 »\r\nپيامبر ( ص ) در مدينه مأموريت مذهبى و سياسى خود را با موفقيت تمام پىگرفت . حضرت گروه‌هاى مختلف اين شهر و مهاجران به مدينه را پيوند و آشتى داد . چنين مىنمايد كه بيشتر غيريهود مدينه به ميل خود به اسلام گرويدند و دين اسلام عاملى مؤثر در دوستى ميان بوميان و پناهندگان بوده است .\r\nتقريباً از سال دوم هجرت ، پيامبر ( ص ) ناگزير شد به جنگ با دشمنان مكى خود روى آورد . او بدون داشتن امكانات ، با اتكال و اعتماد به نصرت الاهى ، سرانجام در سال هشتم هجرى مكه را فتح كرد . حضرت با الهام از آموزه‌هاى اسلامى ، با مردم مكه با ملاطفت رفتار كرد و با شكستن بت‌هاى درون كعبه ، آن را به نهادهاى اسلامى پيوسته ساخت . « 2 »\r\nپس از آن بود كه دشمنان محمد ( ص ) تسليم وى شدند و حتى بخشى از عرب‌هاى\r\n\r\n\r\n","description":"","footnote":"\r\n( 1 ) . آنه‌مارى شيمل ، درآمدى بر اسلام ، ص 31 .\r\n( 2 ) . بنگريد به : آرنولد جوزف توين بى ، تاريخ تمدن : تحليلى از تاريخ جهان از آغاز تا عصر حاضر ، ص 444 - 438 .\r\n","page_name":" 26 ","page_number":26},
  {"content":"\r\n\r\nبدوىبه دين تازه روىآوردند . حضرت در مقام پيامبرى ، رهنمود دينى مىداد و درباره پيروانش به‌داورى مىنشست و از اين‌سو ارتش را فرماندهى مىكرد و به‌عنوان رئيس دولت عمل‌مىنمود . « 1 »\r\nبا اقدامات مهم پيامبر ( ص ) ، پايه‌هاى فرهنگ و تمدن شكوهمند اسلامى بنيان نهاده شد و جامعه دينى و دولت اسلامى از همان روزهاى نخستين هجرت به مدينه ، تشكيل شد و به‌تدريج ابعاد تمدن‌سازى اسلام نمود بيشترى يافت .\r\nبر اثر تعاليم پيامبرخدا ( ص ) ، معتقدات گوناگونى كه عرب‌ها را به قبيله‌هاى متخاصم تقسيم كرده بود ، كنار نهاده شد و بدين‌رو اعتقادى همگانى به خداى يگانه شكل گرفت . اين هم‌نوايى ، عاطفه دينى عميقى برانگيخت و قبيله‌هاى ناموافق را همسو نمود . بىگمان زندگى پيامبراكرم ( ص ) نشان‌دهنده آن است كه چگونه دين نوين مىتواند تمدنى جديد را پى ريزد و بسترى را كه تمدن بايد در آن جارى شود ، فراهم آورد . « 2 »\r\n\r\nگسترش دولت اسلامى\r\nپس از رحلت رسول‌خدا ( ص ) در سال يازدهم هجرت ، بر سر جانشينى پيامبر ( ص ) اختلاف افتاد و سرانجام در شوراى سقيفه بنىساعده ، ابوبكر به حكومت دست يافت . او با بسيج همگانى عليه دو امپراتورى همسايه شمالى وارد عمل شد ؛ امپراتورىهايى كه به‌علت جنگ‌هاى ايران و روم در سال‌هاى 628 - 604 ميلادى و فساد دستگاه حاكمه و نارضايتى عمومى ، رو به ضعف نهاده بودند .\r\nسرعت و سير فتوحات خلافت اسلامى شگفت‌آور است . مسلمين در سال 20 هجرى از متصرفات امپراتورى روم شرقى ، سوريه ، بين‌النهرين ( جزيره ) ، فلسطين و مصر را از آنِ خود كردند و در سال 16 هجرى از كل امپراتورى ايران ، عراق را و در سال 31 هجرى سرتاسر ايران تا شمال شرق ( نظير مرو ) را فتح نمودند . امپراتورى ساسانى ايران در اين سال از ميان\r\n\r\n\r\n","description":"","footnote":"\r\n( 1 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ج 1 ، ص 355 .\r\n( 2 ) . بنگريد به : همان ، ص 352 .\r\n","page_name":" 27 ","page_number":27},
  {"content":"\r\n\r\nرفت و در سال 33 هجرى ارمنيان و گرجيان - كه پيش‌تر از اتباع امپراتورى ايران و روم بودند - با شرايطى مطلوب به خلافت اسلامى پيوستند . مسلمين در بين سال‌هاى 26 و 27 هجرى شمال غرب آفريقا را كه از آنِ امپراتورى روم شرقى بود ، فتح نمودند و در سال‌هاى 91 تا 93 هجرى ، دولت ويزيگوت‌ها را از بين بردند .\r\nآنها به‌جز زاويه شمال غربى اسپانيا ، تمام متصرفات ويزيگوت‌ها ( از قبيل بقاياى ناحيه آنها در جنوب غرب گل « 1 » ) را از آن خود كردند . مسلمين ، هم‌زمان با اين متصرفات ، در سال 92 هجرى سند و پنجاب جنوبى و در سال 41 تا 51 هجرى نيز طخارستان ( ازبكستان امروزى ) را - كه سهم امپراتورى ايران از خاك امپراتورى هفتاليت هون « 2 » بود - تصرف نمودند . اين فتح از نظر استراتژيكى اهميت داشت و دنياى اسلام را به راه خشكى بين هند و چين از طريق حوزه سيحون - جيحون پيوند داد .\r\nمسلمانان در سال‌هاى 87 و 96 هجرى ماوراءالنهر را نيز تصرف كردند و در سال 57 هجرى موقتاً در لبنان جاى گرفتند و سرانجام توانستند مرزهاى خود را در آن‌سوى عمان تا توروس « 3 » گسترش دهند .\r\nدر زمان معاويه ، قسطنطنيه تسخير شد و بدين‌سان دست روميان شرقى از سيادت دريايى بر مديترانه كوتاه گرديد . ناوگان امپراتورى روم شرقى ، مسلح به ناپالم ( آتش يونان ) بودند و براى راه‌اندازى آن نيز متخصصان سورى را در اختيار داشتند . دومين محاصره قسطنطنيه به دست مسلمين در سال 99 هجرى نيز براى روميان شكست مصيبت‌بارى در پى داشت .\r\nمسلمانان در سال 14 هجرى در فتح گل شكست خوردند و در سال‌هاى 119 تا 120 هجرى در فتح امپراتورى بيابان‌گردان خزر نيز - در بين ولگاردن - با ناكامى مواجه گرديدند . بدين‌سان ، فتوحات مسلمين براى خود حدودى يافت . « 4 »\r\n\r\n\r\n","description":"","footnote":"\r\n( 1 ) . گل نام قديمى سرزمينى واقع ميان كوه‌هاى پيرنه ، درياى مديترانه ، كوه‌هاى آلپ و رود راين است و اكنون بخشى از كشور فرانسه مىباشد . ( غلامحسين مصاحب ، دايرهءالمعارف فارسى ، ج 2 ، ص 2400 . )\r\n( 2 ) . نام قومى از اقوام زردپوست وحشى كه از اوايل قرن دوم ميلادى در شمال درياى خزر و حوالى رود ولگا و اورال سكنا گزيدند و سپس به طرف اروپا هجوم بردند . در 247 ميلادى دسته‌اى از آنها روم را تهديد كردند و قبايل ژرمنى را مغلوب ساختند و دولت عظيمى را تشكيل دادند كه پس از مرگ آتيلا منقرض گرديد . دسته‌اى ديگر نيز به آسيا رفتند و در توران ساكن شدند و در زمان سامانيان چندين بار به ايران حمله كردند . اين دسته در شرق به هياطله مشهور شده‌اند . ( علىاكبر دهخدا ، لغت‌نامه ، ج 15 ، حرف . )\r\n( 3 ) . توروس (  Toros )  يا تاوروس (  Tarus )  سلسله كوهى در تركيه جنوبى ، كه تقريباً به موازات ساحل جنوبى آسياى صغير ( كنار مديترانه ) ممتد است . آناطولى مركزى جزء توروس است . ( غلامحسين مصاحب ، دايرهءالمعارف فارسى ، ج 1 ، ص 686 . )\r\n( 4 ) . بنگريد به : آرنولدجوزف توين بى ، تاريخ تمدن : تحليلى از تاريخ جهان از آغاز تا عصر حاضر ، ص 448 - 445 .\r\n","page_name":" 28 ","page_number":28},
  {"content":"\r\n\r\n\r\nپرسش‌ها\r\n1 . ابن‌خلدون تاريخ را چگونه تعريف مىكند ؟\r\n2 . تمدن را از نظر هنرىاستيون لوكاس و ويل دورانت تعريف نموده ، آراى آن دو را با يكديگر بسنجيد .\r\n3 . از نظر ويل دورانت ، ظهور تمدن در جامعه چه زمانى روى مىدهد ؟\r\n4 . دكتر شريعتى معتقد است تمدن امرى ذهنى و معنوى يا عينى و مادى است . دراين‌باره توضيح دهيد .\r\n5 . ايده برخورد تمدن‌ها از آنِ كيست ؟ دلايل او را براى اين برخورد برشمريد .\r\n6 . عامل نژاد چه تأثيرى در تمدن دارد ؟ با ذكر مثالى توضيح دهيد .\r\n7 . محدوده تاريخى و جغرافيايى تمدن اسلامى را به‌اختصار بنويسيد .\r\n8 . چرا هجرت پيامبر ( ص ) از مكه به مدينه مبدأ تاريخ مسلمانان شد ؟\r\n\r\nفعاليت‌هاى علمى\r\n1 . درخصوص « تاريخ تمدن » ، گزارشى از كتاب‌هاى تأليف و ترجمه‌شده به زبان فارسى ، تهيه‌كنيد .\r\n2 . درمورد « تاريخ تمدن ايران باستان » مقاله‌اى بنويسيد .\r\n3 . در گزارشى دست‌كم ده مورد از منابع مستشرقان را در تاريخ اسلام معرفى كنيد .\r\n4 . تحقيق كنيد چگونه اوضاع و احوال اقتصادى ، يكى از عوامل اساسى تمدن‌ساز است ؟\r\n\r\nمنابع براى مطالعه بيشتر\r\n1 . ابن‌اثير ، تاريخ كامل ، ترجمه محمدحسين روحانى ، تهران ، اساطير ، 1374 .\r\n2 . يعقوبى ، ابن‌واضح ، تاريخ يعقوبى ، ترجمه محمدابراهيم آيتى ، تهران ، مركز انتشارات علمى و فرهنگى ، 1362 .\r\n3 . توين بى ، آرنولد ، خلاصه تاريخ تمدن ، ترجمه آريا لرستانى ، تهران ، مولى ، 1372 .\r\n4 . پژوهش دانشگاه كمبريج ، تاريخ اسلام ، ج 5 ، ترجمه احمد آرام ، تهران ، اميركبير ، 1385 .\r\n5 . زيدان ، جرجى ، تاريخ تمدن اسلام ، ترجمه على جواهركلام ، تهران ، اميركبير ، 1366 .\r\n6 . جعفريان ، رسول ، تاريخ سياسى اسلام ، ج 1 ، تهران ، سازمان چاپ و انتشارات وزارت\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nفرهنگ و ارشاد اسلامى ، 1373 .\r\n7 . ياسپرس ، كارل ، آغاز و انجام تاريخ ، ترجمه محمدحسن لطفى ، تهران ، خوارزمى ، 1363 .\r\n8 . لسترنج ، گى . ، جغرافياى تاريخى سرزمين‌هاى خلافت شرقى ، ترجمه محمود عرفان ، تهران ، شركت انتشارات علمى و فرهنگى ، 1373 .\r\n9 . مطهرى ، مرتضى ، جامعه و تاريخ ، تهران ، صدرا ، 1387 .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل دوم : علل و عوامل شكل‌گيرى فرهنگ و تمدن اسلامى\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\nپيش‌تر با عوامل پيدايى تمدن‌ها آشنا شديم ، در اين فصل برآنيم تا درباره علل شكل‌گيرى فرهنگ و تمدن اسلامى به بحث نشينيم . اما چون در اين مختصر نمىتوان به تمامى عوامل پرداخت ، مجموعه‌اى از تعاليم اسلامى موجود در دو منبع اصيل يعنى قرآن و سنت نبوى و عترت پاك او به همراه سيره عملى پيشوايان دين را بررسى خواهيم كرد . ناگفته نماند در مسير بازسازى محور فرهنگ و تمدن اسلامى در عصر حاضر ، توجه به علل و عوامل پديدآورنده آن در گذشته ، ازجمله راهبردهاى مؤثر است ؛ چراكه عبرت و الگوپذيرى از گذشته را به همراه دارد . حال بدين عوامل مىپردازيم .\r\n\r\n1 . اهميت علم و دانش در اسلام\r\nشايد در تاريخ هيچ دينى به اندازه دين اسلام به فراگيرى علم و حمايت از عالمان تأكيد نشده باشد . « 1 » قرآن‌كريم براى دانش ، بىآنكه آن را در چهارچوب رشته يا شاخه‌اى معين به تنگنا بكشاند ، منزلتى بسيار قائل شده و دانشمندان را نيز بس ارجمند دانسته است .\r\nپيشوايان اسلام نيز با تأكيد بسيار ، امت اسلامى را به آموختن علم و دانش و مبارزه با جهل و نادانى فراخوانده ، محدوده زمان و مكان را در طريق كسب علم برچيده‌اند ؛ به‌گونه‌اىكه هر مسلمان بايد از گهواره تا گور و بلكه با سفركردن به سرزمين‌هاى ديگر ( حتى چين ) هماره در طلب علم باشد . « 2 »\r\n\r\n\r\n","description":"","footnote":"\r\n( 1 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 25 .\r\n( 2 ) . « اطلبو العلم و لو بالصّين . » ( محمدباقر مجلسى ، بحارالانوار ، ج 2 ، ص 99 . )\r\n","page_name":" 33 ","page_number":33},
  {"content":"\r\n\r\nترغيب‌هاى قرآن به علم‌آموزى و اندرزهاى پيشوايان اسلام ، موجب شد دانش‌پژوهان مسلمان با شيفتگى تمام به رشته‌هاى گوناگون روى آورند و پس از سه و نيم سده كه از شكوفايى دين اسلام گذشته بود ، به كاميابىهاى چشمگيرى در زمينه‌هاى علمى و فرهنگى دست يابند . اين سفارش‌ها و تأكيدات در واقع نخستين اخگرهايى بودند كه در راه افروخته‌شدن مشعل تمدن بزرگ اسلامى كارگر افتادند . افزون بر اين ، اسلام چنين بينشى را نيز به مسلمانان بخشيد : گريز از تعصب و كوردلى و تاريك‌بينى ، نماندن در چهارچوب خشك نمودها و نمادها و به‌دنبال هر دانش و دانشمندى نرفتن ؛ امرى كه بىشك موجب رويش شاخ و برگ‌هاى درخت تنومند تمدن اسلامى شد . « 1 » اهميت اين آموزه دينى آنگاه روشن‌تر خواهد شد كه تأثير تعليمات كليسا را به ياد آوريم كه چگونه غرب را در طى قرون وسطا در تاريكى جهالت فرو برد .\r\nالبته بايد دانست اسلام به همان اندازه كه بر آموختن علم انگشت مىنهد ، بر تحصيل اخلاق فاضله نيز تأكيد مىورزد ؛ چراكه دانشمند بىاخلاق نه تنها از دانش خود به ديگران سودى نمىرساند ، بلكه موجبات گمراهى آنها را نيز فراهم مىآورد . در مكتب اسلام همواره بر پيوستگى علم و اخلاق تأكيد فراوان رفته است . « 2 »\r\nدر قرآن‌كريم درباره اهميت دانش و علم‌آموزى مىخوانيم :\r\nخدا [ رتبه 
  ] كسانى از شما را كه گرويده و كسانى را كه دانشمندند [ بر حسب 
  ] درجات بلند گرداند . « 3 »\r\nآيا كسانى كه مىدانند و كسانى كه نمىدانند يكسانند ؟ « 4 »\r\nبگو : « پروردگارا ، بر دانشم بيفزاى » . « 5 »\r\nدر برخى احاديث نيز آمده است :\r\n\r\n\r\n","description":"","footnote":"\r\n( 1 ) . احمد شلبى ، تاريخ آموزش در اسلام ، ص 12 و 13 .\r\n( 2 ) . محمدرضا حكيمى ، دانش مسلمين ، ص 19 .\r\n( 3 ) . مجادله ( 58 ) : 11 .\r\n( 4 ) . زمر ( 39 ) : 9 .\r\n( 5 ) . طه ( 20 ) : 114 .\r\n","page_name":" 34 ","page_number":34},
  {"content":"\r\n\r\nخداوند نيك‌بختى هر كس را بخواهد ، او را در دين دانا مىگرداند . « 1 »\r\nدانش‌پژوهى به همان مباركى پرستش خداست . هرگونه دشوارى در راه آن ، يك جهاد به‌شمار آيد . « 2 »\r\nعلم و دانش بجوييد ؛ زيرا علم و دانش رشته و پيوند ارتباط ميان شما و خداوند است . « 3 »\r\nديدار با صاحبان علم سبب آبادشدن دل‌ها و بهره‌مندى بيشتر از حكمت‌هاست . « 4 »\r\nدانشمندان وارثان پيامبران‌اند . « 5 »\r\n\r\n2 . توجه به خواندن و نوشتن\r\nخط در ميان اعراب پيش از ظهور اسلام وجود داشت و قرآن‌كريم نيز بر آن گواهى مىدهد . در قرآن واژه « كتابت » و مشتقات آن سيصدبار و واژه « قرء » و مشتقات آن نيز حدود هفتادبار آمده است .\r\nابن‌خلدون در مورد خط عربى و چگونگى انتقال آن به مردم مكه مىنويسد :\r\nخط عربى در زمان قوم تبّع « 6 » به منتهاى پيشرفت خود رسيد كه بعدها اين خط به « حميرى » معروف گرديد . خط و نگارش از اين قوم به حيره منتقل شد و سپس اهل حيره خط را به قريش تعليم دادند . « 7 »\r\nنكته درخور توجه در بيان ابن‌خلدون اين است كه پيشينه خط عربى به زمان حكومت قوم تبّع بازمىگردد كه در حدود سال‌هاى 300 تا 525 ميلادى فرمانروايى مىكرده‌اند . « 8 »\r\n\r\n\r\n","description":"","footnote":"\r\n( 1 ) . از پيامبراكرم ، محمدبن اسماعيل بخارى ، صحيح بخارى ، ج 1 ، باب علم ، ص 28 .\r\n( 2 ) . از رسول‌خدا ، عبدالله حاجى خليفه ، كشف الظنون عن اسامى الكتب و الفنون ، ج 1 ، ص 13 .\r\n( 3 ) . از رسول‌خدا ، محمد محمدىرىشهرى ، موسوعه العقايد الاسلاميه ، ج 2 ، ص 227 .\r\n( 4 ) . از امام على * ، همان ، ص 452 .\r\n( 5 ) . از امام صادق * ، محمدبن اسماعيل بخارى ، صحيح بخارى ، ج 1 ، باب علم ، ص 28 .\r\n( 6 ) . از اقوام ساكن در يمن ( جنوب شبه‌جزيره عربستان ) .\r\n( 7 ) . عبدالرحمان بن خلدون ، مقدمه ، ج 2 ، ص 829 .\r\n( 8 ) . همان .\r\n","page_name":" 35 ","page_number":35},
  {"content":"\r\n\r\nنمايش تصوير\r\nتصوير شماره 2 نامه پيامبر اكرم به مقوقس ، عظيم قبط\r\nمتن اين نامه كه به خط نسخ كهن نگارش يافته است ، چنين مىباشد :\r\nبسْمِ اللهِ الرَّحْمنِ الرَّحيمِ ، مِنْ مُحَمَّدٍ عَبْدِاللهِ وَ رَسُولِه اليَ الْمَقُوقِس ، عَظيمِ القِبْطِ ، سَلامٌ عَلي مَنِ اتَّبَعَ الْهُدي امّا بَعْدُ فَانّي ادْعُوكَ بدَعايَة الاسْلامِ ، اسْلِمْ تَسْلِمْ يُؤْتِكَ اللهُ اجْركَ مَرَّتَيْنِ فَانْ تَوَلَّيْتَ فَعَلَيْكَ اثْمُ كُلّ الْقبْطِ يا اهْلَ الْكِتابِ تَعالَوْا الي كَلِمَة سَواءٍ بَيْنَنا وَ بَيْنَكُمْ انْ لا تَعْبُدَ الّا اللهِ وَ لا نُشْرِكَ به شَيْئا وَ لا يَتَخِذَ بَعْضُنا بَعْضاً ارْباباً مِن دُونِ اللهِ فَانْ تَوَلَّوْا فَقُولُوا اشْهَدُوا بانّا مُسْلِمُونَ .\r\nمهر : محمد رسول‌الله\r\nبنام خداوند بخشايشگر مهربان ، از محمد ، بندهء خدا و فرستادهء او به - مقوقس : عظيم قبط . سلام‌و درود بر كسى كه از هدايت پيروى كرده است . اما بعد ، من تو را به اسلام دعوت مىكنم پس دين اسلام را بپذير و خداى هم تو را دو بار پاداش دهد . و اگر روىگردانى گناه تمام قبطىها بر تو خواهد بود .\r\nاى اهل كتاب ، بياييد تا ما و شما بىهيچ تفاوتى يك سخن را بگوييم و بپذيريم ، اينكه جز خدا را پرستش نكنيم و چيزى را شريك او قرار ندهيم و بعضى از ما بعضى ديگر را به سرورى نگيريم .\r\nمحمد رسول خدا\r\nاما با آنكه خط و نگارش در جزيرة العرب داراى سابقه بسيار بوده ، نمىتوان آن را امرى شايع تلقى كرد ، بلكه تنها اندكى از آن بهره‌مند بودند . « 1 » عرب‌ها خط را به دو گونه مىنوشتند : يكى خط نسخ كه معمولًا در نامه‌نگارى و نوشته‌هاى عادى به‌كار مىآمد و ديگرى نيز خطكوفى .\r\n\r\n\r\n","description":"","footnote":"\r\n( 1 ) . محمدباقر حجتى ، پژوهشى در تاريخ قرآن ، ص 179 .\r\n","page_name":" 36 ","page_number":36},
  {"content":"\r\n\r\nگفتنى است از آن‌رو كه اين خط و شكل حروف آن در كوفه پختگى يافت ، به خط كوفى موسوم گشت . « 1 »\r\nپيش از ظهور اسلام در شبه‌جزيره عربستان ، تعليم خواندن و نوشتن نيز وجود داشته است . نوشته‌اند آموزگارى مسيحى به نام بشر عبدالملك كه خواندن و نوشتن را در « حيره » آموخته بود ، در مكه آموزش خواندن و نوشتن را پيشه خود ساخت ؛ « 2 » آن‌گونه كه چون اسلام‌ظهور كرد ، تعداد كمى از قريش خواندن و نوشتن مىدانستند . پس از اسلام نيز در پاسخ به نيازهاى دين و روش سياسى نوينى كه پديد آمد ، مردم به‌سرعت به خواندن و نوشتن روىآوردند . « 3 »\r\nدر آغاز اسلام شمار مسلمانانِ باسواد اندك بود . پيامبرخدا ( ص ) بيشتر آنها را براى نوشتن نزد خود به‌كار مىگرفت و همگان را به كار خواندن و نوشتن ترغيب مىنمود و در نوشتن وحى كوششى بليغ داشت ؛ « 4 » چنان كه در جنگ بدر فديه اسرا را آموزش خواندن و نوشتن قرار داد « 5 » كه اين خود سبب گسترش فرهنگ سوادآموزى شد .\r\nدر قرآن و حديث از ابزارهايى ياد شده كه كم و بيش در نگارش قرآن‌كريم مورد استفاده بوده است . دراين‌باره آنچه در قرآن‌كريم آمده ، از اين قرار است :\r\n1 . قرطاس : « 6 » به‌معناى كاغذ است .\r\n2 . قلم : « 7 » به‌صورت مفرد و جمع چهاربار به‌كار رفته است .\r\n\r\n\r\n","description":"","footnote":"\r\n( 1 ) . همان ، ص 183 و 184 . از زمان پيامبرخدا آثارى قطعى در دست نيست تا بتوانيم درباره نوع خطى كه در آن هنگام مورد استفاده قرار مىگرفت ، اظهارنظر كنيم . كهن‌ترين نسخه قرآن كه در موزه بريتانياى لندن قرار دارد ، با خط كوفى معمول در قرن سوم و چهارم ، بيشتر به خط نسخ شبيه است . ( همان ، ص 212 و 213 ) نيز اصل نامه‌اى كه پيامبر به مقوقس ( پادشاه مصر ) نگاشته ، به خط نسخ نگارش يافته كه در موزه اسلامبول تركيه موجود و محفوظ است . ( همان ، ص 184 . )\r\n( 2 ) . احمدبن يحيى بلاذرى ، فتوح البلدان ، ص 475 .\r\n( 3 ) . محىالدين بن شرف نووى ، تهذيب الاسماء اللغات ، ص 73 .\r\n( 4 ) . محمود راميار ، تاريخ قرآن ، ص 261 .\r\n( 5 ) . همان .\r\n( 6 ) . انعام ( 6 ) : 7 و 91 .\r\n( 7 ) . علق ( 96 ) : 4 ؛ لقمان ( 31 ) : 27 ؛ قلم ( 68 ) : 1 ؛ آل‌عمران ( 3 ) : 44 . در آيه اخير ، منظور از اقلام ، نوشت‌افزار نيست .\r\n","page_name":" 37 ","page_number":37},
  {"content":"\r\n\r\n3 . مداد : « 1 » به‌معناى مركّب است .\r\n4 . صُحُف : « 2 » برگ‌هايى از كاغذ كه از دو رو مكتوب باشد . اين واژه به همان صورت جمع ، هشت‌بار به‌كار رفته است .\r\n5 . سِجلّ : « 3 » به‌معناى پيمان‌نامه يا كتابى كه قاضى ، صورت دعاوى و احكام را در آن مىنويسد .\r\n6 . رَقّ : « 4 » به‌معناى پوست نازك و ظريفى كه بر آن مىنويسند .\r\nدر احاديث مربوط به نگارش قرآن نيز ، نوشت‌افزارهاى ديگرى به چشم مىخورد كه كاتبان و نويسندگان از آن بهره مىبرده‌اند :\r\n1 . عُسُب : جمع عسيب كه جريده و چوبهء نخل است . اعراب برگ‌هاى آن را مىكندند و در قسمت پهناى آن ، قرآن را مىنوشتند .\r\n2 . لِخاف : جمع لخفه به‌معناى سنگ‌هاى سفيد ، نازك و ظريف است .\r\n3 . اكتاف : جمع كتف به‌معناى استخوان شانه . معمولًا استخوان شانه شتر و يا گوسفند را پس از خشك نمودن به‌صورتى آماده مىساختند كه بتوانند بر آن بنويسند .\r\n4 . اقتاب : جمع قتب است و آن چوب‌هايى بود كه بر اشتران مىنهادند تا بر آنها سوار شوند .\r\n5 . رِقاع : جمع رُقعه ، شامل برگ كاغذ يا درخت ، گياه و پوست حيوانات مىشود .\r\n6 . حرير : پارچه‌اى كه گاه قرآن را بر آن مىنوشتند .\r\n7 . قراطيس : جمع قرطاس به‌معناى كاغذ است . « 5 »\r\nارتباط مسلمانان با تمدن‌هاى ديگر سبب شد كه آنها با ديگر ابزار نگارش نيز آشنا گردند . مسلمانان بعد از فتح سرزمين‌هاى مصر و شام با پاپيروس « 6 » آشنا شدند و ظاهراً از آن پس\r\n\r\n\r\n","description":"","footnote":"\r\n( 1 ) . كهف ( 18 ) : 109 .\r\n( 2 ) . سوره‌هاى : طه ( 20 ) : 133 ؛ نجم ( 53 ) : 36 ؛ مدثر ( 74 ) : 52 ؛ عبس ( 80 ) : 13 ؛ تكوير ( 81 ) : 10 ؛ اعلى ( 87 ) : 18 و 19 ؛ بينه ( 98 ) : 2 .\r\n( 3 ) . طور ( 52 ) : 3 .\r\n( 4 ) . انبيا ( 21 ) : 104 .\r\n( 5 ) . محمدباقر حجتى ، پژوهشى در تاريخ قرآن ، ص 214 و 215 .\r\n( 6 ) . گياهى از نوع نى است كه در مصر باستان وجود داشت . مصريان قديم مغز آن را مىخوردند و از ساقه‌اش نوعى مقوا مىساختند و بر آن مىنوشتند . مصرف پاپيروس به‌جاى كاغذ تا قرن هشتم ميلادى كه كاغذ وارد مصر شد ، رواج داشت . ( حسن عميد ، فرهنگ عميد ، ذيل واژه پاپيروس . )\r\n","page_name":" 38 ","page_number":38},
  {"content":"\r\n\r\nكتابت بر آن را به چيزهاى ديگر ترجيح دادند .\r\nپس از فتح ماوراءالنهر صنعت كاغذسازى از سمرقند - كه در آنجا شمارى از كاغذسازان چينى به اين كار اشتغال داشتند - به سرزمين‌هاى اسلامى راه يافت . مسلمانان تنها به آموختن كاغذسازى از چينىها بسنده نكردند ، بلكه خود به تكميل اين صنعت پرداختند و به‌تدريج در ديگر سرزمين‌هاى اسلامى - چون عراق ، مصر ، ايران و اندلس - كاغذ توليد شد . صنعت كاغذسازى در اواخر سده دوم هجرى به كوشش فضل بن يحيى برمكى وزير ايرانى و بافرهنگ هارون‌الرشيد در بغداد راه‌اندازى شد . اين صنعت در سده پنجم هجرى از عراق به شام رفت و بدين‌ترتيب مسلمانان در گسترش آن نقش اساسى داشتند . صنعت كاغذ از طريق مصر و اندلس به اروپا رسيد و اولين كارخانه‌هاى كاغذسازى در حدود سده سيزدهم ميلادى تأسيس گرديد . « 1 »\r\n\r\n3 . ايجاد و گسترش مراكز علمى - فرهنگى اسلامى\r\nمسجد اولين مركز علمى - آموزشى جهان اسلام بود كه در آن همه‌گونه تعليمات دينى و علمى و حتى امور مربوط به خواندن و نوشتن انجام مىگرفت . تا آغاز قرن چهارم هجرى غالباً مساجد در غير اوقات نماز ، حكم مدارس را داشت . « 2 »\r\nمسجدالنبى نخستين مركز اشاعه علوم و معارف اسلامى و حوزه علميه مسلمين و همچنين اولين مركز نشر احكام و مسائل فقهى بوده است . « 3 » جلسات آموزشى در زمان پيامبر ( ص ) در مسجد مدينه به‌گونه‌اى بود كه نمايندگان قبيله « ثقيف » از كوشش مسلمانان در فراگرفتن احكام و معارف اسلامى به‌شگفت مىآمدند . « 4 »\r\nامام‌على ( ع ) پس از رحلت رسول‌خدا ( ص ) زندگى علمى و فقهى خود را در شهر مدينه\r\n\r\n\r\n","description":"","footnote":"\r\n( 1 ) . غلامحسين مصاحب ، دايرهءالمعارف فارسى ، ج 2 ، ذيل واژه كاغذ ، ص 2144 .\r\n( 2 ) . محمدبن اسماعيل بخارى ، صحيح بخارى ، كتاب علم ، ج 1 ، ص 28 .\r\n( 3 ) . جعفر سبحانى ، فروغ ابديت ، ص 440 .\r\n( 4 ) . همان .\r\n","page_name":" 39 ","page_number":39},
  {"content":"\r\n\r\nسپرى نمود و در اين مسجد كه محل تدريس و تعليم بود ، به مراجعان پاسخ مىداد . پس از ايشان نيز بيشتر ائمه اطهار ( عليهم السلام ) در اين مسجد به نشر معارف و احكام الاهى پرداخته‌اند .\r\nمسجدالنبى تا اواخر دوران بنىاميه از رونق بسيارى برخوردار بود و مسلمانان از بلاد دور و نزديك بدانجا مىآمدند و پاسخ سئوالات علمى و فقهى خود را دريافت مىكردند .\r\nدر اوايل سده دوم هجرى ، خلافت از بنىاميه به بنىعباس رسيد . در اين زمان فرصتى مناسب براى شيعه فراهم شد و كوفه در شرايطى كه مناسب براى تجمع و رفت‌وآمد شيعيان بود ، مركزيت يافت و از اين پس مسجد كوفه مركز علمى مسلمانان شد .\r\nبا رونق يافتن مسجد كوفه تا حدى مسجد مدينه جايگاه پيشين خود را از دست داد ، ولى با وجود بسيارى از فقيهان ، مجالس تعليم و تدريس در اين مسجد همچنان داير بود . « 1 »\r\nامام‌صادق ( ع ) با توجه به فرصت سياسى به‌وجودآمده و با دريافتن نياز شديد جامعه و آمادگى زمينه اجتماعى ، نهضت علمى و فرهنگى پدرش را پى گرفت و مسجد كوفه را به دانشگاهى بزرگ بدل نمود . بدين‌سان ، ايشان در رشته‌هاى مختلف علوم عقلى و نقلى آن روز ، شاگردان سترگى همچون هشام‌بن حكم ، محمدبن مسلم ، ابان‌بن تغلب ، هشام‌بن سالم ، مؤمن طاق ، مفضل‌بن عمر و جابربن حيان را تربيت كرد كه شمار آنها را بالغ بر چهارهزار نفر نوشته‌اند . « 2 »\r\nهر يك از شاگردان امام‌صادق ( ع ) به‌عنوان شخصيت‌هاى بزرگ علمى ، خدمات ارزنده‌اى انجام دادند و در اين ميان گروهى نيز داراى آثار علمى و شاگردان متعددى بودند . براى نمونه ، هشام‌بن حكم « 3 » 31 جلد نگاشته و جابربن حيان نيز بيش از دويست جلد « 4 » اثر در زمينه‌هاى گوناگون به‌ويژه رشته‌هاى عقلى ، طبيعى و شيمى - كه در آن زمان كيميا خوانده مىشد - تصنيف كرد كه به همين دليل وى را پدر علم شيمى نام نهاده‌اند . كتاب‌هاى جابر به\r\n\r\n\r\n","description":"","footnote":"\r\n( 1 ) . سيد محسن امين ، اعيان الشيعه ، ص 103 .\r\n( 2 ) . محمد بن محمد مفيد ( شيخ مفيد ) ، الارشاد ، ص 271 .\r\n( 3 ) . سيد احمد صفايى ، هشام بن حكم مدافع حريم ولايت ، ص 19 .\r\n( 4 ) . ابن‌نديم در كتاب الفهرست بيش از 220 جلد كتاب به جابر نسبت داده است . ( به نقل از سيد احمد صفايى ، هشام بن حكم مدافع حريم ولايت ، ص 19 . )\r\n","page_name":" 40 ","page_number":40},
  {"content":"\r\n\r\nزبان‌هاى گوناگون اروپايى در قرون وسطى ترجمه شد و ديدگاه‌هايش چنان بسط يافت كه نويسندگان تاريخ علوم به عظمت از او ياد مىكنند .\r\nشاگردان امام‌صادق ( ع ) منحصر به شيعيان نبود ، بلكه از پيروان اهل‌سنت نيز از ايشان بهره‌مند مىشدند . پيشوايان مشهور اهل‌سنت ، بىواسطه يا با واسطه ، شاگرد آن حضرت بوده‌اند كه در رأس آنها ابوحنيفه قرار دارد كه دو سال شاگرد امام بوده است . « 1 »\r\nفلاسفه و شيفتگان به فلسفه نيز از مناطق دوردست در مجلس درس امام حاضر مىشدند . حسن بصرى ، مؤسس مكتب فلسفى بصره و واصل‌بن عطا بنيان‌گذار مذهب معتزله ، از شاگردان ايشان به‌شمار مىرفتند . « 2 »\r\nامام‌صادق ( ع ) هر يك از شاگردان خود را متناسب با قريحه‌اى كه داشتند ، تعليم مىداد ، ازاين‌رو هر يك از آنها در يك يا دو رشته از علوم - مانند حديث ، تفسير و علم كلام - تخصص مىيافتند . « 3 »\r\nدر بيان گستردگى و عظمت دانشگاه امام‌صادق ( ع ) ، حسن‌بن علىبن زياد وشاء - كه از شاگردان امام رضا ( ع ) و از محدثان بزرگ بوده است - چنين مىگويد : در مسجد كوفه نهصد نفر استاد حديث مشاهده كردم كه جملگى از امام‌صادق ( ع ) حديث نقل مىكردند . « 4 » عظمت مسجد كوفه و تعداد كثير دانشجويان امام‌صادق ( ع ) ، منصور عباسى را چنان به‌وحشت افكند كه سبب شد فعاليت‌هاى علمى و فقهى شيعه را به‌شدت زير نظر گيرد . از همين‌رو ، شكوفايى اين حوزه علميه دوام چندانى نيافت ، اما فعاليت‌هاى شيعه تحت پيشوايى ائمه به‌ويژه امام‌صادق ( ع ) در فقه و ساير علوم ، زيربناى فقهى و علمى آينده شد . « 5 »\r\nمساجد بزرگ و معروف داراى كتابخانه ، در شهرهاى مهم اسلامى بسيار بودند كه يكى از آنها مسجد دمشق است . اين مسجد در زمان وليدبن عبدالملك و با هزينه بسيار گزافى بنا\r\n\r\n\r\n","description":"","footnote":"\r\n( 1 ) . اسد حيدر ، الامام الصادق و المذاهب الاربعه ، ج 4 ، ص 335 .\r\n( 2 ) . عفيف البعلبكى ، مختصر تاريخ العرب ، ص 193 .\r\n( 3 ) . مهدى پيشوايى ، سيره پيشوايان : نگرشى بر زندگانى اجتماعى ، سياسى و فرهنگى امامان معصوم ، ص 360 .\r\n( 4 ) . احمدبن على نجاشى ، رجال النجاشى : فهرست اسماء مصنفى الشيعه ، ص 39 و 40 .\r\n( 5 ) . فضل بن حسن طبرسى ، اعلام الورى باعلام الهدى ، ص 277 .\r\n","page_name":" 41 ","page_number":41},
  {"content":"\r\n\r\nشد . اين مسجد يكى از كانون‌هاى مهم آموزش بود كه حلقه‌هاى تدريس بسيارى در آن تشكيل مىشد و استادان آن از حقوقى بسنده برخوردار بودند . « 1 » از ديگر مساجد مهم مىتوان به جامع بصره ، جامع فُسطاط ، جامع كبير قيروان ، جامع زيتونه در تونس ، جامع قرويين فاس و جامع الخصيب اصفهان اشاره كرد . « 2 »\r\nبه‌تدريج كه اجتماع نوساخته اسلامى استقرار مىيافت و از درون متكامل مىشد ، مؤسساتى به‌وجود آمد كه در پرورش و گسترش علوم و فنون نقشى درخور داشت . نخستين مركز مهمى كه بيشتر به فلسفه و علوم رياضى و طبيعى مىپرداخت ، بيت‌الحكمه ( / خانه دانش ) بود كه به سال 200 هجرى در بغداد به فرمان مأمون عباسى ساخته شد و رصدخانه و كتابخانه‌اى نيز در آن احداث گرديد . اين مدرسه كه به هزينه خزانه دولتى يا بيت‌المال اداره مىشد ، محل گردهمايى دانشمندان و پژوهش‌گران ، به‌ويژه مترجمان شايسته‌اى بود كه تقريباً تمام كتاب‌هاى علمى و فلسفى يونان را به عربى ترجمه كردند و بدين‌سان زمينه جذب آثار علمى و فلسفى يونان را در جهان اسلام فراهم نمودند . « 3 » افزون بر بيت‌الحكمه ، مراكز مهم علمى ديگرى نيز وجود داشت كه يكى از آنها دارالعلم بود .\r\nدارالعلم‌ها مؤسسات علمى خاصى بود كه در آن ابزار لازم براى مطالعه و تحقيق فراهم مىگرديد . يكى از اين مراكز - كه معمولًا نيز داراى كتابخانه و حجره‌هايى براى سكونت دانش‌پژوهان بودند - « دارالعلم قاهره » است كه در سال 395 هجرى به‌دست الحاكم بامرالله ، خليفه فاطمى در قاهره تأسيس شد .\r\nدر اين دارالعلم ، كتاب‌هايى در موضوعات گوناگون فراهم آمد و قاريان قرآن ، ستاره‌شناسان ، دستوردانان ، زبان‌دانان و پزشكان نيز براى آموزش در آن گمارده شدند و ابزارهاى فراوانى مانند كاغذ ، مركب و قلم براى بهره‌ورى خوانندگان به‌رايگان فراهم گرديد . درهاى دارالعلم بر روى همگان باز بود . « 4 »\r\n\r\n\r\n","description":"","footnote":"\r\n( 1 ) . احمد شلبى ، تاريخ آموزش در اسلام ، ص 92 و 93 .\r\n( 2 ) . همان ، ص 93 .\r\n( 3 ) . سيد حسين نصر ، علم و تمدن در اسلام ، ص 56 و 57 .\r\n( 4 ) . احمد شلبى ، تاريخ آموزش در اسلام ، ص 157 .\r\n","page_name":" 42 ","page_number":42},
  {"content":"\r\n\r\nدارالعلم موصل را جعفربن محمدبن حمدان ( 323 ق ) ساخت و براى طالبان علم ، كتابخانه‌اى نيز وقف شد . اگر دانشجويى غريب و فقير به آنجا مىآمد ، كتاب و دفتر و پول نيز به او مىدادند . ابن‌حيان قاضى ( 354 ق ) نيز در نيشابور ، دارالعلم و كتابخانه و مسكنى براى طلاب غريب ساخت و براى آنها مستمرى قرار داد . « 1 »\r\nاز ديگر مراكز مهم علمى ، نظاميه‌ها بودند . خواجه نظام‌الملك در نيمه دوم سده پنجم‌هجرى مدارسى به نام نظاميه در بغداد و نيشابور و شهرهاى ديگر تأسيس نمود . نظاميه بغداد بهترين و مهم‌ترين مدرسه‌هاى نظاميه بود كه در سال 457 هجرى بر كناره دجله ساخته شد . شيخ ابواسحاق شيرازى در آنجا به‌تدريس مىپرداخت و يكى از شاگردان برجسته اين مدرسه نيز سعدى شيرازى بوده است . « 2 »\r\nنمايش تصوير\r\nتصوير شماره 3 - بعضى از مراكز مهم علم و فرهنگ اسلامى\r\nرصدخانه‌ها به‌عنوان سازمان مشخص علمى - كه در آن رصد ستارگان صورت مىگرفته - مركز مهم آموزش علم نجوم و علوم وابسته به آن بوده است .\r\n\r\n\r\n","description":"","footnote":"\r\n( 1 ) . آدام متز ، تمدن اسلام قرن چهارم هجرى يا رنسانس اسلامى ، ج 2 ، ص 206 .\r\n( 2 ) . عمادالدين اصفهانى ، تاريخ دولت آل سلجوق ، ص 33 .\r\n","page_name":" 43 ","page_number":43},
  {"content":"\r\n\r\nدر سرزمين‌هاى اسلامى رصدخانه‌هاى متعدد بزرگى ساخته شد كه نخستين آنها رصدخانه شماسيه است كه در سال 213 هجرى در بغداد به‌دست مأمون بنا گرديد . « 1 »\r\nنمايش تصوير\r\nتصوير شماره 4 - دانشمندان زن نيز در مساجد رسماً به تدريس مشغول بوده‌اند\r\nومستمعين مرد و زن طالب علم آنجا مشاهده مىشوند .\r\nبيمارستان نيز سازمان علمى مهمى به‌شمار مىرفت ؛ چراكه مركز عمده تعليمات پزشكى بالينى در آنجا صورت مىگرفت . بسيارى از بيمارستان‌ها ، كتابخانه و مدرسه‌اى براى تدريس جنبه‌هاى نظرى علم طب داشتند كه از آن ميان مىتوان به بيمارستان‌هاى رى ، فسطاط ،\r\n\r\n\r\n","description":"","footnote":"\r\n( 1 ) . سيد حسين نصر ، علم و تمدن در اسلام ، ص 68 و 69 .\r\n","page_name":" 44 ","page_number":44},
  {"content":"\r\n\r\nالكبير منصورى قاهره و نورى بغداد اشاره كرد . « 1 »\r\nدر مورد مراكز مهم آموزشى اسلامى ، توجه به دو مركز علمى ديگر حايز اهميت است : يكى رَبع رشيدى كه محل آمدوشد علما و دانشمندان بسيارى بود كه به كار علمى مشغول بودند و ديگرى شَنب غازانى كه در دوره ايلخانان تأسيس گرديد و در آن دانسته‌هاى علمى فراوانى ردوبدل مىشد . « 2 »\r\n\r\n4 . نهضت ترجمه و نقل علوم\r\nعرب در صدر اسلام به هيچ‌يك از علوم مگر به زبان خود و معرفت احكام اسلام و فن طب كه بر اثر حاجت عموم نزد برخى از افراد آن قوم موجود بود به چيز ديگر توجه نداشت و اين عدم توجه از باب حفظ قواعد اسلام و دور داشتن عقايد مسلمين پيش از رسوخ و استوارى بنياد ايمان ، از خللى بود كه نتيجه علوم اوائل « 3 » است . اما پس از ايرانيان و ديگر ملل مسلمان امت بزرگ اسلامى را تشكيل دادند با توجه به سفارش‌هاى اسلام به علوم ديگر توجه كردند .\r\nابوجعفر منصوربن محمد ( 158 - 136 ق ) نخستين خليفه عباسى است كه به علوم روى آورد . او به طب و نجوم اقبال بسيارى داشت . در زمان وى ، منجمان بزرگى در ايران مىزيستند كه يكى از مشاهير آنها ، نوبخت بود . او به همراه پسرش در خدمت منصور و خلفاى عباسى بودند و كتاب‌هايى را در باب هيئت و نجوم و احكام آن ، از پهلوى به عربى ترجمه نمودند . همچنين منصور ، ابراهيم فزارى و پسرش محمد - كه هر دو از منجمان ايرانى بودند - و نيز علىبن عيسى اسطرلابى را به‌خدمت گمارد . پس از آنكه علىبن عيسى در احكام نجوم و حركات كواكب شهرت يافت ، منجمانى از ايران ، روم و هند به دربار او روى نهادند . « 4 »\r\nبدين‌ترتيب ، نهضت و حركتى علمى در عهد منصور آغاز گرديد . در همين ايام ، عبدالله‌بن مقفع - يكى از بزرگ‌ترين مترجمان اسلامى - بىآنكه از منصور فرمان يافته باشد ، به ترجمه\r\n\r\n\r\n","description":"","footnote":"\r\n( 1 ) . همان ، ص 77 .\r\n( 2 ) . علىاكبر ولايتى ، فرهنگ و تمدن اسلامى ، ص 33 .\r\n( 3 ) . به علوم پيش از اسلام بنا بر سنت ، علوم اوائل گفته مىشد . ( سيد حسين نصر ، علم و تمدن در اسلام ، ص 57 . )\r\n( 4 ) . همان ، ص 39 و 40 .\r\n","page_name":" 45 ","page_number":45},
  {"content":"\r\n\r\nبرخى از كتب منطق ، ادب و تاريخ ( از پهلوى به عربى ) پرداخت . او خود به‌تنهايى مايه تحولى شگرف در ادبيات عرب گرديد .\r\nدر دوران خلافت مهدى و الهادى عباسى نهضتى كه به‌دست ايرانيان در عهد منصور ايجاد شده بود ، همچنان ادامه يافت ، تا اينكه خلافت به هارون الرشيد ( 193 - 170 ق ) رسيد . در اين دوران غالب پزشكان دربار خليفه ، با فلسفه و منطق آشنايى داشتند و خلفا نيز بر اثر معاشرت با آنها به‌تدريج با فلسفه و علوم آشنا شدند و بدان رغبت يافتند ؛ به‌گونه‌اىكه پس از آن چنانچه به شهرى از بلاد روم دست مىيافتند ، به‌جاى سوزاندن كتب ، فرمان مىدادند آنها را به عربى ترجمه نمايند . در همين دوران ، طب يونانى را يكى از پزشكان دربار به عربى ترجمه كرد . نخستين ترجمه كتاب اقليدس به‌دست حجاج‌بن يوسف‌بن مطر صورت پذيرفت . از مترجمان بزرگ اين دوره مىتوان به نوبخت منجم ، يحيىبن بطريق مترجم المجسطى ، جورجيس‌بن بختيشوع ، عبدالله‌بن مقفع ، يوحنابن ماسوى ، سلام الأبرش ، باسيل المطران و ابوسهل نوبخت اشاره داشت . « 1 »\r\nتوجه اساسى به علوم و ترجمه كتب علمى از يونانى ، سريانى و پهلوى به عربى ، از آغاز دوره عباسى شروع شد ، اما مهم‌ترين دوره نقل و ترجمه علوم در عهد مأمون است . او پنجمين خليفه عباسى است . از آنجايى كه مادرش ايرانى بود و قسمتى از حياتش در خراسان و در ميان ايرانيان گذشت ، مردى علم‌دوست و آزادانديش بار آمد . وى به فلسفه علاقه بسيار داشت . او براى آنكه امر ترجمه و نقل علوم را به عربى آسان كند ، چند تن از مترجمان و آشنايان به زبان يونانى را به بلاد روم فرستاد و از ملوك روم خواست تا آنچه از كتب فلسفى نزد ايشان است ، براى او بفرستند . آنان نيز آنچه از آثار افلاطون ، ارسطوطاليس ، بقراط ، جالينوس ، اقليدس ، بطلميوس و فلاسفه ديگر يافتند ، نزد او فرستادند و مأمون نيز مترجمان ماهرى را براى ترجمه اين كتب گمارد .\r\nدرنتيجهء نهضتى كه به همت مأمون در تمدن اسلامى ايجاد شد ، كتب متعددى در منطق ، فلسفه ، نجوم ، رياضيات ، طب ، ادب و سياست ، از يونانى ، پهلوى ، هندى ، سريانى و نبطى به زبان عربى ترجمه شد ؛ آن‌سان كه بعدها منبع تحقيقات مسلمانان در علوم مختلف قرار گرفت .\r\n\r\n\r\n","description":"","footnote":"\r\n( 1 ) . همان ، ص 41 و 42 .\r\n","page_name":" 46 ","page_number":46},
  {"content":"\r\n\r\nبه‌جز خلفاى عباسى كه حاميان علوم و مشوقينِ ناقلان و مترجمان بوده‌اند ، رجال و خاندان‌هاى ديگرى چون آل برمك كه غالباً ايرانى بوده‌اند ، به ترغيب مترجمان پرداخته ، منابع بسيارى نيز در اين راه هزينه كرده‌اند . از خاندان برمكيان ، يحيىبن خالد ( وزير هارون ) و پسرانش فضل و جعفر و نيز محمدبن خالد ( برادر يحيى ) ، به پرورش علم و علما و تشويق شعرا و ادبا مشهور بودند . « 1 »\r\n\r\nسهم ايرانيان در تمدن اسلامى\r\nايران در طول تاريخ اسلامى ، خود قافله‌سالار و ميدان‌دار فرهنگ و تمدن عظيم اسلامى بوده است . ابن‌خلدون با شگفتى مىنويسد : بيشتر دانشوران ملت اسلام - چه در علوم دينى و چه در علوم عقلى - از ايرانيان بوده‌اند . وى همچنين مىنويسد : بيشتر صاحب‌نظران در علم نحو و دستور زبان نيز ايرانىاند ( مانند سيبويه ، فارسى و زجاج ) . سپس مىافزايد : همه عالمان اصول فقه و علماى علم كلام و نيز بيشتر مفسران ، ايرانى بوده‌اند و جز ايرانيان كسى به حفظ و تدوين علوم نپرداخت ، از اين‌رو آنها مصداق اين گفتار پيامبرند كه فرمود : اگر دانش در آسمان‌ها باشد ، مردانى از فارس به آن نايل مىآيند و آن را به دست مىآورند . « 2 » ايرانيان حتى در دوره‌اى كه تنها زبان ادبى جهان اسلام عربى بود ، نمايندگان اصلى حكومت و فرهنگ اسلامى بوده‌اند . « 3 »\r\nايرانيان از آغاز ظهور اسلام ، به اين آيين مقدس رو آوردند و حتى پيش از آنكه شريعت اسلام به‌دست اعراب مسلمان به اين سرزمين راه يابد ، ايرانيانى كه در يمن ساكن بودند ، به اسلام گرويدند و با جان و دل در بسط آن كوشيدند .\r\nمسلمانان كشورهاى شرقى و جنوب شرقى مانند شبه‌قاره هند و پاكستان ، تركستان شرقى ، چين ، مالزيا ، اندونزى و جزاير اقيانوس هند ، مرهون تلاش‌هاى ايرانيان مسلمان‌اند كه از طريق دريانوردى و بازرگانى ، اسلام را به دورترين نقاط آسيا رسانيدند . ايرانيان در كشورهاى غربى ، شمال آفريقا ، قاره اروپا و آسياى صغير نيز در ترويج دين اسلام سهمى بسزا دارند .\r\n\r\n\r\n","description":"","footnote":"\r\n( 1 ) . همان ، ص 44 و 45 .\r\n( 2 ) . عبدالرحمان بن خلدون ، مقدمه ، ج 2 ، ص 1150 و 1151 .\r\n( 3 ) . واسيلى ولاديمير بارتُلد ، فرهنگ و تمدن اسلامى ، ص 87 .\r\n","page_name":" 47 ","page_number":47},
  {"content":"\r\n\r\nپس از اينكه مردم خراسان بر ضد خلافت امويان قيام كردند و بساط حكومت آنها را برچيدند و عباسيان روىكار آمدند ، تمام امور كشورى و لشكرى سرزمين‌هاى اسلامى به‌دست ايرانيان به‌ويژه خراسانيان افتاد و آنها تمام مناصب سياسى دولت اسلامى در شرق و غرب را در دست گرفتند . « 1 »\r\nبه‌هنگام مراجعت مأمون از خراسان به عراق ، گروهى از اعيان و اشراف و بزرگان خراسان به همراه او به عراق رفتند و در آنجا ساكن شدند . اين خاندان‌هاى مهاجر بيشتر اهل نيشابور ، هرات ، بلخ ، بخارا و فرغانه « 2 » بودند كه از برجسته‌ترين اين خاندان‌ها ، برامكه‌اند . « 3 »\r\nبرمكيان كه نام آنها بسيارى از كتاب‌هاى ادبى ، تاريخ و سيره‌هاى عربى و فارسى را رونق داده است ، مايه جلال و شكوه عهد عباسيان ، خاصه روزگار هارون شدند . برمك جد اين خاندان در زمان عثمان و يا به نقلى در روزگار عبدالملك اموى اسلام آورد و گويند اسلام‌پذيرى او تا حدى سبب انتشار آيين مسلمانى در بلخ و نواحى مجاور آن گشت .\r\nدر حقيقت درخشان‌ترين ادوار خلافت عباسى از زمانى آغاز شد كه يحيى برمكى زمام امور را در دست گرفت ؛ تا جايىكه پسران وى ( جعفر و فضل و حتى موسى و محمد ) قدرت و نفوذ بسيارى در دربار عباسيان يافتند . « 4 »\r\nاز نظر عباسيان دولت ساسانى ، دولتى سامانمند بود ، از اين‌رو معتقد بودند آشنايى با مؤسسات و نهادهاى ايرانى به تقويت اسلام و قدرت جهانى آن مدد خواهد كرد . به همين دليل ، آنان عناصر ايرانى را در دستگاه حكومتى به‌كار گرفتند . « 5 »\r\nنفوذ ايرانيان در دستگاه خلافت عباسيان روزافزون بود ؛ تا بدان پايه كه در دربار هارون و مأمون ، غالب وزيران ، دبيران و نديمان ايرانى بودند . لباس ايرانى در دربار خلفا و بين امرا و\r\n\r\n\r\n","description":"","footnote":"\r\n( 1 ) . مرتضى مطهرى ، خدمات متقابل اسلام و ايران ، ص 80 و 81 .\r\n( 2 ) . فرغانه (  Fargane )  يا دره فرغانه در آسياى مركزى قرار دارد . امروز فرغانه به سه بخش تقسيم شده است كه اين سه بخش در ازبكستان ، تاجيكستان و قرقيزستان واقعند . شهرهاى عمده‌اش خوقند ، انديجان ، نمنگان و فرغانه مىباشد . ( غلامحسين مصاحب ، دايرهءالمعارف فارسى ، ج 2 ، ذيل واژه فرغانه ، ص 1880 . )\r\n( 3 ) . مرتضى مطهرى ، خدمات متقابل اسلام و ايران ، ص 81 .\r\n( 4 ) . عبدالحسين زرين‌كوب ، تاريخ ايران بعد از اسلام ، ص 443 - 441 .\r\n( 5 ) . واسيلى ولاديمير بارتُلد ، فرهنگ و تمدن اسلامى ، ص 87 .\r\n","page_name":" 48 ","page_number":48},
  {"content":"\r\n\r\nرجال مرسوم بود و حتى گاه خليفه ، لباس ايرانى به تن مىكرد . تأثير نفوذ ايران در تشكيلات تازه دولت عباسيان بسيار مشهود و اثرگذار بود و از سويى چون اعراب با اين دولت معارضه كرده بودند ، ديگر مورد اعتماد خلفاى جديد نبودند و همه قراين نيز نشان مىداد كه در آينده ايرانيان در كار اداره و سياست مملكت ياور خلفا خواهند بود . « 1 »\r\nايرانيان افزون بر نقش مهمى كه در سياست و كشوردارى در جهان اسلام داشتند ، در صحنه علم و فرهنگ نيز بس كوشا بودند . هرچند بيشتر آثار علمى كه از خارج دنياى اسلام نقل و ترجمه گرديد ، غيرايرانى بود ، بىشك بيشترين آثار اسلامى - چه در علوم دينى و ديگر رشته‌ها - به‌دست مسلمانان ايرانى نگاشته شد . « 2 »\r\nادوارد براون دراين‌باره مىنويسد :\r\nاگر از علومى كه عموماً به اسم عرب معروف است - اعم از تفسير ، حديث ، الاهيات ، فلسفه ، طب و تراجم احوال و حتى صرف و نحو زبان عربى - آثار و تأليفات ايرانيان را جدا كنيد ، بهترين قسمت آن علوم از ميان مىرود . « 3 »\r\nايجاد مدارس دولتى نظاميه يكى ديگر از خدمات ايرانيان بود كه موجب نهضت بزرگ آموزش در جهان اسلام شد . اين مدارس را خواجه نظام‌الملك طوسى ، وزير دانشمند سلجوقيان بنيان نهاد . او نخستين فردى بود كه تأسيس مدارس را جزء برنامه‌ها و وظايف‌دولت قرار داد و همه دولت‌هاى اسلامى نيز كه پس از او در قلمرو اسلام به قدرت رسيدند ، اين مهم را پى گرفتند . اين رويداد مهم فرهنگى فرصت مناسبى براى مدارس اسلامى بودتابا فراغت خاطر و برخوردارى از هزينه‌هاى مكفى و مستمر ، به حيات علمى خود ادامه‌دهند . « 4 »\r\nدر كنار اين مدارس ، كتابخانه‌هايى تأسيس شد تا همه علاقه‌مندان از آن استفاده كنند . همچنين تنظيم برنامه شبانه‌روزى براى اين مدارس ، در نظر گرفتن مسكن و نيز تأمين\r\n\r\n\r\n","description":"","footnote":"\r\n( 1 ) . عبدالحسين زرين‌كوب ، تاريخ ايران بعد از اسلام ، ص 417 .\r\n( 2 ) . مرتضى مطهرى ، خدمات متقابل اسلام و ايران ، ص 442 .\r\n( 3 ) . ادوارد گرانويل براون ، تاريخ ادبيات ايران از فردوسى تا سعدى ، ج 1 ، ص 303 .\r\n( 4 ) . محمد عبدالرحيم غنيمه ، تاريخ دانشگاه‌هاى بزرگ اسلامى ، ص 118 و 119 .\r\n","page_name":" 49 ","page_number":49},
  {"content":"\r\n\r\nمعاش و مستمرى تحصيلى براى استادان و دانشجويان ، موجب شد آنها با آسودگى خاطر به تعليم و تدريس بپردازند . « 1 »\r\nبزرگ‌ترين اين مدارس ، مدرسه نظاميه بغداد بود . در شهرهاى ديگر ازجمله بلخ ، نيشابور ، هرات ، اصفهان ، بصره ، مرو ، آمل و موصل نيز اين مدارس ايجاد شد و اين كار تا آنجا ادامه يافت كه در همه شهرهاى خراسان و عراق مدرسه‌اى تأسيس گرديد . « 2 »\r\nعلاوه بر اين ، ايران و ايرانى جايگاه ويژه‌اى در رشد و اعتلاى هنر اسلامى نيز دارد . از ابتداى سده چهارم تا آغاز سده دهم هجرى ، ايران مهد هنر و هنرآفرينى در جهان اسلام بوده است . ايرانيان در دوران سلجوقيان ( سده ششم هجرى ) هنر را بيش از گذشته شكوفا كردند ؛ چنان كه در همين دوران اصفهان پايتخت ايران شد . « 3 »\r\nنتيجه اينكه ، ايرانيان در فرهنگ و تمدن اسلامى سهمى درخور توجه دارند و از همان آغاز كه اسلام آوردند ، در گسترش اين شريعت و اعتلاى آن بسيار كوشيدند .\r\n\r\n\r\n","description":"","footnote":"\r\n( 1 ) . همان ، ص 121 .\r\n( 2 ) . همان ، ص 117 .\r\n( 3 ) . كريستين پرايس ، تاريخ هنر اسلامى ، ص 59 - 57 . براى آگاهى بيشتر درباره هنر ايران بنگريد به فصل پنجم همين كتاب با عنوان « هنر در تمدن اسلامى » .\r\n","page_name":" 50 ","page_number":50},
  {"content":"\r\n\r\n\r\nپرسش‌ها\r\n1 . نظر ابن‌خلدون در مورد خط عربى و چگونگى انتقال آن به مردم مكه چيست ؟\r\n2 . پنج مورد از نوشت‌افزارهايى كه در قرآن‌كريم از آنها ياد شده است ، نام بريد .\r\n3 . صنعت كاغذسازى از كجا و چگونه به سرزمين‌هاى اسلامى راه يافت ؟\r\n4 . نخستين مركز مهم علمى ( بيت‌الحكمه ) به فرمان چه كسى تأسيس شد و چه دانش‌هايى در آن رونق داشت ؟\r\n5 . چهار نمونه از مراكز مهم علمى در تمدن اسلامى را نام بريد .\r\n6 . ترجمه و نقل علوم در تمدن اسلامى از چه زمانى آغاز شد و چه تأثيرى در تكوين علوم اسلامى داشت ؟\r\n7 . نقش نظاميه‌ها را در نهضت بزرگ آموزشى جهان اسلام بررسى كنيد .\r\n8 . نقش ايرانيان در فرهنگ و تمدن اسلامى را بررسى نموده ، نام چند تن از فعالان اين عرصه را بيان كنيد .\r\n\r\nفعاليت‌هاى علمى\r\n1 . در مورد نهضت ترجمه و قلمرو آن در عصر عباسيان مقاله‌اى بنويسيد .\r\n2 . در مقاله‌اى نقش برمكيان را در دولت عباسى بررسى كنيد .\r\n3 . درباره نظاميه بغداد كه از اثرگذارترين نظاميه‌ها در فرهنگ و تمدن اسلامى است ، پژوهش كنيد .\r\n4 . جايگاه و نقش ايرانيان را در تمدن اسلامى بكاويد .\r\n5 . تحقيق كنيد چرا پس از ورود اسلام به ايران ، تمدن اسلامى عصر طلايى و شكوفايى خود را آغاز كرد ؟\r\n\r\nمنابع براى مطالعه بيشتر\r\n1 . باسورث و ديگران ، تاريخ ايران كيمبريج : از آمدن سلجوقيان تا فروپاشى دولت ايلخانان ، پژوهش دانشگاه كمبريج ، ترجمه حسن انوشه ، تهران ، اميركبير ، 1381 .\r\n3 . زرين‌كوب ، عبدالحسين ، كارنامه اسلام ، تهران ، اميركبير ، 1385 .\r\n4 . كسائى ، نورالله ، مدارس نظاميه و تأثيرات علمى و اجتماعى آن ، تهران ، اميركبير ، 1364 .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nفصل سوم : شكوفايى علوم در تمدن اسلامى\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\nدرطى چند قرن ، نهال تمدن اسلامى باليد و در عرصه‌هاى گوناگون ، رشدى متناسب و همگون يافت ؛ به‌گونه‌اىكه نه‌تنها جامعه بشرى هم‌عصر خود را متأثر ساخت ، بلكه چراغ روشنى براى غرب و شرق گرديد تا بدين‌رو راه خود را بازشناسند .\r\nدر اين فصل به‌شكلى گذرا به جلوه‌هايى چند از فرهنگ و تمدن اسلامى خواهيم پرداخت تا تأثير آموزه‌هاى اصيل نبوى و اهل‌بيت مكرم او را دريابيم .\r\n\r\nطبقه‌بندى علوم\r\nطبقه‌بندى علوم اسلامى مبتنى بر سلسله مراتبى است كه قرن‌ها قالب و زمينه دستگاه تعليم و تربيت را در ميان مسلمانان فراهم نموده است . « 1 »\r\nمسلمين از سده‌هاى آغازين و بلكه از دهه‌هاى نخست ، با دسته‌بندى معلومات و تأليفات خويش علوم را از يكديگر جدا ساختند و سنت تخصصى و انشعاب در علم را با بنيانى استوار پىافكندند . « 2 »\r\nكوشش مسلمانان براى طبقه‌بندى علم ، از قرن سوم هجرى با كار كِندى آغاز شد . يكى از قديمىترين و مؤثرترين طبقه‌بندىها نيز از حكيم ابونصر فارابى است . او كتاب احصاءالعلوم را نوشت كه بعدها به‌دست جرارد كرمونايى به لاتين ترجمه شد . « 3 » طبقه‌بندى\r\n\r\n\r\n","description":"","footnote":"\r\n( 1 ) . سيد حسين نصر ، علم و تمدن در اسلام ، ص 45 .\r\n( 2 ) . بنگريد به : محمدرضا حكيمى ، دانش مسلمين ، ص 83 - 81 .\r\n( 3 ) . اين ترجمه در مغرب زمين به  Descientiis  ، معروف است .\r\n","page_name":" 55 ","page_number":55},
  {"content":"\r\n\r\nفارابى در بسيارى از متفكران بعد از او مؤثر افتاد . اين طبقه‌بندى با اندكى تغيير ، مورد قبول ابن‌سينا ، غزالى و ابن‌رشد قرار گرفت . « 1 »\r\nفارابى علوم يا به تعبير خودش معرفت را به پنج فصل تقسيم كرده است : « علم زبان » ، « منطق » ، « رياضيات » ، « علوم طبيعى و الاهى » و « حكمت عملى يا اخلاق » . وى علوم طبيعى و الاهى را از آن‌رو يك جا مطرح كرد كه هر دو علم به موجودات طبيعى مىپردازند ، اما با اين تفاوت كه در يكى موجودات به‌وجود مطلق يا واجب‌الوجود متصل مىشوند و در ديگرى خود واجب‌الوجود مورد توجه قرار مىگيرد . « 2 »\r\nپس از فارابى ، ابن‌سينا در كتاب شفا و همچنين ابن‌خلدون در كتاب مقدمه و برخى ديگر از دانشمندان اسلامى به تقسيم‌بندى علوم پرداخته‌اند . در اسلام روش‌هاى متعددى براى طبقه‌بندى علوم وجود داشته است . اين روش‌ها عموماً از نوع نگرش پديدآورندگان آنها به جهان اطراف نشئت مىگرفته است به‌طور كلى در طبقه‌بندى نخست ، علوم به نظرى و عملى تقسيم مىشوند كه مبناى آن تقسيم ارسطويى بوده است ؛ تقسيمى كه بعدها كامل‌تر شد . در طبقه‌بندى دوم ، علوم برحسب ارتباط مستقيم خود با هدف اصلى ، يعنى استفاده از علوم و دانش‌هاى مختلف براى رسيدن به هدفى معين ، بررسى مىشوند . مثلًا در حكمت نظرى يا علوم شرعى ، شناخت و معرفت اصل هستند و ديگر علوم مانند صرف و نحو براى فهم مطالب به كار مىآيند .\r\nدر طبقه‌بندى سوم ، دانش‌ها به علوم « اسلامى » و « غيراسلامى » تقسيم مىشوند . علوم اسلامى علومى هستند كه از تفكر خود مسلمين برخاسته ، اما علوم غيراسلامى علومىاند كه اصل آنها از تمدن‌هاى ديگر وارد اسلام شده و مسلمانان آنها را گسترش داده و ساخته و پرداخته‌اند .\r\nدر طبقه‌بندى چهارم ، دانش‌ها به علوم « شرعى » و « غيرشرعى » تقسيم مىگردند . علوم شرعى علومىاند كه از پيامبر ( ص ) و امامان معصوم ( عليهم السلام ) به ما رسيده و شامل اصول و فروع دين مىشوند و علوم غيرشرعى نيز علوم عقلى محض‌اند ( مانند رياضيات ) .\r\n\r\n\r\n","description":"","footnote":"\r\n( 1 ) . سيد حسين نصر ، علم و تمدن در اسلام ، 46 .\r\n( 2 ) . بنگريد به : همان ، ص 49 - 46 .\r\n","page_name":" 56 ","page_number":56},
  {"content":"\r\n\r\nدر طبقه‌بندى پنجم ، علوم به « عقلى » و « نقلى » قابل تقسيم‌اند . مقصود از علوم عقلى همان حكمت ، كلام و فلسفه است و علوم نقلى نيز امور شرعى و دانسته‌هاى معرفتى مربوط به دانش‌هاى مختلف همچون نجوم و پزشكى است . « 1 »\r\n\r\nالف ) علوم غيراسلامى\r\n\r\n1 . علوم رياضى\r\nعلوم رياضى مانند ساير علوم مادى با ترجمه كتاب‌هاى هندى ، ايرانى و يونانى به جامعه اسلامى راه يافت ؛ چنان كه انديشمندان مسلمان به‌سرعت در اين علم مهارت يافتند و خود صاحب‌نظر شدند . بدين ترتيب ، علوم رياضى در دامان پربار اسلامى رشد يافت و به شكوفايى رسيد .\r\nنخستين كتابى كه در رياضيات به عربى ترجمه شد ، سدهانت « 2 » بود . اين كتاب در زمان منصور عباسى به‌دست محمدبن ابراهيم فزارى از زبان سانسكريت به عربى ترجمه گرديد و پس از آن بود كه مسلمانان در علوم رياضى كوشيدند و آن را به اوج رساندند . نوآورىهاى مسلمانان هنوز هم مورد استفاده رياضىدان‌هاى جهان است . « 3 » براى آشنايى اجمالى با ابداعات مسلمانان در علوم رياضى به معرفى چند تن از رياضىدان‌هاى برجسته مسلمان مىپردازيم .\r\nمحمدبن ابراهيم فزارى يكى از رياضىدان‌هاى پيشرو در جهان اسلام است . وى نخستين كسى بود كه اسطرلاب ساخت . آثار مهم او بدين قرار است : القصيده فى علوم النجوم ، كتاب المقياس ، كتاب الزيج على سنن العرب ، كتاب العمل بالاسطرلاب و كتاب فى تسطيح الكره . « 4 »\r\nمحمدبن موسى خوارزمى نيز يكى از درخشان‌ترين رياضىدانان مسلمان در قرن سوم هجرى است . وى تحقيقات و كتاب‌هاى بسيارى در نجوم و رياضيات دارد . رياضىدان‌هاى\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 35 و 36 .\r\n( 2 ) . كلمه « سدهانت » در زبان سانسكريت به‌معناى معرفت و طريقه علمى است . عرب‌ها اين كلمه را به‌صورت ظريفى تغيير دادند و « سند هند » تلفظ كردند تا اشاره‌اى باشد بر اينكه اصل كتاب از هند است .\r\n( 3 ) . يعقوب جعفرى ، مسلمانان در بستر تاريخ ، ص 195 و 196 .\r\n( 4 ) . اسحاق بن محمد بن نديم ، الفهرست ، ص 273 .\r\n","page_name":" 57 ","page_number":57},
  {"content":"\r\n\r\nپس از او تاكنون مرهون انديشه‌هاى اويند . در آثار وى سنت‌هاى رياضى يونانى و هندى با هم درآميخته‌اند . خوارزمى نخستين كسى بود كه رساله‌اى عربى در حساب و جبر نگاشت و اعداد عربى را در آن به‌كار برد . اين اثر المختصر فى حساب الجبر و المقابله نام دارد كه مهم‌ترين نگاشته اوست . اين اثر چندين بار به نام ليبر الگوريسمى « 1 » - يعنى كتاب الخوارزمى - به لاتين ترجمه شده است . اين ترجمه لاتينى ، نام خوارزمى است كه كلمه انگليسى «  Algorism  » به‌معناى حساب و محاسبه و روش محاسبه ، برگرفته از آن است . « 2 »\r\nغربىها استفاده از اعداد عربى يا هندى و نيز استفاده از صفر را از رياضىدان‌هاى مسلمان به‌ويژه خوارزمى فراگرفته‌اند و حتى كلمه صفر به همان صورت وارد زبان‌هاى اروپايى شد . به‌گفته خانم زيگريد هونكه ، اين لغت به‌صورت « صفيروم » ، « صفرو » و « صرو » در ايتاليا ، به‌صورت « شيفر » در فرانسه و به‌صورت « صيفر » در انگلستان و آلمان باقى مانده‌است . « 3 »\r\nالبته مسلمانان با توجه به آموزه‌هاى دينى و حفظ امانت ، هر آنچه از ملل ديگر فراگرفتند ، به نام خود آنها به ديگران انتقال دادند .\r\nابوالوفاء بوزجانى يكى ديگر از رياضىدان‌هاى مسلمان است كه در قرن چهارم هجرى مىزيسته است . « 4 » وى شرحى بر كتاب جبر خوارزمى نوشت و معادلات درجه چهارم را حل كرد . او نخستين كسى بود كه نظريه سينوس را در رابطه با مثلثات كروى تعميم داد . بوزجانى مفهوم ظل و ظل تمام ( تانژانت و كتانژانت « 5 » ) و قاطع و قاطع تمام را در مثلثات پديد آورد و رابطه نسبت‌هاى شش‌گانه مثلثاتى را نيز بيان داشت . « 6 »\r\n\r\n\r\n","description":"","footnote":"\r\n( 1 )  . Liber Algorismi . \r\n( 2 ) . سيد حسين نصر ، علم و تمدن در اسلام ، ص 147 .\r\n( 3 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 128 و 129 .\r\n( 4 ) . سيد حسين نصر ، علم و تمدن در اسلام ، ص 148 .\r\n( 5 ) .  Tanjente  به معنى تماس ، خط تماس دايره ، خط مماس دايره و شيب ظل آمده است ، كتانژانت (  kotanjant )  عكس ظل يك زاويه را ظل تمام يا كتانژانت آن نامند .\r\n( 6 ) . يعقوب جعفرى ، مسلمانان در بستر تاريخ ، ص 197 .\r\n","page_name":" 58 ","page_number":58},
  {"content":"\r\n\r\nاو از مترجمان مشهور كتب رياضى از يونانى به عربى و از جمله مؤلفان بزرگ عهد خود نيز هست . بوزجانى بيشتر در هندسه و نجوم تخصص داشت و در اين دو علم بر معاصران خود نيز تأثير نهاد . وى كتب بسيارى در رياضيات تأليف نمود . « 1 »\r\nعمر خيام نيشابورى از رياضىدانان مسلمان قرن پنجم هجرى است . او در علوم رياضى تأليفات متعددى دارد كه مهم‌ترين آنها رساله جبر و مقابله است كه به زبان‌هاى غربى ترجمه شده است . جبر خيام يكى از برجسته‌ترين متون رياضى قديم است . وى معادلات را تا درجه سوم مورد بحث قرار داده و آنها را طبقه‌بندى كرده است . او همچنين رساله كوتاهى در حل مسئله جبرى دارد كه در آن 21 قسم معادلات جبرى را نام مىبَرد . خيام به‌دستور ملك‌شاه سلجوقى و با همكارى جمعى از رياضىدان‌ها ، تقويم جلالى را ابداع نمود كه تاكنون اين تقويم در ايران به‌كار مىرود . « 2 »\r\nغياث‌الدين جمشيد كاشانى از ديگر شخصيت‌هاى برجسته قرن نهم هجرى است . وى در محاسبه و نظريه اعداد ، بزرگ‌ترين رياضىدان اسلامى است . او كاشف حقيقى كسر اعشارى بود و اندازه بسيار صحيحى از عدد پى ( ) را به‌دست داد . علاوه بر اين او روش‌ها و تدبيرهاى تازه‌اى براى عمل حساب و محاسبه ابداع نموده است . كتاب مفتاح الحساب او اساسىترين تأليف وى به زبان عربى است . « 3 »\r\nبسيارى از دانشمندان علوم عقلى در حوزه اسلامى ، در رياضيات نيز تبحر داشته‌اند ، اما چون در علوم ديگر نيز صاحب‌نظر و بلندآوازه بوده‌اند ، به‌عنوان رياضىدان معرفى نشدند كه از آن ميان مىتوان به ابن‌هيثم ، ابن‌سينا ، ابوريحان بيرونى ، خواجه نصير و شيخ بهايى اشاره كرد . « 4 »\r\nدوره صفويه در ايران ، آخرين مرحله فعاليت در زمينه رياضيات به‌شمار مىرود كه البته از كارهاى اين دوره ، آگاهىهاى چندانى در دست نيست . معماران و مهندسان مدارس و مساجد و پل‌هاى اين زمان همه از رياضىدانانى زبردست بوده‌اند كه شهيرترين آنها بهاءالدين عاملى\r\n\r\n\r\n","description":"","footnote":"\r\n( 1 ) . ذبيح‌الله صفا ، تاريخ ادبيات ايران ، ج 1 ، ص 334 .\r\n( 2 ) . سيد حسين نصر ، علم و تمدن در اسلام ، ص 159 و 160 .\r\n( 3 ) . همان ، ص 150 .\r\n( 4 ) . يعقوب جعفرى ، مسلمانان در بستر تاريخ ، ص 198 .\r\n","page_name":" 59 ","page_number":59},
  {"content":"\r\n\r\nاست . تأليفات رياضى وى درواقع تلخيص و تحريرى از آثار استادان سلف بوده است كه بعدها در شاخه‌هاى مختلف علم رياضى به‌صورت متن‌هاى استانده ( استاندارد ) درآمد . به‌طور كلى از قرن سيزدهم هجرى به بعد ، نيروى پژوهش جامعه اسلامى تقريباً به‌صورت كاملى معطوف به مسائل عرفان و مابعدالطبيعه گرديد و رياضيات جز در موارد كاربرد آن در زندگى روزانه ، اساساً به‌عنوان نردبانى براى صعود به معقولات مابعدالطبيعى به‌كار گرفته شد . « 1 »\r\nدر هر حال ، مسلمانان پيش از هر چيز نظريه اعداد را هم از لحاظ رياضى و هم از حيث مابعدالطبيعى تكميل كردند . آنان مفهوم عدد را به ماوراى آنچه يونانيان شناخته بودند ، گسترش دادند و همچنين روش‌هاى محاسبه عددى بهترى را طراحى كردند كه در قرن هشتم و نهم به اوج خود رسيد . مسلمانان در رشته‌هاى عددى و كسرهاى اعشارى و شاخه‌هاى مشابهى از رياضيات وابسته به عدد نيز كار كردند . آنها علم جبر را گستردند و به آن نظم و ترتيب علمى بخشيدند و پيوسته رشته ارتباط آن را با هندسه ، محفوظ نگاه داشتند . همچنين كارهاى يونانيان را در هندسه مسطحه و هندسه مجسمه ادامه دادند و سرانجام مثلثات مسطحه و مجسمه را تكميل نمودند و براى توابع مثلثاتى ، جدول‌هاى صحيحى فراهم آوردند و چند تابع مثلثاتى را نيز ابداع كردند . افزون بر اين ، با آنكه علم مثلثات از آغاز پيدايش همراه با علم نجوم رشد و گسترش يافته بود ، نخستين بار خواجه نصيرالدين طوسى در كتاب شكل القطاع آن را به كمال رساند و بدين‌ترتيب عنوانى مستقل يافت . « 2 »\r\n\r\n2 . علم نجوم\r\nعلم نجوم و ستاره‌شناسى با رياضيات ارتباطى تنگاتنگ دارد ، از اين‌رو غالب رياضىدان‌هاى اسلامى ، ستاره‌شناس نيز بوده‌اند . نجوم يا هيئت مانند بسيارى از علوم عقلى با ترجمه كتاب‌هاى يونانى ، هندى و ايرانى به زبان عربى ، به حوزه‌هاى علمى مسلمانان راه يافت . اهتمام مسلمانان به علم نجوم افزون بر ارتباط برخى از احكام اسلام با آن ( مانند نماز آيات ، حج ، شناخت قبله و تعيين ماه‌هاى حرام ) بيشتر از آن‌روست كه در قرآن و احاديث ، مطالعه در\r\n\r\n\r\n","description":"","footnote":"\r\n( 1 ) . سيدحسين نصر ، علم و تمدن در اسلام ، ص 150 و 151 .\r\n( 2 ) . همان ، ص 151 .\r\n","page_name":" 60 ","page_number":60},
  {"content":"\r\n\r\nآسمان و زمين و خورشيد و ستارگان مورد تشويق قرار گرفته است . « 1 »\r\nشكوفايى اين علم در ميان مسلمانان ، پس از ترجمه كتاب زيج شهريارى از ايران ، سدهانت از هند و المجسطى از يونان آغاز شد و از آن پس دانشمندان بزرگى در اين علم درخشيدند و خود به مطالعات مستقل پرداختند . « 2 »\r\nنخستين منجم مسلمان ، محمدبن ابراهيم فزارى است كه در دربار عباسيان مشغول به كار شد و كتاب سدهانت ( سند هند ) تأليف براهماگوپتا را به عربى ترجمه كرد . او همچنين چند منظومه در نجوم تأليف نمود . اثر او كه به نام سند هند كبير شناخته شده ، تا زمان مأمون عباسى در قرن سوم ، تنها مبناى علم نجوم اسلامى بوده است . « 3 »\r\nستاره‌شناس ديگرى كه در شناساندن نجوم هندى به مسلمانان سهم بسزايى داشته ، يعقوب‌بن طارق ، يكى از معاصران محمد فزارى است كه در نزد استاد هندى درس خواند و در فن نجوم مهارت يافت . درواقع بيشتر به كوشش اين دو دانشمند مسلمان بود كه نجوم و رياضيات هندى وارد جريان علم اسلامى شد .\r\nدر نهضت ترجمه آثار خارجى به زبان عربى ، « 4 » كتاب‌هاى اساسى نجوم يونانى در دسترس‌مسلمين قرار گرفت و تا حد زيادى جايگزين كتاب‌هاى هندى و ايرانى رايج در آن زمان‌شد . يكى از كتاب‌هاى مهم نجوم يونانى كتاب المجسطى بطلميوس بود كه چندين‌بار ترجمه‌گرديد . « 5 »\r\nستاره‌شناسان مسلمان بهترين دانسته‌هاى خود را در بخش نظرى و در زمينه داده‌هاى رصدى از طريق ترجمه همين كتاب به‌دست آوردند كه شروح متعددى نيز بر آن نگاشته شد . مطالعه اين كتاب موجب پديد آمدن مكتبى شد كه عمده كار آن رصد ستارگان و تهيه جدول‌هاى نجومى بود كه بدانها زيج گفته مىشود . شمار زيج‌هايى كه در جهان اسلام از قرن\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 199 .\r\n( 2 ) . همان ، ص 200 .\r\n( 3 ) . سيد حسين نصر ، علم و تمدن در اسلام ، ص 172 .\r\n( 4 ) . نهضت ترجمه در دوره مأمون عباسى روى داد .\r\n( 5 ) . سيد حسين نصر ، علم و تمدن در اسلام ، ص 172 .\r\n","page_name":" 61 ","page_number":61},
  {"content":"\r\n\r\nدوم تا دوازدهم هجرى نوشته شد ، به بيش از 220 عنوان مىرسد . « 1 »\r\nاين ستاره‌شناسان كوشيدند در هر يك از اين زيج‌ها به مشخصات نجومى دقيق‌ترى پىبرند . آنان در نتيجه اين تلاش‌ها به داده‌هاى نجومى دقيق‌ترى دست يافتند كه يكى از مهم‌ترين آنها تعيين طول سال شمسى بود . رصدهاى فراوان ستاره‌شناسان مسلمان براى يافتن طول سال شمسى سبب شد روش‌هاى متعددى نيز براى اعمال كبيسه در انواع گاه‌شمارهاى طرح شده در جهان اسلام طراحى گردد . همچنين انجام رصدهاى پياپى براى تهيه زيج‌ها موجب شد منجمان اسلامى به مفهوم نجومى « تقويم اعتدالين » « 2 » دست يابند . ستاره‌شناسان مسلمان به‌تدريج مختصات دايرةالبروجى ستارگان در زمان رصد رابا داده‌هاى بطلميوس در همين زمينه ( در كتاب المجسطى ) متفاوت يافتند كه تقريباً همه‌آنها مقدار اختلاف تقويم اعتدالين را در زيج‌هاى خود ذكر كرده‌اند . جابربن عبدالله بتّانى ، يكى از منجمان بزرگ در قرن سوم هجرى مقدار تقويم اعتدالين را 2 / 50 ثانيه قوسىبه‌دست آورد . « 3 »\r\nاثر نجومى بتّانى ، الزيج نام دارد . اين كتاب به لاتين برگردان شده و تا زمان رنسانس يكى از كتب اساسى نجوم در مغرب‌زمين بوده است . الزيج به زبان ايتاليايى نيز ترجمه گرديده و در دوره‌هاى اخير بيش از آثار ديگر ستاره‌شناسان مسلمان مورد توجه قرار گرفته است .\r\nدر قرن سوم هجرى افزون بر بتّانى ، بزرگانى ديگر نيز در اين علم دست داشتند ؛ ازجمله خوارزمى كه به‌جز تأليفات برجسته رياضى ، جداول نجومى ارزشمندى از خود برجاى نهاد و ديگرى نيز ابومعشر كه بيش از همه ، از آثار او در نوشته‌هاى اروپاييان نقل شده است . كتاب المدخل الى احكام النجوم او به لاتين ترجمه شده و چندين‌بار به چاپ رسيده است .\r\nدر همين عصر ، الفرغانى ستاره‌شناسى ديگر است كه كتاب فى الحركات السماويه و جوامع علم النجوم از آثار اوست . نيريزى نيز منجم ديگرى است كه شرحى بر المجسطى\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 40 .\r\n( 2 ) . يعنى افزايش طول دايرهءالبروجى ستارگان بر اثر حركت گردنايى زمين در طول ساليان به اندازه 50 ثانيه قوسى در هر سال .\r\n( 3 ) . كرلو آلفونسو نالينو ، تاريخ نجوم اسلامى ، ص 202 - 200 ؛ به نقل از علىاكبر ولايتى ، فرهنگ و تمدن اسلامى ، ص 40 .\r\n","page_name":" 62 ","page_number":62},
  {"content":"\r\n\r\nنوشت و درباره اسطرلاب كروى ، بزرگ‌ترين اثر همه زمان‌ها را به زبان عربى تأليف كرد . معاصر وى ثابت‌بن حره نيز كه نقش مهمى در علم نجوم داشت ، شهرتش بيشتر به طرح نظريه حركت نوسانى اعتدالين است . وى فلك تازه‌اى بر هشت فلك نجوم بطلميوسى افزود كه اين فرض را بيشتر منجمان پس از وى پذيرفتند . « 1 »\r\nرصدهاى نجومى در قرن چهارم از سوى كسانى چون ابوسهل كوفى و عبدالرحمان صوفى ادامه يافت . كتاب صدرالكواكب صوفى آن‌چنان شهرت دارد كه جورج سارتن - برجسته‌ترين مورخ تاريخ علم اسلامى - آن را در كنار زيج الغ‌بيگ و زيج ابن‌يونس ، سه شاهكار رصدهاى اسلامى دانسته است . سرانجام نيز بايد از كيميادان و منجم اندلسى ، ابوالقاسم المجريطى نام بريم كه رساله‌اى در اسطرلاب و تفسيرهايى بر جداول فلكى محمدبن موسى خوارزمى و كتاب تسطيح كره بطلميوس نگاشته است .\r\nدر قرن پنجم كه اوج فعاليت در علوم اسلامى است ، با چندين ستاره‌شناس برجسته ديگر نيز روبه‌روييم ؛ ازجمله بيرونى كه محاسبه طول و عرض‌هاى جغرافيايى و اندازه‌گيرىهاى ارضى و چندين محاسبه مهم نجومى ، وى را در ميان برجستگان اين علم قرار داده است . ابن‌يونس ، منجم دربار فاطميان در قاهره تأليفى به نام زيج حاكمى دارد كه در آن بسيارى از مقادير ثابت ، از نو اندازه‌گيرى شده بود . اين زيج يكى از كامل‌ترين جداول فلكى تأليف شده در اسلام است . او نخستين كسى است كه درباره هم‌زمانى نوسان‌هاى آونگ ، بحث نمود كه همين امر سرانجام به استفاده از آونگ در ساختن ساعت‌هاى مكانيكى انجاميد . « 2 »\r\nزرقالى نخستين منجم رصدگر مسلمان اسپانيايى است . وى اسطرلاب جديدى به نام صفيحه اختراع كرد كه بسيار رواج يافت . او همچنين دليل حركت نقطه اوج خورشيد را نسبت به ثوابت بيان داشت . زرقالى زيج طليطلى را تأليف نمود كه بسيار مورد استفاده مترجمان لاتينى و مسلمان در قرون اخير بوده است . پس از زرقالى ، نجوم در اندلس رنگ‌وبوى\r\n\r\n\r\n","description":"","footnote":"\r\n( 1 ) . سيد حسين نصر ، علم و تمدن در اسلام ، ص 172 و 173 .\r\n( 2 ) . همان ، ص 174 .\r\n","page_name":" 63 ","page_number":63},
  {"content":"\r\n\r\nضدبطلميوسى پيدا كرد ؛ « 1 » آن‌گونه كه بسيارى از ستاره‌شناسان مسلمان در آراى نجومى بطلميوس ترديد كردند . ازجمله كسانى كه بر نظريات بطلميوس خرده گرفتند و خود نظريات جديدى به‌دست دادند ، مىتوان به ابن‌سينا ، خواجه نصيرالدين طوسى ، بطروجى اشبيلى ، ابن‌هيثم ، ابوريحان بيرونى ، ابن‌شاطر و مؤيدالدين عُرضى دمشقى اشاره كرد . ايرادات منجمان مسلمان بر نظريات نجومى بطلميوس ، مخالفت ستاره‌شناسان غربى ( در دوره رنسانس ) با نجوم كهنسال بطلميوسى را در پى آورد . « 2 »\r\nامروزه تقريباً ثابت شده است كه كپلر و كپرنيك پايه‌گذاران مهم‌ترين كشف نجومى عالم ، با عنوان مدل خورشيد مركزى منظومه شمسى در به‌دست دادن آراى خود ، از دانشمندان اسلامى به‌ويژه خواجه نصيرالدين طوسى تأثير پذيرفته‌اند . « 3 »\r\nازجمله پيشرفت‌هاى نجوم در اسلام ، افزون بر اصلاحاتى كه در منظومه بطلميوسى صورت گرفت ، تهيه فهرست ستارگان يا زيج الغ‌بيگ است - كه نخستين جداول نجومى پس از زمان بطلميوس بوده - و ديگرى نيز جايگزين كردن جيب زاويه « 4 » به‌جاى وتر آن در محاسبات علم مثلثات . منجمان مسلمان ، منظومه اسكندرانيان را نيز از دو سو تغيير دادند : يكى آنكه فلك هشتم را كه بطلميوس فرض كرده بود ، حذف كردند و ديگرى نيز كه براى فلسفه علوم بيشتر اهميت داشت ، تغيير در ماهيت افلاك بود . از ميان مسائل مختلف نجوم ، آنچه بيشتر مورد توجه منجمان مسلمان بود ، بحث در ماهيت اجرام فلكى ، حركت سيارات و فاصله و بزرگى آنها بود كه به محاسبات مبتنى بر طرح‌هاى رياضى بستگى داشت . البته اينان به نجوم توصيفى نيز علاقه‌مند بودند كه بىشك گواه اين مدعا ، رصدهاى جديد آنها و همچنين تهيه زيج‌ها بود . « 5 »\r\n\r\n3 . مكانيك\r\nعلم مكانيك نزد مسلمانان به « علم الحيل » معروف است كه مراد از آن ، دانش يا شناخت ابزارها و وسايلى بود كه هر يك براى كارى ساخته شده بودند . مسلمانان در اين علم نظريات و ابتكاراتى دارند كه در كتاب‌هاى آنان درباره جراثقال و علم الحيل آمده است . يكى از اين آثار ، كتاب دايرة المعارف گونه مفاتيح‌العلوم است كه خوارزمى آن را نگاشته و در آن به‌تفصيل درباره اين علم بحث نموده و كاربرد اهرم و چرخ را تشريح كرده است . « 6 »\r\n\r\n\r\n","description":"","footnote":"\r\n( 1 ) . همان ، ص 174 و 175 .\r\n( 2 ) . بنگريد به : همان ، ص 178 - 175 .\r\n( 3 ) . علىاكبر ولايتى ، فرهنگ و تمدن اسلامى ، ص 42 .\r\n( 4 ) . جيب (  Jeyb )  يا سينوس (  Sinus )  يكى از نسبت‌هاى مثلثاتى و يكى از خطوط مثلثاتى است . يونانيان از مزاياى استعمال جيب بىخبر بودند و در كارهاى خود وتر را به‌كار مىبردند ، و استعمال جيب به‌جاى وتر از خدمات بزرگ رياضيون هندى است . ( غلامحسين مصاحب ، دايرهءالمعارف فارسى ، ج 1 ، ص 781 . )\r\n( 5 ) . سيد حسين نصر ، علم و تمدن در اسلام ، ص 179 .\r\n( 6 ) . يعقوب جعفرى ، مسلمانان در بستر تاريخ ، ص 193 .\r\n","page_name":" 64 ","page_number":64},
  {"content":"\r\n\r\nهرچند برخى از انديشه‌هايى كه در كتاب‌هاى مربوط به مكانيك آمده ، در ايران و خاوردور ريشه دارد ، درعين‌حال مىتوان مهندسى اسلامى را دنباله سنت خاورميانه و مديترانه دانست . مصريان ، روميان و يونانيان در مكانيك پيشرفت‌هاى بسيارى كرده بودند . چنان كه گفتيم ، در عصر نهضت ترجمه بسيارى از آثار يونانى و گاه سريانى به عربى ترجمه شد كه از آن جمله كتاب پنوماتيك نوشته فيلون بيزانسى ( بوزنطى ) ، كتاب مكانيك نگاشته هرون اسكندرانى و رساله‌اى از ارشميدس درباره ساعت‌هاى آبى است . « 1 »\r\nنخستين مهندسان اسلامى سه برادر به نام‌هاى احمد ، محمد و حسن ، فرزندان موسىبن شاكر ( معروف به بنوموسى ) بودند كه به‌عنوان شخصيت‌هاى درخشان فيزيك و مكانيك شناخته شده‌اند . اين سه ، اولين رساله درباره مكانيك را به سال 860 ميلادى نگاشتند و آن را كتاب الحيل نام نهادند . اين اثر شامل اصول فنى و ساختمان‌هاى مكانيكى است . « 2 »\r\nدر اين كتاب ، يكصد دستگاه شرح داده شده كه بيشتر آنها به‌صورت خودكار و با استفاده از خواص مكانيكى سيالات كار مىكنند . اين وسايل شامل انواع فواره‌هاى خودكار ، ساعت‌هاى آبى ، انواع بالابرهاى آب و چرخ‌هاى چاه ، آفتابه‌هاى خودكار و وسايلى از اين دست‌اند . نكته جالب درمورد پژوهش‌هاى اين سه برادر آن است كه آنها پانصد سال قبل از اروپا و براى نخستين بار ، ميل‌لنگ را در حوزه دانش‌هاى فنى به‌كار بردند . « 3 »\r\nيكى ديگر از مهندسان مشهور اسلامى جَزَرى است كه در نيمه دوم سده ششم مىزيسته است . اثر مشهور او در مكانيك ، كتاب فى معرفه الحيل الهندسيه يا الجامع بين العلم و العمل النافع فى صناعه الحيل نام دارد . اين اثر بهترين نوشتار درباره ابزارهاى مكانيكى و هيدروليكى در سده‌هاى ميانه است . « 4 »\r\nاز ديگر مهندسان مسلمان مىتوان از ابوالفتح عبدالرحمان خازنى نام برد كه در دستگاه سلجوقيان به امور علمى مىپرداخت . معروف‌ترين اثر وى ميزان الحكمه است . مكانيك آبگونه‌ها ( هيدروليك ) ، ايستاب‌شناسى ( هيدرو استاتيك ) و به‌ويژه ديدگاه‌هاى او درباره گرانيگاه ، تعادل اجسام ، وزن مخصوص ، چگالىسنجى ، بالابرها ، ترازوها ، زمان‌سنج‌ها و فنون ساختن و به‌كار بستن ابزارهايى در اين زمينه ، جملگى نشان‌دهنده تبحر او در حوزه دانش مكانيك است .\r\n\r\n\r\n","description":"","footnote":"\r\n( 1 ) . دونالد زهيل ، مهندسى مكانيك در ميان مسلمانان ، ترجمه معصومىهمدانى ، س 3 ، ش 4 ، ص 4 و 5 ؛ به نقل از : علىاكبر ولايتى ، فرهنگ و تمدن اسلامى ، ص 42 .\r\n( 2 ) . يعقوب جعفرى ، مسلمانان در بستر تاريخ ، ص 193 .\r\n( 3 ) . غلامعلى حدادعادل ، دانشنامه جهان اسلام ، ج 4 ، ذيل « بنو موسى » .\r\n( 4 ) . اسماعيل‌بن رزاز جزرى ، الجامع بين العلم و العمل ، ص 43 - 41 .\r\n","page_name":" 65 ","page_number":65},
  {"content":"\r\n\r\nابن‌هيثم بصرى ، جيانى قُرطبى و ابوريحان بيرونى از ديگر دانشمندان مسلمان در علم مكانيك‌اند . تحقيقات ابوريحان در به‌دست آوردن وزن مخصوص پنج ماده و كانى ، امروزه آن‌چنان به معيارهاى عصر نزديك است كه موجب تعجب همگان مىباشد . « 1 »\r\nيكى از مهم‌ترين دستاوردهاى مسلمانان در حوزه علم مكانيك ، آشنا ساختن اروپا با باروت و سلاح‌هاى آتشين است . پيشينه استفاده از انواع سلاح‌هاى آتشين در جنگ‌ها به‌ويژه هنگام محاصره شهرها ، به سده هشتم هجرى بازمىگردد . ابن‌خلدون در العبر خويش از كاربرد سلاح‌هاى آتشين ياد كرده است ؛ آن هم از انواع ابتدايى توپ‌هاى دستى يا تفنگ‌ها گرفته تا انواع گوناگون از پرتابه‌ها در نبردهاى سلاطين اسلامى آفريقا . « 2 »\r\n\r\n4 . فيزيك\r\nدر مورد فيزيك ، دانشمندان مسلمانان با استفاده از مشاهدات و تجربيات به نتايج مهم و درخشانى رسيدند كه بعدها اروپاييان فيزيك جديد را براساس نظريه‌هاى آنان پى ريختند ؛ چنان كه خود نيز بدين نكته اعتراف دارند . برجسته‌ترين فيزيك‌دان مسلمان ابن‌هيثم ( 430 ق ) نام دارد كه نقش او در فيزيك آسمان و هيئت ، در بحث نور و در علم مناظر و مزايا داراى اهميتى بسزاست . پژوهش‌هاى اين دانشمند بزرگ در فيزيك به‌ويژه فيزيك نجومى و بحث نور و انكسار آن مورد استفاده فيزيك‌دانان غربى قرار گرفت ؛ تا جايى كه آنان خود را در فيزيك مرهون او مىدانند . « 3 »\r\nجورج سارتن درباره وى مىگويد : مهم‌ترين كتاب مناظر در قرون قديم و وسطى كتاب المناظر است كه ابن‌هيثم آن را در قاهره تأليف نمود . اين كتاب كه جراردو آن را به لاتين ترجمه كرد ، نه تنها بر نويسندگان قرون وسطى نظير راجر بيكن و ديگران تأثير نهاد ، بلكه دانشمندان متأخر تا زمان كپلر را نيز متأثر نمود . « 4 »\r\nيكى ديگر از برجستگان مسلمانان كه در فيزيك كارهاى مهمى انجام داده ، ابوريحان بيرونى است . وى برخى از اصول فيزيك مشايى را كه در اغلب مكاتب فلسفى آن زمان تعليم داده مىشد ، مورد بررسى قرار داد و پاره‌اى از آنها را نيز سخت به نقد كشيد ( ازجمله مسئله حركت و زمان ) . « 5 » دانشمندانى مانند قطب‌الدين شيرازى ، عبدالرحمن خازنى و كمال‌الدين فارسى نيز از ديگر كسانىاند كه در فيزيك آثار و نظرياتى دارند .\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 43 و 44 .\r\n( 2 ) . دانشنامه جهان اسلام ، ج 1 ، ذيل « باروت » ، ص 277 .\r\n( 3 ) . يعقوب جعفرى ، مسلمانان در بستر تاريخ ، ص 192 .\r\n( 4 ) . جورج سارتن ، شش بال : مردان علم در رنسانس ، ص 121 ؛ به نقل از : يعقوب جعفرى ، مسلمانان در بستر تاريخ ، ص 192 .\r\n( 5 ) . سيد حسين نصر ، علم و تمدن در اسلام ، ص 127 .\r\n","page_name":" 66 ","page_number":66},
  {"content":"\r\n\r\n\r\n5 . پزشكى\r\nيكى از شاخه‌هاى مهم علوم كه مسلمانان در آن درخشيدند و ضمن استفاده از ميراث گذشتگان ، با نوآورىهاى خود آن را پربارتر نمودند ، علم پزشكى است . اسلام كه راهنماى\r\nهمه جنبه‌هاى زندگى بشرى است ، درباره اصول كلى طب و بهداشت نيز دستورهايى به مؤمنان داده ؛ چنان كه مثلًا در چند آيه از مسائل طبى به‌طور كلى سخن رفته و احاديثى از پيامبر اسلام ( ص ) نيز درباره سلامت و بيمارى و بهداشت نقل شده است . مجموعه سخنان پيامبر ( ص ) در مسائل طبى به‌دست نويسندگان مسلمان مدون شده كه به طب النبى معروف گرديده است . بىشك اين احاديث در فراهم آمدن زمينه كلى رشد طبابت در اسلام تأثيرى درخور داشته است . « 1 » افزون بر اثر ياد شده ، كتاب‌هاى ديگرى از پيشوايان معصوم ( عليهم السلام ) نيز با عنوان طب الائمه ، طب الصادق و طب الرضا برجاى مانده است .\r\nناگفته نماند در همان قرون اوليه اسلامى كه مسلمانان با فرهنگ‌ها و تمدن‌هاى ديگر آشنا شدند ، يكى از كارهاى مهم كه در گسترش تمدن مسلمانان تأثيرى بسزا داشت ، ترجمه كتاب‌هاى علمى اقوام و ملل ديگر بود . « 2 »\r\nطب نيز يكى از علومى بود كه مسلمانان در زمان منصور خليفه عباسى به نقل و ترجمه آن دست يازيدند . نخستين پزشكى كه در زمان منصور به بغداد آمد و برخى از كتاب‌هاى پزشكى را به عربى ترجمه كرد ، جورجيس بن بختيشوع بود . او پزشكى حاذق بود كه رياست بيمارستان جندىشاپور را پيش از آمدن به بغداد برعهده داشت . « 3 »\r\nنمايش تصوير\r\nتصوير شماره 5 - تصوير چشم با پرده‌ها و اعصاب مهم آن كه چشم را با مغز مربوط مىسازند ، بر حسب شناخت ابن‌الهيثم ، ترسيم شده به وسيلهء داماش\r\n\r\n\r\n","description":"","footnote":"\r\n( 1 ) . همان ، ص 199 و 200 .\r\n( 2 ) . يعقوب جعفرى ، مسلمانان در بستر تاريخ ، ص 177 .\r\n( 3 ) . جرجى زيدان ، تاريخ تمدن اسلام ، ص 554 .\r\n","page_name":" 67 ","page_number":67},
  {"content":"\r\n\r\nجورجيس به تأليف علاقه‌مند بود و زبان‌هاى عربى ، سريانى ، فارسى و يونانى را به‌خوبى مىدانست . او همين‌كه در نزد منصور جايگاهى بايسته يافت ، افزون بر كتاب‌هايى كه به سريانى تأليف كرده بود ، پاره‌اى از آثار پزشكى را نيز از يونانى به عربى ترجمه نمود . بدين‌ترتيب ، جورجيس و خاندان او در پرتو توجه عباسيان به علم پزشكى و ساير علوم ، خدمات شايانى كردند . « 1 »\r\nجورجيس در اواخر عمر خود به جندىشاپور بازگشت و در زادگاه نياكان خود از دنيا رفت ، اما اخلاف و شاگردان وى به بغداد بازگشتند و بدين‌سان حلقه اتصال اساسى ميان جندىشاپور و نخستين مراكز پزشكى پايتخت عباسيان را بنيان نهادند . « 2 »\r\nاز ديگر خاندان پزشكى كه از جندىشاپور به بغداد آمد ، ماسويه بود . رئيس اين خاندان ، داروفروش و پزشكى درس ناخوانده به نام ماسويه بود كه سى سال در داروخانه بيمارستان جندىشاپور تجربياتى اندوخته بود . او به دربار عباسيان رفت و در آنجا چشم‌پزشك مشهورى شد و سپس عنوان پزشك مخصوص وزير هارون‌الرشيد را يافت . يوحنا يكى از پسران ماسويه ، از پزشكان برجسته زمان خود شد . او نخستين رساله چشم‌پزشكى به نام دفل العين را به زبان عربى تأليف نمود . « 3 »\r\nنخستين مترجمان متون پزشكى به عربى ، مانند نخستين پزشكان ، اغلب از يهوديان و مسيحيان بوده‌اند . اولين كتابى كه از زبان سريانى به عربى ترجمه شد ، دايرة المعارف گونه‌اى است اثر پزشك و كشيشى اسكندرانى به نام أهرن‌بن اعين كه به‌دست دانشمندى يهودى از مردم بصره به نام ماسرجويه صورت پذيرفت . در اوايل دوره عباسيان ، ابن‌مقفع به ترجمه متون پزشكى از پهلوى به عربى پرداخت . خاندان برامكه ( وزراى دربار عباسى ) مشوق مترجمان در اين كار بودند . براى مثال يحيى بن خالد برمكى ، پزشكى هندى را مأمور ساخت تا آثار پزشكى هندى را به عربى ترجمه كند .\r\n\r\n\r\n","description":"","footnote":"\r\n( 1 ) . همان ، ص 554 و 555 .\r\n( 2 ) . سيد حسين نصر ، علم و تمدن در اسلام ، ص 200 .\r\n( 3 ) . همان ، ص 200 و 201 .\r\n","page_name":" 68 ","page_number":68},
  {"content":"\r\n\r\nاز ديگر مترجمان متون پزشكى به عربى ، حنين‌بن اسحاق است كه به دستيارى برادرزاده‌اش حبيش و پسرش اسحاق ، متون را از يونانى به سريانى ترجمه مىكرد و كار نقل از سريانى به عربى را نيز به شاگردان خود - به‌ويژه حبيش - وا مىنهاد . او گاه نيز خود متون يونانى را مستقيماً به عربى برمىگرداند . حنين و دستيارانش ترجمه‌هاى بسيارى فراهم آوردند كه از آن جمله است ترجمه 95 رساله جالينوس به سريانى و ترجمه 99 رساله او به عربى . حنين به‌دليل استادى در طبابت و مترجمى متون پزشكى ، يكى از نام‌آوران تاريخ پزشكى اسلام به‌شمار مىرود . البته مترجمان مشهور ديگرى نيز بودند ؛ مانند ثابت‌بن قره كه چند كتاب پزشكى را ترجمه و تأليف نمود كه از آن ميان كتاب ذخيره او از همه معروف‌تر است . « 1 »\r\nنخستين مسلمانى كه در پزشكى به مقامى و الا رسيد و كتابى مهم در اين رشته تأليف كرد ، علىبن ربّن طبرى بود . او در خدمت متوكل قرار گرفت و اثر مهم پزشكى خود را به نام فردوس الحكمه نگاشت . كتاب ديگر وى در طب ، منافع الاطعمه و الاشربه است . « 2 » به نظر مىرسد فردوس الحكمه در محافل ادبى مقبوليت خاصى داشته است . گفته شده كه علىبن ربّن طبرى استاد ابوزكرياى رازى نيز بوده است . « 3 »\r\nيكى ديگر از سرشناسان طب اسلامى محمدبن زكرياى رازى ( 320 ق ) است كه آثار و تحقيقات او در طب حتى در ميان اروپاييان شهره است . وى را در طب صاحب ابداعات مىدانند . رازى افزون بر تأليف كتب طبى بسيار ، در رى بيمارستانى تأسيس نمود و پس از آمدن به بغداد ، سرپرستى بيمارستانى را نيز در آنجا بر عهده گرفت . « 4 » از آثار برجسته وى مىتوان به كتاب الحاوى يا الجامع الحاضر لصناعه الطب ، طب منصورى ( براى منصوربن نوح سامانى ) و الجدرى و الحصبه اشاره كرد . زكرياى رازى در اثر اخير به دو بيمارى آبله و سرخك پرداخته و به‌خوبى آنها را توصيف نموده و در واقع او نخستين كسى است كه اين دو بيمارى را شناخته است . اولين بار اين كتاب در ونيز ايتاليا به لاتين ترجمه و چاپ شد و\r\n\r\n\r\n","description":"","footnote":"\r\n( 1 ) . بنگريد به : همان ، ص 201 و 202 .\r\n( 2 ) . يعقوب جعفرى ، مسلمانان در بستر تاريخ ، ص 178 .\r\n( 3 ) . همان ، ص 179 .\r\n( 4 ) . هارون بن عبرى ، مختصر تاريخ الدول ، ص 274 .\r\n","page_name":" 69 ","page_number":69},
  {"content":"\r\n\r\nسپس در سال 1556 ميلادى به فرانسه و در سال 1766 ميلادى به انگليسى ترجمه گرديد . ترجمه لاتين اين اثر نزديك به چهل‌بار در آلمان ، سوئيس و فرانسه چاپ شده است . « 1 » از ديگر آثار او المرشد ، من لا يحضره الطبيب ( كمك‌هاى اوليه ) ، قصص و حكايات المرضى و الحصى فى الكليه و المثانه ( سنگريزه در كليه و مثانه ) است . وى را كتابى ديگر است به نام الطب الروحانى كه درباره اخلاقيات است . « 2 »\r\nيكى ديگر از پزشكان برجسته نيز علىبن عباس معروف به مجوسى اهوازى است كه اثر مهم او كامل الصناعه يا الملكى نام دارد . « 3 » اما بىشك مهم‌ترين اثر در طب اسلامى ، كتاب مهم و ماندگار القانون فى الطب نوشته ابوعلىسينا از شاگردان مكتب اهل‌بيت ( عليهم السلام ) است . « 4 » اين كتاب مجموعه‌اى گرانبها از تجربيات پزشكان گذشته و از سويى شامل نوآورىهاى ارزشمند ابوعلىسيناست . قانون ابن‌سينا در اروپا شهرت بسزايى دارد ؛ آن‌گونه كه به بيشتر زبان‌هاى اروپايى ترجمه شده است . « 5 »\r\n\r\n\r\n","description":"","footnote":"\r\n( 1 ) . محمدبن زكريا رازى ، قصص و حكايات المرضى ، مقدمه ، ص 21 .\r\n( 2 ) . يعقوب جعفرى ، مسلمانان در بستر تاريخ ، ص 181 - 179 .\r\n( 3 ) . همان ، ص 181 و 182 .\r\n( 4 ) . حسن منتصب مجابى ، بررسى متون طب شيعه در تاريخ پزشكى ، ص 90 ؛ به نقل از : الذريعه .\r\n( 5 ) . ماكس مرهوف ، ميراث اسلام ، ص 117 ؛ به نقل از : يعقوب جعفرى ، مسلمانان در بستر تاريخ ، ص 183 .\r\n","page_name":" 70 ","page_number":70},
  {"content":"\r\n\r\nپزشكان مسلمان افزون بر كتاب‌هاى پزشكى ، در زمينه داروسازى نيز آثارى خلق نموده‌اند . مسلمانان پس از ترجمه كتاب‌هاى پزشكى به زبان عربى و آشنايى با طب يونانى ، هندى و ايرانى ، خود به تأليف كتاب‌هاى طبى پرداختند و مجموعه‌هاى گرانبهايى از تجربيات فراوان پزشكى را فراهم آوردند . اين كتاب‌ها براى انتقال دانسته‌هاى پزشكى به نسل‌هاى بعدى ، ارزشى بسيار داشت . آنان هم‌زمان با تأليف كتاب‌هاى طبى ، به ابتكاراتى نيز دست زدند كه در عالم پزشكى بىپيشينه بود . درست است كه طب اسلامى بر پايه آراى بقراط و جالينوس و طب هندى و ايرانى پىريزى شده است ، اما بعدها پزشكان مسلمان مطالب بسيارى بدان افزودند و تجربيات جديدى به‌دست آوردند و حتى مطالب آنان را به نقد كشيدند . حال به نمونه‌هايى از نوآورىهاى مسلمانان در علم طب اشاره مىكنيم .\r\nيكى از نوآورىهاى مسلمانان در طب ، تشريح بدن و كالبدشكافى است كه شامل دو قسمت است : تشريح نظرى و تشريح عملى . در تشريح نظرى ، پزشكان مسلمان آگاهىهاى مهم و دقيقى از شكل و چگونگى كار اندام‌هاى مختلف بدن به‌دست داده‌اند ؛ به‌ويژه\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nابن‌سينا كه با استادى تمام ، ريزه‌كارىهاى اندام‌هاى مختلف بدن ازجمله قلب را تشريح كرده كه امروزه نيز با وجود وسايل پيشرفته علمى هنوز آن اطلاعات با ارزش‌اند . « 1 » زكرياى رازى نيز در تشريح و كالبدشكافى تبحر بسيار داشته و در كتاب مهم المنصورى به‌طور دقيق اندام‌هاى داخلى بدن ازجمله قلب ، وريد و شريان را شرح داده است . « 2 »\r\nدرباره كالبدشكافى يا تشريح عملى نيز كتاب‌هايى نوشته شد كه از آن ميان مىتوان به كتاب التصريف لمن عجز عن التأليف نوشته ابوالقاسم الزهراوى اشاره كرد . او بخش عظيمى از كتاب خود را به جراحى اختصاص داده و حتى تصوير ابزار جراحى را آورده است . قسمت جراحى اين كتاب با تصويرهاى آن ، در قرن هجدهم ميلادى در آكسفورد منتشر شد . « 3 »\r\nنمايش تصوير\r\nتصوير شماره 6 - ابوالقاسم زهراوى ابن عباس القرطبى ( 1013 - 936 و يا 1013 - 912 ) ، وسايل ضرورى جراحى را در اختيار جراحان اروپا گذاشت .\r\nپزشكان مسلمان در درمان برخى از بيمارىها به ابداعاتى دست زدند كه تا آن زمان بىسابقه بود . گفته شده است كه ابن‌سينا نخستين كسى بود كه بيمارىهاى مربوط به جهاز تنفسى را به‌خوبى تشريح كرد و همچنين در مورد انگل‌هاى موجود در جهاز هاضمه نظريه جديدى به‌دست داد . « 4 »\r\nرازى نيز در معالجات بالينى و استفاده از سوابق بيمار ، كارهاى تازه‌اى انجام داد و\r\n\r\n\r\n","description":"","footnote":"\r\n( 1 ) . خوارزمى ، مفاتيح العلوم ، چاپ ليدن ، ص 152 به بعد ؛ به نقل از : يعقوب جعفرى ، مسلمانان در بستر تاريخ ، ص 184 .\r\n( 2 ) . همان ، ص 117 .\r\n( 3 ) . يعقوب جعفرى ، مسلمانان در بستر تاريخ ، ص 185 - 182 .\r\n( 4 ) . ياقوت حموى ، معجم الادباء الاطباء ، ج 1 ، ص 117 ؛ به نقل از : يعقوب جعفرى ، مسلمانان در بستر تاريخ ، ص 185 .\r\n","page_name":" 72 ","page_number":72},
  {"content":"\r\n\r\nمشاهدات كلينيكى خود را در كتابى نگاشت كه مشتمل بر نظريه‌هاى شخصى اوست . « 1 »\r\nيكى از روش‌هاى معمول پزشكان مسلمان ، استفاده از تلقين است كه نمونه‌هاى متعددى از آن در آثار طبى قديم موجود است . براى مثال ، ابن‌سينا عاشقى را كه در فراق معشوق خود مريض شده بود ، معالجه كرد . او وقتى از حركات نبض بيمار به مطلب پى برد ، با تلقين او را معالجه كرد . « 2 »\r\nيكى ديگر از كشفيات مهم پزشكان مسلمان ، گردش ريوى خون در بدن بوده است كه به دست ابن‌نفيس ( 687 ق ) كشف شد ، « 3 » هرچند امروزه آن را به نام هاروى انگليسى مىشناسند . « 4 » پيش‌تر نيز گفته شد اروپاييان در جريان انتقال علوم مشرق‌زمين به اروپا ، اصول امانت‌دارى را تا حد زيادى رعايت نكرده‌اند .\r\nمسلمانان همراه با پيشرفت‌هاى خود در علم پزشكى ، در داروسازى نيز فعاليت‌هاى گسترده‌اى داشتند . آنان گياهان طبى را از هند و ساير نقاط مىآوردند كه اين اقدام ابتدا در زمان يحيىبن خالد برمكى انجام يافت . سپس داروسازان و پزشكان نابغه از ميان مسلمانان برخاستند و كتاب‌هاى گياه‌شناسى و داروسازى را نيز از هندى و يونانى ترجمه نمودند . « 5 » از مهم‌ترين آثار ترجمه‌شده از زبان يونانى به عربى ، كتاب الحشائش نوشته ديو سكوريدس است .\r\nپزشكان مسلمان خود نيز كتاب‌هايى در موضوع داروسازى نگاشتند . در قرون اخير مطالعات جديد اروپاييان در فن داروسازى نشان مىدهد كه مسلمانان بنيان‌گذاران اين فن بوده‌اند .\r\nآثارى باارزش در داروشناسى و داروسازى نيز تأليف گشت كه معمولًا به اين نوع كتاب‌ها « اقرا باذين » گفته مىشد . نخستين كتاب مهم و جامع در اين زمينه ، اقرا باذين كبير نوشته شاپوربن سهل بود كه در سراسر عالم اسلام در فن دارو به‌عنوان كتاب مرجع شناخته\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 185 .\r\n( 2 ) . ادوارد گرانويل براون ، تاريخ طب اسلامى ، ص 122 ؛ به نقل از : يعقوب جعفرى ، مسلمانان در بستر تاريخ ، ص 185 و 186 .\r\n( 3 ) . سيد حسين نصر ، علم و تمدن در اسلام ، ص 222 .\r\n( 4 ) . زيگريد هونكه ، فرهنگ اسلام در اروپا ، ص 257 .\r\n( 5 ) . جرجى زيدان ، تاريخ تمدن اسلام ، ص 607 - 605 .\r\n","page_name":" 73 ","page_number":73},
  {"content":"\r\n\r\nمىشد . بخشى از كتاب قانون ابن‌سينا ، الحاوى زكرياى رازى و الجامع لمفردات الادويه و الاغذيه نوشته ابن‌بيطار نيز به داروسازى اختصاص يافته است .\r\nمعمولًا طبيب خود به بيمار دارو مىداد ، ولى گاه نسخه مىنوشت كه مىبايست از داروخانه‌ها - كه به صيدليه يا صيدنيه معروف بود - تهيه مىشد . « 1 » پزشكان مسلمان در معالجه بيماران افزون بر داروهاى گياهى ، از تركيبات شيميايى نيز استفاده مىكردند . « 2 »\r\nنمايش تصوير\r\nتصوير شماره 7 - شغل داروخانه‌دارى به‌وسيلهء تمدن اسلامى خلق شد كه اين شغل به سبب دانش و مسئوليت خاص خويش ، خود را كاملًا از آن دكه‌هاى داروفروشى عهد عتيق جدا ساخته و در سطح بالاترى قرار گرفت\r\nنظام پزشكى ، سرشمارى و امتحان پزشكى از ديگر ابتكارات پزشكان مسلمان بود . پزشكان در جامعه اسلامى نظام خاصى داشتند . آن نظام ، رئيسى داشت كه پزشكان را مىآزمود و به كسانى كه صلاحيت داشتند ، اجازه مىداد تا مطب باز كنند . ازجمله پزشكان مشهورى كه به رياست نظام پزشكى رسيدند ، مىتوان به سنان بن ثابت در بغداد و مهذب‌الدين دخوار در مصر اشاره كرد . همين امر درباره داروخانه‌ها نيز اعمال مىگشت و پس از امتحان‌هاى لازم ، پروانه كسب صادر مىشد . گاه از پزشكان ، سرشمارى نيز به عمل مىآمد . مثلًا در زمان المقتدر خليفه عباسى ، پزشكان بغداد بالغ بر 860 نفر بودند كه از طريق\r\n\r\n\r\n","description":"","footnote":"\r\n( 1 ) . سريل الگود ، تاريخ پزشكى در ايران ، ص 309 .\r\n( 2 ) . جرجى زيدان ، تاريخ تمدن اسلام ، ص 606 .\r\n","page_name":" 74 ","page_number":74},
  {"content":"\r\n\r\nامتحان به آنها اجازه طبابت داده مىشد . « 1 »\r\nمسلمانان در ايجاد بيمارستان‌هاى مجهز و تهيه لوازم آن ، پيشاهنگ ديگر ممالك بودند . بيمارستانى كه نورالدين به سال 556 هجرى ايجاد كرده بود ، سه قرن تمام بيماران را به‌رايگان مداوا مىكرد و داروى رايگان نيز مىداد . گفتنى است اين بيمارستان 267 سال پياپى در خدمت بيماران بود . ابن‌جبير كه به سال 580 هجرى به بغداد رفته بود ، از ديدن بيمارستان بزرگ شهر كه به بيماران غذا و داروى رايگان مىداد ، به‌شگفت آمده بود .\r\nدر قاهره نيز سلطان قلاوون به سال 684 هجرى بيمارستان منصورى را ساخت كه بزرگ‌ترين بيمارستان قرون وسطى بود . در توصيف بناى اين بيمارستان گفته شده كه در ميان آن محوطه‌اى بود با ايوان‌هاى بزرگ كه حوض‌ها و جوىها و فواره‌ها ، هواى آن را خنك مىكرد . براى بيمارىهاى مختلف و بيمارانِ در حال نقاهت ، بخش‌هاى جداگانه داشت و داراى تجزيه‌خانه‌ها ، داروخانه ، بخش سرپايى ، مطبخ‌ها ، حمام‌ها ، كتابخانه ، مسجد و سالن مطالعه نيز بود .\r\nمناظر دل‌انگيز براى بيماران روحى نيز به اين بيمارستان پيوسته بود . در آنجا زن و مرد ، غنى و فقير و آزاد و برده بىهيچ هزينه‌اى درمان مىشدند و حتى به بيمارانِ بهبوديافته هنگام خروج از بيمارستان مبلغى مىدادند تا براى تحصيل معاش خود محتاج كار نباشند . بيمارانى كه به بىخوابى مبتلا مىشدند ، به قصه‌گويان حرفه‌اى گوش مىدادند و احياناً كتاب‌هاى تاريخى براى مطالعه در اختيار آنها گذارده مىشد . « 2 » بىگمان اين همه ، جلوه‌هايى از فرهنگ غنى اسلامى بود كه در امر طبابت تجلى مىيافت .\r\n\r\n6 . كيميا ( شيمى )\r\nاز آنجا كه كيميا با برخى علوم ديگر ازجمله پزشكى رابطه‌اى تنگاتنگ داشته و از نوعى قداست نيز برخوردار بوده ، مسلمانان بدان اهتمام ورزيده ، در اين زمينه تحقيقات بسيارى انجام داده‌اند .\r\n\r\n\r\n","description":"","footnote":"\r\n( 1 ) . همان ، ص 603 و 604 .\r\n( 2 ) . محمدرضا حكيمى ، دانش مسلمين ، ص 172 و 173 .\r\n","page_name":" 75 ","page_number":75},
  {"content":"\r\n\r\nكيمياگرى در اسلام با نوعى معنويت و عرفان توأم بوده ، رابطه استاد و شاگرد در اين علم ، رابطه مريدى و مرادى بوده است . معمولًا اين علم به كسانى تعليم داده مىشد كه استعداد روحى و معنوى و تهذيب نفس داشتند و به‌همين دليل بسيارى از فرمول‌هاى آن به‌صورت رمزى بود تا به دست نااهلان نيفتد .\r\nدر ميان شيمىدانان مسلمان ، جابربن حيان را پدر علمى شيمى مىشناسند . وى شاگرد امام‌صادق ( ع ) بود و در جاىجاى آثار خويش آن حضرت را استاد خود معرفى نموده ، مطالبى را از ايشان نقل مىكند . « 1 »\r\nكيمياى اسلامى در قرن اول هجرى پديد آمد و تاكنون نيز ادامه دارد . متون بسيارى دردست است كه در دوازده قرن گذشته تأليف شده كه مهم‌ترين مجموعه آن را جابربن حيان نگاشته است . او نه‌تنها در جهان اسلام ، بلكه در مغرب‌زمين نيز بزرگ‌ترين حجت درعلم كيمياست . « 2 »\r\nدر كيميا از ماده‌اى بحث مىشود كه با به‌كاربردن آن مىتوان فلزات پست چون آهن و مس را به زر و سيم تبديل كرد كه آن را كيمياگران « اكسير » مىناميدند . با ظهور جابربن حيان ، كيميا در نزد مسلمين از صورت « صنعت زر خرافى » به‌صورت « دانش تجربى آزمايشگاهى » درآمد . او به تقطير مايعات خاص مانند آب ، شير ، روغن و خون مىپرداخت و چنين مىپنداشت كه هر بار كه آب را تقطير مىكند ، ماده‌اى تازه بر ماده خالص پيشين افزوده مىشود تا عدد تقطير به هفتصد برسد . به نظر او دست يافتن به اكسير از طريق جوشاندن و تقطير طلا در مراحل خلوص گوناگون ، تا هزاربار ممكن است .\r\nپس از جابر ، كيمياگر مشهور مسلمان محمدبن زكرياى رازى است . وى پيش از آنكه به تحصيل علم پزشكى روى آورد ، كيمياگر بوده است . نقل شده است كه بر اثر آزمايش‌هاى بيش از حد كيميايى ، ديد چشمانش كاهش يافت و به همين رو مأيوسانه از كار كيميا دست شست .\r\nرازى خود را شاگرد جابر مىشمرد و حتى عنوان بيشتر نوشته‌هاى كيميايى او مانند عناوين مجموعه جابرى است ، ولى كيمياى جابرى مبتنى بر تفسير و تأويل باطنى طبيعت\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 194 .\r\n( 2 ) . سيد حسين نصر ، علم و تمدن در اسلام ، ص 263 .\r\n","page_name":" 76 ","page_number":76},
  {"content":"\r\n\r\n- به‌عنوان كتاب تكوين - بوده است كه در تشيع و تصوف يكى از اركان اعتقادى به‌شمار مىرود . با به‌كاربردن اين روش تأويلى ( معناى باطنى اشيا ) ، هر علم جابرى و به‌ويژه كيميا ، هم به جنبه ظاهرى و نمودها مربوط مىشده و هم به‌معناى رمزى و باطنى آنها . رازى تأويل روحانى كيميا را انكار كرده ، آن را به‌صورت شيمى درآورده است .\r\nبر اين بنياد ، كتاب‌هاى كيمياى رازى در اصل نخستين ، آثار علم شيمى است . كتاب سرالأسرار كه مهم‌ترين اثر كيميايى اوست ، درواقع كتابى شيمى است كه با اصطلاحات كيميا بيان شده است . در اين اثر ، از فرآيندهاى شيميايى و آزمايش‌هايى سخن رفته كه خود رازى آنها را انجام داده است ؛ آزمايش‌هايى كه مىتوان آنها را با اشكال معادل آن در شيمى جديد ( همچون تقطير ، تكليس و تبلور ) مطابق دانست . رازى در همين كتاب و در آثار ديگرش از ابزار شيميايى ( همچون قرع ، انبيق ، قابله ، آثال ، ديگ ، چراغ نفتى ، اجاق ، تابشدان و سنگ صلايه ) نام برده كه بسيارى از آنها تاكنون به‌كار مىرود . او خواص شيميايى و دارويى مواد را نيز شرح داده ، از اين‌رو برخى كشفيات بزرگ مانند كشف الكل و برخى اسيدها را به او نسبت داده‌اند . « 1 »\r\nپس از رازى در قرن چهارم هجرى ، ابن‌سينا و فارابى درباره اكسيرها و برخى موضوعات مربوط به كيميا مطالبى نگاشتند ، اما رساله جداگانه‌اى درباره كيميا تأليف نكردند .\r\nاز ديگر كيمياگران به‌نام مىتوان به ابوالحليم محمدبن عبدالملك ، صالحى خوارزمى ، ابوالقاسم عراقى و عبدالله‌بن على كاشانى اشاره داشت . عزالدين جلدكى كه نگاشته‌هايش از منابع علم كيميا به‌شمار مىرفته ، آخرين كيميادان مسلمان است . المصباح فى اسرار علم المفتاح و نيز البدر المنير فى اسرار الاكسير دو نمونه از آثار كيميايى اوست . « 2 »\r\n\r\n7 . فلسفه\r\nفلسفهء مصطلح در جهان اسلام ، در قرن سوم با ترجمه متون يونانى به عربى آغاز شد . هرچند مسائل فلسفى در جهان اسلام قدمتى به بلنداى ديگر آموزه‌هاى اسلامى دارد ، بىشك قرآن\r\n\r\n\r\n","description":"","footnote":"\r\n( 1 ) . همان ، ص 291 و 292 .\r\n( 2 ) . علىاكبر ولايتى ، فرهنگ و تمدن اسلامى ، ص 48 .\r\n","page_name":" 77 ","page_number":77},
  {"content":"\r\n\r\nو حديث در شمار منابع اصلى مراجعه فلاسفه اسلامى بوده است . امام‌على ( ع ) نخستين كسى است كه در باب فلسفه الاهى سخنان منطقى و توأم با برهان بيان داشته است . البته امام‌باقر ، امام‌صادق ، امام‌كاظم و امام‌رضا ( عليهم السلام ) نيز به مباحث عميقى دراين‌باره پرداخته‌اند . « 1 »\r\nنخستين فيلسوف مسلمان كه آثارى از وى برجاى مانده ، كندى است كه در مغرب‌زمين نيز شهرت داشته است . وى راه و رسم لغت‌سازى فلسفى را در زبان عربى بنيان نهاد و فلسفه يونانى را در پرتو انديشه‌هاى اسلامى كاويد . در اين هر دو جنبه ، فارابى كار وى را پى گرفت و بدين‌سان فلسفه مشايى را تثبيت كرد . فيلسوفان اين مكتب با نوافلاطونيان و شارحان اسكندرانى و آتنى ارسطو آشنا بودند و از ديدگاه نوافلاطونى به فلسفه ارسطو نظر مىكردند . از اين گذشته ، در آثار كندى ، عناصر نو فيثاغورسى نيز ديده مىشود . ناگفته نماند آثار فارابى با اعتقادات سياسى شيعه همراه است و در برخى تأليفات ابن‌سينا نيز انديشه‌هايى ديده مىشود كه از مبدأ شيعه الهام گرفته است . « 2 »\r\nجامعه اسلامى در برابر فلسفه وارداتى نيز واكنش‌هاى متفاوتى نشان داد . برخى از فرقه‌هاى اسلامى در فلسفه و منطق جاذبه‌هايى يافتند كه مىتوان از آنها براى تبيين عقايد اسلامى بهره گرفت ؛ مانند فرقه معتزله كه با بحث و جدل و قياس و منطق به اثبات اصول اسلامى مىپرداختند .\r\nبرخى از صاحب‌نظران و انديشمندان ، فلسفه را علمى مىدانستند كه مىتواند پاسخگوى پرسش‌هاى آنان در مورد عالم هستى باشد و از سويى مىپنداشتند از طريق فلسفه مىتوان حقايق اشيا را آن‌گونه كه هست ، دريافت . آنان مىگفتند اين همان حكمت است كه قرآن‌كريم از آن به نيكى ياد مىكند : « هر كس را كه حكمت داده شد ، نيكى فراوانى به او داده شده است . » « 3 »\r\nبدين‌ترتيب از ميان مسلمانان ، فلاسفه بزرگى ظهور كردند كه با وجود تواضع‌شان در برابر فلاسفه يونانى ( همچون ارسطو و افلاطون ) ، خود با آنها برابرى مىكردند ؛ تا بدان‌پايه كه حتى برخى از آنها در قدرت انديشه و جامعيت علمى و ژرفاى نظر ، از مبتكران يونانى فلسفه و\r\n\r\n\r\n","description":"","footnote":"\r\n( 1 ) . براى آگاهى بيشتر بنگريد به : محمدرضا كاشفى ، تاريخ فرهنگ و تمدن اسلامى ، ص 95 به بعد .\r\n( 2 ) . سيد حسين نصر ، علم و تمدن در اسلام ، ص 319 .\r\n( 3 ) . بقره ( 2 ) : 269 .\r\n","page_name":" 78 ","page_number":78},
  {"content":"\r\n\r\nمنطق ، والاتر بودند .\r\nپاره‌اى ديگر از علماى اسلام در واكنشى تند ، به دشمنى با فلسفه پرداختند . اينان فلسفه را مغاير با شريعت و در تقابل با وحى و انبيا تلقى نمودند و پرداختن به فلسفه را نه‌تنها تضييع عمر ، بلكه گمراهى و ضلالت و دورى از مكتب دانستند . كراهت از فلسفه در برخى دوره‌ها به حدى رسيد كه فلاسفه مورد تكفير قرار مىگرفتند و تحصيل اين علم دليلى بر سفاهت و حماقت آنها به‌شمار مىآمد . در فتاواى ابن‌الصلاح آمده است كه « الفلسفة اس‌السفه ؛ فلسفه اساس سفاهت است . » « 1 » ابن‌اثير در الكامل مىنويسد : در سال 279 هجرى كتاب‌فروشان از فروش كتب كلام و جدل و فلسفه منع شدند . « 2 »\r\nبرخى از شاعران نيز به جنگ با فلسفه پرداختند . شاعر توانايى مانند سنايى ، فلسفه را اين‌گونه به نقد مىكشد :\r\n مسلمانان مسلمانان مسلمانى مسلمانى * از اين آيين بىدينان پشيمانى پشيمانى « 3 » \r\nفلاسفه در ميان اهل حديث و سنت‌گرايان افراطى همواره متهم به كفر و زندقه و الحاد بودند و حتى برخى از علمايى كه به فلسفه اشتغال داشتند ، در اواخر عمر از اينكه چندى در اين راه سرگردان بودند ، پشيمان شدند و استغفار نمودند . « 4 » مثلًا در مورد حسن‌بن محمدبن نجاء اربلى - كه در علوم عقلى مشهور بود - گفته‌اند كه آخرين سخن او در بستر احتضار چنين بود : « صدق الله العظيم و كذب ابن‌سينا » .\r\nمخالفت اهل دين با فلسفه بيشتر در موضوع الاهيات به‌ويژه الاهيات ارسطو بود ؛ چه آنكه بسيارى از مسائل آن نزد اهل‌سنت و حديث ، با اصول دين اسلام ، قرآن و احاديث منطبق و\r\n\r\n\r\n","description":"","footnote":"\r\n( 1 ) . عبدالملك بن محمد ثعالبى ، يتيمهء الدهر فى شعراء اهل العصر ، ج 4 ، ص 207 ؛ به نقل از : يعقوب جعفرى ، مسلمانان در بستر تاريخ ، ص 116 .\r\n( 2 ) . عزالدين بن اثير ، تاريخ كامل ، ج 6 ، ص 72 .\r\n( 3 ) . بنگريد به : يعقوب جعفرى ، مسلمانان در بستر تاريخ ، ص 116 .\r\n( 4 ) . يعقوب جعفرى ، مسلمانان در بستر تاريخ ، ص 117 - 115 .\r\n","page_name":" 79 ","page_number":79},
  {"content":"\r\n\r\nهمسو نبود . « 1 »\r\nاز ميان كسانى كه با فلسفه و فلاسفه درافتادند و به گمان خود اساس فلسفه يونانى را متزلزل كردند ، مىتوان به غزالى ، ابن‌جوزى ، فخر رازى و شهرستانى اشاره داشت . ابوحامد محمد غزالى ( 505 ق ) در رد فلاسفه ، تهافت الفلاسفه را نگاشت و در آن بيشترِ مسائل فلسفه را سست و خيال‌انگيز خواند و سخت بر افكار فلاسفه بزرگى چون سقراط ، افلاطون ، ارسطو ، فارابى و ابن‌سينا خرده گرفت . « 2 » از اين‌سو ، برخى از فلاسفه نيز كتاب‌هايى در رد غزالى نوشته‌اند كه مهم‌ترين آنها تهافت التهافت نوشته ابن‌رشد اندلسى است . « 3 »\r\nفلاسفه اسلامى در بيان افكار و انديشه‌ها و سير تفكرات خود به سه گروه تقسيم مىشوند كه هر يك روش و مكتب فلسفى خاص خود را دارايند : گروهى تنها به استدلال و برهان متكى هستند كه به « مشائيون » معروف‌اند و برخى ديگر نيز طريق استدلال را كافى نمىدانند و بيشتر به واردات قلبى و الهام و اشراق اهميت مىدهند كه آنها را « فلاسفه اشراقى » مىنامند . اما پاره‌اى ديگر در بيان مطلب خود ، هم از استدلالات عقلى بهره مىبرند و هم به كشف و شهود و اشراق و الهام توجه دارند كه مكتب آنان به « حكمت متعاليه » معروف است . « 4 » ادوار مختلف فلسفه اسلامى را مىتوان به پنج دوره تاريخى بخش‌بندى نمود : 1 . دوران ترجمه و انتقال ؛ 2 . از كندى تا ابن‌سينا ؛ 3 . از ابن‌سينا تا شيخ اشراق ؛ 4 . از شيخ اشراق تا ملاصدرا ؛ 5 . از ملاصدرا به بعد . در اين دوره‌هاى مختلف كه دوازده قرن به طول انجاميد ، فلاسفه اسلامى توانستند كاخ بلند فلسفه اسلامى را پىافكندند .\r\nدر دوره اول كه حدود يك قرن به درازا كشيد ، فلسفه يونانى با ترجمه بسيارى از آثار فلاسفه يونانى به فرهنگ مسلمين راه يافت و بدين‌سان آشنايى مسلمانان با فلسفه آغاز شد . پيش‌تر گفتيم كه در قرآن و حديث به‌ويژه در سخنان امام‌على ( ع ) زمينه‌هاى بسيارى براى تفكر و تعقل در مسائل وجود و اسرار هستى يافت مىشود ، اما فلسفه به‌معناى متعارف آن - با\r\n\r\n\r\n","description":"","footnote":"\r\n( 1 ) . ذبيح‌الله صفا ، تاريخ علوم عقلى در تمدن اسلامى تا اواسط قرن پنجم ، ج 1 ، ص 140 .\r\n( 2 ) . يعقوب جعفرى ، مسلمانان در بستر تاريخ ، ص 117 .\r\n( 3 ) . ذبيح‌الله صفا ، تاريخ علوم عقلى در تمدن اسلامى تا اواسط قرن پنجم ، ج 1 ، ص 150 .\r\n( 4 ) . يعقوب جعفرى ، مسلمانان در بستر تاريخ ، ص 119 .\r\n","page_name":" 80 ","page_number":80},
  {"content":"\r\n\r\nاصطلاحات و روش خاص خود - پس از ترجمه كتب يونانى بود كه در فرهنگ مسلمانان جاى گرفت . از اولين مترجمان آثار فلسفى مىتوان از يحيىبن بطريق ، قسطابن لوقا ، حنين‌بن اسحاق و پسرش اسحاق‌بن حنين و متىبن يونس نام برد . اين مترجمان اغلب از اقليت‌هاى مسيحى ، يهودى ، صابئين و يا از نومسلمانان بودند . « 1 »\r\nدر دوره دوم ، نخستين فيلسوف مسلمان ، ابويوسف يعقوب‌بن اسحاق كندى است كه در سده دوم و سوم هجرى در كوفه مىزيست . وى اول كسى بود كه به پژوهش و مطالعه در علم فلسفه پرداخت و به همين رو وى را « فيلسوف العرب » لقب داده‌اند . او آثار ارزشمندى از زبان يونانى و سريانى به عربى ترجمه كرد . حدود 270 اثر را به كندى نسبت داده‌اند كه در برخى از آنها به جمع ميان شرع و اصول معقولات پرداخته است . « 2 »\r\nدر فاصله ميان كندى و ابن‌سينا فلاسفه بسيارى ظهور كردند ؛ مانند احمدبن طيب سرخسى ، محمدبن زكرياى رازى ، ابونصر فارابى ، ابوسليمان سجستانى ، ابوحيان توحيدى ، ابن‌مسكويه و ابوريحان بيرونى . حال به اختصار زندگى فارابى را از نظر مىگذرانيم .\r\nابونصر فارابى تواناترين فيلسوف قبل از ابن‌سينا است . او درعين‌حال كه بزرگ‌ترين شارح و مفسر فلسفه ارسطويى به‌شمار مىرفت ، خود داراى آرا و انديشه‌هاى تازه و نوآورىهاى بسيار بود . فارابى مىكوشيد ميان آراى افلاطون و ارسطو را جمع كند ، از اين‌رو معتقد بود بين اين دو فيلسوف اختلاف جوهرى وجود ندارد ، بلكه اختلافات آنها ظاهرى است . او دراين‌باره كتابى با نام الجمع بين رأى الحكيمين افلاطون الالهى و ارسطو طاليس نگاشت . فارابى را « معلم ثانى » نام نهاده‌اند ؛ همچنان كه پيش‌تر ارسطو را « معلم اول » ناميده بودند .\r\nاز كارهاى مهم اين فيلسوف برجسته ، يكى طبقه‌بندى علوم است كه اساس كار دانشمندان و دانش‌پژوهانِ پس از او قرار گرفت و ديگرى نيز طرح او در زمينه تشكيل حكومت و ايجاد جامعه متمدن و فاضل با معيارها و ارزش‌هاى متعالى انسانى . او با اثرپذيرى\r\n\r\n\r\n","description":"","footnote":"\r\n( 1 ) . همان ، ص 127 .\r\n( 2 ) . علىاكبر ولايتى ، فرهنگ و تمدن اسلامى ، ص 49 . نيز بنگريد به : ذبيح‌الله صفا ، تاريخ علوم عقلى در تمدن اسلامى تا اواسط قرن پنجم هجرى ، ج 1 ، ص 164 - 162 .\r\n","page_name":" 81 ","page_number":81},
  {"content":"\r\n\r\nاز جمهوريت افلاطون و نيز با تأثر از فرهنگ و محيط اجتماعى خود كتاب آراء اهل المدينة الفاضله را نوشت . « 1 » در دوره سوم ( قرن چهارم هجرى ) به‌تدريج فلاسفه اسلامى با ژرف‌نگرى خاصى مسائل فلسفى را مورد توجه قرار دادند . آنان ضمن احترام به عقايد فلاسفه يونانى ، خود نيز به تحقيق و تحليل پرداختند كه در نتيجه آن نوآورىهايى نيز حاصل آمد .\r\nبا ظهور ابن‌سينا اين دقت و تعمق به اوج خود رسيد . او با نبوغ خود ميراث فلسفى گذشتگان و انديشه‌هاى برجاىمانده از پيشينيان را با ابتكارى خاص تشريح كرد و آراست و سپس ميراث گذشتگان و همچنين يافته‌هاى خود را در مجموعه‌هايى گران‌سنگ ماندگار ساخت . ازجمله آثار او كتاب حكمة المشرقيه است كه در آن اختلافات موجود ميان فلاسفه غربى و شرقى را مطرح نموده ، به داورى ميان آنها نشسته است . وى همچنين در نقد و بررسى آراى فلسفى ، الانصاف را نگاشت . « 2 »\r\nنمايش تصوير\r\nتصوير شماره 8 - ابن سينا دانشمند بزرگ ايرانى\r\nاز معاصران ابن‌سينا دو فيلسوف ديگر نيز بودند كه بسان او به نقد و بررسى آرا و عقايد\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 129 و 130 .\r\n( 2 ) . همان ، ص 130 و 131 .\r\n","page_name":" 82 ","page_number":82},
  {"content":"\r\n\r\nمىپرداختند : يكى ابوريحان بيرونى كه تحقيق ما للهند را در مورد فرهنگ و عقايد هند نگاشت و ديگرى نيز احمدبن محمدبن يعقوب معروف به ابن‌مسكويه كه مىكوشيد انديشه‌هاى فلاسفه گذشته را درباره اخلاق جمع‌بندى كند و به آن نظم و انسجام بخشد . وى براى تأييد نظريات خود از قرآن و سنت نيز بهره مىجست . پس از ابن‌سينا دو گروه از فلاسفه به ظهور رسيدند و كارهاى ارزشمندى انجام دادند : يكى از اين گروه ، از غرب سرزمين‌هاى اسلامى ( اندلس ) برخاستند ، مانند ابن‌حزم ، ابن‌باجه ، ابن‌طفيل و ابن‌رشد كه در اين ميان ، ابن‌رشد را جايگاهى ديگر است . « 1 »\r\nاما گروه دوم ، از حكماى قرن چهارم بودند كه در نهضتى فكرى بر آن بودند تا حكمت يونانى و شريعت اسلامى را به يكديگر نزديك سازند . اينان كه به اخوان‌الصفا معروف بودند و جمعيتى سرّى به‌شمار مىرفتند ، بدون ذكر نام ، كتاب‌ها و رساله‌هايى مىنگاشتند و منتشر مىكردند . به همت اين گروه ، دايرة المعارفى از مسائل فلسفه نگارش يافت كه به رسائل اخوان الصفا معروف است . اين اثر كه همواره مورد عنايت محافل علمى بوده ، به زبان‌هاى مختلفى چون فارسى و تركى ترجمه شده است . گفته شده كه اينان شيعه و به احتمال بسيار از فرقه اسماعيليه بوده‌اند . « 2 »\r\nدر دوره چهارم ، فيلسوف شهيرى به نام شهاب‌الدين سهروردى معروف به شيخ اشراق ( مقتول به سال 587 ق ) ظهور كرد . تا زمان او فلسفه اسلامى عبارت بود از فلسفه مشايى ارسطويى كه با عقايد اسلامى درآميخته بود . شيخ اشراق فلسفه را با نگاهى نوين و سبكى متفاوت بررسى كرد و مكتب جديدى به نام « فلسفه اشراق » به‌وجود آورد كه در آن بيشتر به اشراقات نفسانى و كشف و شهود تكيه مىشد تا به استدلال‌هاى عقلى و برهان‌هاى منطقى . مهم‌ترين اثر وى حكمة الاشراق است كه با منطق آغاز مىشود و با فصلى درباره جذبه و خلسه و تأمل صور ملكوتى پايان مىپذيرد .\r\nپس از سهروردى ازجمله فيلسوفان بحث‌انگيزى كه قد علم كرد ، فخر رازى ( 606 ق )\r\n\r\n\r\n","description":"","footnote":"\r\n( 1 ) . همان ، ص 131 و 132 .\r\n( 2 ) . همان ، ص 133 ؛ ذبيح‌الله صفا ، تاريخ علوم عقلى در تمدن اسلامى تا اواسط قرن پنجم ، ج 1 ، ص 296 .\r\n","page_name":" 83 ","page_number":83},
  {"content":"\r\n\r\nبود . بىشك او را نمىتوان در شمار فلاسفه‌اى چون ابن‌سينا و فارابى قرار داد ، اما وى را در فلسفه و كلام آراى خاصى است . يكى از آثار او المباحث المشرقيه است .\r\nخواجه نصيرالدين طوسى ( 672 ق ) حدود نيم قرن پس از فخر رازى مىزيست . او شرحى بر اشارات ابن‌سينا نوشت كه هم‌اكنون نيز در حوزه‌هاى علميه تدريس مىشود . « 1 »\r\nدر دوره پنجم ، ملاصدرا ( 1050 ق ) پا به‌عرصه نهاد . تا زمان او فلسفه اسلامى در دو مكتب مشايى و مكتب اشراقى خلاصه مىشد كه اين دو رقيب يكديگر به‌شمار مىرفتند . با آمدن وى ، كشمكش‌هاى ميان اين دو مكتب فلسفى پايان يافت و با تلفيق آنها مكتب جديدى به نام « حكمت متعاليه » پديد آمد كه اكنون نيز بر فلسفه حاكم است . او توانست استدلال‌هاى عقلى مشايى را با اشراقات و دلايل ذوقى درآميزد و بدان صورتى علمى بخشد . اسفار اربعه ملاصدرا نتيجه اين كوشش‌هاست كه اينك در حوزه‌هاى علميه نيز تدريس مىشود .\r\nپس از ملاصدرا شاگردان او فلسفه را پى گرفتند كه از آن جمله فيض كاشانى است كه بر كتاب‌هاى وى نيز شرح‌ها نگاشت .\r\nآخوند ملاعلى نورى ( 1246 ق ) صاحب كتاب روضات ، حاجى ملاهادى سبزوارى ( 1289 ق ) صاحب شرح منظومه ، آقا محمدرضا قمشه‌اى ( 1306 ق ) و ميرزا ابوالحسن جلوه ( 1314 ق ) از فلاسفه بعد از ملاصدرايند . « 2 »\r\n\r\n8 . منطق\r\nمسلمانان با آنكه از منطق ارسطويى الهام مىگرفتند ، به‌ندرت تحت تأثير آن بودند . درواقع علم اصول فقه ، منطق فقها به‌شمار مىآمد كه برساخته خود مسلمانان بود . متكلمان مسلمان نيز تا سده پنجم ، كمتر از منطق ارسطويى بهره مىبردند و روش منطقى خاص خود را داشتند . در جهان اسلام اولين فردى كه در منطق به ترجمه عربى پرداخت ، ابن‌مقفع بود . پس از اين دانشمند ايرانى ، مترجمان ديگرى چون كندى ، فارابى ، ابن‌سينا ، بهمنيار بن مرزبان و\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 134 و 135 .\r\n( 2 ) . همان ، ص 136 .\r\n","page_name":" 84 ","page_number":84},
  {"content":"\r\n\r\nحكيم لوكَرى نيز به ترجمه رسائل منطقى روى آوردند . بوعلىسينا با اينكه در كتاب شفا اساس منطق ارسطو را بر هم نزد و به شرح كامل آن پرداخت ، اما در آثار ديگر خود در اين روشِ منطقى دخل و تصرف بسيار كرد .\r\nخواجه نصيرالدين طوسى نيز در منطق ، تحقيق بسيار نمود و كتاب‌هاى متعددى در اين باب نگاشت ؛ مانند اساس الاقتباس ، شرح منطق اشارات ، تعديل المعيار و التجريد فى المنطق .\r\nابن‌خلدون كه او را نقاد منطق ارسطويى مىدانند ، در مقدمه خود از منطق سخن گفته است . او بيشتر از بُعد تاريخى به منطق نگريسته و چگونگى پيدايش آن را در جهان اسلام پىگرفته است . « 1 »\r\nبا ظهور ملاصدرا در سده يازدهم ، فعاليت فكرى و عقلى در تمدن اسلامى به اوج خود رسيد . او در فصول مقدماتى كتاب اسفار ، از منطق نيز سخن رانده است . روش منطقى او به روش منطقى ابن‌سينا شباهتى بسيار دارد . « 2 »\r\n\r\n9 . تاريخ\r\nميراث بزرگ تاريخى مسلمانان بيانگر وجود انگيزه‌هاى نيرومندى براى بارور ساختن دانش تاريخ در ميان آنان بوده است . با نگرشى تطبيقى به رشته‌هاى علمى مىتوان دريافت كه تاريخ نسبت به ساير علوم در نزد مسلمانان از جايگاهى ويژه برخوردار بوده است . بىشك عوامل متعددى در توجه مسلمانان به تاريخ اثرگذار بوده است . « 3 »\r\nبىترديد قرآن در توجه مسلمانان به تاريخ عميق‌ترين تأثير را داشته است ؛ بدين‌بيان‌كه قرآن نه‌تنها خود بخشى از مواد تاريخى را عرضه نموده ، بلكه مسلمانان را به فراگيرى تاريخ نيز تشويق كرده تا در راه هدايت و ديندارى از آن بهره جويند .\r\nالبته حيطه اين توجه ، محدود به ارزيابى جريانات حق و باطل بوده ، در راستاى قانونمندى خاصى است كه قرآن از زندگى اجتماعى بشر در تاريخ عرضه داشته است . رنگ دينى تواريخ\r\n\r\n\r\n","description":"","footnote":"\r\n( 1 ) . همان .\r\n( 2 ) . علىاكبر ولايتى ، فرهنگ و تمدن اسلامى ، ص 53 و 54 .\r\n( 3 ) . رسول جعفريان ، تاريخ سياسى اسلام ، ج 1 ، ص 17 .\r\n","page_name":" 85 ","page_number":85},
  {"content":"\r\n\r\nاسلامى ، به‌ويژه تكيه بر انبيا و نيز كار مداوم بر روى مغازى رسول‌خدا ( ص ) ، متأثر از همين بينش است . گرچه به‌مرور و به دلايلى ديگر ، مباحث تاريخى گسترده‌اى در متون تاريخى مسلمانان مطرح گرديد ، قالب پرداخت‌هاى تاريخى قرآن به‌عنوان عبرت ، در بسيارى از مواقع مورد توجه مسلمانان قرار گرفت .\r\nافزون بر قرآن‌كريم ، لزوم بهره‌گيرى از سنت رسول‌خدا ( ص ) نيز نقش بسزايى در ايجاد انگيزه و توجه مسلمانان به تاريخ داشته است . بىشك پيامبر ( ص ) به‌عنوان شخصيتى برجسته مىتوانست در اذهان مسلمانان نقش تاريخى ويژه‌اى براى خويش به‌وجود آورد . نگرش مسلمانان درباره پيامبراكرم ( ص ) مستلزم بررسى دقيق و موشكافانه از زندگى آن حضرت بوده است . بىگمان گزارش‌هاى موجود درباره شخصيت رسول‌خدا ( ص ) بيانگر اثرگذارى ايشان در تاريخ و تاريخ‌نگارى در ميان مسلمانان است . البته ناگفته نماند تأثير فعاليت‌ها و منابع پيش از اسلام ( مانند قصه‌هاى ايام و انساب ) در روش‌هاى تاريخ‌نگارى اسلامى ، انكار ناپذير است . « 1 »\r\nپس از فتوحات اسلامى ، تاريخ‌نگارى جايگاه خاصى يافت و مسلمانان كه خود ملتى تاريخ‌ساز بودند ، بر آن شدند تا افزون بر تاريخ اقوام پيشين ، تحولات و تغييراتى را كه خود در تاريخ به‌وجود آورده بودند ، ثبت كنند و آن را به نسل‌هاى بعد بسپارند . شايد نخستين اثر تاريخى اسلامى ، تاريخ ابن ابىرافع باشد كه درباره جنگ‌هاى جمل ، صفين و نهروان است . « 2 »\r\nاولين اثر در شرح زندگى پيامبر ( ص ) و همچنين گزارش تفصيلى از جنگ‌هاى صدر اسلام و به‌اصطلاح « سير و مغازى » ، كتابى بود كه ابن اسحاق ( 151 ق ) آن را نگاشت . البته اصل اين كتاب اكنون در دست نيست ، ولى سيره ابن‌هشام كه به‌صورت‌هاى گوناگون چاپ شده ، براساس همان سيره ابن‌اسحاق نوشته شده است . بدين‌ترتيب ، تاريخ‌نويسى در ميان مسلمانان آغاز شد كه البته بيشتر به شرح ويژگىهاى زندگى پيامبر ( ص ) و اصحاب آن حضرت مىپرداخت و دستمايه اصلى آن نيز حديث بود .\r\n\r\n\r\n","description":"","footnote":"\r\n( 1 ) . همان ، ص 20 - 17 .\r\n( 2 ) . ويرگوردن چايلد ، تاريخ : بررسى نظريه‌هايى درباره تاريخ گرايى ، ص 44 .\r\n","page_name":" 86 ","page_number":86},
  {"content":"\r\n\r\nواقدى ( 209 ق ) درباره جنگ‌هاى پيامبر ( ص ) المغازى را نگاشت و ابن‌سعد شاگرد وى نيز كتاب الطبقات را مشتمل بر شرح احوال پيامبر ( ص ) ، صحابه و تابعان نوشت . در سده سوم ، بلاذرى ( 279 ق ) دو اثر پرقدر تاريخى به نام‌هاى فتوح البلدان و انساب الاشراف از خود برجاى نهاد . در نيمه دوم همين سده نيز طبرى ( 310 ق ) بزرگترين مورخ اين دوره ، كتاب عظيم تاريخ الامم و الرسل و الملوك را به نگارش درآورد .\r\nدر سده پنجم ، چند مورخ بزرگ مىزيستند : ابن‌مسكويه مؤلف تجارب الامم ، عُتبى مؤلف تاريخ يمينى و خطيب بغدادى مؤلف تاريخ بغداد . در سده ششم ، اسامة بن منقذ ( 584 ق ) الاعتبار را - كه نوعى شرح حال است - نوشت و عمادالدين اصفهانى ( 589 ق ) نصرة الفتره را در تاريخ سلجوقيان نگاشت .\r\nدر سده هفتم نيز با مورخان بزرگى روبه‌روييم : ابن‌اثير ( 632 ق ) از مشهورترين مورخان عرب‌زبان است و كتاب‌هاى الكامل فى التاريخ و اسدالغابه از اوست و ديگرى نيز ابن‌خلكان است كه رساله مهم وفيات الاعيان را نوشت . اين رساله ، فهرست‌گونه‌اى از تذكره رجال و تاريخ ادب است .\r\nدر سده هشتم ، ابن ابىزرع ( 727 ق ) كتاب مهم خود روض القرطاس را در تاريخ مغرب و ابوالفدا نيز كتاب المختصر فى اخبار البشر را نوشت . در سده نهم ، تقىالدين فاسى تاريخ مكه را تأليف كرد و مقريزى نيز مهم‌ترين اثر خود الخطط و الآثار را درباره تاريخ و جغرافياى مصر نگاشت . در سده يازدهم نيز مَقّرى كتاب نفخ الطيب را در تاريخ اسپانيا به نگارش درآورد . « 1 »\r\nهم‌زمان با تاريخ‌نگاران عربىنويس ، نويسندگان ايرانى در دوره‌هاى متعددى كتب تاريخى نگاشتند ، يا برخى از آثار عربى را به فارسى ترجمه نمودند . از قديمىترين كتاب‌هاى تاريخ عمومى به زبان فارسى كه تاكنون باقى مانده ، تاريخ بلعمى نوشته ابوعلى بلعمى در سال 352 هجرى است . اما مهم‌ترين دوره تاريخ‌نگارى فارسى در ايران ، دوره مغول يعنى از\r\n\r\n\r\n","description":"","footnote":"\r\n( 1 ) . دانشنامه جهان اسلام ، ج 6 ، ذيل « تاريخ و تاريخ‌نگارى » به نقل از : علىاكبر ولايتى ، فرهنگ و تمدن اسلامى ، ص 54 و 55 .\r\n","page_name":" 87 ","page_number":87},
  {"content":"\r\n\r\nسده‌هفتم به بعد است . در اين دوره ، نهضتى در نگارش كتاب‌هاى تاريخى به فارسى روى داد . برجسته‌ترين آثار تاريخى اين دوره ، تاريخ جهانگشاى جوينى نوشته عطاملك جوينى ، طبقات ناصرى اثر عثمان‌بن محمد جوزجانى ، نظام التواريخ نگاشته عبدالله بن عمر بيضاوى ، جامع‌التواريخ نوشته رشيدالدين فضل‌الله همدانى ، تاريخ بناكتى تأليف فخرالدين داود بناكتى ، تاريخ گزيده اثر حمدالله مستوفى ، تجزية الأمصار يا تاريخ وصّاف نوشته شرف‌الدين عبدالله وصاف شيرازى و مجمع الأنساب تأليف محمدبن على شبانكاره‌اى است . نهضت تاريخ‌نگارى به زبان فارسى در دوره تيمورى و تركمانان نيز ادامه يافت . از آثار مربوط به اين دوره مىتوان مجمع التواريخ السلطانيه نوشته حافظ ابرو ، ظفرنامه نگاشته شرف‌الدين على يزدى ، روضةالصفا اثر ميرخواند و تاريخ حبيب السير تأليف خواندمير را نام برد .\r\nپس از روىكار آمدن دولت صفوى ، در ايران تحول مهمى در تاريخ‌نگارى به زبان فارسى رخ نمود و آن شكل جديدى از تاريخ‌نگارى براساس تفكر شيعى بود . از مهم‌ترين كتاب‌هاى تاريخى از اين دست مىتوان بدين آثار اشاره كرد : صفوة الصفا نوشته ابن‌بزاز ، تاريخ عالم آراى عباسى تأليف اسكندر بيك منشى تركمان ، لب التواريخ اثر يحيىبن عبداللطيف قزوينى و تاريخ جهان آرا نگاشته قاضى احمد غفارى .\r\nدر دوره افشاريه و زنديه سنت تاريخ‌نگارى صفوى با همان گرايش شيعى ادامه يافت . از مورخان بزرگ اين دوره ميرزا مهدىخان استرآبادى بود كه آثار متعدد تاريخى ازجمله دُرّه نادره و جهانگشاى نادرى را به‌نگارش درآورد . در دوره زنديه نيز مورخانى چون ميرزا محمد كلانتر ، مؤلف روزنامه ميرزا محمد كلانتر ، ابوالحسن گلستانه صاحب مجمل التواريخ و ميرزا صادق موسوى اصفهانى مؤلف تاريخ گيتىگشا به تاريخ‌نويسى پرداختند .\r\nدر دوره قاجاريه ، رخداد مهم ديگرى در تاريخ‌نگارى فارسى روى داد كه تحت‌تأثير آن بايد تاريخ‌نگارى اين دوره را بر دو بخش دانست : تا پيش از آشنايى ايرانيان با علوم جديد به‌ويژه تاريخ‌نگارى ، يعنى در بخش اول دوره حكومت قاجار ، تاريخ‌نويسى همانند دوره صفويه و زنديه با همان سبك و سياق و نثر ادبى گذشته بود ، اما در دوره دوم ، تاريخ‌نگارى اين دوره\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاز آشنايى ايرانيان با روش جديدِ تأليف تاريخ اروپايى آغاز مىشود . شكست ايران از روسيه و توجه به دلايل اين شكست و روىآوردن به ترجمه از زبان‌هاى اروپايى ، آغازگر بخش دوم تاريخ‌نگارى در دوره قاجار است .\r\nاز آثار تاريخ‌نگارى در بخش اول دوره قاجار مىتوان بدينها اشاره نمود : تاريخ محمدى و تاريخ ذوالقرنين نوشته ميرزا فضل‌الله خاورى شيرازى ، مآثر سلطانى نوشته عبدالرزاق مفتون دنبلى ، تاريخ عضدى نوشته عضدالدوله سلطان احمد ميرزا و ناسخ التواريخ نوشته محمدتقى سپهر . در دوره دوم تاريخ‌نگارى قاجاريه ، براساس ترجمه از زبان‌هاى اروپايى نمونه‌هايى چند از كتاب‌هاى تاريخ اروپايى به زبان فارسى ترجمه شد ؛ ازجمله تاريخ انحطاط و زوال امپراطورى روم نوشته ادوارد گيبون . سرجان ملكم نيز كتاب تاريخ ايران را به انگليسى تأليف كرد كه بعدها به فارسى برگردانده شد . « 1 »\r\nيكى از مباحث درخور توجه در جريان بررسى تاريخ‌نگارى دوره اسلامى ، اين است كه مورخان در تاريخ‌نگارى سبك‌هاى گوناگونى در تأليف آثارشان به‌كار گرفته‌اند . از اين‌رو برپايه آنچه از اسامى نوشته‌هاى تاريخى برمىآيد ، مىتوان نوشته‌هاى تاريخى را به چند صورت دانست :\r\n1 . تاريخ‌نگارى خبر : در موضوعات متعددى مانند حديث ، قصه ، مقتل ، سيره و مغازى دسته‌بندى مىشود .\r\n2 . وقايع‌نگارى : تدوين رويدادها و حوادث براساس نظم تاريخى به‌شكلى پيوسته و يكپارچه .\r\n3 . ذيل‌نويسى و مختصرنويسى : نوشتن ذيل و تكمله‌هايى بر آثار تاريخى گذشتگان .\r\n4 . تاريخ‌نگارى عمومى : ذكر وقايع ممالك اسلامى به روش تقويمى ، بدون دخالت عناصر قومى و جغرافيايى و مانند آن .\r\n5 . تاريخ‌نگارى براساس نسب‌شناسى : ذكر حوادث تاريخى براساس شناسايى نسل‌به‌نسل و شجره‌شناسى و پيوند آن با قبايل و طوايف كه پيشينه آن به دوره جاهلى بازمىگردد .\r\n6 . تاريخ‌نگارى به سياق طبقات : اين روش ، كهن‌ترين روش تاريخ‌نگارى اسلامى است . در\r\n\r\n\r\n","description":"","footnote":"\r\n( 1 ) . همان ؛ به نقل از : علىاكبر ولايتى ، فرهنگ و تمدن اسلامى ، ص 55 و 56 .\r\n","page_name":" 89 ","page_number":89},
  {"content":"\r\n\r\n« طبقات » ، مورخْ شرح احوال بزرگان دينى ، علمى و سياسى هر دوره يا نسل را در يك طبقه مجزا از ديگر دوره‌ها يا طبقات ، به ترتيب زمانى تدوين مىكند .\r\n7 . سده‌نامه‌ها : اين روش تاريخ‌نگارى از سده هفتم متداول شد . در اين روش سرگذشت رجال در يك سده مشخص به شيوه عام و الفبايى آورده مىشود .\r\n8 . تاريخ‌نگارى محلى : ذكر رويدادها و حوادث تاريخى يك محله يا سرزمين يا شهر براساس تقويم‌نگارى تاريخى و سال‌شمارى .\r\n9 . تاريخ‌نگارى دودمانى : تأليف كتاب‌ها و رساله‌هايى بر محور دوره حكمرانى خلفا و سلاطين . اين روش تاريخ‌نگارى ، برگرفته از روش ايرانيانِ پيش از اسلام است كه تاريخ پادشاهان را تنظيم مىكردند . « 1 »\r\nيكى از ابتكارات درخور مورخان مسلمان اين بود كه در جهان براى نخستين‌بار در موضوع فلسفه تاريخ ، به بحث و تحقيق پرداختند . ابن‌خلدون ميدان تاريخ حقيقى و طبيعت و ماهيت آن را كشف كرد . نظريه‌هاى وى درباره اجتماع متشكل ، او را در شمار نخستين فلاسفه تاريخ قرار مىدهد . « 2 »\r\nجرجى زيدان مىنويسد :\r\nمسلمانان بيش از هر ملت ديگر ( به جز ملل عصر جديد ) در تاريخ پيشرفت كرده و كتاب نوشتند . شمار كتاب‌هاى تاريخى كه نام آنها تنها در كشف الظنون حاجى خليفه ذكر شده ، بيش از 1300 اثر است . « 3 »\r\n\r\n10 . جغرافيا\r\nجغرافيا « 4 » يكى از علومى است كه دانشمندان مسلمان سخت در تكامل آن كوشيده‌اند . در اين\r\n\r\n\r\n","description":"","footnote":"\r\n( 1 ) . رسول جعفريان ، منابع تاريخ اسلام ، ص 51 ؛ به نقل از : علىاكبر ولايتى ، فرهنگ و تمدن اسلامى ، ص 56 و 57 .\r\n( 2 ) . عبدالرحمان بن خلدون ، مقدمه ، ج 1 ، ص 32 و 33 .\r\n( 3 ) . جرجى زيدان ، تاريخ تمدن اسلامى ، ص 503 .\r\n( 4 ) . جغرافيا كلمه‌اى است يونانى مركب از دو جزء « جئوس » ( / زمين ) و « گرافوس » ( / تصوير يا نگاشتن ) كه به معناى زمين‌نگارى است ، ولى در عربى به « صورهء الارض » ترجمه شده است . ( علىاصغر حلبى ، تاريخ تمدن اسلام ، ص 358 . )\r\n","page_name":" 90 ","page_number":90},
  {"content":"\r\n\r\nموضوع تأليفات متعددى به زبان‌هاى فارسى و تركى و بيشتر به زبان عربى برجاى مانده است . تحقيقات جغرافيايى در ميان دانشمندان مسلمان نه‌تنها شامل سرزمين‌هاى اندلس ، شمال آفريقا ، جنوب اروپا و قسمت‌هاى مختلف قاره آسيا مىشد ، بلكه اقيانوس هند و درياهاى مجاور آن را نيز دربرمىگرفت . مسلمانان مىتوانستند در قسمت‌هاى دور از كرانه درياها با كشتى سفر كنند و به همين‌روى بود كه فن كشتىرانى و نقشه‌نگارى را كه با اين‌گونه دريانوردى ارتباط داشت ، گسترش دادند . همچنين آنها اسطرلاب را براى كشتىرانى تكميل نمودند .\r\nجغرافيا در اسلام با علم نجوم پيوندى تنگاتنگ داشت . در رصدخانه‌ها به اندازه‌گيرىهاى جغرافيايى مىپرداختند كه از آن جمله تعيين طول قوس يك درجه و محاسبه طول و عرض بلد بود كه براى اين كار از چندين روش استفاده مىكردند . ابوريحان بيرونى را بنيان‌گذار علم مساحى و تسطيح مىشمارند . او مطالعات گسترده و منظمى درباره اندازه‌گيرى خصوصيات سطح زمين انجام داده است . مسائل جغرافيايى همچنين بحث در حركت احتمالى زمين را شامل مىشد كه كسانى همچون بيرونى در برخى از آثار خود بدان پرداخته‌اند . « 1 »\r\nجغرافىدانان مسلمان از كتاب بطلميوس بهره بسيار بردند و در واقع اين كتاب اساس علم جغرافيا در ميان مسلمانان شد . نخستين جغرافىدان مسلمان هشام‌بن محمد كلبى بوده كه در اوايل قرن سوم مىزيست . او به‌دليل تحقيقاتش در جزيرة العرب ، معروف است . پس از وى با جغرافيادان ديگرى نيز روبه‌روييم كه قديمىترين آنها محمدبن موسى خوارزمى ، رياضىدان و منجم مشهور است . او با تأليف كتاب صورة الارض خود اين علم را در ميان مسلمانان پىريخت . اين اثر ، هم از نظر متن و هم از لحاظ نقشه‌هايى كه ضميمه آن شده بود ، بر كتاب بطلميوس مزايايى دارد .\r\nكندى ، فيلسوف معروف قرن سوم جغرافىدان نيز بوده ؛ چنان كه رسالة فى الربع المسكون وى در همين باب است . يعقوبى مؤلف كتاب البلدان نيز از مورخان قرن سوم است . نويسندگانى چون كندى ، احمد سرخسى و ابن‌خرداذبه يك رشته تأليفات به نام المسالك و\r\n\r\n\r\n","description":"","footnote":"\r\n( 1 ) . سيد حسين نصر ، علم و تمدن در اسلام ، ص 88 - 86 .\r\n","page_name":" 91 ","page_number":91},
  {"content":"\r\n\r\nالممالك ( / راه‌ها و كشورها ) دست يازيدند و در قرن بعد ديگرانى چون ابوزيد بلخى ، اسطخرى و ابن‌حوقل نيز آثارى مشابه و با همان نام نگاشتند . « 1 »\r\nدر قرن چهارم افزون بر كتاب المسالك و الممالك ، كتاب‌هاى بزرگ جغرافيا نيز تأليف شد ؛ مانند دايرة المعارف بزرگ ابن‌رسته ، سفرنامه ابن‌فضلان ، صورالأقاليم ابوزيد بلخى ، احسن التقاسيم فى معرفه الاقاليم تأليف مقدسى و همچنين اولين كتاب فارسى در علم جغرافيا به‌نام حدود العالم كه مؤلف آن ناشناخته است .\r\nمهم‌ترين جغرافيادان اين دوره ابوالحسن مسعودى است كه بسيارى از آثارش از ميان رفته ، ولى كتاب مروج الذهب و معادن الجواهر او برجاى مانده كه درباره جغرافيا ، زمين‌شناسى و تاريخ طبيعى ، آگاهىهاى بسيارى به‌دست مىدهد .\r\nدر قرن پنجم نيز ناصرخسرو ، فيلسوف و شاعر ايرانى ، سفرنامه خود را نوشت كه شامل اطلاعات جغرافيايى بسيارى درباره خاورميانه است . هم‌زمان با وى ، البكرى - قديمىترين جغرافىدان اندلسى - كتاب‌هاى المسالك و الممالك و معجم ما استعجم خويش را تأليف نمود . ابوريحان نيز چندين كتاب جغرافيايى نوشت كه شايد تحديد نهايات الأماكن در ميان آنها از همه مهم‌تر باشد . « 2 »\r\nقرن ششم با گزارش‌هاى سفرهاى دريايى و رهنامه‌ها همراه است كه دريانوردان نامدارى چون سهل‌بن أبان به نگارش آنها پرداخته‌اند . زهرى غرناطى كتاب جغرافياى خود را در همين دوره نگاشت . هم‌وطن وى ، مازنى نيز كتابى به نام المغرب عن بعض عجائب المغرب را به تحرير كشيد . ابن‌جبير يكى از معروف‌ترين جهانگردان مسلمان - كه او نيز همچون دو جغرافىدان پيشين از سرزمين اندلس برخاسته - در سياحت‌نامه خود كه رحله ابن‌جبير نام دارد ، اطلاعات جغرافيايى بسيارى پيش روى مىنهد .\r\nمعروف‌ترين جغرافىدان اين قرن ، ابوعبدالله ادريسى نام دارد كه در شمال آفريقا مىزيسته است . وى را دايرة المعارف جغرافيايى مفصلى است به نام روض الانس و نزهة النفس كه\r\n\r\n\r\n","description":"","footnote":"\r\n( 1 ) . همان ، ص 88 و 89 .\r\n( 2 ) . همان ، ص 89 و 90 .\r\n","page_name":" 92 ","page_number":92},
  {"content":"\r\n\r\nمتن‌كامل آن اكنون در دست نيست . « 1 »\r\nدر قرن هفتم آثار جغرافيايى متعددى تأليف شد كه بهترينِ آنها فرهنگ جغرافيايى معجم‌البلدان تأليف ياقوت حَمَوى است . ابن‌سعيد غرناطى نيز كه به‌دعوت هلاكو به قسمت شرقى سرزمين‌هاى اسلامى آمده بود ، كتاب بسط الأرض فى طولها و العرض را نوشت . اندكى بعد ، ابوالفداء شامى تقويم البلدان را نگاشت كه در مغرب‌زمين كاملًا شناخته‌شده است .\r\nمهم‌ترين آثار جغرافيايى قرن هشتم سفرنامه ابن‌بطوطه و همچنين كتاب شمس‌الدين دمشقى است كه اطلاعات جغرافيايى بسيارى دارد .\r\nپس از قرن هشتم ، توجه به علم جغرافيا در ميان مسلمانان به افول روى نهاد . با اين همه ، چند جغرافىدان هندى ايرانىالأصل در دربار امپراتوران مغول هند بوده‌اند كه آثار گرانبهايى از آنان باقى است ؛ ازجمله آيين اكبرى تأليف علامى - كه به اكبرشاه مغول تقديم كرده بود - و هفت اقليم امين احمد رازى و نيز دايرة المعارف جغرافيايى حاجىخليفه كه در آن براى نخستين‌بار جغرافياى اروپايى و اسلامى با يكديگر مقايسه و سنجيده مىشود . « 2 »\r\nبرخى از عواملى كه مسلمانان را به جغرافيا علاقه‌مند نمود ، خلاصه‌وار بدين شرح است :\r\n1 . تأكيد قرآن‌كريم بر اينكه « در زمين بگرديد و بنگريد » و به بحث در « آفاق و انفس » بپردازيد و نيز در سرنوشت اقوام و دولت‌هايى كه پيش از شما بوده‌اند ، بينديشيد . « 3 »\r\n2 . مسلمانان از همه‌جا براى گزاردن حج به مكه مىرفتند و بىشك اين امر نيازمند شناخت راه‌ها و منزل‌ها بوده است .\r\n3 . مسلمانان از همان آغاز اسلام براى علم‌آموزى و طلب معرفت به شهرها و كشورهاى ديگر اسلامى مسافرت مىكردند كه دراين‌باره آيات و احاديث متعددى نيز آنان را ترغيب مىنمود . « 4 » بديهى است چنين سفرهايى مستلزم شناخت اماكن و مناطق مورد نظر بوده است .\r\n\r\n\r\n","description":"","footnote":"\r\n( 1 ) . همان ، ص 90 و 91 .\r\n( 2 ) . همان ، ص 91 و 92 .\r\n( 3 ) . انعام ( 6 ) : 11 ؛ حج ( 22 ) : 46 ؛ غافر ( 40 ) : 86 ؛ فصلت ( 41 ) : 53 .\r\n( 4 ) . علق ( 96 ) : 5 - 1 ؛ جمعه ( 62 ) : 2 ؛ « طلب العلم فريضه على كل مسلمٍ . » ( محمد بن يعقوب كلينى ، اصول كافى ، ج 1 ، كتاب فضل العلم ، باب 1 ، ح 1 . ) ؛ « اطلبوا العلم ولو بالصّين . » ( محمدباقر مجلسى ، بحار الانوار ، ج 1 ، ص 180 ، باب 1 ، ح 65 . ) ؛ « الحكمهء ضاله المؤمنِ فَخذُ الحِكمهء و لو مِن اهلِ النّفاق . » ( همان ، ج 2 ، ص 99 ، باب 14 ، ح 57 . ) ؛ « انَّ فضلَ العالِم على العابدِ تَفضلِ الشّمسِ على الكواكبِ . » ( همان ، ج 2 ، ح 46 ، ص 18 . )\r\n","page_name":" 93 ","page_number":93},
  {"content":"\r\n\r\n4 . بحث‌ها و جستجوهاى آنان درباره اسباب فتح و گرفتن خراج و جزيه و جمع‌آورى ماليات و كارهايى از اين دست ، مقتضى شناخت شهرها و راه‌ها بود .\r\n5 . عامل تجارت كه حتى پيش از اسلام در ميان اعراب جاهلى مرسوم بود ، خود مستلزم آگاهى و شناخت و حتى نقشه‌نگارى ( ولو به‌صورت ابتدايى آن ) بوده است . « 1 »\r\n\r\n11 . ادبيات\r\n\r\nيك . بررسى تاريخى ادبيات اسلامى\r\nاز آنجاكه جامعه اسلامى از نظر زمانى و مكانى و نيز از حيث گونه‌گونى مليت‌ها ، از گستردگى خاصى برخوردار است ، بررسى ادبيات اسلامى سخت دشوار به‌نظر مىرسد . با اين همه ، در اينجا به دورنمايى از مجموعه عظيم ادبيات اسلامى اشاره مىكنيم . در آغاز ادبيات اسلامى را به چند دوره تقسيم نموده ، به برخى از ويژگىهاى آن مىپردازيم :\r\n1 . از آغاز اسلام تا انقراض بنىاميه : ادبيات در اين دوره بيشتر به‌صورت شعر بوده است تا نثر . عرب جاهلى پيش از ظهور اسلام ، عواطف و احساسات خود را معمولًا در قالب شعر بيان مىكرد ؛ تا بدان پايه كه تقريباً همه عرب‌ها به هنگام رزم و در مقام تفاخر ، شاعر بودند . اما در ميان آنان تنها چند تن شهرت داشتند كه از آن ميان مىتوان به سرايندگان هفت قصيدهء معروف ( معلقات سبع ) اشاره كرد . مضمون اين شاهكار ادبى بيشتر ترك يار و ديار - كه لازمه كوچ‌نشينى اعراب بدوى بود - و نيز توصيف اسب و شمشير و تفاخر به قبيله بود . با اين وصف ، مضامين ديگرى چون ستايش از كرامت انسانى و اخلاق و فضيلت ، زندگى اجتماعى قبيله و حتى سخن از خدا و معاد نيز در آن ديده مىشود كه در معلقه چهارم آمده است . اين معلقه از آنِ لبيدبن ربيعه است . او بعد از بعثت پيامبر ( ص ) مسلمان شد و پس از آن ديگر شعر نگفت ؛ چراكه معتقد بود با وجود قرآن ، شعر گفتن خطاست . « 2 »\r\n\r\n\r\n","description":"","footnote":"\r\n( 1 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 360 و 361 .\r\n( 2 ) . ابن‌حجر عسقلانى ، الاصابهء فى تمييز الصحابه ، ج 3 ، ص 307 ؛ به نقل از : يعقوب جعفرى ، مسلمانان در بستر تاريخ ، ص 242 و 243 .\r\n","page_name":" 94 ","page_number":94},
  {"content":"\r\n\r\nبا بعثت پيامبر اسلام ( ص ) و نزول قرآن‌كريم و تغيير بنيادهاى فكرى و فرهنگى ، شعر و نثر و خطابه ، حيات جديدى را آغاز كرد . قرآن كه خود در اوج فصاحت و بلاغت بود ، تحسين و اعجاب ادباى آن زمان را برانگيخت و از سويى سخنان پيامبر ( ص ) نيز با مضامين تازه‌اى كه داشت ، به‌شدت مورد توجه قرار گرفت و بدين‌سان ادبيات اسلامى پديد آمد .\r\nشاعران عصر پيامبر ( ص ) با الهام از روح اسلام ، آثار جديدى خلق نمودند و شعر و خطابه را نيز در خدمت اسلام و ارزش‌هاى آن قرار دادند . در كتاب‌هاى سيره ، نام برخى از شاعران مسلمان عصر پيامبر و نمونه‌هايى از شعرهاى آنان آمده است . براى مثال ، علامه مجلسى افرادى را به‌عنوان شاعران پيامبر ( ص ) برمىشمرد : كعب‌بن مالك ، حسان‌بن ثابت ، عبدالله‌بن رواحه ، نابغه جعدى ، كعب‌بن زهير ، قيس‌بن صرمه ، ابن‌الزبعرى ، اميةبن صلت ، عباس‌بن مرداس ، طفيل الغنوى ، كعب‌بن نمط ، مالك‌بن نمط ، مالك‌بن عوف ، قيس‌بن بحر ، عبدالله‌بن حرب ، ابودهبل جمحى و بحيربن ابىسلمى . « 1 »\r\nپس از رحلت پيامبر ( ص ) و شروع عصرى كه به عصر خلفاى راشدين معروف است ، ادبيات در قالب شعر و نثر و خطابه به حيات خود ادامه داد . تا زمان خلافت امام‌على ( ع ) ، مضامين ادبى بيشتر در تمجيد پيامبر ( ص ) ، تفاخر به اسلام و شرح فتوحات مسلمانان بود و همچنين درباره كسانى كه از اسلام بازگشته بودند . اما از خلافت امام‌على ( ع ) به بعد ، با توجه به درگيرىهايى كه ميان امت اسلامى به‌وجود آمد و بنىاميه و خوارج در برابر حاكميت اسلام قد علم كردند ، شعر و نثر و خطابه حال و هواى ديگرى يافت .\r\nشاهكار بزرگ ادبى اين عصر و همه عصرها بعد از قرآن ، خطبه‌ها ، نامه‌ها و سخنان كوتاه اميرالمؤمنين على ( ع ) است كه بخشى از آنها را سيد رضى تحت عنوان نهج‌البلاغه گردآورد .\r\nپس از شهادت امام ( ع ) و تثبيت حكومت بنىاميه و جان‌گرفتن خوارج از يك‌سو و در پى آن با وقوع حادثه خون‌بار كربلا و پيامدهاى آن از سوى ديگر ، ميدان براى شعر و ادب و\r\n\r\n\r\n","description":"","footnote":"\r\n( 1 ) . محمدباقر مجلسى بحارالانوار ، ج 22 ، ص 251 به بعد ؛ به نقل از : يعقوب جعفرى ، مسلمانان در بستر تاريخ ، ص 244 .\r\n","page_name":" 95 ","page_number":95},
  {"content":"\r\n\r\nاظهار عواطف و احساسات و بيان حب و بغض‌ها بازشد ؛ آن‌گونه كه شاعران بسيارى در هر گروه به عرصه آمدند و بدين‌رو ادبيات غنى و پربارى پديدار شد . « 1 »\r\nدر زمان بنىاميه ، شعر و شاعرى به‌دلايل سياسى مورد اقبال قرار گرفت . خلفاى بنىاميه شاعران را گرامى مىداشتند تا با شعر ، مردم را به خود جلب كنند و يا با دادن صله و جايزه ، از شر زبان شاعران آسوده باشند . بنىاميه بر آن بودند تا بدين‌رو به مبارزه با اهل‌بيت پيامبر ( ص ) بپردازند ؛ چراكه نيك مىدانستند مردم خلافت را حق اهل‌بيت مىدانند و آنان را غاصب مىشمارند . اما با اين همه ، شاعران زمان بنىاميه با وجود بهره‌مندى از بذل و بخشش‌هاى امويان ، غالباً آن حقايق را آشكارا بيان مىكردند و هم‌چنان در طرفدارى از خاندان پيامبر ( ص ) پايدار مىماندند .\r\nيكى از سرايندگان برجسته عصر بنىاميه ، فرزدق است . او با آنكه از بنىاميه پول مىگرفت ، در خفا طرفدار بنىهاشم بود و حتى گاه در نزد خلفاى اموى ارادت خود را نسبت به اهل‌بيت نشان مىداد . مثلًا هنگامى كه هشام بن عبدالملك مناسك حج را به‌جا مىآورد ، امام‌سجاد ( ع ) را در طواف ديد و او را ناشناس گرفته ، هويتش را جويا شد . فرزدق كه آنجا حضور داشت ، بىدرنگ قصيده‌اى مشهور در مدح اهل‌بيت با اين مطلع سرود :\r\n- كسى كه تو ناشناس گرفته‌اى ، سراسر مردم حجاز او را مىشناسند .\r\n- خانه خدا و مردمى كه در احرام هستند و مردمى كه در احرام نيستند ، او را مىشناسند . « 2 »\r\n2 . عصر عباسيان : با انقراض بنىاميه و روىكار آمدن عباسيان ، تغييراتى بنيادين در جامعه اسلامى روى داد : فضاى سياسى تا حدى گسترش يافت و به‌تدريج ثروت جامعه اسلامى رو به فزونى نهاد و رفاه و آسايش مردم فراهم آمد . عناصر غيرعرب همچون ايرانى ، تركى ، سريانى ، رومى و بربرى در دولت نفوذ كردند و مدنيت آريايى با مدنيت سامى درهم آميخت . همچنين در زمان عباسيان مكتب‌هاى فكرى و گروه‌هاى مذهبى پديد آمد و فضاى مناظره و بحث و جدل فراهم شد و كتاب‌هاى فلسفى نيز از زبان‌هاى ديگر به عربى ترجمه گرديد .\r\n\r\n\r\n","description":"","footnote":"\r\n( 1 ) . برگرفته از : يعقوب جعفرى ، مسلمانان در بستر تاريخ ، ص 245 - 243 .\r\n( 2 ) . جرجى زيدان ، تاريخ تمدن اسلام ، ص 514 و 515 .\r\n","page_name":" 96 ","page_number":96},
  {"content":"\r\n\r\nهمه اين تحولات در شكوفايى ادبيات اثرگذار بود و به همين‌رو ادبيات و از سويى همه آرمان‌ها و تفكرات جامعه قالبى جديد يافت . همچنين مضمون شعر دگرگون شد و به‌جاى شعر سياسى و شعر مفاخره ، شعر فلسفى ، شعر صوفىگرانه ، آموزشى و تغزل پر رونق گرديد و شاعران به محسنات بديع و صناعت‌هاى شعرى توجه بيشترى نمودند . « 1 »\r\nدر اين دوره ، شاعران شيعه بر اثر آزادى نسبى كه با روىكار آمدن عباسيان ايجاد شد ، باورهاى خود را همراه با ستايش اهل‌بيت بيان مىكردند . ازجمله اين افراد مىتوان سعيدحميرى و دعبل را نام برد . « 2 »\r\nدوران بنىعباس ( 132 تا 656 هجرى ) شامل عصر بنىطولون و فاطميان در مصر و امويان در اسپانيا و طاهريان ، صفاريان و غزنويان در ايران است ، اوج شكوفايى ادبيات در ميان مسلمانان است و شاعران برجسته‌اى چون ابوتمام بُحترى ، ابن‌رومى ، دعبل ، متنبى ، ابوفراس ، بشاربن برد ، ابوالعتاهيه ، ابوالعلاء معرى ، ابن‌فارض ، شريف رضى ، ابن‌معتز و طغرايى ظهور كردند . در ايران نيز شاعران بزرگ و نام‌آورى مانند رودكى ، دقيقى ، فردوسى ، عنصرى ، منوچهرى ، قطران ، ناصرخسرو ، سنايى ، غزنوى ، خاقانى ، نظامى گنجه‌اى ، عطار و سعدى به عرصه آمدند . « 3 »\r\n3 . از انقراض عباسيان به بعد : پس از حمله مغول به سرزمين‌هاى اسلامى و انقراض عباسيان ، ادبيات نيز همچون ساير علوم به انحطاط گراييد ، اما ديرى نپاييد كه بار ديگر مسلمانان خود را بازيافتند و ادبيات مانند علوم ديگر رونق يافت و زمينه ظهور شاعران و نويسندگان بزرگ فراهم آمد . ادبيات پس از عباسيان و تسلط مغول فراز و فرودهاى بسيارى داشته ؛ آن‌گونه كه در اين دوره گاه با ظهور شاعران و اديبان بسيار توانا روبه‌روييم و گاه نيز با ركود و جمود در ادبيات .\r\nدر اين دوره ، ادبيات فارسى بر ادبيات عربى در ايران پيشى گرفت كه البته زمينه‌هاى آن از سده‌هاى گذشته فراهم شده بود . عوامل گوناگونى موجب شكوفايى ادبيات فارسى شد كه مهم‌ترين آنها تلاش شاعران و نويسندگان بزرگ فارسى در ماوراءالنهر ، خراسان و سيستان\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 246 و 247 .\r\n( 2 ) . علىاكبر ولايتى ، فرهنگ و تمدن اسلامى ، ص 61 و 62 .\r\n( 3 ) . يعقوب جعفرى ، مسلمانان در بستر تاريخ ، ص 247 .\r\n","page_name":" 97 ","page_number":97},
  {"content":"\r\n\r\nبود كه ادب فارسى را با استوارى تمام بنيان نهادند و ديگرى نيز روىكارآمدن امرا و خاندان‌هاى بزرگ و رجال ثروتمندى كه از شاعران و نويسندگان فارسى حمايت مىكردند . « 1 »\r\nنثر نيز مانند شعر ، دوره‌هاى مختلفى را پشت‌سر نهاده است . در برخى دوره‌ها شاهد شكوفايى نويسندگانى بزرگ هستيم ، اما در برخى ديگر شكوفايى چندانى ديده نمىشود . در ميان نويسندگان‌عرب ، ابن‌مقفع ( 142 ق ) از برجسته‌ترين اديبان است ؛ تا جايى كه او را خالق نثر عرب خوانده‌اند ، اگرچه آثار وى منحصراً كتاب‌هايى است كه از زبان پهلوى به عربى ترجمه شده است . « 2 »\r\nبايد يادآور شويم ادبيات عربى پس از دوره فتوحات اسلامى به‌شدت از ادبيات ايرانى متأثر شد ؛ آن‌گونه كه ادباى عرب‌زبان ، هم به لحاظ سبك و شيوه نگارش و هم از نظر محتواى مضامين جديد ، به ادبيات ايرانى و فارسى وامدارند . « 3 »\r\n\r\nدو . بررسى موضوعى ادبيات اسلامى\r\nپس از سير اجمالى در تاريخ ادبيات اسلامى ، اينك به برخى از موضوعات ادبى مىپردازيم :\r\n1 . مقامه‌نويسى : يكى از شيوه‌هاى نويسندگى كه در ادبيات عرب و به تقليد از آن در ادبيات فارسى به‌وجود آمد ، مقامه‌نويسى است . مقامه در اصطلاح به قصه مختصرى گفته مىشود كه شامل مطالب خيالى يا حماسى باشد و نويسنده آن را از زبان شخصيتى فرضى نقل مىكند . مقامه‌نويس بايد از انبوه كلمات براى نوشتن مقامه خود بهره برد و تمام كوشش خود را در زيبايى كلمات و جملات به‌كار گيرد و در استخدام صنايع بديع نيز مبالغه كند . درواقع همين موضوع است كه مقامه‌نويسى را از قصه‌نويسى ( مانند قصه‌هاى هزار و يك شب يا الفرج بعد الشده ) متمايز مىسازد . « 4 »\r\nنخستين كسى كه به نوشتن مقامه روى كرد ، ابن‌دُريد ازدى ( 321 ق ) است . پس از او نيز ابن‌فارس رازى و بديع‌الزمان همدانى مقامه‌نويسى كردند . « 5 » مقامات بديع‌الزمان همدانى در\r\n\r\n\r\n","description":"","footnote":"\r\n( 1 ) . ذبيح‌الله صفا ، تاريخ ادبيات ايران ، ج 2 ، ص 325 .\r\n( 2 ) . علىاكبر ولايتى ، فرهنگ و تمدن اسلامى ، ص 62 .\r\n( 3 ) . برگرفته از : يعقوب جعفرى ، مسلمانان در بستر تاريخ ، ص 248 .\r\n( 4 ) . همان ، ص 249 .\r\n( 5 ) . عمر رضا كحاله ، الادب العربى ، ص 208 ؛ به نقل از : يعقوب جعفرى ، مسلمانان در بستر تاريخ ، ص 249 .\r\n","page_name":" 98 ","page_number":98},
  {"content":"\r\n\r\nتاريخ ادب جايگاهى خاص يافته است . گفته مىشود كه وى چهارصد مقامه نوشته است ، « 1 » اما تنها 51 مقامه او در دست است .\r\nپس از بديع‌الزمان به تقليد از او مقامات متعددى نوشته شد كه برجسته‌ترين آنها مقامات حريرى ( 516 ق ) است . يكى از مستشرقان درباره او مىگويد :\r\nمقامات حريرى نظير مقامات همدانى داراى نوعى نيروى حياتى درونى است كه ريشه در زندگى جامعه اسلامى دارد و شيوه‌ها و حالات آن را با چنان واقع‌گرايى ترسيم كرده كه به‌صورت يكى از با ارزش‌ترين اسناد اجتماعى تمدن تاريخ ميانه درآمده است . « 2 »\r\n2 . نثر فنى و سجع در ادبيات : به‌كاربردن سجع و صنايع ادبى در ادبيات عربى و فارسى ، پيشينه‌اى بس دراز دارد . بىشك شعرا و نويسندگان به تقليد از قرآن به صنايع بديع روىآوردند . گفته شده كه عبدالله‌بن معتز عباسى نخستين كسى بود كه اصطلاح بديع را به‌عنوان يك فن پديد آورد و كتابى دراين‌باره نوشت . پس از او نيز برخى همچون قدامةبن جعفر ، ابوهلال عسكرى ، عزالدين موصلى ، سكاكى ، جرجانى و تفتازانى اين فن را پىگرفتند . در زبان فارسى نيز كتاب‌هايى در اين فن نگاشته شد ؛ مانند ترجمان البلاغه تأليف محمدرادويانى ، حدائق السحر نوشته رشيدالدين وطواط و نيز المعجم فى معايير اشعار العجم اثر شمس‌الدين محمدبن قيس رازى .\r\nپاره‌اى از شاعران عرب و ايرانى محسنات‌بديعى را به نظم كشيدند كه در اصطلاح بدانها « بديعيه » گويند ؛ همچون بديعيه صفىالدين حلى در مدح پيامبرخدا ( ص ) به زبان عربى و نيز بديعيه قوامى مطرزى گنجوى در مدح قزل ارسلان به زبان فارسى كه بدايع الأسحار فى صنايع الأشعار نام گرفته است . « 3 »\r\n\r\n\r\n","description":"","footnote":"\r\n( 1 ) . بديع‌الزمان همدانى ، مقامات همدانى ، مقدمه ، ص 7 ؛ به نقل از : يعقوب جعفرى ، مسلمانان در بستر تاريخ ، ص 249 .\r\n( 2 ) . هاميلتون الكساندر گيپ ، درآمدى بر ادبيات عرب ، ص 127 ؛ به نقل از : يعقوب جعفرى ، مسلمانان در بستر تاريخ ، ص 249 .\r\n( 3 ) . ادوارد گرانويل براون ، تاريخ ادبيات ايران از فردوسى تا سعدى ، ص 77 ؛ به نقل از : يعقوب جعفرى ، مسلمانان در بستر تاريخ ، ص 250 .\r\n","page_name":" 99 ","page_number":99},
  {"content":"\r\n\r\nيكى از شيوه‌هاى معمول در نگارش نثر فنى ؛ بهره‌گيرى از سجع در آخر جملات است . سجع در نثر جايگزين قافيه در شعر است . نثرهايى كه در آن سجع رعايت شده باشد ، نثر مسجع ناميده مىشود .\r\nاز نخستين كسانى كه به نثر فنى و نثر مسجع روى آورد ، ابن‌العميد است و پس از وى نيزافرادى مانند ابوبكر خوارزمى ، صاحب‌بن عباد ، بديع‌الزمان همدانى و ابن‌زيدون آن راپىگرفتند . « 1 »\r\n3 . نقد ادبى : از كارهاى جالب در ادبيات ، نوشتن نقد بر شعر و نثر ادبى و بيان شيوه نگارش و آداب و آيين سخن‌گفتن است . در ابتدا اين كار در محافل ادبى - كه معمولًا در آن خلفا و امرا يا رجال ثروتمند حضور داشتند - صورت مىگرفت . بعدها دراين‌باره كتاب‌هايى نيز نوشته شد كه در آنها ضمن شرح حال شاعران و ادبا ، سخنان و اشعار آنان نيز مورد نقد و بررسى قرار گرفت . البته آثارى نيز به نگارش درآمد كه موضوع آن ، راه و رسم نوشتن و ادب سخن‌گفتن و نقاط قوت و ضعف شعر و نثر بود .\r\nاز نقدنويسان معروف در زبان عربى مىتوان بدين افراد اشاره كرد : ابوبكر صولى مؤلف ادب الكاتب ، ابن‌قتيبه صاحب ادب الكتاب و الشعر و الشعراء ، ابوالعباس مبرد مؤلف الكامل فى الادب ، ابوالفرج اصفهانى نگارنده الاغانى ، ابومنصور ثعالبى مؤلف يتيمة الدهر فى شعراء اهل العصر ، ابوهلال عسكرى صاحب الصناعتين النظم و النثر ، ضياءالدين بن الأثير نگارنده المثل السائر فى ادب الكاتب و الشاعر ، ابوالعباس قلقشندى صاحب صبح الاعشى و شهاب‌الدين نويرى مؤلف نهاية الارب .\r\nهمچنين در زبان فارسى مىتوان از اين اديبان نام برد : محمد عوفى مؤلف لباب‌الالباب ، شمس قيس رازى صاحب المعجم فى معايير اشعار العجم ، عروضى سمرقندى مؤلف چهار مقاله و دولت‌شاه سمرقندى نگارنده تذكرة الشعراء و رشيد وطواط مؤلف حدائق السحر فى دقايق الشعر . « 2 »\r\n\r\n\r\n","description":"","footnote":"\r\n( 1 ) . به نقل از : يعقوب جعفرى ، مسلمانان در بستر تاريخ ، ص 250 و 251 .\r\n( 2 ) . به نقل از همان ، ص 251 و 252 .\r\n","page_name":" 100 ","page_number":100},
  {"content":"\r\n\r\n4 . لغت‌نويسى : كار جمع‌آورى لغات و تدوين آن از همان قرن‌هاى نخستين ظهور اسلام آغاز شد و برخى نيز براى پاسدارى از لغات قرآن و حديث و به‌منظور سهولت يادگيرى زبان عربى براى غيرعرب ، اين مهم را به انجام رساندند . مصادر مهم براى گردآورى واژگان از اين قرار است :\r\n1 . قرآن و حديث ؛\r\n2 . اشعار شاعران قديم جاهلى و اسلامى ؛\r\n3 . استماع از عرب‌هاى باديه‌نشينى كه با ملت‌هاى ديگر آميزش كمترى داشتند . در ميان عرب‌ها ، گويش حجاز و قريش بيشتر مورد توجه محققان قرار گرفت ؛ چراكه آن را فصيح‌تر از ساير لهجه‌ها مىدانستند . « 1 »\r\nاول كسى كه به تدريس كتاب لغت پرداخت ، خليل‌بن احمد است كه با ابتكارى خاص لغات عربى را به‌ترتيب حروف در فرهنگ مفصلى به نام العين تدوين نمود . پس از وى ، جوهرى فارابى صحاح‌اللغه را تأليف كرد و ابن‌وريد بصرى جمهرة لغة العرب را نوشت و فيروزآبادى القاموس المحيط را نگاشت و احمدبن فارس ، زبيدى و ابن‌منظور نيز به ترتيب مقائيس اللغه ، تاج‌العروس و لسان‌العرب را نوشتند .\r\nدر كنار اين لغت‌نامه‌هاى عمومى ، لغت‌نامه‌هاى تخصصى نيز نوشته مىشد . البته برخى تنها لغت‌هاى قرآن و حديث را موضوع كار خود قرار دادند ؛ مانند الفائق زمخشرى ، غريب القرآن ابن‌قتيبه ، المفردات راغب اصفهانى و مجمع البحرين طريحى . گروهى نيز در شرح اصطلاحات علوم به تأليف پرداختند ، مانند محيىالدين نووى صاحب تهذيب الاسماء و اللغات و برخى نيز در فقه اللغه و اشتقاق آثارى نگاشتند ، همچون ابن سيده مؤلف كتاب المخصص .\r\nكتاب‌هايى نيز در ترجمه لغات عربى به زبان‌هاى ديگر به‌ويژه فارسى نوشته شد كه از آن ميان مىتوان به دستور اللغه تأليف بديع‌الزمان نطنزى و تاج المصادر ابوجعفر بيهقى اشاره نمود . البته بعدها كتاب‌هاى لغت بسيارى به عربى و فارسى و زبان‌هاى ديگر نگاشته شد . « 2 »\r\n\r\n\r\n","description":"","footnote":"\r\n( 1 ) . صبحى صالح ، دراسات فى فقه اللغهء ، ص 111 ؛ به نقل از : يعقوب جعفرى ، مسلمانان در بستر تاريخ ، ص 254 .\r\n( 2 ) . يعقوب جعفرى ، مسلمانان در بستر تاريخ ، ص 254 و 255 .\r\n","page_name":" 101 ","page_number":101},
  {"content":"\r\n\r\nادبيات اسلامى از حيث مواد ، زبان ، زمان و مكان ، تنوع كم‌نظيرى عرضه مىدارد ، اگرچه مهم‌ترين شاهكارهاى آن به زبان عربى و فارسى است . البته نويسندگان اسلامى به زبان‌هاى ديگرى چون تركى بربرى ، سواحلى ، سومالى ، آلبانى ، ازبكى ، كردى ، بلوچى ، پشتو ، سندى ، گجراتى و بنگالى نيز آثارى درخور دارند . به هر روى ، ميراث بيش از هزار سال شعر و نثر اسلامى ، بىشك بازتابى از فروغ قرآن است . « 1 »\r\n\r\nب ) علوم اسلامى\r\nمنظور از علوم اسلامى آن دسته از علومى است كه براى فهم معارف اسلامى و آشنايى با احكام ، قوانين ، عقايد و اصول دينى مورد نياز است ، از اين‌رو مسلمانان خود اين علوم را پىريزى كرده و پيش برده‌اند . تفسير قرآن ، حديث ، فقه ، اصول ، كلام و عقايد ، تصوف وعرفان ، از علوم اسلامى به‌شمار مىرود كه در اينجا به بررسى و چگونگى پيدايش و رشد هريك مىپردازيم .\r\n\r\n1 . تفسير و علوم قرآنى\r\n\r\nيك . تفسير\r\nتفسير از نظر لغوى به‌معناى « بيان » و « ابانه » ، يعنى روشنى و روشنگرى است و در اصطلاح ، توضيح و رفع اجمال از لفظ و معناى آيات قرآن‌كريم است . « 2 »\r\nدر آغاز ظهور اسلام فهم آيات قرآن براى عرب‌ها دشوار نبود ؛ چراكه قرآن به زبان آنان بود و مفردات و تركيبات آن را به‌خوبى درمىيافتند خصوصاً اينكه شواهد و قراين موجود و تطابق آيات با اوضاع زمان و مكان ، درك آيات را براى مسلمانان آسان‌تر مىساخت . « 3 »\r\nبا اين همه ، فهم عميق قرآن نيازمند به تفسير بود . از اين‌رو ، برخى مسلمانان روشن‌ضمير معانى پاره‌اى از آيات قرآن را ابتدا از پيامبر ( ص ) و سپس از ائمه معصومين ( عليهم السلام ) مىپرسيدند و متناسب با ظرفيت خود پاسخ مىگرفتند .\r\n\r\n\r\n","description":"","footnote":"\r\n( 1 ) . محمدرضا حكيمى ، دانش مسلمين ، ص 190 .\r\n( 2 ) . بهاءالدين خرمشاهى ، قرآن‌پژوهى ، ص 141 .\r\n( 3 ) . جرجى زيدان ، تاريخ تمدن اسلامى ، ص 466 .\r\n","page_name":" 102 ","page_number":102},
  {"content":"\r\n\r\nبدين‌ترتيب ، روايات تفسيرى بسيارى از پيامبر و ائمه معصومين ( عليهم السلام ) نقل شد . « 1 » مسلمانان در نگاهدارى قرآن بسيار كوشيدند و آن را به همان‌گونه‌اى كه نازل شده بود ، به نسل‌هاى بعد سپردند ؛ چنان كه ابوذر ، صحابى راستگوى پيامبر ( ص ) به خاطر كم‌كردن يك واو از قرآن به‌شدت با معاويه درافتاد و همچنين به دليل تفسير انحرافى آيات قرآن از سوى كعب الأحبار ( يهودى تازه مسلمان‌شده ) ، در مجلس خليفه بر سر او كوبيد و تحريف كلام خدا را فرياد زد . « 2 »\r\nبا گسترش جامعه اسلامى ، كتاب‌هاى تفسيرى بسيارى نيز نگاشته شد كه برخى از آنها مفصل است . براى مثال ، شعرانى در كتاب المنن خود تفسيرى را كه در يك‌هزار جلد نگاشته شده ، نام برده است . فيلسوف مشهور ارنست رنان نيز به مدركى دست يافته ، مبنى بر اينكه در يكى از كتابخانه‌هاى اسلامى اندلس - كه مسيحيان آن را آتش زده‌اند - تفسيرى در سيصد جلد وجود داشته است . « 3 »\r\nنخستين كسى كه تفسير قرآن را تدوين نمود ، امام‌على ( ع ) است . « كتاب على » مجموعه‌اى بود كه در آن آيات قرآن به ترتيب نزول مرتب شده ، افزون بر شأن نزول آيات ، ناسخ و منسوخ ، مجمل و مبين و محكم و متشابه‌ها نيز مطابق نظر رسول‌اكرم ( ص ) در آن آمده بود . توجه به تأويلات و تفسير آيات از ديگر ويژگىهاى اين اثر بود .\r\nاخبار ، حاكى از آن است كه پس از اعلام عدم‌نياز به اين كتاب از سوى ابوبكر و حاضران در مسجد ، فقط اهل‌بيت پيامبر ( ص ) به آن دسترسى داشتند . پس از امام‌على ( ع ) ، ابن‌عباس شاگرد ايشان با توجه به آموخته‌هاى خود به تدوين تفسير پرداخت . تفسير او به ترجمان‌القرآن معروف است . « 4 »\r\nبا گذشت زمان ، تفسيرهاى بسيارى نوشته شد كه ازجمله آنها تفسير حسن بصرى ( 116 ق ) و تفسير فرّاء نحوى است كه معانى القرآن نام دارد . « 5 »\r\n\r\n\r\n","description":"","footnote":"\r\n( 1 ) . سيد محمدحسين طباطبايى ، قرآن و اسلام ، ص 54 .\r\n( 2 ) . عبدالحسين امينى ، الغدير ، ج 8 ، ص 295 .\r\n( 3 ) . محمدتقى شريعتى مزينانى ، تفسير نوين ، ص 121 .\r\n( 4 ) . ابوعبدالله زنجانى ، تاريخ القرآن ، ص 83 .\r\n( 5 ) . اسحاق بن محمد بن نديم ، الفهرست ، ص 99 .\r\n","page_name":" 103 ","page_number":103},
  {"content":"\r\n\r\nكتاب‌هاى تفسيرى در آغاز بيشتر با حديث توأم بود ، ولى بعدها علوم ادبى و بحث‌هاى عقلى و استنباطهاى فردى نيز وارد علم تفسير شد ؛ به‌ويژه در عصر تابعين كه عصر پايه‌گذارى تفسير به‌معناى مصطلح آن است ، مفسرانى در زمينه تأويل آيات و بيان شأن نزول آن به عرصه آمدند كه سعيدبن جبير ، مجاهد ، عكرمه ، حسن بصرى ، عطاء ، ضحاك ، سدى و قتاده از آن جمله‌اند .\r\nبه‌تدريج كتاب‌هاى تفسيرى مفصل‌ترى به نگارش درآمد و تفسير با توجه به جامعيت قرآن ، گستردگى خاصى يافت و هر مفسر از نظرگاه خويش و همسو با تجربه علمى خود به تفسير پرداخت . البته كسانى هم كوشيده‌اند تفسير جامعى بنويسند ، ولى اينكه تا چه حد موفق بوده‌اند ، درخور تأمل است . بدين‌ترتيب ، در تفسيرنويسى شيوه‌ها و روش‌هاى مختلفى به‌وجود آمد كه به‌برخى از مهم‌ترين آنها اشارت مىكنيم : « 1 »\r\n1 . تفسير به حديث يا تفسير به مأثور : اين شيوه تفسيرى پس از رحلت پيامبراكرم ( ص ) از همان روزهاى نخست به‌وجود آمد و در طى قرون نيز ادامه يافت . طرفداران اين روش ، آيات قرآنى را فقط با احاديثى تفسير مىكردند كه از پيامبر و صحابه ( تفاسير اهل‌سنت ) و از پيامبر و ائمه معصومين ( عليهم السلام ) ( تفاسير شيعه ) رسيده بود . آنان اظهارنظرها و استنباطهاى فردى را تفسير به‌رأى مىدانستند كه در احاديث نيز از آن نهى شده است . برخى از اين تفاسير را برمىشمريم :\r\nيك . جامع البيان فى تفسير القرآن ، نوشته محمدبن جرير طبرى ( 310 ق ) كه در سى جلد بزرگ تأليف شده و در محافل علمى اهميتى درخور دارد .\r\nدو . تفسير الكشف و البيان ، نگاشته احمدبن ابراهيم ثعلبى ( 427 ق ) كه در آن بسيارى از اسرائيليات را وارد نموده است .\r\nسه . تفسير الدرالمنثور فى التفسير بالمأثور ، تأليف جلال‌الدين سيوطى ( 911 ق ) . وى در مقدمه اين كتاب مىنويسد : چون ترجمان‌القرآن را - كه تفسيرى بود مستند به احاديث پيامبر - نوشتم ، دانستم كه مفصل است و همت مردم از خواندن آن قاصر . از اين‌رو ، آن را خلاصه كردم و الدر المنثور فى التفسير بالمأثور نام نهادم .\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 209 .\r\n","page_name":" 104 ","page_number":104},
  {"content":"\r\n\r\nچهار . تفسير على بن ابراهيم ( تفسير قمى ) ، نوشته علىبن ابراهيم قمى . او كه از بزرگان رجال حديث در شيعه به‌شمار مىرود ، در تفسير خود تنها روايات تفسيرى را از امام‌صادق ( ع ) نقل كرده است .\r\nپنج . البرهان فى تفسير القرآن ، تأليف سيد هاشم سليمان بحرانى ( 1109 ق ) كه مشتمل بر روايات اهل‌بيت ( عليهم السلام ) درباره آيات قرآنى است .\r\nشش . تفسير نورالثقلين ، تأليف عبدالعلى بن جمعه حويزى ( 1112 ق ) كه در آن روايات واردشده از اهل‌بيت ( عليهم السلام ) را گردآورده ، ولى متن آيات را نياورده است . « 1 »\r\n2 . تفسير عقلى : در مقابل شيوه تفسير حديثى ، روش جديدى پديدار شد كه بر پايه آن ، آيات قرآن با معيارهاى عقلى ، فلسفى و كلامى ، تفسير مىگشت . اين روش پس از پيدايى و گسترش بحث‌هاى كلامى و آشنايى با فلسفه ، در ميان مسلمانان به‌وجود آمد . به چند نمونه از تفاسيرى كه با اين روش نگاشته شده ، اشاره مىكنيم :\r\nيك . مفاتيح الغيب ( تفسير كبير ) ، تأليف فخر رازى است . او در تفسير خود آيات قرآنى را برپايه عقايد خود كه همان اشعرىگرى است ، تفسير نموده ، آرا و باورهاى معتزله را نيز مطرح و هر يك را رد مىكند .\r\nدو . الكشاف عن حقايق التنزيل ، نوشته ابوالقاسم محمود زمخشرى ( 538 ق ) . اين تفسير كه همسو با ديدگاه‌هاى معتزله نوشته شده ، افزون بر بيان عقايد معتزله ، از نظر لغوى و ادبى نيز درخور توجه است .\r\nسه . تفسير القرآن‌الكريم ، تأليف صدرالمتألهين شيرازى ( 1050 ق ) كه آن را براساس حكمت متعاليه ( همان مكتب فلسفى وى ) نگاشته و در آن كوشيده است به عقيده خود ، پرده از اسرار معانى آيات برگيرد . « 2 »\r\n3 . تفسير عرفانى و صوفىگرانه : در اين شيوه تفسيرى به ظاهرِ آيات قرآنى توجهى نمىشود ، بلكه از آيات ، معانى عرفانى و اشراقى و سير و سلوكى استنباط مىگردد . برخى از تفاسيرى كه\r\n\r\n\r\n","description":"","footnote":"\r\n( 1 ) . همان ، ص 210 و 211 .\r\n( 2 ) . همان ، ص 211 و 212 .\r\n","page_name":" 105 ","page_number":105},
  {"content":"\r\n\r\nبدين روش نگاشته شده ، از اين قرار است : تفسير الشيخ الاكبر منسوب به محيىالدين عربى ، عرائس البيان فى حقايق القرآن ، تأليف روزبهان بقلى شيرازى ، كشف الأسرار ميبدى و همچنين كشف الأسرار خواجه عبدالله انصارى . « 1 »\r\n4 . تفسير جامع : تفاسيرى است كه از ابعادى گوناگون به تفسير آيات مىپردازد و شامل بحث‌هاى لغوى ، كلامى ، تاريخى ، اجتماعى و اخلاقى مىشود . در اين نوع تفسير ، سعى بر اين است كه به جنبه‌هاى مختلف آيات توجه گردد ، اگرچه در عين حال مؤلف عقيده خود را نيز دخالت مىدهد . به برخى از اين نوع تفسيرها اشارت مىكنيم :\r\nيك . التبيان ، تأليف شيخ طوسى ( 460 ق ) كه جامع علوم قرآنى است و در ميان تفاسير ، نظيرى ندارد .\r\nدو . مجمع‌البيان لعلوم القرآن ، اثر فضل‌بن حسن طبرسى ( 835 ق ) . وى در كتاب خود نظم و ترتيب خاصى را پيش‌گرفته و بحث‌هاى مختلف را از يكديگر جدا كرده است . او در مقدمه تفسير خود نيز اندكى درباره علوم قرآنى به بحث نشسته است .\r\nسه . روح الجنان ( روض الجنان ) ، تأليف شيخ ابوالفتوح رازى ( 522 ق ) كه تفسيرى بسيار جامع است .\r\nچهار . منهج الصادقين ، نوشته ملافتح‌الله كاشانى ( اواخر قرن دهم هجرى ) كه تفسيرى است نسبتاً جامع به زبان فارسى .\r\nپنج . تفسير المراغى ، تأليف احمد مصطفى المراغى ، از علماى دانشگاه « الازهر » قاهره كه در قرن اخير به نگارش درآمد . علماى مصر در قرن حاضر به تفسير مادى قرآن پرداختند ، ولى اين تفسير عمدتاً چنين رويكردى ندارد . علماى الأزهر و نويسندگان مصرى ، تفسيرهاى ديگرى نيز نگاشته‌اند كه از آن جمله مىتوان به تفسير المنار طنطاوى و تفسير فى ظلال القرآن سيد قطب اشاره نمود .\r\nيكى از مهم‌ترين كتاب‌هاى تفسيرى عصر حاضر ، الميزان فى تفسير القرآن ، تأليف\r\n\r\n\r\n","description":"","footnote":"\r\n( 1 ) . همان ، ص 212 و 213 .\r\n","page_name":" 106 ","page_number":106},
  {"content":"\r\n\r\nعلامه‌طباطبايى ( 1360 ش ) است . وى از جنبه‌هاى گوناگون علمى ، فلسفى ، عقيدتى ، اجتماعى ، اخلاقى ، تاريخى ، فقهى ، اقتصادى و ادبى به تفسير آيات پرداخته و به همين‌رو مىتوان آن را مجموعه‌اى ارزشمند و وزين و دايرة المعارفى از علوم اسلامى دانست .\r\nعلامه اساس كار خود را بر قاعده « تفسير قرآن به قرآن » قرار داده و از اين‌سو به نقل‌احاديث صحيح از پيامبرخدا ( ص ) ، صحابه و ائمه معصومين ( عليهم السلام ) نيز اهتمامى بسيار نشان‌داده‌است . « 1 »\r\nتفسير نمونه نيز تأليف جمعى از فضلا و نويسندگان حوزه علميه قم زير نظر استاد ناصرمكارم شيرازى است كه با استفاده از ميراث غنى مفسران گذشته و با توجه به مقتضيات زمان و نيازها و انديشه‌ها و پرسش‌هاى نسل حاضر ، با جامعيتى مطلوب فراهم آمده است . « 2 »\r\n\r\nدو . علوم قرآنى\r\nهمراه با نگارش تفسير آيات قرآنى ، فن ديگرى به نام علوم قرآنى نيز به‌وجود آمد كه دربرگيرنده مطالبى درباره كليت قرآن يا بعد خاصى از آن است .\r\nكتاب‌هايى در تاريخ قرآن نگارش شده كه مشتمل بر كيفيت نزول قرآن و تاريخ تدوين و گردآورى آن ، اختلافات قرائات ، شرح حال قراء ، نام‌هاى قرآن ، ناسخ و منسوخ و مطالبى از اين دست است . پاره‌اى از كتاب‌هايى كه در تاريخ قرآن نوشته شده ، بدين قرار است : الاتقان فى علوم القرآن از سيوطى ، تاريخ قرآن از ابوعبدالله زنجانى ، تاريخ قرآن از دكتر محمود راميار و نيز همين عنوان اثر دكتر سيد محمدباقر حجتى ، قرآن در اسلام از علامه طباطبايى ، وجوه قرآن از جنيش تفليسى ، مرآة الأنوار از ابوالحسن الشريف و نيز البرهان فى علوم القرآن از بدرالدين زركشى .\r\nهمچنين در برخى زمينه‌هاى قرآن كتاب‌هاى ديگرى نيز نگاشته شده است :\r\nيك . آيات فقهى قرآن : آيات‌الاحكام از جصاص ، آيات‌الاحكام از اردبيلى و كنزالعرفان ازفاضل مقداد .\r\n\r\n\r\n","description":"","footnote":"\r\n( 1 ) . بهاءالدين خرمشاهى ، قرآن پژوهى ، ص 256 .\r\n( 2 ) . به نقل از : يعقوب جعفرى ، مسلمانان در بستر تاريخ ، ص 215 - 213 .\r\n","page_name":" 107 ","page_number":107},
  {"content":"\r\n\r\nدو . قصه‌هاى قرآن : العرائس از ثعلبى ، قصص الانبياء از محمود جادالمولى ، التصوير الفنى فى القرآن از سيد قطب و قصص قرآن از صدر بلاغى .\r\nسه . مثل‌هاى قرآن : امثال قرآن از محمدطاهر موسوى و همين عنوان از علىاصغر حكمت .\r\nچهار . لغات قرآن : المفردات از راغب اصفهانى ، مجمع البحرين از فاضل طريحى ، غريب‌القرآن از سجستانى ، تلخيص البيان فى مجازات القرآن از سيد رضى و تفسير غريب‌القرآن از ابن قتيبه .\r\nپنج . فهرست‌بندى آيات قرآنى : المعجم المفهرس لالفاظ القرآن الكريم از محمدفؤاد عبدالباقى ، المرشد از محمد احمد مرجان ، تفصيل الآيات از ژول لابوم ، فهارس القرآن از محمود راميار ، كشف الآيات از محمد كاظم معزى و دايرة المعارف قرآن از عمادزاده اصفهانى .\r\nشش . شرح حال مفسران قرآن : طبقات المفسرين از سيوطى ، التفسير و المفسرون از دكتر محمدحسين ذهبى ، قصة التفسير از دكتر احمد شرباصى و التفسير ؛ نشأته و تطوره از مناع‌القطان .\r\nهفت . وجوه اعجاز قرآن : دلايل الاعجاز از عبدالقاهر جرجانى ، اعجاز القرآن از باقلانى و همين عنوان از رافعى و الظاهرة القرآنيه از مالك بن نبى . « 1 »\r\n\r\n2 . حديث\r\nپس‌از قرآن مهم‌ترين منبع شناخت معارف و احكام اسلامى حديث است . منظور از حديث رواياتى است كه از پيامبراكرم ( ص ) و ائمه معصومين ( عليهم السلام ) نقل شده و شامل گفتارها ، كردارها و پذيرفته‌هاى پيشوايان معصوم است . « 2 »\r\nهمين‌كه مسلمانان درصدد فهم معانى قرآن برآمدند ، به درك معانى گفته‌هاى پيامبر ( ص ) نيز احتياج يافتند تا با فهم احاديث نبوى ، معانى قرآن را بهتر دريابند . « 3 » البته احاديث نبوى از\r\n\r\n\r\n","description":"","footnote":"\r\n( 1 ) . همان ، ص 215 و 216 .\r\n( 2 ) . همان ، ص 224 .\r\n( 3 ) . جرجى زيدان ، تاريخ تمدن اسلام ، ص 468 .\r\n","page_name":" 108 ","page_number":108},
  {"content":"\r\n\r\nصحابه روايت مىشد ؛ چه آنان از پيامبراكرم ( ص ) آن را شنيده و حفظ كرده بودند . مسلمانان در آغاز براى فهم احاديث به صحابه مراجعه مىكردند ، ولى از آن هنگام كه اسلام به فتوحات روى آورد ، صحابه پيامبر ( ص ) نيز در ممالك مختلف متفرق شدند . از اين‌رو ، هر كس كه مىخواست احاديثى از پيامبرخدا ( ص ) بداند ، به‌ناچار در پى صحابه به ممالك مختلف مىرفت و چه‌بسا مىشد كه حديثى را تنها يكى از صحابه شنيده بود و ديگران آن را نمىدانستند . « 1 »\r\nمتأسفانه پس از رحلت رسول‌خدا ( ص ) گروهى از مسلمانان براى گردآورى و تدوين احاديث و سخنان پيامبر ( ص ) كوششى نكردند و حتى با تحليل‌هاى غيرمنطقى خود ، از كتابت و تدوين حديث جلوگيرى نمودند . « 2 » با اين همه ، گروهى ديگر و در رأس آنها امام‌على ( ع ) و شاگردان آن مكتب به نقل و تدوين احاديث نبوى همت گماردند . پس از امام‌على ( ع ) ابورافع شاگرد وى اولين كسى است كه احاديث نبوى را گردآورد و مدون ساخت . « 3 » از راهبردهاى اساسى اهل‌بيت پيامبر ( ص ) در سال‌هاى بعد نيز رواج احاديث نبوى و گسترش آموزه‌هاى مبتنى بر وحى بود كه در اين راستا تلاش امام‌باقر و امام‌صادق ستودنى است .\r\nاما در ميان اهل‌سنت ، تدوين حديث نزديك به يك قرن به تأخير افتاد و نخستين كسى كه بدين امر دستور داد ، عمربن عبدالعزيز ( 101 ق ) بود . اول فردى نيز كه سخن او را اجابت كرد و به گردآورى احاديث پرداخت ، محمدبن شهاب زهرى « 4 » بود و پس از وى نيز ابن‌جريح در مكه ، ابن‌اسحاق در مدينه ، سفيان ثورى در كوفه و اوزاعى در شام به اين مهم پرداختند . « 5 » بدين‌ترتيب ، كار تدوين حديث به تدريج رواج يافت . « 6 »\r\nاز آنجا كه حديث در دين و دنياى مسلمانان نقش بسزايى داشت ، تحقيق در درستى و نادرستى آن نيز بسيار مهم بود . در آغاز كار اين تحقيق به محفوظات بازمىگشت ؛ چراكه هر\r\n\r\n\r\n","description":"","footnote":"\r\n( 1 ) . همان ، ص 468 .\r\n( 2 ) . يعقوب جعفرى ، مسلمانان در بستر تاريخ ، ص 224 .\r\n( 3 ) . سيد حسن صدر كاظمينى ، تأسيس الشيعه لعلوم الاسلام ، ص 278 .\r\n( 4 ) . صبحى صالح ، علوم الحديث و مصطلحه عرض و دراسه ، ص 38 .\r\n( 5 ) . محمود ابوريه ، اضواء على السنهء المحمديه ، ص 265 .\r\n( 6 ) . يعقوب جعفرى ، مسلمانان در بستر تاريخ ، ص 224 و 225 .\r\n","page_name":" 109 ","page_number":109},
  {"content":"\r\n\r\nحديث سينه به سينه از فردى به فرد ديگر منتقل مىشد . درباره درستى يا نادرستى حديث ، وضع راويان در درجه نخست اهميت قرار دارد كه كدام‌يك از آنان راستگو و ثقه بوده و چگونه احاديث را گردآورده‌اند . در نتيجه راويان احاديث به چند دسته تقسيم مىگردند كه به ترتيب از اين قرارند : صحابه ، تابعان ، تابع تابعان ، مجتهدان و محدثان .\r\nهمين‌كه علم حديث مدون شد ، عالمان حديث درصدد تحقيق سلسله راويان برآمدند و طرز فراگرفتن حديث را از روى تمام يا قسمتى از كتاب تسلسل‌وار شرح دادند كه مثلًا چه حديثى را توسط چه كسانى فراگرفته‌اند .\r\nدانشمندان اسلامى نه‌تنها علم حديث را با ذكر سلسله راوى بيان مىكردند ، بلكه ساير علوم نقلى مانند تاريخ ادبيات را نيز با همين دقت با اسناد مسلسل شرح مىدادند . بسيارى از علوم اسلامى برهمين مبانى استوار است ؛ حال آنكه در ميان ملل غيرمسلمان ، اين نوع دقت در شرح و درج مطالب علمى معمول نبوده است . « 1 »\r\nجوامع حديثى شيعه : از زمان امام‌على ( ع ) تا زمان امام‌حسن عسكرى ( ع ) چهارصد مجموعه حديثى پديد آمد كه به « اصول اربعمائة » معروف است . اين اصول زيربناى كتاب‌هاى حديثى شيعى است و عمده‌ترين دستمايه مؤلفان جوامع حديثى به‌شمار مىرود . چهار كتاب مهم حديثى كه علماى شيعه از سده چهارم هجرى به بعد تدوين نمودند ، از اين قرار است :\r\n1 . اصول كافى ، تأليف شيخ ابوجعفر محمدبن يعقوب كلينى رازى ( 329 ق ) . وى در جمع‌آورى احاديث دقت بسيار داشته و براى تأليف اين كتاب بيست سال رنج برده است . اين كتاب به‌عنوان قديمىترين و معتبرترين كتاب حديثى شيعه ، مشتمل بر 16199 حديث است . « 2 »\r\n2 . من لا يحضره الفقيه ، تأليف ابوجعفر محمدبن علىبن بابويه قمى ( 381 ق ) معروف به شيخ صدوق . اين كتاب داراى 9044 حديث است .\r\n3 . تهذيب الاحكام ، تأليف ابوجعفر محمدبن حسن معروف به شيخ طوسى ( 460 ق ) . اين كتاب كه در واقع شرحى است بر كتاب مقنعه شيخ مفيد ، مشتمل بر 13590 حديث است .\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ص 470 و 471 .\r\n( 2 ) . همان ، ص 77 .\r\n","page_name":" 110 ","page_number":110},
  {"content":"\r\n\r\n4 . استبصار ، اثر ديگر شيخ طوسى است كه 6531 حديث را در بردارد .\r\nاين چهار كتاب به « كتب اربعه » معروف‌اند و از معتبرترين كتاب‌هاى حديثى شيعه به‌شمار مىآيند ؛ آن‌گونه كه علماى شيعه ، شروح و حواشى بسيارى بر آنها نگاشته‌اند . « 1 »\r\nپس از اين سه محدث بزرگ ، در بازار حديث ركودى دست داد كه تا عصر صفويه ادامه يافت . در عصر صفويه محدثانى سترگ از نو برخاستند و به جمع‌آورى كتب گذشتگان پرداختند و آثار ارزشمندى پديد آوردند ؛ مانند وسائل‌الشيعه اثر شيخ حرعاملى ( 1104 ق ) ، الوافى نوشته ملامحسن فيض كاشانى ( 1091 ق ) و انوار نعمانيه تأليف محدث جزايرى . « 2 »\r\nجوامع حديثى اهل‌سنت : در طى سده‌هاى دوم تا چهاردهم هجرى ، دانشمندان اهل‌سنت آثارى عرضه داشتند كه مشهورترين آنها صحيح بخارى ، صحيح مسلم ، سنن ابن‌ماجه ، سنن ابوداود ، سنن نسايى و جامع ترمذى است كه به صحاح سته معروف‌اند . « 3 »\r\nاز ديگر جوامع حديثى اهل‌سنت مىتوان به جامع المسانيد تأليف شيخ ابوالفرج معروف به ابن‌جوزى ( 597 ق ) و المنتقى اثر ابن‌تيميه ( 652 ق ) معروف به حرانى اشاره كرد . « 4 »\r\n\r\n3 . علم فقه\r\nعلم فقه بيانگر دستورهاى اسلامى درباره عبادات ، احكام ، معاملات و همه مسائل شرعى مسلمانان است . پس از تشكيل دولت اسلامى ، مسلمانان براى اداره امور شخصى ، حقوقى و اجتماعى به مقرراتى نيازمند شدند و به همين‌رو به قرآن و حديث مراجعه كردند . بدين‌ترتيب ، آنان احكام خود را از قرآن و حديث برگرفتند ؛ به‌گونه‌اى كه پس از دو يا سه قرن شريعت اسلامى پختگى كامل يافت و فقه و قوانين آنها به‌گونه‌اى جامع مدون شد .\r\nدر آغاز اسلام ، فقه ، قرائت و تفسير قرآن و حديث ، جملگى يك علم به‌شمار مىرفت ، اما\r\n\r\n\r\n","description":"","footnote":"\r\n( 1 ) . كاظم مدير شانه‌چى ، علم الحديث و درايهء الحديث ، ص 80 - 75 ؛ يعقوب جعفرى ، مسلمانان در بستر تاريخ ، ص 225 و 226 .\r\n( 2 ) . كاظم مدير شانه‌چى ، علم الحديث و درايهء الحديث ، ص 82 .\r\n( 3 ) . همان ، ص 47 به بعد .\r\n( 4 ) . همان ، ص 62 .\r\n","page_name":" 111 ","page_number":111},
  {"content":"\r\n\r\nپس از چندى هر يك از اين علوم مستقل گشت ؛ به‌ويژه فقه كه استقلال كاملى يافت و علماى آن به فقها مشهور شدند . « 1 »\r\nمسلمانان در زمان حيات پيامبر ( ص ) مسائل علمى خود را يا از قرآن مىگرفتند و يا از خود پيامبر ( ص ) مىپرسيدند ، ولى پس از رحلت آن بزرگوار ، بروز اختلاف و تفرقه بين مسلمانان از يك‌سو و گسترش سريع اسلام و پديدآمدن مسائل جديد ميان اقوام تازه‌مسلمان از سوى ديگر ، كار را دشوار نمود . از اين‌روى ، مسلمانان براى پاسخگويى به مسائل گوناگون و به‌دست آوردن نظر اسلام درمورد شئون مختلف زندگى خود ، دو طريق متفاوت را برگزيدند . منشأ اين اختلاف ، دو نوع عقيده و طرز فكر در مسئله امامت پس از پيامبر ( ص ) بود : يكى طريق اهل‌سنت و ديگرى نيز طريق شيعيان امام‌على ( ع ) و پيروان اهل‌بيت پيامبر ( ص ) . حال به اين دو روش مىپردازيم : « 2 »\r\n\r\nيك . فقه شيعه\r\nاز آنجا كه شيعه پس از رحلت رسول‌خدا ( ص ) به وصايت و امامت دوازده امام معصوم معتقد است ، احكام فقهى را از اين بزرگواران برگرفتند . ائمه معصومين ( عليهم السلام ) با وجود همه محدوديت‌ها ، احكام اسلام را بيان مىداشتند ؛ به‌ويژه در عصر امام‌باقر و امام‌صادق كه آزادى نسبى به‌وجود آمد و بدين‌سان امكان عرضه فقه شيعه بيشتر فراهم شد .\r\nبدين ترتيب ، شاگردان ائمه مجموعه‌هاى ارزشمندى از احاديث آنان را گردآوردند . « 3 » نخستين كسى كه به تدوين فقه شيعه دست يازيد ، علىبن ابىرافع ، از شاگردان امام‌على ( ع ) است . او فقه را نزد امام ( ع ) آموخت و در همان ايام ، كتابى در ابواب فقه تدوين نمود . « 4 »\r\nنخستين فقيه شيعه كه فقه را بر پايه اجتهاد نهاد و استفاده از علوم عقلى را معمول ساخت ، ابن‌ابىعقيل عمانى است . او در اوايل غيبت كبرى مىزيست و معاصر شيخ كلينى\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ص 472 و 473 .\r\n( 2 ) . يعقوب جعفرى ، مسلمانان در بستر تاريخ ، ص 216 .\r\n( 3 ) . همان ، ص 219 و 220 .\r\n( 4 ) . سيد حسن صدر كاظمينى ، تأسيس الشيعه لعلوم الاسلام ، ص 298 .\r\n","page_name":" 112 ","page_number":112},
  {"content":"\r\n\r\nبود . پس از وى ، محمد بن جنيد اسكافى راه او را پىگرفت و پايه‌هاى اجتهاد و استنباط عقلى را در فقه استوارتر نمود . بعد از اين دو ، كه به « قديمين » معروف‌اند ، شيخ مفيد و سيد مرتضى علم‌الهدى نيز راه اجتهاد را هموار ساخته ، آثارى از خود بر جاى نهادند . پس از آن ، شيخ‌طوسى به‌عرصه آمد . به‌واقع فقه شيعه با تلاش‌هاى او شكوفا شد . وى به تدوين كتب فقهى و اجتهادى همت گمارد و كتاب‌هاى نهايه ، مبسوط و خلاف ، نمونه‌اى از آثار ارزشمند اويند . « 1 »\r\nپس از شيخ طوسى تا يكصد سال فقيه صاحب‌نظرى در فقه شيعه به‌عرصه نيامد و در واقع فقهاى بعد از او ، همه ناقل و راوى فتاواى شيخ طوسى بودند ، تا اينكه با آمدن فقيه نامدار ، محمدبن ادريس حلى ديگربار باب اجتهاد گشوده شد .\r\nدر اينجا نام برخى از مشاهير فقه شيعه را برمىشمريم كه در نيمه اول سده چهارم تا نيمه اول سده چهاردهم مىزيستند :\r\nسده چهارم : ابن ابىعقيل عمانى ، ابن جنيد اسكافى و علىبن الحسين‌بن بابويه قمى ( شيخ‌صدوق ) .\r\nسده پنجم : شيخ مفيد ، سيد مرتضى علم‌الهدى ، ابوالصلاح حلبى ، شيخ طوسى ، ابن‌براج و سلّار ديلمى .\r\nسده ششم : سيد ابوالمكارم بن زهره ، ابن‌حمزه طوسى و ابن‌ادريس حلى .\r\nسده هفتم : محقق حلى و يحيى بن سعيد حلى .\r\nسده هشتم : علامه حلى ، فخرالمحققين و محمد بن مكى ( شهيد اول ) .\r\nسده نهم : فاضل مقداد و ابن‌فهد حلى .\r\nسده دهم : محقق كركى ، زين‌الدين شهيد ثانى ، شيخ حسن ( صاحب معالم‌الاصول ) و مقدس اردبيلى .\r\nسده يازدهم : شيخ بهايى ، محقق سبزوارى ، محقق خوانسارى ( صاحب مشارق الشموس ) و فيض كاشانى .\r\nسده دوازدهم : آقا جمال خوانسارى ، فاضل هندى و شيخ حر عاملى .\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 220 و 221 .\r\n","page_name":" 113 ","page_number":113},
  {"content":"\r\n\r\nسده سيزدهم : وحيد بهبهانى ، سيد محمدمهدى بحرالعلوم ، سيد محمدجواد حسينى ( صاحب مفتاح الكرامه ) ، شيخ جعفر كاشف‌الغطاء ، شيخ محمدحسن نجفى ( صاحب جواهر ) ، شيخ مرتضى انصارى و محمدمهدى نراقى .\r\nنيمه اول سده چهاردهم : ميرزا محمد حسن ( ميرزاى شيرازى ) ، ميرزا حبيب‌الله رشتى ، آقارضا همدانى ، شيخ حسن ممقانى ، سيد كاظم يزدى و آخوند خراسانى . « 1 »\r\n\r\nدو . فقه اهل‌سنت و مذاهب چهارگانه\r\nفقه اهل‌سنت از سده دوم تا چهارم هجرى ، يعنى با ظهور ائمه اربعه و تأسيس مذاهب فقهى به كمال مىرسد . جمع‌آورى قرآن‌كريم در زمان خليفه سوم ، گردآورى احاديث نبوى از سده دوم ، ظهور و بروز باورهاى گوناگون ، آشنايى مسلمانان با فرهنگ‌هاى ديگر ، پيدايش مكاتب كلامى ، توسعه حكومت و پيامدهاى آن و نيز گسترش نيازهاى حقوقى ، از علل پيدايش اين مذاهب چهارگانه فقهىاند « 2 » كه بدانها نظرى اجمالى مىافكنيم :\r\n1 . مذهب حنفى : اين مذهب را ابوحنيفه نعمان‌بن ثابت ( 150 ق ) بنيان نهاد كه بعدها به مكتب حنفى مشهور شد . ابوحنيفه از سران مكتب فقهى عراق بود و رأى خود را در مواردى بر حديث مقدم مىداشت .\r\nاز كسانى كه اين مكتب را تقويت نمودند ، مىتوان به قاضى ابويوسف ( قاضىالقضات هارون‌الرشيد ) و شاگردش محمدبن حسن شيبانى اشاره كرد . پيروان مكتب حنفى بيشتر در عراق ، شهرهاى ماوراءالنهر و بلاد عجم مىزيستند . اين مذهب اخيراً به مصر نيز راه يافته است .\r\n2 . مذهب مالكى : اين مذهب را مالك‌بن انس ( 179 ق ) پىريزى كرد و از همين‌رو به مكتب مالكى معروف گرديد . وى در برابر آراى ابوحنيفه - به‌ويژه استفاده از رأى و قياس در تشخيص حكم شرعى - نظريات ديگرى داشت . او اهل حديث بود و مىگفت با داشتن مستند روايى براى احكام شرعى ، نمىتوان از رأى و قياس بهره جست . مالك به‌دستور منصور عباسى كتاب الموطأ را نگاشت كه در آن ابتدا حديث را نقل كرده ، آنگاه فتواى فقهاى مدينه\r\n\r\n\r\n","description":"","footnote":"\r\n( 1 ) . همان ، ص 221 و 222 .\r\n( 2 ) . علىاكبر ولايتى ، فرهنگ و تمدن اسلامى ، ص 76 ؛ ابوالفضل عزتى ، پيدايش و گسترش ادوار حقوق اسلامى ، ص 51 .\r\n","page_name":" 114 ","page_number":114},
  {"content":"\r\n\r\nرا ذكر مىكند و سپس نظر فقهى خود را بيان مىدارد . مذهب مالكى بيشتر در اندلس و بلاد مغرب و آفريقا گسترش يافت .\r\n3 . مذهب شافعى : اين مذهب به محمدبن ادريس شافعى ( 198 ق ) نسبت داده مىشود . وى كه از اهل حديث به‌شمار مىرفت ، از شاگردان مالك‌بن انس بود كه در ابتدا مذهب او را ترويج مىكرد ، اما چون به مصر رفت ، در برخى مسائل از مالك انتقاد كرد و مورد غضب پيروان او قرار گرفت . شافعى كتابى به نام الأمّ دارد كه به چند روايت منتشر شده و مطالب آنها با يكديگر متفاوت است . مذهب او در مصر و نواحى آن و نيز در بلاد شام پيروانى يافت .\r\n4 . مذهب حنبلى : اين مذهب منسوب به احمدبن محمدبن حنبل ، ( 241 ق ) است . فقه او مبتنى بر قرآن و حديث بود و جز آن را بدعت مىدانست ، از اين‌رو برخى وى را محدث مىدانند تا فقيه . او با آنكه در عملِ به حديث شهرت داشت و با رأى و قياس و علم كلام مخالف بود ، به « مصالح مرسله » « 1 » عمل مىكرد . اين مذهب را ابن‌تيميه و شاگردش ابن‌قيم جوزى و قرن‌ها بعد نيز محمدبن عبدالوهاب ( بنيان‌گذار وهابيت ) تقويت نمودند . پيروان اين مذهب بيشتر در نجد و حجاز زندگى مىكنند . « 2 »\r\nدر اينجا بايد به دو نكته اشاره داشت :\r\n1 . اينكه مؤسسان مذاهب چهارگانه اهل‌سنت - با واسطه يا بىواسطه - از شاگردان امام‌صادق ( ع ) به‌شمار مىرفته‌اند ؛ بدين بيان كه ابوحنيفه و مالك مستقيماً در خدمت امام بوده‌اند ، اما شافعى شاگرد ابن‌مالك بوده و احمدبن حنبل نيز شاگرد شافعى .\r\n2 . اهل‌سنت با رسميت بخشيدن به اين مذاهب ، راه اجتهاد و استنباط را بسته‌اند و در طول قرون متمادى ، فقهاى آنان تنها راويان فتواهاى آن چهار نفر بوده ، يا نظريات آنها را شرح و بسط داده‌اند . « 3 »\r\nالبته شايان ذكر است از حدود سده سيزدهم هجرى كه تحولاتى چشمگير در جهان\r\n\r\n\r\n","description":"","footnote":"\r\n( 1 ) . مصالح مرسله بالاتر از قياس است و آن اينكه اگر مصلحت جامعه اقتضا كرد ، مىتوان مجازات‌هايى را براى كارهايى مقرر نمود ( اگرچه در شرع نيامده باشد ) يا به‌اجبار در خانه كسى سكونت كرد .\r\n( 2 ) . يعقوب جعفرى ، مسلمانان در بستر تاريخ ، ص 219 - 217 .\r\n( 3 ) . همان ، ص 219 ؛ اسد حيدر ، الامام الصادق و المذاهب الاربعه ، ج 1 ، ص 178 .\r\n","page_name":" 115 ","page_number":115},
  {"content":"\r\n\r\nاسلام روى داد ، ضرورت بازنگرى در احكام فقهى - با توجه به شرايط زمانى و دگرگونىهاى گسترده در زندگى و روابط اجتماعى - برخى از فقهاى اهل‌سنت را بر آن داشت تا در ضرورت پيروى از آراى ائمه چهارگانه ترديد كنند . به‌تدريج فقهاى اهل‌سنت دريافتند هيچ دليل عقلى و نقلى متقن و معتبرى بر تقليد وجود ندارد و آنان نيز مىتوانند مانند فقهاى چهارگانه در مسائل اجتهاد كنند . يكى از گام‌هاى مهم در اين زمينه اعلام جواز تبعيت از آراى فقهاى شيعى ( مانند فقهاى چهارگانه ) از سوى مفتى بزرگ مصر ، شيخ محمود شلتوت بود . « 1 »\r\n\r\n4 . اصول\r\nاصول ، علم به قواعدى است كه با آن مىتوان به فقه يا احكام شرعى دست يافت ، يا آنها را استنباط كرد . « 2 » در اين علم سعى شده قواعد و قوانينى كه براى استنباط حكم شرعى لازم است ، گردآورى شود . « 3 » قواعد عمده اصول را ائمه طاهرين ( عليهم السلام ) تعليم داده‌اند ؛ به‌ويژه دو امام بزرگوار ، امام‌باقر و امام‌صادق كه در اوج دوران اجتهاد مىزيستند و به تربيت مجتهدان مىپرداختند . بدين‌سان ، اين قواعد گسترش يافت و علمى مبسوط و دقيق پديد آمد .\r\nاز آنجا كه در نزد شيعه ، اجتهاد در احكام فرعى شرعى ، واجب است و از سويى شيعه ، تقليد در اصول عقايد را به هيچ‌رو جايز نمىداند و در فروع احكام نيز تقليد از ميت را جايز نمىشمارد ، عالمان شيعه در علم اصول فقه - كه پايه اجتهاد است - كوشش بسيار كردند و در طى قرون ، دقايق اين علم را از پيشينيان آموختند و دراين‌باره كتاب‌هايى مفصل‌نگاشتند . « 4 »\r\nدر ميان علماى متأخر شيعه ، اين علم بسطى عميق يافت ؛ به‌خصوص از نيمه دوم سده دوازدهم هجرى كه فقيه بزرگ آقا محمدباقر وحيد بهبهانى به عرصه آمد و در تأييد اين علم‌سعى بسيار كرد . « 5 »\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 78 .\r\n( 2 ) . علىاصغر حلبى ، تمدن اسلام ( بررسىهايى چند در فرهنگ و علوم عقلى اسلامى ) ، ص 50 .\r\n( 3 ) . محمدرضا حكيمى ، دانش مسلمين ، ص 304 .\r\n( 4 ) . سيد حسن صدر كاظمينى ، تأسيس الشيعه لعلوم الاسلام ، ص 314 .\r\n( 5 ) . محمدرضا حكيمى ، دانش مسلمين ، ص 305 .\r\n","page_name":" 116 ","page_number":116},
  {"content":"\r\n\r\nعصر كنونى كه اوج كمال علم اصول نيز تلقى مىشود ، با ظهور شيخ مرتضى انصارى ( 1281 ق ) آغاز شد و پس از او با تلاش شاگردانش ادامه يافت . پيشرفت اصول در اين عصر با هيچ‌يك از اعصار گذشته قابل سنجش نيست و درواقع تحقيقات اصولى از حيث چند و چون ، رشد بسيار يافته است .\r\nشيخ انصارى دو كتاب معروف دارد كه يكى فرائدالاصول درباره علم اصول و ديگرى مكاسب در علم فقه است كه هر دو نيز از كتب درسى حوزه‌هاى علوم دينى به‌شمار مىروند . « 1 »\r\n\r\n5 . كلام و عقايد\r\nعلم كلام درباره عقايد اسلامى - يعنى آنچه از نظر اسلام بايد بدان اعتقاد داشت - بحث مىكند ؛ بدين‌معنا كه درباره آنها توضيح مىدهد و به استدلال مىپردازد و از آنها نيز دفاع مىنمايد . از سويى اين علم درخصوص صفات ذات بارىتعالى نيز به بحث مىنشيند ، از اين‌رو بدان ، « علم اصول دين » يا « علم توحيد و صفات » نيز گفته مىشود .\r\nدرباره آغاز علم كلام و اينكه از چه هنگام به‌وجود آمد ، نمىتوان دقيقاً اظهارنظر كرد ، اما بىگمان در نيمه دوم قرن اول هجرى پاره‌اى از مسائل كلامى - از قبيل جبر و اختيار و عدل - در ميان مسلمين مطرح بوده و گفته مىشود نخستين حوزه رسمى اين مباحث ، حوزه درس حسن بصرى ( 110 ق ) بوده است . اما در حقيقت ، بحث استدلالى درباره اصول اسلامى از خود قرآن‌كريم آغاز شده و در سخنان پيامبراكرم ( ص ) و نيز در خطبه‌هاى امام‌على ( ع ) نيز دنبال و تفسير گرديده ، گرچه اسلوب اين مباحث با سياق متكلمان اسلامى متفاوت است . « 2 »\r\nمورخان اهل‌سنت اعتراف دارند كه عقل شيعى از قديم ، عقلى فلسفى ( استدلالى و تعقلى ) بوده است . انديشه شيعى ، هم با تفكر حنبلى ( منكر به‌كاربردن استدلال در عقايد مذهبى ) ، هم با نگره اشعرى ( قائل نبودن به اصالت عقل ) و هم با ديدگاه معتزلى - با همه عقل‌گرايى آن - مخالف است . « 3 »\r\n\r\n\r\n","description":"","footnote":"\r\n( 1 ) . مرتضى مطهرى ، آشنايى با علوم اسلامى ، ص 21 و 22 .\r\n( 2 ) . بنگريد به : همو ، مجموعه آثار ، ج 3 ، ص 59 - 57 .\r\n( 3 ) . چراكه تفكر معتزلى ، جدلى است نه برهانى .\r\n","page_name":" 117 ","page_number":117},
  {"content":"\r\n\r\nدرواقع از همين‌روست كه بيشتر فلاسفه اسلامى شيعه بوده‌اند . حيات فلسفى اسلامى را تنها شيعه حفظ كرده و اين را بىگمان مرهون پيشوايان خود است .\r\nبه‌جز بيانات ائمه اطهار ( عليهم السلام ) درباره « عقايد » ، در ميان مؤلفان شيعى ، نخستين فردى كه درمورد « عقايد » به تأليف پرداخت ، علىبن اسماعيل‌بن ميثم تمار است . ميثم تمار نيز خود مردى خطيب‌و سخنور بوده ، از صاحبان سرّ اميرالمومنين ( ع ) به‌شمار مىرفته است . علىبن اسماعيل معاصر عمروبن عبيد و ابوالهذيل علاف - از متكلمان معروف نيمه اول قرن دوم - بوده است .\r\nدر ميان اصحاب امام‌صادق ( ع ) نيز گروهىاند كه خود حضرت از آنها به « متكلم » ياد كرده است ؛ كسانى چون هشام‌بن حكم ، هشام‌بن سالم ، حُمران بن اعين ، ابوجعفر احوَل ( مؤمن الطاق ) و قيس‌بن ماصر . در ميان اين شاگردان ، امام‌صادق ( ع ) هشام را از ساير اصحابش بيشتر گرامى مىداشت و او را بالادست ديگران مىنشاند . همگان اتفاق نظر دارند كه اين برخورد امام ( ع ) تنها به‌دليل متكلم‌بودن وى بوده است .\r\nامام‌صادق ( ع ) با مقدم داشتن هشامِ متكلم بر ارباب فقه و حديث ، بر آن بوده است تا بحث‌هاى اعتقادى را پرقدرتر نشان دهد و كلام را فراتر از فقه و حديث بنشاند . بديهى است اين‌گونه رفتارهاى ائمهء اطهار ( عليهم السلام ) در ترويج علم كلام و در اينكه عقل شيعى از ابتدا عقل كلامى و فلسفى گردد ، تأثيرى بسزا داشته است .\r\nامام‌رضا ( ع ) نيز در مجلس مباحثه‌اى كه مأمون از متكلمان مذاهب تشكيل مىداد ، شركت مىكرد و به مباحثه مىپرداخت . فضل‌بن شاذان نيشابورى از اصحاب امام‌رضا ، امام‌جواد و امام‌هادى ( عليهم السلام ) نيز - كه قبرش در نيشابور است - فقيه ، محدث و متكلم بوده است و كتب زيادى در كلام از او نقل مىشود .\r\nخاندان نوبخت كه عموماً متكلم بوده‌اند ، بسيارند : از قبيل فضل‌بن ابىسهل‌بن نوبخت ، « 1 » برادرش اسحاق و دو پسرش اسماعيل و علىبن اسحاق و نواده‌اش ابوسهل نوبخت « 2 » و نيز حسن‌بن موسى نوبختى خواهرزاده اسماعيل‌بن على .\r\n\r\n\r\n","description":"","footnote":"\r\n( 1 ) . وى از مترجمان معروف فارسى به عربى به‌شمار مىرفت و در زمان هارون نيز در رأس كتابخانه معروف بيت‌الحكمه بود .\r\n( 2 ) . او را شيخ المتكلمين لقب داده‌اند .\r\n","page_name":" 118 ","page_number":118},
  {"content":"\r\n\r\nابن‌قبّه رازى در قرن سوم و ابوعلىبن مسكويه ، حكيم و طبيب معروف اسلامى و صاحب كتاب طهارة الاعراق نيز از متكلمان شيعه در اوايل قرن پنجم است . خواجه نصيرالدين طوسى فيلسوف و رياضىدان معروف و صاحب كتاب تجريد الاعتقاد و علامه حلّى فقيه شهير و شارح آن ، از متكلمان معروف قرن هفتم‌اند .\r\nخواجه نصيرالدين طوسى كه خود حكيم و فيلسوفى تواناست ، با تأليف كتاب تجريدالاعتقاد متقن‌ترين متن كلامى را آفريد ؛ آن‌گونه كه همه متكلمانِ پس از وى - اعم از شيعه و سنى - به اين متن توجه داشته‌اند .\r\nخواجه نصيرالدين تا حد زيادى كلام را از سبك حكمت جدلى به حكمت برهانى نزديك نمود ، ولى در دوره‌هاى بعد كلام تقريباً سبك جدلى خود را به‌كلى از دست داد و همه ، حكمت برهانى را پى گرفتند . بدين‌سان ، « كلام » استقلال خود را در مقابل « فلسفه » ازكف‌داد .\r\nعلامه حلى از متكلمان سده هفتم تنها عالم اسلامى است كه طى قرون گذشته به لقب « آيت‌الله » مفتخر گرديده است . شمار تأليفات او متجاوز از چهارصد رساله است . وى بحث سياست را نيز در آثار كلامى خود مطرح كرده ، قائل به همزادبودن سياست و ديانت بوده است . مهم‌ترين كتاب كلامى علامه ، الباب الحادى عشر نام دارد كه در آن به موضوعات مختلف كلامى شيعه پرداخته است ؛ ازجمله نبوت ، وجوب پيامبر ( ص ) ، افضليت پيامبر ، دوربودن پيامبر از نقص ، امامت ، معصوم‌بودن امام و امامت حضرت على ( ع ) . « 1 »\r\nفلاسفه شيعى پس از خواجه ، مسائل كلامى را در فلسفه مطرح كردند و با شيوه‌اى فلسفى به بررسى آنها پرداختند . براى مثال ، صدرالمتألهين يا حاجى سبزوارى اگرچه در زمره متكلمان به‌شمار نيامده‌اند ، بيشتر از هر متكلمى تأثير كلامى داشته‌اند . به‌واقع اگر به متون اصلى اسلام - يعنى قرآن ، نهج‌البلاغه ، روايات و ادعيه مأثوره از اهل‌بيت - بازگرديم ، اين سبك را نسبت به سبك پيشين ، به زبان و منطق اصلى آن بزرگواران نزديك‌تر مىيابيم . « 2 »\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 82 و 83 .\r\n( 2 ) . مرتضى مطهرى ، آشنايى با علوم اسلامى ، ص 64 به بعد .\r\n","page_name":" 119 ","page_number":119},
  {"content":"\r\n\r\nاز ديگر متكلمان اسلامى كه در ساختن و پرداختن انديشه‌ها و مذاهب كلامى اثرگذار بود ، حسن بصرى ( 110 ق ) است . او درمورد گناهان بسيار سخت‌گير بود و اعتقاد داشت تمام افعال با مسئوليت انسان صورت مىپذيرد .\r\nدر سده دوم هجرى ، ابومحرز جهم‌بن صفوان ، مذهب جهميه را بنيان نهاد . او بر آن بود كه ايمان تنها راه معرفت خداست و با ديگر عبادات ارتباطى ندارد و هيچ‌كس فعلى را انجام نمىدهد ، مگر به اراده خداوند . بنابراين انسان در افعال خود مجبور است .\r\nدر سده سوم ، ابوسهل بشربن معتمر هلالى كوفى بغدادى ( 210 ق ) مذهب بشريّه را پىريخت . او معتقد بود خداوند قادر است و بندگان خود را بر انجام دادن اغراض توانا كرده ، ولى امورى مانند حيات و مرگ و قدرت را بدانها واگذار نكرده است .\r\nدر سده چهارم ، چند متكلم مشهور و معروف ظهور كردند كه يكى از آنان شيخ مفيد است او حدود دويست اثر در رد عقايد فرقه‌هاى گوناگون كلامى نوشته است . ديگر متكلم معروف اين سده ، شيخ الطائفه ابوجعفر محمد بن حسن طوسى است .\r\nوى اولين كسى است كه نجف را به پايگاه علمى و دينى شيعه تبديل كرد . كتاب‌هايى كه‌او در كلام نوشته است عبارتند از : تلخيص الشافى ، الاقتصاد و الهادى الى الرشاد و تمهيدالاصول .\r\nدر سده پنجم ، متكلم مشهور ، ابوحامد محمد غزالى پا به عرصه نهاد . وى بر اين باور بود كه متكلمان زمانى به يارى دين شتافتند كه اختلافات عقيدتى ميان فرقه‌هاى دينى شدت يافته و ايمان در دل‌هاى مردم به سستى گراييده بود و آنان با استدلال‌هاى عقلى و منطقى توانستند از شبهه پراكنىها جلوگيرى كنند . وى همچنين معتقد بود بايد عوام را از علم كلام بازداشت . متكلم مشهور ديگر در سده پنجم ابوالفتح محمدبن عبدالكريم‌بن احمد شهرستانى بود . يكى از معتبرترين آثار كلامى او نهاية الاقدام فى علم الكلام است كه بيست قاعده كلامى و تشريح فروع آن قواعد را دربردارد .\r\nامام فخر رازى يا امام المشككين از متكلمان معروف سده ششم به‌شمار مىرفت كه در اصول و كلام ، اشعرى مذهب و در فروع دين شافعى بود . اعتراضات و تشكيكات او بيشتر در مسائل فلسفى ، كلامى و علمى بود و در تقرير عقايد اسلامى و تفسيرى برپايه اصول اشعريه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو فقه اهل‌سنت عمل مىنمود . « 1 »\r\nاز ديگر متكلمان اين سده ابن‌تيميه است . وى با علوم قرآنى ، حديث ، فقه ، كلام ، فلسفه و حتى هندسه آشنايى داشت . گرچه او پيرو مذهب حنبلى بود ، اصول آن مذهب را با اجتهاد مىپذيرفت . آرا و عقايد ابن تيميه بعدها مورد توجه محمدبن عبدالوهاب قرار گرفت ؛ تا بدان‌پايه كه فرقه وهابيت را با تمسك به انديشه‌هاى وى پايه‌ريزى كرد .\r\n\r\n6 . تصوف و عرفان\r\nتصوف از نظر واژگانى به‌معناى « صوفىشدن » است . كتاب البيان و التبيين جاحظ ( 255 ق ) قديمىترين كتابى است كه واژه صوفيه در آن به‌معناى فرقه‌اى خاص به‌كار رفته است . « 2 »\r\nدرباره واژه تصوف و اشتقاق آن سخن بسيار گفته‌اند . براى مثال ، در كتاب كشف المحجوب آمده است كه صوفى را از آن‌رو صوفى خوانند كه جامه صوف ( پشمى ) دارد . برخى نيز گفته‌اند كلمه صوفى مشتق از صفه است ؛ چرا كه احوال صوفيه به اهل صفه مىماند . « 3 »\r\nبه باور ابوريحان بيرونى ، واژه صوفى در واژه يونانى « سوفيا » ريشه دارد كه به‌معناى حكمت و دانش است . برخى نيز بر آن‌اند كه اين واژه برگرفته از ماده صفا و صفوت است . « 4 »\r\nعرفان در لغت به‌معناى شناختن حق‌تعالى است « 5 » و در اصطلاح ، راه و روشى است كه طالبان حق براى رسيدن به مطلوب و شناسايى حق برمىگزينند . « 6 » به‌سخنى ديگر ، عرفان طريقه‌اى است كه آن را از جهت نظرى ، علم حضورى مىدانند و از جهت عملى نيز عبادت و مجاهدت . « 7 »\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 81 و 82 .\r\n( 2 ) . سيد جعفر سجادى ، فرهنگ اصطلاحات و تعبيرات عرفانى ، ص 242 .\r\n( 3 ) . اهل صفه ، زهاد و عباد صدر اسلام چون ابوذر غفارى ، سلمان فارسى ، عمار ، صهيب ، بلال ، حذيفه‌بن يمان و ابوسعيد خدرى بودند كه مجمعشان در صفه مسجد پيامبر بود . ( ابوالحسن على هجويرى غزنوى ، كشف المحجوب ، ص 34 . )\r\n( 4 ) . سيد جعفر سجادى ، فرهنگ اصطلاحات و تعبيرات عرفانى ، ذيل واژه « صوفى » .\r\n( 5 ) . حسن عميد ، فرهنگ عميد .\r\n( 6 ) . سيد جعفر سجادى ، فرهنگ اصطلاحات و تعبيرات عرفانى ، ذيل واژه « عرفان » .\r\n( 7 ) . بنگريد به : نورالدين كيايىنژاد ، سير عرفان در اسلام ، ص 67 - 65 .\r\n","page_name":" 121 ","page_number":121},
  {"content":"\r\n\r\nدر تعريفى ديگر آمده است كه در جهان اسلام ، عالىترين صورت معرفت هرگز يك « علم » خاص نبوده تا در سطح علم بشرى باقى بماند ، بلكه « حكمت » بوده است كه در آخرين تحليل ، به معناى عرفان است .\r\nدر عرفان ، هستى و معرفت بر هم منطبق مىگردند و درنتيجه ، ايمان و علم همسو مىشوند . عرفان ، معرفتى است كه تمام وجود صاحب خود را روشن مىكند . « 1 »\r\nتصوف اسلامى از صدر اسلام تحت تعاليم پيغمبراكرم ( ص ) ، قرآن مجيد و صحابه بزرگوار - به‌ويژه امام‌على ( ع ) كه سرسلسله همه طوايف صوفيه به‌شمار مىرود - مايه گرفت . در آن زمان مسلك و فرقه‌اى خاص به نام تصوف وجود نداشت و ظهور اين اصطلاح درواقع به اواخر سده اول يا نيمه اول سده دوم هجرى باز مىگردد . جمعى از مورخان و مشايخ صوفيه بر آن‌اند كه اصطلاح تصوف و صوفى مربوط به نيمه اول سده دوم هجرى است و نخستين كسى كه رسماً صوفى خوانده شد ، ابوهاشم صوفى ( 150 ق ) است .\r\nاسلام در آغاز كاملًا ساده و بىپيرايه بود و مسلمانان زير لواى اسلام متحد بودند . كسانى كه زمان پيامبر ( ص ) را درك كرده بودند ، « صحابى » و گروهى از خواص را نيز « اهل صفه » مىخواندند . افرادى كه عهد صحابه را درك كرده بودند ، « تابعى » خوانده مىشدند و مردم عبادت‌پيشه را نيز عابد و زاهد و ناسك و جز اينها مىناميدند . پس از چندى عنوان صوفى و متصوف به جاى القاب پيشين نشست و اين تغيير هنگامى معمول شد كه در اواخر سده اول و در سده دوم هجرى اختلافاتى در اسلام روى داد . « 2 »\r\nيكى از شرق‌شناسان مشهور غربى مىگويد : « عرفان اسلامى سعى در جهت كسب نجات فردى ، از طريق دستيابى به توحيد حقيقى است . » « 3 » به‌واقع جوهر تاريخ طولانى تصوف بيان جديد و مكرر « لا إله الا الله » است و دريافتن اين حقيقت كه تنها اوست كه مىتواند مورد پرستش آدميان قرار گيرد . بدين‌ترتيب ، نخستين شهادت ، سرچشمه همه عرفان اسلامى است . « 4 »\r\n\r\n\r\n","description":"","footnote":"\r\n( 1 ) . سيد حسين نصر ، علم تمدن در اسلام ، ص 368 .\r\n( 2 ) . سيد جعفر سجادى ، فرهنگ اصطلاحات و تعبيرات عرفانى ، ذيل واژه « تصوف » .\r\n( 3 ) . هانس هاينريش شادر ، « درباره توضيح و تبيين عرفان اسلامى » ، روزنامه مكتب شرق‌شناسى ، شماره 30 ، 1935 .\r\n( 4 ) . سيد حسين نصر ، علم و تمدن در اسلام ، ص 372 .\r\n","page_name":" 122 ","page_number":122},
  {"content":"\r\n\r\nاهداف همه فرقه‌هاى متصوفه ، يكى است ؛ چراكه به‌گفته هانرى كربن ، « وجدان دينى اسلام بر حقيقتى فراتاريخى متمركز است » ؛ « 1 » حقيقتى كه از مضمون آيه 171 سوره اعراف نيزبرمىآيد . « 2 »\r\nاين آيه بيانگر ميثاقى ازلى بين خداوند و ابناى بشر است كه وجدان مذهبى مسلمانان به‌ويژه عرفا و متصوفه را بيش از هر انديشه ديگرى تحت‌تأثير قرار داده و اين ، آغازِ فهم اينان از جبر و اختيار ، انتخاب و قبول ، قدرت خداوندى و پاسخ و قولِ مبتنى بر عشق و محبت انسانى است . هدف مسلمان عارف ، بازگشت به تجربه روز الست است تا بار ديگر در آخر زمان بتواند در محضر الاهى حضور يابد . « 3 »\r\nاز نگاه متصوفه ، پيامبر خدا ( ص ) عالىترين نمونه انسان كامل و اولين حلقه زنجير تصوف است . معراج او به آسمان‌ها و بار يافتن به محضر خداوند ، به نمونه و الگوى معنوى عرفا براى قرب الاهى بدل گرديد . بنا بر روايات صوفيانه ، حكمت باطنى و مكنون پيامبر ( ص ) از طريق آن حضرت به پسر عمو و دامادش على بن ابيطالب ( ع ) منتقل گرديد . در روايات آمده است كه ساير اعضاى خانواده و اصحاب آن حضرت نيز از بصيرت عرفانى برخوردار بوده‌اند . از سويى برخى از صحابه پيامبر ( ص ) نيز در زمره اجداد معنوى صوفيان قلمداد شده‌اند ؛ همچون ابوذر غفارى كه بىهيچ اندوخته‌اى ، كاملًا در ملكيت خدا بود و يا سلمان فارسى كه در شمار اهل‌بيت پيامبر ( ص ) قرار گرفت . بعدها معنويت سلمان يكى از مؤلفه‌هاى قطعى تصوف ايرانى و تفكر شيعى قلمداد گرديد .\r\nظهور تمايلات رياضت‌منشانه و زاهدانه در ميان مسلمانان تقريباً پس از شهادت امام‌على ( ع ) و با به‌قدرت رسيدن بنىاميه برجسته‌تر شد . گسترش مستمر قلمرو اسلامى ، افراد پرهيزكار را به اين انديشه فرو برد كه گرايش‌هاى دنيوى حاكمان بنىاميه و رفتار آنان ، بيرون از حد و مرزهاى ايمان و تقواست . اين نظر منفى آنها ، آشكارا احساسات پرهيزكاران را\r\n\r\n\r\n","description":"","footnote":"\r\n( 1 ) . هانرى كربن ، تفسير قرآنى عرفانى ، ص 46 .\r\n( 2 ) . « و هنگامى كه خداى تو از پشت نسل آدم ذريه آنها را برگرفت و آنها را بر خود گواه ساخت كه آيا من پروردگار شما نيستم ، همه گفتند بلى . . . . »\r\n( 3 ) . آنه‌مارى شيمل ، ابعاد عرفانى اسلام ، ص 70 .\r\n","page_name":" 123 ","page_number":123},
  {"content":"\r\n\r\nدر طول تاريخ اسلام شكل داد « 1 » و بدين ترتيب برخى از مردم پاك‌سرشت در سرزمين‌هاى تحت سلطه امويان ، به پرستش خدا و امور اخروى پرداختند و دنيا را نيز به اهل آن وانهادند .\r\nدر اين ميان ، كتاب‌هاى زهد ، پند و اندرز ، حكمت و فلسفه نيز از پهلوى ، هندى و سريانى به عربى ترجمه شد و افكار فلسفى سقراط ، افلاطون و ارسطو جنبه عرفانى يافت و در بين مسلمانان رايج شد . درواقع به دليل رواج اين افكار و دگرگونى روزگار و غلبه ظالمان و فتنه جاهلان ، گروهى از مردم بنا را بر رياضت نهادند . « 2 »\r\nعراق ازجمله سرزمين‌هايى بود كه در آن عشق‌ورزان به اهل‌بيت پيامبر ( ص ) و دشمنان حكومت بنىاميه بسيار بودند . در بين اين زاهدان اوليه ( با روحيه ضدحكومتى ) نام حسن‌بصرى ( 110 ق ) كه از برجستگان اهل‌تصوف است ، بيشتر به‌چشم مىخورد . او خطرهاى نهفته در جامعه‌اى را كه به فتوحات و جمع‌آورى مال و زينت روى كرده بود ، احساس مىنمود ، از اين‌رو هماره اطرافيان خود را موعظه مىكرد كه بر پايه دستورهايى كه در قرآن آمده ، زندگى كنند . « 3 »\r\nپس از حسن بصرى ، رابعه عدويه ( 185 ق ) ، ابوهاشم صوفى ( 180 ق ) ، سفيان ثورى ( 161 ق ) ، ابراهيم ادهم بلخى ( 161 ق ) ، مالك دينار ( 171 ق ) و ديگران به عرصه آمدند . اينان توبه ، ورع و زهد ، فقر ، صبر ، توكل ، رضا و جهاد با نفس را بر هر كارى مقدم شمردند و درواقع « تصوف زاهدانه » را بنا نهادند . اما به‌تدريج با ظهور بايزيد بسطامى ( 261 ق ) ، حسين منصور حلاج ( 309 ق ) و سهل تُسترى ( 283 ق ) و در سده‌هاى بعد نيز با ظهور ابوسعيد ابوالخير و ديگران ، تصوف صورتى ديگر يافت و به « تصوف عاشقانه » بدل گرديد ؛ چه اين گروه ، كار سير و سلوك خود را از راه طلب و عشق و استغنا و توحيد و حيرت آغاز نمودند .\r\nسخنان گروه اول كه به احكام شريعت پايبند بودند و بيش از ديگران نيز به نماز و روزه و حج مىپرداختند ، مايه اعتراض اهل‌ديانت و دنياپرستان نمىشد ، اما به‌تدريج كه تصوف عاشقانه پاى گرفت و جمعى ديگر از صوفيان از ظواهر شريعت اندكى فاصله گرفتند و بهشت\r\n\r\n\r\n","description":"","footnote":"\r\n( 1 ) . بنگريد به : همان ، ص 80 - 77 .\r\n( 2 ) . علىاصغر حلبى ، تاريخ تمدن اسلام ، ص 394 و 395 .\r\n( 3 ) . آنه‌مارى شيمل ، ابعاد عرفانى اسلام ، ص 80 .\r\n","page_name":" 124 ","page_number":124},
  {"content":"\r\n\r\nو دوزخ و قضا و قدر و لوح و عرش را تفسيرهاى عارفانه كردند ، اين امر سبب پرخاش و جوش و خروش دينداران و مسلمانان عادى شد و بدين ترتيب زمينه تكفير عارفان و صوفيان فراهم آمد . « 1 »\r\nبه هر روى ، درباره مقامات و احوال صوفيان و نيز شرح احوال و بيان عقايد آنان سخن بسيار است و پرداختن به آن مجالى ديگر مىطلبد .\r\n\r\n\r\n","description":"","footnote":"\r\n( 1 ) . علىاصغر حلبى ، تاريخ تمدن اسلام ، ص 395 و 396 .\r\n","page_name":" 125 ","page_number":125},
  {"content":"\r\n\r\n\r\nپرسش‌ها\r\n1 . تقويم جلالى ابتكار كدام‌يك از رياضىدانان مسلمان بوده است ؟ سه تن از رياضىدان‌هاى برجسته مسلمانان را نيز معرفى كنيد .\r\n2 . ترجمه كتاب مجسطى بطلميوس در انتقال دانش نجوم به عالم اسلامى چه تأثيرى داشت ؟\r\n3 . نظريه خورشيد مركزى كپلر و كپرنيك تحت تأثير نظريه كدام‌يك از انديشمندان مسلمان بوده است ؟\r\n4 . نخستين مهندسان اسلامى چه كسانى بودند و رساله آنها در علم مكانيك چه نام دارد ؟\r\n5 . برجسته‌ترين فيزيك‌دان مسلمان چه كسى است و پژوهش‌هاى وى در چه زمينه‌اى بوده است ؟\r\n6 . مسلمانان در زمان كدام خليفه به علم طب و ترجمه آن روى آوردند و نخستين كسى كه به ترجمه كتب طبى يونانى پرداخت ، چه كسى بود ؟ سه نمونه از نوآورىهاى مسلمانان را در علم طب بنويسيد .\r\n7 . برجسته‌ترين پژوهش‌گر اسلامى در علم كيميا كه بود ؟ نقش او را در تكوين اين علم بررسى كنيد .\r\n8 . مؤلف سرالأسرار در علم كيميا كيست و چرا مأيوسانه از علم كيميا دست شست ؟\r\n9 . چه كسى را نخستين فيلسوف مسلمان مىدانند ؟ فلسفه از چه زمانى به جهان اسلام راه يافت و جامعه اسلامى در برابر آن چه واكنشى نشان داد ؟\r\n10 . واكنش جامعه اسلامى در برابر فلسفه و فيلسوفان را بنويسيد .\r\n11 . ضمن برشمردن پنج دوره تاريخى فلسفه اسلامى ، درباره جمعيت سرّى اخوان‌الصفا توضيح دهيد .\r\n12 . عاليت فكرى و عقلى در تمدن اسلامى در چه قرنى و به‌دست چه كسى به اوج خود رسيد ؟\r\n13 . چه عواملى باعث برانگيخته‌شدن توجه مسلمانان به تاريخ شد ؟\r\n14 . تاريخ‌نگارى فارسى براساس تفكر شيعى پس از روىكار آمدن كدام دولت در ايران رخ داد ؟\r\n15 . سبك‌هاى متنوع مورخان اسلامى در تاريخ‌نگارى را به‌اختصار بنويسيد .\r\n16 . چه عواملى سبب شد كه مسلمانان به جغرافيا روى آورند ؟\r\n17 . آثار جغرافىدانان قرن چهارم را با ذكر نام نويسندگان آن برشمريد .\r\n18 . دوره‌هاى تاريخى ادبيات اسلامى را نام برده ، يكى را به‌اختصار توضيح دهيد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n19 . اوج شكوفايى ادبيات اسلامى در چه دوره‌اى روى داد ؟ چند تن از شاعران نام‌آور ايرانى در اين دوره را نام بريد .\r\n20 . معيار مهم گردآورى لغت را نام برده و بگوييد نخستين كسى كه به تدوين لغت پرداخت ، چه كسى بود ؟\r\n21 . نخستين كسى كه تفسير قرآن را تدوين كرد ، چه كسى بود و تفسير او چه نام دارد ؟\r\n22 . از نظر شما ويژگى اصلى ادبيات و شعر اسلامى چيست ؟\r\n23 . به نظر شما ائمه اطهار ( عليهم السلام ) در تحول علوم چه نقشى داشته‌اند ؟\r\n24 . بىشك آموزه‌هاى مكتب اهل‌بيت ( عليهم السلام ) بر دانشمندان علوم مختلف تأثير نهاده است . برخى از اين دانشمندان را نام بريد .\r\n25 . گونه‌هاى مختلف تفسيرنويسى را نام برده ، يك مورد را توضيح دهيد .\r\n26 . چهار مورد از كتاب‌هايى كه درباره تاريخ قرآن نگاشته شده‌اند ، نام بريد .\r\n27 . مهم‌ترين كتاب تفسيرى شيعه را در عصر حاضر معرفى كنيد .\r\n28 . چهار كتاب مهم حديث علماى شيعه و سه كتاب حديثى ( جوامع حديثى ) اهل‌سنت را نام بريد ؟\r\n29 . نخستين فقيه شيعه كه فقه را بر پايه اجتهاد گذارد ، چه كسى بود و در چه عصرى مىزيست ؟\r\n30 . فقيه برجسته‌اى كه فقه شيعه را شكوفا كرد ، چه نام داشت ؟ آثار ارزشمند او را نام بريد .\r\n31 . به نظر شما در دوره‌اى كه از تدوين احاديث نبوى جلوگيرى شد ، چه خسارت‌هايى به گنجينهء اين روايات وارد آمد ؟\r\n32 . مذاهب چهارگانه فقهى اهل‌سنت را نام برده و بگوييد چگونه همه آنها به نوعى وامدار شيعه هستند ؟\r\n33 . پيشرفت علم اصول در عصر حاضر با ظهور كدام دانشمند آغاز شد ؟ كتاب او را در علم اصول نام بريد ؟\r\n34 . چگونگى پيدايش علم كلام در صدر اسلام را توضيح دهيد و نقش اهل‌بيت ( عليهم السلام ) را در تكوين و بسط آن بنويسيد .\r\n35 . مهم‌ترين اثر كلامى علامه حلى چه نام دارد و چه موضوعاتى در آن مورد بررسى قرار گرفته است ؟\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n36 . تمايلات رياضت‌منشانه و زاهدانه در ميان مسلمانان از چه زمانى ظهور يافت و علت آن چه بود ؟\r\n37 . چرا غرب در قرون گذشته به‌ندرت از پيشرفت علوم اسلامى سخن گفته و همواره سعى نموده دوره بعد از تمدن يونانى را دوره تاريك و جهالت جهانى بداند و روشنايى علم را در پس از اين دوره در غرب جستجو كند ؟\r\n38 . به نظر شما چرا غرب به جاى معرفى دانشمندان مسلمان ، دانشمندان غربى را كاشف و مخترع بسيارى از دانسته‌هاى امروزى بشر مىداند ؟\r\n\r\nفعاليت‌هاى علمى\r\n1 . مقاله‌اى درباره خوارزمى ، رياضىدان برجسته ايرانى تهيه كنيد .\r\n2 . درباره باروت كه يكى از مهم‌ترين دستاوردهاى مسلمانان در حوزه علم مكانيك است ، تحقيق كنيد .\r\n3 . با توجه به رشته تحصيلى خود ، دستاوردهاى دانشمندان مسلمان را ذكر كرده ، تأثير آنها را در پيشرفت آن شاخه از علم بنويسيد .\r\n4 . در مقاله‌اى ، محمدبن زكرياى رازى و آثار و اكتشافات وى را در طب معرفى كنيد .\r\n5 . جنبه معنوى كيمياگرى در اسلام را بررسى نماييد .\r\n6 . آراى فلسفى شيخ شهاب‌الدين سهروردى را با ملاصدرا مقايسه كنيد .\r\n7 . درباره علم منطق ، آثار مهم موجود به زبان فارسى را در گزارشى بنويسيد .\r\n8 . در خصوص تاريخ اسلام ، گزارشى از كتاب‌هاى مورخان معاصر را تهيه كنيد .\r\n9 . فهرستى از مهم‌ترين جغرافىدانان جهان اسلام را از آغاز تا سده چهارده هجرى بنويسيد .\r\n10 . كتاب « تاريخ ادبيات ايران » نگارش ذبيح‌الله صفا را در مقاله‌اى خلاصه كنيد .\r\n11 . درباره لزوم تأليف تفسير در اسلام به بحث بنشينيد .\r\n12 . گزارشى از كتب چهارگانه حديث شيعه با مشخصات كتاب‌شناسى آنها تهيه كنيد .\r\n13 . فهرستى از فقهاى برجسته شيعه از قرن سوم تا چهاردهم را بنويسيد .\r\n14 . فهرستى از آثار متكلمان اسلامى در سده هفتم را تهيه نماييد .\r\n15 . دست‌كم يك مورد ديگر از اكتشافات پزشكى مسلمين را كه غرب آن را به نام دانشمندان خود ثبت كرده ، برشمريد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n16 . درباره شخصيت اويس قرنى كه پيوندى عرفانى با پيامبر ( ص ) داشت ، تحقيق كنيد .\r\n17 . جديدترين موردى كه غرب در سال 1387 در جهت استمرار رفتار غيرصادقانه خود ، آن را در اسپانيا به نام خود معرفى كرد ، چه بود ؟\r\n18 . پنج تن از دانشمندان شيعه را كه در پزشكى و يا شاخه‌هاى آن تحولى عظيم به‌وجود آوردند ، نام ببريد و نوآورىهاى آنان را برشماريد .\r\n\r\nمنابع براى مطالعه بيشتر\r\n1 . ابراهيمى دينانى ، غلامحسين ، فكر فلسفى در دنياى اسلام ، تهران ، بىنا ، 1377 .\r\n2 . ابن‌سينا ، ترجمه و شرح اشارات و تنبيهات ، تهران ، چاپ حسن ملكشاهى ، 1362 .\r\n3 . انصارى ، خواجه عبدالله ، طبقات الصوفيه ، به كوشش محمد سرور مولايى ، تهران ، بىنا ، 1362 .\r\n4 . براون ، ادوارد گرانويل ، تاريخ ادبيات از آغاز عهد صفويه تا زمان حاضر ، ترجمه رشيد ياسمى ، تهران ، ابن‌سينا ، 1345 .\r\n5 . برتلس ، يوگنى ادواردويچ ، تاريخ ادبيات فارسى ، ترجمه سيروس ايزدى ، تهران ، هيرمند ، 1379 .\r\n6 . به كار ، عثمان ، طبقه‌بندى علوم از نظر حكماى مسلمان ، ترجمه جواد قاسمى ، مشهد ، بىنا ، 1381 .\r\n7 . بلاشر ، رژى ، در آستانه قرآن ، ترجمه محمود راميار ، تهران ، دفتر نشر فرهنگ اسلامى ، 1374 .\r\n8 . تقىزاده ، سيدحسن ، تاريخ علوم در اسلام ، تهران ، فردوس ، 1379 .\r\n9 . جعفرى لنگرودى ، محمدجعفر ، دايرة المعارف علوم اسلامى ، تهران ، بىنا ، 1363 .\r\n10 . خوانسارى ، محمد ، دوره مختصر منطق صورى ، تهران ، دانشگاه تهران ، 1364 .\r\n11 . داورى ، رضا ، فارابى مؤسس فلسفه اسلامى ، تهران ، بىنا ، 1354 .\r\n12 . راميار ، محمود ، تاريخ قرآن ، تهران ، اميركبير ، 1362 .\r\n13 . زرين‌كوب ، عبدالحسين ، جستجو در تصوف ايران ، تهران ، اميركبير ، 1367 .\r\n14 . سجادى ، سيدجعفر ، فرهنگ معارف اسلام ، تهران ، بىنا ، 1364 .\r\n15 . شهابى ، محمود ، ادوار فقه ، تهران ، بىنا ، 1380 .\r\n16 . طالقانى ، عبدالوهاب ، تاريخ تفسير ( تحقيقى در متون تفسيرى و بررسى ادوار تفسير ) ، تهران ، مؤسسه انتشارات نبوى ، 1377 .\r\n17 . عاشورى ، اسماعيل ، فرهنگ و اصطلاحات جغرافيايى ، تهران ، بىنا ، 1364 .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n18 . عالم‌زاده ، هادى و صادق سجادى ، تاريخ و تاريخ‌نگارى در اسلام ، تهران ، بىنا ، 1382 .\r\n19 . الفاخورى ، حنا ، تاريخ ادبيات زبان عربى ، ترجمه عبدالمحمد آيتى ، تهران ، توس ، 1361 .\r\n20 . كندى ، ادوارد ، پژوهشى در زيج‌هاى دوره اسلامى ، ترجمه محمد باقرى ، تهران ، بىنا ، 1375 .\r\n21 . مجابى ، حسن ، بررسى متون طب شيعه در تاريخ پزشكى ، دانشگاه رازى ، بىنا ، 1385 .\r\n22 . منشىزاده ، رحمت‌الله ، جهان اسلام و تحولات ساختارى ، تهران ، بىنا ، 1378 .\r\n23 . نيكلسون ، رينولد ، تاريخ ادبيات عرب قبل از اسلام ، ترجمه كيواندخت كيوانى ، تهران ، بىنا ، 1369 .\r\n24 . هونكه ، زيگريد ، فرهنگ اسلام در اروپا ( خورشيد الله بر فراز مغرب‌زمين ) ، ترجمه مرتضى رهبانى ، تهران ، دفتر نشر فرهنگ اسلامى ، 1376 .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nفصل چهارم : نهادهاى سياسى - اجتماعى تمدن اسلامى\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\nروشن است كه هر حكومتى از هر نوع كه باشد براى كنترل و اداره قلمرو خود نياز به سازمان‌ها و دفاتر و اداراتى دارد و لازم است شهرى را به‌عنوان مركز انتخاب كند و به اصطلاح پايتخت خود قرار دهد . همچنين بديهى است يك پايتخت هم از نظر جغرافيايى بايد قابليت گسترش زيادى داشته باشد و هم از نظر ارتباطات نسبت به شهرهاى ديگر از يك موقعيت ممتاز برخوردار باشد .\r\n\r\nالف ) ديوان ( سازمان ادارى )\r\nبا هجرت تاريخ‌ساز پيامبرخدا ( ص ) به شهر يثرب ، اين شهر به‌عنوان مدينة النبى مركز حكومت نوپاى اسلام گشت . سپس با تأسيس مسجد در مدينه ، گام‌هاى مهمى در جهت تشكيل حكومت اسلامى برداشته شد . مسجد پيامبر ( ص ) افزون بر آنكه محل پرستش خدا و ستاد فرماندهى حكومت اسلامى بود ، مركزى براى آموزش و پرورش ، دادگاهى براى رسيدگى به شكايات مردم و پايگاهى براى طرح مسائل ادبى و فرهنگى و شور و مشورت در امور سياسى و اجتماعى نيز به‌شمار مىرفت . « 1 »\r\nاين شهر تا پايان عمر پربار پيامبر ( ص ) مركز حكومت اسلامى بود و پس از رحلت ايشان نيز خلفا هم‌چنان آنجا را مركز حكومت قرار دادند . درنتيجه فتوحاتى كه از زمان ابوبكر آغاز شد و در دوران عمر نيز ادامه يافت ، وسعت سرزمين‌هاى اسلامى بسيار شد و بدين‌رو اموال و\r\n\r\n\r\n","description":"","footnote":"\r\n( 1 ) . يعقوب جعفرى ، مسلمانان در بستر تاريخ ، ص 26 و 27 .\r\n","page_name":" 133 ","page_number":133},
  {"content":"\r\n\r\nغنايم فراوانى به مدينه سرازير گرديد و اراضى دولتى و غيردولتى بسيارى تحت تملك مسلمانان درآمد .\r\nدر زمان عمر ديوانى تأسيس گرديد تا در آنجا نام حقوق‌بگيرانِ از بيت‌المال ثبت گردد . همچنين در سرزمين‌هايى كه به‌صورت قطعى به تصرف مسلمانان درآمده بود ، دستگاه‌هاى ادارى كارآمدى برقرار شد و اردوگاه‌هايى براى سپاهيان اسلام نيز در دو شهر بصره و كوفه بنا گرديد . « 1 »\r\nطى سال‌هاى پس از فتوحات كه ديگر به اردوگاه‌هاى نظامى نيازى نبود ، مسلمانان شهرهاى زيادى ساختند . از سويى در پاره‌اى از سرزمين‌هاى اسلامى ، اردوگاه‌هاى نظامى نيز به شهرهاى بزرگ تبديل شد . شهرهاى قاهره و فسطاط در مصر ، قيروان در تونس ، كوفه در كنار فرات ، بصره در كنار اروندرود و شيراز در ايران ، شهرك‌هاى نظامى مشابهى بودند كه در آن دوران بنا شدند .\r\nدر ايران و تركستان ، مسلمانان در توسعه زندگى شهرى سهمى بسزا داشتند . در اين شهرها بازارهايى در اطراف خيابان‌هاى اصلى از شرق تا غرب و از شمال تا جنوب ساخته شد و در محل تلاقى اين بازارها نيز مسجد جامع بنا گرديد . « 2 »\r\nدر سده دوم هجرى ، براى منصور عباسى پايتخت جديدى در ساحل غربى دجله بنا شد . اين شهر كه با طرحى كاملًا بديع ساخته شده بود ، بغداد نام گرفت . تاريخچه تأسيس بغداد نشان مىدهد شكل حكومتى جهان اسلام نسبت به گذشته تا چه حد دستخوش دگرگونى شده است .\r\nبا پيدايش شهرهاى بزرگ ، برپايى نهادهاى سياسى - اجتماعى و به‌طور كلى نظام ادارى ، از الزامات تمدن اسلامى بود ؛ چراكه مردم در اين شهرها بايد در سايه قوانين دستگاه حكومت به زندگى خود ادامه دهند و حقوق يكديگر را پاس دارند . پس از آن نيز در نيمه اول سده سوم هجرى با افزايش شمار ديوان‌ها و فزونى قدرتِ رئيس مقامات كشورى ( وزير ) ، تشكيلات ادارى پديد آمد . « 3 »\r\n\r\n\r\n","description":"","footnote":"\r\n( 1 ) . بنگريد به : پژوهش دانشگاه كمبريج ، تاريخ اسلام ، ص 113 - 110 .\r\n( 2 ) . بنگريد به : واسيلى ولاديمير بارتُلد ، فرهنگ و تمدن اسلامى ، ص 57 - 55 .\r\n( 3 ) . همان ، ص 65 و 66 .\r\n","page_name":" 134 ","page_number":134},
  {"content":"\r\n\r\nواليان در شهرهاى اصلى زندگى مىكردند و مؤسسات ادارى ( ديوان‌ها ) نيز در آنجا داير بود . مسلمانان پس از فتح كشورها ، نظام ادارى را تا حد زيادى از اقوامِ بافرهنگ آنها فراگرفتند . اين درحالى بود كه دبيران و كارمندان مؤسسات ادارى - حتى بعد از پيروزى مسلمين - از ميان ساكنان بومى كه زبان محلى يونانى يا فارسى را به كار مىبردند ، برگزيده مىشدند . « 1 »\r\nدولت خلفا شبيه اتحاديه‌اى بود از ولايات بسيار كه ميزان وابستگى و ارتباط آنها با دستگاه خلافت متفاوت بود . رابطه قدرت مركزى با اين ولايات نيز به‌صورت تسلط بر ادارات منطقه‌اى نبود ، بلكه هر يك از ولايات ، ديوان ويژه‌اى در بغداد داشتند كه به امور آن رسيدگى مىكرد .\r\nديوان‌ها نيز خود بر دو بخش بودند : يكى « اصل » نام داشت كه وظيفه‌اش تعيين و گردآورى و تحويل ماليات‌ها به بيت‌المال و حفظ و تقويت منابع مالياتى بود و ديگرى نيز « زمام » يا ديوان مال ناميده مىشد . پس از روىكار آمدن معتضد عباسى ( 289 - 279 ق ) و در پى آن با ادغام ديوان‌هاى ولايتى ، « ديوان الدار » يا « ديوان الدارالكبير » تشكيل شد كه سه بخش داشت : ديوان مشرق ، ديوان مغرب و ديوان سواد ( عراق ) .\r\nدر سال 300 هجرى همه اين تشكيلات تحت اختيار يك رئيس درآمد و سازمان دولتى به دو ديوان بزرگ تقسيم شد : « ديوان اصول » و « ديوان الأزمه » كه اولى به وزارت كشور شبيه بود و دومى نيز به وزارت دارايى . هر يك از اين دو ديوان بزرگ ، شامل ديوان‌هاى ديگرى نيز مىشد كه خاص نواحى بودند . از آنجا كه وزير در مقام رئيس حكومت مركزى ، اداره ديوان عراق را برعهده داشت ، ديوان‌هاى ولايات در بغداد نيز در حكم ادارات كشورى بودند . « 2 » بدين‌سان در ادوار مختلف ، تشكيلات ادارى كشور بازسازى شد كه اين بىگمان ناشى از حركت به سوى تشكيلاتى پربازده و كارآ بود . اينك به معرفى چند ديوان مهم و شرح وظايف آنها مىپردازيم :\r\n1 . ديوان انشا : تاريخ به‌وجود آمدن اين ديوان به صدر اسلام باز مىگردد . پيامبراكرم ( ص ) كاتبانى در اختيار داشت كه آيات قرآن و همچنين نامه‌هاى ايشان به امرا و پادشاهان را مىنگاشتند . پس از تأسيس ديوان يا دفتر ، در زمان خلافت عمر در هر شهر ، كاتبْ مأمور\r\n\r\n\r\n","description":"","footnote":"\r\n( 1 ) . همان ، ص 59 و 60 .\r\n( 2 ) . آدام متز ، تمدن اسلامى در قرن پنجم هجرى يا رنسانس اسلامى ، ص 95 و 96 .\r\n","page_name":" 135 ","page_number":135},
  {"content":"\r\n\r\nنگاهدارى ديوان گشت . در ابتدا نويسندگان تنها در دفترهاى مالى و لشكرى كار مىكردند . تا پايان دوره خلفاى راشدين ، شمار كاتبان يك يا دو نفر بيش نبود ، اما در دوران اموى ، ديوان انشا وكتابت پيشرفته‌تر شد و به شعباتى تقسيم گرديد .\r\nمهم‌ترين نويسنده دفترى ، نامه‌هاى خليفه را مىنوشت كه گاه او را رازدار ( كاتب‌السر ) مىناميدند . در اوايل ، اين شغل به محرم‌ترين افراد نسبت به خليفه واگذار مىشد ، اما در زمان عباسيان آن را برعهده وزرا نهادند . البته وزراى عباسى نامه نمىنوشتند ، بلكه آن را امضا مىكردند . « 1 » درهرحال ، اصلىترين وظيفه اين ديوان ، تنظيم و ارسال نامه‌هاى دولتى به‌ويژه فرمان‌هاى خليفه مسلمين به سرتاسر قلمرو عالم اسلام بود .\r\n2 . ديوان خراج يا استيفا : نخستين ديوانى كه در اسلام تشكيل شد ، « ديوان خراج » يا « استيفا » بود كه سرپرستى بخش بزرگى از امور مالى سرزمين‌هاى اسلامى را عهده‌دار بود . در اين ديوان فهرستى وجود داشت كه اموال و دارايىهاى ممالك اسلامى در آن ثبت‌مىشد .\r\nجمع‌آورى خراج از اين سرزمين‌ها و فرستادن آنها به مركز خلافت ، چگونگى تقسيم آن بين مسلمانان و همچنين رتبه‌بندى مسلمين براى تعيين خراج دريافتى ، ازجمله مسئوليت‌هاى اين ديوان بود . به‌تدريج با توجه به گسترش سرزمين‌هاى اسلامى و آشنايى مسلمانان با روش‌هاى اقتصادى ديگر ، وظايف ديوان خراج نيز بسط يافت و درعين‌حال پيچيده‌تر شد ؛ آن‌گونه كه در دوره‌اى ، محاسبه عايدات عمومى كشور ، تنظيم و برآورد هزينه‌ها و نظارت بر خرج آنها ، صورت‌بردارى از دارايى افراد سرشناس به‌ويژه سلاطين و حاكمان و نيزفرستادن افرادى به نقاط مختلف كشور براى جمع‌آورى ماليات ، از وظايف اين ديوان به‌شمارمىآمد .\r\nديوان خراج در حيطه‌اى وسيع ، از ايران تا اسپانيا داير بود . سرپرست ديوان استيفا نيز مستوفى ، مستوفى خاصه يا مستوفىالممالك نام داشت . در ايران تا سده دوازدهم هجرى ، يعنى تا پيش از آشناشدن ايرانيان با مبانى تمدن غرب و دگرگونى ساختار ادارى كشور ، ديوان استيفا وجود داشت و فعاليت مىكرد . « 2 »\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ص 195 و 196 .\r\n( 2 ) . علىاكبر ولايتى ، فرهنگ و تمدن اسلامى ، ص 96 .\r\n","page_name":" 136 ","page_number":136},
  {"content":"\r\n\r\n3 . ديوان بريد : اداره بريد از گذشته در ميان ايرانيان و روميان معمول بود و به نظر مىرسد مسلمانان طراحى اين ديوان را از ايرانيان يا روميان آموخته باشند . ديوان بريد از اين‌روى تأسيس شد كه خليفه با سرعت هرچه بيشتر از جريان كارهاى مأموران و ملازمان خود آگاهى يابد . « 1 »\r\nگفته مىشود نخستين‌بار در زمان معاويه ، ديوان بريد در جهان اسلام ( به پيشنهاد مأموران وى در عراق و مشاوران او در شام ) شكل گرفت ، ولى از نامه‌هاى امام‌على ( ع ) به كارگزاران خود - كه در نهج‌البلاغه آمده - چنين برمىآيد كه اين امر پيشينه طولانىترى داشته است و حتى مىتوان سابقه آن را در دوران رسالت در مدينه نيز پى گرفت . البته اينكه مورخان دراين‌باره معاويه را نخستين فرد مىدانند ، احتمالًا منظور اين باشد كه او چنين وظيفه‌اى را تحت عنوان خاصى به نام ديوان بريد تعريف كرد و پيش از آن تشكيلات مدونى وجود نداشته است .\r\nبه هر روى ، اين ديوان به‌تدريج به يكى از عناصر مهم امنيتى سرزمين‌هاى اسلامى بدل گرديد و با توجه به اهميت خبردارشدن حكومت از رويدادهاى مختلف در گوشه و كنار سرزمين‌هاى اسلامى ، ديوان بريد به مرور زمان به‌عنوان دستگاه جاسوسى به‌صورت يكى از مهم‌ترين ستون‌هاى نگاهبانى از قلمرو سرزمين‌هاى اسلامى درآمد . از ديگر سو ، براى تسريع در امر خبررسانى و آگاه‌شدن از اتفاقات گوناگون ، دستگاه خلافت اسلامى به طراحى و ساخت شبكه گسترده‌اى از راه‌ها و همچنين برپايى كاروانسراهايى در نقاط مختلف پرداخت . در اين كاروانسراها همواره تعدادى اسب تيزرو و آماده وجود داشت تا به مجرد رسيدن پيكى از مسافت دور ، اسب تازه‌نفسى به او داده شود تا بىدرنگ راه خود را ادامه دهد . « 2 »\r\n4 . ديوان بيت‌المال : اين ديوان در آغاز مكان خاصى براى نگاهدارى اموال منقولى بود كه از طريق جزيه يا خراج يا درآمدهاى ديگر به‌دست مىآمد و متعلق به تمام مسلمين بود . در دوران خلافت عمر ، بخشى از مسجدالنبى ( ص ) به اين امر اختصاص يافت و چند نفر نيز وظيفه نگاهبانى آن را برعهده گرفتند .\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ص 185 .\r\n( 2 ) . دانشنامه جهان اسلام ، ج 3 ، ذيل « بريد » .\r\n","page_name":" 137 ","page_number":137},
  {"content":"\r\n\r\nاين نهاد به‌تدريج به يكى از مهم‌ترين نهادهاى مالى و حكومتى اسلام بدل گرديد . درآمدهاى ديوان بيت‌المال به سه دسته « فيء » ، « غنيمت » و « صدقه » تقسيم مىشد كه موارد مصرف ، آن نخست تهيه نيازمندىهاى مردم و بالابردن سطح زندگى آنان بود و سپس تأمين حقوق رزمندگان اسلام و تهيه سلاح براى آنان ، تأمين معاش فقرا و همچنين آزادساختن اسرا . « 1 »\r\n5 . ديوان جِيش : اين ديوان كه آن را « ديوان جُند » نيز مىخواندند ، شامل دو بخش بود : يكى « تقرير » كه به ارزيابى سپاهيان و تعيين زمان و مقدار اعطاى حقوق آنان مىپرداخت و ديگرى نيز « مقابله » نام داشت كه وظيفه‌اش بررسى اسناد و كنترل اسامى بود . هر يك از اين دو در ارتباط با انواع سپاهيان ، به دواير ديگرى نيز تقسيم مىشد ؛ مانند لشكريان خاصه ، لشكريان خدمتى و لشكريان مأمور نواحى . « 2 »\r\n6 . ديوان اقطاع : اين ديوان موظف بود بر اداره زمين‌هاى حاصلخيز نظارت كند كه مركز خلافت براى كشت و كار در اختيار افراد قرار مىداد .\r\n7 . ديوان عرض : درواقع دفترى بود كه اسامى سپاهيان را ثبت مىكرد تا در هنگام لزوم از سرنوشت آنان آگاه گردد .\r\n8 . ديوان العمائر يا ديوان الأبنية المعموره : وظيفه اين ديوان بررسى عمر ساختمان‌هاى شهر و آبادان نگاه داشتن و يا بازسازى آنها بود .\r\n9 . ديوان مظالم : اين ديوان به مانند نهاد دادگسترى امروز به شكايات و كيفرخواست‌هاى مردم رسيدگى مىكرد . مسئول و رئيس اين ديوان را قاضى مىناميدند و در مراتب بالاتر نيز قاضىالقضات قرار داشت . « 3 »\r\n10 . ديوان خاتم : نامه‌هايى كه مىبايست خليفه امضا مىكرد ، پس از سير مراحل ادارى و كنترل ، به اين ديوان مىرسيد و با خاتم خليفه مهر مىشد .\r\n11 . ديوان مصادرات : در اين ديوان اسناد و تعهدات مربوط به مصادره‌شدگان در دو نسخه ،\r\n\r\n\r\n","description":"","footnote":"\r\n( 1 ) . همان ، ج 4 ، ذيل « بيت‌المال » ؛ علىاكبر ولايتى ، فرهنگ و تمدن اسلامى ، ص 98 .\r\n( 2 ) . آدام متز ، تمدن اسلامى در قرن پنجم هجرى يا رنسانس اسلامى ، ص 96 .\r\n( 3 ) . علىاكبر ولايتى ، فرهنگ و تمدن اسلامى ، ص 98 و 99 .\r\n","page_name":" 138 ","page_number":138},
  {"content":"\r\n\r\nيكى براى بايگانى و ديگرى براى وزير تنظيم مىگرديد .\r\n12 . ديوان توقيع : اين ديوان به كمك ديوان ديگرى به نام ديوان الدار ، نامه‌هاى درخواستى را كه از ديوان‌هاى ديگر براى خليفه ارسال مىشد ، بررسى مىكردند ؛ آن‌هم بدين‌گونه كه نظر خليفه را درمورد آن نامه‌ها جويا مىشد و پاسخ او را در دفتر توقيع وارد مىكرد و نسخه‌اى از دستور خليفه را نيز براى ديوان مربوط ابلاغ مىنمود . « 1 »\r\n\r\nب ) منابع مالى ( خراج )\r\nقديمىترين ماليات‌ها ، ماليات زمين و محصول زمين است كه آن را به عربى خراج گويند . در تمام ممالك قديم ، زمينْ مِلك پادشاه بود ، از اين‌رو وقتى مردم از محصول زمين بهره‌مند مىشدند ، در قبال آن به دولت ماليات مىپرداختند .\r\nبه نظر مىرسد مسلمانان در صدر اسلام ، روش اخذ خراج ( ماليات زراعى ) را از ايرانيان آموخته باشند ؛ زيرا در ايرانِ پيش از اسلام نيز گرفتن خراج رايج بوده است . گفتنى است روميان نيز از مستعمرات خود ( مصر و شام ) اين ماليات را مىگرفتند .\r\nهنگامى كه مسلمانان اين سرزمين‌ها را فتح كردند ، دفاتر و مؤسسات اخذ خراج را همچون گذشته به‌دست مسيحيان و زرتشتيان سپردند ؛ به‌گونه‌اىكه دفاتر مصر به قبطى ، دفاتر شام به رومى و دفاتر ايران به فارسى تدوين و نگاشته مىشد .\r\nابتدا مسلمانان به اين امور بىتوجه بودند ، ولى به‌تدريج كه شهرنشين شدند و ديوان تأسيس كردند و با مهارت‌هاى حسابدارى و نويسندگى آشنا گشتند ، دفاتر را به عربى منتقل كردند . اين امر نخستين بار در سال 81 هجرى به فرمان عبدالملك اموى صورت پذيرفت و آرام‌آرام تكميل شد . « 2 »\r\nخراج همواره يكى از مهم‌ترين منابع درآمد سرزمين‌هاى اسلامى بوده است . خلافت اسلامى براى تأمين هزينه‌هاى مختلفى چون پرداخت دستمزد به سپاهيان ، با موضوع مهم تعريف منابع درآمد روبه‌رو بود . تا پيش از فتوحات ، تنها منبع موجود درآمد مالياتى بود كه از\r\n\r\n\r\n","description":"","footnote":"\r\n( 1 ) . آدام متز ، تمدن اسلامى در قرن پنجم هجرى يا رنسانس اسلامى ، ص 97 و 98 .\r\n( 2 ) . جرجى زيدان ، تاريخ تمدن اسلام ، ص 175 .\r\n","page_name":" 139 ","page_number":139},
  {"content":"\r\n\r\nكاروان‌هاى تجارى گرفته مىشد . اما طبيعى بود كه با اين درآمد ناچيز ، هزينه‌هاى سنگين سرزمين‌هاى اسلامى تأمين نمىشد . از اين‌رو ، خلفاى مسلمان به روش‌هاى ديگرى براى توليد ثروت روى آوردند كه مهم‌ترين آنها تعيين خراج بود . البته بر سر چگونگى گرفتن خراج‌از زمين‌هاى ايران و ديگر زمين‌هاى فتح‌شده نيز مسئله مهمى وجود داشت و آن روشن‌شدن ماهيت شرعى چگونگى اخذ ماليات از اين زمين‌ها بود .\r\nبرپايه نظر برخى از فقهاى صدراسلام ، زمين‌هايى كه در جريان فتوحات به‌دست مسلمانان افتاده بود ، غنيمت به‌شمار مىرفت و به همين‌رو مىبايست بين سپاهيان مسلمان تقسيم مىشد . اما اين موضوع مشكلاتى را در پى داشت : يكى اينكه اگر اين زمين‌ها بين سپاهيان اسلام به قطعات خيلى كوچك تقسيم مىگشت ، اين خود موجب كاهش ميزان محصول اين زمين‌ها مىشد . ديگر آنكه سپاهيان مسلمانِ حاضر در كشورهاى فتح شده ، فاقد تجربه لازم براى كشاورزى بودند و اگر هم مىتوانستند كشاورزى كنند ، بىشك از امور لشكرى و همراهى با سپاه اسلام بازمىماندند .\r\nبر اين اساس ، در مركز خلافت جلسات متعددى برگزار گرديد و درنهايت تصميم گرفته شد كه زمين‌هاى ممالك فتح‌شده به مالكان اصلى آنها - كه تا آن زمان بر روى آن كار مىكردند - واگذار شود و آنان در مقابل ، سالانه مبلغى به‌عنوان خراج به دولت اسلامى بپردازند . بدين ترتيب ، براى هر جريب زمين ، خراج معينى تعيين شد و البته ميزان خراج به مرغوب بودن يا نبودن ، حاصلخيزبودن يا نبودن و نوع محصول آن زمين بستگى داشت . « 1 »\r\n\r\nج ) دستگاه نظارت ( حِسبه )\r\nحسبه ، دستگاهى نظارتى بود كه بر اعمال افراد در جامعه به‌ويژه اصناف و بازار نظارت مىكرد . اجراى امور حسبى ، نوعى وظيفه دينى بود كه مردم را از انجام پاره‌اى كارهاى ناپسند بازمىداشت و متخلفان را نيز در حدود مقررات شرع كيفر مىنمود .\r\nبه كسى كه تصدى اين امور را برعهده داشت ، محتسب مىگفتند . يكى از كارهايى كه محتسب انجام مىداد ، مؤاخذه آموزگارانى بود كه كودكان را بىجهت و به‌شدت تنبيه\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 99 و 100 .\r\n","page_name":" 140 ","page_number":140},
  {"content":"\r\n\r\nمىكردند . او همچنين مردم را از كلاهبردارى و تقلب و كم‌فروشى منع مىكرد . « 1 »\r\nالبته اين امور از تكاليف مربوط به قاضيان است ، ولى چون شأن و مقام قاضى بالاتر از رسيدگى به اين امور جزئى بود ، محتسب به‌جاى وى اين امور را برعهده مىگرفت . محتسب همواره از ميان مردان خوشنام برگزيده مىشد . وى نمايندگانى را نيز از طرف خود تعيين مىكرد و آنها را به اطراف شهر براى گردش و رسيدگى مىفرستاد تا اوضاع را بررسى كنند . آنان نيز به كوچه و بازار شهر مىآمدند و از قصابىها ، آشپزخانه‌هاى عمومى و مؤسسات بارگيرى بازديد مىكردند و مثلًا ترازو و پيمانه كاسب‌ها را به‌دقت بازرسى مىنمودند تا كم‌فروشى نكنند . آنها ضرابخانه را نيز تحت‌نظر داشتند تا عيار معمول كم و زياد نشود و حتى از اضافه باركردن چهارپايان ممانعت مىكردند . « 2 » وظيفه دايره حسبه درواقع عملىكردن دو فريضه اسلامى ، يعنى امربه‌معروف و نهىازمنكر بود . مأمور حسبه يا همان محتسب نيز در مقابل اين كار از بيت‌المال حقوق مىگرفت . « 3 »\r\nحوزه فعاليت دايره حسبه بسيار گسترده بود و به‌طور كلى مىتوان آن را به دو بخش تقسيم نمود :\r\n1 . حقوق الاهى : محتسب وظيفه داشت از هرگونه گناه و جرم علنى در جامعه - مانند شراب‌خوارى و قماربازى - جلوگيرى كند .\r\n2 . حقوق مردم : كنترل اوزان و مقادير در بازار ، تعيين نرخ ارزاق عمومى همچون گوشت و نان ، تذكر به صاحبان ديوارهاى خراب براى تعمير هرچه زودتر ديوار خود ، بررسى كار پزشكان و نانوايان و ديگر اصناف و كسبه ، اجبار مردم به برداشتن خاك و خاكروبه از سر راه ، جلوگيرى از سد معبر و موارد ديگرى كه پيش‌تر اشاره شد ، از ديگر وظايف محتسب بود . « 4 »\r\nاز نظر تاريخى ، در قرون آغازين هجرى تقريباً نهاد حسبه در همه شهرهاى بزرگ جهان\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلامى ، ص 193 .\r\n( 2 ) . همان .\r\n( 3 ) . علىبن محمد ماوردى ، الاحكام السلطانيه و الولايات الدينيه ، ص 231 ؛ به نقل از : يعقوب جعفرى ، مسلمانان در بستر تاريخ ، ص 79 .\r\n( 4 ) . يعقوب جعفرى ، مسلمانان در بستر تاريخ ، ص 79 .\r\n","page_name":" 141 ","page_number":141},
  {"content":"\r\n\r\nاسلام تأسيس شده بود . در ايران به‌ويژه از سده ششم هجرى به بعد ، انتصاب محتسب يكى از مهم‌ترين وظايف حاكم يا سلطان بوده است . در مصر ، عثمانى ، اندلس و هندوستان ( در دوره حكومت بابريان ) نهاد حسبه وجود داشته و با توجه به ميزان پايبندى يا عدم‌پايبندى حكمران مسلمانِ آن سرزمين ، اين نهاد تقويت يا تضعيف مىشده است . گاه مقام محتسب به حدى ارتقا مىيافت كه خود سلطان عهده‌دار آن مىشد و گاه نيز به محاق مىرفت . گفتنى است اين نهاد نظارتى در شمال آفريقا ، الجزاير ، تونس و مغرب نيز وجود داشته است .\r\nبحث‌هاى گوناگون فقهى و اصولى درباره حسبه موجب پديدآمدن برخى آثار شد كه پاره‌اى از آنها جامعيت عام داشت . در اين آثار در كنار ديگر بحث‌ها درباره تشكيلات سرزمين‌هاى اسلامى ، بخشى نيز به حسبه اختصاص مىيافت و حتى برخى از اين كتاب‌ها مستقلًا درباره حسبه نوشته مىشد . از ميان آثار دسته اول مىتوان از كتاب‌هاى الاحكام السلطانيه و الولايات الدينيه نوشته ماوردى و احياء علوم الدين غزالى نام برد و از آثار دسته دوم نيز مىتوان به كتاب محاكم القربه فى احكام الحسبه نوشته عبدالرحمن شيزرى و كتاب الحسبة فى الاسلام از ابن‌تيميه اشاره كرد . « 1 »\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 101 و 102 .\r\n","page_name":" 142 ","page_number":142},
  {"content":"\r\n\r\n\r\nپرسش‌ها\r\n1 . مسجد پيامبر ( ص ) در شهر مدينه چه نقشى در تشكيل حكومت اسلامى داشت ؟\r\n2 . وظايف و كاركرد ديوان استيفا را در جهان اسلام توضيح دهيد .\r\n3 . تاريخ به‌وجود آمدن ديوان انشا و وظايف آن را بيان نماييد .\r\n4 . ديوان بريد ابتدا در زمان چه‌كسى و به چه منظورى تأسيس شد و در ادامه چه تحولى يافت ؟\r\n5 . مهم‌ترين وظايف ديوان‌هاى بيت‌المال ، جيش و مظالم را بنويسيد .\r\n6 . آيا در جهان معاصر براى به دور ماندن از تقسيم زمين به قطعات خيلى كوچك ، راهى وجود دارد ؟\r\n7 . پنج مورد از وظايف محتسب را بنويسيد .\r\n8 . سازمان تشكيلاتى دولت را ترسيم كنيد .\r\n\r\nفعاليت‌هاى عملى\r\n1 . درباره شهرسازى در تمدن اسلامى تحقيق كنيد .\r\n2 . كوفه كه در ابتدا اردوگاه نظامى سپاه اسلام ( سعدبن ابىوقاص ) بود ، چگونه مركز خلافت اسلامى شد ؟ دراين‌باره بكاويد .\r\n3 . درباره يكى از ديوان‌هاى اسلامى به انتخاب خود گزارشى تهيه كنيد و وظايف آن را با دستگاه اجرايى مشابه در زمان حاضر مقايسه نماييد .\r\n4 . دستگاه انتظامى در ايرانِ يكصد سال پيش ، چگونه فعاليت مىكرده است ؟ دراين‌باره گزارشى تهيه كنيد .\r\n5 . درمورد ديوان‌هاى اسلامى ، كتاب‌هايى به زبان فارسى نگاشته شده است . در فهرستى آنها را برشمريد .\r\n6 . از انجام وظايف ديوان بريد در دولت‌هاى پس از پيامبر ( ص ) تا زمان معاويه ، گزارشى تهيه كنيد .\r\n7 . ضمن تحقيق درباره كاركرد حسبه و وظايف نظارتى آن ، نهادهاى امروزى همسو با آن را معرفى و وظايف آنها را مقايسه نماييد .\r\n8 . در دولت‌هاى اسلامى در زمان خلفاى بنىاميه ، بنىعباس ، بنىاميه اندلس ، ادريسيان و حمدانيان ، جايگاه مردم چگونه بوده است ؟ بررسى نماييد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nمنابع براى مطالعه بيشتر\r\n1 . بوسه ، هوبرت ، پژوهشى در تشكيلات ديوان اسلامى ، ترجمه غلامرضا ورهرام ، تهران ، بىنا ، 1367 .\r\n2 . صرامى ، سيف‌الله ، حسبه يك نهاد حكومتى ، قم ، بىنا ، 1377 .\r\n3 . لمتون ، كاترين ، دولت و حكومت در اسلام ، ترجمه عباس صالحى و محمدمهدى فقيهى ، تهران ، بىنا ، 1374 .\r\n4 . مدرسىطباطبايى ، سيد حسين ، زمين در فقه اسلامى ، تهران ، بىنا ، 1362 .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nفصل پنجم : هنر در تمدن اسلامى\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\nيكى از شاخص‌هاى مهم تمدن هر قوم ، بررسى مظاهر هنرى آن از بعد كمّى و كيفى است . ايرانيان و روميان قرن‌ها پيش از ظهور اسلام با هنر آشنا بودند ، اما عربستان پيش از آنكه مردمانش اسلام آورند ، از درون‌مايه هنرى چندانى برخوردار نبودند . درواقع آنان بعد از اسلام طى سده سوم تا نهم هجرى با زينت‌هاى هنرى آشنا شدند . « 1 »\r\nدر آغاز ، شعر مهم‌ترين هنر عرب بود ، تا آنكه فتوحات مسلمانان موجب شد اعراب باديه‌نشين بر كاخ‌هاى باشكوه و پرستشگاه‌هاى ايرانيان ، يونانيان و روميان ديده بگشايند . در پى آن ، هنر صنعت‌گران ايرانى ، يونانى ، مصرى و سورى با يكديگر پيوند خورد و تحت‌تأثير اسلام به هنرى بدل گرديد كه امروزه هنر اسلامى خوانده مىشود . « 2 »\r\nعنصر اساسى هنر در تمدن اسلامى انطباق با تعهد اسلامى است ؛ يعنى هنرى متعهد كه از يك‌سو داراى جلوه و شكوه خاصى است و از سويى ديگر با مايه‌هاى عرفان و تعبد نيز درآميخته و در آن ، متون مذهبى نمودى هميشگى دارد . « 3 »\r\nبىترديد مسلمانان در كارهاى هنرى خود از تجربيات اقوام و ملل گوناگون مانند تمدن ايران ، روم و هند بهره برده و از اين‌سو هنرمندانِ آن سامان نيز با پذيرفتن اسلام ، هنر خود را در خدمت آن قرار داده‌اند .\r\n\r\n\r\n","description":"","footnote":"\r\n( 1 ) . هورست ولدمار جَنسِن ، تاريخ هنر ، ص 192 .\r\n( 2 ) . كريستين پرايس ، تاريخ هنر اسلامى ، ص 8 و 9 .\r\n( 3 ) . يعقوب جعفرى ، مسلمانان در بستر تاريخ ، ص 255 .\r\n","page_name":" 147 ","page_number":147},
  {"content":"\r\n\r\nعرب‌ها هنگامى كه پرستشگاه‌هاى يونانيان و روميان ، كاخ‌هاى ايرانيان و كليساهاى بيزانس را با چشم ديدند ، پس از شهرنشينى دريافتند كه بايد به ساختن خانه‌هاى زيبا و مسجدهاى باشكوه بپردازند . درواقع مسلمانان بر سرزمين‌هايى فرمانروا شده بودند كه در آن صنعت‌گران و هنرمندان مصرى ، سورى ، يونانى و ايرانى ، هنرى چند صد ساله داشتند . « 1 »\r\nچنان كه گفته آمد ، مسلمانان از هنرهاى اقوام پيشين استفاده كردند ، اما اين بدان معنا نبود كه آنان ابداع و نوآورى نداشتند . هنر اسلامى درواقع آميزه‌اى است از مجموع تمدن‌هاى پيش از اسلام و ابتكار خود مسلمانان كه برگرفته از آموزه‌هاى اسلامى است ؛ آن‌سان‌كه اكنون به‌صورت ميراث عظيم بشرى در اختيار ماست .\r\nالبته پوشيده نماند اين آميزش به همراه عملكرد و سلايق خلفا و درباريان گاه معيار هنر متعهد را تحت تأثير قرار داده و به همين‌رو در برخى از ادوار تاريخى ، جلوه‌هايى از هنر ديده مىشود كه با باورهاى دينى و اهداف والاى دين در جامعهء آن روز همسو نيست ، تا جايى كه جنبه تخريبى آن بيش از جنبهء سازندگى و بالندگىاش نمود داشته است .\r\nدر هر حال هنرمندان اسلامى ، اشكال و مضمون‌هاى كهن را به شيوه‌هاى جديد در هنر اسلامى به‌كار گرفتند و آن را در قالبى ديگر پديدار ساختند ؛ مانند بهره‌گيرى از خوشنويسى و برخى نوآورىها در هنر سفالگرى .\r\nبىگمان وسعت و يكپارچگى قلمرو اسلام به‌ويژه در عصر عباسيان ، مايه تبادل اشكال هنرى از شرق به غرب و تا حدى كمتر ، از شرق به غرب شد و بدين‌رو بسيارى از شكل‌هاى هنرى پديدآمد . « 2 »\r\nامتياز ديگر هنر اسلامى در تنوع آن است . هنر اسلامى مجموعه‌اى است شامل معمارى و شهرسازى ، كاشىكارى ، مينياتور ، سفالگرى ، حجارى ، فلزكارى ، نقاشى ، كوزه‌گرى ، ابريشم‌بافى ، خاتم‌كارى ، فرش‌بافى ، آيينه‌كارى ، بلورسازى ، شيشه‌گرى ، خوشنويسى ، قنديل‌سازى ، منبت‌كارى ، پرده‌بافى و انواع صنايع تزئينى .\r\n\r\n\r\n","description":"","footnote":"\r\n( 1 ) . كريستين پرايس ، تاريخ هنر اسلامى ، ص 9 ؛ به نقل از : يعقوب جعفرى ، مسلمانان در بستر تاريخ ، ص 256 .\r\n( 2 ) . ريچارد نلسون فراى ، عصر زرين فرهنگ ايران ، ص 197 ؛ به نقل از : يعقوب جعفرى ، مسلمانان در بستر تاريخ ، ص 256 .\r\n","page_name":" 148 ","page_number":148},
  {"content":"\r\n\r\nنمايش تصوير\r\nتصوير شماره 9 - محراب كاشىكارى مسجد شيخ لطف‌الله اصفهان\r\nهنر اسلامى نيز مانند فرهنگ آن ، هم از حيث مواد متنوع بود و هم از بُعد فنى . حتى مجسمه‌سازى و موسيقى با آنكه در برخى ادوار با نظر حرمت به آن مىنگريستند ، در محيط تسامح‌آميز اسلامى فرصتى براى رشد يافت . « 1 » حال به برخى از جلوه‌هاى هنر اسلامى مىپردازيم . « 2 »\r\n\r\n1 . معمارى\r\nاز پايان سده اول هجرى ، فرمانروايان مسلمان در سرزمين‌هاى فتح‌شده به ساخت مساجد و كاخ‌هايى باشكوه‌تر از بناهاى دوران پيش از اسلام روى آوردند . اما از اوايل سده دوم هجرى\r\n\r\n\r\n","description":"","footnote":"\r\n( 1 ) . عبدالحسين زرين‌كوب ، كارنامه اسلام ، ص 155 .\r\n( 2 ) . يعقوب جعفرى ، مسلمانان در بستر تاريخ ، ص 256 و 257 .\r\n","page_name":" 149 ","page_number":149},
  {"content":"\r\n\r\nبه بعد ، به‌تدريج سنتى مشخص در هنر اسلامى به‌وجود آمد و رو به كمال نهاد ؛ بدين‌بيان‌كه هنرمندان ويژگىهاى قومى و ملى را از بناهايى كه نياز به تجديد داشتند ، برمىگرفتند و همه را بر سنت هنر اسلامى منطبق مىساختند . « 1 »\r\nمعمارى اسلامى در سه نوع بناى عمده به ظهور رسيد : مساجد ، مدارس و مقابر يا بقاع متبرك . يكى از قديمىترين بناهاى اسلامى « مسجد جامع دمشق » است كه بين سال‌هاى 87 تا 96 هجرى در روزگار وليدبن عبدالملك به‌جاى پرستشگاه ژوپيتر ( خداى خدايان روم ) ساخته شد . « 2 »\r\nوليد براى بناى اين مسجد دوازده هزار استاد هنرمند از روم به دمشق آورد . آنان نيز ديوارهاى مسجد را با كاشىهاى رنگارنگ و گل‌ها و بوته‌ها و رنگ‌آميزىهاى بديع ، تزئين نمودند . اين مسجد هنوز برپاست و از باشكوه‌ترين ساختمان‌هاى اسلامى به‌شمار مىآيد . « 3 »\r\nتجلى انواع هنرهاى اسلامى را مىتوان در مساجد ديد . در بناى بسيارى از مساجد ، هنرهاى گونه‌گون به‌هم آميخته است : معمارى در توازن اجزا ، نقاشى در نگارها و نگارگرىها ، خوشنويسى در الواح و كتيبه‌ها ، شعر در موعظه‌ها و ماده تاريخ‌ها ، موسيقى در صداى مؤذن و بانگ قارى و واعظ و حتى صنايع دستى براى تزئين اين بناى الاهى . فرش‌هاى عالى ، پرده‌هاى گرانبها ، قنديل‌هاى عظيم و درخشان و منبت‌كارىها نيز در تكميل زيبايى و شكوه مسجد سهمى درخور داشته‌اند . بدين‌ترتيب ، مظاهر گوناگون فرهنگ و هنر اسلامى در طى قرن‌ها چنان در بناى مسجد مجال ظهور يافته است كه مىتوان در آن ، تصوير روشنى از تمدن و تاريخ اقوام مسلمان جهان را به نظاره نشست . به سخنى ديگر ، « مسجد نمايشگاه انواع هنرهاى اسلامى است . » « 4 »\r\nنكته درخور توجه اينكه مسلمانان همه مساجد عالم را با وجود تفاوت زمانى و اختلاف در مصالح و مواد و سبك‌ها و امكانات ، روح و حياتى واحد بخشيده‌اند . براى مثال ، كسى كه كاخ\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 103 .\r\n( 2 ) . هورست ولدمار جنسن ، تاريخ هنر ، ص 192 ؛ كريستين پرايس ، تاريخ هنر اسلامى ، ص 12 .\r\n( 3 ) . جرجى زيدان ، تاريخ تمدن اسلام ، ص 959 .\r\n( 4 ) . عبدالحسين زرين‌كوب ، كارنامه اسلام ، ص 147 و 148 .\r\n","page_name":" 150 ","page_number":150},
  {"content":"\r\n\r\nباشكوه الحمرا يا جامع قرطبه را در اندلس ببيند و مسجد زيباى تاج‌محل در هندوستان را نيز بنگرد ، وحدت و هماهنگى ميان آنها را آشكارا درخواهد يافت . « 1 »\r\nبناهاى مهمى كه در قرن اول هجرى ساخته شد ، از اين قرار است : مسجد اموى دمشق ، مسجد عمروعاص در قاهره ، مسجد قيروان در تونس و قبة الصخره در اورشليم .\r\nساختمان بزرگ‌ترين مسجد جهان ، يعنى مسجد قرطبه در اسپانيا ، در آغاز كار امويان اندلس در سال‌هاى آخر عمر عبدالرحمان ( 172 ق ) آغاز شد و به‌تدريج حدود آن وسعت يافت و بر ساختمان‌هاى آن افزوده شد .\r\nدر دوره خلفاى فاطمى كار معمارى در مصر رونق يافت و در قرن پنجم هجرى گنبدسازى به سبك ايرانى در آنجا معمول گشت . همراه با ساختمان مساجد ، هنرهاى تزئينى به‌ويژه كاشىسازى و مقرنس‌كارى پيشرفت كرد . در اين ميان ، معمارى اسلامى در اسپانيا به‌گونه‌اى ديگر بارور شد . كاخ عظيم الحمرا در غرناطه ( اواسط قرن هفتم هجرى ) با حياطها و تالارهاى باشكوه و نيز گچ‌برىها ، كاشىها و مقرنس‌هاى بىنظير ، نمونه‌اى از بناهاى اسلامى در اسپانياست . ناگفته نماند پس از پايان حكومت مسلمانان بر اسپانيا ( 897 ق ) نفوذ هنر اسلامى هم‌چنان در معمارى و هنر آن سرزمين باقى ماند . « 2 »\r\nشيوه ساختن طاق‌هاى گوشه‌دار و گنبدهاى ضربى آجرى و نيز به‌كار بردن كاشىهاى رنگين براى تزئين رويه‌هاى بنا ، هنرى بود كه ايرانيان به جهان اسلام عرضه كردند . از بناهايى كه ساخت آن به دست معماران ايرانى معمول شد ، مدرسه بود . مدرسه عبارت بود از حياطى دلگشا كه گرداگرد آن را حجره‌هاى طلاب فرا مىگرفت و در برابر هر حجره طاق‌نمايى بود و در دو سوى حياط نيز دو تالار بزرگ قرار داشت كه بزرگ‌ترين آنها داراى گنبدى نوك‌تيز و پيازىشكل بود . اين نوع معمارى بين سده‌هاى هفتم تا نهم هجرى متداول بود . اما در سده‌هاى نهم و دهم ، شبستان‌هاى ساده و ستون‌دار مسجدها به‌تدريج به تالارهاى چهارگوش گنبددار بدل گرديد و رويه‌هاى درونى و بيرونى آنها تماماً از كاشىهاى رنگين پوشيده شد . طرح‌ها و تركيب رنگ‌هاى اين كاشىها ، به مسجدهاى قديم ، شكوهى بىمانند بخشيد . مسجد كبود تبريز\r\n\r\n\r\n","description":"","footnote":"\r\n( 1 ) . همان ، ص 148 و 149 .\r\n( 2 ) . علىاصغر حلبى ، تاريخ تمدن اسلام ، ص 355 .\r\n","page_name":" 151 ","page_number":151},
  {"content":"\r\n\r\n( 870 ق ) و مسجد شاه اصفهان ( سده 12 هجرى ) نمونه‌هاى درخشانى از اين بناهاست . سبك‌هاى معمارى ايرانى بر معمارى اسلامى هندوستان بسيار اثرگذار بود و حتى در سنت‌هاى معمارى بومى آن سرزمين مؤثر افتاد . سبك معمارى ايران را مىتوان در گنبدهاى پيازىشكل و طاق‌هاى گوشه‌دار بناهاى هندى مشاهده كرد . از كاشىكارى فقط در رويه‌هاى درونى بناها استفاده شده و رويه‌هاى بيرونى را نيز با به‌كاربردن سنگ مرمر سفيد پوشش داده‌اند . بناى معروف تاج‌محل در آگره ، بهترين نمونه اين نوع معمارى است .\r\nدر آسياى صغير بعد از سقوط قسطنطنيه ( 1453 ميلادى ) تركان سلجوقى شيوه معمارى بيزانسى را برگزيدند كه در آن تنها تغييرات كوچكى در كار گنبدسازى داده شد و ساختن مناره‌هاى بلند و آراستن رويه‌هاى درونى مسجدها به شيوه اسلامى معمول گشت . مساجد باشكوه سلطان سليمان و سلطان احمد نمونه‌هايى از اين نوع معمارى است . « 1 »\r\nنمايش تصوير\r\nتصوير شماره 10 - گنبد قابوس\r\n\r\n\r\n","description":"","footnote":"\r\n( 1 ) . همان ، ص 356 .\r\n","page_name":" 152 ","page_number":152},
  {"content":"\r\n\r\nايران و ايرانى در رشد و اعتلاى هنر اسلامى جايگاه ويژه‌اى دارد . از سده چهارم تا آغاز سده دهم هجرى ، ايران مهد هنر و هنرآفرينى در جهان اسلام بود . در معمارى ، نخستين بناى اصيلى كه معماران ايرانى در اوايل سده چهارم هجرى ساختند ، آرامگاهى براى شاه‌اسماعيل سامانى در بخارا بود كه الگويى براى ساخت آرامگاه‌هاى بعدى شد . بناى آرامگاه‌ها ، در كنار مساجد و مدرسه‌ها نوع سومى از معمارى اسلامى به‌شمار مىرود كه از حدود سال 390 هجرى تا پايان سده نهم هجرى رواج داشت . اين بناها در آغاز ساده بود ( مانند آرامگاه قابوس بن وشمگير در گنبد قابوس ) ، ولى بعدها - بيشتر در دوره تيموريان - آرامگاه‌هايى بنا گشت كه به نقش‌هاى مفصل كاشى معرق مزين شد ؛ همچون مزار خواجه‌عبدالله انصارى در نزديكى هرات كه به سال 832 هجرى ساخته شد .\r\nدر دوران سلجوقيان ( سده ششم هجرى ) هنر ايرانى بيش از گذشته شكوفا شد . سلجوقيان ، اصفهان را كه پيش‌تر نيز كانون صنعت و هنر بود ، پايتخت خود قرار دادند . مسجد سلجوقى اصفهان نمونه‌اى از آثار اين دوره است . در همين دوره ، آجر در تزئين بناها نقش اساسى داشت و به تدريج حواشى نما و متن داخل آن را با كاشى زينت بخشيدند . « 1 »\r\nدر اين بخش ، معمارى از نگاه زيباشناسى مورد توجه قرار گرفت ، اما بديهى است در بحثى جامع از نگاه تمدنى ، بايد عناصر مختلفى بررسى گردد . هماهنگى مصالح ساختمانى با مواد در محيط ، تأثير بناهاى اسلامى ( از نظر اندازه و ميزان نور ) در روحيه و شادابى مردم ، توجه‌دادن مسلمانان به اهداف آفرينش ، استحكام ابنيه و تضمين آن در برابر حوادث طبيعى ، تنوع بناها ( ازجمله انواع پل‌ها ، سدها ، سيلوها ، كاروانسراها و قلاع ) ، سيستم گرمايشى و سرمايشى ، سيستم آبيارى و زه‌كشى در مزارع و قنات‌ها ، لوله‌كشى در شهرها و بهداشت محيط ، از مسائلى است كه از نگاه تمدنى حايز اهميت است ، كه به دليل اختصار از آن صرف‌نظر مىكنيم .\r\n\r\n2 . نقاشى و مينياتور\r\nهنر مينياتورسازى در عصر صفويه رواج يافت . شاه اسماعيل صفوى در سال 916 هجرى هرات را تسخير نمود و بهزاد نقاش و برخى ديگر از نقاشان را با خود به تبريز برد و بسيار\r\n\r\n\r\n","description":"","footnote":"\r\n( 1 ) . كريستين پرايس ، تاريخ هنر اسلامى ، ص 59 - 56 .\r\n","page_name":" 153 ","page_number":153},
  {"content":"\r\n\r\nگرامى داشت . وى رياست كتابخانه سلطنتى يا همان فرهنگستان هنر ( نقاشى ، خوشنويسى و صحافى ) را عهده‌دار گشت . يكى از معروف‌ترين مجموعه‌هاى نقاشى ايران ، نسخه مصور خمسه نظامى است كه اكنون در موزه بريتانياست . تصاوير اين كتاب را نقاشان مشهور دربار براى شاه طهماسب - آن هنگام كه تقريباً بيست ساله بود - تهيه كردند ؛ هنرمندانى چون آقا ميرك ، سلطان محمد ، ميرزا على ، مولانا مظفر على و ميرسيد على .\r\nاز ديگر كتبى كه در عهد صفويه به‌كرّات مصور و با مينياتور تزئين مىشده ، شاهنامه‌فردوسى است . در ميان صنعت‌گران اين دوره ، رضا عباسى از همه مشهورتر است . درواقع او مينياتورساز بود ، ولى بيشتر در نقاشى رنگى معروف است . وى در اين فن ، مبدع سبكى خاص است و دست او در ترسيم خطوط منحنى بسيار قوى است . رضا عباسى غالباً تصاوير زائرانِ درويش و جوانان را مىكشيد . بسيارى از نقاشان ، بعدها به سبك او گرويدند . يكى از پيروان سبك وى ، شفيع عباسى پسر اوست كه در زمان شاه‌عباس دوم مىزيست . « 1 »\r\nنمايش تصوير\r\nتصوير شماره 11 - نگارگرى از نسخهء خطى خمسهء نظامى سده شانزدهم برابر با قرن دهم هجرى\r\n\r\n\r\n","description":"","footnote":"\r\n( 1 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 351 - 347 .\r\n","page_name":" 154 ","page_number":154},
  {"content":"\r\n\r\n\r\n3 . تذهيب و خوشنويسى\r\nخوشنويسى مسلمانان بايد دنباله فن قرآن‌نويسى در صدر اسلام باشد . بسيارى از برگزيده‌ترين خوشنويسان ، ايرانى بودند ؛ آن‌گونه كه در ميان انواع شيوه‌هاى خطاطى ، دو شكل عمده آن يعنى نستعليق و شكسته ، از ابتكارات ايرانيان بود . « 1 »\r\nتذهيب و خوشنويسى نيز در عصر صفوى به كمال خود رسيد . خوشنويسان اين عصر ، اغلب كتاب‌ها را با تذهيب‌ها و نقش‌هاى دل‌انگيز مىآراستند . انواع خطوط در اين دوره ، نمونه‌هاى برجسته‌اى دارد كه در تاريخ خطوط دوره اسلامى داراى اهميت بسيار است . خوشنويسان زيادى در اين دوره مىزيسته‌اند كه شهيرترين آنها ميرعماد ، عليرضا عباسى تبريزى و ملاعبدالباقى تبريزى است . آثار اغلب اين خوشنويسان در كتيبه‌هاى مختلف اين دوره هنوز باقى است . « 2 »\r\nنمايش تصوير\r\nتصوير شماره 12 - نمونه‌اى خط نسخ و نستعليق\r\n\r\n\r\n","description":"","footnote":"\r\n( 1 ) . كريستين پرايس ، تاريخ هنر اسلامى ، ص 96 .\r\n( 2 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 354 .\r\n","page_name":" 155 ","page_number":155},
  {"content":"\r\n\r\n\r\n4 . قالى\r\nدر آثار مورخان و جغرافىدانان عرب كه در زمان خلفاى عباسى به ايران سفر كرده‌اند ، به قالى ايران اشاراتى رفته است كه نشان‌دهنده رواج قالىبافى در قرون سوم و چهارم هجرى در ايالات فارس ، مازندران ، گيلان و قاينات است .\r\nدر نتيجه نفوذ تركان سلجوقى در آذربايجان و همدان ، بافتن قالى با « گره تركى » در اين دو ايالت رواج يافت و در نواحى ديگر ، « گره ايرانى » به‌كار برده شد .\r\nنمايش تصوير\r\nتصوير شماره 13 - قالى ابريشمين\r\nدر اواخر قرن هفتم هجرى ، به‌دستور غازان‌خان مغول بناهاى دولتى تبريز با قالى مفروش شد . در قرن نهم نيز سلاطين تيمورى در هرات و اوزون حسن در تبريز ، در كاخ‌هاى خود\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nقالىهايى زيبا داشتند . طرح‌هاى بيشتر اين قالىها مركب از خطوط مستقيم بود ، اما ( در پايان قرن نهم هجرى ) طرح‌هاى پيچ‌درپيچ با خطوط منحنى نيز به‌وجود آمد . « 1 »\r\nپس از آغاز سلطنت صفويه ، كوشش برخى از پادشاهان اين سلسله در احيا و گسترش هنرهاى ملى ايران ، صنعت قالىبافى را كمال بخشيد . نقاشان و بافندگان طراز اول ، از حمايت بىدريغ آنان - به‌ويژه شاه‌عباس اول - برخوردار شدند ، از اين‌رو با خاطرى آسوده ، نيرو و استعداد خود را بيش از پيش براى پيشرفت اين هنر به‌كار گرفتند .\r\nدر اين دوره ، طرح‌هاى پيچ‌درپيچ و نقش‌هاى « كلاسيك » قالى ايران پديد آمد . عالىترين قالىهايى كه امروزه در موزه‌ها يا مجموعه‌هاى شخصى جهان نگاهدارى مىشود ، متعلق به اين دوره است . يك تخته قالى ، معروف به قالى اردبيل از قرن دهم باقى مانده كه از همه فرش‌هاى آن زمان پرنقش‌تر است . اين فرش را براى مرقدِ بنيان‌گذار سلسله صفويه سفارش داده بودند . بافنده اين فرش مقصود كاشانى بود كه نام خود و تاريخ اتمام فرش ( 944 ق ) را روى فرش ثبت كرده است . « 2 » پس از مرگ شاه‌عباس ، انحطاط اين هنر آغاز شد و حمله افغان‌ها نيز آن را شدت بخشيد ، تا اينكه در سال 1291 هجرى بازرگانان تبريز با صادركردن قالى ايران به ديگر كشورها ، سبب رونق دوباره قالىبافى شدند . « 3 »\r\n\r\nساير هنرها در تمدن اسلامى\r\nدر عصر سلجوقيان به‌جز معمارى و كاشىكارى ، ساختن ظروف سفالين زيبا نيز از هنرهاى اين دوره بود . « 4 » هنرمندان دوره سلجوقى ، روى ابريشم و پارچه‌هاى زربفت و قطعات فلز نيز كار مىكردند . در اين عصر كار روى طلا چندان رايج نبود ، اما كنده‌كارىهاى زيبايى بر روى برنج ، مس و نقره از آن دوره برجاى مانده است .\r\nگستردگى جغرافيايى دنياى اسلام و تعدد حكومت‌هاى آن موجب شده بود كه هرگاه\r\n\r\n\r\n","description":"","footnote":"\r\n( 1 ) . همان ، ص 351 و 352 .\r\n( 2 ) . آرتور اپهام پوپ ، هنر ايران در گذشته و آينده ، ص 209 .\r\n( 3 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 352 .\r\n( 4 ) . بنگريد به : كريستين پرايس ، تاريخ هنر اسلامى ، ص 65 - 63 .\r\n","page_name":" 157 ","page_number":157},
  {"content":"\r\n\r\n- بنا بر حوادث - در يكى از بخش‌هاى آن ، هنر دچار افول مىشد ، در بخشى ديگر موجبات پيشرفت هنر فراهم مىآمد . هم‌زمان با حمله وحشيانه مغول به ايران ، سلطان بيبرس در مصر حكومت مىكرد كه حامى هنرمندان بود .\r\nدر همين دوران ، شيشه‌گرانى در حلب و دمشق بودند كه ظروف شيشه‌اى مىساختند و آن را با آب طلا و لعاب براق به رنگ‌هاى زرد ، سرخ ، سبز و آبى مىآراستند و صليبىها نيز اين شاهكارها را مىپسنديدند و مىخريدند . « 1 »\r\nمسلمانان ظروف سفالى بسيار زيبا و چشم‌نوازى مىساختند كه به لحاظ شفافيت و كيفيت رنگ‌آميزى ، بىنظير بوده است . ناصرخسرو در سفرنامه خود مىنويسد :\r\nدر مصر انواع سفالينه مانند قدح و كاسه و بشقاب ساخته مىشود و اين سفالينه‌ها چنان لطيف و شفاف‌اند كه اگر دست بر بيرون آن گذارى ، از درون آن ديده مىشود . اين ظروف چنان زيبا رنگ‌آميزى شده‌اند كه از هر جهت به آن بنگرى ، به رنگى ديگر به نظر مىآيد . وى همچنين مىنويسد : مردم مصر آبگينه‌هايى مىسازند كه در صفا و پاكى به زبرجد مىماند . « 2 »\r\nدر ايران نيز هنر سفالينه‌سازى رايج بود و به نظر مىرسد ساختن اصيل‌ترين سفالينه ايرانى در سده سوم هجرى آغاز شد كه توليد آن بيشتر در شمال شرق ايران متمركز بود . گفتنى است دو مركز عمده سفالينه‌سازى ايران ، نيشابور و سمرقند بوده است .\r\nنمايش تصوير\r\nتصوير شماره 14 - كاسهء سفالين ساخت قرن ششم\r\n\r\n\r\n","description":"","footnote":"\r\n( 1 ) . همان ، ص 96 .\r\n( 2 ) . ناصر خسرو ، سفرنامه ناصرخسرو ، ص 64 .\r\n","page_name":" 158 ","page_number":158},
  {"content":"\r\n\r\nنمايش تصوير\r\nتصوير شماره 15 - دو ظرف لعابى ساخته سلطان\r\nمتداول‌ترين سفالينه‌ها به رنگ سرخ و يا نخودى بود كه با لعابى ضخيم و رنگ‌آميزىشده آن را مىپوشاند . سپس با لعاب شفاف يا الوانى روى آن را مىگرفتند و به‌وسيله حرارت ، رنگ آن ثابت مىشد .\r\nنخستين و اصيل‌ترين تزئين سفالينه‌ها ، نوشتن روى آنها بود . اين نوشته‌ها خوانا و روشن و به‌صورت امثال و كلمات قصار بود . همه اين نوشته‌ها به عربى و به خط كوفى است و سبك كتيبه‌اى دارد .\r\nالبته ناگفته نماند اين سفالينه‌ها را با نقاشى شكل جانوران و به‌ويژه صورت پرندگان نيز تزئين مىكردند . « 1 »\r\nدر دوران اسلامى هنر جواهركارى نيز به مرتبه كمال رسيد . طبقات فرادست به الماس ، زمرد ، ياقوت سرخ ، ياقوت كبود و مرواريد علاقه‌مند بودند و آنها را به نمايش مىگذاردند ، اما سنگ‌هايى مانند عقيق ، فيروزه ، لاجورد ، آزوريت و مرمر در اسباب و اثاثيه منزل‌به‌كار مىرفت . « 2 »\r\n\r\n\r\n","description":"","footnote":"\r\n( 1 ) . پژوهش دانشگاه كيمبريج ، تاريخ ايران : از آمدن سلجوقيان تا فروپاشى دولت ايلخانان ، ص 305 و 306 .\r\n( 2 ) . ارنست كونل ، هنر اسلامى ، ص 22 و 23 .\r\n","page_name":" 159 ","page_number":159},
  {"content":"\r\n\r\nنمايش تصوير\r\nتصوير شماره 16 - پارچه پشم و ابريشم نخودى و سفيد رنگ قرون چهارم و پنجم هجرى 19 * 57 سانتىمتر ( تصوير از كتاب شاهكارهاى هنر ايران )\r\nبافتن پارچه كه در قرون وسطى از مهم‌ترين هنرهاى صنعتى جهان اسلام بوده ، بيشتر در سرزمين‌هاى اطراف مديترانه و به‌ويژه مصر رواج داشته است .\r\nتافته كه پارچه ابريشمين لطيفى بود ، در بسيارى از سرزمين‌هاى اسلامى بافته مىشد و در اروپا خواستاران بسيارى داشت . البته مسلمانان پارچه‌هاى عالى كتانى ، پشمى ، زربفت و روتختى نيز مىبافتند . « 1 »\r\nآثار هنرى مسلمانان بسيار زياد و متنوع است و بيشترين اشياى گرانبها در موزه‌هاى جهان نيز متعلق به آنان است . بىگمان مساجد باشكوه و زيارتگاه‌ها مجموعه نفيس و دلنوازى از آثار ماندگار هنرمندان اسلامى است . هنرمندان بىنام و نشان با اشتياق فراوان ، همه ذوق و استعداد و هنر خود را به‌كار مىگرفتند تا جمال معنوى را با جمال مادى درهم آميزند .\r\nنتيجه اينكه ، هنر اسلامى از خلال زيبايى مسحوركننده اشكال ، رنگ‌ها و اصوات - كه به‌مثابه جلوه‌هاى خدايند - در پى تحقق اصل توحيد ( لا إله الا الله ) است . بىشك روح و ذهن هنرمند مسلمان سنتى در وهله اول از گرايش‌هاى مبتنى بر آيات قرآن و روايات و سپس از امثال ، اشعار ، تخيلات ، نقش‌ها و اشكال بصرى تركيب يافته است . « 2 »\r\n\r\n\r\n","description":"","footnote":"\r\n( 1 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ج 1 ، ص 359 و 360 .\r\n( 2 ) . سيد حسين نصر ، هنر و معنويت اسلامى ، ص 194 - 191 .\r\n","page_name":" 160 ","page_number":160},
  {"content":"\r\n\r\nهنر اسلامى به ماده شرافتى روحانى مىبخشد و هدف آن عيان نمودن جوهر هنر ، يعنى زيبايى است كه همواره با روح اسلام كه همان توحيد است ، سازگارى دارد . هنر اسلامى پشتيبان وحى و قرآن است ؛ هنرى كه سرچشمه آن قرآن و سنت محمدى ( ص ) است . « 1 »\r\nهرجا بركت محمدى و خاندان نبوت جارى بوده و هست ، در آنجا مىبايد سرچشمه هنرىخلاقانه را يافت كه به هنر قدسى اسلام مجال بروز داده است . بنابراين شگفت‌آور نيست كه‌استادان بزرگ هنر اسلامى همواره عشقى خاص و تعلق خاطرى ويژه نسبت به‌پيامبراسلام از خود نشان داده و هنرمندان شيعه هماره ياد پيامبر ( ص ) و خاندانش را گرامىداشته‌اند . « 2 »\r\n\r\nعلم موسيقى\r\nاز نگاه صاحب‌نظران مسلمان در علم موسيقى و نيز از ديدگاه همكاران قرون وسطايى آنها در اروپا ، علم موسيقى به رياضيات مربوط مىشود . مسلمين تا حد زيادى توانستند از موسيقى ، علمى مستقل پديد آورند و براى آن قواعد ثابت رياضى بسازند . موسيقىدانى يا موسيقىشناسى ، در جهان اسلام « موسيقاز » و « موسيقور » ناميده مىشود . « 3 »\r\nابن‌سينا در تعريف موسيقى مىنويسد :\r\nموسيقى علمى است كه از آن ، حالِ نغمه‌ها و چگونگى تأليف لحن‌ها و نيز ساختن آلات عجيب نوازندگى ، شناخته مىشود . « 4 »\r\nاعراب پيش از اسلام ، آهنگ‌ها و سازهايى داشتند كه با محيط ساده صحرانشينى آنان تناسب داشت ، ولى پس از اسلام و آميزش با ايرانيان و روميان ، از موسيقى آنان نيز بهره گرفتند . از آنجاكه اين اقتباس به تجربه نيازمند نبود ، زودتر از ساير اقتباس‌هاى علمى ، تحقق‌يافت .\r\n\r\n\r\n","description":"","footnote":"\r\n( 1 ) . همان ، ص 157 .\r\n( 2 ) . همان ، ص 13 .\r\n( 3 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 320 و 321 .\r\n( 4 ) . ابن‌سينا ، تِسع رسائل ، ص 76 .\r\n","page_name":" 161 ","page_number":161},
  {"content":"\r\n\r\nاول كسى كه در ميان مسلمانان موسيقى آموخت ، سعيدبن مسجع بود كه در مكه مىزيست . هنگامى كه امويان در زمان عبدالله‌بن زبير مكه را محاصره كرده بودند ، عبدالله دسته‌اى از معماران ايرانى را براى ترميم بناى كعبه گمارد و آنها ضمن كار به عادت معمول آوازهايى را زمزمه مىكردند .\r\nسعيدبن مسجع كه با آنها همكارى مىكرد ، از شنيدن آوازهاى آنها به نشاط آمد و تصنيف‌هاى ايرانى را از آنان فراگرفت . وى سپس به شام و ايران رفت و آهنگ‌هاى رومى و ايرانى را آموخت و به عربستان بازگشت و آهنگ‌هايى مطابق با ذوق عرب‌ها تنظيم نمود . بدين‌ترتيب ، بين مسلمانان موسيقى رواج يافت و پس از آن نيز در اواخر دوره اموى و سپس در دوره عباسيان شايع‌تر شد . « 1 »\r\nمسلمانان در ضمن ترجمه علوم بيگانه ، كتاب‌هاى موسيقى يونانى و هندى را نيز ترجمه كرده ، سپس آنها را بر پايه ذوق خويش تكميل نمودند . آنان از آهنگ‌هاى ايرانى ، يونانى ، هندى و عربى آهنگ تازه‌اى پديد آوردند و علم موسيقى را تدوين كردند .\r\nاز قديمىترين كسانى كه در باب موسيقى نظرى سخن گفت ، يونس كاتب ( 148 ق ) است كه كتاب النَّغم را نگاشت . پس از او نيز خليل‌بن احمد ( 174 ق ) كتاب الايقاع را نوشت . وى كه واضع علم عروض است ، اشعار عرب را پس از استخراج ، در شانزده بحر يافت . « 2 »\r\nكندى ( 261 ق ) از نخستين مؤلفان در علم موسيقى است كه الرسالة الكبرى فى التأليف ، رسالة فى ترتيب النغم و المُدخِلِ الى الموسيقى از آثار اوست . به نظر كندى ، موسيقى در شفادادن بيمارىها تأثيرى عميق دارد . « 3 »\r\nپس از كندى ، فارابى ( 339 ق ) بزرگ‌ترين كتاب موسيقى را در تاريخ تمدن اسلامى پديد آورده است . از اين كتاب برمىآيد كه او نوازنده ماهرى نيز بوده و به اصول و فروع موسيقىتسلط كامل داشته است .\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ص 621 و 622 .\r\n( 2 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 325 .\r\n( 3 )\r\n . H . G . Farmer , Historical facts for the Arabian Musical Influence , p . 103 104 . \r\n","page_name":" 162 ","page_number":162},
  {"content":"\r\n\r\nاثر او الموسيقى الكبير خوانده مىشود كه در جهان اسلام بىنظير است . گفتنى است فارابى درباره دو پرده معروف موسيقى ، « وسطاى زلزل » و « وسطاى فرس » مطالعاتى دقيق كرده و فواصل آنها را به دست آورده است . « 1 »\r\nابوعلىسينا نيز در موسيقى صاحب آثارى است . او در كتاب شفاى خود بابى را تحت عنوان « فن » ، به موسيقى اختصاص داده است . ابن‌سينا نخستين كسى است كه از وى درباره موسيقى به زبان فارسى كتابى باقى مانده است . كتاب او النجاه نام دارد كه شاگرد وى ابوعبيد جوزجانى به ترجمه‌اش پرداخت و آن را دانشنامه علايى ناميد . « 2 »\r\nاز ديگر موسيقىدانان مشهور قرون بعدى مىتوان بدين افراد اشاره كرد : صفىالدين ارموى ( حدود 619 ق ) صاحب كتاب الادوار و رسالة الشَّرَفيه ، قطب‌الدين شيرازى ( 710 ق ) صاحب دره التاج ، جرجانى ( 816 ق ) ، عبدالقادر مراغى ( 839 ق ) كه صاحب چندين اثر در موسيقى است و نيز لاهيجى ( سده نهم هجرى ) كه در موسيقى تأليفات گوناگونى دارد . « 3 »\r\nاخوان الصفا ( سده چهارم هجرى ) در رسائل خويش در علم اصوات و علم موسيقى مطالبى را به‌اختصار آورده‌اند . براى مثال ، آنان گفته‌اند : « امت‌هاى گوناگون لحن‌ها و نغمه‌هاى مختلف دارند و براى هر امتى لحنى كه با آن انس دارد ، لذت‌بخش‌تر است . » اخوان‌الصفا همچنين از اصطلاحات موسيقى فارسى و نام سازهاى ايرانى بسيار ياد كرده‌اند . « 4 »\r\nبىشك موسيقى ايران بر موسيقى ترك و شبه‌قاره و كشورهاى عربى و حتى خاور دور ، تأثيرى بليغ داشته ؛ چنان كه از اصطلاحات موسيقى فارسى - كه به زبان و فرهنگ آن بلاد راه يافته - به‌وضوح آشكار است . « 5 »\r\nدر دوره اسلامى علايق خلفا و درباريان به سمت موسيقى غنايى جهت گرفت . اغلب\r\n\r\n\r\n","description":"","footnote":"\r\n( 1 ) . هنرى جورج فارمر ، تاريخ موسيقى خاورزمين ، ص 368 .\r\n( 2 ) . دايرهءالمعارف بزرگ اسلامى ، ذيل « ابن‌سينا ، موسيقى » .\r\n( 3 ) . علىاصغر حلبى ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، ص 328 و 329 .\r\n( 4 ) . همان ، ص 327 .\r\n( 5 ) . علىاكبر ولايتى ، فرهنگ و تمدن اسلامى ، ص 114 و 115 .\r\n","page_name":" 163 ","page_number":163},
  {"content":"\r\n\r\nشرق‌شناسان اين نوع موسيقى را محصول تمدن اسلامى مىدانند ، اما پيش‌تر گفتيم كه عنصر اصلى هنر در تمدن اسلامى ، تعهد دينى است . بديهى است اين نوع موسيقى نيز در محيط آن روز پديدار شد و رشد كرد ، ولى موجب شكوفايى هرچه بيشتر تمدن اسلامى نگرديد ، بلكه از عواملى شد كه تمدن اسلامى را به پرتگاه سقوط كشانيد . بررسى آثاراجتماعى اين‌گونه موسيقى ، نيازمند بحث مستقلى است كه پرداختن به آن مجالى ديگرمىطلبد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nپرسش‌ها\r\n1 . ويژگى اساسى هنر اسلامى چيست ؟\r\n2 . سه نوع بناى عمده را كه در آن معمارى اسلامى به‌ظهور رسيد ، نام ببريد .\r\n3 . درباره تلفيق انواع هنرها در مساجد توضيح دهيد .\r\n4 . تاريخ و چگونگى ساخت مسجد جامع دمشق را بنويسيد .\r\n5 . ايرانيان در ساخت مساجد از كدام سبك رايج معمارى در ايران استفاده كردند ؟\r\n6 . مسجد كبود تبريز و مسجد شاه اصفهان داراى چه ويژگىهاى اصيل معمارىاند ؟\r\n7 . دو نمونه از مساجد ايران را كه تمام رويه‌هاى درونى و بيرونى آن با كاشىهاى رنگى تزئين شده ، نام بريد .\r\n8 . اصيل‌ترين بناى ايرانى كه الگويى براى ساخت بناها و آرامگاه‌هاى بعدى در جهان اسلام شد ، چه نام داشت ؟\r\n9 . هنر نقاشى و مينياتورسازى در چه دوره‌اى در ايران رواج يافت ؟ سه تن از نقاشان برجسته آن دوره را نام بريد .\r\n10 . از معروف‌ترين مجموعه‌هاى نقاشى ايران ، نسخه مصور خمسه نظامى است . اين مجموعه نفيس اكنون در كجا نگهدارى مىشود ؟\r\n11 . خطوط ابداعى ايرانيان در هنر خوشنوسى چه نام دارند ؟\r\n12 . انحطاط هنر قالىبافى از چه زمانى آغاز شد و رونق دوباره آن مرهون چه كسانى است ؟\r\n13 . ويژگىهاى هنر سفال‌سازى در ايران را توضيح دهيد و دو مركز عمده آن را معرفى كنيد .\r\n14 . علم موسيقى در جهان اسلام چگونه تدوين شد ؟\r\n15 . سه موسيقىدان برجسته مسلمان را نام بريد و بگوييد الرساله الكبرى و الموسيقى الكبير تاليف چه كسانى است ؟\r\n\r\nفعاليت‌هاى علمى\r\n1 . در مقاله‌اى جايگاه و نقش ايرانيان را در هنر اسلامى بررسى كنيد .\r\n2 . فهرستى از مهم‌ترين منابع درباره معمارى ايران تهيه نماييد ؟\r\n3 . در گزارشى ، چگونگى ساخت و ويژگىهاى چهار مسجد بزرگ اسلامى را مقايسه كنيد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n4 . درباره تذهيب و خوشنويسى قرآن‌كريم در سده اخير تحقيق كنيد .\r\n5 . درباره هنر قاليبافى در ايران عصر صفوى مقاله‌اى بنويسيد .\r\n6 . در مقاله‌اى چگونگى هنر سفال‌سازى در ايران را در قبل و بعد از اسلام مقايسه كنيد .\r\n7 . دو بناى به‌يادگارمانده از دوران تمدن اسلامى در شهر يا استان خود را نام بريد و از ديدگاه هنرى و معمارى ويژگىهاى آن را بيان كنيد . به نظر شما اين دو آثار با ساختمان‌هاى كنونى چه تفاوت‌هايى دارند ؟\r\n8 . تأثير موسيقى غنايى در دولت‌هايى مانند بنىاميه ، بنىعباس ، اغلبيان مغرب و امويان اندلس را بررسى كنيد .\r\n9 . دو بناى به يادگارمانده از دوران تمدن اسلامى در شهر يا استان خود را از نظر نورپردازى تحليل نماييد .\r\n10 . دو بناى به‌يادگارمانده از دوران تمدن اسلامى در شهر يا استان خود را از نظر سيستم گرمايشى و سرمايشى بررسى كنيد .\r\n11 . دو بناى به‌يادگارمانده از دوران تمدن اسلامى در شهر يا استان خود را از نظر مصالح و هماهنگى آن با مصالح موجود ، بررسى نماييد .\r\n12 . درباره وضعيت يكى از سه صنعت شيشه‌سازى ، مينياتور و تذهيب در ايران معاصر ، تحقيق كنيد .\r\n\r\nمنابع براى مطالعه بيشتر\r\n1 . احسانى ، محمدتقى ، جلدها و قلمدان‌هاى ايرانى ، تهران ، اميركبير ، 1368 .\r\n2 . ادواردز ، سيسيل ، قالى ايران ، ترجمه مهين‌دخت صبا ، تهران ، انتشارات علمى فرهنگى ، 1362 .\r\n3 . ايتينگهاوزن ، ريچارد و اولگ گرابر ، هنر و معمارى اسلامى ، ترجمه يعقوب آژند ، تهران ، سمت ، 1378 .\r\n4 . بستانى ، محمود ، اسلام و هنر ، ترجمه حسين صابرى ، مشهد ، بنياد پژوهش‌هاى اسلامى آستان قدس رضوى ، 1378 .\r\n5 . پوپ ، آرتور اپهام ، معمارى ايرانى ، ترجمه رضا بصيرى ، تهران ، مدرسه عالى خدمات جهانگردى و اطلاعات ، 1363 .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n6 . تاجبخش ، احمد ، تاريخ صفويه ( هنر ، صنعت ، ادبيات ، علوم ، سازمان‌ها ) ، شيراز ، نويد ، 1378 .\r\n7 . دانشگاه كيمبريج ، تاريخ ايران دوره صفويان ، ترجمه يعقوب آژند ، تهران ، بىنا ، 1380 .\r\n8 . رهنورد ، زهرا ، حكمت هنر اسلامى ، تهران ، سمت ، 1378 .\r\n9 . سجادى ، على ، سير تحول محراب در معمارى اسلامى ايران ، تهران ، سازمان ميراث فرهنگى ، 1375 .\r\n10 . شيمل ، آنه‌مارى ، خوشنويسى در فرهنگ اسلامى ، ترجمه اسدالله آزاد ، مشهد ، آستان قدس رضوى ، 1368 .\r\n11 . محدثى ، جواد ، هنر دينى ، قم ، بوستان كتاب ، 1386 .\r\n12 . زكى ، محمدحسن ، هنر ايران ، ترجمه محمدابراهيم اقليدى ، تهران ، صداى معاصر ، 1377 .\r\n13 . نصر ، سيدحسين ، هنر و معنويت اسلامى ، ترجمه هاشم قاسميان ، تهران ، دفتر مطالعات دينى ، 1375 .\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nفصل ششم : تأثير تمدن اسلامى بر تمدن غربى و پيدايش رنسانس\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\nتمدن گسترده اسلامى از راه بازرگانى ، مبادلات فرهنگى ، ترجمه كتاب‌هاى دانشمندان اسلامى و جنگ‌هاى صليبى به اروپا راه يافت و مردم مغرب‌زمين را در مسير تمدن قرار داد . « 1 » بىشك براى آشكار نمودن تأثير تمدن اسلامى بر اروپا بايد دانست پيش از ورود اين تمدن به غرب ، اوضاع زندگى اروپاييان چگونه بوده است .\r\nپس از آنكه در سده پنجم ميلادى به سبب استيلاى قبايل بربر ، دولت روم غربى منقرض شد ، در طى قرونى كه مورخان اروپا آن را « قرون وسطى » مىنامند ، بساط علم و حكمت برچيده شد . « 2 » اما در قرن يازدهم و دوازدهم برخى دريافتند كه بايد از اين جهالت بيرون آيند ، از اين‌رو بىدرنگ متوجه مسلمانان شدند كه از هر جهت از آنان برتر بودند . « 3 »\r\nدستاوردهاى مسلمانان در اسپانيا ( اندلس ) « 4 » براى فرهنگ اروپاى مسيحى به‌ويژه پس از سده دهم ميلادى ( سوم هجرى ) اهميت بسزايى دارد . پس از فتح اسپانيا در سال 711 ميلادى / 93 هجرى مسلمانان ، اسپانيا را با انديشه و صنعت اسلامى آشنا ساختند . مردم آن سامان چون فرهنگِ برتر اسلامى را پذيرفتند ، از عقب‌ماندگى بيرون آمدند و زندگى آنها به‌سرعت دگرگون شد . شهرهاى كورذووا « 5 » ( قرطبه ) ، تولدو « 6 » ( طليطله ) و گرانادا « 7 » ( غرناطه ) به\r\n\r\n\r\n","description":"","footnote":"\r\n( 1 ) . زين‌العابدين قربانى ، علل پيشرفت اسلام و انحطاط مسلمين ، ص 19 .\r\n( 2 ) . محمدعلى فروغى ، سير حكمت در اروپا ، ص 105 .\r\n( 3 ) . گوستاو لوبون ، تمدن اسلام و عرب ، ص 706 .\r\n( 4 ) . اندلس تحريف « اندلوزيا » است كه جنوبىترين ولايت آن مملكت و نخستين ولايتى بود كه عرب به آن راه يافته بود .\r\n( 5 )  . Corzova . \r\n( 6 )  . Toledo . \r\n( 7 )  . Gronada . \r\n","page_name":" 171 ","page_number":171},
  {"content":"\r\n\r\nمراكز شكوفايى تبديل شد و از آنجا نيز فرهنگ اسلامى به فرانسه ، آلمان و ديگر سرزمين‌هاى اروپا راه يافت . « 1 » بدين ترتيب ، اسپانيا به يكى از مهم‌ترين پايگاه‌هاى آشنايى غرب با فرهنگ و تمدن اسلامى بدل گرديد .\r\nانتشار علوم اسلامى در اروپا بيشتر از طريق اسپانيا و ايتاليا بوده است ؛ چنان كه در سال 1130 ميلادى دارالترجمه‌اى در تولدو تحت رياست اسقف اعظم رايمند « 2 » تأسيس شد و اين مركز تمام كتاب‌هاى مشهور مسلمانان را از عربى به لاتين ترجمه نمود و بدين‌رو دريچه تازه‌اى به روى اروپاييان گشوده شد . گفتنى است ترجمه اين كتاب‌ها تا سده چهاردهم نيز ادامه يافت .\r\nدر جريان ترجمه آثار مسلمانان به لاتين ، نه‌تنها آثار كسانى چون رازى ، ابن‌سينا و ابن‌رشد ترجمه شد ، بلكه كتاب‌هاى جالينوس ، ذيمقراطيس ، افلاطون ، ارسطو ، اقليدس ، ارشميدس و بطلميوس - كه مسلمانان ترجمه كرده بودند - به لاتين برگردانده شد چراكه اصل اين كتاب‌ها در طول ساليان از بين رفته بود و بدين ترتيب اروپاييان توانستند به تصنيفات قديم يونان نيز دست يابند . درواقع مىتوان تمام دنيا را مرهون مسلمانان دانست كه اين آثار و ذخاير گرانبها را از دستبرد حوادث حفظ نمودند . « 3 »\r\nبرخى اروپاييان در بيانى غيرمنصفانه اذعان دارند كه مسلمانان فقط واسطه رسيدن فلسفه و علوم يونان به اروپا بوده‌اند ، بىآنكه در پايه‌گذارى اين علوم سهم مستقلى داشته باشند . اين در حالى است كه يونانيان خود دانش را از شرقىها برگرفتند . براى مثال ، دانش رياضى و نجوم طالس و فيثاغورس برگرفته از مصرىها و بابلىهاست . بنابراين مسلمانان از يك‌سو وارث علوم مشرق‌زمين كهن و واسطه رسيدن اين علوم به اروپا بوده و از سويى ديگر آن علوم را تصحيح كرده و بسط داده‌اند . به نظر مىرسد اروپا اغلب از روى عمد نكته اخير را ناديده مىانگارد و كار مسلمانان را تنها انتقال علوم مىداند .\r\n\r\n\r\n","description":"","footnote":"\r\n( 1 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ص 367 .\r\n( 2 )  . Raymond . \r\n( 3 ) . گوستاو لوبون ، تمدن اسلام و عرب ، ص 710 - 707 .\r\n","page_name":" 172 ","page_number":172},
  {"content":"\r\n\r\nمسلمانان معلوماتى را از يونانيان برگرفتند و آن را با آزمايش‌هاى تجربى رشد دادند . آنان مبدع آزمايش تجربىاند و پايه‌گذار واقعى تحقيقات علمى عينى به‌شمار مىروند ؛ « 1 » يعنى همان روشى كه اروپاى امروز ، خود را ابداع‌گر آن قلمداد مىكند .\r\nمصدر اصلى تمام تحقيقات علمى كه كشف واقعيت مفردات بود ، اولين‌بار به‌دست مسلمانان انجام شد و آنها بودند كه دراين‌باره از مفردات شروع كردند و آن را به كليات رساندند . درواقع آنان روش « از جزء به كل پى بردن » « 2 » را براى رسيدن به روش‌ها و اسلوب علمى پيش‌گرفتند .\r\nتمدن اسلامى نه‌تنها ميراث يونانى را از فراموشى رهانيد و به آن نظم بخشيد و به اروپا داد ، بلكه پايه‌گذار شيمى آزمايشى ، فيزيك ، جبر ، علم حساب ( به مفهوم امروزى ) ، مثلثات فضايى ، زمين‌شناسى و جامعه‌شناسى نيز گرديد . شايد از ميان ابداعات پرشمار مسلمانان ، گرانبهاترين آنها اسلوب تحقيقات علم طبيعى باشد كه براى اروپاييان بسترى فراهم آورد تا به شناخت قوانين طبيعت و كنترل آن بينجامد . « 3 »\r\nبه هر روى ، اسلام طى پنج قرن ( 700 تا 1200 م ) از لحاظ نيرو و نظم و بسط قلمرو اخلاق نيك ، تكامل سطح زندگانى و قوانين منصفانه انسانى ، تساهل دينى ، ادبيات و تحقيق علمى و علوم طب و فلسفه ، پيشاهنگ جهان مسيحيت بود و بر آن تأثير بسيار نهاد . حال به پاره‌اى از اين تأثيرات مهم مىپردازيم .\r\n\r\n1 . تأثير تجارت ، صنعت و كشاورزى اسلامى بر تمدن غربى\r\nبا پيشروى اسلام در درياى مديترانه ، شهر بندقيه ( ونيز ) مرز ميان جهان اسلام و مسيحى شد . بندقيه پلى دوباره مىساخت كه از روى آن مشرق‌زمين عبور مىكرد تا با اجناس قديمى ( ادويه ، روغن ، قالى و ابريشم ) و گنجينه‌هاى جديدش درهاى بسته اروپا را بگشايد و بر آن\r\n\r\n\r\n","description":"","footnote":"\r\n( 1 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 417 و 418 .\r\n( 2 )  . Induktive verfahren . \r\n( 3 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 419 و 420 .\r\n","page_name":" 173 ","page_number":173},
  {"content":"\r\n\r\nچيره گردد . « 1 »\r\nنويسندگان مسلمان در قرن دهم ميلادى در نوشته‌هاى خود از رابطه تجارى بندقيه ، آمالفى ، پالرمو و مسينا با مسلمانان شمال آفريقا خبر مىدهند . كشتىهاى اسلامى ، پرده‌هاى ابريشمى گرانقيمت ، پارچه‌هايى براى زينت كليسا و پارچه‌هاى سياهرنگ را به‌طرف اروپا مىبردند .\r\nاجناس مجلل كشورهاى اسلامى ، راه شهرهاى مونت كازينو را پيش‌گرفتند و در ديرها و كليساهاى شبه‌جزيره آپنين جاى مىگرفتند ، ولى اين اجناس بنا به‌دلايلى به شمال اروپا راه نمىيافتند . اما در سال 961 ميلادى بيزانس به حاكميت مسلمانان بر جزيره كريت خاتمه داد و پس از آن راه تجارت شرق با شمال اروپا باز شد .\r\nتجار اروپايى معمولًا در اواخر تابستان ، بنادر بندقيه را ترك مىگفتند و چهار تا پنج هفته بعد به بنادر كشورهاى شرقى درياى مديترانه مىرسيدند . تجار در تمام مدت زمستان نيز در كشورهاى شرقى به‌سر مىبردند و از سوريه و فلسطين به بغداد و حتى تا خليج‌فارس مىرفتند و يا مستقيماً به قاهره و اسكندريه سفر مىكردند تا ادويه پرارزشى را كه از هندوستان و ماداگاسكار از طريق دريايى مىآوردند ، خريدارى كنند . آنها در اواسط بهار نيز به ممالك خود بازمىگشتند . بدين‌ترتيب ، تاجران اروپايى دست‌كم شش ماه از سال در سرزمين‌هاى اسلامى به‌سر مىبردند و هنگامى كه دوباره براى بازگشت پا در كشتى مىنهادند ، بيش از متاع تجارتى ، بارهاى پنبه سوريه ، پارچه‌هاى كتانى انطاكيه ، اجناس شيشه‌اى و سراميك صور ، گونىهاى كله قند و پودر قند طرابلس و فلفل و دارچين و جوزهندى را نيز از ميدان‌هاى تجارتى به همراه مىبردند . « 2 »\r\nپس از برقرارى ارتباط تجارى بين مسلمانان و اروپايىها ، ميدان‌هاى محقر اروپايى - با محصولات زراعتى ، تخم‌مرغ ، ديگ سفالى و جز اينها - از ميان رفتند و نحوه تجارت به‌كلى دگرگون شد ؛ آن‌گونه كه سكه دوباره پس از سيصد سال به جريان افتاد و انقلابى اجتماعى را در پى آورد . به كمك تجارت ايتاليا ، تجارت آلمان ، فرانسه و هلند نيز به قدرت و شكوفايى\r\n\r\n\r\n","description":"","footnote":"\r\n( 1 ) . بنگريد به : همان ، ص 58 - 55 .\r\n( 2 ) . همان ، ص 61 - 59 .\r\n","page_name":" 174 ","page_number":174},
  {"content":"\r\n\r\nرسيد و سپس همه اروپا را فراگرفت و راه‌ها و شهرها را رونق و وسعت بخشيد . « 1 »\r\nمسلمانان در صنعت كارهايى انجام دادند كه بعدها به دست غربىها تكامل يافت . انواع ساعت‌هاى آبى از زمان هارون‌الرشيد در نزد مسلمانان رواج داشت و تكميل شد . دستگاه آبكشى شادوف را مسلمانان كامل كردند و صليبىها آن را به اروپا بردند . آسياى بادى قرن‌ها پيش از آنكه در اروپا به‌وجود آيد ، در ممالك شرق اسلامى معمول بود . در قرطبه و مراكش ، صنعت چرم‌سازى پيشرفت بسيار كرد . كيمياگران اسلامى نيز در صنعت خويش و فنون مربوط به آن كارهاى مهمى انجام دادند كه سبب توسعه و تكميل علم شيمى شد . مسلمانان صنعت چاپ را - كه البته از چينىها فراگرفته بودند - به اروپاييان آموختند و بدين‌ترتيب توانستند عصرى جديد را در صنعت و فرهنگ اروپا پديد آورند . باروت و قطب‌نما را نيز اروپاييان از مسلمانان برگرفتند .\r\nمسلمانان در استخراج معادن ، ساختن رنگ ، آب دادن فولاد ، تهيه چرم و كاغذ و ساختن اسلحه ، قرن‌ها برترى خود را بر دنياى غرب حفظ كردند . علم مكانيك و جراثقال نيز حاصل كار آنها بود . « 2 »\r\nصنعت كاغذسازى را اروپاييان از مسلمانان آموختند . از زمانى كه زائرين مسيحى قبر يعقوب مرسل ( واقع در اسپانيا ) چند تكهء كاغذ ، ساخت كشورهاى اسلامى را همراه خود به مركز اروپا آوردند ، اروپاييان به‌يكباره دريافتند كه در همه دفترهاى تجارتى مسلمانان نيز اين كاغذ وجود داشته است . مسلمانان در سال 751 ميلادى در شهر سمرقند ، صنعت كاغذسازى داشتند ، اما اروپا چندصد سال بعد اين صنعت را راه‌اندازى كرد . در سال 1389 ميلادى شخصى به نام المن اشترومتر « 3 » - كه با اسپانيا تجارت زعفران داشت - به اين فكر افتاد كه در شهر نورنبرگ كاغذ بسازد . از اين‌رو ، يك كارگاه براى تهيه مواد اوليه كاغذ در نزديكى نورنبرگ داير كرد كه اين بىشك اولين كارگاه كاغذسازى در آلمان است . « 4 »\r\n\r\n\r\n","description":"","footnote":"\r\n( 1 ) . بنگريد به : همان ، ص 67 - 61 .\r\n( 2 ) . بنگريد به : عبدالحسين زرين‌كوب ، كارنامه اسلام ، ص 75 - 72 .\r\n( 3 )  . Olman Eshtrometr . \r\n( 4 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 75 و 76 .\r\n","page_name":" 175 ","page_number":175},
  {"content":"\r\n\r\nدر كشورهاى شمال اروپا ، صنعت پارچه‌بافى به تقليد از مسلمانان و با روش‌هاى آنان انجام مىگرفت . مسلمانان كشت پنبه را در جزيره سيسيل و اسپانيا مرسوم كردند . يك نوع پنبه ظريف‌تر نيز در اروپا وجود داشت كه از سوريه و خراسان مىآوردند . پارچه كتانى از كشورهاى اسلامى به اروپا وارد مىشد كه يكصد سال بعد همين پارچه وارداتى به‌صورت صنعت بافندگى ملى اروپايى درآمد . « 1 »\r\nدر اروپا معروف است كه مخترع قطب‌نما شخصى به نام فلاويو گيويا « 2 » از شهر آمالفى « 3 » است ؛ درحالىكه او نيز توسط مسلمانان با اين اسباب آشنا شد و البته پيش از وى نيز برخى از اروپاييان به كمك مسلمانان با قطب‌نما آشنا شده بودند . درواقع يكى از صليبيون به‌نام پتروس فون ماركورت ، « 4 » هنگام بازگشت از كشورهاى اسلامى همراه خود اطلاعاتى درمورد مغناطيس و قطب‌نما به فرانسه مىآورَد كه آن را در نوشته خود به نام دومكنت « 5 » در ( 1269 م ) نقل كرده است . « 6 »\r\nنمايش تصوير\r\nتصوير شماره 17 - پتروس ، يكى از جنگجويان صليبى در سال 1269 ميلادى نقش\r\nيك قطب‌نما با اعداد عربى را در اثر خود به نام اپيستولاد مگنت مىكشد\r\n\r\n\r\n","description":"","footnote":"\r\n( 1 ) . همان ، ص 67 و 68 .\r\n( 2 )  . Flavio Gloviya . \r\n( 3 ) . آ  m  ع  lfi . \r\n( 4 )  . Petros fon markort . \r\n( 5 )  . Do maknet . \r\n( 6 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 80 .\r\n","page_name":" 176 ","page_number":176},
  {"content":"\r\n\r\nيكى ديگر از دستاوردهاى مهم مسلمانان در علم مكانيك ، آشنا ساختن اروپا با باروت و سلاح‌هاى آتشين است . ابن‌خلدون در العبر از كاربرد انواع سلاح‌هاى آتشين - در به‌كاربردن توپ‌ها و تفنگ‌ها و حتى پرتابه‌هاى گوناگون - در نبردهاى سلاطين اسلامى آفريقا ياد كرده است . « 1 » اين فعاليت مسلمانان براى تهيه وسيله دفاعى مؤثرتر ، به دليل حملات خصمانه اروپاييان عليه آنان بود . بنابراين رهبران اسلامى ، شيمىدانان معروف خود را كه شهرت جهانى داشتند ، در كارخانه‌هاى باروت‌سازى به‌كار گماردند تا مواد شيميايى لازم در مصارف جنگى را آزمايش كنند . با ترجمه آثار اسلامى به زبان لاتين ، اولين دانش اسرارآميز مخلوطهاى شيميايى به اروپا آمد . مسلمانان اندلس نخستين كسانى بودند كه توپ‌هايى در جنگ به‌كار مىبردند كه باروت گلوله پرتاب مىكرد . « 2 »\r\nنمايش تصوير\r\nتصوير شماره 18 - يك توپ ساخت كشورهاى اسلامى متشكل از دو قطعه كه در وسط به هم پيچ مىشوند تا به سبب وزن زياد قابل حمل باشد\r\n\r\n\r\n","description":"","footnote":"\r\n( 1 ) . دانشنامه جهان اسلام ، ج 1 ، ذيل « باروت » .\r\n( 2 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 85 - 83 .\r\n","page_name":" 177 ","page_number":177},
  {"content":"\r\n\r\nخاطره زمانى كه كشورهاى اسلامى ، رهبر تمدن و اقتصاد جهان بودند ، به اشكال مختلف زنده مانده است . اصطلاحات فراوان عربى در دريانوردى گواه اين مدعاست ؛ مانند اسامى قايق‌هاى مختلفى چون داو ، دبخى ، قربله ، فلوكه ، شرع‌الميزان ، الحيل ، دارالصناعه ، اميرالبحر و قلفاط و همچنين شكل قايق‌هاى بندقى كه از جمله يادگارهاى شهر بندق است .\r\nعلاوه بر اين ، مسلمانان روش‌هاى نوين كشاورزى و نحوه آبيارى را به اروپاييان آموختند . گسترش اسلامى سبب شد گياهان بسيارى از جمله درخت خرما ، پرتغال ، برنج ، گندم سياه ، ليمو ، زردآلو و هلو و انواع بسيارى از گل‌ها - همچون گل نيلوفر - به اروپا وارد شود . بىگمان ورود اين همه گياهان و روش‌هاى كشاورزى ، در زندگى اروپايى تأثيرى ژرف نهاد . « 1 »\r\n\r\n2 . تأثير علوم عقلى و فلسفه اسلامى بر تمدن غرب\r\nاروپاييان در اوايل سده دوازدهم ميلادى با ترجمه آثار ابن‌سينا ، فارابى و غزالى با باورهاى ارسطو آشنا شدند . در حقيقت ، مغرب‌زمين آنچه درباره ارسطو مىداند ، مرهون مسلمانان است و بىشك اروپاييان درنتيجه آشنايى با افكار مسلمانان به فلسفه عشق ورزيدند و به مطالعه آثار فلسفى ارسطو پرداختند .\r\nتعليمات ارسطو و ابن‌رشد با هم آميخته بود و روش و باورهاى ابن‌رشد در بين يهود نيز گسترش يافته بود . افزون بر اين ، ديدگاه‌هاى ابن‌سينا نيز در غرب مورد توجه قرار گرفت . يكى از مقولات ابن‌سينايى كه به اروپا منتقل گرديد ، موضوع معقولات بود ؛ يعنى آنچه با عقل قابل درك است . ديگر اينكه وى معتقد بود اساس هر موجود ، جزء تجزيه‌ناپذير بوده و ماده نيز خود اساس تعدد و اختلاف است . برخى از دانشمندان مغرب‌زمين مانند راجر بيكن بر آن بودند فلسفه ارسطو در مغرب‌زمين تأثيرى نداشت كه آن يا به دليل كمياب‌بودن كتب و رسالات او بوده و يا به سبب درك‌ناپذيرى رساله‌هاى وى ، اما با آمدن فلاسفه‌اى مانند ابن‌سينا و ابن‌رشد ، فلسفه ارسطو در معرض درك و معرفت قرار گرفت . « 2 »\r\n\r\n\r\n","description":"","footnote":"\r\n( 1 ) . هنرىاستيون لوكاس ، تاريخ تمدن : از كهن‌ترين روزگار تا سدهء ما ، ج 1 ، ص 359 .\r\n( 2 ) . دايرهءالمعارف بزرگ اسلامى ، ج 3 ، ذيل « ابن رشد » ، ج 4 ، ذيل « ابن‌سينا » ؛ به نقل از علىاكبر ولايتى ، فرهنگ و تمدن اسلامى ، ص 119 .\r\n","page_name":" 178 ","page_number":178},
  {"content":"\r\n\r\n\r\n3 . تأثير رياضيات اسلامى بر تمدن غرب\r\nتمام ملل امروز از همان اعدادى استفاده مىكنند كه زمانى مسلمانان به آنها ياد داده‌اند . اين اعداد در اروپا به اعداد عربى معروف شد ، ولى اعراب خودشان اين اعداد را از هندىها گرفته‌اند . بنابراين اعدادى كه در اروپا « عربى » ناميده مىشوند ، نزد خود اعراب « اعداد هندى » نام دارند . « 1 » اروپاييان از طريق ترجمه كتاب المختصر فى حساب الجبر و المقابله خوارزمى ، با شيوه عددنويسى ده‌دهى آشنا شدند . اين كتاب چندين بار به نام ليبرالگوريسمى « 2 » - يعنى كتاب خوارزمى - به لاتين ترجمه شده است . « 3 »\r\nنمايش تصوير\r\nتصوير شماره 19 - مبارزه شديدى كه بين چتكه‌اىها و الخوارزميست‌ها جريان يافته است\r\nاز ديگر رياضىدانان‌هاى مسلمانى چون خيام ، خواجه نصيرالدين طوسى و فارابى نيز كتاب‌هايى در علم رياضى به لاتين برگردان شده است . آخرين رياضىدان مسلمان كه طى قرون وسطى و پس از آن آثارى از وى به لاتين ترجمه گرديد ، بهاءالدين عاملى ، مشهور به شيخ بهايى است كه كتاب او با نام خلاصة الحساب به انگليسى ، فرانسه و آلمانى برگردانده شد . پرداختن به جنبه‌هاى علمى رياضيات ازجمله طرح انواع شكل‌اى چندضلعى منتظم و نامنتظم ، انواع راه‌حل‌اى عددى و هندسى معادلات جبرى ، دست‌يابى به ميزان بسيار دقيق عدد پى ( ) و سرانجام روش‌اى متعدد براى تعيين محيط و مساحت انواع چندضلعىها ،\r\n\r\n\r\n","description":"","footnote":"\r\n( 1 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 98 .\r\n( 2 )  . Liber Algorismi . \r\n( 3 ) . سيدحسين نصر ، علم و تمدن در اسلام ، ص 147 .\r\n","page_name":" 179 ","page_number":179},
  {"content":"\r\n\r\nدستاوردهاى رياضىدانان مسلمان بود كه به غرب نيز راه يافت . « 1 »\r\nدر دوره مأمون كه مسلمانان آثار بطلميوس و اقليدس و سند هند را ترجمه و تحرير مىكردند ، در تمام اروپا تنها يك رياضىدان مشهور وجود داشت و آن الكوين « 2 » مربى و دانشمند دربار شارلمانى بود كه نوشته‌هاى او در رياضيات از برخى اصول مقدماتى تجاوز نمىكرد . در تمام قرون وسطى ، پيشرفت رياضيات در واقع مرهون نبوغ رياضى مسلمانان بوده است . « 3 »\r\n\r\n4 . تأثير ستاره‌شناسى اسلامى بر تمدن غرب\r\nهنگامى كه مسلمانان در جريان نهضت ترجمه ، كتاب المجسطى بطلميوس را به عربى ترجمه كردند ، نام‌هاى يونانى ستارگان ثابت ، با نام‌هاى قديمى عربى ستارگان درآميختند ؛ چنان كه امروزه نيز دنياى غرب هنوز هم همان نام‌هاى عربى مانند الدبران ، « 4 » الجنوب ، « 5 » الغول ، « 6 » الكرب « 7 » و الطائر « 8 » را به كار مىبرد . « 9 »\r\nپس از آنكه مسلمانان رصدخانه‌هاى بزرگى در دنياى اسلام بنيان نهادند و زيج‌هاى منظمى ترتيب دادند ، آوازه ستاره‌شناسان اسلامى در جهان پراكنده شد از گوشه و كنار دنيا براى يادگيرى اين علم به دانشمندان اسلامى مراجعه مىشد . پادشاهان اروپايى نيز نه تنها به علماى مسلمان اندلس مراجعه مىنمودند بلكه براى حل مشكل علمى خود نمايندگانى را به سرزمين‌هاى شرق اسلامى مىفرستادند تا مشكلات نجومى خود را حل كنند .\r\nمسلمانان ابزار ستاره‌شناسى متعددى اختراع كردند ( همچون انواع اسطرلاب‌ها ، كره‌هاى\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 122 .\r\n( 2 )  . Alcuin . \r\n( 3 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 108 .\r\n( 4 )  . Aldebaran . \r\n( 5 )  . Algenib . \r\n( 6 )  . Algol . \r\n( 7 )  . Alkrb . \r\n( 8 )  . Atair . \r\n( 9 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 145 .\r\n","page_name":" 180 ","page_number":180},
  {"content":"\r\n\r\nنجومى و ساعت‌ها ) كه به مغرب‌زمين انتقال يافت و بدين‌سان دانش ستاره‌شناسى در غرب نيز رو به تكامل نهاد . تقريباً ترديدى نيست كه مسلمانان پاندول را براى تعيين وقت ساختند و اين اختراع از طريق اسپانيا به ديگر كشورهاى اروپا رسيد . بىشك اين وسيله اساس بسيارى از اختراعات علمى است . « 1 » اگر مسلمانان كتاب‌هاى يونانى را به عربى ترجمه نمىكردند ، اصولًا علم هيئت و نجوم از ميان مىرفت ؛ چنان كه در حال حاضر نيز اصل اين كتاب‌ها موجود نيست و غربىها در نهضت علمى خود از ترجمه‌هاى عربى استفاده كردند . براى مثال ، اكنون ترجمه كتاب‌هاى توفارس ، ارستلوس ، كرويات ميلاوس ، كرويات ثادون و شرح ثادون بر مجسطى موجود است ، ولى اصل يونانى آنها مفقود شده است . « 2 »\r\nنمايش تصوير\r\nتصوير شماره 20 - اسطرلاب مصارف مختلفى ازجمله به جاى ساعت جيبى به كار مىرفته است\r\n\r\n\r\n","description":"","footnote":"\r\n( 1 ) . علىاكبر ولايتى ، فرهنگ و تمدن اسلامى ، ص 122 و 123 .\r\n( 2 ) . جرجى زيدان ، تاريخ تمدن اسلام ، ص 617 و 618 .\r\n","page_name":" 181 ","page_number":181},
  {"content":"\r\n\r\nنمايش تصوير\r\nتصوير ربعى ساخت محمد بن احمد از مدينه ، به سال 839 ميلادى\r\n\r\n5 . تأثير جغرافياى اسلامى بر تمدن غرب\r\nاطلاعات جغرافيايى مسلمانان ، با مسافرت‌هاى دريايى و زمينى به سرزمين‌هاى گسترده اسلامى فزونى يافت . نخستين جايى كه استادان جغرافياى مسيحى با جغرافياى اسلامى آشنا شدند ، شهر تولدو در اسپانيا بود و اولين نكته‌اى نيز كه از جغرافىدانان مسلمان آموختند ، كرويت زمين بود كه بدون دانستن آن ، كشف قاره آمريكا امكان نداشت .\r\nزمين‌شناسى ، علمى متكى بر اصول تجربى است كه در اروپا ناشناخته بود ، تا اينكه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nادريسى - جغرافىدان معروف مسلمان - در يك نقشه جغرافيايى با محاسبات رياضى ، زمين را كروى ترسيم كرد . « 1 »\r\nراجر ، حاكم سيسيل ، ايتاليا و آفريقا مىخواست سرزمين‌هايى را كه بر آن حكومت مىكرد ، شناسايى كند . به همين‌رو ، وى از ادريسى دعوت كرد تا نقشه‌اى از قلمرو حكومتش را ترسيم كند . ادريسى نيز كه در قرطبه ( اسپانيا ) تحصيل كرده بود ، بين آسيا و سواحل غربى انگلستان تا اعماق جنوب آفريقا مسافرت‌هايى بسيار كرد . او براى محاسبات ، ترسيم ، طرح و نيز تهيه يادداشت‌هاى فراوان از مشاهدات خود ، پانزده سال در شهر پالرمو ( ايتاليا ) به‌سر برد . سرانجام در اوايل سال 1145 ميلادى اين اثر بزرگ آماده شد . ادريسى يا همان بطلميوس جهان اسلام مجموعاً هفتاد نقشه جغرافيايى را به راجر تقديم كرد . كار برجسته او نقشه جهان است كه بر روى يك صفحه نقره‌اى ( دايره‌اى با قطر دو متر ) حكاكى شده است . ادريسى شرح جغرافيايى پرارزش‌ترى نيز به‌دست داد و آن كتاب نزهة المشتاق فى اختراق الافاق است كه در جهان به كتاب الرجونى ( كتاب رجر ) معروف شد . « 2 » بديهى است ادريسى تنها يكى از جغرافىدانان مشهور در آن زمان بوده است .\r\nدر همين هنگام در داخل ديرهاى مغرب‌زمين ، جغرافيا گرفتار نوشته‌هاى قديمى و نظريه‌ها و نتيجه‌گيرىهاى عقلانى بود . محققى چون مقدسى در جهان اسلام كتابى درباره زمين‌شناسى و مردم‌شناسى نگاشت كه تنها از مشاهدات و تجربيات شخصى او مايه مىگرفت .\r\nجهانگرد بزرگى همچون ابن‌بطوطه پس از 24 سال از يك سفر طولانى بازگشت و خاطرات و ماجراهاى اين سفر را به‌صورت يك سفرنامه به جهان عرضه كرد . محققى چون مسعودى نيز براى يافتن پاسخ برخى از سئوالات خود ( مانند اينكه آيا درياى خزر به درياى آزاد متصل است ) از بغداد به راه افتاد و كره‌زمين را از درياى آرال تا زنگبار و از چين تا اسپانيا مورد مطالعه قرار داد . بىگمان همه اينها شناخت بشرى را از زمين و چگونگى آن وسعت داد و تصورات نادرست و خودسرانه را تصحيح كرد . « 3 »\r\n\r\n\r\n","description":"","footnote":"\r\n( 1 ) . بنگريد به : زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 439 - 436 .\r\n( 2 ) . همان ، ص 436 - 434 .\r\n( 3 ) . همان ، ص 436 و 437 .\r\n","page_name":" 183 ","page_number":183},
  {"content":"\r\n\r\nافزون بر اين ، بتانى ، ابن‌يونس ، بيرونى ، ابن‌سعيد و ياقوت نيز از پيشينيان پا فراتر نهادند و مكان‌هاى جغرافيايى مورد نظر را بر حسب طول و عرض جغرافيايى با دقتى حيرت‌انگيز تعيين نمودند . از آنجا كه مسلمانان به رياضيات علاقمند بودند ، با اشتياقى بسيار به تنظيم جداول جغرافيايى پرداختند . جايى كه اندازه‌گيرىهاى بطلميوس چندين درجه با واقعيت اختلاف داشت ، اشتباهات مسلمانان در مقايسه با مقياس‌هاى امروزى به يك يا حداكثر دو دقيقه جغرافيايى ( 60 / 1 درجه ) مىرسيد .\r\nادريسى شرح سفرهاى جغرافيايى را با جغرافياى نجومى و محاسباتى كره‌زمين تلفيق كرد .\r\nرشته علمى ديگرى به نام جغرافياى فيزيكى كه همان ژئولوژى يا زمين‌شناسى است ، به‌دست ابن‌سينا و بيرونى پىريزى شد . ناگفته نماند آثار ابن‌سينا درباره معدن‌شناسى ، منبع اصلى زمين‌شناسى اروپا تا نيمه قرن هجده ميلادى به‌شمار مىرفت . « 1 »\r\nتحقيقات اخير برخى از دانشمندان مانند فؤاد سزگين ، استاد رشته تاريخ علوم عربى - اسلامى در فرانكفورت ، بيانگر آن است كه بر خلاف آنچه مشهود است كه كريستف كلمب كاشف آمريكا بوده ، اين مسلمانان بودند كه با در دست داشتن نقشه‌هاى دقيق ، موفق به كشف آمريكا شدند . « 2 » يكى از پايه‌هاى استدلال اين دانشمند ، ناتوانى اروپا در ترسيم نقشه‌هاى دقيق از جغرافياى جهان در آن سال‌هاست و اينكه تنها مسلمانان از ابزار لازم براى اندازه‌گيرى و ترسيم نقشه جهان برخوردار بودند .\r\n\r\n6 . تأثير پزشكى اسلامى بر تمدن غرب\r\nپزشكى اسلامى از راه‌هاى گوناگون بر پزشكى غرب تأثير نهاد كه يكى از آنها ترجمه آثار متعدد پزشكان اسلامى به زبان لاتين بود .\r\nيكى از بزرگ‌ترين پزشكان اسلامى محمدبن زكرياى رازى است كه از وى آثار متعددى به لاتين ترجمه شده و هر يك بارها نيز به چاپ رسيده است . « 3 » زيگريد هونكه ، مستشرق\r\n\r\n\r\n","description":"","footnote":"\r\n( 1 ) . بنگريد به : همان ، ص 441 - 434 .\r\n( 2 ) . فؤاد سزگين ، « كشف قاره آمريكا ، كريستف كلمب ، چينىها يا اعراب » ، جغرافياى ايران .\r\n( 3 ) . علىاكبر ولايتى ، فرهنگ و تمدن اسلامى ، ص 120 .\r\n","page_name":" 184 ","page_number":184},
  {"content":"\r\n\r\nآلمانى درباره وى مىنويسد :\r\nششصد سال قبل در كتابخانه پاريس كتابى بود نوشته يكى از پزشكان مسلمان كه لودويگ يازدهم حاضر بود براى امانت گرفتن آن وديعه بسيار ارزشمندى بگذارد تا پزشكان خصوصى وى آن را رونويسى كنند . اين كتاب درحقيقت مجموعه علوم طب از دوران يونان باستان تا سال 925 بعد از ميلاد بود كه به يكى از فرزندان تمدن اسلامى كه در اروپا به « رازس » معروف است ، تعلق داشت . همچنين وى مىافزايد : رازى در طب ، آگاهىهاى ژرف و وسيعى داشت ؛ آن‌گونه كه از زمان جالينوس به بعد پزشكى را نظير او نمىشناسيم . « 1 »\r\nكتاب الجدرى و الحصبه ( آبله و سرخك ) بزرگ‌ترين اثر رازى است كه نخستين‌بار در سال 1498 ميلادى به لاتين ترجمه شد و پس از آن نيز نزديك به چهل‌بار در اروپا به چاپ رسيد . از ديگر آثار مهم رازى ، الحصى المتولدة فى الكُلى و المثانه ( سنگ مثانه و بيمارىهاى كليوى ) در سال 1896 ميلادى در پاريس چاپ شده است . كتاب الحاوى رازى در سال 1279 ميلادى در زمان شارل يكم ، پزشكى يهودى به نام فرج‌بن سالم آن را به لاتين ترجمه كرد و در سال 1542 نيز پنج بار چاپ و منتشر شد . اين كتاب در اروپا مرجع دانش پزشكى و از مهم‌ترين كتب درسى به‌شمار مىآمد . « 2 »\r\nابن‌سينا از ديگر پزشكان اثرگذار در پزشكى غرب است . كتاب مهم پزشكى وى قانون نام دارد كه سال‌ها استوانه كتاب‌هاى پزشكى غرب به‌شمار مىآمد . در اواخر سده پانزدهم ميلادى اين كتاب شانزده بار در اروپا چاپ و منتشر گرديد و تفسيرهاى پرشمارى به لاتين و عربى نيز بر اين كتاب نوشته شد . اين كتاب تا نيمه دوم سده هفدهم ميلادى بارها به چاپ رسيد و مدت‌ها نيز در شمار كتاب‌هاى درسى بود . « 3 »\r\nروش پزشكان مسلمان در حفظ و تقويت روحيه بيماران معمولى ، بيماران روانى و بيماران لاعلاج ، روشى كاملًا بشردوستانه بود و حتى براى مغرب‌زمين سرمشق شد . اروپاييان معتقد\r\n\r\n\r\n","description":"","footnote":"\r\n( 1 ) . بنگريد به : زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 240 - 237 .\r\n( 2 ) . علىاكبر ولايتى ، فرهنگ و تمدن اسلامى ، ص 120 و 121 .\r\n( 3 ) . همان ، ص 121 ؛ فؤاد سزگين ، تاريخ نگارش‌هاى عربى ، ج 3 ، ص 30 به بعد .\r\n","page_name":" 185 ","page_number":185},
  {"content":"\r\n\r\nبودند بيمارى مجازات خدايى است كه سبب پاك‌شدن از گناهان مىشود . آنان اعتقاد داشتند حلول شيطان در بدن ، عارضه جنون را در پى دارد . به همين‌رو ، تمام بيماران لاعلاج و به‌خصوص بيماران روانى ، در قرون وسطى و تا قرن هجدهم ميلادى دچار لعن و نفرين بودند و حتى بيماران روانى را مورد شكنجه قرار مىدادند . اين درحالى بود كه در كشورهاى اسلامى ، بيماران روانى را در بخش اعصاب بيمارستان بسترى و معالجه مىكردند .\r\nبراى مثال در بغداد و قاهره ، بيماران روانى در بخش ويژه‌اى تحت مراقبت و رسيدگى پزشكان اعصاب بودند ؛ حال آنكه در قرن نوزده ميلادى در اروپا با بيماران روانى مانند جنايتكاران رفتار مىكردند . در اروپا تنها اسپانيا بود كه از دوران حكومت اسلامى براى بيماران روانى ، بيمارستانى به نام « بىگناهان » « 1 » داشت .\r\nسرانجام در اواخر قرن هجدهم ، پزشكى فرانسوى به نام پيتل « 2 » موفق شد از مجلس شورا اجازه بگيرد كه زنجيرها را از دست و پاى بيماران روانى باز كرده ، آنها را از زندان آزاد كند و به‌دست پزشكان بسپارد . « 3 »\r\nبىگمان تأسيس بيمارستان در اروپا تحت‌تأثير بيمارستان‌هاى شرقى - اسلامى بوده است و حتى اروپاييان درمان بسيارى از بيمارىها از جمله سرخك ، حصبه و طاعون و همچنين انواع جراحىها را از مسلمانان آموختند . « 4 »\r\n\r\n7 . تأثير هنرهاى اسلامى بر تمدن غرب\r\nاروپاييان در هنرهاى زيبا نيز مانند علوم گوناگون وامدار مسلمانان‌اند . مقصود از هنرهاى زيبا ، مصنوعاتى است كه بشر به فايده مادى آن توجهى ندارد ، بلكه آن را براى انبساط خاطر و استفاده از زيبايى آن مىخواهد . ملت‌هاى متمدن ، پيش از اسلام كم و بيش داراى هنرهاى\r\n\r\n\r\n","description":"","footnote":"\r\n( 1 )  . Inocentes . \r\n( 2 )  . Piteal . \r\n( 3 ) . بنگريد به : زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 250 - 248 .\r\n( 4 ) . علىاكبر ولايتى ، فرهنگ و تمدن اسلامى ، ص 121 .\r\n","page_name":" 186 ","page_number":186},
  {"content":"\r\n\r\nزيبا بوده‌اند اما بىترديد مسلمانان دراين‌باره پراستعدادترند . « 1 »\r\nاروپاييان از آثار هنرى مسلمانان به‌ويژه آثار معمارى ماندگار در اسپانيا و مساجد و كاخ‌هايى مانند جامع قرطبه ، كاخ الحمراء و كاخ مدينة الزهرا بهره بسيار برده و به تقليد از آنان پرداخته‌اند . به بيان ديگر ، اروپا بسيارى از دقايق و نكات مهم معمارى را از شرق برگرفته است ؛ چنان كه مسيو لنرمان « 2 » مىنويسد : « در خيلى از كليساهاى فرانسه آثار سبك معمارى اسلامى آشكارا ديده مىشود . » « 3 » مسيو پريس داوسن ، « 4 » كارشناس فن معمارى اسلامى نيز مىگويد : « برج‌هاى زيباى كنگره‌دارى كه در اواخر قرن شانزدهم ميلادى در اروپا متداول بود ، از معمارى اسلامى اقتباس شده است . » « 5 »\r\nقوس‌هاى تيز رأس نيز از تأثيرات ايرانى است كه بر ديگر قوس‌ها برترى يافته و شاخص هنر معمارى در جهان اسلام شده است . اين سبك معمارى اسلامى از طريق فاطميان در قاهره ، به نرمان‌هاى ساكن در جزيره مسلمان‌نشين سيسيل رسيد . « 6 »\r\nصليبيانى كه به سوريه و فلسطين آمده بودند ، دريافتند كه مسلمانان مردمى بافرهنگ‌اند و مىتوانند فنون بسيارى را از آنان بياموزند . از اين‌رو ، انديشه‌هاى تازه در زمينه معمارى نظامى را از آنها فراگرفتند و قلعه‌هاى خود را در فلسطين و سوريه به سبك اسلامى ساختند . « 7 »\r\nبرخى از مستشرقان معتقدند هنر نقاشى در ميان مسلمانان كمال و توفيق چندانى نداشته است ؛ زيرا آنان كشيدن تصوير انسان را حرام مىدانستند . « 8 » اما به‌واقع همه مسلمانان معتقد به اين تحريم نبوده‌اند ؛ از اين‌رو هنر نقاشى - مانند ساير هنرها - در ميان آنان به‌خصوص\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ص 620 و 621 .\r\n( 2 )  . Lenorman . \r\n( 3 ) . گوستاو لوبون ، تمدن اسلام و عرب ، ص 716 .\r\n( 4 )  . M . Pris Dovsen . \r\n( 5 ) . بنگريد به : گوستاو لوبون ، تمدن اسلام و عرب ، ص 718 - 716 .\r\n( 6 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 535 .\r\n( 7 ) . كريستين پرايس ، تاريخ هنر اسلامى ، ص 50 .\r\n( 8 ) . بنگريد به : گوستاو لوبون ، تمدن اسلام و عرب ، ص 637 - 634 .\r\n","page_name":" 187 ","page_number":187},
  {"content":"\r\n\r\nايرانيان پيشرفتى بسيار كرد .\r\nدر دوره جنگ‌هاى صليبى كه ميان مسلمانان و مسيحيان ارتباطى تنگاتنگ بود ، اشيا ، صنايع و هنرهاى زيباى اسلامى وارد اروپا شد و حتى شهرهاى ونيز ، جنوا و پيزا از مراكز مهم بازرگانى و دادوستد گرديد . از ديگر هنرهايى كه مورد توجه و تقليد نقاشان مغرب‌زمين قرار مىگرفت ، تصاوير فرش‌ها و لباس‌هاى گوناگون رايج در آن زمان بود . « 1 » در موزه ميلان ، فرش بزرگى وجود دارد كه در سال 930 هجرى غياث‌الدين جامعى ، هنرمند ايرانى آن را بافت كه به فرش « شكار » معروف است . « 2 »\r\nآنچه مسلمانان به موسيقى جهان هديه كرده‌اند ، بسيار ارزشمند است . در قرون وسطى كتاب‌هاى بسيارى در موسيقى به قلم مسلمانان ( همچون فارابى ، ابن‌سينا و ابن‌رشد ) نوشته شد كه برخى از آنها به لاتين ترجمه گرديد .\r\nبزرگ‌ترين دستاورد مسلمانان در موسيقى ، « موسيقى موزون » بود كه نخست كِندى آن را وصف كرد و سپس فرانكو و شاگردانش اوزان و گام‌هاى موسيقى اسلامى را به‌كار بردند . در سده سوم هجرى نيز اسپانيايىها از اوزان و بحرهاى موسيقى اسلامى بهره مىبردند . نكته ديگر آنكه بيشتر ادوات موسيقى را نيز مسلمانان به اروپا آوردند . « 3 »\r\nتجديد رونق سفالگرى در ايتاليا و فرانسه ، نتيجه عزيمت سفالگران مسلمان به اين دو كشور و از اين‌سو ، حاصل سفر سفالگران ايتاليا به اندلس اسلامى بود . درواقع آهنگران ، شيشه‌گران و جلاسازان ايتاليا و زره‌بافان و اسلحه‌سازان اسپانيا ، همه هنر خود را از مسلمانان فراگرفته بودند . « 4 »\r\nصليبيانى كه به سوريه و فلسطين آمده بودند ، هنگام بازگشت به اروپا ، خزانه‌هاى هنرى مسلمانان را با خود به اروپا آوردند . آنان حرير مشرق را كه در اروپا بسيار كمياب و گرانبها بود ، به كليساها پيشكش نمودند و يا آن را پوشش اشياى مقدس قرار دادند . آفتابه ، لگن و كاسه‌ها\r\n\r\n\r\n","description":"","footnote":"\r\n( 1 ) . همان .\r\n( 2 ) . پوپ آرتور اپهام ، هنر ايران در گذشته و آينده ، ص 209 .\r\n( 3 ) . بنگريد به : توماس واكر آرنولد و آلفرد گيوم ، ميراث اسلام ، ص 147 - 143 .\r\n( 4 ) . ويليام جيمز دورانت ، تاريخ تمدن ( مشرق زمين گاهواره تمدن ) ، ج 1 ، ص 330 .\r\n","page_name":" 188 ","page_number":188},
  {"content":"\r\n\r\nو بخورسوزهاى برنجين و سفالينه‌هاى زرين و آبگينه‌هاى شهر حلب نيز از جمله وسايلى بودند كه به خزانه‌هاى كليسا و كاخ‌هاى اروپا راه يافتند . « 1 »\r\nاز بقاياى فرهنگ اسلامى هنوز در مراسم كليسا به مواردى برمىخوريم ؛ مانند دعاكردن با تسبيح كه به كليساى رومى ( كاتوليك ) راه يافته است و همچنين بخوردان و موادى مانند عود و كندر و اسفند كه دود مىكنند و سجاده‌اى كه روى ميز عبادت قرار مىدهند « 2 » و نيز لباس‌هاى ابريشمى و گلدوزىشده و خرقه‌هاى فاخرى كه عابدان و صالحان و مقام كليسايى هنگام عبادت بر دوش خود مىافكنند . « 3 »\r\nطراحان آلمانى ، مرغان و جانوران زيباى پارچه‌هاى شرقى را در طراحىهاى خود به‌كار مىگرفتند . « 4 »\r\nقطعه پارچه‌اى در موزه لوور وجود دارد كه بافنده آن شخصى ايرانى به نام بختكين بوده است . بر روى اين پارچه ، دو كاروان شتر با اسلوبى بسيار عالى روبه‌روى هم نقش شده كه نوشته روى آن شباهت بسيارى به سبك سفالينه‌هاى شمال شرقى ايران دارد . « 5 »\r\nدر لباس‌هاى اروپايى در قرون وسطى ، تقليد از تمدن اسلامى آشكار است . همچنين از پارچه‌هاى پرشمارى كه نام آنها نشانه شهرهايى است كه در آنجا توليد شده‌اند و نيز از نام برخى لباس‌هاى اروپايى كه نام عربى دارند ، مىتوان به تأثير تمدن اسلامى در غرب پىبرد . « 6 »\r\nساختن پرچم و سمبل و نشانه افتخار ، ازجمله امورى بود كه صليبيان از مسلمانان آموختند . استفاده از پرچم ، در سال 1150 ميلادى در فرانسه و در سال 1170 ميلادى در\r\n\r\n\r\n","description":"","footnote":"\r\n( 1 ) . بنگريد به : كريستين پرايس ، تاريخ هنر اسلامى ، ص 52 - 50 .\r\n( 2 ) . در كليسا پارچه گلدوزى پرارزشى را كه گاه پشمى و ضخيم نيز هست ، روى ميز عبادتشان به‌گونه‌اى مىگسترند كه يك طرف آن آويزان باشد و دو دست را در همديگر گره كرده ، هنگام دعا روى آن قرار مىدهند و سپس‌سر را بر روى دستشان نهاده ، لحظه‌اى به اين حالت باقى مىمانند ( شبيه سجده ، ولى در حال ايستاده يازانوزده ) .\r\n( 3 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 88 .\r\n( 4 ) . كريستين پرايس ، تاريخ هنر اسلامى ، ص 52 .\r\n( 5 ) . پژوهش دانشگاه كيمبريج ، تاريخ ايران : از آمدن سلجوقيان تا فروپاشى دولت ايلخانان ، ص 311 .\r\n( 6 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 89 .\r\n","page_name":" 189 ","page_number":189},
  {"content":"\r\n\r\nآلمان متداول شد . علايمى كه روى پرچم نقش مىشد ، از كشورهاى اسلامى اقتباس شده بود . گل زنبق يكى از نشانه‌هايى بود كه در كشورهاى اسلامى به‌كرّات به‌صورت بته‌هاى افشان نقاشى مىشد . همين زنبق امروز روى پرچم فرانسه نقش بسته است .\r\nاز علامت‌هاى قديمى ديگر كه از كشورهاى اسلامى برگرفته شده ، عقاب دو سر است . اين نقش بارها علامت برخى كشورها شده است : علامت آلمان در زمانى كه اين كشور حكومت سلطنتى داشت و نيز علامت كشور اتريش و مجارستان به هنگامى كه اين دو كشور با هم متحد و داراى حكومت سلطنتى بودند . در قرن چهارده ميلادى نيز عقاب دو سر نشانه قيصر آلمان بوده است . « 1 » جنگجويان صليبى ، استفاده از كبوتر نامه‌رسان را از مسلمانان آموختند و با خود به اروپا بردند . تصوير كبوتر با نامه‌اى كه در نوك دارد ، هنوز به‌عنوان سمبل عينى عشق ، يكى از بازىهاى مورد علاقه بچه‌هاى اروپايى را زينت مىبخشد . « 2 »\r\nگوستاو لوبون مورخ فرانسوى درباره تساهل مذهبى مسلمانان مىنويسد :\r\nدر دوره اعتلاى تمدن اسلامى ، چيزى كه قابل تعريف و تمجيد است ، تساهل مذهبى مسلمانان است كه كاملًا آن را رعايت مىكردند . مسيو دوزى در كتاب خود درباره يكى از علماى نامى اسلام مىنويسد كه وى در اكثر مباحثات مذهبى و علمى بغداد - كه نمايندگان هر مذهبى از يهود و نصارى و زرتشتى و دهرى در آن شركت داشتند - حاضر مىشد و در آن مجلس ، تمام نمايندگان فرقه‌هاى مذكور با كمال آزادى ، نطق مىكردند و بيانات هر كدام با كمال تأمل شنيده مىشد . تنها تقاضايى كه از آنان مىشد ، اين بود كه مراقب باشند در بيانات خود بر مدارك و اسناد مذهبى تكيه نكنند ، بلكه مباحثات آنها متكى بر دلايل و براهين عقلى و منطقى باشد . « 3 »\r\nوى همچنين درباره تأثير اخلاق مسلمانان بر اروپاييان مىنويسد :\r\nگذشتگان ما بر اثر معاشرت با مسلمانان ، بربريت خود را به‌تدريج ترك گفتند و از آنان برخى وظايف اخلاقى را فراگرفتند ؛ مانند محبت به زنان و كودكان و احترام به سالخوردگان و نيز پايبندى به عهد و پيمان .\r\n\r\n\r\n","description":"","footnote":"\r\n( 1 ) . بنگريد به : همان ، ص 72 - 69 .\r\n( 2 ) . همان ، ص 85 و 86 .\r\n( 3 ) . گوستاو لوبون ، تمدن اسلام و عرب ، ص 713 و 714 .\r\n","page_name":" 190 ","page_number":190},
  {"content":"\r\n\r\nمسيو بارتلمى سنت هيلر ، يكى از نويسندگان مذهبى در كتاب خود مىنويسد : از معاشرت با اعراب و تقليد از اخلاق مسلمانان ، اخلاق و عادات زشت امرا و اشراف ما در قرون وسطى اصلاح شد و آنان اخلاق و صفات ستوده را از مسلمانان آموختند . « 1 »\r\nبه هر روى ، با وجود سدى كه اروپاى مسيحى به دور خود كشيده بود تا در مقابل تمدن اسلامى مصون ماند ، اين تمدن از ده‌ها راه رخنه كرد و اروپاييان را شيفته خود نمود . « 2 » موانع رفت‌وآمد ، محاصره فكرى و محدوديت‌هاى ذهنى كه خود مسيحيان در مقابل اسلام ايجاد كرده بودند ، اروپا را از نظر فرهنگى و اقتصادى صدها سال به قهقرا برد ، اما پس از چندى با از سرگيرى مبادلات تجارى با مشرق‌زمين ، رشد اقتصادى اروپا شروع شد . « 3 »\r\nبدين‌ترتيب ، اروپا در پى رشد اقتصادى و با اثرپذيرى معنوى و فكرى از مسلمانان ، آبستن تمدنى شد كه باوجود قابل نقد بودن آن ، به همان نسبت نيز پراهميت است . « 4 » اين نيز ناگفته نماند كه نهضت عظيم علمى و فكرى در اروپا كه بعدها رنسانس خوانده شد ، تا حد زيادى وامدار تمدن اسلامى است . « 5 »\r\n\r\n\r\n","description":"","footnote":"\r\n( 1 ) . همان ، ص 721 و 722 .\r\n( 2 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 91 .\r\n( 3 ) . همان ، ص 645 .\r\n( 4 ) . همان ، ص 93 .\r\n( 5 ) . عبدالحسين زرين‌كوب ، كارنامه اسلام ، ص 174 .\r\n","page_name":" 191 ","page_number":191},
  {"content":"\r\n\r\n\r\nپرسش‌ها\r\n1 . عوامل انتقال تمدن اسلامى به غرب را نام ببريد .\r\n2 . زندگى اروپاييان پيش از ورود تمدن اسلامى به غرب چگونه بود ؟\r\n3 . علوم و تمدن اسلامى بيشتر از طريق چه كشورهايى وارد اروپا شد ؟ توضيح دهيد .\r\n4 . چرا اروپا اغلب از تمدن اسلامى ، به تمدن اعراب ياد مىكند ؟\r\n5 . چگونه صنعت كاغذسازى از كشورهاى اسلامى به اروپا راه يافت ؟\r\n6 . مسلمانان در انتقال فرهنگ و علوم يونانى به اروپا چه نقشى داشته‌اند ؟\r\n7 . تأثير دانش رياضيات اسلامى در تمدن غرب را تبيين كنيد .\r\n8 . مهم‌ترين اطلاعاتى كه جغرافىدانان غربى از جغرافىدانان مسلمان آموختند ، چه بود ؟ توضيح دهيد .\r\n9 . دانشمندان مسلمان چگونه آثار علمى يونان را از نابودى و فراموشى حفظ كردند ؟\r\n10 . وضعيت بيماران روانى در اروپا و تمدن اسلامى را مقايسه كنيد .\r\n11 . دو تن از پزشكان برجسته مسلمان را كه در پزشكى غرب اثرگذار بودند ، نام بريد .\r\n12 . كتاب الجدرى و الحصبه اثر كيست ؟ كتاب‌هاى ابن‌سينا را كه سال‌ها مرجع پزشكان غربى بوده است ، نام بريد .\r\n13 . تأثير اخلاق مسلمانان در غرب را با توجه به اظهارات گوستاو لوبون بنويسيد .\r\n14 . هنر معمارى در غرب بيشتر تحت‌تأثير كدام آثار معمارى اسلامى بوده است ؟ آنها را نام بريد .\r\n15 . چرا اروپا نقش مسلمانان در تمدن را حداكثر تا حد انتقال علوم منعكس مىكند ؟\r\n\r\nفعاليت‌هاى علمى\r\n1 . از عملكرد مسلمانان در زمينه موسيقى و ارمغان مسلمانان به غرب در اين خصوص ، گزارشى تهيه كنيد .\r\n2 . پس از ورود اسلام به اندلس ، چه تفاوت‌هاى محسوسى در وضعيت اسپانيا ايجاد شد ؟\r\n3 . در زمينه رشته تحصيلى خود ، فهرستى از آثار علمى مسلمانان كه به لاتين ترجمه شده است ، تهيه كنيد .\r\n4 . درباره چگونگى حفظ آثار علمى يونان به‌دست مسلمانان ، تحقيق كنيد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n5 . تأثير تمدن اسلامى در پيدايش نهضت رنسانس را بررسى كنيد و بگوييد رنسانس به‌جز اثرپذيرى از تمدن اسلامى ، بر چه پايه‌هاى ديگرى استوار بود ؟\r\n6 . گزارشى از سبك معمارى اسلامى و تأثير آن بر معمارى اروپا تهيه نماييد .\r\n7 . نمونه‌هايى از تأثيرات فرهنگى مسلمانان بر رفتار ، لباس و آداب و رسوم اروپاييان را به‌دست آوريد .\r\n8 . به نظر شما ملت‌ها چه زمانى به تقليد از ديگران روى مىآورند ؟ تقليد تا چه مرحله‌اى و در چه امورى هويت فرهنگى را خدشه‌دار نمىكند ؟ همچنين در چه مرحله‌اى بايد از تقليد كناره گرفت و به نوآورى روى آورد ؟\r\n9 . نقش تمدن ايرانى و انديشمندان مسلمان ايران در بازسازى غرب و عبور از قرون وسطى را تبيين نماييد .\r\n10 . روش‌هاى درمان بيماران روانى را در غرب و جهان اسلام مقايسه كنيد .\r\n11 . درباره بيمارستان‌هاى تأسيس‌شده در جهان اسلام كه اروپاييان از آن الگو گرفتند ، تحقيق كنيد .\r\n12 . چگونه تجارت و بازرگانى يكى از عوامل تبادل و تعامل فرهنگى اسلام و غرب بوده و چه تأثيرى در ايجاد تمدن غربى داشته است ؟\r\n13 . درباره بقاياى اسلامى در مراسم كليساهاى غرب ( كاتوليك ) تحقيق كنيد .\r\n14 . فهرستى از آثار هنرى اسلامى كه در موزه لوور قرار دارد ، به‌دست دهيد .\r\n\r\nمنابع براى مطالعه بيشتر\r\n1 . اتينگهاوزن ، ريچارد و اولگ گرابر ، هنر و معمارى اسلامى ، ترجمه يعقوب آژند ، تهران ، سمت ، 1378 .\r\n2 . اولاگوئه ، ايگناسيو ، هفت قرن فراز و نشيب تمدن اسلامى در اروپا ، ترجمه ناصر موفقيان ، تهران ، شباويز ، 1365 .\r\n3 . بوركهارت ، تيتوس ، هنر اسلامى ، ترجمه مسعود رجب‌نيا ، تهران ، سروش ، 1365 .\r\n4 . روغنى ، شهره ، كتاب‌شناسى گزيده توصيفى تاريخ و تمدن ملل اسلامى ، تهران ، بىنا ، 1382 .\r\n5 . زيدان ، جرجى ، تاريخ تمدن اسلامى ، ترجمه على جواهركلام ، تهران ، اميركبير ، 1373 .\r\n6 . شريف ، ميان محمد ، منابع فرهنگ اسلامى ، ترجمه سيد جليل خليليان ، تهران ، بىنا ، 1359 .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n7 . لوبون ، گوستاو ، تاريخ تمدن اسلام و عرب ، ترجمه محمدتقى فخرداعى گيلانى ، تهران ، دنياى كتاب ، 1377 .\r\n8 . لوكاس ، هنرى استيون ، تاريخ تمدن : از كهن‌ترين روزگار تا سده ما ، ترجمه عبد الحسين آذرنگ ، تهران ، مؤسسه كيهان ، 1369 .\r\n9 . متز ، آدام ، تمدن اسلامى در قرن چهارم هجرى يا رنسانس اسلامى ، ترجمه عليرضا ذكاوتى قراگوزلو ، تهران ، اميركبير ، 1377 .\r\n10 . ندوى ، ابوالحسن على ، ارزيابى تمدن غرب ، ترجمه محمد ثقفى و اكبر مهدىپور ، قم ، بىنا ، 1336 .\r\n11 . نصر ، سيدحسين ، علم و تمدن در اسلام ، ترجمه احمد آرام ، تهران ، شركت انتشارات علمى و فرهنگى ، 1384 .\r\n12 . هونكه ، زيگريد ، فرهنگ اسلام در اروپا ، ترجمه مرتضى رهبانى ، تهران ، دفتر نشر فرهنگ اسلامى ، 1376 .\r\n13 . هيل ، درك و گرابار اولگ ، معمارى و تزئينات اسلامى ، ترجمه مهرداد وحدتى دانشمند ، تهران ، شركت انتشارات علمى و فرهنگى ، 1375 .\r\n14 . ولايتى ، على اكبر ، فرهنگ و تمدن اسلامى ، قم ، دفتر نشر معارف ، 1384 .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nفصل هفتم : علل بيرونى و درونى ركود تمدن اسلامى\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\nبه شهادت تاريخ ، مسلمانان در پرتو ايمان و اصول عالى اخلاقى از همان آغاز در زمينه فرهنگ ، تمدن ، علم ، سياست و اقتصاد ، يك شبه ره صد ساله را پيمودند و در طى چند قرن در اوج عظمت و اقتدار ايستادند . اسلام با سرعتى شگفت‌آور پيش افتاد و چنان تمدن شكوفا و گسترده‌اى پديد آورد كه براى هميشه ، جامعه بشرى را وامدار خود نمود . اما واقعيت تلخى كه از شش قرن پيش تاكنون با آن روبه‌روييم ، اين است كه مسلمانان باوجود همه تعالىها به‌تدريج رو به ضعف نهادند و بدين‌سان كشور پهناور اسلامى مورد تجاوز بيگانگان قرار گرفت و با تجزيه آن ، عزت مسلمين از ميان رفت و جامعه اسلامى به انحطاط گراييد .\r\nامروز جوامع اسلامى و سرزمين‌هاى مسلمان‌نشين نه‌تنها در صدر نيستند ، بلكه در صفوف آخر ايستاده‌اند . حال پرسيدنى است چگونه شد كه آن همه قدرت و شكوفايى و حركت‌آفرينى و شور و شوق ، به اين همه ناتوانى و پژمردگى و دل‌مردگى بدل گرديد و آن وحدت و هماهنگى باشكوه مسلمانان ، به‌كثرت و پراكندگى مبدّل شد ؟ بىگمان ركود و انحطاط تمدن اسلامى علل بسيارى دارد كه مىتوان آن را به دو دسته بيرونى و درونى تقسيم نمود .\r\n\r\nالف ) علل بيرونى انحطاط تمدن اسلامى\r\n\r\n1 . جنگ‌هاى صليبى\r\nبىترديد انگيزه مذهبى و دينى ، يكى از مهم‌ترين دلايل جنگ‌هاى صليبى بوده است . نگرش باطل مسيحيان به مسلمانان ، مبارزه مذهبى و دينى آنان را قوت مىبخشيد ؛ زيرا آنها مىپنداشتند كه مسلمانان ، حضرت محمد ( ص ) را مىپرستند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nاز تاريخ‌نگاران معاصر كه معتقدند تنها دليل جنگ‌هاى صليبى ، اعتقادات و مذهب بوده است ، مىتوان به ارنست باكر ، استيفن رانسيمان و رنه گروسه اشاره كرد . « 1 »\r\nنكته درخور توجه اينكه ديانت مسيحى به صلح و آرامش تمايل داشت و حتى كليساى بيزانس - بنا به تعاليم قديس باسيل « 2 » - سرباز مسيحى را كه در ميدان جنگ كشته مىشد ، شهيد نمىدانست ، بلكه كسى را شهيد مىخواند كه با سلاح ايمان بميرد . « 3 » در مقابل اين سخن ، سنت آگوستين نيز معتقد بود كه به امر خدا مىتوان به جنگ پرداخت و حتى در اواسط قرن نهم پاپ لئوى چهارم اعلام نمود :\r\nهركس در نبرد براى دفاع از كليسا جان خود را بدهد ، پاداشى آسمانى به‌دست خواهد آورد . « 4 »\r\nاين دوگانگى رأى درباره جنگ و جهاد ، بيانگر آن است كه تنها انگيزه دينى عامل جنگ نبوده ، بلكه دين و مذهب محملى از جانب كليساى غرب براى رسيدن به اهداف ديگر بوده است . بىگمان انگيزه‌هاى سياسى ، اقتصادى و اجتماعى در غرب ، علل عمده جنگ‌هاى صليبى به‌شمار مىرفت . « 5 » البته اوضاع سياسى و اجتماعى جهان اسلام ، زمينه‌ساز و تقويت‌كننده آن نيز بود . « 6 »\r\nپوشيده نماند انگيزه‌هاى ديگرى را نيز مىتوان براى اين جنگ‌ها برشمرد ؛ ازجمله افزايش قدرت و نفوذ پاپ در سرزمين‌هاى مسيحى ، جلوگيرى از پيشرفت تركان سلجوقى در آسياى صغير و نيز بلندپروازىهاى شواليه‌ها براى دست‌يافتن به منصب پادشاهى اورشليم . « 7 »\r\n\r\n\r\n","description":"","footnote":"\r\n( 1 ) . بنگريد به : عبدالله ناصرىطاهرى ، علل و آثار جنگ‌هاى صليبى ، ص 39 - 37 .\r\n( 2 )  . ST , basil . \r\n( 3 ) . همان ، ص 40 .\r\n( 4 ) . استيفن رانسيمان ، تاريخ جنگ‌هاى صليبى ، ص 110 .\r\n( 5 ) . عبدالله ناصرىطاهرى ، علل و آثار جنگ‌هاى صليبى ، ص 40 .\r\n( 6 ) . براى آگاهى از اوضاع جهان اسلام در آستانه جنگ‌هاى صليبى بنگريد به : عبدالله ناصرىطاهرى ، علل و آثار جنگ‌هاى صليبى ، ص 57 - 41 .\r\n( 7 ) . بنگريد به : رنه گروسه ، تاريخ جنگ‌هاى صليبى ، ص 9 - 1 .\r\n","page_name":" 198 ","page_number":198},
  {"content":"\r\n\r\nدر آستانه جنگ‌هاى صليبى ، شارلمانى ( پادشاه فرانسه ) يكى از درخشان‌ترين امپراتورىها را در تاريخ اروپا به‌وجود آورد . در زمان او ، مسلمانان - كه رقيب و دشمن بزرگى براى مسيحيان به‌شمار مىآمدند - در اوج پيشرفت و عظمت بودند و سرزمين‌هاى اسلامى نيز وسعت بسيار يافته بود .\r\nشارلمانى كه هم رئيس روحانيت بود و هم مدير امور دولت ، قدرت خود را توسط اسقف‌ها و حاكمان اعمال مىكرد و به ادب و فرهنگ و گسترش علم و دانش در حوزه فرمانروايى خود نيز توجه بسيار داشت . اما پس از او فرزندان وى به جنگ با يكديگر پرداختند كه نتيجه آن بستن عهدنامه‌اى معروف « وردن » بود كه به موجب اين عهدنامه امپراتورى بزرگ شارلمانى ميان فئودال‌ها تقسيم شد . اين اوضاع به تشكيل حكومت‌هاى ارباب ملك « 1 » منجر شد و سراسر اروپا را فراگرفت . « 2 »\r\nنتيجه اين عهدنامه آن شد كه از فرانسه شرقى ، دولت آلمان كنونى و از فرانسه غربى ، فرانسه امروزى به‌وجود آمد . اقوام مهاجم نرمان نيز به غرب اروپا هجوم آوردند . بىنظمى و تفرقه سلاطين سبب شد كه آنان از عهده مقابله با نرمان‌ها برنيايند و بدين‌ترتيب اوضاع اروپا وخيم‌تر شد . « 3 »\r\nجنگ‌هاى صليبى در هشت مرحله روى داد . « 4 » جنگ هشتم صليبى در زمان لوئى نهم پادشاه فرانسه در سال 1249 ميلادى اتفاق افتاد . در اين جنگ ، صليبىها شكست خوردند و لوئى نهم نيز اسير شد ، اما پس از مدتى اسارت با پرداخت غرامت آزاد گرديد .\r\nسپس وى تصميم گرفت حمله ديگرى را آغاز كند ، ولى مرگ او را مهلت نداد و شارل دانژو برادر وى حكومت سيسيل را عهده‌دار شد . او جنگ با مسلمانان را ادامه داد ، تا اينكه شرايط جنگ به‌گونه‌اى شد كه طرفين ناگزير به عقد قرارداد صلح تن دادند . بدين‌ترتيب با\r\n\r\n\r\n","description":"","footnote":"\r\n( 1 ) . ارباب ملك همان فئوداليسم است . فئوداليسم (  Feodalisme )  سيستم مالكيت در قرون وسطى كه املاك وسيع در تصرف اشراف يا فئودال‌ها بود و آنها در املاك خود بر رعايا فرمانروايى داشتند و حاكم بر تمام شئون اجتماعى و سياسى و اقتصادى كشاورزان بوده‌اند . ( حسن عميد ، فرهنگ عميد ، ص 1510 . )\r\n( 2 ) . عبدالله ناصرىطاهرى ، علل و آثار جنگ‌هاى صليبى ، ص 58 و 59 .\r\n( 3 ) . آلبر ماله و ژول ايزاك ، تاريخ قرون وسطى ، ص 153 .\r\n( 4 ) . برخى اين جنگ‌ها را بيش از هشت نبرد شمرده‌اند . ( بنگريد به : برتولد اشپولر ، جهان اسلام ، ص 144 . )\r\n","page_name":" 199 ","page_number":199},
  {"content":"\r\n\r\nپايان يافتن جنگ هشتم و غلبه مماليك مصر بر صليبيان بازمانده ، جنگ‌هاى معروف صليبى پايان يافت ، ولى آثار مهمى در اروپا و در جهان اسلام باقى نهاد . « 1 »\r\nبرخى از پژوهش‌گران معاصر اروپايى مانند هنرى لوكاس معتقدند رنسانس اروپا به‌دليل تراوش علوم و معارف يونانى - اسلامى ، پيش از جنگ‌هاى صليبى و از طريق اندلس به مغرب‌زمين راه يافته است . « 2 » اما بايد پذيرفت تحولات اساسى اروپا و اثرپذيرى از مسلمانان بيشتر پس از جنگ‌هاى صليبى اتفاق افتاد . جنگ‌هاى صليبى دويست سال ( از سال 490 ق / 1096 م به بعد ) جهان اسلام را در رويارويىهاى خونين با جهان مسيحيت قرار داد . در اين درازمدت ، خون‌هاى بسيارى ريخته شد و ويرانگرىهاى فراوانى برجاى ماند . « 3 » اروپا در خلال اين جنگ‌ها نتوانست بر بيت‌المقدس دست يابد و با آنكه اروپا - به‌گفته توين بى - از تمدن و هنر پيشرفته مسلمانان بهره برد ، « 4 » به هيچ‌رو از دشمنى تاريخى و ديرپاى غرب مسيحى با شرق اسلامى كاسته نشد . « 5 »\r\n\r\n2 . هجوم مغول‌ها\r\nدر تاريخ اسلام حادثه‌اى دهشتناك‌تر از حمله مغول وجود ندارد . سپاه چنگيزخان مغول چون بهمنى بر مراكز فرهنگ و تمدن اسلام فروريخت و همه شهرهاى آباد ، كاخ‌ها ، باغ‌ها و مزارع سرسبز را ويرانه ساخت . زمانى كه ارتش مغول از شهر هرات بيرون آمد ، از جمعيت يكصدهزار نفرى آن شهر تنها چهل نفر باقى مانده بود . آنان در شهر بخارا نيز اسب‌هاى خود را در اماكن مقدس و مساجد جاى دادند و قرآن‌ها را پاره كردند تا از صفحات آن به‌عنوان كاغذ پاره استفاده كنند . سمرقند ، بلخ ، بغداد و بسيارى از شهرهاى ديگر آسياى مركزى كه\r\n\r\n\r\n","description":"","footnote":"\r\n( 1 ) . بنگريد به : عبدالله ناصرىطاهرى ، علل و آثار جنگ‌هاى صليبى ، ص 94 - 90 . براى آگاهى بيشتر درباره تأثير جنگ‌هاى صليبى بر اروپا و جهان اسلام بنگريد به : همان ، ص 141 - 97 .\r\n( 2 ) . آلبر ماله ، تاريخ قرون وسطى ، ترجمه عبدالحسين هژير ، ص 153 .\r\n( 3 ) . عبدالهادى حائرى ، نخستين رويارويىهاى انديشه‌گران ايران با دورويه تمدن بورژوازى غرب ، ص 138 .\r\n( 4 ) . آرنولد جوزف توين بى ، آينده نامعلوم تمدن ، ص 222 .\r\n( 5 ) . عبدالهادى حائرى ، نخستين رويارويىهاى انديشه‌گران ايران با دورويه تمدن بورژوازى غرب ، ص 53 .\r\n","page_name":" 200 ","page_number":200},
  {"content":"\r\n\r\nجلوه‌هايى از تمدن اسلامى بودند ، جملگى به سرنوشتى مشابه دچار شدند . « 1 »\r\nدر اثناى جنگ پنجم صليبى و در سال 608 هجرى ( 1210 م ) هجوم مغول‌ها به سرزمين‌هاى اسلامى آغاز شد . مغولان با غلبه بر سلسله خوارزمشاهيان ، ايران را با قتل و غارت و ويرانى درنورديدند و به سوى عراق و شام رهسپار شدند . آنها در محرم سال 656 هجرى ( 1258 م ) به بغداد حمله بردند و همه‌جا را ويران ساختند .\r\nسرزمين شام در آن زمان تحت سلطه ايوبىها قرار داشت و مصر نيز در دست مماليك بود و اين دو با هم دشمنى داشتند . هولاكوخان مغول از اين فرصت بهره جست و با سپاهيان خود به سوى شام حركت كرد و چنان بر حلب تاخت كه بنا بر گزارشى ، اين شهر بيش از بغداد كشته داد . سرانجام امير قدوز از مماليك مصر در سال 658 هجرى ( 1260 م ) در عين‌جالوت ، « 2 » مغولان را شكست داد . « 3 » اين نيز ناگفته نماند كه مسيحيان به‌دليل دشمنى ديرپا با مسلمانان ، در زمان يورش مغول تا حد امكان با يورش‌گران همكارى كردند . « 4 »\r\nپيشروى سريع و برق‌آساى مغولان به‌سمت اروپا سبب شد كه مسيحيان اروپا قدرت مغول را دريابند . از سويى ديگر ، پيروزى مسلمانان در جنگ عين‌جالوت نيز مسيحيان را به اين نتيجه رساند كه وجود مماليك مصر براى آنها خطرناك‌تر است ، از اين‌رو با مغولان متحد شدند و سفرايى را نيز به دربار مغول فرستادند .\r\nپاپ اوربن چهارم در پاسخ به نامه هولاكو ، ضمن ستايش از رفتار وى با مسيحيان ، او را به دين مسيحيت فراخواند . اما هولاكو پيش از دريافت جواب نامه در سال 663 هجرى ( 1265 م ) مُرد و پسرش آباقا جانشين او شد . خان جديد كه با دختر امپراتور بيزانس ازدواج كرده بود ، به دين مسيحيت گرويد . او كه از شكست عين‌جالوت رنج مىبرد ، بيش از اسلاف خود به برقرارى روابط با صليبىها علاقه‌مند بود . « 5 » از اين‌روى ، وى سفراى متعددى كه بيشتر آنها مسيحى\r\n\r\n\r\n","description":"","footnote":"\r\n( 1 ) . توماس آرنولد ، تاريخ گسترش اسلام ، ص 158 و 159 .\r\n( 2 ) . عين جالوت ، شهركى ميان بيسان و نابلس در فلسطين است ، ( ياقوت حموى ، معجم البلدان ، ج 4 . )\r\n( 3 ) . عبدالله ناصرىطاهرى ، علل و آثار جنگ‌هاى صليبى ، ص 92 .\r\n( 4 ) . عبدالهادى حائرى ، نخستين رويارويىهاى انديشه‌گران ايران با دورويه تمدن بورژوازى غرب ، ص 53 .\r\n( 5 ) . عبدالله ناصرىطاهرى ، علل و آثار جنگ‌هاى صليبى ، ص 92 .\r\n","page_name":" 201 ","page_number":201},
  {"content":"\r\n\r\nبودند ، به غرب اعزام نمود . يكى از اين سفرا نيز به دربار پاپ رفت و از مقامات كليسا خواست تا شاه مغول را در حمله به شام و رهايى بيت‌المقدس يارى كنند . سرانجام آباقاخان در سال 680 هجرى ( 1281 م ) در منطقه حمص « 1 » از سلطان قلاوون « 2 » شكست سختى خورد .\r\nپس از آنكه احمد تگودار « 3 » مسلمان شد و بر تخت نشست ، روابط تيره ميان مماليك و مغول‌ها به دوستى گراييد . سلطان قلاوون نيز از فرصت استفاده نمود و توان خود را عليه صليبىها به كار گرفت . پس از او فرزند وى ملك اشرف روش پدر را پيش‌گرفت و در سال 690 هجرى ( 1291 م ) آخرين بازماندگان صليبى را از شام بيرون راند . روابط دوستانه مغولان و مماليك به‌دليل تبليغات ابوالعباس احمد ( بازمانده خلافت عباسى ) مبنى بر اعاده خلافت در بغداد و بازپس‌گيرى اين شهر ، به درازا نكشيد . در سال 699 هجرى ( 1299 م ) دو سپاه با هم رودررو شدند و غازان خان بر سپاه مصر و شام پيروز شد و در سال 702 هجرى ( 1303 م ) سپاه مماليك ، مغولان را براى هميشه از شام راند . « 4 »\r\n\r\nيك . يورش مغول‌ها به جهان اسلام\r\nيورش مغولان به‌صورت تهاجماتى پىدرپى بود و هر بار بخش‌هاى بيشترى از سرزمين‌هاى اسلامى مورد حمله قرار مىگرفت . در اولين تهاجم ، چنگيزخان در ميان آتش و خون تا چين‌شمالى ، قفقاز و ولگا پيش رفت . پس از او نوبت به پسرش اوگتاى قاآن رسيد كه با\r\n\r\n\r\n","description":"","footnote":"\r\n( 1 ) . حمص در سوريه واقع است و در آخر سال 14 ق توسط مسلمانان فتح شد . در فاصله 5 / 1 كيلومترى رود اورونتس ( نهر العاصى ) قرار دارد . ( غلامحسين مصاحب ، دايرهءالمعارف فارسى ، ج 1 ، ص 867 ، ذيل واژه حمص . )\r\n( 2 ) . سلطان قلاوون (  Gal  ع  vvn )  ، ملقب به الملك المنصور سيف‌الدين ( 689 - 678 ق ) ششمين سلطان مصر از سلسله مماليك عربى ، وى مهاجمين مغول را كه از يارى ارامنه ، صلبيون و گرجىها برخوردار بودند ، در حمص مغلوب كرد و از سوريه بيرون راند . در 686 ق طرابلس را از صلبيون گرفتن و قدرت مماليك را در سوريه مستقر ساخت و به ترميم آسيب‌هاى ناشى از هجوم مغول پرداخت . ( غلامحسين مصاحب ، دايرهءالمعارف فارسى ، ج 2 ، ص 2072 ، ذيل واژه قلاوون . )\r\n( 3 ) . تگودارخان (  Tekud  ع  r )  ، معروف به سلطان احمد ، سومين پادشاه ( 683 - 680 ق ) سلسله ايلخانيان ، پسر هولاكوخان مغول بود . وى بعد از وفات برادرش اباقاخان به ايلخانى نشست . ظاهراً قبل از سلطنت مسيحى بوده و نام خود را نيكولاس گذاشته بود ، پس از جلوس به سلطنت اسلام آورد و به نام سلطان احمد تگودار موسوم شد . مدت حكمرانى او دو سال و سه ماه بود . ( غلامحسين مصاحب ، دايرهءالمعارف فارسى ، ج 1 ، ص 661 ، ذيل واژه تگودارخان . )\r\n( 4 ) . همان ، ص 93 .\r\n","page_name":" 202 ","page_number":202},
  {"content":"\r\n\r\nتهاجمات وى كشور كره به تصرف درآمد .\r\nبدين‌ترتيب ، ترس و وحشت سراسر اروپاى شرقى را فراگرفت و موج تهاجمات او تا لهستان ، مجارستان و سواحل آدرياتيك گسترش يافت . وى در سال 628 هجرى نيز كشور ايران را از دست آخرين بازمانده خوارزمشاهيان خارج نمود .\r\nسومين موج حمله را قوبيلاى قاآن آغاز كرد . هدف وى ، سراسر خاك چين ، ژاپن ، آسياى جنوب شرقى و سرانجام بغداد بود ؛ شهرى كه در سال 656 هجرى توسط هلاكوخان ويران گشت . در اين يورش ، خليفه و افراد او قتل عام شدند و كشت و كشتار و غارت شهر يك هفته به طول انجاميد . پس از ويرانى بغداد ، ديگر پايتختى براى جهان اسلام وجود نداشت .\r\nمغول‌ها هم‌چنان به تهاجات خود ادامه دادند ، تا اينكه در سال 658 هجرى دمشق را تصرف نمودند ، اما خوشبختانه مماليك با شتاب از مصر به شام آمدند و آنها را در خارج از كشور بازداشتند . آخرين تهاجم مغول و شايد بزرگ‌ترين و خون‌بارترين آنها ، تهاجم تيمور لنگ است . ردپاى او را مىتوان از محل مناره‌هايى كه با سرهاى بريده برپا مىساخت ، در سراسرخاك روسيه مركزى تا شمال هند و ديگر بار در سال‌هاى 1380 تا 1400 ميلادى درسوريه دنبال كرد . « 1 »\r\n\r\nدو . واكنش كشورهاى اسلامى در مقابل يورش مغول\r\nقوم وحشى و خونخوار مغول سراسر خاك كشورهاى اسلامى را درنورديد و بسيارى از مظاهر فرهنگ و تمدن اين كشورها را نابود ساخت . بىگمان توان رزمى رهبران اين قوم و نيز طاقت و تحمل باورنكردنى لشگريان آنها و همچنين به‌كاربستن برخى فنون چادرنشينى و بيابان‌گردى ( مانند جابه‌جايى و حمله و گريز در جنگ ) ، از جمله عوامل اين پيروزىها بود . اما نمىتوان اينها را دلايلى قاطع و خدشه‌ناپذير براى پيروزى اين قوم دانست ؛ چنان كه يك درگيرى ساده در « عين‌جالوت » كه به پيروزى مماليك منجر شد ، افسانه شكست‌ناپذيرى مغول را درهم ريخت .\r\nيكى از دلايلى كه مغول‌ها را شكست‌ناپذير مىنمود ، كشت‌وكشتارهاى بىحد و جنون‌وار\r\n\r\n\r\n","description":"","footnote":"\r\n( 1 ) . آندره ميكل ، اسلام و تمدن اسلامى ، ص 316 .\r\n","page_name":" 203 ","page_number":203},
  {"content":"\r\n\r\nآنها بود . اين امر سبب آشفتگىهاى حريف و از سويى عوامل همدستى برخى از اهالى كشورهاى اسلامى شد تا شايد از خشم و خونخواهى مغول در امان بمانند .\r\nبىشك قتل عام تجار آسياى مركزى به دست خوارزمشاهيان در سال 1219 ميلادى ، تنها بهانه‌اى براى اولين يورش چنگيزخان به كشورهاى اسلامى بود ، نه عامل اصلى اين يورش . در حقيقت اعمال فشارهاى تركان ، خلأهاى بسيارى ايجاد كرده بود و به‌خصوص پس از آخرين تهاجم خوارزمشاهيان ، به هيچ‌رو دولتى شايسته شكل نگرفت و اين امر باعث بىثباتى در سراسر سرزمين‌هاى خاورى اسلام گرديد . مغول‌ها نيز كه به‌خوبى از تمام جريانات آگاه بودند و از سويى به گسترش تجارت خود نيز مىانديشيدند ، به ايران تاختند . در نخستين مرحله تهاجمات مغول ، جاده ابريشم يكى از بزرگ‌ترين اهداف مغولان بود . بعدها محور تهاجمات تغيير يافت و آنان تنها به پيروزى مىانديشيدند ؛ آن‌گونه كه به‌تدريج در ذهن رهبران آن يك امپراتورى جهانى نقش بست . « 1 »\r\nسرانجام پس از دو قرن ، يعنى از چنگيز تا تيمور ، حركت توسعه‌طلبانه آنان در نواحى دور از قدرت مركزى ، از جوش و خروش بازايستاد و به اسكان و آرام گرفتن در يك محل تمايل يافتند .\r\nاولين تهاجمات توسعه‌طلبانه مغول در سرزمين‌هاى اسلامى ، نتوانست هرج و مرج سنتى قبايل بيابان‌گرد را سروسامان دهد . اين سنت ريشه‌دار ، استقرار دولت‌هاى جديد مغول را به‌خطر مىافكند . از اين‌روى تيمورلنگ براى برقرارى نظم ، تهاجمات را به‌شكل پيشين ، از ماوراءالنهر ادامه داد و ديگربار به كشت و كشتار پرداخت . بىترديد آنچه باعث پيشرفت و موفقيت اين فاتح نيمه ترك و مغول شد ، عَلَم جنگى بود كه تحت عنوان « دفاع سرسختانه از آيين صدر اسلام » برافراشت . « 2 »\r\nحملات تيمور با همه وحشت و زيانى كه در پى داشت ، ويرانگرتر از حملات چنگيز و هولاكو نبود ، چراكه وى مسلمان بود و تا حدى حرمت مساجد و كتابخانه‌ها را نگاه مىداشت و اهل علم را محترم مىشمرد اما آنها به پير و جوان ، بزرگ و كوچك و عالم و جاهل رحم‌نمىكردند ؛ اسب‌هاى خود را در مساجد مىبستند و كتابخانه‌ها را آتش مىزدند ؛\r\n\r\n\r\n","description":"","footnote":"\r\n( 1 ) . همان ، ص 316 و 317 .\r\n( 2 ) . همان ، ص 318 و 319 .\r\n","page_name":" 204 ","page_number":204},
  {"content":"\r\n\r\nكتاب‌هاى قيمتى را مىسوزاندند و اغلب شهرهاى مغلوب را با خاك يكسان مىكردند و هرجاندارى را مىكشتند . يكى از كسانى كه از غارت بخارا جان سالم به‌در برده بود ، رفتارمغولان را چنين توصيف مىكند :\r\nآمدند و كندند و سوختند و كشتند و بردند و رفتند . « 1 »\r\nبه‌گفته ويل دورانت ، آنچه پس از حمله خونين مغول برجاى ماند ، عبارت بود از اقتصادى به‌شدت آشفته ، قنات‌هايى ويران يا كورشده ، مدرسه‌ها و كتابخانه‌هاى سوخته ، دولت‌هاى فقير و ضعيف و ازهم گسيخته كه قدرت اداره كشور را نداشتند و همچنين نفوسى كه به نصف كاهش يافته و روحيه خود را باخته بودند . « 2 »\r\nبا اين وصف ، مسلمانان مصمم بودند مجد و عظمت پيشين خود را بازيابند و با كمك مبلغان خود ، اين فاتحان وحشى را هرچه بيشتر به پذيرش اسلام وادارند . با وجود همه دشوارىها و سرسختىها ، سرانجام با تلاش بسيار ، مغولان دين اسلام را پذيرفتند . اولين شاهزاده فرمانرواى مغول كه اسلام را پذيرفت ، بركه خان بود كه رياست قبيله طلايى را درروسيه ( 1265 تا 1267 ) بر عهده داشت . به‌تدريج مغولان بسيارى به اسلام گرويدند و بدين‌ترتيب پس از يك قرن ، اسلام جايگاه اصلى خود را بازيافت . « 3 »\r\n\r\n3 . سقوط اندلس « 4 »\r\nيكى از وقايع تلخ و تكان‌دهنده در تاريخ فرهنگ و تمدن اسلامى ، سقوط اندلس و از ميان رفتن حكومت چهارصدساله مسلمانان در اين قسمت از سرزمين‌هاى اسلامى است . پيش از پرداختن به اين ماجرا ، ابتدا به فتح اندلس مىپردازيم .\r\n\r\n\r\n","description":"","footnote":"\r\n( 1 ) . ادوارد گرانويل براون ، تاريخ ادبيات ايران از فردوسى تا سعدى ، ص 48 .\r\n( 2 ) . ويليام جيمز دورانت ، تاريخ تمدن ( مشرق زمين گاهواره تمدن ) ، ج 4 ، ص 431 و 432 .\r\n( 3 ) . توماس آرنولد ، تاريخ گسترش اسلام ، ص 172 - 158 .\r\n( 4 ) . اندلس قسمت وسيعى از شبه‌جزيره‌اى است كه در گوشه جنوب غربى اروپا قرار دارد و با سرزمين پرتقال ، شبه‌جزيره ايبرى را تشكيل مىدهد . اسپانيا به انضمام پرتقال شبه جزيره مربع شكلى است كه از سمت شمال‌شرقى به فرانسه مربوط مىشود . ( علىاكبر دهخدا ، لغت‌نامه ، ذيل « اندلس » . )\r\n","page_name":" 205 ","page_number":205},
  {"content":"\r\n\r\n\r\nيك . فتح اندلس به دست مسلمانان\r\nاندلس را مسلمانان در بين سال‌هاى 91 تا 92 هجرى ( 710 تا 711 م ) در زمان خلافت وليدبن عبدالملك ، ششمين خليفه اموى تسخير نمودند . در ماه رجب سال 92 هجرى طارق‌بن زياد ، والى طنجه از طرف موسى بن نصير لخمى ( حاكم افريقيه و مغرب ) مأموريت يافت با لشگريان 1000 نفرى خود از تنگه‌اى - كه بعدها به نام او جبل‌الطارق ناميده شد - عبور كرده ، وارد خاك اسپانيا شود . « 1 »\r\nپيش از فتح اندلس به دست مسلمانان ، ويزيگوت‌ها بر اين سرزمين حكومت مىكردند . آنها اقوامى وحشى بودند كه پس از انقراض دولت روم غربى در قرن ششم ميلادى ، به اندلس هجوم بردند و اين سرزمين را به تصرف خود درآوردند . « 2 »\r\nوضعيت اين سرزمين و مردم آن در هيچ زمانى به اندازه دوران حكمرانى ويزيگوت‌ها آشفته نبود . از جهت اقتصادى در اين دوره ، تجارت و صنعت به‌كلى از اين كشور رخت بربسته و بىحاصلى تمام كشور را فراگرفته بود .\r\nاندلس قطعه قطعه شده بود و صاحبان آن تنها به بطالت و تن‌پرورى مشغول بودند . كار كشاورزى نيز برعهده زارعان يا بردگانى بود كه به ضرب شلاق مباشرين و اربابان ستمگر ، در زمين كار مىكردند . مردم در جهالت و نادانى و خرافات و اوهام غوطه‌ور بودند و وضعيت اخلاقى آنها نيز به‌شدت منحط بود . « 3 »\r\nتاريخ كشور اسپانيا به‌عنوان نمونه نشان مىدهد پيش از حكومت مسلمانان ، اندلس كشورى فقير و تضعيف‌شده و ناامن بود ، « 4 » اما پس از استيلاى مسلمانان ، در مدت دويست سال تمام بخش‌هاى اجتماعى ديگرگون شد و با آموزش علم و هنر به تمام طبقات مردم و آشناشدن با فرهنگ عالى و غنى ، اين سرزمين از ديگر بخش‌هاى اروپا و جهان غرب پيشى گرفت و بر سراسر اروپا تأثير نهاد . اين برترى به مدت پنج قرن ادامه داشت ، تا اينكه به‌دست\r\n\r\n\r\n","description":"","footnote":"\r\n( 1 ) . محمدابراهيم آيتى ، اندلس يا تاريخ حكومت مسلمين در اروپا ، ص 1 و 2 .\r\n( 2 ) . گوستاو لوبون ، تمدن اسلام و عرب ، ص 327 و 328 .\r\n( 3 ) . محمدابراهيم آيتى ، اندلس يا حكومت مسلمين در اروپا ، ص 6 و 7 .\r\n( 4 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 643 .\r\n","page_name":" 206 ","page_number":206},
  {"content":"\r\n\r\nمهاجمان به افول گراييد . « 1 »\r\nهنگامى كه طارق‌بن زياد وارد اين سرزمين شد ، ويزيگوت‌ها كوشيدند تا مانع پيشروى او شوند ، اما نتوانستند در مقابل سپاه او بايستند . طارق با لشكر دوازده هزار نفرى خود به طرف شهر طليطله پيش‌رفت . رودريك ، « 2 » پادشاه اسپانيا ، امراى جزء و خوانين كشور را به جنگ در مقابل سپاه طارق فراخواند و با سپاهى يكصد هزار نفرى در رمضان سال 92 هجرى با او روبه‌رو شدند . پس از چند روز جنگ با وجود پايدارى شديد ، سپاه رودريك شكست خورد و جمعيت ويزيگوت‌ها به‌كلى از هم پاشيد و پراكنده گرديد . « 3 »\r\n\r\nدو . علل و چگونگى سقوط اندلس\r\nبىترديد يكى از علل اصلى سقوط اندلس ، از بين رفتن وحدت ميان مسلمانان در اين سرزمين بود . اندلس يا اسپانياى اسلامى نزديك به سه قرن به‌گونه‌اى يكپارچه مىزيست و از حكومت مركزى واحدى فرمان مىگرفت و در داخل شبه‌جزيره ايبرى دشمنى جز اسپانياى مسيحى نداشت . اما از هنگامى كه نشانه‌هاى سستى در خلافت اموى اندلس پديدار شد ، دولت نيرومند « بنىعامر » بر آن چيره گرديد و به اين ترتيب قدرت خلافت اموى از ميان رفت . پس از مدتى حكومت عامرى منقرض شد و به‌دنبال آن حكومت اموى نيز رو به زوال نهاد . بدين‌رو ، اندلس دچار شورش و كشمكش شد و اساس وحدت آن متزلزل گرديد و از آن پس دولت مقتدر اسلامى اندلس به‌شكل دولت‌ها و اميرنشين‌هاى كوچك و مستقل درآمد . « 4 »\r\nاين دولت‌ها نيز هنوز در مراكز خود استقرار نيافته بودند كه بين آنها يك سلسله جنگ و منازعات داخلى درگرفت و كار به آنجا رسيد كه خود را در برابر اسپانياى مسيحى و نيرومند ، ناتوان و رو به زوال يافتند .\r\nاين عده از امراى مسلمان كه وارث دولت اموى اندلس بودند ، در تاريخ اسپانيا به\r\n\r\n\r\n","description":"","footnote":"\r\n( 1 ) . همان .\r\n( 2 )  . Roderic . \r\n( 3 ) . محمدابراهيم آيتى ، اندلس يا حكومت مسلمين در اروپا ، ص 12 و 13 .\r\n( 4 ) . محمد عبدالله عنان ، صحنه‌هاى تكان‌دهنده در تاريخ اسلام ، ص 148 .\r\n","page_name":" 207 ","page_number":207},
  {"content":"\r\n\r\n« ملوك‌الطوائف » معروف‌اند . برخى از اينان گاه حيطه قدرتشان از يك ايالت نيز تجاوز مىكرد ؛ مانند « بنىعباد » كه دامنه حكومت خود را از قلب اسپانيا تا سواحل اقيانوس اطلس گستردند . « 1 »\r\nبىگمان اين دولت‌هاى جديد اسلامى اگر با يكديگر متحد مىشدند ، مىتوانستند سد محكمى در برابر اسپانياى مسيحى و دشمن مشترك خود باشند ، ولى آنها غافل از اين خطر ، به منازعات شخصى و جنگ‌هاى خانگى روى آوردند ؛ تا جايىكه گاه برخى از آنها براى غلبه بر رقيب مسلمان خود به پادشاهان مسيحى پناهنده مىشدند و آنها نيز كه مترصد اين فرصت بودند ، به كمك آنان مىشتافتند و پس از آنكه برخى از اين دولت‌هاى كوچك را درهم مىكوفتند ، بخشى از اراضى و شهرها را از تصرف آنها خارج مىنمودند .\r\nنخستين پايگاه بزرگ اسلامى كه در منازعات محلى ملوك‌الطوايف اندلس فروريخت ، شهر طليطله ، پايتخت بزرگ بود . « 2 » پس از آنكه اين شهر بعد از 370 سال حكومت سقوط كرد ، براى هميشه از حيطه اقتدار اسلام خارج شد و به دست مسيحيان افتاد . « 3 » سقوط طليطله ، بر اندلس و سراسر دنياى اسلام تأثير وخيمى نهاد و اين اعلام خطرى بود براى ساير امراى مسلمان كه آنها نيز يكى پس از ديگرى به همين سرنوشت دچار خواهند شد .\r\nتنها راه مسلمانان بعد از سقوط طليطله اتحاد بود ، ولى زعماى قوم طبق معمول مصالح شخصى خود را بر مصالح عمومى ترجيح مىدادند و بدين‌گونه بود كه اسپانيا رو به انقراض و نابودى نهاد . « 4 »\r\nناگفته نماند علل ديگرى نيز در انحطاط و سقوط اين سرزمين مؤثر بود كه برخى از آنها جنبه داخلى و برخى ديگر جنبه خارجى داشتند .\r\nالف ) عوامل داخلى مؤثر در سقوط اندلس\r\n1 . نظام حكومت اسلامى در زمان امويان به حكومت استبدادى موروثى و فردى بدل گرديد و حاكمان اسلامى نيز به‌جاى اجراى احكام الاهى ، به‌دنبال مطامع خود بودند .\r\n\r\n\r\n","description":"","footnote":"\r\n( 1 ) . همان ، ص 148 و 149 .\r\n( 2 ) . همان ، ص 149 .\r\n( 3 ) . همان ، ص 165 و 166 .\r\n( 4 ) . همان ، ص 168 - 165 .\r\n","page_name":" 208 ","page_number":208},
  {"content":"\r\n\r\n2 . مساوات كه يكى از اركان مهم نظام اسلامى بود از بين رفت درحالىكه قرآن و سنت پيامبر ( ص ) ملاك برترى را پرهيزكارى قرار داده بود ، امويان روحيه نژادپرستى داشتند و نژاد عرب به‌ويژه قريش را برتر از ديگر نژادها و اقوام مىدانستند .\r\n3 . درآمد دولت به‌جاى آنكه براى امور مردم صرف شود ، صرف تجمل و خوش‌گذرانى حكومت مىشد و اين موجب افزايش نارضايتى مردم از حكومت شده بود .\r\n4 . دستگيرى ، حبس ، شكنجه ، كشتار و گاه قتل عام مردم ، از اعمال متداول در دوران حكومت امويان بود و آنها براى سركوبى مخالفان خود از آن استفاده مىكردند .\r\n5 . بسيارى از اعمال دوران جاهليت ازجمله مىگسارى ، زن‌بارگى و مديحه‌سرايى به سبك‌دوران جاهلى در زمان بنىاميه رواج يافت و سپس در سرزمين‌هاى تازه فتح‌شده نيزمرسوم‌گشت . « 1 »\r\n6 . گرايش به تجمل در امور مختلف زندگى ، در دوران حكومت اموى به شدت رواج يافت .\r\nب ) عوامل خارجى مؤثر در سقوط اندلس\r\nبه‌دنبال موفقيت‌هاى پىدرپى مسلمانان در درگيرىهاى متعدد و تصرف بخش عظيمى از اروپا و نيز شكست مسيحيان در جنگ‌هاى صليبى كه ضربه شديدى بر اروپاييان به‌حساب مىآمد ، آنها درصدد برآمدند تا براى عقب راندن مسلمانان به‌ويژه از سرزمين اندلس طرحى دراز مدت تدوين كرده و به اجرا بگذارند كه طرح آنها شامل دو بخش بود :\r\n1 . تهاجم نظامى و بازپس‌گيرى سرزمين اندلس : بازپس گرفتن سرزمين‌هاى تحت تصرف مسلمانان از سوى پاپ به‌منزله تكليفى دينى به مسيحيان القا شد . در اين ميان ، برخى عوامل به پيشرفت مسيحيان در اين راستا كمك كرد كه از آن جمله مىتوان به جنگ عرب‌هاى مسلمان با بربرها اشاره كرد .\r\nدر اين دوره ، فردى به نام آلفونسو پدرو معروف به آلفونسوى اول ، بر نواحى گاليسيا حكومت مىكرد . وى سرزمين تحت حكومت خود را به‌گونه‌اى گسترد كه پس از آن\r\n\r\n\r\n","description":"","footnote":"\r\n( 1 ) . سيد محمد طهطاوى ، غروب آفتاب در اندلس : علل انحطاط حكومت مسلمانان در اسپانيا ، ص 16 و 17 . ( به نقل از : دكتر علىاكبر ولايتى ، فرهنگ و تمدن اسلامى ، ص 146 و 147 . )\r\n","page_name":" 209 ","page_number":209},
  {"content":"\r\n\r\nمسلمانان نتوانستند حكومت وى را از ميان ببرند . از همين‌رو در نزد اسپانيايىها حكومت آلفونسوى اول ( 757 - 739 م ) تولد حقيقى اسپانياى مسيحى به‌شمار مىآيد . او مسيحيان نواحى شمال اندلس را عليه مسلمانان به شورش واداشت و پس از مدتى اين نواحى را از دست مسلمانان خارج نمود . ظهور حكومت بنىاحمر يا بنىنصر در غرناطه ، آخرين اميد مسلمانان براى حفظ اندلس بود ، ولى اين حكومت نيز نتوانست كارى از پيش برد . سرانجام لشكريان فرديناند دوم در چند مرحله ، غرناطه را به محاصره كامل خود درآوردند و مسلمانان نيز به‌ناچار تسليم شدند . ابوعبدالله آخرين حكمران مسلمان اسپانيا بود كه با تسليم وى ، مسلمانان براى هميشه با اين سرزمين وداع كردند . « 1 »\r\n2 . تهاجم فرهنگى : اروپاييان در برنامه‌اى درازمدت توانستند باورهاى مسلمانان را تضعيف كنند . يكى از سرداران مسلمان عرب به نام براق بن عمار در اين تهاجم ، مسيحيان را يارى رساند . او در گفتگويى با سرداران مسيحى و مقامات كليسا ، به آنها توصيه مىكرد از رويارويى مستقيم با مسلمانان خوددارى كنند و بكوشند با پيمان‌بستن با آنها در چند حوزه ، جامعه اسلامى را از درون تهى سازند .\r\nوى آنها را واداشت كه در سه چيز با مسلمانان پيمان ببندند : آزادى در تبليغ دين ، آزادى در آموزش به مسلمانان و آزادى در تجارت با آنها . دو عامل نخست موجب شد مسلمانان در عقايد دينى خود سست و بىاعتنا گردند و براى مسيحيان نوعى برترى فكرى و نژادى قائل شوند . از اين‌سو عامل سوم نيز در گسترش فرهنگ حرام‌خوارى مؤثر افتاد و آنان را به‌تدريج بىبندوبار كرد .\r\nحكمرانان مسلمان اندلس در برابر اين پيمان فريب خوردند و به صلح تن دادند . در پىبسته‌شدن اين پيمان ، اخلاق و رفتار مسلمانان اندلس به فساد و تباهى كشيده شد . با واردشدن شراب از اروپا به اندلس ، به‌تدريج مىگسارى در ميان جوانان مسلمان به امرى عادى بدل شد ؛ تاجايىكه اگر جوانى از خوردن شراب امتناع مىكرد ، وى را كهنه‌پرست و متعصب مىخواندند . جوانان مسلمان ، ديگر براى ارزش‌هاى دينى و اجتماعى اهميتى قائل نبودند و\r\n\r\n\r\n","description":"","footnote":"\r\n( 1 ) . همان ، ص 17 و 18 .\r\n","page_name":" 210 ","page_number":210},
  {"content":"\r\n\r\nبه‌جاى رفتن به مساجد ، اوقات خود را در مراكز عيش و نوش مىگذراندند .\r\nفساد ادارى و رشوه‌خوارى و اختلاس نيز رواج بسيار يافت و قشرهاى توليدكننده مانند كشاورزان ، كارگران و صنعت‌گران مورد بىمهرى قرار گرفتند و هر روز فقيرتر و ناراضىتر شدند . « 1 » بدين‌ترتيب مسيحيان با خيانت برخى از سرداران مسلمان و با توسل به ترفندهاى زيركانه ، توانستند با ايجاد فساد در جامعه اسلامى ، به‌تدريج شهرهاى ديگر اسپانيا را نيز به تصرف خود درآورند . « 2 » زيگريد هونكه ، مستشرق آلمانى با تأسف‌بار خواندن سقوط حكومت مسلمانان در اندلس مىنويسد :\r\nبا پايان يافتن حكومت مسلمانان در اندلس و روىكار آمدن دولت‌هاى مسيحى در اين سرزمين ، دوران بزرگ‌ترين و زنده‌ترين فرهنگى كه تا آن تاريخ ، اروپا در سراسر قرون وسطى به‌خود ديده بود ، به پايان رسيد ؛ پيشرفته‌ترين تمدن در كشورى كه نحوه اداره كردنش ، سطح زندگى مردمش ، شهرهاى ثروتمندش ، بازدهى مشاغل و دولت و زمين و صنايع بسيار مهمش ، كشاورزى پربارش ، آثار هنرى بىنظيرش و آثار تاريخى ماندگارش جملگى نمونه بود . « 3 »\r\n\r\n4 . استعمار\r\nاستعمار يكى از عوامل متأخر در ركود فرهنگ و تمدن اسلامى است . بىشك استعمارگران همواره درصدد دست‌اندازى به سرزمين‌هاى اسلامى بوده‌اند تا به هر طريق عظمت اسلام را متزلزل سازند .\r\n\r\nيك . مفهوم و تاريخچه استعمار\r\nاستعمار از نظر واژگانى به‌معناى آبادانى است و در اصطلاح امروز به‌معناى اعمال نفوذ و مداخله دولت‌هاى قوى در سرزمين‌ها و كشورهاى ضعيف به بهانه آبادى و عمران و به قصد استفاده از منابع ثروت آنهاست . « 4 »\r\nپديده سياسى - اقتصادى استعمار تقريباً از سال 1500 ميلادى آغاز شد و در طول اين\r\n\r\n\r\n","description":"","footnote":"\r\n( 1 ) . بنگريد به : همان ، ص 22 - 8 .\r\n( 2 ) . همان ، ص 30 .\r\n( 3 ) . زيگريد هونكه ، فرهنگ اسلام در اروپا ( خورشيد الله بر فراز مغرب زمين ) ، ص 643 .\r\n( 4 ) . حسن عميد ، فرهنگ عميد ، ذيل « استعمار » .\r\n","page_name":" 211 ","page_number":211},
  {"content":"\r\n\r\nمدت ، استعمارگران اروپايى با كشف مناطق وسيعى از دنيا ، در آنجا ساكن شدند و به بهره‌بردارى پرداختند . « 1 »\r\nپيدايش استعمار با ظهور كشورهاى قدرتمند اروپايى آن زمان مانند انگليس ، فرانسه ، پرتقال و اسپانيا همراه بود . به‌دنبال كشف راه‌هاى دريايى در اطراف آفريقاى جنوب شرقى و نيز با كشف قاره آمريكا در سال 1492 ميلادى ، مسافرت‌هاى دريايى به‌منظور كشف سرزمين‌هاى جديد آغاز گرديد . استعمارگران در ابتدا خواهان طلا و عاج و ساير اشياى قيمتى بودند ، اما به‌تدريج انگيزه‌هاى اقتصادى مانند تجارت و انتقال مواد اوليه معدنى و كشاورزى به سرزمين‌هاى اروپايى و همچنين فروش كالاهاى اروپايى ، به فعاليت‌هاى استعمارى وسعت بخشيد . آنان دريافتند كه براى ادامه‌يافتن بهره‌كشى مىبايد بر مستعمرات خود نظارت سياسى داشته باشند و حتى بر فرهنگ آنها چيره گردند . اين كار در سرزمين‌هايى مانند جوامع بومى آمريكا ، آفريقا و اقيانوسيه كه مراكز اقتدار و فرهنگ و تمدن بومى آنها ضعيف بود ، به‌سهولت صورت پذيرفت . استعمارگران در اين كشورها در كنار نهادها و مؤسسات سنتى بوميان ، معمولًا سازمان‌ها و مناسبات اقتصادى ، سياسى ، اجتماعى و فرهنگى ايجاد كردند تا به اهداف استعمارىشان ( نه برآوردن نيازهاى بوميان ) جامه عمل پوشند .\r\n\r\nدو . استعمار در جوامع اسلامى\r\nاستعمار براى نفوذ در سرزمين‌هاى اسلامى و تحقق اهداف خود به فعاليت‌هايى دست يازيد كه به برخى از آنها اشاره مىكنيم .\r\n1 . سست‌كردن باورهاى مسلمانان : استعمارگران دريافتند تا زمانى كه مسلمانان براى مبادى و مقررات اسلامى ، قداست قائل‌اند ، اسلام در حال گسترش خواهد بود ، از اين‌رو درصدد برآمدند تا اين قداست و احترام را از ميان بردارند . ويليام گيفورد مىگويد :\r\nهر وقت قرآن و شهر مكه از كشورهاى عربى و اسلامى جدا شد ، آن وقت ما مىتوانيم مسلمانان را در حالى ببينيم كه به‌تدريج راه تمدن ما را طى مىكنند و فرمانبردار\r\n\r\n\r\n","description":"","footnote":"\r\n( 1 ) . بنگريد به : ولفگانگ ج . مومسن ، نظريه‌هاى امپرياليسم ، ص 12 - 7 .\r\n","page_name":" 212 ","page_number":212},
  {"content":"\r\n\r\nمامىشوند . « 1 »\r\n2 . برهم‌زدن وحدت مسلمانان : استعمار به‌خوبى دريافته بود كه تا وقتى مسلمانان ، متحد و يك‌جهت باشند ، نيرويى متشكل در برابر دشمنان اسلام خواهند بود . از اين‌رو ، آنان براى ازميان‌بردن وحدت مسلمين از يك‌سو مرزهاى جغرافيايى متعددى بين مسلمانان ايجاد كردند و پيكر وسيع سرزمين‌هاى اسلامى را به چهل و چند كشور كوچك تجزيه نمودند و هر كشور را نيز به فرد مورد اعتماد خود سپردند . از ديگرسو ، استعمار با زنده‌كردن و بزرگ‌شمردن تمدن‌هاى قديمى مسلمانان - مانند تمدن مصر ، عراق ، سوريه ، تركيه ( تورانىها ) و ايران - آنها را سرگرم نمود تا بدين‌ترتيب تمدن درخشان اسلامى را در نظر آنها بىاهميت جلوه دهد . « 2 » آنان همچنين مكتب‌ها و مذاهبى ازقبيل ماركسيسم ، اگزيستا نسياليسم ، بهايىگرى ، كسروىگرى و وهابىگرى را پديد آوردند و با رواج آنها در ميان مسلمانان ، به آتش اختلافات و درگيرى داخلى ، دامن زدند .\r\n3 . ترويج فساد در ميان مسلمانان : استعمار براى آنكه مسلمين را ملتى سست و ايستا بارآورد ، انواع وسايل سرگرم‌كننده و عوامل فساد مانند مشروبات الكلى ، فيلم‌هاى بدآموز ، مجالس رقص و ساز و آواز را در بين آنان رواج داد . « 3 »\r\n4 . تخريب شخصيت‌هاى اصيل اسلامى : استعمار از يك‌سو علماى اسلام را « مرتجع » و « كهنه‌پرست » معرفى مىكرد و از سويى ديگر آنها را سطحىنگر ، سخت‌گير ، انحصارطلب و عامل بيگانه مىخواند . براى مثال ، سيدجمال‌الدين اسدآبادى كه از بنيان‌گذاران نهضت اسلامى در شرق بود ، بىدين ، عامل و حقوق‌بگير انگليس و فراماسونرى معرفى شد . « 4 »\r\n5 . برقرارى روابط آزاد اقتصادى : استعمار براى زدودن استقلال از كشورهاى اسلامى ، با آنهاروابط تجارى برقرار مىكرد و امتياز خريد و فروش برخى اجناس و استخراج برخى\r\n\r\n\r\n","description":"","footnote":"\r\n( 1 ) . زين‌العابدين قربانى ، علل پيشرفت اسلام و انحطاط مسلمين ، ص 437 .\r\n( 2 ) . همان ، ص 437 و 438 .\r\n( 3 ) . همان ، ص 439 .\r\n( 4 ) . همان ، ص 442 .\r\n","page_name":" 213 ","page_number":213},
  {"content":"\r\n\r\nازمعادنشان را از آنها مىگرفت ؛ آن‌گونه كه در كشورهاى نفت‌خيز خاورميانه ، آفريقا و هند چنين‌كرد . « 1 »\r\n6 . شرق‌شناسى : شرق‌شناسى پديده‌اى به‌ظاهر علمى ، ولى سياسى و يا سياسى - فرهنگى است كه در چند سدهء اخير به‌دست اروپاييان مسيحى و يهودى شكل گرفته و به‌تدريج گسترش يافته است . به‌طور كلى اين پديده ، خصوصيات سياسى ، فرهنگى ، اجتماعى ، اقتصادى و تاريخى مسلمانان را - كه عمدتاً در مشرق‌زمين زندگى مىكنند - مورد مطالعه و تحقيق قرار مىدهد . « 2 » حال بدين نكته خواهيم پرداخت كه شرق‌شناسى چگونه بر انحطاط مسلمانان تأثير نهاده است .\r\nالف ) پيشينه شرق‌شناسى\r\nاين پديده به مفهوم ساده خود ، گذشته‌اى بس دراز دارد . نخستين برخورد و آشنايى جدى مسلمانان با مغرب‌زمين به زمانى بازمىگردد كه آنان بخش‌هاى شرقى و جنوب شرقى اروپا را گشودند و بدين‌رو خلافت اروپايى مسلمين در سرزمين‌هاى پهناور اندلس شكل گرفت .\r\nاندلس داراى مدارس و مراكز آموزشى و علمى پيشرفته‌اى بود كه برخى از روحانيون و كشيش‌هاى مسيحى نيز با فراگرفتن زبان عربى ، كم‌وبيش خود را با آن مراكز مرتبط كرده ، آثار فلسفى ، پزشكى ، رياضى و علوم اسلامى را از عربى به زبان لاتين ترجمه نمودند . نخستين مترجم شرق‌شناس ، يك روحانى مسيحى به نام پطروس آلفونسى است . وى افزون بر ترجمه آثار شرقى به زبان لاتين ، در راه نشر علوم اسلامى در اروپا نيز كوشا بود ؛ چنان كه از او اولين شرح زندگى پيامبر ( ص ) و گفتارى درباره دين اسلام بر جاى مانده است . « 3 »\r\nريمون ، اسقف شهر طليطله ( تولدو ) نيز يكى از پيشگامان شرق‌شناسى در اواسط سده دوازدهم ميلادى است كه از مترجمان علوم اسلامى و عربى نيز به‌شمار مىرود . « 4 »\r\n\r\n\r\n","description":"","footnote":"\r\n( 1 ) . همان ، ص 448 .\r\n( 2 ) . ابوالفضل شكورى ، جريان‌شناسى تاريخ‌نگارىها در ايران معاصر ، ص 274 .\r\n( 3 ) . بنگريد به : حسين عبداللهى خوروش ، فرهنگ اسلام‌شناسان خارجى ، ج 2 ، ص 39 - 7 .\r\n( 4 ) . ابوالقاسم سحاب ، فرهنگ خاورشناسان ، ص 7 و 8 .\r\n","page_name":" 214 ","page_number":214},
  {"content":"\r\n\r\nمورخان ، اين مرحله از شرق‌شناسى را - كه چند سده به طول انجاميد و دوران جنگ‌هاى صليبى را نيز دربرگرفت - دوره « ترجمه و نقل » ناميده‌اند كه در آن اروپاييان با عظمت تمدن و فرهنگ اسلام آشنا شدند و به همين‌رو درصدد برآمدند تا به ترجمه و اقتباس بپردازند . آنان پس از مرحله ترجمه و نقل ، به تحقيق در علوم اسلامى ترجمه‌شده و بهره‌ورى علمى از آن پرداختند كه اين مرحله را « دوره تحقيق و تتبع » مىخوانند . « 1 »\r\nاما شرق‌شناسى به مفهوم جديد آن - كه تهاجم همه‌جانبه فرهنگى عليه اسلام ، مسلمانان و سرزمين‌هاى شرقى است - برپايه برخى از اسناد تاريخى ، در سال 690 هجرى توسط لوئىنهم ( پس از شكست وى از مسلمانان در جنگ منصوره ) طرح‌ريزى شد كه بعد از او نيز به پيدايش استعمار كلاسيك انجاميد .\r\nلوئى نهم كه هفتمين مرحله گسترده جنگ‌هاى صليبى را رهبرى كرد ، پس از شكست نيروهاى صليبى به اين نتيجه رسيد كه براى مقابله با اسلام و مسلمانان بايد شيوه ديگرى درپيش گيرد ؛ چراكه نيك مىدانست با توجه به روحيه ايثار و شهادت‌طلبى مسلمانان ، نمىتوان آنان را با شيوه نظامى شكست داد .\r\nبه‌دنبال اين تصميم سرّى ، پس از جنگ‌هاى صليبى بود كه پديده شرق‌شناسى به مفهوم گسترده و استعمارى آن ( شامل پژوهش در عقايد ، فرهنگ ، آداب و رسوم ، تمدن و تاريخ اسلام ) به‌دست اروپاييان برنامه‌ريزى شد . جاسوسان اروپايى در لباس بازرگان و جهانگرد و درويش و سفير و ايلچى ، دورترين نقاط سرزمين‌هاى پهناور اسلام را پيمودند و از همه‌جا ، اطلاعات سياسى ، اجتماعى ، فرهنگى ، مذهبى ، تاريخى و جغرافيايى را گرد آوردند كه مجموع آنها بالغ بر صدها جلد كتاب به‌عنوان سفرنامه و يادداشت و خاطره است . « 2 »\r\nدر پى اين قضايا بود كه در كشورهاى اروپايى ، آموزش زبان عربى و ديگر زبان‌هاى شرقى و اسلامى رسماً داير و رايج شد و بدين‌منظور انجمن‌ها و مؤسسات و كرسىهاى دانشگاهى خاصى پديد آمد .\r\n\r\n\r\n","description":"","footnote":"\r\n( 1 ) . همان ، ص 60 .\r\n( 2 ) . محمود نوربخش ، مسافران تاريخ ، ص 213 - 211 .\r\n","page_name":" 215 ","page_number":215},
  {"content":"\r\n\r\nب ) اهداف شرق‌شناسى\r\nبنابر آنچه از مطالعه تاريخ و پيدايش و گسترش شرق‌شناسى برمىآيد ، به‌رغم تبليغات وسيع استعمار و برخى ناآگاهان جهان سوم ، پديده شرق‌شناسى با انگيزه سياسى و استعمارى به‌وجود آمده است . به سخنى ديگر ، اين پديده براى توسعه مرزهاى كليسا و مسيحىكردن مردمانى كه به‌گفته اروپاييان در تاريكى زندگى مىكنند ، شكل گرفت تا بستر نفوذ سياسى و اقتصادى غرب به شرق را فراهم آورد .\r\nدر تبيين و اثبات اينكه دولت‌هاى غربى در تأسيس كرسىهاى شرق‌شناسى تابع انگيزه‌ها و اهداف سياسى و استعمارى بوده‌اند ، به برخى از اسناد و مدارك اشاره مىكنيم :\r\nمسئولين فرهنگى دانشگاه « كمبريج » انگلستان ، درمورد تأسيس « كرسى زبان عربى » در سال 1636 ميلادى خطاب به بنيان‌گذاران آن دانشگاه چنين نوشته‌اند :\r\n. . . كارى كه ما طرح آن را در ذهن مىپرورانيم ، تنها به‌منظور آن نيست كه معلومات ادبى دانشجويان را با آموختن اين زبان پردامنه ( عربى ) گسترش بدهيم ، بلكه هدفْ خدمت‌گزارى به شاه و دولت است كه به‌وسيله معاملات بازرگانى ما با ملت‌هاى شرقى و همچنين جلب رضايت خداوند از طريق توسعه مرزهاى كليسا تأمين مىگردد تا مردمى كه در آن ديار تاريكى به‌سر مىبرند ، به آيين مسيحيت درآيند . « 1 »\r\nيكى ديگر از اسناد تبيين‌كننده ماهيت شرق‌شناسى ، اساسنامه مدرسه زبان‌هاى شرقى پاريس است كه ازجمله مراكز عمده تربيت شرق‌شناسان به‌شمار مىرود . اين مدرسه كه اول‌بار در 29 آوريل 1795 ميلادى با نام « مدرسه مخصوص زبان‌هاى زندهء مترقى » در پاريس تأسيس شد ، در ماده اول اساس‌نامه آن چنين نوشته شده است :\r\nدر محوطه كتابخانه ملى ، مدرسه عمومى ايجاد خواهد شد و هدفش آموزش آن دسته از زبان‌هاى زنده شرقى خواهد بود كه براى سياست و تجارت ، سودمند تشخيص داده شود . « 2 »\r\nدر اين دو سند ، آشكارا بدين اهداف اشاره شده است :\r\n1 . پرداختن به مباحث شرق‌شناسى تا جايى مجاز است كه از ديدگاه سران غرب ، براى\r\n\r\n\r\n","description":"","footnote":"\r\n( 1 ) . عبداللطيف طيباوى ، خاورشناسان انگليسى زبان ، ص 7 .\r\n( 2 ) . مجله نگين ، ش 86 ، ص 11 .\r\n","page_name":" 216 ","page_number":216},
  {"content":"\r\n\r\nسياست و تجارت آنها سودمند باشد .\r\n2 . هدف از تأسيس اين مدرسه ، خدمت به شاه انگلستان و دولت‌هاى آن است .\r\n3 . توسعه مرزهاى كليسا ، يعنى تسخير سرزمين‌هاى مشرق‌زمين از طريق مسيحىكردن مردمان آن با استفاده از زبان‌هاى محلى كه شرق‌شناسان آن را آموخته‌اند .\r\nاين مرحله را مىتوان مرحله بلوغ و پختگى پديده شرق‌شناسى ناميد كه در آن عمليات شرق‌شناسى تابع برنامه مىشود و از راه‌هاى مختلف ، اهداف استعمارى ويژه‌اى دنبال مىگردد . اين اهدافِ ابتدايى و بسيط ، مخصوص سده‌هاى 17 و 18 ميلادى بوده است .\r\nپس از اين ، مرحله ديگرى در تاريخ شرق‌شناسى پديد آمد كه اهداف آن ضمن گسترش ، پيچيدگى و عمق خاصى يافت . پاره‌اى از شرق‌شناسان كنونى به چيزى كمتر از مسخ كردن كامل هويت مذهبى ، ملى ، قومى ، اقليمى ، تاريخى و فرهنگى ملل مسلمان راضى نمىشوند . برخى از آنها به مجرد آنكه يكى از زبان‌هاى شرقى را دست و پا شكسته مىآموزند ، درباره همه‌چيز اسلام و مسلمانان - از حكمت متعاليه گرفته تا هنر و ادبيات و نهضت‌هاى اسلامى و آداب و رسوم و فقه و شريعت و تاريخ - نظر مىدهند . « 1 »\r\nبه‌طور كلى شرق‌شناسى در كاوش‌هاى عربى و اسلامى خود داراى انگيزه‌هايى بوده است . كه از حيث شدت و ضعف با يكديگر متفاوت‌اند . اين انگيزه‌ها به سه دسته كلى تقسيم‌مىگردد :\r\n1 . پژوهش‌ها و بررسىهايى كه به انگيزه‌هاى تبشيرى انجام مىگيرد ؛\r\n2 . پژوهش‌هايى كه در پس آنها اهداف استعمارى نهفته است ؛\r\n3 . تحقيقاتى كه صرفاً به انگيزه‌هاى علمى صورت مىپذيرد . « 2 »\r\nدرهرحال ، شرق‌شناسان با بررسى جوامع شرقى ، تصويرى از آن به‌دست مىدهند و سپس براساس آن ، به حوزه رهبرى دولت‌هاى استعمارگر ، راهنمايىهايى مىكنند تا آن حوزه ، رهبرى خود را بر جوامع شرقى ادامه دهد .\r\n\r\n\r\n","description":"","footnote":"\r\n( 1 ) . بنگريد به : حسين عبداللهى خوروش ، فرهنگ اسلام‌شناسان خارجى ، ج 2 ، ص 39 - 7 .\r\n( 2 ) . محمدحسين على الصغير ، المستشرقون والدراسات القرآنيه ، ص 15 .\r\n","page_name":" 217 ","page_number":217},
  {"content":"\r\n\r\nاكنون شرق‌شناسى جديد در جايگاهى قرار دارد كه اگر پژوهش‌گرى بخواهد از شرق بنويسد ، يا بيانديشد ، نمىتواند از موانعى بگذرد كه بر سر راه فهم شرق قرار داده شده است . به تعبيرى ديگر ، شرق اكنون به‌دليل وجود شرق‌شناسى نمىتواند موضوعى آزاد براى پژوهشى عينيت‌گرا و بدون سوگيرى باشد . البته اين بدان معنا نيست كه تنها شرق‌شناسان هستند كه به پژوهش در باب شرق مشغول‌اند ، بلكه به اين معناست كه شرق‌شناسى شبكه‌اى از منافع كلى و عام را به‌وجود مىآورد تا شرق در هر جايگاهى كه مورد بررسى قرار مىگيرد ، حاضر و اثرگذار باشد . « 1 » امروزه به علل مختلف ، شرق‌شناسان ترجيح مىدهند خود را اسلام‌شناس معرفى نمايند و انتظار دارند اسلام‌شناسى آنان براى مسلمانان ، از اسلام‌شناسى دانشمندان مسلمان مقبول‌تر باشد .\r\n\r\nب ) علل درونى انحطاط تمدن اسلامى\r\n\r\n1 . انحراف از مسير اصلى اسلام\r\nانحطاط تمدن اسلامى عوامل درونى متعددى دارد كه از آن جمله مىتوان به انحراف فكرى و عملى مسلمانان از تعاليم اسلام اشاره كرد . عقايد و قوانين اسلامى برپايه فلسفه خاصى تشريع و تنظيم شده كه پيروى از آن موجب سعادت ، و انحراف از آن نيز بىشك مايه شقاوت و انحطاط خواهد بود .\r\nپس از رحلت پيامبرخدا ( ص ) تا مدتى مسلمانان در مسير اصلى اسلام حركت كردند ، ولى رفته‌رفته از آن منحرف شدند . از سويى ، بخشى از عقايد و دستورهاى اسلام نيز به‌غلط تفسير و توجيه گرديد و در اعمال و رفتار مسلمانان سستى و انحراف پديدار شد ؛ آن‌گونه كه آنان با شكستن حريم دين ، انواع محرمات را مرتكب شدند و واجبات الاهى را نيز ترك گفتند . اين انحراف به حدى در جوامع اسلامى گسترش يافت كه هيچ شباهتى بين اعمال مسلمانان با اسلام راستين باقى نماند . « 2 »\r\n\r\n\r\n","description":"","footnote":"\r\n( 1 ) . ادوارد سعيد ، شرق‌شناسى ، ص 39 .\r\n( 2 ) . زين‌العابدين قربانى ، علل پيشرفت اسلام و انحطاط مسلمين ، ص 271 و 272 .\r\n","page_name":" 218 ","page_number":218},
  {"content":"\r\n\r\n\r\nنمونه‌هايى از انحراف فكرى مسلمانان\r\nمسائل اعتقادى و عملى اسلام چنانچه به‌معناى واقعى خود تفسير و توجيه مىشد ، تحرك‌آفرين و زندگىساز بود ، اما اين مسائل از معناى واقعى خود تحريف گرديد و موجب ضعف و ناتوانى مسلمانان شد . در اينجا به ذكر نمونه‌هايى از اين مسائل مىپردازيم :\r\nيك . سرنوشت : مسئله قضا و قدر كه يكى از مسائل اعتقادى اسلام است ، در ميان مسلمانان هم‌معنا با جبرىگرى انگاشته مىشود ؛ بدين‌معنا كه احدى قدرت تغيير آن را نداشته و انسان به‌جز تسليم و رضا در برابر آن چاره‌اى ندارد . طبيعى است كه « سرنوشت » به اين معنا ، مردم را از تلاش به سوى زندگى بهتر بازمىدارد و هر چه برسرشان آيد ، چون آن را خواست الاهى مىدانند ، با آغوش باز پذيراى آن‌اند . براى مثال ، اينان بيدادگرى حكومت‌هاى ستمگر را - از آن‌رو كه سرنوشت الاهى است - برخود مىپذيرند . « 1 »\r\nاما اين درحالى است كه حقيقت سرنوشت در اسلام راستين معنايى ديگر دارد كه علم و فلسفه نيز بر آن تأكيد مىورزد : خداوند براى هر پديده‌اى علل و اسباب ويژه‌اى قرار داده كه هيچ حادثه‌اى بدون فراهم‌شدن آن علل ، پديد نخواهد آمد و اراده و اختيار انسان نيز جزء اسباب ويژه پيدايش فعل اوست كه بدون آن عملى از او صادر نخواهد شد . « 2 »\r\nبنابراين درست است كه همه پديده‌هاى اين عالم برپايه خواست و مشيت الاهى پديد مىآيد ، اما هيچ‌گاه خداوند اعمال مردم را بدون خواست آنها نمىخواهد ، بلكه به آنها آزادى و اختيار داده تا راه خود را برگزينند . بىگمان اين معنا ، با جبرىگرى و تفسير غلط از آن ، تفاوتى آشكار دارد . « 3 »\r\nدو . اعتقاد به معاد : باور به روز رستاخير يكى از مهم‌ترين و ريشه‌دارترين مسائل اعتقادى اسلام است . اين اصل كه مىتواند تحرك‌آفرين و زندگىساز باشد ، چنان مورد تحريف قرار گرفته كه خاصيت تخديرى يافته است : برخى از مسلمانان مىپندارند كه انسان براى اين زندگى گذرا آفريده نشده ، از اين‌رو بايد در برابر سختىها ، محروميت‌ها و ناملايمات صبر و\r\n\r\n\r\n","description":"","footnote":"\r\n( 1 ) . همان ، ص 277 و 278 .\r\n( 2 ) . همان ، ص 279 و 280 .\r\n( 3 ) . همان ، ص 281 و 282 .\r\n","page_name":" 219 ","page_number":219},
  {"content":"\r\n\r\nشكيبايى پيشه كند تا در جهان ديگر در نزد خداوند جايگاهى والاتر يابد . بديهى است اين طرز تفكر ، مردم را بىتحرك ، ستم‌پذير و بىعلاقه به زندگى بار مىآورد و آنها در برابر مشكلاتْ واكنشى از خود نشان نمىدهند .\r\nاما حقيقت اعتقاد به معاد چنين است كه آدمى اگر به وظايف دينى خود عمل كند ، از ثمرات و نتايج نيك آن در جهان ديگر بهره‌مند خواهد شد ، و گرنه مورد كيفر الاهى قرار خواهد گرفت .\r\nسه . شفاعت : يكى ديگر از نمونه‌هاى بارز انحراف فكرى مسلمانان ، برداشت نادرست آنان از شفاعت است . بسيارى از مسلمانان مىپندارند كه اگر رابطه انسان با خدا و پيامبر ( ص ) و خاندان بزرگوارش استوار باشد و به اصول عقايد نيز باور داشته باشد ، درصورت كوتاهى وى در انجام امور مذهبى و فروع دين ، شفاعت پيامبر و فرزندانش شامل حال او خواهد شد و در زمره بهشتيان قرار خواهد گرفت . بديهى است اين طرز تفكر گاه برخى از مسلمانان را در ارتكاب معاصى چنان گستاخ مىكند كه از انجام آن هيچ ابايى ندارند .\r\nحقيقت شفاعت در اسلام اين است كه خداوند به عده‌اى از پيامبران و مقربان درگاهش اجازه مىدهد براى نجات مردمى كه شرك نورزيده و روح سركشى در برابر خداوند نداشته و از روى « جهالت » مرتكب معاصى شده‌اند ، وساطت نموده ، از خداوند بخواهند كه آنها را مشمول رحمت خود قرار دهد . « 1 »\r\n\r\n2 . استبداد و خودكامگى حكومت‌ها در جهان اسلام\r\nاستبداد مانع پيشرفت تعاملات اجتماعى ازجمله روابط اقتصادى ، اجتماعى ، سياسى و فرهنگى مىشود . بررسى تاريخى تمدن اسلامى نشان مىدهد هر اندازه استبداد در جامعه كمتر بوده ، به همان ميزان جامعه بستر مساعدترى براى رشد و توسعه فرهنگ و تمدن به دست آورده است .\r\n\r\nيك . تعريف استبداد\r\nاستبداد در لغت به‌معناى « يكه و تنها » و « به خودىخود به‌كارى پرداختن » و « به رأى خود عمل‌كردن » است . همچنين به آن حكومتى گفته مىشود كه فرمانروايان آن مقيد به قانون\r\n\r\n\r\n","description":"","footnote":"\r\n( 1 ) . همان ، ص 312 .\r\n","page_name":" 220 ","page_number":220},
  {"content":"\r\n\r\nنباشند و به ميل و اراده خود عمل كنند . « 1 »\r\nاستبداد و ديكتاتورى را اغلب به يك معنا به كار مىبرند ؛ حال آنكه مفهوم اجتماعى و جامعه‌شناختى استبداد با ديكتاتورى به‌كلى متفاوت است : استبداد متضمن نظامى است كه در آن ، دولت در مقابل ملت هيچ‌گونه تعهد و مسئوليتى ندارد ؛ يعنى نظامى كه در آن اساس حكومت بر بىقانونى است . بدين معنا ، قوانين و مقررات موجود فقط تا زمانى قابل اجرايند كه مستبد كل يا گماشتگان او ، صلاح خود را در آن بدانند . از اين‌رو ، هر قانون و ضابطه‌اى مىتواند در هر لحظه زير پا گذارده شود و قانون ديگرى به‌جاى بنشيند . از همين‌روست كه اصطلاحات قانون و ضابطه در نظام استبدادى ، بىمعنايند . « 2 »\r\n\r\nدو . ظهور استبداد در جوامع اسلامى\r\nاسلام خودرأيى و استبداد در حكومت را مردود شمرده و اساس حكومت را بر اصل مشورت قرار داده است . پيامبر اسلام ( ص ) با صحابه به شور و مشورت مىنشست و از نظريات آنها در اداره امور بهره مىبرد و پس از او نيز امام على و امام حسن چنين مىكردند .\r\nاما همين‌كه معاويه به خلافت رسيد و كارگزاران خود را به بلاد اسلامى فرستاد ، آنها سياست مدارا و سهل‌گيرى بر مردم را مناسب نمىيافتند و بيم آن داشتند كه اگر مردم را آزاد گزارند ، آنان دست به شورش زنند ، از اين‌رو به سخت‌گيرى و آزار و اذيت آنها پرداختند . نخستين كسى كه براى تقويت حكومت معاويه دست به شمشير برد ، زيادبن ابيه بود . وى با مختصر بدگمانى نسبت به اشخاص ، آنها را دستگير و بدون رسيدگى ، كيفر مىنمود . سياست بنىاميه ابتدا با سخت‌گيرى آغاز شد و سرانجام به ستم‌پيشگى و آزار و كشتار رسيد ؛ تاجايى كه حتى مأموران خود را به اين اعمال تشويق مىكردند . براى مثال پس از جريان حكميت ، معاويه جلادى را به نام بسربن ارطاة به قتل و آزار پيروان على ( ع ) مأمور ساخت و تأكيد كرد كه حتى از كشتن زنان و كودكان خوددارى نكنند . « 3 »\r\n\r\n\r\n","description":"","footnote":"\r\n( 1 ) . حسن عميد ، فرهنگ عميد ، ذيل « استبداد » .\r\n( 2 ) . محمدعلى همايون كاتوزيان ، استبداد دموكراسى و نهضت ملى ، ص 12 و 13 .\r\n( 3 ) . بنگريد به : جرجى زيدان ، تاريخ تمدن اسلام ، ص 725 - 723 .\r\n","page_name":" 221 ","page_number":221},
  {"content":"\r\n\r\nخلفاى عباسى نيز همان سياست امويان را در پيش گرفتند . آنها پيمان‌شكنى ، آدم‌كشى ، مكر و زجر و شكنجه را عامل پيشرفت بنىاميه مىدانستند ، از اين‌رو همه اصول اخلاقى و انسانى را زيرپا نهادند و حتى در ستمگرى بر بنىاميه پيشى گرفتند . « 1 »\r\nدر عصر حاضر نيز بسيارى از جوامع با اين پديده روبه‌رويند . براى نمونه ، بررسى امپراتورى عثمانى نشان مىدهد يكى از عوامل انقراض اين امپراتورى ، استبداد سلاطين عثمانى و نارضايتى مردم بوده است . واكاوى تاريخ ايران به‌ويژه عصر مشروطيت نيز بيانگر آن است كه قيام مردم و انقلاب مشروطه ، به‌منظور خاتمه‌دادن به ظلم و استبداد و براى تشكيل حكومت عادلانه و براساس قانون بوده است . به هرروى ، علت استبداد هرچه باشد ، يكى از عوامل عمده در انحطاط فرهنگ و تمدن اسلامى است . « 2 »\r\nالبته آنچه نبايد آن را ناديده انگاشت ، محدودنكردن استبداد در روش حكومتى است . به بيان ديگر ، استبداد مفهومى است كه در تمامى اركان مديريت جامعه مصداق مىيابد ؛ خواه مديريت كلان جامعه يا مديريت سياسى و يا ديگر عرصه‌هاى مديريت در سازمان‌ها . ازاين‌رو ، عمومىشدن اين ويژگى در ميان خواص و تن‌دادن به آن از سوى عوام ، عامل اصلى انحطاط جامعه اسلامى به‌شمار مىرود .\r\n\r\n3 . فرقه‌گرايى\r\nپس از رحلت رسول‌خدا ( ص ) امت اسلام ، چه از نظر سياسى و چه از لحاظ فكرى و عقيدتى به فرقه‌هاى گوناگون تقسيم شد ؛ آن‌گونه كه هر يك مدعى بودند تنها مسلك آنها مسلك راستين محمد ( ص ) است و ديگر فِرق بر باطل‌اند . بىشك اين فرقه‌گرايى سيماى واقعى اسلام را زير هاله‌اى از پندارهاى نادرست ، پنهان نگاه داشت . بدين‌ترتيب ، نيروى مسلمانان كه مىبايست در راه نجات از دست صاحبان زر و زور و تزوير صرف مىشد ، در راه اختلاف و صف‌بندى و تعصب و برادركشى به هدر رفت . « 3 »\r\n\r\n\r\n","description":"","footnote":"\r\n( 1 ) . همان ، ص 756 .\r\n( 2 ) . علىاكبر ولايتى ، فرهنگ و تمدن اسلامى ، ص 153 .\r\n( 3 ) . زين‌العابدين قربانى ، علل پيشرفت اسلام و انحطاط مسلمين ، ص 330 و 331 .\r\n","page_name":" 222 ","page_number":222},
  {"content":"\r\n\r\nتا هنگامى كه پيامبر ( ص ) زنده بود ، كسى در مواجهه با حوادث و در برابر ديدگاه‌هاى اسلام نظر شخصى خود را اعمال نمىكرد ، ولى پس از رحلت ايشان زياده‌طلبى عده‌اى موجب شد شكافى عميق در دين پديد آيد ؛ اختلافى كه از سقيفه بنىساعده ايجاد شد و استمرار يافت . « 1 » پس از آن نيز تاريخ اسلام مشحون از جنگ و جدال‌هاى فرقه‌اى است كه از رهگذر آن خون‌هاى بسيارى بر زمين ريخته شد . « 2 »\r\n\r\n4 . تحجرگرايى\r\nتحجر در لغت به‌معناى « سنگ‌شدن » ، « سخت‌شدن » و « به‌صورت سنگ درآمدن » است . « 3 » از ديگر معانى آن نيز مىتوان به ايستايى ، تحول‌ناپذيرى ، جمود و برنتافتن فرهنگ و ارزش‌هاى حقيقى و متعالى اشاره كرد . « 4 »\r\nتحجر در حوزه انديشه و تفكر است و اگر در رفتار و كردار ظاهر گردد ، جمود ناميده مىشود . تحجر عاملى بازدارنده در شكوفايى انديشه دينى و از سويى مانع ايجاد تعامل مثبت نظرى و عملى با حقيقت ، معرفت ، حكمت ، حكومت ، مديريت و سياست و حتى معيشت است . متحجران در مواجهه با مقتضيات زمان و مكان و تغيير موضوع و محمول‌ها ، جز به تعاليم بسته و انعطاف‌ناپذير تن نمىدهند و حاضر نيستند در انديشه و عملِ به‌اصطلاح اسلامى خود ، بازنگرى و تجديدنظر كنند . « 5 »\r\nاستاد مطهرى با اشاره به يك‌سرى جريان‌هاى فكرى كه در جهان اسلام پيش آمده ، معتقد است اين جريانات را بايد افراط يا جهالت ناميد كه خود به دو دسته تقسيم مىشود : آنهايى كه يك نوع افراط و زياده‌روى و دخل و تصرف بىجا در امور دينى است و از اين‌سو جريان‌هايى كه نوعى تفريط و كندروى و جمود به‌شمار مىرود . وى مىافزايد : همه اين\r\n\r\n\r\n","description":"","footnote":"\r\n( 1 ) . همان ، ص 332 .\r\n( 2 ) . همان ، ص 338 .\r\n( 3 ) . حسن عميد ، فرهنگ عميد ، ذيل « تحجر » .\r\n( 4 ) . محمدجواد درودگر ، « تحجر و تجدد از منظر استاد مطهرى » ، كتاب نقد ، سال هفتم ، شماره 2 و 3 ، بهار و تابستان 82 ، ص 50 - 49 ؛ به نقل از علىاكبر ولايتى ، فرهنگ و تمدن اسلامى ، ص 156 .\r\n( 5 ) . علىاكبر ولايتى ، فرهنگ و تمدن اسلامى ، ص 156 .\r\n","page_name":" 223 ","page_number":223},
  {"content":"\r\n\r\nجريان‌هاى فكرى مربوط به گذشته است و اكنون مسلمانان بايد به تعليمات قرآن روى آورند و جريان معقولى را برگزينند . « 1 »\r\nاين جريانات از شورش خوارج رخ نشان داد ، ولى در ميان مذاهب اسلامى نيز گروه‌هايى اين روش فكرى ( جمودگرايى ) را ادامه دادند . اهل حديث در ميان اهل‌سنت و جريان اخبارىگرى در حوزه انديشه شيعى از اين نمونه‌اند كه ضربات سختى بر پيكر فرهنگ و تمدن اسلامى وارد آوردند . بنابراين با بررسى تاريخ انديشه اسلامى مىتوان عامل جمود و تحجر را تعطيلى تعقل دانست . « 2 »\r\n\r\n5 . دنياگرايى و انحطاط اخلاقى\r\nپيامبراكرم ( ص ) كه خود پيام‌آور اسلام بود ، بسيار ساده مىزيست و زندگىاش از هرگونه اسراف و تبذير و تجمل به دور بود . پس از رحلت ايشان ، در زمان خليفه اول و دوم نيز با آنكه مسلمانان در پى فتوحات از رفاه نسبى برخوردار بودند ، به جهت نزديكى به زمان رسول‌خدا ، به زراندوزى و اسراف‌كارى تمايلى نداشتند . اما از زمانى كه عثمان زمام امور را به‌دست گرفت و خاندان اموى را بر امور جارى حاكم كرد ، ثروت‌اندوزى و اسراف و عياشى رواج يافت و هركس تا آنجا كه مىتوانست ، از بيت‌المال بهره مىبرد . « 3 »\r\nجرجى زيدان دراين‌باره مىنويسد : پس از رحلت رسول‌خدا ( ص ) به‌ويژه در زمان عثمان ، بيم و هراس مردم از امور اخروى كم شد و مردم به جمع‌آورى مال و تقويت نفوذ و اقتدار خود روى آوردند . عثمان مانند عمر سخت‌گير نبود ، از اين‌رو بنىاميه با استفاده از سهل‌انگارى او درصدد برآمدند بزرگى و برترى خود را - كه پس از اسلام از دست داده بودند - ديگر بار به‌چنگ آورند .\r\nوى از روى محبت ، خويشان خود را به كارهاى مهم مىگمارد و اين درحالى بود كه برخى از آنان از سر ناچارى و پس از شكست قطعى مشركان ، اسلام آورده بودند . در زمان وى\r\n\r\n\r\n","description":"","footnote":"\r\n( 1 ) . مرتضى مطهرى ، مجموعه آثار ، ج 21 ، ص 128 و 129 .\r\n( 2 ) . علىاكبر ولايتى ، فرهنگ و تمدن اسلامى ، ص 157 و 158 .\r\n( 3 ) . زين‌العابدين قربانى ، علل پيشرفت اسلام و انحطاط مسلمين ، ص 378 .\r\n","page_name":" 224 ","page_number":224},
  {"content":"\r\n\r\nكه فتوحات بيشتر شد و اموال بسيارى به دست مسلمانان افتاد ، او سهم كسان خود را بيش از اصحاب رسول‌خدا ( ص ) معين كرد .\r\nبراى مثال در سال 27 هجرى مسلمانان به سركردگى عبدالله بن سعد ( برادر رضاعىعثمان ) افريقيه را فتح كردند و 5 / 2 ميليون دينار غنيمت آوردند ، اما عثمان خمس آن را - كه‌به بيت‌المال تعلق داشت - به مروان‌بن حكم داد و دختر خود را به عقد وى درآورد . وىرسيدگى به‌حساب واليان را كه از خويشان او بودند ، متوقف ساخت و آنها نيز بيش از پيش‌برحرص و طمع خود افزودند ؛ به‌ويژه معاويه ، والى شام كه از ديگران باهوش‌تر و طمع‌كارتربود . « 1 »\r\nبديهى است ملتى كه همه امكانات خود را براى فراهم آوردن زندگى مجلل‌تر و ارضاىهرچه بيشتر غرايز و تمايلات خود به‌كار مىگيرد ، روح تحرك و تلاش را از دست مىدهد . بدين‌ترتيب ، از يك سو شكاف طبقاتى عميق‌تر و نارضايتى عمومى ، افزون‌تر مىگردد و ازسويى ديگر نيز فساد اجتماعى دامن‌زده شده و درنتيجه جامعه به سراشيبى سقوط كشيده‌مىشود . « 2 »\r\nامويان نيز بسيارى از درآمدهاى دولت اسلامى را صرف خوش‌گذرانىها و ساختن كاخ‌هاى مجلل مىكردند كه همين امر موجب افزايش نارضايتى عمومى شد و سرانجام به اضمحلال اين سلسله انجاميد . بعد از بنىاميه ، بنىعباس نيز همين شيوه را پىگرفتند و به همان سرنوشت نيز گرفتار آمدند .\r\n\r\n\r\n","description":"","footnote":"\r\n( 1 ) . جرجى زيدان ، تاريخ تمدن اسلام ، ج 2 ، ص 223 و 224 .\r\n( 2 ) . زين‌العابدين قربانى ، علل پيشرفت اسلام و انحطاط مسلمين ، ص 375 و 376 .\r\n","page_name":" 225 ","page_number":225},
  {"content":"\r\n\r\n\r\nپرسش‌ها\r\n1 . انگيزه‌هاى مسيحيان در برپايى جنگ‌هاى صليبى عليه مسلمانان چه بود ؟\r\n2 . جنگ‌هاى صليبى در چند مرحله اتفاق افتاد و در زمان پادشاهى چه كسى و چگونه خاتمه يافت ؟\r\n3 . علل حمله مغول به جهان اسلام را بنويسيد و پيامدهاى آن را توضيح دهيد .\r\n4 . بزرگ‌ترين و آخرين تهاجم مغول از نظر وسعت كشتار و خشونت در زمان چه كسى انجام پذيرفت ؟\r\n5 . كشورهاى مسلمان در مقابل حمله مغول‌ها چه واكنشى نشان دادند ؟ توضيح دهيد .\r\n6 . فتح اندلس به فرماندهى چه كسى و با عبور از كدام تنگه انجام پذيرفت ؟\r\n7 . علل داخلى مؤثر در سقوط اندلس را بررسى كنيد .\r\n8 . چگونگى تهاجم فرهنگى مسيحيان در اندلس را شرح دهيد .\r\n9 . اقدامات استعمار براى اجراى اهداف خود در سرزمين‌هاى اسلامى را فقط نام بريد .\r\n10 . شرق‌شناسان در بررسىها و مطالعات عربى - اسلامى خود داراى چه انگيزه‌هايى بوده‌اند ؟\r\n11 . اساس حكومت استبدادى چيست ؟ توضيح دهيد .\r\n12 . علل درونى انحطاط تمدن اسلامى را فقط نام ببريد .\r\n13 . استبداد از چه زمانى در جهان اسلام ظهور يافت ؟ خلفاى مستبد با مردم چه رفتارى داشتند ؟\r\n14 . نقش انحطاط اخلاق در سقوط تمدن اسلامى را تبيين و تعليل نماييد .\r\n15 . نقش فرقه‌گرايى مسلمانان را در انحطاط تمدن اسلامى بنويسيد .\r\n16 . تحجر در لغت به چه معناست ؟ شاخص‌هاى فكرى انسان متحجر را بيان نماييد .\r\n17 . دنياپرستى و تجمل‌گرايى چه پيامدهايى براى جامعه اسلامى دارد ؟\r\n18 . مصلحان مسلمان چه راهى را براى رهايى مسلمانان از انحطاط كنونى و رسيدن به عظمت گذشته توصيه مىكنند ؟\r\n\r\nفعاليت‌هاى علمى\r\n1 . نظر كليساى مسيحى را درباره جنگ‌هاى صليبى بررسى نماييد .\r\n2 . اوضاع اروپا را در آستانه جنگ‌هاى صليبى تبيين كنيد .\r\n3 . اوضاع كشورهاى اسلامى را هم‌زمان با حمله مغول مورد بررسى قرار دهيد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n4 . عوامل خارجى در سقوط اندلس را بررسى نماييد و تحقق كنيد كه آيا تكرار چنين عواملى براى سقوط ايران اسلامى ، امكان دارد يا خير ؟\r\n5 . درمورد حمله مغول‌ها به شهر بغداد ( مركز خلافت اسلامى ) و پيامدهاى آن تحقيق كنيد .\r\n6 . گزارشى درباره تأثير فرهنگ مسلمانان بر فاتحان مغول ارائه دهيد .\r\n7 . تأثير انحرافات اعتقادى مسلمانان بر انحطاط تمدن اسلامى را بررسى نماييد .\r\n8 . عبرت‌هاى نهفته در جريان سقوط اندلس را تحقيق كنيد .\r\n9 . درباره شهر طليطله ( تولدو ) كه پايگاه بزرگ مسلمانان در اندلس بود ، گزارشى تهيه كنيد .\r\n10 . تاريخچه استعمار را با توجه به استعمار نو مورد تحقيق قرار دهيد .\r\n11 . مقاله‌اى درباره پيامدهاى استبداد در جهان اسلام بنويسيد .\r\n12 . در گزارشى پيشينه شرق‌شناسى را بررسى كنيد .\r\n\r\nمنابع براى مطالعه بيشتر\r\n1 . اقبال‌آشتيانى ، عباس ، تاريخ مغول در ايران ، تهران ، نامك ، 1376 .\r\n2 . آيتى ، محمد ابراهيم ، اندلس يا حكومت مسلمين در اروپا ، تهران ، دانشگاه تهران ، 1376 .\r\n3 . حسينى طباطبايى ، مصطفى ، نقد آثار خاورشناسان ، تهران ، چاپخش ، 1375 .\r\n4 . سعيد ، ادوارد ، شرق‌شناسى ، ترجمه عبدالرحيم گواهى ، تهران ، دفتر نشر فرهنگ اسلامى ، 1371 .\r\n5 . شكورى ، ابوالفضل ، جريان‌شناسى تاريخ‌نگارىها در ايران معاصر ، تهران ، بنياد انقلاب اسلامى ، 1371 .\r\n6 . طهطاوى ، سيدمحمد ، غروب آفتاب در اندلس يا علل انحطاط حكومت مسلمانان در اسپانيا ، تهران ، دارالصادقين ، 1381 .\r\n7 . عاطف‌الزين ، سميح ، ريشه‌هاى ضعف و عقب‌افتادگى مسلمين ، ترجمه محمود رجبى و محمدتقى كمالىنيا ، قم ، هجرت ، 1398 ق .\r\n8 . قربانى ، زين‌العابدين ، علل پيشرفت اسلام و انحطاط مسلمين ، تهران ، دفتر نشر فرهنگ اسلامى ، 1374 .\r\n9 . كاتوزيان ، محمدعلى همايون ، استبداد ، دموكراسى و نهضت ملى ، تهران ، نشر مركز ، 1372 .\r\n10 . لمب ، هارلد ، چنگيزخان ، ترجمه رشيد ياسمى ، تهران ، اميركبير ، 1381 .\r\n11 . هولت ، بىام ، و آن لمبتون ، تاريخ اسلام ، ترجمه احمد آرام ، تهران ، اميركبير ، 1380 .\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\nكتابنامه\r\n\r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n1 . آئينه‌وند ، صادق ، علم تاريخ در گستره تمدن اسلامى ، تهران ، پژوهشگاه علوم انسانى و مطالعات فرهنگى ، 1377 .\r\n2 . ابن‌اثير ، عزالدين ، تاريخ كامل ، ترجمه محمدحسين روحانى ، تهران ، اساطير ، چ دوم ، 1377 .\r\n3 . ابن‌خلدون ، عبدالرحمان بن محمد ، مقدمه ، ترجمه محمد پروين‌گنابادى ، تهران ، شركت انتشارات علمى و فرهنگى ، چ هشتم ، 1375 .\r\n4 . - ، العبر ( تاريخ ابن‌خلدون ) ، تهران ، پژوهشگاه علوم انسانى و مطالعات فرهنگى ، 1375 .\r\n5 . ابن‌سعد ، محمد بن سعد ، الطبقات الكبرى ، بيروت ، دارصادر ، 1388 ق .\r\n6 . ابن‌عبرى ، هارون ، مختصر تاريخ الدول ، تهران ، شركت انتشارات علمى و فرهنگى ، .\r\n7 . ابن‌منظور ، محمد بن مكرم ، لسان العرب ، بيروت ، دارصادر ، بىتا .\r\n8 . ابن‌نديم ، محمد بن اسحاق ، الفهرست ، ترجمه و تحقيق محمدرضا تجدد ، تهران ، اميركبير ، 1366 .\r\n9 . ابوريه ، محمود ، اضواء على السنه المحمديه ، ترجمه نثار احمد زين‌پورى ، قم ، انصاريان ، 1377 .\r\n10 . آربرى ، آ . ج . و ديگران ، تاريخ اسلام ، پژوهش دانشگاه كيمبريج ، ترجمه احمد آرام ، تهران ، اميركبير ، 1385 .\r\n11 . آرنولد ، توماس ، تاريخ گسترش اسلام ، ترجمه ابوالفضل عزتى ، تهران ، دانشگاه تهران ، 1385 .\r\n12 . اشپولر ، برتولد ، جهان اسلام ، ترجمه قمر آريان ، تهران ، اميركبير ، 1354 .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n13 . امين حسينى عاملى ، سيد محسن ، اعيان الشيعه ، بيروت ، بىنا ، 1354 ق / 1935 .\r\n14 . امينى ، عبدالحسين ، الغدير ، تهران ، بنياد بعثت كتابخانه بزرگ اسلامى ، 1368 .\r\n15 . اولاگوئه ، ايگناسيو ، هفت قرن فراز و نشيب تمدن اسلامى در اروپا ، ترجمه ناصر موفقيان ، تهران ، شباويز ، چ دوم ، 1374 .\r\n16 . آيتى ، محمدابراهيم ، اندلس يا حكومت مسلمين در اروپا ، تهران ، دانشگاه تهران ، چ‌چهارم ، 1376 .\r\n17 . بارتُلد ، واسيلى ولاديمير ، فرهنگ و تمدن اسلامى ، ترجمه عباس به‌نژاد ، تهران ، شركت چاپ و نشر بين‌الملل ، سازمان تبليغات اسلامى ، 1383 .\r\n18 . باسورث ، ك . ا . و ديگران ، تاريخ ايران : از آمدن سلجوقيان تا فروپاشى دولت ايلخانان ، پژوهش دانشگاه كيمبريج ، گردآورنده جان آندرو بويل ، ترجمه حسن انوشه ، تهران ، اميركبير ، چ‌پنجم ، 1381 .\r\n19 . بخارى ، محمد بن اسماعيل ، صحيح بخارى ، ترجمه عبدالرحيم افروز ، تربت‌جام ، احمد جام ، 1378 .\r\n20 . براون ، ادوارد گرانويل ، تاريخ ادبيات ايران از فردوسى تا سعدى ، ترجمه فتح‌الله مجتبائى ، تهران ، مرواريد ، 1366 .\r\n21 . - ، تاريخ طب اسلامى ، ترجمه مسعود رجب‌نيا ، تهران ، شركت انتشارات علمى و فرهنگى ، 1371 .\r\n22 . البعلبكى ، عفيف ، مختصر تاريخ العرب ، بيروت ، دارالعلم للملايين ، چ دوم ، 1967 .\r\n23 . بلاذرى ، احمد بن يحيى ، فتوح البلدان ، ترجمه محمد توكل ، تهران ، نقره ، 1367 .\r\n24 . بوركهارت ، تيتوس ، هنر مقدس ( اصول و روش‌ها ) ، ترجمه جلال ستارى ، تهران ، سروش ، چ‌دوم ، 1376 .\r\n25 . پرايس ، كريستين ، تاريخ هنر اسلامى ، ترجمه مسعود رجب‌نيا ، تهران ، بنگاه ترجمه و نشر كتاب ، 1374 .\r\n26 . پوپ ، آرتور اپهام ، شاهكارهاى هنر ايران ، اقتباس و نگارش پرويز ناتل خانلرى ، تهران ، شركت انتشارات علمى و فرهنگى ، 1380 .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n27 . - ، هنر ايران در گذشته و آينده ، تهران ، مدرسه عالى خدمات جهانگردى و اطلاعات ، 1355 .\r\n28 . پيشوايى ، مهدى ، سيره پيشوايان : نگرشى بر زندگانى اجتماعى ، سياسى و فرهنگى امامان معصوم ( عليهم السلام ) ، قم ، مؤسسه تحقيقاتى و تعليماتى امام صادق ( ع ) ، چ چهارم ، 1375 .\r\n29 . توماس واكر ، آرنولد و آلفرد گيوم ، ميراث اسلام ، ترجمه مصطفى علم ، تهران ، كتابفروشى مهر ، 1325 .\r\n30 . توين بى ، آرنولد جوزف ، تاريخ تمدن : تحليلى از تاريخ جهان از آغاز تا عصر حاضر ، ترجمه يعقوب آژند ، تهران ، مولى ، چ چهارم ، 1378 .\r\n31 . جزرى ، ابوالعز بن اسماعيل بن رزار ، الجامع بين العلم والعمل ( النافع فى صناعة الحيل ) ، ترجمه محمدجواد ناطق ، تهران ، مركز نشر دانشگاهى ، 1379 .\r\n32 . جعفرى ، محمدتقى ، تفسير نهج‌البلاغه ، به اهتمام على جعفرى ، زير نظر داريوش شاهين ، تهران ، شركت تعاونى كارآفرينان فرهنگ و هنر ، 1386 .\r\n33 . جعفرى ، يعقوب ، مسلمانان در بستر تاريخ ، تهران ، دفتر نشر فرهنگ اسلامى ، 1371 .\r\n34 . جعفريان ، رسول ، تاريخ سياسى اسلام ، تهران ، سازمان چاپ و انتشارات وزارت فرهنگ و ارشاد اسلامى ، 1373 .\r\n35 . - ، منابع تاريخ اسلام ، قم ، انصاريان ، 1376 .\r\n36 . جنسن ، هورست ولدمار ، تاريخ هنر ، ترجمه پرويز مرزبان ، تهران ، سازمان انتشارات و آموزش انقلاب اسلامى ، 1373 .\r\n37 . چايلد ، ويرگوردن ، تاريخ : بررسى نظريه‌هايى درباره تاريخ‌نگاريى ، ترجمه محمدتقى فرامرزى ، تهران ، مازيار ، 1335 .\r\n38 . حائرى ، عبدالهادى ، نخستين رويارويىهاى انديشه‌گران ايران با دو رويه تمدن بورژوازى غرب ، تهران ، اميركبير ، چ چهارم ، 1380 .\r\n39 . حاجى خليفه ، مصطفى بن عبدالله ، كشف الظنون عن اسامى الكتب و الفنون ، تهران ، اسلاميه جعفرى تبريزى ، 1387 ق / 1967 .\r\n40 . حجتى ، سيد محمدباقر ، پژوهشى در تاريخ قرآن ، تهران ، دفتر نشر فرهنگ اسلامى ، 1360 .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n41 . حدادعادل ، غلامعلى ( زير نظر ) ، دانشنامه جهان اسلام ، تهران ، بنياد دايره‌المعارف اسلامى ، ج 3 ، 1376 ؛ ج 4 ، 1377 ؛ ج 6 ، 1380 .\r\n42 . حر عاملى ، محمدحسن ، الفصول المهمه ، قم ، مؤسسه معارف اسلامى امام رضا ( ع ) ، 1418 ق / 1376 .\r\n43 . حكيمى ، محمدرضا ، دانش مسلمين ، تهران ، دفتر نشر فرهنگ اسلامى ، 1357 .\r\n44 . حلبى ، علىاصغر ، تاريخ تمدن اسلام ( بررسىهايى چند در فرهنگ و علوم عقلى اسلامى ) ، تهران ، اساطير ، چ دوم ، 1372 .\r\n45 . حموى ، ياقوت بن عبدالله ، معجم البلدان ، بيروت ، دارالطليعه للطباعه و النشر ، 1992 / 1371 .\r\n46 . حيدر ، اسد ، الامام الصادق و المذاهب الاربعه ، بيروت ، دارالكتاب العربى ، 1390 ق .\r\n47 . خرمشاهى ، بهاءالدين ، قرآن پژوهى ، تهران ، مركز نشر فرهنگى مشرق ، 1372 .\r\n48 . دهخدا ، علىاكبر ، لغت‌نامه دهخدا ، زير نظر دكتر محمد معين ، تهران ، چاپ سيروس ، 1337 .\r\n49 . دورانت ، ويليام جيمز ، تاريخ تمدن ( مشرق زمين ، گاهواره تمدن ) ، تهران ، سازمان انتشارات و آموزش انقلاب اسلامى ، 1370 .\r\n50 . راميار ، محمود ، تاريخ قرآن ، تهران ، اميركبير ، چ دوم ، 1362 .\r\n51 . رانسيمان ، استيون ، جنگ‌هاى صليبى ، ترجمه منوچهر كاشف ، تهران ، بنگاه ترجمه و نشر كتاب ، 1358 .\r\n52 . روزنتال ، فرانتس ، تاريخ تاريخ‌نگارى در اسلام ، ترجمه اسدالله آزاد ، مشهد ، آستان قدس رضوى ، مؤسسه چاپ و انتشارات ، 1365 .\r\n53 . زرين‌كوب ، عبدالحسين و ديگران ، تاريخ ايران : از فروپاشى دولت ساسانيان تا آمدن سلجوقيان ، پژوهش دانشگاه كيمبريج ، گردآورنده ريچارد نلسون فراى ، ترجمه حسن انوشه ، تهران ، اميركبير ، چ چهارم ، 1380 .\r\n54 . زرين‌كوب ، عبدالحسين ، تاريخ ايران بعد از اسلام ، تهران ، اميركبير ، چ نهم ، 1357 .\r\n55 . - ، كارنامه اسلام ، تهران ، اميركبير ، چ يازدهم ، 1385 .\r\n56 . زنجانى ، ابوعبدالله ، تاريخ قرآن ، ترجمه حسام فاطمى ، تهران ، افشار ، 1347 .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n57 . زيدان ، جرجى ، تاريخ تمدن اسلام ، ترجمه و نگارش على جواهركلام ، تهران ، اميركبير ، چ‌هشتم ، 1373 .\r\n58 . زين ، سميح عاطف ، ريشه‌هاى ضعف و عقب‌ماندگى مسلمين ، ترجمه محمود رجبى و محمدتقى كمالىنيا ، قم ، هجرت ، 1398 ق .\r\n59 . سارتن ، جورج ، شش بال : مردان علم در رنسانس ، ترجمه احمد آرام ، تهران ، سازمان انتشارات و آموزش انقلاب اسلامى ، 1364 .\r\n60 . ساعى ، احمد ، مسائل سياسى - اقتصادى جهان سوم ، تهران ، سمت ، 1377 .\r\n61 . سبحانى ، جعفر ، فروغ ابديت ، قم ، بوستان كتاب ، چ بيست و هفتم ، 1387 .\r\n62 . سجادى ، سيد جعفر ، فرهنگ اصطلاحات و تعبيرات عرفانى ، تهران ، طهورى ، چ ششم ، 1381 .\r\n63 . سحاب ، ابوالقاسم ، فرهنگ خاورشناسان : شرح حال و خدمات دانشمندان ايران‌شناس و مستشرقين ، تهران ، كتاب سحاب ، 1356 .\r\n64 . سزگين ، فؤاد ، تاريخ نگارش‌هاى عربى ، ترجمه ، تدوين و آماده سازى مؤسسه نشر فهرستگان ، تهران ، خانه كتاب ، 1380 .\r\n65 . سعيد ، ادوارد ، شرق‌شناسى ، ترجمه عبدالرحيم گواهى ، تهران ، دفتر نشر فرهنگ اسلامى ، 1371 .\r\n66 . شريعتى مزينانى ، محمدتقى ، تفسير نوين ، تهران ، دفتر نشر فرهنگ اسلامى ، 1368 .\r\n67 . شريعتى ، على ، تاريخ تمدن ، تهران ، قلم ، چ پنجم ، 1375 .\r\n68 . شكورى ، ابوالفضل ، جريان‌شناسى تاريخ‌نگارىها در ايران معاصر ، تهران ، بنياد تاريخ انقلاب اسلامى ، 1371 .\r\n69 . شلبى ، احمد ، تاريخ آموزش در اسلام : از آغاز تا فروپاشى ايوبيان در مصر ، ترجمه محمدحسين ساكت ، تهران ، دفتر نشر فرهنگ اسلامى ، چ سوم ، 1376 .\r\n70 . شيمل ، آنه‌مارى ، ابعاد عرفانى اسلام ، ترجمه عبدالرحيم گواهى ، تهران ، دفتر نشر فرهنگ اسلامى ، چ سوم ، 1377 .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n71 . - ، درآمدى بر اسلام ، ترجمه عبدالرحيم گواهى ، تهران ، دفتر نشر فرهنگ اسلامى ، چ سوم ، 1380 .\r\n72 . صالح ، صبحى ، علوم الحديث و مصطلحه ؛ عرض و دراسه ، قم ، مكتبه الحيدريه ، 1375 .\r\n73 . صدر ، حسن بن هادى ، تأسيس الشيعه لعلوم الاسلام ، بغداد ، شركه النشر و الطباعه العراقيه ، 1381 ق .\r\n74 . صفا ، ذبيح‌الله ، تاريخ ادبيات در ايران ، تهران ، فردوس ، چ پنجم ، 1373 .\r\n75 . - ، تاريخ علوم عقلى در تمدن اسلامى تا اواسط قرن پنجم ، تهران ، دانشگاه تهران ، چ‌چهارم ، 1371 .\r\n76 . صفايى ، سيد احمد ، هشام بن حكم مدافع حريم ولايت ، تهران ، آفاق ، چ دوم ، 1359 .\r\n77 . طبرسى ، فضل بن حسن ، اعلام الورى باعلام الهدى ، تحقيق مؤسسه آل‌البيت لاحياء الترات ، قم ، مؤسسه آل‌البيت لاحياء الترات ، 1417 ق .\r\n78 . طهطاوى ، سيد محمد ، غروب آفتاب در اندلس : علل انحطاط حكومت مسلمانان در اسپانيا ، ترجمه گروه ترجمه دارالصادقين ، تهران ، اسلامى ، 1381 .\r\n79 . طيباوى ، عبدالطيف ، خاورشناسان انگليسىزبان ، ترجمه خليل خليليان ، تهران ، بىنا ، بىتا .\r\n80 . عبداللهى خوروش ، حسين ، فرهنگ اسلام‌شناسان خارجى ، تهران ، بنگاه مطبوعاتى مطهر ، 1400 ق .\r\n81 . عزتى ، ابوالفضل ، پيدايش و گسترش و ادوار حقوق اسلامى ، تهران ، اسلامى ، 1356 .\r\n82 . على الصغير ، محمدحسين ، المستشرقون و الدارسات القرآنيه ، بيروت ، دارالمورخ العربى ، 1999 .\r\n83 . عمادالدين اصفهانى ، محمد بن محمد حامد ، تاريخ دولت آل‌سلجوق ، بيروت ، منشورات دارالفلق الجديد ، 1359 ق / 1980 .\r\n84 . عميد ، حسن ، فرهنگ عميد ، تهران ، اميركبير ، 1357 .\r\n85 . عنان ، محمد عبدالله ، صحنه‌هاى تكان‌دهنده در تاريخ اسلام ، ترجمه على دوانى ، تهران ، دفتر نشر فرهنگ اسلامى ، چ نهم ، 1374 .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n86 . غنيمه ، محمد عبدالرحيم ، تاريخ دانشگاه‌هاى بزرگ اسلامى ، ترجمه نورالله كسائى ، تهران ، يزدان ، 1364 .\r\n87 . فارمر ، هنرى جورج ، تاريخ موسيقى خاورزمين ، ترجمه مسعود رجب‌نيا ، تهران ، سروش ، 1375 .\r\n88 . فراى ، ريچارد نلسون ، عصر زرين فرهنگ ايران ، ترجمه مسعود رجب‌نيا ، تهران ، سروش ، 1375 .\r\n89 . فروغى ، محمدعلى ، سير حكمت در اروپا ، تهران ، صفىعليشاه ، چ پنجم ، 1376 .\r\n90 . قربانى ، زين‌العابدين ، علل پيشرفت اسلام و انحطاط مسلمين ، تهران ، دفتر نشر فرهنگ اسلامى ، چ پنجم ، 1374 .\r\n91 . كاتوزيان ، محمدعلى ، استبداد ، دموكراسى و نهضت ملى ، تهران ، نشر مركز ، چ سوم ، 1380 .\r\n92 . كاشفى ، محمدرضا ، تاريخ فرهنگ و تمدن اسلامى ، قم ، مركز جهانى علوم اسلامى ، 1384 .\r\n93 . كونل ، ارنست ، هنر اسلامى ، ترجمه يعقوب آژند ، تهران ، مولى ، چ پنجم ، 1376 .\r\n94 . كيايىنژاد ، نورالدين ، سير عرفان در اسلام ، تهران ، اشراقى ، 1366 .\r\n95 . گروسه ، رنه ، تاريخ جنگ‌هاى صليبى ، ترجمه ولىالله شادان ، تهران ، نشر و پژوهش فرزان روز ، 1377 .\r\n96 . الگود ، سيريل ، تاريخ پزشكى ايران ، ترجمه باهر فرقانى ، تهران ، اميركبير ، 1371 .\r\n97 . گيپ ، هاميلتون الكساندر ، درآمدى بر ادبيات عرب ، ترجمه يعقوب آژند ، تهران ، اميركبير ، 1362 .\r\n98 . لسترنج ، گى ، جغرافياى تاريخى سرزمين‌هاى خلافت شرقى ، ترجمه محمود عرفان ، تهران ، شركت انتشارات عملى و فرهنگى ، چ پنجم ، 1373 .\r\n99 . لوبون ، گوستاو ، تمدن اسلام و عرب ، ترجمه محمدتقى فخرداعى گيلانى ، تهران ، دنياى كتاب ، 1377 .\r\n100 . لوكاس ، هنرىاستيون ، تاريخ تمدن : از كهن‌ترين روزگار تا سده ما ، ترجمه عبدالحسين آذرنگ ، تهران ، مؤسسه كيهان ، چ دوم ، 1369 .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n101 . ماله ، آلبر و ژول ايزاك ، تاريخ قرون وسطى ، ترجمه عبدالحسين هژير ، تهران ، كتابخانه ابن‌سينا ، 1345 .\r\n102 . ماوردى ، على بن محمد ، الاحكام السلطانيه و الولايات الدينيه ، ترجمه وهبه وفاحسن ، بيروت ، چاپ خالد عبدالطيف السبع العلمى ، 1418 ق / 1990 .\r\n103 . متز ، آدام ، تمدن اسلامى قرن چهارم هجرى يا رنسانس اسلامى ، ترجمه عليرضا ذكاوتى قراگوزلو ، تهران ، اميركبير ، 1377 .\r\n104 . مجلسى ، محمدباقر ، بحارالانوار ، تهران ، دارالكتب الاسلاميه ، 1362 .\r\n105 . محمدى رىشهرى ، محمد ، موسوعه العقايد الاسلاميه ، قم ، مؤسسه علمى فرهنگى دارالحديث ، سازمان چاپ و نشر ، 1384 .\r\n106 . مدير شانه‌چى ، كاظم ، علم الحديث و درايه الحديث ، تهران ، دفتر انتشارت اسلامى وابسته به جامعه مدرسين حوزه علميه قم ، چ سوم ، 1370 .\r\n107 . مصاحب ، غلامحسين ( سرپرست ) ، دايره‌المعارف فارسى ، تهران ، اميركبير ، ج 2 ، 1383 .\r\n108 . مصطفوى كاشانى ، ليلى ، « سياست‌هاى فرهنگى واتيكان ، نامه پژوهش ، شماره 6 ، [ بىتا 
  ] .\r\n109 . مطهرى ، مرتضى ، آشنايى با علوم اسلامى ( حكمت عملى ) ، قم ، صدرا ، [ بىتا 
  ] .\r\n110 . - ، خدمات متقابل اسلام و ايران ، قم ، صدرا ، چ نهم ، 1357 .\r\n111 . - ، مجموعه آثار ، ج 3 ، تهران ، قم ، صدرا ، 1374 .\r\n112 . مفيد ( شيخ مفيد ) ، محمد بن محمد ، الارشاد ، تأليف ساعدى خراسانى ، محمد باقر ، قم ، كتابفروشى اسلاميه ، 1380 .\r\n113 . منتصب مجابى ، حسن ، بررسى متون طب شيعه در تاريخ پزشكى ، كرمانشاه ، دانشگاه رازى ، 1385 .\r\n114 . موسوىبجنوردى ، كاظم ( زيرنظر ) ، دايرة المعارف بزرگ اسلامى ، تهران ، مركز دائره‌المعارف بزرگ اسلامى ، 1367 .\r\n115 . مومسن ، ولفگانگ ج . ، نظريه‌هاى امپرياليسم ، ترجمه احمد ساعى ، تهران ، قومس ، 1376 .\r\n116 . ميرسليم ، سيدمصطفى ( زير نظر ) ، دانشنامه جهان اسلام ، تهران ، بنياد دايره‌المعارف اسلامى ، ج 1 ، 1375 .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n117 . ميكل ، آندره با همكارى هانرى لوران ، اسلام و تمدن اسلامى ، ترجمه حسن فروغى ، تهران ، سمت ، 1381 .\r\n118 . مينوى ، مجتبى ، تاريخ و فرهنگ ، تهران ، خوارزمى ، چ سوم ، 1369 .\r\n119 . ناصرخسرو ، سفرنامه ناصرخسرو ، به كوشش نادر وزين‌پور ، تهران ، شركت انتشارات علمى و فرهنگى ، چ يازدهم ، 1373 .\r\n120 . ناصرى طاهرى ، عبدالله ، علل و آثار جنگ‌هاى صليبى ، تهران ، دفتر نشر فرهنگ اسلامى ، 1373 .\r\n121 . نالينو ، كرلو آلفونسو ، تاريخ نجوم اسلامى ، ترجمه احمد آرام ، تهران ، كانون نشر و پژوهش‌هاى اسلامى ، 1349 .\r\n122 . نجاشى ، احمد بن على ، رجال النجاشى : فهرست اسماء مصنفى الشيعه ، تحقيق سيد موسى شبيرىزنجانى ، قم ، دفتر انتشارات اسلامى وابسته به جامعه مدرسين حوزه علميه قم ، 1374 .\r\n123 . نصر ، سيد حسين ، علم و تمدن در اسلام ، ترجمه احمد آرام ، تهران ، شركت انتشارات علمى و فرهنگى ، چ دوم ، 1384 .\r\n124 . - ، هنر و معنويت اسلامى ، ترجمه رحيم قاسميان ، تهران ، دفتر مطالعات دينى حوزه هنرى سازمان تبليغات اسلامى ، 1375 .\r\n125 . نصيرى رضى ، محمد ، تاريخ تحليلى صدر اسلام ، قم ، دفتر نشر معارف ، 1384 .\r\n126 . نوربخش ، مسعود ، با كاروان تاريخ : مرورى بر تاريخچه سفر و سياحت در ايران از باستان تا امروز ، تهران ، نشر ايرانشهر ، 1370 .\r\n127 . نووى ، ابىذكريا محىالدين بن شرف ، تهذيب الاسماء اللغات ، بيروت ، دارالكتاب العلميه ، بىتا .\r\n128 . هانتينگتون ، ساموئل ، نظريه برخورد تمدن‌ها : هانتينگتون و منتقدانش ، ترجمه و ويراسته مجتبى اميرىوحيد ، تهران ، مركز چاپ و انتشارات وزارت امور خارجه ، چ دوم ، 1375 .\r\n129 . هجويرى غزنوى ، ابوالحسن على ، كشف المحجوب ، تصحيح و . ژكوفسكى با مقدمه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nدكتر قاسم انصارى ، تهران ، كتابخانه طهورى ، 131 .\r\n130 . هونكه ، زيگريد ، فرهنگ اسلام در اروپا ( خورشيد الله بر فراز مغرب‌زمين ) ، ترجمه مرتضى رهبانى ، تهران ، دفتر نشر فرهنگ اسلامى ، چ پنجم ، 1376 .\r\n131 . ولايتى ، علىاكبر ، فرهنگ و تمدن اسلامى ، قم ، دفتر نشر معارف ، چ سوم ، 1384 .\r\n 133 . Farmer , H . G . , A History Of Arabian Music To The XIIth Century , London , 1967 . \r\n 134 . Maine , Henry , A Cient Law , London , 1902 . \r\n\r\n\r\n","description":"","footnote":"","page_name":" 240 ","page_number":240}
  ]