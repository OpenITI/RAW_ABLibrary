[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمشاهير مدفون در حرم رضوى\r\n\" جلد سوم \"\r\nصاحب منصبان و واقفان آستان قدس رضوى\r\nگروه تراجم و انساب\r\nزير نظر : غلامرضا جلالى\r\nپژوهشگران : اسماعيل رضايى / ابراهيم زنگنه / محمدجواد هوشيار / رسول سعيدى زاده / على جان سكندرى / سيد حسن حسينى / رجبعلى يحيايى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمشاهير مدفون در حرم رضوى / زير نظر غلامرضا جلالى ؛ پژوهشگران ابراهيم زنگنه / اسماعيل رضايى / محمدجواد هوشيار و . . . [ ديگران 
  ] . - ويرايش 2 . - مشهد : بنياد پژوهشهاى اسلامى ، 1386 -\r\nج : مصور .\r\n( شابك : دوره ) ISBN set : 978 - 964 - 971 - 202 - 4\r\n( شابك : ج 3 ) ISBN : 978 - 964 - 971 - 205 - 5\r\nفهرستنويسى بر اساس اطلاعات فيپا .\r\nكتابنامه .\r\nمندرجات : ج . 1 . عالمان دينى . ج . 2 . شاعران وهنرمندان . ج 3 . رجال سياسى واجتماعى . 1 . مشهد - آرامگاه . 2 . آستان قدس رضوى - آرامگاهها . 3 . اسلام - سرگذشتنامه . الف - جلالى . غلامرضا . 1333 - ب . زنگنه . ابراهيم - 1314 ج . رضايي . اسماعيل . د . هوشيار ، محمد جواد . ه‍ بنياد پژوهشهاى اسلامى . و . عنوان .\r\n1386 5 م 9 ز / 2 / 264 bp 92 / 297\r\nكتابخانه ملى ايران 39911 / 81 م\r\nمشاهير مدفون در حرم رضوى\r\nجلد سوم : صاحب منصبان و واقفان آستان قدس رضوى\r\nگروه تراجم و انساب\r\nزير نظر غلامرضا جلالى\r\nپژوهشگران : ابراهيم زنگنه - اسماعيل رضايى - محمد جواد هوشيار -\r\nرسول سعيدى زاده - على جان سكندرى - سيد حسن حسينى - رجبعلى يحيايى\r\nچاپ اول : 1387 / 5000 نسخه / قيمت 36000 ريال\r\nچاپ وصحافى : مؤسسه چاپ آستان قدس رضوى\r\nبنياد پژوهشهاى اسلامى مشهد : صندوق پستى 366 - 91735\r\nتلفن ودورنگار واحد فروش بنياد پژوشهاى اسلامى : 2230803\r\nفروشگاه هاى كتاب بنياد پژوهشهاى اسلامى ، مشهد : 2233923 ، قم : 7733029\r\nشركت به نشر . دفتر مركزى ( مشهد ) تلفن 7 - 8511136 ، دورنگار 8515560\r\nWeb site : www . islamic - rf . ir / email : info @ islamic - rf . ir\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد سوم\r\n\r\nفهرست مطالب\r\nآ 1 آشتيانى - ميرزا ابراهيم ( - 1353 ه ش ) 15\r\nآل ثابت - سيد حسن - عرب - سيد حسن\r\n2 آلفته - عيسى ( 1301 - 1370 ه ش ) 16\r\n3 آموزگار - سيد عليرضا ( 1277 - 1333 ه ش ) 17\r\nابو طاهر شرف الدّين - قمى - ابو طاهر سعد بن على\r\nالف - ب 4 احتشام التوليه - محمد حسين خان ( - زنده 1275 ه . ش ) 20\r\n5 اردوبادى - حاتم بيگ ( - 1019 ه . ق ) 21\r\n6 اسدى - محمد ولى ( 1257 - 1314 ش ) 25\r\n7 اصغرزاده موسوى - اصغر ( 1308 / 1311 - 1374 ه ش ) 29\r\n8 اصفهانى - ابو طالب ( - 1216 ه ق ) 30\r\nاصفهانى - ابو القاسم - جلد 4\r\n9 اصفهانى - اسد اللّه ( حدود 900 - 970 ق ) 31\r\n10 اعتماد التوليه - ميرزا شفيع ( - 1315 ق ) 33\r\n11 افشار - عليشاه ( عادل شاه ) ( 1137 - 1162 ق ) 36\r\n12 اقبال التوليه - ابو تراب ( 1244 - 1310 ش ) 44\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاللّه وردى خان - گرجى - اللّه وردى خان\r\n13 اميرپور - على ( 1303 - 1383 ه ش ) 46\r\nامين كارخانه - هاشم - رضوى - هاشم\r\nانتخاب الملك - رام مصطفى قلى\r\n14 انصارى - ميرزا سعيد خان ( 1231 - 1301 ق ) 51\r\n15 اوكتايى - عبد العلى ( 1276 - 1359 ه . ش ) 58\r\nبالاخيابانى - عبد الحسين - جلد 1\r\n16 بجستانى مقدم - على اكبر ( 1299 - 1385 ه ق ) 61\r\n17 بدايع‌نگار - ميرزا فضل اللّه ( ح 1286 - 1343 ه ق ) 62\r\nبروجردى - محمد رحيم - جلد 1\r\n18 بروسان قزلباش - عبد العلى ( 1281 - 1381 ه ش ) 67\r\n19 بروسان قزلباش - محمد رضا ( 1242 - 1327 ه ش ) 68\r\nت - ج - ح - خ تحويلدار - اسد اللّه - رضوى - اسد اللّه\r\nتحويلدار - ذبيح اللّه - رضوى - ذبيح اللّه\r\nتحويلدار - ميرزا مؤمن - كلانتر سبزوارى - ميرزا مؤمن\r\nتحويلدار - هادى - رضوى - هادى\r\n20 تهرانى - سيد جلال الدّين ( 1277 - 1366 ه ش ) 70\r\n21 جاهدنيا - محمد حسن ( 1311 - 1381 ه ش ) 76\r\nجلال الدوله - قاجار - سلطان حسين ميرزا\r\nحامد مقدم - احمد - جلد 2\r\n22 حامد مقدم رأفتى - محمد صادق ( 1298 - 1371 ه ش ) 79\r\nحسينى - محمد على - صديق دفتر - ميرزا محمد على\r\n23 حسينى اصفهانى - عبد اللّه ( - 1148 ق ) 80\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nحسينى اصفهانى - محمد داود - متولى - ميرزا محمد داود\r\n24 حسينى اصفهانى - محمد صادق ( - 1193 ق ) 82\r\nحسينى فراهانى - موسى - فراهانى - ميرزا موسى\r\nحسينى نيشابورى - ابراهيم - جلد 1\r\nخازن التوليه - رضوى - ذبيح اللّه\r\nخليفه اسد اللّه - اصفهانى - اسد اللّه\r\n25 خواجه‌باشى - احمد على ( - 1301 ق ) 84\r\n26 خويى - عبد اللّه ( - 1264 ه ق ) 84\r\n27 خير النساء خانم ( - 1262 ه . ق ) 87\r\nد - ر 28 دبير سهرابى - على اكبر ( 1251 - 1318 ه . ش ) 88\r\n29 دربان‌باشى - محمود ( - 1284 ق ) 90\r\n30 رام - مصطفى قلى ( 1277 - 1360 ه . ش ) 91\r\nرئيس دفتر - رضوى - محمّد على\r\n31 رحيمى - منتجب الدّين ( 1290 - 1369 ه ش ) 92\r\n32 رضوى - ابراهيم ( - 1100 ق ) 93\r\nرضوى - ابو الحسن ( مدرس ) - جلد 1\r\n33 رضوى - ابو طالب ( - زنده 967 ق ) 94\r\n34 رضوى - ابو طالب ( - 1035 ق ) 96\r\n35 رضوى - ابو القاسم ( - 975 ق ) 97\r\n36 رضوى - ابو القاسم ( - زنده 1224 ه . ق ) 99\r\n37 رضوى - احمد ( 1263 - 1342 ق ) 99\r\n38 رضوى - اسد اللّه ( - زنده 1305 ش ) 100\r\n39 رضوى - الغ ( - 1030 ه . ق ) 100\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n40 رضوى - جعفر ( - زنده 1233 ه . ق ) 101\r\n41 رضوى - جعفر ( - زنده 1334 ه . ق ) 101\r\n42 رضوى - حسن ( - زنده 1262 ه . ق ) 102\r\n43 رضوى - حسن ( - زنده نيمه دوم قرن 13 ه . ق ) 102\r\n44 رضوى - ذبيح اللّه ( - 1333 ه . ق ) 103\r\n45 رضوى - شاه تقى الدّين ( - 1094 ق ) 104\r\n46 رضوى - طاهر ( - 1360 ق ) 105\r\n47 رضوى - عبد الحسين ( - 1320 ق ) 107\r\n48 رضوى - عبد الحى ( - زنده 1154 ه . ق ) 107\r\nرضوى - عبد الرضا - عضد التوليه - ميرزا عبد الرضا\r\nرضوى - عبد اللّه - جلد 1\r\n49 رضوى - عبد المجيد ( - 1310 ق ) 108\r\n50 رضوى - عبد الوهاب ( - 1278 ق ) 109\r\n51 رضوى - عزيز اللّه ( 1249 - 1327 ه . ش ) 110\r\n52 رضوى - على ( - 1266 ه . ق ) 111\r\nرضوى - على اصغر - جلد 2\r\n53 رضوى - على رضا ( ح 1163 - 1253 ه . ق ) 111\r\n54 رضوى - غياث الدّين عزيز ( - زنده 932 ه . ق ) 112\r\n55 رضوى - محمّد ( - زنده 1197 ق ) 113\r\n56 رضوى - محمّد ( 1253 - 1315 ه . ق ) 113\r\n57 رضوى - محمد ابراهيم ( - 1233 ق ) 115\r\n58 رضوى - محمّد بديع ( - زنده 1088 ه . ق ) 116\r\n59 رضوى - محمد تقى ( ح 1230 - 1300 ق ) 118\r\nرضوى - محمد تقى ( ميرشاهى ) - جلد 2\r\n60 رضوى - محمّد حسين ( - زنده 1162 ه . ق ) 119\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n61 رضوى - محمّد رضى ( - زنده 1168 ه . ق ) 120\r\n62 رضوى - محمد صادق ( - 1300 ق ) 121\r\n63 رضوى - محمد على ( 1273 - 1357 ق ) 122\r\n64 رضوى - محمد كاظم ( - 1320 ق ) 124\r\n65 رضوى - محمّد كاظم ( - زنده نيمه قرن 13 ه . ق ) 124\r\n66 رضوى - محمد محسن ( - 1055 ق ) 125\r\n67 رضوى - محمد محسن ( 1215 - 1300 ق ) 126\r\nرضوى - محمد معصوم - جلد 1\r\n68 رضوى - محمد مهدى ( - 1276 ق ) 127\r\n69 رضوى - محمد مهدى ( - زنده 1333 ق ) 128\r\n70 رضوى - محمّد مهدى ( 1242 - 1275 ه . ش ) 129\r\n71 رضوى - نعمت اللّه ( - 1330 ق ) 130\r\n72 رضوى - هادى ( - زنده 1286 ق ) 130\r\n73 رضوى - هاشم ( قرن 13 ) 131\r\n74 رضوى - هدايت ( - 1333 ق ) 132\r\n75 رضوى - يحيى ( 1290 - 1364 ه ق ) 132\r\nرضوى خراسانى - محمّد - جلد 2\r\nركن التوليه - رضوى - عبد الحسين\r\nركن الدوله - قاجار - محمّد تقى ميرزا\r\nزعفرانلو - حسين خان - جلد 4\r\nزعفرانلو - سام خان - جلد 4\r\nزعفرانلو - محمّد ناصر خان - جلد 4\r\nزيك - گنج‌على خان - جلد 4\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nس - ش سالار - حسين - جلد 2\r\nسپهسالار - حسين خان - مشير الدوله قزوينى - حسين خان\r\nسپهسالار - محمد خان - قاجار - ميرزا محمد خان\r\n76 سررشته‌دار - سيد ابو الحسن ( 1298 - 1374 ش ) 134\r\nسركشيك - عبد الحسين - رضوى - عبد الحسين\r\nسركشيك - محمد مهدى - رضوى - محمد مهدى\r\n77 سعيدى رضوانى - عباس ( 1306 - 1371 ه ش ) 137\r\nسهام الملك - قاجار - مهدى قلى ميرزا\r\n78 شادمان - فخر الدّين ( 1286 - 1346 ش ) 140\r\nشاهزاده - اوكتايى - عبد العلى\r\nشاه سليمان دوم - صفوى - ميرزا سيد محمد\r\n79 شوشترى جزايرى - سيد محمّد على ( 1272 - 1341 ش ) 147\r\nشهيدى - سيد حسن - جلد 2\r\nشهيدى - نظام الدّين - جلد 2\r\nشيرازى - على اكبر - قوام الملك - على اكبر خان\r\nشيرازى - فتحعلى خان - صاحب‌ديوان - فتحلى خان\r\nشيرازى - نصر اللّه - جلد 1\r\nص - ط - ظ - ع - غ 80 صاحب‌ديوان - فتحعلى خان ( 1236 - 1314 ق ) 152\r\n81 صاحب نسق - ميرزا ابو الحسن ( - 1135 ق ) 159\r\nصبورى - محمد كاظم - جلد 2\r\n82 صديق‌دفتر - ميرزا محمد على ( - 1304 ش ) 160\r\n83 صفوى - سليمان ميرزا ( 961 - 984 ق ) 162\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nصفوى - شاه‌طهماسب اول - جلد 4\r\n84 صفوى - ميرزا سيد محمد ( 1126 - 1176 ق ) 167\r\n85 طغرانويس - ميرزا رفيع ( - 1369 ق ) 175\r\n86 ظريف تبريزيان - هاشم ( 1301 - 1380 ش ) 176\r\nعادل شاه افشار - افشار - عليشاه\r\nعدالتى - محمد تقى - جلد 2\r\n87 عرب - سيد حسين ( - 1335 ق ) 178\r\n88 عضد التوليه - ميرزا عبد الرضا ( 1247 - 1310 ش ) 180\r\n89 غنيان - عبد الرضا ( 1301 - 1370 ش ) 182\r\nف - ق 90 فراهانى - ميرزا موسى ( 1220 - 1262 ق ) 188\r\n91 فرزانه - على اصغر ( 1331 - 1381 ش ) 192\r\nفهرستى تهرانى - محمّد مهدى - جلد 1\r\nفياض - عبد المجيد - مجيد فياض - عبد الحميد - جلد 1\r\n92 قاجار - اوكتاىقاآن ميرزا ( 1223 - 1308 ق ) 195\r\n93 قاجار - سلطان حسين ميرزا ( - 1333 ق ) 196\r\nقاجار - عزت ملك خانم - جلد 4\r\nقاجار - محراب خان - جلد 4\r\n94 قاجار - محمد تقى ميرزا ( 1262 - 1318 ق ) 201\r\n95 قاجار - مهدى قلى ميرزا ( - 1322 ق ) 206\r\n96 قاجار - ميرزا محمد خان ( - 1284 ق ) 207\r\nقائم‌مقام - رضوى - محمد على\r\n97 قره‌باغى - محمد حسين ( - 1310 ق ) 213\r\nقزوينى - ميرزا شفيع - اعتماد التوليه - ميرزا شفيع\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n98 قمى - ابو طاهر سعد بن على ( - 516 ق ) 213\r\nقوام التوليه - رضوى - جعفر\r\n99 قوام الملك - على اكبر ( 1203 - 1282 ق ) 217\r\nك - گ - ل - م كفايى رضوى - رضوى - عزيز اللّه\r\n100 كلانترى سبزوارى - ميرزا مؤمن ( - 1288 ق ) 220\r\n101 گرجى - اللّه وردى خان ( - 1022 ق ) 221\r\nگلپايگانى - محمد باقر - جلد 1\r\n102 لشكرنويس نوايى - ميرزا مهدى ( - 1276 ق ) 226\r\nمتولى - سيد محمد - صفوى - ميرزا سيد محمد\r\nمتولى - ميرزا محسن - رضوى - محمد محسن\r\n103 متولى - ميرزا محمد داود ( 1065 - 1133 ق ) 228\r\n104 متولى - مير عبد الكريم ( - 988 ق ) 232\r\nمتولىباشى - عبد اللّه - خويى - عبد اللّه\r\n105 مجلل التوليه - ميرزا على ( - 1301 ش ) 233\r\nمجيد فياض - عبد المجيد ( خادم ) - جلد 1\r\nمدرس - عبد الرحمن - جلد 1\r\nمدرس - ميرزا محمد تقى - جلد 1\r\nمدرسى حسينى - سيد محمد رضا - جلد 1 235\r\nمدير شانه‌چى - كاظم - جلد 1\r\nمرعشى - محمد صادق - حسينى اصفهانى - محمد صادق\r\nمرعشى - ميرزا عبد اللّه - حسينى اصفهانى - عبد اللّه\r\n106 مستأجر حقيقى - محمد ( 1326 - 1372 ش ) 235\r\n107 مستوفى - محمد على ( - 1142 ق ) 238\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n108 مستوفى - ميرزا محمد رحيم ( - بعد از 1274 ق ) 238\r\n109 مستوفى اصفهانى - ابو القاسم ( - 1288 ق ) 239\r\nمستوفى سبزوارى - ميرزا محمّد رضا - جلد 4\r\nمشرف - عبد الوهاب - رضوى - عبد الوهاب\r\nمشرف - عزيز اللّه - رضوى - عزيز اللّه\r\nمشرف - محمد تقى - رضوى - محمد تقى\r\nمشرف - نعمت اللّه - رضوى - نعمت اللّه\r\nمشهدى - ابراهيم - جلد 1\r\n110 مشير الدوله تبريزى - ميرزا سيد جعفر ( قبل از 1215 - 1279 ق ) 241\r\n111 مشير الدوله قزوينى - حسين خان ( 1241 - 1298 ق ) 246\r\nمصطفوى - سيد جواد - جلد 1\r\n112 معاون - عبد الحسين ( ح 1275 - 1338 ه ش ) 255\r\n113 معمار - محمد اسماعيل ( - قبل از 1320 ق ) 256\r\nمعين الملك - مستوفى اصفهانى - ابو القاسم\r\n114 مفضل استرآبادى - مير سيد على ( - 998 ق ) 257\r\nمقبل السلطنه - اقبال التوليه\r\n115 ملك - حسين آقا ( 1250 - 1351 ش ) 258\r\nملك‌الشعراء نادرى - نادرى - محمد حسين\r\n116 منتصر الملك - محمد حسن ميرزا ( - 1331 ق ) 262\r\n117 مؤتمن - على ( 1270 - 1354 ش ) 264\r\n118 مؤتمن - ميرزا اسماعيل ( - 1283 ش ) 267\r\nمؤتمن الملك - انصارى - ميرزا سعيد خان\r\n119 موسوى - غلامرضا ( 1301 - 1380 ش ) 267\r\n120 مولوى - عبد الحميد ( 1286 - 1357 ش ) 269\r\nمهردار - عبد الرضا - عضد التوليه - ميرزا عبد الرضا\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n121 ميرآخورباشى - مهدى قلى بيگ ( - 1027 ه . ق ) 273\r\n122 ميربالاسر - پير محمد حسين ( - 998 ق ) 274\r\nمير عبد الكريم - متولى - عبد الكريم\r\n123 ميناى تربتى ( - ح 1284 ق ) 275\r\nن - و 124 نادرى - محمد حسين ( 1261 - 1323 ش ) 277\r\nناظر - محمّد ابراهيم - رضوى - محمّد ابراهيم\r\nناظر - محمّد صادق - رضوى - محمّد صادق\r\nناظر - محمّد كاظم - رضوى - محمّد كاظم\r\nناظر - محمّد مهدى - رضوى - محمّد مهدى\r\nناظم - محمّد محسن - رضوى - محمّد محسن\r\nنايب‌التوليه - عرب - سيد حسين\r\nنجد السلطنه - ميرزا صدر الدّين - جلد 4\r\n125 نجم التوليه - على محمّد ( - 1342 ه . ق ) 280\r\n126 نيك‌نيان - كاظم ( 1296 - 1361 ش ) 280\r\nواقف - ابو طالب - رضوى - ابو طالب\r\n127 وزير نظام - فضل اللّه ( 1209 - 1289 ق ) 283\r\n128 ولايى - مهدى ( 1281 - 1381 ش ) 286\r\nفهرست منابع 291\r\nكتاب‌ها 291\r\nاسناد و مصاحبه‌ها 303\r\nمجلات و روزنامه‌ها 304\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nآ\r\n\r\n( 1 ) آشتيانى - ميرزا ابراهيم ( - 1353 ه ش )\r\nحاج ميرزا ابراهيم آشتيانى فرزند مرحوم آيت‌اللّه شيخ مرتضى آشتيانى از فضلاى معروف كه به منصب خادمى ضريح مطهر حضرت على بن موسى الرضا عليه السّلام مفتخر بود . وى در تهران سكونت داشت و فقط در مواقع غبار روبى به مشهد تشرف حاصل مىكرد و در مراسم غبارروبى ضريح مقدس شركت مىنمود 1 . وى در آبان‌ماه سال 1353 ه ش در تهران درگذشت و برحسب وصيت و منصبى كه در آستان قدس رضوى داشت جنازه وى را به مشهد منتقل كردند و در رواق دار العزه حرم مطهر مدفون گرديد 2 .\r\n\r\n\r\n","description":"\r\n( 1 ) - محمّد احتشام كاويانيان : شمس الشموس / 46\r\n( 2 ) - على مؤتمن : تاريخ آستان قدس / 344\r\nابراهيم زنگنه\r\nآل ثابت - سيد حسن - عرب - سيد حسن\r\n","footnote":"","page_name":" 15 ","page_number":15},
  {"content":"\r\n\r\n\r\n( 2 ) آلفته - عيسى ( 1301 - 1370 ه ش )\r\nعيسى آلفته در سال 1301 ه ش در يكى از روستاهاى بيرجند متولد شد .\r\nپدرش كشاورز بىبضاعتى بود كه با زن و فرزندش به‌سختى زندگى مىكرد .\r\nخشك‌سالىهاى پياپى موجب شد تا فكر مهاجرت در او بيش‌ازپيش قوت گيرد . اموالش را كه چيزى جز يك رأس گاو نبود فروخت ، و به اميد گشايش زندگى رو به‌سوى مشهد نهاد . پس از رسيدن به مشهد تنها دختر كوچك او به مرض آبله درگذشت . پدر از روى ناچارى ، خانواده دونفره را در مشهد گذاشت و خود به سمت مرزهاى شمالى رفت و هرگز برنگشت 1 .\r\nعيسى با مادرش در يك كارگاه قالىبافى مشغول كار شدند ، اما ديرى نپاييد كه مادرش نيز مرد . پس از فوت مادر وى وارد يك مدرسه شبانه‌روزى دولتى در مشهد شد تا به فراگيرى علم و هنر بپردازد . او در آنجا با مرحوم هاشم ظريف تبريزيان آشنا شد . و هر دو تحت تعليم استاد بروسان قزلباش ، هنر تذهيب و گل و مرغ را آموختند . در سال 1320 ه ش به پيشنهاد قزلباش هر دو به استخدام كتابخانه مركزى آستان قدس درآمدند 2 .\r\nآلفته انسانى صديق و باحوصله ، بسيار مؤدب ، مهربان و شوخ‌طبع و كارهايش در نهايت دقت و ظرافت بود .\r\nعاشق كارش بود ، در اوقات فراغت نيز نقاشى و عكاسى مىكرد . كارهاى كوچك مىساخت كه مورد استقبال قرار مىگرفت .\r\nآثارش در نهايت لطافت و برگرفته\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاز آثار قدما است ، و نوعى نوگرايى و تازگى در آنها ديده مىشود . نقاشى را بدون طراحى پيشين بر روى كاغذ يا جلد كتاب و يا قلمدان مىكشيد و بعد آن را رنگ مىكرد و برگ‌ها و جزئيات را با آبرنگ مشخص مىنمود و سايه روشن مىزد ، اگر مقدور بود تذهيب حواشى آنها را نيز انجام مىداد . نوع و شيوه كارش مشخص و متفاوت از ديگران بود 3 .\r\nپس از تاسيس بنياد پژوهشهاى اسلامى آستان قدس رضوى در سال 1363 ه ش از آلفته كه در سن بازنشستگى بود دعوت به همكارى شد . با امكاناتى كه بنياد در اختيار او قرار داد ، توانست آثار نفيسى خلق كند فعاليت هنرى آلفته در بنياد هفت سال دوام آورد . در آخر عمر عنوان درجه يك هنرى را از وزارت فرهنگ و ارشاد اسلامى گرفت . سرانجام در 21 مرداد ماه 1370 ه ش به ديار باقى شتافت و در صحن قدس در جوار بارگاه رضوى مدفون شد .\r\nاولين اثر مستقل آلفته تذهيب نسخه خطى مثنوى معنوى است . به تصوير كشيدن شخصيت‌هاى مختلف كشورى و نايب‌التوليه‌ها و همچنين ساختن جلدهاى روغنى و تذهيب مرقعات از جمله كارهاى ديگر اوست 4 . آثار نفيس او را مىتوان در موزه آستان قدس و محل بنياد پژوهش‌ها و در نزد خاندانهاى بزرگ ديد . مرحوم آلفته در خلال سالها فعاليت هنرى خود شاگردان بسيارى تربيت نمود . بيشتر نقاشان عصر حاضر مشهد از محضر وى سود بردند .\r\n\r\n\r\n","description":"\r\n( 1 ) - خبرنامه خراسان‌شناسى ، سال دوم ، شماره 5\r\n( 2 ) - اطلاعات موجود در كتابخانه مركزى\r\n( 3 ) - خبرنامه خراسان‌شناسى / همان\r\n( 4 ) - اطلاعات موجود در كتابخانه مركزى رسول سعيدىزاده\r\n\r\n( 3 ) آموزگار - سيد عليرضا ( 1277 - 1333 ه ش )\r\nسيد على رضا آموزگار در سال\r\n","footnote":"","page_name":" 17 ","page_number":17},
  {"content":"\r\n\r\n1277 ه ش در مشهد متولد شد . پدرش سيد احمد ، متولى مسجد گوهرشاد بود .\r\nاز همان اوان كودكى با توجه به هوش سرشار و نبوغ ذاتى خود و در سايه تعليم و تربيت پدر و مادر توانست به كمال برسد و به فعاليتهاى اجتماعى بپردازد .\r\nوى كه علت عقب‌افتادگى جامعه را فقدان دانش و فرهنگ مىدانست در سال 1335 ه ق / 1296 ه ش هيئتى به نام سادات رضوى در مشهد تشكيل داد و در سال 1336 ه ق / 1297 ه ش مدرسه‌ى سادات رضوى به رياست آن مرحوم تاسيس گرديد 1 .\r\nاو امتياز مدرسه‌اى بنام رحيميه سعادت از وزارت فرهنگ را گرفت 2 و با مشقات فراوان با همكارى و هميارى عده‌اى از دوستان فاضل و صميمى خود اين مدرسه را پايه‌گذارى نمود و مديريت آن را به عهده گرفت . ده سال تمام اين مدرسه را در منزل يكى از بزرگان شهر اداره كرد .\r\nاز فعاليت‌هاى فرهنگى ديگر وى انتشار روزنامه آفتاب شرق بود . اولين شماره اين روزنامه در آبان سال 1303 ه ش / ربيع الاول 1343 ه ق به صاحب‌امتيازى و مديريت وى منتشر گرديد . انتشار اين روزنامه نخست به طور هفتگى و سپس هفته‌اى سه شماره در روزهاى يك‌شنبه ، سه‌شنبه و پنجشنبه منتشر مىشد . محل دفتر و تشكيلات آن در خيابان خسروى بود .\r\nانتشار اين روزنامه پس از فوت وى به مديريت فرزندش عبد الحسين آموزگار تا سال 1358 ه ش ادامه داشت 3 .\r\nاعضاى هيئت تحريريه آن عبارت بودند از : شيخ حسن هروى ، دكتر مهدى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nآذر ، دكتر نصرت اللّه كاسمى ، سيد ذبيح اللّه سبزوارى ، سيد حسن صاحب الزمانى معروف به تهرانى ، پروين گنابادى ، شيخ على اكبر خراسانى معروف به خدابنده ، استاد امير الشعراى نادرى ، ميرزا شكور اشراق و آقاى على اكبر تشيد 4 . وى خادم كشيك سوم آستان قدس رضوى بود و رياست انجمن روزنامه‌نگارى خراسان را برعهده داشت 5 . در سال 1319 ه ش به رياست دارالترجمه شاهپور مشهد منصوب شد . او خدمات ارزنده‌اى به اطفال يتيم و بىسرپرست انجام داد ؛ از جمله تأسيس كارگاههاى قالىبافى ، نجارى ، خياطى و هنرهاى دستى كه براى هريك از كارآموزان حساب پس‌انداز باز كرده بود تا پولى كه از فروش اجناس تهيه مىشد توسط خودشان جمع‌آورى شود و پس از رسيدن به سن قانونى كه آن محيط را ترك مىگفتند ، با سرمايه‌اى كه اندوخته بودند بتوانند زندگى خود را ادامه دهند . ولى اين اعمال خيرخواهانه مورد حسادت برخى از افراد واقع شد و او با فشارهاى عصبى و روحى مجبور به استعفا گرديد 6 .\r\nسيد عليرضا آموزگار ، پس از 56 سال زندگى و در اثر يك بيمارى طولانى روز پنجشنبه 19 فروردين‌ماه 1333 ه . ش دار فانى را وداع گفت و در صحن نو به خاك سپرده شد 7 . وى داراى دو پسر و پنج دختر بود .\r\n\r\n\r\n","description":"\r\n( 1 ) - سيد محمّد مدير خازنى : شجره سلسله سادات رضوى / 220\r\n( 2 ) - محمّد صدر هاشمى : تاريخ جرايد و مجلات ايران 3 / 216\r\n( 3 ) - حسين الهى : روزنامه و روزنامه‌نگارى در خراسان ( 1332 - 1320 ) / 107\r\n( 4 ) - همان / 92\r\n( 5 ) - همان / 92\r\n( 6 ) - اسناد خانوادگى خاندان آموزگار\r\n( 7 ) - مدير خازنى : پيشين / 221 على اسكندرى\r\nابو طاهر شرف الدّين - قمى - ابو طاهر سعد بن على\r\n","footnote":"","page_name":" 19 ","page_number":19},
  {"content":"\r\n\r\n\r\nالف\r\n\r\n( 4 ) احتشام التوليه - محمد حسين خان ( - زنده 1275 ه . ش )\r\nخادم و مستوفى آستان قدس رضوى ، محمد حسين خان ( جبرئيل ) صاحب‌جمع ملقب به احتشام التوليه ، پدر محمد احتشام كاويانيان نويسنده كتاب شمس الشموس يا تاريخ آستان قدس ، داماد حجت الاسلام حاج سيد حسن دخيل سرابى از علماى سرشناس خراسان . وى از رجال و از كارگزاران دولت در دوره ناصر الدّين شاه قاجار بود 1 كه در اواخر عمر وارد خدمت آستان قدس رضوى شد و به سمت خادم كشيك سوم و مستوفى آستان قدس مفتخر گرديد 2 . در سال 1314 ق / 1275 ش برحسب فرمان صادره از سوى مظفر الدّين شاه قاجار به لقب احتشام التوليه مفتخر گرديد . وى پس از فوت در قسمت جلو پنجره فولاد به خاك سپرده شد 3 .\r\n\r\n\r\n","description":"\r\n( 1 ) - محمّد احتشام كاويانيان : شمس الشموس يا تاريخ آستان قدس / 114\r\n( 2 ) - اداره اسناد آستان قدس / سند شماره 21662\r\n","footnote":"","page_name":" 20 ","page_number":20},
  {"content":"\r\n\r\n\r\n\r\n","description":"\r\n( 3 ) - محمّد احتشام كاويانيان : پيشين / 338 على سكندرى\r\n\r\n( 5 ) اردوبادى - حاتم بيگ ( - 1019 ه . ق )\r\nحاتم بيگ سومين فرزند ملك بهرام اردوبادى ، دولتمرد ايرانى و اعتماد الدوله ( وزير ) شاه‌عباس اول و بانى گنبد حاتم‌خانى در حرم مطهر .\r\nمنابع تاريخى درباره تاريخ تولد و دوران كودكى او مطلبى بدست نمىدهند . عالم‌آراى عباسى كه مهمترين منبع معاصر او و خاندانش مىباشد و روضة الصفوية او را از اعقاب خواجه نصر الدّين طوسى دانسته‌اند 1 .\r\nپدرش از مالكان بزرگ منطقه اردوباد ، در شمال رودخانه ارس ، بود كه در زمان حكومت شاه اسماعيل اول ( 907 - 930 ) به خاطر حسادت رقبا براى چندى مجبور به ترك وطن و سكونت در مصر شد و چون املاك او روى به ويرانى نهاد به اشاره شاه اسماعيل برگشت و به سرپرستى املاك خود پرداخت 2 . در دوره شاه‌طهماسب بيشتر مورد توجه واقع شد و « منصب كلانترى و بزرگى اهالى » اردوباد به او داده شد و هرگاه شاه به آن منطقه مىرفت مهمان وى مىشد . و اين سبب بلندى مرتبه ملك بهرام شد . سرانجام پس از هشتاد سال در راه مكه بين شام و يثرب درگذشت و جنازه‌اش در مدينه به خاك سپرده شد 3 . از ميان پنج فرزند پسرش ؛ ادهم بيگ به مناصب استيفا و سپس وزارت شاهزاده مصطفى ميرزا و سرانجام كلانترى تبريز دست‌يافت .\r\nدومين فرزندش مير بيگ انشاءنويس معصوم بيگ صفوى و بعدها مجلس نويس شاه‌طهماسب بود 4 . چهارمين پسر كه ابو تراب بيگ نام داشت چندى استيفاى مشهد مقدس و سپس وزارت مرتضى قلى خان پرناك ( حاكم مشهد ) را به دست آورد . آخرين پسر ملك بهرام نيز ابو طالب بيگ بود كه در عهد سلطه عليقلى خان شاملو بر هرات\r\n","footnote":"","page_name":" 21 ","page_number":21},
  {"content":"\r\n\r\nاستيفاى ديوان او را برعهده داشت و در محاصره هرات بدست ازبكها كشته شد 5 .\r\nاما حاتم بيگ از همه مقامى ارجمندتر يافت و تا مقام وزارت بزرگترين شاه صفوى پيش رفت . ابتدا پس از فوت پدر به كلانترى اردوباد برگزيده شد و بااين‌كه جوان بود به خوبى از عهده اين كار برآمد . چندى بعد وزارت دلو بوداق روملو ، حاكم خوى ، به او سپرده شد و چند سال در آن منصب ماند . پس از فوت شاه‌طهماسب و روى كار آمدن شاه اسماعيل دوم ( 984 ق ) به زيارت عتبات مشرف شد .\r\nدر دوره حكومت شاه محمد خدابنده صفوى ( 966 - 985 ق ) به مدت ده سال وزير ولى خان افشار ، حاكم كرمان بود .\r\nپس از اينكه بيگتاش پسر ولى خان حاكم كرمان شد در جنگى كه بين او و يعقوب خان ذو القدر حاكم شيراز رخ داد ، بيگتاش به قتل رسيد و اموال حاتم بيگ به غارت رفت . يعقوب خان او را براى مدتى به شيراز برد و با او به احترام برخورد كرد . شاه‌عباس در سالهاى اول حكومت خود در سفر به اصفهان از يعقوب خان خواست حاتم بيگ را روانه اردوى او كند و يعقوب خان پس از مدتى ترديد به امر شاه گردن نهاد 6 . از اين هنگام دوره‌اى ديگر در زندگى حاتم بيگ شروع شد و به سرعت مراتب ترقى را پيمود . در هنگام اردوكشى فرهاد خان ، از سوى شاه براى سركوبى يوسف خان افشار و انتظام امور كرمان ، حاتم بيگ هم در كنار فرمانده نظامى روانه شد تا به حل و فصل امور آن مناطق بپردازد . پس از توفيق در انجام ماموريت در شيراز به خدمت شاه رسيد و شاه كه از خدمات او راضى بود رياست استيفا را به او بخشيد . او در دوران ششماهه رياست ديوان استيفا ، به دستور شاه در امور ديوان اعلى هم دخالت مىكرد با تلاش او در كنار ابو الولى انجوى شيرازى كه به وزارت رسيده بود وضعيت ادارى دولت صفوى روى به بهبودى نهاد 7 .\r\nحاتم بيگ در اين مدت « نسخه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nتشخيص و خرج ممالك محروسه » را به صورت « قوه و قانون دفترخانه همايون » كه مىتوان آن را برنامه بودجه امپراتورى صفوى دانست ، تنظيم كرد و كار او توسط جانشينش آقا ميرزا على تكميل شد 8 . و چون در منصب استيفا « كفايت و كاردانى بسيار نشان داد 9 » و برادرش ابو طالب بيگ در راه وفادارى به صفويان بدست ازبكها كشته شده بود ، بيش‌ازپيش مورد توجه شاه واقع شد . در نوروز سال 1000 ق شاه‌عباس وزير خود ميرزا لطف اللّه شيرازى را از كار بر كنار كرد و منصب وزارت را به حاتم بيگ « كه مردى خردمند ، صاحب رأى ، نيكواخلاق » بود تفويض و او را به لقب اعتماد الدوله مفتخر ساخت 10 حاتم بيگ به عنوان چهارمين وزير - از هفت وزير - شاه‌عباس اول تا هنگام فوت ( 1019 ه . ق ) بر مصدر وزارت تكيه زد . از آنجا كه در اين دوره مقام وكالت توسط شاه حذف و موقعيت قزلباشها نسبت به ادوار قبلى تضعيف گرديده بود 11 ، وزير قدرتى فوق‌العاده يافت . هرچند شاه در رأس امور قرار داشت ولى حاتم بيگ براى بيست سال « در كمال اقتدار و استقلال وزير و اعتماد الدوله بود 12 . »\r\nمنابع ، سلامت نفس ، مردم‌دارى ، كاردانى و تواضع و نيك‌انديشى حاتم بيگ را در هنگام قدرت ستوده‌اند و يادآور شده‌اند كه بر خلاف بسيارى ديگر از قدرتمندان درصدد سوءاستفاده از قدرت ، آزار ديگران و كسب مال و تجمل‌گرايى از راه زور و جريمه ديگران برنيامد و جز به خيرخواهى مردم نمىانديشيد . در انشاى نامه‌ها به زبانهاى تركى ، عربى و فارسى مهارت كامل داشت 13 . « و طبع وقارش در فنون شعر از غزل و رباعى و قصايد و تواريخ و بدائع آن ماهر و بىنظير بود 14 » صاحب الذريعة تخلص شعرى او را « صافى » ذكر و ديوان شعرى را به او نسبت داده است و همچنين او را پسر عموى ميرزا كافى دانسته است 15 . از نمونه شعرى او ماده تاريخى است كه در سال 1014 ق به مناسبت بازسازى برج\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو باروى شهر تبريز ساخته است :\r\n قلعه تبريز چون اتمام يافت * ديده اعداى دشمن ميخ شد\r\nباعث امنيت تبريز شد * « امن شد تبريز » از آن تاريخ شد 16 \r\nحاتم بيگ را وزيرى دانشمند و ادب‌پرورى دانسته‌اند ، كه حتى در دوره وزارت خود از كسب علم باز نايستاد و با بزرگانى همچون شيخ بهايى و اسكندر بيگ منشى معاشرت داشت و از شيخ بهايى علم اسطرلاب آموخت .\r\nشيخ بهايى كتابى به فارسى در همين علم در هفتاد باب نوشته و « التحفة الحاتمية » نام نهاد 17 .\r\nبه گواهى منابع تاريخى حاتم بيگ در دوران وزارت خود و قبل از آن مأموريتهاى نظامى و سياسى مهمى را از طرف شاه‌عباس انجام داد و مناطق مختلفى از امپراتورى صفويان را سامان بخشيد 18 و در ثبات آن نقشى اساسى ايفا كرد و سرانجام در يكى از همين مأموريتها در شب جمعه ششم ماه ربيع الاول 1019 ق در پاى قلعه دم‌دم ( در سه كيلومترى اروميه ) به سكته درگذشت . 19 جسد او به مشهد مقدس حمل و در زير گنبدى كه خود او در حدود 1010 ق . بنا كرده و امروز به گنبد حاتم‌خانى معروف است دفن شد 20 .\r\nشاه‌عباس كه علاقه‌يى فراوان به حاتم بيگ داشت ، از مرگ او بسيار متأثر شد و به واسطه خدماتى كه وى انجام داده بود . منصب وزارت را به مدت ده سال به پسر او كه ابو طالب خان نام داشت عطا كرد و او تا سال 1030 ق كه به دليل غرور و جاه‌طلبى از وزارت عزل شد حدود يازده سال به جاى پدر وزارت كرد 21 . او بار ديگر در عهد شاه صفى اول از سال 1041 به وزارت رسيد اما اين‌بار وزارتش بيش از دو سال نپاييد و در 1043 ق بدست همين شاه كشته شد 22 .\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 2 / 1181 ؛ ميرزا بيگ جنابدى روضة الصفوية / 709 و 715\r\n( 2 ) - اسكندر بيگ : پيشين 2 / 1182\r\n( 3 ) - همان 2 / 1184\r\n( 4 ) - همان / 1184 - 1185\r\n","footnote":"","page_name":" 24 ","page_number":24},
  {"content":"\r\n\r\n\r\n\r\n","description":"\r\n( 5 ) - همان / 1189\r\n( 6 ) - همان / 1186 - 1187 ؛ ميرزا بيگ جنابدى : پيشين / 710 - 711\r\n( 7 ) - ميرزا بيگ جنابدى : پيشين / 715\r\n( 8 ) - ميرزا سميعا : تذكرة الملوك / 98\r\n( 9 ) - نصر اللّه فلسفى : زندگانى شاه‌عباس اول 2 / 808\r\n( 10 ) - اسكندر بيگ منشى : پيشين 2 / 684\r\n( 11 ) - على رضا كريمى : پژوهشى درباره وزارت شيخ على خان زنگنه / 81\r\n( 12 ) - اسكندر بيگ : پيشين 3 / 1816\r\n( 13 ) - همان 2 / 1182 ؛ نصر اللّه فلسفى :\r\nپيشين 2 / 808 ؛ ملا جلال منجم : تاريخ عباسى / 382\r\n( 14 ) - ملا جلال منجم : همان‌جا\r\n( 15 ) - آقابزرگ تهرانى : الذريعة 9 / 584\r\n( 16 ) - اسكندر بيگ : پيشين 2 / 1109\r\n( 17 ) - آقابزرگ : پيشين 9 / 584 ؛ دايرةالمعارف تشيع 6 / 1 ؛ اثرآفرينان 2 / 237\r\n( 18 ) - اسكندر بيگ : پيشين 2 / 720 و 792 و 1268 - 1272 ؛ ولى قلى شاملو :\r\nقصص الخاقانى 1 / 182\r\n( 19 ) - ميرزا بيگ جنابدى : پيشين / 806 - 807 ؛ اسكندر بيگ : پيشين 2 / 1363\r\n( 20 ) - اسكندر بيگ : پيشين 2 / 1363 ؛ على مؤتمن : تاريخ آستان قدس / 95\r\n( 21 ) - اسكندر بيگ منشى : پيشين 2 / 1329 و 1816 ؛ ولى قلى شاملو :\r\nپيشين 1 / 202\r\n( 22 ) - ولى قلى شاملو : پيشين 1 / 215 - 216 ؛ سيد عبد الحسين خاتون‌آبادى :\r\nوقايع السنين / 513 رجبعلى يحيايى\r\n\r\n( 6 ) اسدى - محمد ولى ( 1257 - 1314 ش )\r\nمحمد ولى اسدى يا مصباح ديوان و مصباح السلطنه فرزند على اكبر بيرجندى از چهره‌هاى سياسى و خدوم و كاردان دوره پهلوى اول و متولى آستان قدس رضوى بود . وى در سال 1257 ش در بيرجند چشم به جهان\r\n","footnote":"","page_name":" 25 ","page_number":25},
  {"content":"\r\n\r\nگشود ، در مدرسه معصوميه بيرجند تحصيل كرد و در سلك شاگردان حاج شيخ محمد باقر مجتهد درآمد 1 در دوران جوانى مدتى نايب الحكومه قاينات بود و بعد مشاور سياسى و قائم مقام امير شوكت الملك شد و كارهاى قاينات و سيستان را به عهده داشت 2 .\r\nاو از سوى امير شوكت الملك براى گفتگو با كلنل محمد تقى پسيان به مشهد آمد و چندين دوره نيز نماينده مجلس شوراى ملى شد . اسدى در دوران اقامت خود در تهران خيلى زود شهرتى پيدا كرد و با داور و تيمورتاش طرح دوستى ريخت . او از طرف رضا شاه به نيابت توليت آستان قدس رضوى برگزيده شد و در زمان كوتاهى توانست اوضاع آستانه را بهبود بخشد .\r\nاسدى از تمام اموال آن سياهه‌بردارى كرد و بودجه آستان قدس را تنظيم نمود و فهرست كتابخانه به دستور او فراهم آمد . انتقال آب گناباد ، تأمين آب شرب مشهد ، احداث كارخانه بزرگ برق ، احداث بيمارستان شاه‌رضا از جمله اقدامات اوست .\r\nپس از بركنارى تيمورتاش و كشته شدن او در سال 1312 ش ، هم‌زمان با نخست‌وزيرى دوم فروغى ، بازهم توانست موقعيت خود را حفظ كند و مديريت جشن هزاره فردوسى را در سال 1313 ش در توس به عهده گرفت 3 موقعيت اسدى به تدريج به جايى رسيده بود كه هيچ استاندارى بدون همسويى با او نمىتوانست در پست خود بماند و محمود جم به همين دليل به تهران فراخوانده شد . در همين سال ( 1313 ه . ش ) كه اسدى بدون توجه به دلباختگى اشرف پهلوى به على اكبر خان پسر دوم وى ، دختر فروغى را براى همسرى دومين پسر خود برگزيد موجب كدورت رضا شاه شد 4 تا اينكه فتح اللّه پاكروان استاندار خراسان شد و مسئله كشف حجاب پيش آمد ، اسدى با كشف حجاب در مشهد مخالف بود و از شاه خواست تا جريان را در مشهد به تاخير اندازد ، ولى پاكروان داوطلبانه مايل بود تا اين امر را\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبه عهده گيرد در نتيجه در بهار سال 1314 ه . ش بين اسدى و پاكروان درگيرىهايى بوجود آمد .\r\nاسدى كه بيش از ده سال نيابت توليت را برعهده داشت كوشيد تا پاكروان را كه چند ماهى از استانداريش نمىگذشت از سر راه خود بردارد و پاكروان نيز با سرسپردگى مطلق به دربار و شاه ، راه خود را براى نيل به قدرت بالاتر هموار مىساخت ؛ تا اينكه واقعه گوهرشاد پيش آمد . اسدى در نهضت گوهرشاد در مشهد نبود ، او براى سركشى به املاك رضا شاه و برحسب ماموريتى كه بطور مستقيم از جانب او ابلاغ شده بود ، در فريمان به سر مىبرد و قبل از عزيمت خود دستگيرى بهلول را كه در حرم به بست نشسته بود از خدام حرم خواسته بود ، و فكر نمىكرد كه اين جريان به يك فاجعه تبديل خواهد شد و پاكروان از آن عليه وى استفاده خواهد كرد . ولى پاكروان با مساعدت سرهنگ نوايى عليه وى پرونده‌سازى كرد و او را به عنوان مسئول اصلى قضيه گوهرشاد معرفى نمود . وانمود شد كه اسدى بهلول را جلو انداخته است تا با ايجاد غائله مانع موقعيت پاكروان شود .\r\nو پاكروان با سركوبى جريان مسجد ، هم خواسته شاه را عملى كرد و هم اسدى را از ميان برداشت . با آمدن سرهنگ محمد رفيع نوايى رئيس جديد شهربانيهاى استان و عبد العلى ميرزايى كه به فرمان شاه به سمت رئيس تشريفات آستان قدس رضوى تعيين شده بود . موقعيت اسدى در آستان قدس بيشتر از پيش متزلزل شد .\r\nمحمد رفيع نوايى كه قبل از جريان گوهرشاد از دىماه سال 1305 ه . ش ، متصدى شهربانى مشهد بود و ناسازگاريهايى با اسدى داشت ؛ پس از بازگشت مجدد به مشهد با توافق مركز پسر خود محمد شريف نوايى را به عنوان مسئول اطلاعات و امين شهيدى را به رياست آگاهى مشهد تعيين نمود 5 .\r\nاسدى در طول پنج ماهى كه نوايى به دسيسه‌چينى عليه او مشغول بود بدون\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nتوجه به فعاليتهاى وى به كارهاى خود ادامه داد تا اينكه نوايى سيد رضا كنگى را كه از مامورين مخفى او بود به فريمان اعزام نمود . او در فريمان موفق شد افرادى را با خود همراه كند و آنها طى نامه‌اى يادآور شدند كه حركت خاوريها از فريمان به تحريك دو تن از مباشرين املاك اختصاصى رضا شاه كه هر دو از اسدى دستور مىگرفتند 6 ، بوده است .\r\nنوايى توانست با اين روش عليه اسدى پرونده‌سازى كند . اسدى پس از اين پرونده‌سازى شب سه‌شنبه چهارم آذر 1314 ش از دار التوليه به هنگ شاهپور انتقال داده شد و محبوس گرديد ؛ تا اينكه هيئت اعزامى از تهران به مشهد رسيد كه رياست آن را سرتيپ عباس البرز به عهده داشت و با اعمال زور از اسدى اقرار گرفت 7 . روز نهم آذر ابلاغيه انفصال اسدى از نيابت توليت آستان قدس رضوى صادر شد . و مسئوليت موقت اداره آستان قدس رضوى به پاكروان واگذار گرديد و هيئت ديگرى به رياست فضل اللّه زاهدى امر تجديدنظر را انجام داد و حكم اعدام را تاييد نمود . كوشش فرزندان اسدى براى رهايى پدر خود به جايى نرسيد و محمد على فروغى به همين دليل مغضوب و از كار بر كنار و خانه‌نشين شد 8 .\r\nاسدى روز 28 آذر 1314 ش محاكمه و با استناد به ماده 72 قانون مجازات عمومى و شق دوم قانون مصوب خرداد 1310 ش راجع به قاطعين طريق و سردستگان اشرار مسلح ، و چپاول و غارتگرى ، توسط محكمه نظامى محكوم شناخته شد و سپيده‌دم 29 آذر 1314 ش / 24 رمضان 1354 ق با لباس رسمى و نشان دربار در خارج شهر تيرباران گرديد 9 . و اقدامات حسن اسفنديارى ، محتشم السلطنه براى عفو ايشان از سوى رضا شاه دير به نتيجه رسيد .\r\nجنازه اسدى در گورستان عمومى شهر مشهد بدون نام و نشان دفن گرديد 10 . پس از شهريور 1320 ش\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nفرزندان اسدى موضوع بىگناهى پدر خود را در محاكم قضايى دنبال كردند و دادگاه او را تبرئه نمود و جسد اسدى را فرزندان او از محل دفن خارج كرده و در مقبره اختصاصى وى در حرم مطهر دفن نمودند 11 .\r\nبا اعدام اسدى مسئوليت موقت آستان قدس رضوى به پاكروان واگذار 12 و يك هفته بعد يعنى روز هفتم دىماه 1314 ش سيد عبد العلى ميرزايى نظام التوليه ، رقيب سرسخت اسدى به عنوان معاون نيابت توليت برگزيده شد 13 .\r\nاسدى انسانى متدين و پايبند به دين بود و با علماء رابطه‌اى دوستانه‌اى داشت و براى جلوگيرى از مظالم رژيم اقدامات زيادى كرده بود .\r\n\r\n\r\n","description":"\r\n( 1 ) - محمد حسين آيتى : بهارستان / 352\r\n( 2 ) - باقر عاقلى : رضا شاه و قشون متحد الشكل / 345\r\n( 3 ) - باقر عاقلى : شرح حال رجال سياسى و نظامى 1 / 100\r\n( 4 ) - باقر عاقلى : رضا شاه و قشون متحد الشكل / 350\r\n( 5 ) - مركز اسناد انقلاب اسلامى ، [ كيفرخواست دادگسترى خراسان 7 
  ]\r\n( 6 ) - غلامرضا جلالى : تاريخ مشهد از مشروطه تا انقلاب اسلامى / 252\r\n( 7 ) - باقر عاقلى : شرح حال رجال . . .\r\n1 / 102\r\n( 8 ) - همان‌جا\r\n( 9 ) - حسينعلى اسفنديارى : خاطرات ، سالنامه دنيا / سال 1349\r\n( 10 ) - باقر عاقلى : رضا شاه و قشون . . .\r\n/ 373\r\n( 11 ) - باقر عاقلى : شرح حال رجال . . . ، 1 / 103\r\n( 12 ) - روزنامه شهامت ، مورخ 9 / 9 / 1314 ش\r\n( 13 ) - اسماعيل رائين : واقعه گوهرشاد به روايت ديگر / 256 غلامرضا جلالى\r\n\r\n( 7 ) اصغرزاده موسوى - اصغر ( 1308 / 1311 - 1374 ه ش )\r\nحاج سيد اصغر فرزند ابراهيم اصغرزاده موسوى حسينى كتابشناس ، نسخه‌شناس ، و واقف كتاب . در سال 1308 1 يا 1311 ه ش در محله سراب مشهد متولد شد . مقدمات علوم\r\n","footnote":"","page_name":" 29 ","page_number":29},
  {"content":"\r\n\r\nجديد و تحصيلات علوم دينى را در زادگاهش گذراند 2 . مدتها به شغل علاقه‌بندى و ابريشم‌فروشى اشتغال داشت 3 و سپس به مطالعه و خريد كتابهاى خطى روى آورد و در رشته كتابشناسى و نسخه‌شناسى كتابها و اسناد خطى تخصص يافت و به عنوان كارشناس كتابهاى خطى در كتابخانه آستان قدس رضوى مشغول خدمت شد و براى آشنايى با كتابخانه‌هاى اسلامى به يمن و هند سفر نمود . وى در سوم تيرماه 1374 ه ش براثر سكته قلبى درگذشت و جنازه‌اش در صحن جمهورى اسلامى به خاك سپرده شد 4 ، از خدمات فرهنگى او مىتوان به وقف 95 جلد كتاب خطى كه در سال 1338 ه ش به آستان قدس وقف كرده است اشاره نمود . 5 .\r\n\r\n\r\n","description":"\r\n( 1 ) - محمد احتشام كاويانيان : شمس الشموس / 332\r\n( 2 ) - رمضانعلى شاكرى : واقفين عمده كتاب / 24 ؛ عزيز اللّه عطاردى : فرهنگ خراسان 7 / 356\r\n( 3 ) - محمد احتشام كاويانيان : همان‌جا\r\n( 4 ) - رمضانعلى شاكرى : همان‌جا\r\n( 5 ) - محمد احتشام كاويانيان : همان‌جا محمد جواد هوشيار\r\n\r\n( 8 ) اصفهانى - ابو طالب ( - 1216 ه ق )\r\nميرزا ابو طالب اصفهانى پسر ميرزا على رضا حكيم ، طبيب و عارف بود .\r\nاسلافش از مشاهير حكما و اطبا بودند 1 . ظاهرا در سال 1179 ه ق از اصفهان به مشهد سفر نمود . در سالهاى اقامت در مشهد در آستان قدس مشغول خدمت شد و چندين منصب آستان\r\n","footnote":"","page_name":" 30 ","page_number":30},
  {"content":"\r\n\r\nقدس از جمله نيابت توليت روضه مطهر رضوى را برعهده داشت 2 . محمد حسن خان اعتماد السلطنه مىنويسد : وى مدت سى و هفت سال متولى حرم بوده است 3 . به نوشته صاحب فوائد الصفوية وى در سالهاى حاكميت فرزندان شاهرخ ، نادر ميرزا و نصر اللّه ميرزا ، در مشهد در غارت اموال حرم با آنها همكارى نموده است . 4 ابو طالب اصفهانى سرانجام در شوال 1216 ه ق درگذشت 5 و در سكوى جنوبى درگاه داخلى صحن عتيق به سمت پايين خيابان دفن شد . نه پسر از او باقى ماند همه در خدمت آستان قدس رضوى بوده‌اند 6 . از جمله خدمات وى طبابت بيماران فقير و فراهم آوردن غذا و دارو براى آنها بود 7 .\r\n\r\n\r\n","description":"\r\n( 1 ) - سيد محسن امين : اعيان الشيعة 2 / 365 ؛ محمد على مصباحى : تذكره مدينة الادب 3 / 185\r\n( 2 ) - ابو الحسن قزوينى : فوائد الصفوية / 157 ؛ نوروز على بسطامى : فردوس التواريخ / 113 - 114\r\n( 3 ) - محمد حسن خان اعتماد السلطنه :\r\nمطلع الشمس 2 / 704\r\n( 4 ) - ابو الحسن قزوينى : پيشين / 157\r\n( 5 ) - محمد على مدرس تبريزى : ريحانة الادب 6 / 62\r\n( 6 ) - سيد محسن امين : پيشين 2 / 365 ؛ محمد على مصباحى : پيشين 3 / 185 ؛ نوروز على بسطامى : همان‌جا\r\n( 7 ) - ميرزا محمد على حبيب‌آبادى :\r\nمكارم الآثار 2 / 573 - 574 محمد جواد هوشيار\r\nاصفهانى - ابو القاسم - جلد 4\r\n\r\n( 9 ) اصفهانى - اسد اللّه ( حدود 900 - 970 ق )\r\nخليفه اسد اللّه اصفهانى از بزرگان سادات مرعشى كه با 16 واسطه به امام زين العابدين عليه السّلام مىرسد 1 . او شيخ الاسلام مشهد و متولى حرم مطهر رضوى و از نويسندگان متقدم عصر صفوى است . از دوره كودكى او اطلاعى در دست نيست اما از عنوان « خليفه » در اول اسم اسد اللّه اصفهانى برمىآيد كه وى قبل از منصوب شدن به توليت\r\n","footnote":"","page_name":" 31 ","page_number":31},
  {"content":"\r\n\r\nآستان قدس در شمار « خليفه‌هاى » عصر صفويه بوده است . در آن دوره خليفه به كسى اطلاق مىشد كه مسئول تبليغ امور دينى در ميان صوفيان و مريدان شاه صفوى بود . قاضى احمد قمى كه مدتى در مشهد به سر برده است در كتاب مهم خلاصة التواريخ شرح حال وى را آورده است . خود او نيز در نزد خليفه اسد اللّه درس خوانده است . وى مىنويسد : « سيادت‌پناه استادى خليفه اسد اللّه متولى آستانه مقدسه » از بزرگان سادات اصفهان و در علوم عقلى و نقلى و حل مشكلات دينى و فن شعر از سرآمدان عصر خود بود . هرچند علماى بزرگ ديگرى شايسته بدست گرفتن مقام توليت بودند اما از آنجا كه خليفه اسد اللّه انسانى پرهيزگار بود ، شاه‌طهماسب توليت حرم مطهر و شيخ الاسلامى مشهد را به او سپرد 2 . « در نسخه برلين خلاصة التواريخ درباره انتصاب خليفه اسد اللّه آمده است : « شاه كه در سال 962 ق به گرجستان لشكر كشيد و در نخجوان بسر مىبرد به امور مشهد پرداخته ، ارباب مناصب آنجا را خصوصا مير درويش بيگ صفوى را از توليت عزل فرموده ، توليت را به خليفه اسد اللّه اصفهانى كه از اعاظم سادات خلفاى دار السلطنه اصفهان بود و به مزيد علم و فضل و تقوى از ساير سادات آنجا مستثنى بود با شيخ الاسلامى مشهد مقدس شفقت فرمودند » 3 .\r\nوظايف خليفه اسد اللّه در هنگام توليت چنين تعريف شده است : « اجراى احكام و اوامر شرعى و دفع و رفع مكاره و مناهى 4 . » خليفه تا هنگام وفاتش به سال 970 ه . ق نزديك به هشت سال در منصب توليت باقى بود .\r\nاو در اين مدت به امور شرعى بسيار مقيد بود . و بااين‌كه در « منزل بالينگاه » ( محل اقامت متوليان ) سكونت داشت اما همه نمازهاى روزانه را در حرم به جاى مىآورد . قاضى احمد مىنويسد :\r\n« از آب قنات سناباد كه از صحن جاريست به دستور وضو و غسل نفرمودند و از سركار حضرت عمله و\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nفعله او انگشت بر طعام و شربت نزدند و اوقات خود به محصولى كه در اصفهان داشت از آنجا آورده مىگذرانيد 5 » .\r\nقاضى احمد در ادامه نوشته است كه او گاهى اوقات « قضاياى شرح شمسيه » را در خدمت خليفه اسد اللّه مباحثه كرده و به همين مناسبت مىگويد كه خليفه اسد اللّه داراى حافظه‌اى قوى بوده است . سن خليفه اسد اللّه به هنگام مرگ بين شصت تا هفتاد بوده و پس از فوت در آرامگاهى كه خود در پايين پاى حضرت ترتيب داده بود دفن گشته است . پس از او شاه‌طهماسب مير عبد الوهاب شوشترى را به توليت منصوب كرد . از نمونه اشعار وى شش بيت در خلاصة التواريخ ثبت است از جمله :\r\n وه چه حالست كه آتش سوزان ز برم * زودتر مىرود و بيشترم مىسوزد 6 \r\n\r\n\r\n","description":"\r\n( 1 ) - سيد احمد كياگيلانى : سراج الانساب / 148\r\n( 2 ) - قاضى احمد قمى : خلاصة التواريخ 1 / 438 - 439\r\n( 3 ) - همان 2 / 974\r\n( 4 ) - همان 1 / 381 ؛ مهدى سيدى : تاريخ شهر مشهد / 110 - 111\r\n( 5 ) - قاضى احمد : پيشين 1 / 439\r\n( 6 ) - همان .\r\nرجبعلى يحيايى\r\n\r\n( 10 ) اعتماد التوليه - ميرزا شفيع ( - 1315 ق )\r\nميرزا محمد شفيع فرزند ميرزا حسن وزير است ، اين خانواده از مستوفيان دولتى در قزوين بوده‌اند . ميرزا محمد هم در سن 22 يا 23 سالگى توسط ميرزا محمد حسين عضد الملك\r\n","footnote":"","page_name":" 33 ","page_number":33},
  {"content":"\r\n\r\n( م 1284 ق ) در سلك مستوفيان دولتى درآمد و همراه او وارد تهران شد 1 .\r\nدر سال 1272 ه . ق عضد الملك به عنوان متولى آستان قدس رضوى انتخاب شد و ميرزا شفيع هم به عنوان پيشكار او به خراسان آمد و به كارهاى آستان قدس پرداخت . به علت اختلافى كه بين عضد الملك و سلطان مراد ميرزا ، حسام السلطنه ( 1233 - 1300 ق ) والى خراسان پيش آمد ، او بعد از دو سال به تهران احضار شد و ميرزا شفيع هم با او به تهران برگشت . در اين مدت محمد شفيع جزو منشيان دربار بود و در سال 1282 ق كه بار ديگر عضد الملك به عنوان متولىباشى حرم راهى مشهد شد ، 2 محمد شفيع همراه او بود . در سال 1284 ق كه متولى فوت كرد ، ميرزا قصد داشت به تهران برگردد اما به اصرار حاج ميرزا صادق رضوى ناظر كل ، و ديگران در مشهد ماند و به كارهاى آستان قدس مشغول شد . در همين سال وقتى ناصر الدّين شاه به زيارت امام رضا عليه السّلام آمد فرمانى مبنى بر استقرار ميرزا محمد شفيع بر كار رسيدگى به امور آستان قدس صادر كرد 3 .\r\nدر سالهاى بعد و در عهد توليت محمد خان سپهسالار ، مجد الملك ، دبير الملك ، معين الملك ، شاهزاده سلطان محمد ميرزا سيف الدوله ( م 1289 ق ) و سعيد خان انصارى مؤتمن الملك ( 1231 - 1301 ق ) ميرزا محمد شفيع به عنوان وزير اول آستان قدس مشغول به كار بود . بنا به پيشنهاد مؤتمن الملك و به دستور ناصر الدّين شاه لقب « اعتماد التوليه » به وى داده شد . در عهد توليت ركن الدوله ( 1262 - 1318 ق ) ، ميرزا حسين سپهسالار ، عبد الوهاب آصف الدوله شيرازى ( 1242 - 1304 ه . ق ) ، صدر الممالك ، صاحب‌ديوان ( 1308 - 1310 ه . ق ) و ابو الفتح ميرزا مؤيد الدوله ( 1320 ق ) اعتماد التوليه همچنان به عنوان فرد اول آستان قدس مطرح بود ؛ به‌طورى كه هيچ كارى بدون هماهنگى وى انجام نمىشد . بدين‌ترتيب او در حدود 20 سال در آستانه مشغول فعاليت بود و به تمام امور ادارى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nآن اشراف كامل داشت . وقتى كه اعتماد السلطنه ( 1259 - 1313 ق ) اقدام به تحرير كتاب مطلع الشمس در تاريخ و جغرافياى خراسان نمود ، آصف الدوله از اعتماد التوليه خواست فهرست موقوفات آستان قدس و درآمد هركدام را تهيه كند تا در كتاب به چاپ برسد 4 .\r\nمؤلف فردوس التواريخ نيز فهرست موقوفات آستان قدس تنظيم شده توسط ميرزا شفيع را در كتاب خود آورده است .\r\nفهرستى كه وى تهيه كرده است اكنون در كتابخانه ملى ملك نگهدارى مىشود 5 . همچنين ميرزا قهرمان لشكر نويس در 1300 ق مىگويد به دستور ناصر الدّين شاه فهرستى از درآمدها ، موقوفات و نذورات آستان قدس توسط اعتماد التوليه تهيه شد 6 . در سال 1301 ق اعتماد التوليه به هزينه يك تاجر قزوينى ، فضايى را كه بين صحن نو و دار السعاده مانده بود تعمير كرد و دار الضيافه نام نهاد 7 . اعتماد التوليه در سال 1315 ق / 1276 ش فوت نمود و در توحيدخانه مباركه حرم رضوى دفن گرديد 8 . بعد از او پسر بزرگش لقب اعتماد التوليه گرفت و به منصب وزارت اول آستان قدس برگزيده شد و پسر كوچكترش به لقب نايب الوزاره ملقب گرديد ، وى پدر تيمسار بنى اعتماد است كه در دوره توليت پيرنيا نايب توليت آستان قدس بود 9 .\r\n\r\n\r\n","description":"\r\n( 1 ) - محمد احتشام كاويانيان : شمس الشموس / 575 - 576\r\n( 2 ) - اعتماد السلطنه : مطلع الشمس 2 / 661\r\n( 3 ) - همان / 576\r\n( 4 ) - عبد الحسين نوايى و نيلوفر كسرى :\r\nاسناد آصف الدوله شيرازى / 149 و 173\r\n( 5 ) - عزيز اللّه عطاردى : فرهنگ خراسان 6 / 347 - 348\r\n( 6 ) - ميرزا قهرمان امين لشكر : روزنامه خراسان / 169\r\n( 7 ) - كاويانيان : پيشين / 158\r\n( 8 ) - همان / 578\r\n( 9 ) - همان‌جا اسماعيل رضايى\r\n","footnote":"","page_name":" 35 ","page_number":35},
  {"content":"\r\n\r\n\r\n( 11 ) افشار - عليشاه ( عادل شاه ) ( 1137 - 1162 ق )\r\nعليقلى پسر ابراهيم خان و برادرزاده نادر شاه افشار ، است .\r\nمادرش دختر « توحيد خان سلطان افشار و در سال 1137 ق به دنيا آمد 1 .\r\nپدر او ابراهيم خان ظهير الدوله ( مقتول 1151 ق ) مورد اعتماد و احترام نادر بود و مأموريت‌هاى مهمى به انجام رساند ؛ همين‌طور عليقلى ، كه فرزند ارشد ابراهيم خان بود ، مورد توجه شاه افشار قرار داشت و از دوره نوجوانى او را وارد كارهاى لشكرى و كشورى نمود . اولين بارى كه از او ياد شده در حوادث سال 1149 ق است . در اين سال ابراهيم خان كه حاكم آذربايجان بود عليقلى را به همراه ديگر اعضاى خانواده‌اش بنا به دستور نادر به مشهد فرستاد و دختر تهمورست ميرزا ، والى گرجستان ، را براى عليقلى خواستگارى كرد . ازدواج اين دو در مشهد همراه با جشن مفصلى بود 2 .\r\nدر همين سال نادر كه به فتح قندهار رفته بود ، عليقلى را به حكومت مشهد منصوب كرد 3 . او كم‌سن‌وسال و در كار حكومت بىتجربه بود به همين علت تعدادى از بزرگان و فرماندهان در كنار او قرار گرفتند ؛ اما او اعتنايى به آنها نداشت و به « عيش و نشاط » مشغول شد . در همين زمان محمد امين مهتر ناظر ايلبارس خان ، « صاحب‌اختيار ولايت خوارزم » در پوشش كاروان تجارى وارد مشهد شد . او شهر را خالى از حاكم قدرتمند ديد و گزارش آن را به سلطان خوارزم داد ، اين در حالى بود كه نادر در حوالى كابل خود را براى حمله\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبه هند آماده مىكرد ؛ بنابراين ايلبارس خان موقعيت را براى حمله به ايران مناسب ديد و با لشگرى انبوه روانه مشهد شد 4 . خبر اين لشكركشى توسط بازرگان‌هايى كه در مسير تردد داشتند به على قلى خان رسيد اما او موضوع را چندان جدى نگرفت ؛ تا اينكه چاپارهاى دولت هم آن را تأييد كردند .\r\nعليقلى نامه‌اى به نادر شاه نوشت و موضوع را به او اطلاع داد ، نادر فرزندش رضا قلى ميرزا را به مقابله خوارزميان فرستاد . رضا قلى از هرات به عليقلى دستور داد سپاهيان مشهد را به فرماندهى قادر قلى بيك و قليچ خان روانه كند 5 . همان‌طور كه در شرح حال رضا قلى آمده است ، لشكركشى خان خوارزم نتيجه‌اى در بر نداشت و هنگامى كه رضا قلى ميرزا وارد مشهد شد حكومت را بدست گرفت و عليقلى هم همراه او در شهر ماند . مؤلف عالم‌آراى نادرى حركت عليقلى از آذربايجان و حكومتش بر مشهد را برحسب توالى تاريخى آن نياورده است .\r\nطى حضور نادر در هندوستان ، از 1150 تا 1152 ق ، از عليقلى در منابع ذكرى به ميان نيامده است . در 1152 ق او در هرات به استقبال عموى خويش كه از سفر هند برمىگشت رفت و نادر شاه به او قول داد كه انتقام خون پدرش را ، كه بدست اهالى داغستان كشته شده بود ، بگيرد 6 . نادر شاه در همين سال ، زمانى كه به تركستان رفت ، يكى از دختران ابو الفيض خان ، حاكم آنجا ، را به ازدواج عليقلى خان درآورد 7 .\r\nعليقلى خان در لشكركشى نادر به داغستان در سال 1153 ق حضور داشت و بعد در سال 1155 ق مأموريت سركوبى اكراد يزيدى ، كه در اطراف موصل بودند ، به او واگذار شد و به خوبى از عهده آن برآمد 8 . در سال 1156 ق و بعد از آن در جنگهاى نادر با عثمانيها نيز شركت كرد و در محاصره موصل توانايىهايى از خود بروز داد كه سپاهيانش توسط نادر عنوان « صف‌شكن » گرفتند 9 .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدر همين زمان در خوارزم ناآرامىهايى رخ داد ؛ نادر شاه به عليقلى خان عنوان سپهسالارى داد و او را روانه آن ديار كرد . سپهسالار روانه خراسان شد و در 1157 ق با شانزده هزار نيرو و همراهى الله‌وردى خان و شاه‌قلى بيك مروى راهى خوارزم شد .\r\nبه هنگام ورود او ابو الغازى خان ، والى خوارزم ، و ديگر بزرگان منطقه به استقبال آمدند ؛ اما قوم يموت به سركشى خود ادامه دادند . عليقلى خان آنها را شكست داد و توانست تعداد زيادى از ايرانيانى را كه از سالها پيش در دست يموت و اوزبك اسير بودند آزاد كند ، او بعد از آزاد كردن منطقه و انتظام امور آن ولايت دوباره حكومت را به ابو الغازى خان واگذار كرد و در شوال 1158 ق برگشت 10 . در بين راه الله‌وردى خان ، يكى از سرداران همراه عليقلى ، به‌طور مشكوكى فوت كرد . بنا به قولى عليقلى خان به سردار پيشنهاد طغيان عليه نادر شاه داده بود ولى الله‌وردى خان نپذيرفته بود و او از ترس برملا شدن اين راز او را مسموم كرد . اين روايت قابل اعتنا مىباشد چرا كه بعد از اين هم اعمالى شبيه به اين از او بروز كرده است 11 .\r\nعليقلى خان در ذىالقعده 1158 ق وارد مشهد شد . در اين زمان نادر شاه از سفر غرب برگشته بود و سختگيرىهاى خود را بر اطرافيان و امرا شديدتر كرد ؛ بنابراين هريك از خوانين و امرا در پى فرصتى بودند كه خود را از مشهد دور كنند و جان خود را نجات دهند . شورش سيستانىها اين فرصت را براى عليقلى ايجاد كرد .\r\nفتحعلى خان سيستانى در ذىالقعده 1159 ق سر به طغيان برداشت . گرچه شورش او سركوب شد اما عده‌اى از شورشيان در قلعه كندرك ( كوك كوهزاد ) ، از نواحى زابل ، پناه گرفتند .\r\nعليقلى خان سپهسالار به‌سوى آنها گسيل شد ؛ اما از آنجايى كه نادر به او اعتماد كامل نداشت به سردار خود ، تهماسب قلى خان جلاير حاكم هندوستان ، دستور داد به او بپيوندد « تا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nهرگاه . . . اراده بدسرى نمايد او را فروگيرد » . 12\r\nعليقلى خان مدتى را در سيستان به تعلل گذراند درحالىكه اخبار مربوط به رفتار نادر را با اطرافيانش دريافت مىكرد . او توسط مخبرانى كه به مشهد فرستاده بود باخبر شد كه شاه افشار براى خود او هم جرايم نقدى فراوانى معين كرده است ؛ علاوه بر اينكه اموال پدرش ، ابراهيم خان ، را هم تصرف نموده است . او كه خود آمادگىهايى براى شورش داشت اين اخبار او را هراسان كرد و از ترس جان خويش با سيستانىها همراه شد و علم طغيان برافراشت . هرچند تهماسب قلى خان او را از اين كار منع كرد اما در او تأثيرى نداشت و عاقبت اين سردار بزرگ هم توسط عليقلى خان به قتل رسيد 13 .\r\nعليقلى خان از سيستان به هرات رفت و در همان‌جا بود كه خبر قتل نادر در جمادى الاول 1160 ق به او رسيد .\r\nگرچه او در صحنه قتل حضور نداشت اما با گروهى كه شاه افشار را كشتند در ارتباط بود 14 . و به عقيده كشميرى او « ساعى و بانى اين كار بوده است » 15 اين گفته‌ها نزديك به واقعيت است به خصوص كه سرداران ، بلافاصله سر نادر را براى عليقلى خان فرستادند و او را به مشهد دعوت كردند .\r\nعليقلى خان بعد از اينكه به مشهد وارد در اولين اقدام سهراب خان ، غلام گرجى ، را به كلات فرستاد تا شاهزادگان و خزاين نادرى را تصرف نمايد . بعد از تصرف قلعه دستور داد شاهزادگان را به قتل رساندند و فقط شاهرخ ميرزا ، فرزند رضا قلى ميرزا ، را زنده نگه داشت تا در صورت لزوم به نام او حكومت كند . 16\r\nعليقلى خان در جمادى الثانى 1160 ق در مشهد اعلام پادشاهى كرد ، خود را عليشاه يا عادل شاه ناميد و سكه و خطبه به نام خود كرد . سجع سكه او اين بيت بود :\r\n گشت رايج به حكم لم‌يزلى * سكه سلطنت به نام على 17 \r\nاو سيد محمد پسر ميرزا داود ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمتولى روضيه رضويه ، را « در توليت و صدارت كل ممالك محروسه مقرر گردانيد » و حسنعلى بيك معير الممالك و سهراب خان گرجى را « نظام‌بخش كارخانه سلطنت » نمود . و خزاين نادرى را كه در كلات حفاظت مىشد به مشهد منتقل كرد و به بذل و بخشش آنها پرداخت 18 . « و فسق و فجور را به نهايت درجه » رسانيد 19 . در همين زمان لرها كه از زمان نادر به خراسان كوچانده شده بودند مخفيانه راهى موطن خود شدند ، عليشاه سپاهى را به تعقيب آنها فرستاد . سهراب خان گرجى فرمانده اين سپاه بود و نتوانست مانع حركت لرها شود اما براى گرفتن جايزه از شاه سر تعدادى از افراد اين قوم را كه هنوز در مشهد مانده بودند بريد و به نزد عادل شاه برد 20 .\r\nدر اوايل پادشاهى او مشهد دچار كمبود غله شد ، عليشاه از خوانين قوچان درخواست گندم كرد اما آنها اعتنايى به درخواست نكردند او هم به شمال خراسان لشكركشى كرد و بعد از درگيريهايى آنها را شكست داد و چون در خراسان قحطى بروز كرده بود راهى مازندران شد 21 .\r\nدر مازندران محمد حسن خان قاجار ، كه از زمان نادر به حالت فرارى بين قوم تركمان و يموت حضور داشت به خدمت عليشاه آمد و سردارى كل مازندران را دريافت كرد . اما بعد از مدت كوتاهى مورد سوءظن قرار گرفت و قبل از اينكه دستور قتل او صادر شود به‌سوى قرارگاه قبلى خويش فرار كرد .\r\nهرچند عليشاه در تعقيب او تا قلب سرزمين تركستان پيش رفت اما خبر سركشى برادرش ، ابراهيم خان ، او را مجبور به عقب‌نشينى كرد 22 .\r\nابراهيم ، برادر كوچك عليشاه بود كه توسط او به حكومت اصفهان منصوب شد . او خيلى زود با همراه كردن افاغنه و اوزبكانى كه در سپاهش بودند و بدست آوردن حمايت سردارانى چون سليم خان قرخلو و اصلان خان قرخلو افشار و همچنين استمداد از « شفيعاى ابرو » ، كه در\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاصفهان اظهار كشف مىكرد ، عليه برادر طغيان نمود 23 .\r\nعليشاه در ابتدا خواست به شيوه‌اى او را به اطاعت درآورد حتى سهراب خان گرجى را به نزد او فرستاد تا در صورت لزوم او را فروگيرد اما ابراهيم خان پيش‌دستى كرد و غلام گرجى را به قتل رساند 24 . عليشاه براى مقابله با برادر از مازندران راهى شد و در منطقه بين زنجان و سلطانيه تلاقى دو برادر رخ داد . با پيوستن تعدادى از سپاهيان عليشاه به اردوى برادر او شكست خورد و به‌سوى تهران فرار كرد . سليم خان قرخلو به تعقيب او رفت و به دستيارى محسن خان ، حاكم تهران ، او را دستگير و به نزد ابراهيم خان آورد كه در آنجا نابينا شد 25 .\r\nبعد از مدت كوتاهى ابراهيم خان هم بدست سپاهيان طرفدار شاهرخ ميرزا دستگير و از نعمت بينايى محروم گرديد . به دستور شاهرخ دو برادر را روانه مشهد كردند . در بين راه ابراهيم خان كشته و عليقلى به مشهد رسيد و « به قصاص خون شاهزادگان » كشته شد . بنا به روايتى او را به دست زنان حرم سپردند و آنها او را قطعه‌قطعه كردند . او در هنگام مرگ 25 يا 26 سال سن داشت 26 .\r\nعليشاه در مدت كوتاه حكومتش در تجديد ساختار تشكيلات آستان قدس رضوى و سروسامان دادن به موقوفات آن آستان اقدامات چشمگيرى انجام داد ، همچنين موقوفاتى از خود باقى گذاشت .\r\nعمده‌ترين اقدام او در اين زمينه اين بود كه دستور داد فهرست تمام موقوفات آستانه و مسجد گوهرشاد تا آن زمان به صورت مدون و منظم جمع‌آورى شود .\r\nاين كار تحت عنوان « طومار عليشاهى » صورت انجام پذيرفت و اين سند كه تا زمان حال باقى مانده است يكى از باارزش‌ترين اسناد مربوط به موقوفات و تشكيلات ادارى آستان قدس است كه در سال 1160 ق تنظيم شده است .\r\nانگيزه نوشتن اين طومار طبق مقدمه آن نذرى بوده است كه عليقلى خان قبل\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاز رسيدن به حكومت داشت « تا به وقت طلوع نير اقبال [ به حكومت رسيدن 
  ] در انتظام » امور آستان قدس اقدام كند .\r\nچرا كه به‌سبب اوضاع پريشان و نابسامان امور آن آستانه از هم پاشيده بود « و خدمه و سدنه » آن در وضعيت دشوارى قرار داشتند 27 .\r\nدر اين طومار موقوفات هر شهر و ولايت به تفكيك مزارع ، باغات ، قنوات ، دكاكين ، حمامها و غيره با احتساب درآمد نقد و جنس ذكر شده است . طبق مفاد اين طومار ، عليشاه تعداد كشيك‌هاى آستانه را از سه نوبت به « عدد آل عبا به پنج نوبت » افزايش داد و دستور داد خدمه و فراشان آستان « از اعاظم سادات و افاخم نجبا » انتخاب شوند . در اين سند تعداد مشاغل آستانه ، عنوان مناصب و نام اشخاص به همراه مقررى هركدام مشخص شده است ؛ عليشاه حتى در مورد نوع لباس پوشيدن و ترتيب نشستن خدام و صاحب‌منصبان در كشيك‌خانه دستوراتى داده است 28 .\r\nعلاوه بر اين طومار ؛ عليشاه اموال و املاك خود را بنا به وقفنامه‌اى ، كه موجود مىباشد ، بر قبر خويش وقف كرده است . اين وقف‌نامه كه در رمضان 1161 ق تنظيم شده است شبيه به وقف‌نامه نادر شاه افشار است و نشان مىدهد اين برادرزاده علاوه بر رقابت با عمويش در ساختن گور شخصى و وقف املاك ، در نوشتن وقف‌نامه هم با او رقابت داشته است . طبق اين سند عليشاه « كل املاك و دكاكين و . . . » را كه از « خالص مال خود ابتياع و تحصيل » كرده وقف نموده است . اين وقفيات « صد زوج ملك » را شامل مىشود كه نام و مكان و محدوده هركدام در وقف‌نامه ذكر شده است . موارد مصرف اين موقوفات طبق وقف‌نامه جهت مخارج مقبره‌اى بوده است كه او براى خويش آماده كرده بود . عليشاه توليت موقوفات خود را به فرزند بزرگش به نام نظر عليخان و پس از مرگ او نسل به نسل به پسران ارشد از نسل او سپرده است و اگر از « طبقه ايشان » كسى نماند\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبه اولاد ارشد برادرش ، ابراهيم خان ، نسل به نسل مىرسد و اگر از آنها هم كسى نماند به متولى شرعى آستان قدس « مفوض خواهد شد » هر سال يك‌دهم درآمد اين موقوفه در اختيار متولى و نيم‌عشر در اختيار ناظر قرار مىگيرد .\r\nطبق اين وقف‌نامه مخارج دارالشفاء حضرت نيز از مداخل اين موقوفات تأمين مىشود 29 .\r\nعليشاه در مقبره‌اى كه براى خود ساخته بود دفن نشد . اين مقبره احتمالا در محل قبر مير واقع در حد فاصل خيابان طبرسى و پايين خيابان قرار داشته است . بنا به گفته ملا هاشم خراسانى قبر او در ميان قبرستان قتلگاه [ باغ رضوان 
  ] بوده است . 30\r\n\r\n\r\n","description":"\r\n( 1 ) - محمد كاظم مروى : عالم‌آراى نادرى 1 / 62\r\n( 2 ) - همان 2 / 650\r\n( 3 ) - همان 3 / 626\r\n( 4 ) - همان 2 / 626 - 627\r\n( 5 ) - همان 2 / 631\r\n( 6 ) - همان 2 / 783 ؛ ميرزا مهدى استرآبادى ؛ جهانگشاى نادرى / 347\r\n( 7 ) - مروى : پيشين 2 / 801 ؛ عبد الكريم كشميرى : بيان واقع / 71\r\n( 8 ) - مروى : پيشين 3 / 893 - 905\r\n( 9 ) - همان 3 / 910\r\n( 10 ) - همان 3 / 976\r\n( 11 ) - همان 3 / 977\r\n( 12 ) - همان 3 / 1188 - 1189\r\n( 13 ) - همان 2 / 1190 ؛ ميرزا مهدى استرآبادى : پيشين / 425\r\n( 14 ) - استرآبادى : پيشين / 426 ؛ پادرى بازن : نامه‌هاى طبيب نادر شاه / 50\r\n( 15 ) - عبد الكريم كشميرى : پيشين / 175\r\n( 16 ) - استرآبادى : پيشين / 427 ؛ ابو الحسن گلستانه : مجمل التواريخ / 18\r\n( 17 ) - محمد خليل مرعشى : مجمع التواريخ / 85\r\n( 18 ) - گلستانه : پيشين / 20 - 21 ؛ استرآبادى : پيشين / 428\r\n( 19 ) - پادرى بازن : پيشين / 53\r\n( 20 ) - همان / 56 ؛ مروى : پيشين 3 / 1198\r\n( 21 ) - استرآبادى : پيشين / 428\r\n( 22 ) - گلستانه : پيشين / 22 - 23\r\n( 23 ) - همان / 23 ؛ مروى : پيشين 3 / 1198\r\n( 24 ) - پ . بازن : پيشين / 57\r\n( 25 ) - استرآبادى : پيشين / 430 ؛ گلستانه :\r\nپيشين / 28 : محمد خليل مرعشى :\r\nپيشين / 85\r\n","footnote":"","page_name":" 43 ","page_number":43},
  {"content":"\r\n\r\n\r\n\r\n","description":"\r\n( 26 ) - استرآبادى : پيشين / 432 ؛ گلستانه :\r\nپيشين / 36 : بازن : پيشين / 62\r\n( 27 ) - طومار عليشاهى / 15\r\n( 28 ) - همان / 30\r\n( 29 ) - وقف‌نامه عليشاه موجود در اداره سرپرستى موقوفات عادلشاهى - مشهد مقدس\r\n( 30 ) - ملا هاشم خراسانى : منتخب التواريخ / 702 اسماعيل رضايى\r\n\r\n( 12 ) اقبال التوليه - ابو تراب ( 1244 - 1310 ش )\r\nحاج ميرزا ابو تراب خان معروف به اقبال السلطنه ، و مقبل السلطنه ، پدر دكتر منوچهر اقبال ، نخست‌وزير اسبق ايران ، از مشاهير قرن 13 و 14 ق خراسان است . پدر او عبد الوهاب نام داشت و در كاشمر مىزيست . ابو تراب در سال 1244 ش در كاشمر تولد يافت و پس از انجام تحصيلات مقدماتى به كارهاى سرپايى پرداخت . چندى در جلوى صحن مطهر رضوى به خريدوفروش مسكوكات قديمى اشتغال داشت و از اين راه سرمايه‌اى گرد آورد و در شمار مستأجرين آستان قدس رضوى درآمد .\r\nابتدا مزرعه‌اى در كاشمر به او اجاره داده شد ، چون اجاره‌بها را به موقع پرداخت مىنمود ، مورد توجه متوليان آستانه قرار گرفت . و به تدريج بقيه املاك موقوفه كاشمر در اجاره او قرار گرفت و از اين راه ثروتمند گرديد و در اين كار فرزندانش به او يارى مىكردند 1 .\r\nاقبال التوليه چندى نيز سمت تحويلدار آستان قدس بود و زاويه جنوب شرقى صحن جديد را كه براى تطهير و گرفتن وضوء مورد استفاده بود در سال 1335 ق با افزودن تيمچه حكاك‌ها و فيروزه‌تراشها با روشى كاملا بهداشتى ، تجديد بنا نمود . 2 او همراه محمد جعفر كشميرى ، نصرت الملك ، مخبر السلطنه ، مجلل التوليه ، احمد دانش و ميرزا محمد ملك‌زاده از دوستان قوام السلطنه به دست كلنل محمد تقى پسيان در رجب 1339 ق /\r\n","footnote":"","page_name":" 44 ","page_number":44},
  {"content":"\r\n\r\n13 فروردين 1300 ش بازداشت شد . 3 در آذرماه 1304 به نمايندگى مجلس مؤسسان انتخاب شد كه انتقال سلطنت را به رضا شاه تسجيل نمود . با توجه به اينكه انتخابات مجلس فوق با كنترل شديد عمال رضا خان صورت گرفت و تنها كسانى به مجلس مزبور راه يافتند كه به نحوى همسويى با او داشتند ، انتخاب وى از پيوند نزديك او با دستگاه رضا خان در سالهاى پيش از آن حكايت دارد . مصدق السلطان پدر دكتر ابو القاسم تفضلى از دوستان نزديك ايشان بود .\r\nمقبل السلطنه در انتخابات دوره چهارم مجلس از كاشمر كانديد شد و به مجلس راه يافت . چند ماهى در مجلس بود ولى پيش از آنكه اين دوره به پايان برسد به مشهد عزيمت كرد و به كار ملك‌دارى و اجاره‌دارى پرداخت . او در بين مردم از احترام ويژه‌اى برخوردار بود و مردم در مرافعات ملكى خود به او مراجعه مىكردند و او نيز با سعه‌صدر در رفع اختلافات مىكوشيد 4 تا اينكه در سال 1310 ش در سن 66 سالگى در مشهد درگذشت و در صحن عتيق در گوشه شمال غربى حرم مطهر دفن گرديد .\r\nاز آثار مقبل السلطنه مىتوان به حسينيه و مسجد مقبل واقع در بازارچه سراب مشهد اشاره كرد . اين بنا محلى براى گرد آمدن اهل تصوف و زاويه‌نشينى بوده است . وى علاوه بر منوچهر اقبال نخست‌وزير اسبق ايران داراى پنج پسر به نام على ( نماينده مجلس ) ، عبد الوهاب ( سناتور ) خسرو ( سهامدار شركتهاى تجارى ) محمد ( وكيل دادگسترى ) و احمد ( عضو وزارت خارجه و سفير ايران در كشورهاى مختلف ) بود كه در دوران سلطنت محمد رضا پهلوى در رده‌هاى نخست اشرافيت حكومت‌گر ايران جاى داشتند و شش دختر با چهره‌هاى برجسته خاندان اشرافى كشور ازدواج كردند . بدين‌سان اين خانواده به چنان شهرت و ثروتى رسيد كه ارنست ارنى پژوهشگر سيا ، نام آنان را در رديف\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nچهل خاندان عالىرتبه ايران ثبت نمود 5 .\r\n\r\n\r\n","description":"\r\n( 1 ) - باقر عاقلى : شرح حال رجال سياسى و نظامى 1 / 158 - 159\r\n( 2 ) - على مؤتمن : تاريخ آستان قدس / 140\r\n( 3 ) - غلامرضا جلالى : تقويم تاريخ خراسان / 37\r\n( 4 ) - باقر عاقلى : پيشين : 1 / 159\r\n( 5 ) - مؤسسه مطالعات و پژوهش‌هاى سياسى : ظهور و سقوط سلطنت پهلوى 2 / 329 - 330 غلامرضا جلالى\r\nاللّه وردى خان - گرجى - اللّه وردى خان\r\n\r\n( 13 ) اميرپور - على ( 1303 - 1383 ه ش )\r\nعلى اميرپور فرزند ابو القاسم در سال 1303 ه . ش در خانواده متوسط و كم‌بضاعت در شهرستان مشهد متولد شد . در آن زمان هنوز حكومت بلشويكى در مرزهاى جنوبى خود بخصوص ايران مستقر و مسلط نبود و مراودات مرزى نسبتا آزاد بين شهرهاى مشهد ، قوچان و بجنورد و عشق‌آباد كمابيش وجود داشت . پدرش يك مغازه پنبه‌فروشى در بازار سرشور مشهد داشت و هم‌زمان در عشق‌آباد به كار مشابهى مشغول بود على حدود سه‌تا چهار سال به همراه خانواده‌اش در آنجا زندگى مىكرد و پدرش او را به يك مؤسسه تربيتى آمادگى قبل از دبستان سپرد كه بسيار تميز و منظم بود .\r\nخانواده اميرپور به خاطر سخت‌گيرى مأموران دولتى به همراه ديگر ايرانىهاى مقيم ناچار به مهاجرت به\r\n","footnote":"","page_name":" 46 ","page_number":46},
  {"content":"\r\n\r\nايران شدند و در شرايط سخت و دشوارى بطور قاچاق از ارتفاعات مرزى عشق‌آباد وارد قوچان شدند در حالى كه تمام ما يملك خانواده حتى اثاثيه خانه در عشق‌آباد به‌جا مانده و يا مصادره شد . مدتى در قوچان ماندند و در همان‌جا پدرش براى همه افراد خانواده شناسنامه ايرانى گرفت و پس از مدتى به شهر مشهد وارد شدند . على اميرپور دوره ابتدائى مدرسه را در دبستان احمدى كه نزديك ميدان شهداى فعلى بود ، گذراند سپس وارد دبيرستان صنعتى شد كه بوسيله مربيان آلمانى اداره مىشد بعد از تحصيلات مقدماتى در مدرسه حاج حسن نزد مرحوم حاجى شيخ محمود كلباسى مشغول تحصيل و فراگيرى علوم حوزوى شد ، دوره مقدماتى صرف و نحو را نزد آن مرحوم خواند سپس مدارج تحصيلى علوم قديم را نزد اساتيد آن زمان مرحوم حاجى شيخ عبد النبى كجورى و آيت‌اللّه ميرزا جواد آقاى تهرانى و مباحث علم كلام را از محضر مرحوم شيخ محمود حلبى و معارف و اخلاق را در حوزه درسى آيت‌اللّه ميرزا مهدى اصفهانى فرا گرفت .\r\nپس از وقايع شهريور 1320 كه كشور به تصرف قواى متفقين درآمد منطقه خراسان تا حوالى سمنان تحت نفوذ و كنترل قشون شوروى بود و به همين لحاظ خراسان عرصه فعاليت‌هاى سياسى و فرهنگى حزب توده شد و عده‌اى از فرهنگيان خراسان و برخى از طبقات ديگر جذب حزب توده شدند و تعدادى از محصلين دبيرستانها به عضويت حزب توده درآمدند . بخصوص كه رئيس فرهنگ خراسان شهاب فردوسى از توده‌اىهاى معروف و سخنور توانايى بود و بعد به اقتضاى سياست به حزب توده گرويد و فعاليت زيادى مىكرد . جبهه معارض با حزب توده هيئت‌هاى مذهبى خراسان بودند كه زير نظر ميرزا احمد كفائى خراسانى رئيس حوزه علميه فعاليت مىكردند و با رونق دادن به دستجات\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعزادارى مخصوصا در ماه محرم در مقابل حزب توده مقاومت مىكردند . در آن بحبوحه مؤسسه علمى و تبليغى كانون نشر حقايق اسلامى را مرحوم استاد محمد تقى شريعتى تأسيس كرد .\r\nشرايط سياسى منطقه و جو فكرى حاكم بر طبقه جوان از طرفى و ذهنيات قشرى عامه مردم كه دوران اختناق رضاشاهى را سپرى كرده بودند و عقايد مذهبى آنها آميخته به خرافات و دگماتيسم ناشى از تبليغات دوره رضاشاهى بود ، كار كانون نشر حقايق اسلامى را دشوار مىنمود ، اما استاد محمد تقى شريعتى در دوران فعاليت خود توانست جوى از روشنفكرى مذهبى و سياسى و انديشه صحيح اسلامى را بخصوص در طبقه تحصيل‌كرده بوجود آورد كه آثار آن به خارج از خراسان توسعه يافت . اميرپور به صورت فعال از اوائل تأسيس كانون نشر حقايق اسلامى در اين مؤسسه عضويت داشت .\r\nپيش از تأسيس و شروع به كار در كانون نشر حقايق اسلام مؤسسه تبليغاتى ديگرى به ابتكار دكتر عطا اللّه شهاب‌پور در تهران تأسيس شده بود كه در آن موقع يك مركز دينى مترقى به حساب مىآمد و از نظر تشكيلاتى بسيار قوى و منظم عمل مىكرد . طورى كه در كليه شهرستانهاى كشور عضوگيرى مىنمود و شعبه‌هايى دائر كرده بود كه اميرپور سالهاى متمادى عضو فعال آن نيز بود . عامل عمده درخشش كانون نشر حقايق اسلامى آميختن تبليغات صحيح مذهبى با مباحث اجتماعى و سياسى بود كه بر خلاف باور اكثريت مردم دين‌دار ؛ مباحث سياسى را دور از مباحث دين مىدانستند و نسبت به فعالين سياسى و كسانى كه اندك تمايلى به اين‌گونه مباحث داشتند با نظر سوءظن و بدبينى مىنگريستند .\r\nآنچه به اين زمينه مناسب اجتماعى كمك مىكرد ، بصيرت و آگاهى و استوارى رهبر كانون استاد محمد تقى شريعتى بود .\r\nبديهى است مخالفين سياسى و\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمذهبى كانون هم بىكار نبودند و انواع تهمت‌ها و هتك حرمت‌ها را نسبت به كانون در نشريات چپى و همچنين در محافل مذهبى روا مىداشتند .\r\nبعد از تعطيل شدن كانون از طرف ساواك مشهد ، استاد شريعتى بنا به دعوت شهيد مرتضى مطهرى براى سخنرانى در حسينيه ارشاد عازم تهران شد و با انتقال استاد به تهران دوران جديدى در فعاليتهاى اسلامى و سياسى وى پديد آمد . پس از مدتى كه جلسات حسينيه به ساختمان جديد خود در حاشيه خيابان دكتر شريعتى منتقل گرديد ، فرزند استاد ، دكتر على شريعتى نيز بنا به دعوت هيئت‌مديره ارشاد به تهران رفتند و با شروع سخنرانيهاى جذاب دكتر شريعتى حسينيه ارشاد حال و هواى ديگرى پيدا كرد و حسينيه مركز روشنفكر مذهبى بخصوص دانشجويان گرديد .\r\nعلى اميرپور در تمام مؤسسات سابق الذكر عضو فعال بود . در نهضت ملى شدن صنعت نفت و حكومت جبهه ملى به رهبرى دكتر محمد مصدق مؤسسات و جمعيت‌هاى سياسى و مذهبى مشهد تحت عنوان جمعيت‌هاى مؤتلفه اسلامى باهم ائتلاف نمودند و مهديه مرحوم حاج على اصغر عابدزاده كانون رفت و آمد جمعيت بود . اميرپور در اين تشكيلات سمت منشى را برعهده داشت . علاوه بر فعاليت‌هاى مذكور قبل از انتقال به تهران با فرقه ضاله بهائيه مبارزه مىكرد و با برخى از مبلغين آنها به مناظره مىپرداخت .\r\nمهم‌ترين جلسه مناظره با بهائيان جلساتى بود كه در منزل دكتر وثوق مدير داروخانه وثوق بهائى تشكيل گرديد كه طرف وى در مناظره مبرزترين مبلغ بهائيان معروف به سيد عباس علوى بود . نامبرده قبلًا مسلمان شيعىمذهب و از محصلين حوزه علميه خراسان بود كه بعدا مرتد گرديد و بخاطر تحصيلات و اطلاعات مذهبى جايگاه ممتازى در بهائيت پيدا كرد .\r\nنتيجه مناظره در آن جلسات به نفع گروه اميرپور تمام شد . اميرپور در آن\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nزمان به اقتضاى شرائط و اشتغالاتى كه در اين خصوص داشت ، كتابى نوشت به نام « خاتميت ساخته‌هاى بهائيت » كه بوسيله مؤسسه مطبوعاتى مرجان سه بار چاپ شد ، بعد از تعطيلى حسينيه ارشاد و زندانى شدن استاد محمد تقى شريعتى و پس از آن گرفتار شدن دكتر شريعتى ، قبل از رهايى آنها از زندان وى به مشهد برگشت و به كار كسب و معيشت پرداخت و در همان حال در مبارزه با رژيم پهلوى در حد توان حضور داشت و به همين دليل چندين نوبت توسط ساواك مورد بازجويى قرار گرفت . پس از پيروزى انقلاب بنا به دعوت آيت‌اللّه واعظ طبسى توليت عظماى آستان قدس رضوى به اتفاق چند تن از دوستانش از جمله سيد ابو الحسن سررشته‌دارى و حاجى عبد الرضا غنيان و ناصر فانى به عضويت هيئت امناى آستان قدس رضوى انتخاب گرديد . علاوه بر عضويت در هيئت امنا مدتى به عنوان قائم‌مقام و سپس به عنوان معاون امور ادارى انجام‌وظيفه مىنمود . تا اينكه دوران مسئوليت در اتاق بازرگانى و صنايع و معادن مشهد آغاز گرديد .\r\nوى پس از پيروزى انقلاب در سال 57 به مدت حدود يك سال و سپس از سال 63 پنج دوره چهارساله به عنوان رئيس اتاق بازرگانى و صنايع و معادن خراسان از طرف بازرگانان و صاحبان صنايع برگزيده شد .\r\nاميرپور در اثر بيمارى روز يكشنبه 15 آذرماه 1383 ه . ش / 21 شوال 1425 ه . ق به جوار رحمت حق پيوست و در دار العباده حرم مطهر حضرت رضا عليه السّلام به خاك سپرده شد .\r\nعلى سكندرى\r\nامين كارخانه - هاشم - رضوى - هاشم\r\nانتخاب الملك - رام مصطفى قلى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n( 14 ) انصارى - ميرزا سعيد خان ( 1231 - 1301 ق )\r\nوزير امور خارجه مشهور ناصر الدّين شاه قاجار ( 1268 - 1290 و 1297 - 1301 ق . ) و متولى آستان قدس ( 1290 - 1297 ق . )\r\nميرزا سعيد خان ايشليقى گرمرودى 1 فرزند ميرزا سليمان شيخ الاسلام ( 1179 - 1232 ق . ) در ايشليق از روستاهاى گرمرود آذربايجان به سال 1231 ه . ق ديده به جهان گشود .\r\nدر ابتدا از ملاهاى خوش‌خط و فاضل زادگاه خود به شمار مىآمد و به ملا محمد سعيد معروف بود 2 . او ادبيات فارسى ، عربى ، فن انشا و همچنين خوشنويسى را به‌گونه‌اى فراگرفته بود كه هنگامى كه در سال 1264 در قريه باسمنج نامه‌اى در شرح احوال و تنگى معيشت خود به اميركبير ، كه براى بر تخت نشاندن ناصر الدّين ميرزا او را از تبريز به تهران مىبرد ، داد ؛ زيبايى خط و انشاى او مورد توجه امير قرار گرفت و ازآنجا او را با خود به تهران آورد .\r\nپس از اينكه خود اميركبير از طرف ناصر الدّين شاه به مقام اميرنظامى و وزارت رسيد ، ميرزا سعيد خان را به عنوان كاتب شخصى خود برگزيد و نگارش نامه‌هاى محرمانه خود را به او سپرد 3 . در تمامى مدتى كه اميركبير بر مسند قدرت بود ، ميرزا سعيد خان در سمت خود باقى و بسيارى از احكام امير بر دست او صادر شد . او همچنين فرمانهاى ولايتعهدى وليعهدهاى ناصر الدّين شاه را در سالهاى 1265 ، 1269 و 1274 نوشت . سپهر ، ذيل وقايع سال 1265 مىنويسد پس از\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاينكه شاه در اين سال داراى پسرى به نام سلطان محمود ميرزا شد و تصميم گرفت او را به عنوان وليعهد خود انتخاب كند ، از منشيان خواست فرمانى در اين خصوص بنويسد . اما آنها همگى از اين كار عاجز آمدند ولى ميرزا سعيد خان نگارش فرمان را به عهده گرفت و آن را در كمال فصاحت نوشت 4 . ناصر الدّين شاه پس از اينكه در ذىحجه سال 1267 ه . ق از سفر به اصفهان برگشت ، عده‌اى از درباريان خود را مورد عنايت قرار داد ، از جمله ميرزا سعيد خان هم « كه منشى رسائل خاصه بود ملقب به مؤتمن الملك گشت . » 5\r\nدر 18 ربيع الثانى سال 1268 ه . ق و در پى فوت وزير امور خارجه وقت ، ميرزا محمد على خان شيرازى ؛ كفالت و سرپرستى وزارت امور خارجه از طرف شاه به ميرزا سعيد سپرده شد و نيز به لقب خانى سرافراز گرديد 6 . كمى بعد به دريافت يك قطعه نشان آراسته به الماس و « حمايل سرخ مرتبه سرتيپى » از سوى شاه مفتخر گرديد 7 . در ربيع الثانى سال 1269 ه . ق شاه او را رسما به عنوان وزير امور خارجه ايران برگزيد و به « لقب جنابى و خلعت همايونى » سرافراز كرد 8 . سپهر ، علت انتخاب وى به چنين مقام مهمى را پاك‌فطرتى ميرزا سعيد و خدمات صادقانه او به شاه دانسته است 9 . بدين‌ترتيب دوره اول وزارت او كه تا سال 1290 ه . ق و به مدت بيست سال به طول انجاميد آغاز گشت . او در سراسر حيات سياسى خود تقريبا هميشه مورد توجه و حمايت شاه بود . در سال 1273 ه . ق نيز يك قطعه نشان تمثال شاه كه مكلل به الماس بود دريافت داشت 10 . در سال 1276 ه . ق با حفظ مقام ، به عضويت شوراى دولتى درآمد 11 . در 1279 يك نشان ديگر به خاطر خدمات صادقانه‌اش از شاه دريافت كرد 12 . در سال 1283 كه شاه امور ولايات را از همديگر جدا كرد و به هر وزيرى علاوه بر سرپرستى امور وزارتخانه مربوطه ، اداره ولاياتى را نيز سپرد ؛ ميرزا سعيد خان عهده‌دار اداره ولايات كرمانشاهان ، لرستان ، نهاوند ،\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nخرقان ، تذكره سرحدات ، راه‌سازى و حفظ و آسايش اتباع بيگانه مقيم ايران گرديد 13 . در سال 1286 حكومت گيلان به مناصب وى اضافه گرديد 14 .\r\nدر سال 1288 در تشكيلات جديد دارالشوراى كبرى كه بنا به پيشنهاد ميرزا حسين خان مشير الدوله براى مشورت با شاه در امور پادشاهى شكل گرفت عضويت يافت . پس از اينكه ميرزا حسين خان قزوينى در رجب سال 1288 به وزارت جنگ و سپس در 29 شعبان همان سال به عنوان وزير اعظم برگزيده شد 15 ، كوشيد ميرزا سعيد خان را از وزارت امور خارجه عزل كند و خود امور اين وزارتخانه را هم به دست گيرد . اما چون شاه پشتيبان ميرزا سعيد بود ، وزير اعظم موفق به بركنارى وى نشد 16 . رقابت بين اين دو دولتمرد قاجارى به پايان نرسيد و ميرزا سعيد خان در ماجراى واگذارى امتياز رويتر از طرف ميرزا حسين خان سپهسالار در سال 1290 به انگليسيها در رأس گروهى از مخالفان صدراعظم قرار گرفت 17 . هرچند اين مخالفتها به عزل موقت صدراعظم انجاميد و شاه در بازگشت از سفر اروپا او را در رشت باقى گذاشت ؛ اما به نظر مىرسد بر خلاف گفته برخى از منابع كه نوشته‌اند شاه درصدد جلب اشخاص مخالف برآمد و هركدام را به منصبى گماشت ، 18 اين‌بار نيز جانب ميرزا حسين خان را گرفت . زيرا علاوه بر اين كه چندى بعد ميرزا حسين خان را در شعبان همين سال به جاى ميرزا سعيد خان به وزارت امور خارجه برگزيد ، 19 ميرزا سعيد خان را به عنوان متولى آستان قدس روانه مشهد كرد . شايد شاه به اين بهانه مىخواست وى را از مركز دور كرده باشد . ميرزا على خان امين الدوله درباره چگونگى افتادن ميرزا سعيد خان از چشم شاه مىنويسد :\r\n« پس از پايان جلسه‌هايى كه در آن شاه به بهانه امتياز رويتر به دستگاه ديپلماسى ايراد وارد مىكرد ، در روزنامه دولتى مقاله‌اى به قلم شاه به چاپ رسيد كه در آن به بىخبرى ميرزا\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nسعيد خان از سياست و ناشايستگى او براى پست وزارت امور خارجه اشاره كرده بود . هرچند انتشار روزنامه ميرزا سعيد خان را به وظيفه خود آگاه ساخت ، اما چون به كار و مقام خود حريص بود استعفا نداد . لذا شاه مرا مأمور كرد عزل او را از وزارت امور خارجه و انتصابش به توليت آستان قدس به اطلاع او برسانم » . 20\r\nبدين‌ترتيب ميرزا سعيد خان در اواخر سال 1290 ه . ق 21 به عنوان متولى آستان قدس رهسپار مشهد شد .\r\nاز شرح فعاليتهاى او كه در مشهد به جناب‌عالى مشهور بود ، 22 اطلاع دقيقى در دست نيست و در اينجا به چند مورد از اقدامات او كه در منابع ذكر شده اشاره مىشود :\r\n1 - قرار دادن شبكه‌هاى مس مطلا بين دو ضريح فولادى اول و دوم براى محافظت جواهرات ضريح دوم 23 .\r\n2 - انجام پاره‌اى تعميرات در سردر صحن كهنه ، سمت بالا خيابان 24 .\r\n3 - تهيه اولين فهرست كتابها و قرآن‌هاى كتابخانه آستان قدس رضوى 25 اين فهرست همانى است كه ذيل جلد دوم مطلع الشمس آمده است 26 .\r\n4 - تزيين ايوان شمالى صحن نو ، سمت پايين خيابان ، در تاريخ 1295 ق 27 .\r\n5 - تكميل كار قفسه‌بندى كتابخانه آستان قدس كه از زمان توليت قبلى ، سلطان محمد ميرزا سيف الدوله آغاز شده بود 28 .\r\n6 - خريد و وقف مزرعه سعيدآباد ميان ولايت در سال 1292 بر زوار و مقبره خود در دار السعاده 29 .\r\n7 - خريد و وقف روستاى كشف ميان ولايت بر فقرا و تنظيف صحن‌هاى مطهر 30 .\r\n8 - احداث باغى براى جايگاه متولىباشى آستان قدس 31 .\r\nميرزا سعيد خان تا سال 1297 در مشهد باقى ماند . در اين سال پس از اين كه شاه ميرزا حسين خان سپهسالار را از وزارت امور خارجه عزل كرد ؛ وى را\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبراى تصدى دوباره وزارت امور خارجه به تهران فراخواند . به گفته امين الدوله علت عزل ميرزا حسين خان سپهسالار گرايش وى به روسها و عدم واكنش دستگاه وزارت امور خارجه ايران به پيشروى روسها در شرق درياى خزر بوده است 32 . به عقيده نگارنده انگليسىها در عزل ميرزا حسين خان و روى كار آمدن ميرزا سعيد خان دخالت داشته‌اند ميرزا سعيد خان اين‌بار تا پايان عمر در مصدر وزارت خارجه باقى ماند . در مدت بيست و يك سال اول وزارت و نيز در دوره دوم وزارتش 1297 - 1301 حوادث بسيار مهمى در صحنه جهانى رخ داد و بخشهاى مهمى از جمله هرات از ايران جدا گرديد كه بىترديد اشخاصى همچون او به عنوان وزير امور خارجه و ميرزا آقا خان نورى به عنوان صدراعظم وقت شايستگى احراز چنين پست‌هاى خطيرى را نداشتند و در اين حوادث از مقصران اصلى بوده‌اند . بسيارى از منابع به تسلط او به زبان فارسى و عربى اشاره دارند ، اما به هيچ‌كدام از زبانهاى خارجى ، كه از ضروريات مقامى بوده كه قريب بيست و پنج سال متصدى آن بود ، آشنا نبوده و از « جهان سياست و روابط پيچيده بين المللى و بندوبستهاى سياسى هيچ‌گونه سردرنمىآورد و تا آخر هم سر درنياورد . » 33 به‌علت همين ناآگاهيها بود كه در ملاقات با مأموران و كارگزاران كشورهايى همچون روسيه و انگليس كه در آن زمان در سطح جهان در پى كشورگشايى بودند ؛ به جاى پرداختن به مسائلى كه به سرنوشت كشور مربوط بود ، از ادبيات فارسى و عربى و فلسفه سخن به ميان مىآورد و از آگاهى خود در اين زمينه خوشحال بود . بنجامين نخستين سفير ايالات متحده آمريكا در ايران ( سالهاى 1882 م / 1299 ق - 1883 م / 1300 ق ) كه دوره سفارتش با دوره دوم وزارت و سالهاى آخر عمر ميرزا سعيد خان مصادف بوده و چندين بار با او ملاقات داشته است در خاطراتش با عنوان « ايران و ايرانيان »\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nشرح مفصلى از ويژگىهاى اخلاقى و شخصى ميرزا سعيد خان به دست داده است كه مضمون و خلاصه آن چنين است : « وى پيرمردى كوتاه‌قد و ضعيف‌الجثه بود كه ريش خود را مانند ديگر ايرانيها رنگ مىكرد و رنگ ريشش را با چين‌وچروك صورتش تناسبى نبود .\r\nداراى چشمانى تيز و نافذ بود . او سالها وزارت خارجه را عهده‌دار و مورد توجه شاه بود . هرچند آدم بزرگى نبود اما بد هم نبود . در روحيه‌اش بسيارى از خصوصيات رجال ايرانى [ دوره قاجار 
  ] به‌طور آميخته وجود داشت . در تصميمات خود دودل بود و امور را به مسامحه مىگذراند ، به گونه‌اى كه محافل سياسى خارجى تهران را تهديد كرده بودند كه بعد از آن ديگر اصلا با هيچ مقامى ايرانى غير از ناصر الدّين شاه وارد مذاكره نخواهند شد ، ولى شاه او را كه سالها صادقانه خدمت كرده بود دوست داشت و به جاى توجه به اعتراضات سفراى خارجه ، او را مورد عنايت قرار مىداد . ميرزا سعيد خان به واسطه مطالعات عميقى كه در ادبيات و فلسفه شرق داشت به اين موضوعات خيلى علاقمند بود و هنگام بحث در اين مسائل بسيار شادمان مىشد . در طول مذاكرات تواضع به خرج مىداد . او در اواخر عمر حريص و طماع شد و اين به دليل نظام مالى خاصى است كه در ايران وجود دارد . طمع او به اندازه‌اى است كه وقتى از كسى خواستار هديه يا رشوه‌اى مىشود اگر هديه يا رشوه در حد انتظارش نباشد خشمگين نمىشود بلكه آن را هرچند ناچيز باشد مىپذيرد و مىگويد ان‌شاءالله دفعه بعد جبران خواهيد كرد » . 34\r\nبايد يادآور شد كه منابع فارسى در مواضع مختلف تقريبا سخنان بنجامين را در مورد ميرزا سعيد خان تأييد مىنمايند . گرچه اين نكته را هم تا حدودى بايد در نظر داشت كه برخى از نويسندگان اين مآخذ مثل محمد حسن خان اعتماد السلطنه و على خان امين الدوله با وى رقابت و تا حدودى دشمنى داشته‌اند . به‌هرحال در دوره وزارت او افغانستان به صورت رسمى از ايران جدا شد و قراردادهاى سنگينى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه امضا رسيد كه به چند مورد مهم آن اشاره مىشود .\r\n1 - جدا شدن هرات و استقلال افغانستان از ايران .\r\n2 - اعطاى امتياز احداث سيم تلگراف به انگليسىها كه با مساعدت شخص وى صورت گرفت و منجر به نفوذ آنها در سراسر ايران گرديد .\r\n3 - امضاى قرارداد مرزى آخال توسط وى از سوى ايران در 1299 كه منجر به واگذارى مناطق وسيعى از شمال شرقى ايران به روسها گرديد 35 .\r\n\r\n\r\n","description":"\r\n( 1 ) - محمد حسن خان اعتماد السلطنه :\r\nروزنامه خاطرات / 63\r\n( 2 ) - محمد قزوينى : وفيات معاصرين ، مجله يادگار ، سال پنجم ، شماره 1 و 2 ( 1327 ش ) / 103 ؛ محمد على تربيت :\r\nدانشمندان آذربايجان / 518\r\n( 3 ) - محمد تقى سپهر : ناسخ التواريخ 2 / 968 ؛ محمد قزوينى : پيشين / 103\r\n( 4 ) - محمد تقى سپهر : پيشين 3 / 1094\r\n( 5 ) - همان 3 / 1138 ؛ محمد حسن خان اعتماد السلطنه : مرآة البلدان 2 / 1072\r\n( 6 ) - سپهر : پيشين 3 / 1171 ؛ نخستين رابطه سياسى ايران و آمريكا و مختصرى از احوال ميرزا سعيد خان وزير خارجه ، مجله يادگار ، سال اول ( 1323 ش ) ش 6 / 52\r\n( 7 ) - محمد حسن خان اعتماد السلطنه :\r\nمرآة البلدان 2 / 1146\r\n( 8 ) - همان 2 / 1148 ؛ اعتماد السلطنه :\r\nتاريخ منتظم ناصرى 3 / 1743\r\n( 9 ) - محمد تقى سپهر : پيشين 3 / 1197\r\n( 10 ) - اعتماد السلطنه : مرآة البلدان 2 / 1274\r\n( 11 ) - مهدى بامداد : شرح حال رجال ايران 2 / 76\r\n( 12 ) - محمد حسن خان اعتماد السلطنه :\r\nمرآة البلدان 2 / 1417\r\n( 13 ) - همان 2 / 1512 - 1514\r\n( 14 ) - همان 2 / 1610 ؛ ه ل رابينو : ولايت دار المرز ايران ؛ گيلان / 553\r\n( 15 ) - محمود فرهاد معتمد : حاجى ميرزا حسين خان مشير الدوله و حسام السلطنه ، مجله يادگار ، سال دوم ( 1324 ش ) شماره 7 / 50\r\n( 16 ) - مهدى بامداد : پيشين 2 / 68\r\n( 17 ) - خان ملك ساسانى : سياستگران دوره قاجار / 102\r\n( 18 ) - همان / 115\r\n( 19 ) - محمود فرهاد معتمد : پيشين / 52\r\n( 20 ) - ميرزا على خان امين الدوله :\r\nخاطرات سياسى / 44\r\n( 21 ) - اعتماد السلطنه : مطلع الشمس 1 و 2 / 665\r\n","footnote":"","page_name":" 57 ","page_number":57},
  {"content":"\r\n\r\n\r\n\r\n","description":"\r\n( 22 ) - مهدى سيدى : تاريخ شهر مشهد / 368\r\n( 23 ) - اعتماد السلطنه : مطلع الشمس 1 و 2 / 413 ؛ محمّد احتشام كاويانيان :\r\nشمس الشموس / 40\r\n( 24 ) - اعتماد السلطنه : پيشين / 420\r\n( 25 ) - على مؤتمن : راهنما يا تاريخ آستان قدس / 338\r\n( 26 ) - اعتماد السلطنه : مطلع الشمس / 757 - 788\r\n( 27 ) - همان 1 / 426 ؛ محمد احتشام كاويانيان : پيشين / 249 - 251\r\n( 28 ) - كاويانيان : پيشين / 303 - 304\r\n( 29 ) - همان / 532 ؛ نوروز على بسطامى :\r\nفردوس التواريخ / 402 - 403\r\n( 30 ) - بسطامى : همان‌جا\r\n( 31 ) - مهدى سيدى : پيشين / 359\r\n( 32 ) - ميرزا على خان امين الدوله :\r\nخاطرات سياسى / 66\r\n( 33 ) - عبد الحسين نوايى : ايران و جهان 2 / 537\r\n( 34 ) - س . ج . و بنجامين : ايران و ايرانيان / 177 - 182\r\n( 35 ) - محمود محمود : تاريخ روابط سياسى ايران و انگليس 2 / 666 و 3 / 799 و 4 / 1196 رجبعلى يحيايى\r\n\r\n( 15 ) اوكتايى - عبد العلى ( 1276 - 1359 ه . ش )\r\nميرزا عبد العلى معروف به شاهزاده فرزند عبد الرضا ميرزا سراج السلطان متصدى كتابخانه آستان قدس رضوى ، وى در سال 1276 ه ش در مشهد به دنيا آمد . جدش اوكتاىقاآن قاجار فرزند حسن على ميرزا ملقب به شجاع السلطنه از شاهزادگان قاجار بود 1 .\r\nتحصيلات علوم دينى را نزد شيخ محسنى فراگرفت و پس از اينكه پدرش در سال 1332 ه ق / 1293 ه ش راهى تهران شد انجام امور\r\n","footnote":"","page_name":" 58 ","page_number":58},
  {"content":"\r\n\r\nكتابخانه آستان قدس را به فرزند خود كه در آن هنگام نوجوانى 15 ساله بود سپرد . حضور چندساله عبد العلى ميرزا همراه با پدر در كتابخانه سبب شد تا به امور كتابخانه آگاهى كامل پيدا كند .\r\nپدرش چند روز قبل از مسافرت وى را نزد متولى وقت ، مرتضى قلى خان نايينى ( م 1314 ش ) برد ، و گفت : مايل است فرزندش به جاى او عهده‌دار امور كتابخانه شود . مرتضى قلى خان نيز مجوز كتبى اين امر را صادر كرد . در ابتدا با توجه به كمى سن با مشكلاتى مواجه شد ولى سرانجام توانست با هوش و تدبير و نيز مشورت تلگرافى با پدر بر آنها فايق آيد . چند سال بعد با درگذشت پدر در تهران به‌طور رسمى عهده‌دار امور كتابخانه آستان قدس گرديد و متجاوز از پنجاه و دو سال در اين سمت خدمت كرد ، كه ازاين‌جهت تاكنون طولانىترين تصدى را در كتابخانه آستان قدس داشته است 2 .\r\nكتابخانه در سال‌هاى اول رياست وى بالاى كفشدارى هندىها واقع در صحن آزادى بود و در آن از نيمكت‌هايى استفاده مىشد كه از قهوه‌خانه آورده بودند . هنر اوكتايى اين بود كه خط كوفى را خوب مىنوشت . از مديريت فوق‌العاده‌اى برخوردار بود .\r\nمردى امين و مورد وثوق مسئولان آستان قدس رضوى شمرده مىشد و در سخت‌گيرى مشهور بود . مبتلا به ترياك بود و آن را استعمال مىكرد . در انجام امور بسيار منظم و دقيق بود و به تمام امور و كاركنان اشراف كامل داشت 4 .\r\nاز وقايع مهم دوران تصدى وى در كتابخانه ، مفقود شدن قرآنى به خط كوفى منسوب به امام سجاد عليه السّلام بود كه در مراسم تنظيف از روى ضريح مطهر به سرقت رفت ، مخالفان گناه را به گردن مسئولان كتابخانه انداختند ، اما اوكتايى زير بار نرفت و سختىهاى بسيارى تحمل نمود تا جايى كه به حبس محكوم شد و قصد كرده بودند او را از كتابخانه بردارند و به جاى ديگرى منتقل كنند 5 .\r\nاوكتايى در ارديبهشت 1344 ه ش\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبازنشسته شد و در سال 1359 ه ش در سن 83 سالگى وفات يافت . بدنش را در سردابى كه خود در سال 1345 ه ش در جلوى مسجد زنانه رياض واقع در رواق دار الفيض حرم مطهر حضرت رضا عليه السّلام درست كرده بود به خاك سپردند 6 .\r\nاز آثار تاليفى اوكتايى مىتوان به جلد اول ، دوم و سوم « فهرست كتابخانه مركزى آستان قدس » و « فهرست فاضليه » چاپ سال 1309 ه ش در 265 صفحه اشاره كرد . از اوكتايى چندين مقاله در موضوعات تاريخ كتابخانه آستان قدس ، واقفين عمده كتابخانه آستان قدس و نسخه‌شناسى در نشريه « نامه آستان قدس » به چاپ رسيده است .\r\n\r\n\r\n","description":"\r\n( 1 ) - عبد العلى اوكتايى : تاريخ كتابخانه آستان قدس ، نامه آستان قدس ، شماره 7 ، 1340 ش / 59\r\n( 2 ) - همان‌جا\r\n( 3 ) - على مؤتمن : تاريخ آستان قدس / 303\r\n( 4 ) - زرى رفوگران : برگى سبز از دفتر تاريخ كتابخانه مقدس : دانش‌ورز ، شماره 2 ، 1382 / 23\r\n( 5 ) - همان‌جا\r\n( 6 ) - رمضانعلى شاكرى : واقفين عمده كتاب / 20 ؛ محمد احتشام كاويانيان :\r\nشمس الشموس / 347 رسول سعيدىزاده\r\n","footnote":"","page_name":" 60 ","page_number":60},
  {"content":"\r\n\r\n\r\nب\r\nبالا خيابانى - عبد الحسين - جلد 1\r\n\r\n( 16 ) بجستانى مقدم - على اكبر ( 1299 - 1385 ه ق )\r\nحاج على اكبر بجستانى مقدم ، نيكوكار ، واقف برجسته و خادم آستان قدس رضوى . در سال 1299 ه . ش در خانواده‌اى مذهبى در مشهد به دنيا آمد .\r\nتحصيلات ابتدايى و متوسطه را در همين شهر به اتمام رساند . پس از چهار سال خدمت در بانك تصميم گرفت به كار آزاد بپردازد و از امور دولتى كناره‌گيرى كند . براى همين منظور در سراى محسنيان به كارهاى بازرگانى پرداخت . در سال 1340 ه . ش به تهران مهاجرت كرد و به كار ساختمان‌سازى پرداخت . او توانست چند شركت ساختمانى از جمله كارخانجات بناى سبك با درآمد مناسب ايجاد نمايد .\r\nبجستانى در طول عمر خود به‌عنوان يكى از افراد نيكوكار برجسته شناخته مىشد . اولين موقوفه او يك باب دبيرستان بنام قطب الدّين حيدر در شهرستان تربت حيدريه است . 72\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمدرسه به نام 72 تن از شهداى كربلا در مناطق مختلف تهران و ساير شهرستان‌هاى آن استان ، مجتمع فرهنگى آموزشى در شهر بجستان ، خوابگاه دانشجويى براى دانشجويان دانشگاه صنعتى شريف تهران ، ايجاد چندين پروژه عمرانى ، راه‌سازى و پل‌سازى در سراسر كشور و . . . از اقدامات عام‌المنفعه و خداپسندانه او مىباشد .\r\nبجستانى كارخانجات شركت بناى سبك ( هبلكس ) 1 و تعدادى از بناهاى ديگر در تهران و شهرهاى شمالى كشور را در سال 1366 ه . ش وقف بر آستان قدس رضوى نمود تا از درآمد آن‌ها براى ترويج امور فرهنگى جامعه به صورت مطلق هزينه شود .\r\nبجستانى از شهرت گريزان بود و با آنكه وقف‌هاى متعددى داشت ، حاضر نمىشد در يك مصاحبه مطبوعاتى پيرامون آنچه انجام داده چيزى بگويد .\r\nعلىرغم كهولت سن ، دفتر كار خويش را رها نمىكرد ، معتقد بود رفع حاجت نيازمندان از نعمت‌هاى خداوند تعالى است و بايد قدر و منزلت اين نعمت‌ها را دانست و آنان را ملامت نكرد .\r\nسرانجام بجستانى در سن 86 سالگى دار فانى را وداع گفت . پيكرش در روز دوشنبه 25 آذرماه سال 1385 ه . ش با همراهى مسئولين و خدام آستان قدس رضوى و بستگان و مردم قدرشناس مشهد به سمت حرم مطهر تشييع و در رواق مباركه دار العزه حرم مطهر امام رضا عليه السّلام به خاك سپرده شد . 2\r\n\r\n\r\n","description":"\r\n( 1 ) - بتن سبك يا بتن متخلخل از طريق اختلاط و پخت مواد اوليه انجام مىگيرد . وزن مخصوص آن در هر متر مكعب 600 كيلوگرم است و مقاومت سازه‌اى آن 30 تا 35 كيلوگرم بر سانتى متر مربع است\r\n( 2 ) - قدس 22 / 9 / 1385 ؛ حرم ، ش 109 ، 3 / 10 / 1385 رسول سعيدىزاده\r\n\r\n( 17 ) بدايع‌نگار - ميرزا فضل اللّه ( ح 1286 - 1343 ه ق )\r\nميرزا فضل اللّه بدايع‌نگار آستان\r\n","footnote":"","page_name":" 62 ","page_number":62},
  {"content":"\r\n\r\nقدس ، اديب ، شاعر ، مورخ و جغرافىدان ، فرزند ميرزا داود ملاباشى ( 1270 - 1325 ه ق ) 1 و برادر بزرگتر عبد الحسين آگاهى ، شاعر خراسانى ، در حدود سال 1286 ه ق احتمالا در مشهد زاده شد . جدش حاجى ملا حسين قاضى كه در « صدخرو » سبزوار ، بزرگ محل بود ، در فتنه سالار جانب حسام السلطنه را گرفت و با تلاش او اهالى از همراهى با سالار دست كشيده و به يارى دولتيان پرداختند 2 . پدرش ميرزا داود ملاباشى از ادباى عصر خود بود . غلامحسين خان افضل الملك كه به هنگام سفر به مشهد در سال 1320 ه ق . با بدايع‌نگار و پدرش ملاقات و همنشينى داشته درباره پدر بدايع‌نگار چنين مىنويسد :\r\n« از بزرگوار مردم دانشمندى كه در اين شهر ملاقات كردم و در نظر من بسى گرانمايه و سنگين‌پايه آمد ، جناب مستطاب ميرزا داود اديب معروف به ملاباشى است . » 3 افضل الملك سپس با آوردن القابى نظير « الفاضل الماهر » براى ميرزا داود ادب و اخلاق و دانش عربى وى را مىستايد و مىنويسد من در ايام عمر خود همه ادبا و فضلاى ايران نظير آقا سيد احمد اديب خراسانى را ديده‌ام « ولى جناب ميرزا داود ملاباشى را . . . نه در فن حكمت بلكه در ادبيات كامل‌تر از ايشان و ساير مردم يافتم » همو در مورد خود بدايع‌نگار نيز مىنويسد : او در حدود سى و دو سال دارد و يكى از سه فرزند برومند ميرزا داود است . « داراى طبعى رائق و ذوقى فائق مىباشد » و در « ادبيات تأليفات جامعه و تصنيفات بارعه » دارد 4 .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدر جاى ديگر مىنويسد : « در آستانه مقدسه رضويه به منصب و لقب بدايع‌نگار مفتخر و در انشاء فرمانهاى سركار فيض آثار و فن ترسل آستان مقدسه وحيد و مشتهر است . دار الانشاء آستانه مقدسه به او تفويض است . در هر حال كه از طرف حضرت رضا - عليه آلاف التحية و الثناء - خلعتى براى اعليحضرت شاهنشاه ايران و حضرت اسعد ولايتعهد و حضرت مستطاب صدراعظم فرستاده مىشود ، فرمانهاى آن خلاع را آقا ميرزا فضل اللّه به عربى و فارسى با بيانات رائقه و كلمات فائقه انشاء و صادر كرده و به مهر مبارك رضوى موشح و به ثبت امضاى دفتر آستانه مقدسه مزين ساخته براى ايشان به طهران و آذربايجان ارسال مىدارند . » 5\r\nبدايع‌نگار هم‌زمان با انقلاب مشروطيت به تهران رفت و از سال 1325 ه . ق . به مدت دو سال در مدرسه علوم سياسى تهران معلم ادبيات بود و « غالب رجال مهاجر سمت شاگردى آن مرحوم را داشتند . » ( 5 ) با اتمام دوره استبداد صغير وى به مشهد بازگشت .\r\nمدتى در مدارس ملى و علميه به تدريس ادبيات پرداخت و چندى نيز مديريت دبستان « رحيميه » از مدارس جديد بعد از مشروطيت برعهده وى بود 6 . با تأسيس « اداره فرهنگ و فوائد عامه » وى ابتدا معاونت و سپس براى سالها سمت رياست آن اداره را داشت و در ضمن از سال 1338 ه ق / 1299 ه ش مجله ماهانه « الكمال » را كه دربرگيرنده موضوعات دينى ، اخلاقى و گاه ادبى بود در مشهد منتشر كرد . محل اين مجله كه با چاپ سربى منتشر مىشد ابتدا در سراى ملك و سپس از شماره هشتم در منزل خود بدايع‌نگار در كوچه نو بالاخيابان قرار داشت . از آنجا كه « الكمال » مجله‌اى دينى بود بيشتر مشتركان آن روحانيون و علما بودند 7 .\r\nتيزبينى بدايع‌نگار در تأليفات تاريخى و جغرافيايى ، باعث شد تا نظرات او مورد استناد نويسندگان بعدى قرار گيرد . على مؤتمن در تاريخ آستان\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nقدس چند مورد به نوشته‌هاى او ارجاع و آن را بر نظر ديگران ترجيح داده است كه از جمله ديدگاههاى تاريخى او در مورد حرم مطهر مىباشد . بدايع‌نگار اعتقاد داشته است كه تخريبى در خود حرم توسط مغولان در 617 ه ق واقع نشده است زيرا اگر حرم در حمله آنان ويران مىشد بايد كتيبه‌هاى سال 612 ه ق و نيز قرآنهاى وقفى خانمى به نام نورستى از بين مىرفتند و اگر مورخان اشاره به تخريب حرم كرده‌اند شايد منظورشان تخريب خود شهر مشهد بوده نه مرقد مطهر 8 .\r\nكتابهاى او در زمينه بيان و معانى سالها تدريس مىشده است و شعر شناسان ، اشعار عربى او را بر شعر فارسى ترجيح مىنهند 9 . سرانجام بدايع‌نگار در 22 يا 23 ذيقعده سال 1343 ه ق پس از نزديك 57 سال زندگى در مشهد درگذشت و در دار الضيافه به خاك سپرده شد 10 . وى دخترى به نام سوسن داشت كه شعر مىسرود و در سن 20 سالگى درگذشت و آل داود فرزند اوست . 11 از آثار او مىتوان به كتابهاى زير اشاره كرد :\r\n1 - ازهار الربيع ( شرح بر بديعيه پدرش است )\r\n2 - البدائع ديوان شعر اوست 12\r\n3 - بدائع الاشعار فى شرح صنائع الاسحار شرح قصيده قواميه قوامى گنجوى . 13 اين كتاب جنبه درسى داشته و مؤلف آن را براى اداره معارف وقت نوشته است .\r\n4 - بيان المعانى در علم معانى به فارسى ( چاپ مشهد 1331 ه ش ) 14\r\n5 - تاريخ منتظم احمدى به نام « در ولادت و مرگ سلاطين و رجال » همراه با ماده تاريخ 15\r\n6 - تاريخ‌نامه ادبى ، سؤال و جواب مستخرج از شاهنامه ، كه پس از مقدمه‌اى به نثر مسجع ابياتى از داستانهاى پادشاهان پيشدادى و كيانى برگزيده و پس از هر داستان لغات دشوار آن را شرح و نتايج اخلاقى ، فلسفى ، حكمى و تاريخى آن را برشمرده و نكات بلاغى و فصاحت و\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nترسل آن را ذكر كرده است 16 .\r\n7 - ترجمه تاريخ تمدن اسلامى جرجى زيدان 17\r\n8 - لباس التقوى ، ترجمه منظوم عربى حديث كسا به فارسى ، مشهد چاپ سربى 1332 ق\r\n9 - عزمات خسرويه ( خيريه ) صدقات نيريه راجع به حفر قنات مسجد گوهرشاد به دست نير الدوله چاپ سربى 1334 ق\r\n10 - لزوم حجاب فارسى ، چاپ سنگى مشهد 1332 18\r\n11 - مطلع الشموس به زبان فارسى در علم جغرافيا . اين كتاب به سال 1331 ه . ش در مشهد به اجازه اداره معارف به عنوان كتاب درسى چاپ شده و احمدى بيرجندى همه آن را در جلد 26 فرهنگ ايران‌زمين صفحات 297 - 344 به چاپ رسانده است .\r\nمؤلف به نثر ، مباحث مقدماتى نظير فضيلت علم جغرافيا ، موضوع علم جغرافيا ، واضع علم جغرافيا و اقسام جغرافيا ( طبيعى ، سياسى ، وصفى ، اقتصادى و رياضى و . . . ) را آورده سپس جغرافياى ايران ، خراسان و مشهد را به نظم درآورده است و جدولهايى حاوى اطلاعاتى از قبيل معادن عمده ، ايالتهاى اصلى ، مراكز حكومت شهرهاى عمده ايالتهاى اصلى و ممالك اصلى قاره‌هاى جهان رسم كرده است و به‌طور خلاصه جغرافياى تاريخى مشهد را نيز نوشته و در جدولهايى ابنيه ، مدارس و مساجد و محل و تاريخ بنا و تعمير آنها را به همراه پاره‌اى از حوادث مهمى كه در مشهد رخ داده به‌طور سالشمار آورده است 19 .\r\n\r\n\r\n","description":"\r\n( 1 ) - آقابزرگ تهرانى : الذريعة 20 / 156\r\n( 2 ) - غلامحسين خان افضل الملك :\r\nسفرنامه خراسان / 83 - 85\r\n( 3 ) - همان / 80\r\n( 4 ) - همان / 81 و 91 - 92\r\n( 5 ) - همان / 91 - 92\r\n( 6 ) - على اكبر گلشن آزادى : صدسال شعر خراسان / 35\r\n( 7 ) - محمد صدر هاشمى : تاريخ جرايد و مجلات ايران 1 / 268\r\n( 8 ) - على مؤتمن : تاريخ آستان قدس / 254\r\n( 9 ) - على اكبر گلشن آزادى : پيشين / 35\r\n( 10 ) - همان / 36 ؛ دانشنامه جهان اسلام\r\n","footnote":"","page_name":" 66 ","page_number":66},
  {"content":"\r\n\r\n2 / 466\r\n\r\n\r\n","description":"\r\n( 11 ) - احمد احمدى بيرجندى : فضل اللّه بدايع‌نگار و مطلع الشموس ، فرهنگ ايران‌زمين 26 / 296\r\n( 12 ) - دانشنامه جهان اسلام / همان‌جا\r\n( 13 ) - خان بابا مشار : مؤلفين كتب چاپى ، 1 / 468\r\n( 14 ) - همان 1 / 552\r\n( 15 ) - على اكبر گلشن آزادى : پيشين / 35\r\n( 16 ) - دانشنامه جهان اسلام : همان‌جا\r\n( 17 ) - همان‌جا\r\n( 18 ) - آقابزرگ تهرانى : پيشين 15 / 261 و 18 / 293 و 299\r\n( 19 ) - احمد احمدى بيرجندى : پيشين 26 / 293 - 344 رجبعلى يحيايى\r\nبروجردى - محمد رحيم - جلد 1\r\n\r\n( 18 ) بروسان قزلباش - عبد العلى ( 1281 - 1381 ه ش )\r\nعبد العلى بروسان ، نقاش و تذهيب كار . فرزند محمد رضا قزلباش ( 1242 - 1327 ه ش ) است ، در سال 1281 ه ش در شهر مشهد به دنيا آمد ، هنر نقاشى و تذهيب گل و مرغ و جلدهاى روغنى را در نزد پدر آموخت و از سال 1237 ه ش پس از فوت پدر خود به كار تذهيب و نقاشى گل‌وبوته پرداخت .\r\nاستاد قزلباش مدت 50 سال در آستان قدس رضوى مشغول به كار بود و بيشتر اوقات جلد مىساخت و جلدهايى كه درست مىكرد با گل و برگ تذهيب مىنمود . وى صفحات كتاب و بعضى از قرآن‌ها را با نوع خاصى از صحافى وصله و سپس آن را تذهيب و جلد مىكرد . در موقع تذهيب صفحات قرآنى هميشه باوضو بود .\r\nاستاد بروسان در تاريخ 24 خرداد ماه سال 1381 ه ش پس از عمرى طولانى به دليل ايست قلبى به ملكوت پيوست و در صحن جمهورى اسلامى حرم رضوى دفن گرديد . از آثار او مىتوان به تصويرسازى كتابهاى خطى ديوان حافظ ، ليلى و مجنون ، ساخت جلدهاى روغنى و نقاشى از چهره‌ها اشاره كرد كه در موزه‌هاى هندوستان و پاكستان و نيز آستان قدس رضوى\r\n","footnote":"","page_name":" 67 ","page_number":67},
  {"content":"\r\n\r\nنگهدارى مىشود 1 .\r\n\r\n\r\n","description":"\r\n( 1 ) - دانش‌ورز : در سوگ هنرمندى آشنا ، خرداد 1381 رسول سعيدىزاده\r\n\r\n( 19 ) بروسان قزلباش - محمد رضا ( 1242 - 1327 ه ش )\r\nمحمد رضا بروسان قزلباش استاد مسلم تذهيب ، فرزند محمد حسن از طايفه جوانشير در سال 1242 در كوچه باغ عنبر مشهد به دنيا آمد . مادرش دختر ملا على دامغانى از علماى عصر بود . قزلباش ابتدا به كار بازرگانى اشتغال داشت و بعد به هنر تذهيب و نقاشى روى آورد و با اين هنرها نزد پدر و عموى خود آشنا شد . پس از فوت پدر ، به همراه برادر و عمويش به كابل رفت و به دربار سلطنتى افغانستان راه يافت و در مسافرت‌هايش به هندوستان از محضر استادان نقاشى و تذهيب آن ديار استفاده كرد . در سال 1309 ه ش به استخدام كتابخانه مركزى آستان قدس رضوى درآمد و هجده سال در اين كتابخانه خدمت كرد .\r\nقزلباش استاد مسلم تذهيب گل و بوته و قلمدان و ساخت جلدهاى روغنى بود . وى علاوه بر هنر تخصصى خود در فنون ميناكارى ، تركيب الوان ، سواركارى ، تيراندازى و كشاورزى تجربه داشت . از شاگردان او مىتوان به فرزندش عبد العلى بروسان ، عيسى آلفته و هاشم ظريف تبريزيان اشاره كرد .\r\nسرانجام قزلباش در سال 1327 ه ش به ديار باقى شتافت ، پيكرش را در جوار بارگاه رضوى در صحن آزادى دفن كردند .\r\nرسول سعيدىزاده\r\n","footnote":"","page_name":" 68 ","page_number":68},
  {"content":"\r\n\r\n\r\nت\r\nتحويلدار - اسد اللّه - رضوى اسد اللّه\r\nتحويلدار - ذبيح اللّه - رضوى - ذبيح اللّه\r\nتحويلدار - ميرزا مؤمن - كلانتر سبزوارى - ميرزا مؤمن\r\nتحويلدار - هادى - رضوى - هادى\r\n\r\n( 20 ) تهرانى - سيد جلال الدّين ( 1277 - 1366 ه ش )\r\nنايب توليت آستان قدس رضوى ، واقف ، استاندار خراسان ( 1330 - 1331 و 1340 - 1341 ش ) سناتور ، منجم ، نويسنده و استاد دانشگاه ، وزير پست و تلگراف ، وزير دربار شاهنشاهى ، رئيس شوراى سلطنتى .\r\nسيد جلال الدّين تهرانى ، فرزند سيد محمد على تهرانى ( شيخ الاسلام ) در 15 مرداد 1277 ش در تهران متولد شد 1 .\r\nعاقلى 1275 را سال تولد وى نگاشته است 2 برخى منابع محل تولدش را تبريز دانسته‌اند 3 . مادرش بانويى متدين و با تقوايى بود كه در روضه مباركه رضويه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمدفون است 4 تحصيلاتش را در مدرسه تربيت تهران آغاز كرد ، پس از پايان دوره اين مدرسه به تحصيلات حوزوى روى آورد . پس از مدتى تصميم گرفت به دنبال علم نجوم و رياضيات برود .\r\nعلاقه‌اش موجب شد كه در علم نجوم صاحب‌نظر گردد و در تهران به نام « سيد جلال الدّين منجم » معروف شود .\r\nبراى فراگيرى علم نجوم به مشهد مسافرت كرد و از محضر حاج ملا محمد مهدى منجم استفاده نمود . 5 او در منزلش رصدخانه‌اى داير نمود و با اغلب رصدخانه‌هاى دنيا در تماس بود 6 . چون در علم نجوم آشنايى داشت و در استخراج تقويم بصيرت يافته بود ، در آستان قدس رضوى منصب منجم‌باشى يافت و چند سالى تقويم‌هاى آستانه را منتشر مىكرد 7 .\r\nاز سال 1305 ش به انتشار تحقيقات نجومى خود پرداخت و همه‌ساله كتابى تحت عنوان گاهنامه انتشار داد 8 . در همين دوره سيد جلال الدّين علم نجوم را به رضا شاه تعليم داد 9 . در سال 1307 ش كه سيد حسن مدرس در منزلش از طرف سرتيپ درگاهى توقيف و تبعيد شد ، سيد جلال الدّين تهرانى در همان‌جا بازداشت و چندى در زندان بسر برد . 10 در سال 1313 ش تكليف شد كه از كسوت روحانيت خارج شود . او از دستور شهربانى طفره رفت و سرانجام به جاى تغيير لباس مخفيانه از ايران خارج ، و بلژيك را براى زندگى انتخاب كرد . وى پس از اخذ درجه دكترا در دانشگاه بروكسل در رشته رياضيات ، نجوم و فيزيك به استادى همان دانشگاه ، استخدام گرديد 11 .\r\nچندين سال منجم رصدخانه سلطنتى بلژيك و عضو انجمن نجوم فرانسه 12 ، محقق دار العلم بروكسل و عضو مؤسس دائمى انجمن نجومى فرانسه و عضو انجمن دولتى تاريخ علوم بلژيك بود 13 .\r\nتهرانى پس از 12 سال اقامت در بلژيك به دعوت قوام السلطنه به ايران آمد و وزير مشاور و معاون پارلمانى نخست‌وزير شد . در اواسط 1326 ش\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشاه براى خارج كردن قوام السلطنه از صحنه سياسى ، دست به اقداماتى زد از جمله به وزيران كابينه تكليف كرد همگى استعفا دهند . تمام وزيران جز سيد جلال الدّين تهرانى به خواست شاه تن دادند و با استعفاى خود زمينه سقوط دولت را فراهم ساختند . 14 وى در دولت‌هاى احمد قوام ( 22 / 9 / 1326 ش ) وزير شاه و معاون نخست‌وزير محمد ساعد مراغه‌اى ( 27 / 8 / 1327 ش ) وزير مشاور و وزير پست و تلگراف ( 24 / 10 / 1328 ش ) ، على منصور ( 8 / 1 / 1329 ش ) وزير پست تلگراف احمد قوام ( 27 / 4 / 1331 ش ) وزير مشاور و بالاخره در دولت على امينى عضو كابينه وى گرديد . 15 در دولت دكتر مصدق ( 1330 ش ) نيابت توليت آستان قدس رضوى و 19 / 3 / 1330 ش استاندارى خراسان به او سپرده شد 16 و تا آخر اسفند 1331 ش در اين مناصب مشغول خدمت بود . در اين مدت با اوضاع پرهرج‌ومرج آن‌روز كشور ، توانست بخشى از بدهىهاى آستان قدس را پرداخت نمايد و وضعيت مالى كاركنان و خدمه‌ى آستانه را بهبود بخشد 17 . در نقره‌اى بين دار الحفاظ و راهرو كفشدارى مسجد گوهرشاد در اين زمان به اهتمام وى ساخته شد 18 .\r\nوى پس از يك سال خدمت در آخر اسفند 1331 ش به تهران بازگشت و دور از كارهاى سياسى ، به حشر و نشر با علما و دانشمندان پرداخت و به تحقيقات خود در رياضيات و نجوم ادامه داد ، در سال 1332 ش در دوره دوم مجلس سنا به سناتورى تهران انتخاب شد و پس از آن به سمت سفير كبير ايران به بلژيك عزيمت و در دانشگاه آن شهر تدريس كرد . 19\r\nسيد جلال براى دومين بار در سال 1340 ش به استاندارى و نيابت توليت آستان قدس رضوى منصوب گرديد 20 .\r\nوى در اين مأموريت توانست با انجام يك سرى اصلاحات ، نابسامانىهاى موجود در آستان قدس را به سامان برساند و افراد سودجو را از آستانه طرد نمايد 21 .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتأسيس بناى بيمارستان امام رضا عليه السّلام درمانگاه شبانه‌روزى آستان قدس رضوى 22 ، پوشش كاشىهاى هفت‌رنگ داخل ايوان سردر حرم امام ، توسعه باغ ملك‌آباد 23 ، درختكارى و ايجاد فضاى سبز در اطراف شهر 24 از جمله خدمات وى تا پايان مأموريتش ( 1342 ش ) در آستانه بود .\r\nسيد جلال پس از استعفا از مقام خود ، در دوره سوم مجلس سنا در تهران به سناتورى برگزيده شد . شايد يكى از عواملى كه موجب استعفايش گرديد مخالفت وى با اصلاحات ارضى در زمان تصدى استاندارى خراسان بود 25 . در دوره چهارم مجلس سنا ، سناتور انتصابى بود و با نخست‌وزيرى حسنعلى منصور به مخالفت برخاست و بيشتر به لوايح دولت رأى كبود مىداد 26 . گزارش‌هايى كه از تهرانى به شاه رسيده بود ، وى را بر آن داشت كه مانع از ورودش در دوره بعد به مجلس شود . پس از آن عمر سياسى سيد جلال پايان يافت ، تنها عضويتش در شوراى نشر اسكناس بود ، و آن هم به خاطر اعتمادى بود كه مقامات به او داشتند 27 .\r\nبه تصويب دولت سيد جلال تا آخر عمر حقوق سناتورى دريافت مىكرد . 28\r\nدر سال 1355 ش دانشگاه بروكسل با تهرانى قراردادى در اروپا امضاء كرد كه وى سير تحول نجوم را در مشرق تدوين كند 29 .\r\nدر سال 1357 ه . ش كه انقلاب اسلامى به اوج خود رسيده بود و شاه خود را رفتنى مىديد پيشنهاد شوراى سلطنت را داد . شاپور بختيار در 24 دى ماه 1357 ش به عنوان نخست‌وزير ، كه مأمور تشكيل شوراى سلطنت گرديده بود ، اعضاى شوراى سلطنت را از چهره‌هاى به اصطلاح موجه به حضور شاه معرفى نمود . تهرانى يكى از اعضاى اين كابينه بود 30 و در اولين جلسه به عنوان رئيس شورا انتخاب گرديد . شاه در 26 دىماه ايران را ترك نمود و با خروج شاه از ايران امام از پاريس طى بيانيه‌اى شوراى سلطنت را غير قانونى اعلام نمود . پس از صدور اين بيانيه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمسأله‌ى استعفا از سوى شورا از جمله سيد جلال عنوان گرديد . در 28 ديماه وى به عنوان رئيس شوراى سلطنت و از سوى شاپور بختيار به پاريس اعزام شد تا با امام ديدار نمايد 31 طبق نظر امام استعفايش را نوشت و زمينه ملاقات فراهم گرديد . از نظر امام استعفاى او و انحلال شورا كمكى به پيروزى انقلاب اسلامى بود 32 .\r\nسيد جلال الدّين پس از پيروزى انقلاب اسلامى از پاريس به جنوب فرانسه رفت و به كار علمى و نوشتن تاريخ نجوم پرداخت . وى در ميان‌سالى با خانم سويسى ازدواج كرده بود . 33\r\nسيد جلال علاوه بر تبحر در علوم مختلف ، شاعر و خطاط هم بود و در جمع‌آورى عتيقه و كتب خطى كوشا بود . منزل او از اين لحاظ بيشتر به موزه شباهت داشت . 34 خانه مسكونى و تمام اثاثيه و عتيقه‌جات ، از جمله كتابخانه شخصىاش را كه 383 نسخه خطى و 3450 نسخه چاپى بود وقف آستان قدس رضوى كرد . دستگاههاى نجومى و اخترشناسى متعلق به خود را هم وقف دانشگاه تهران نمود . 35\r\nآثار تحقيقى كه از او به چاپ رسيده به شرح زير مىباشد :\r\nترجمه كتاب التعريف بطبقات الامم صاعد اندلسى ، تصحيح و تحقيق چهار مقاله عروضى سمرقندى ، تأليف تاريخ علم نجوم در اسلام ، تحقيق و تصحيح جهان‌گشاى جوينى ، تأليف صور فلكى و تاريخ معرفت ملل قديمه ( 1313 ش ) ، تحقيق بخشى از جامع التواريخ رشيدى ، ترجمه كتاب هيئت فلاماريون ، تصحيح كتاب حدود العالم من المشرق الى المغرب از روى چاپ مسكو 1312 ، تصحيح و چاپ كتاب‌هاى لب التواريخ يحيى ابن عبد اللطيف قزوينى ، محاسن اصفهان مافروخى ( متن عربى 1312 ) ، فارسنامه ابن بلخى ( 1313 ) ، رساله ارشاد در شرح حال صاحب بن عباد ( عربى 1312 ) و تاريخ قم ( حسين بن محمد قمى ، 1313 ) ، تأليف رسم اشكال هندسى ، كتابى در مسائل مختلف ، حل مسائل مجسمات و قطع مخروط ، كتاب منتخب\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nالرمل و گاهنامه‌ها از سال 1307 تا سال 1315 ش 36 .\r\nتهرانى در دهم مرداد 1366 ش در شانزه‌ليزه پاريس در سن نودسالگى وفات يافت . طبق وصيتش پس از پنج سال كه جنازه‌اش در پاريس نگهدارى گرديد ، در 29 مهر ماه 1371 به تهران حمل و در اول آبان 1371 به مشهد منتقل و در رواق مباركه دار السياده حرم مطهر به خاك سپرده شد 37 .\r\n\r\n\r\n","description":"\r\n( 1 ) - رمضانعلى شاكرى : واقفين عمده كتاب / 31\r\n( 2 ) - باقر عاقلى : شرح حال رجال سياسى و نظامى ايران 1 / 513\r\n( 3 ) - دايرةالمعارف تشيع 5 / 183\r\n( 4 ) - عزيز اللّه عطاردى : فرهنگ خراسان 3 / 505\r\n( 5 ) - همان 3 / 507\r\n( 6 ) - دايرةالمعارف تشيع / همان‌جا\r\n( 7 ) - مريم آقا شيخ محمد و سعيد نورى نشاط : گلزار مشاهير / 310\r\n( 8 ) - ايرج افشار : نادره‌كاران / 628\r\n( 9 ) - مسعود بهنود : نخست‌وزيران ايران / 108\r\n( 10 ) - عطاردى : پيشين 3 / 511\r\n( 11 ) - باقر عاقلى : پيشين 1 / 514\r\n( 12 ) - شاكرى : پيشين / 31\r\n( 13 ) - مريم آقا شيخ محمّد : پيشين / 310\r\n( 14 ) - عاقلى : پيشين 1 / 515\r\n( 15 ) - نهاد نخست‌وزيرى : دولتهاى ايران از ميرزا نصر اللّه خان مشير الدوله تا مير حسين موسوى / 219 ، 229 و 232 - 233 ؛ جلال الدّين مدنى : تاريخ سياسى معاصر ايران 1 / 349\r\n( 16 ) - غلامرضا جلالى : تقويم تاريخ خراسان / 117 ؛ عطاردى : پيشين 3 / 512\r\n( 17 ) - محمد احتشام كاويانيان : شمس الشموس / 448\r\n( 18 ) - عزيز اللّه عطاردى : پيشين 3 / 530\r\n( 19 ) - عاقلى : پيشين 1 / 515\r\n( 20 ) - آفتاب شرق [ روزنامه 
  ] تاريخ 18 دى 1340\r\n( 21 ) - عطاردى : پيشين 3 / 533\r\n( 22 ) - همان 3 / 529\r\n( 23 ) - همان‌جا ؛ نامه آستان قدس / شماره‌هاى 14 و 102 و 103\r\n( 24 ) - عطاردى : پيشين / 531\r\n( 25 ) - همان 3 / 538\r\n( 26 ) - دايرةالمعارف تشيع / همان‌جا\r\n( 27 ) - عطاردى : پيشين 3 / 514\r\n( 28 ) - دايرةالمعارف تشيع / همان‌جا\r\n( 29 ) - عاقلى : پيشين 1 / 515\r\n( 30 ) - همان / 516 ؛ مدنى : پيشين 2 / 424\r\n( 31 ) - ابراهيم يزدى : آخرين تلاشها و\r\n","footnote":"","page_name":" 74 ","page_number":74},
  {"content":"\r\n\r\nآخرين روزهاى تهران / 130\r\n\r\n\r\n","description":"\r\n( 32 ) - عاقلى : پيشين 2 / 517\r\n( 33 ) - همان‌جا\r\n( 34 ) - همان‌جا\r\n( 35 ) - رمضانعلى شاكرى : گنج هزارساله / 98\r\n( 36 ) - عطاردى : پيشين 3 / 517 ؛ مريم آقا شيخ محمد / 311\r\n( 37 ) - شاكرى : واقفين عمده كتاب / 32 على سكندرى\r\n","footnote":"","page_name":" 75 ","page_number":75},
  {"content":"\r\n\r\n\r\nج\r\n\r\n( 21 ) جاهدنيا - محمد حسن ( 1311 - 1381 ه ش )\r\nمحمد حسن جاهدنيا فرزند غلام على ملقب به « خادم المحققين » كتابدار و كتابشناس باسابقه كتابخانه آستان قدس رضوى . روز دوازدهم دىماه سال 1311 ه ش در يكى از محلات قديمى مشهد به دنيا آمد و پس از طى دوران تحصيل در مشهد در آبان‌ماه سال 1333 ه ش به جرگه خدمتگزاران آستان قدس رضوى پيوست و در سال 1346 ه ش خدمت خود را به‌طور رسمى در كتابخانه مركزى آستان قدس آغاز و در سال 1358 ه ش بازنشسته گرديد . او بار ديگر از سال بعد به صورت قراردادى دعوت به همكارى شد و تا آخرين روز حياتش در كتابخانه به نويسندگان و محققان خدمت كرد . در دوران خدمت در كتابخانه آستان قدس به عنوان كتابدار ، مسئول مخزن چاپى ، رئيس بخش مخازن و قرائت‌خانه ، نماينده كتابخانه آستان قدس در انجمن كتابداران خراسان ، مأمور خريد و انتخاب كتاب ،\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمتصدى تالار محققان و نسب‌شناسى امامزادگان انجام‌وظيفه نمود . علاوه بر اين ، تشكيل نمايشگاه كتاب و نفايس گنجينه قرآن ، راهنمايى شخصيت‌هاى سياسى ، علمى و فرهنگى خارجى و داخلى ، در بازديد از كتابخانه مركزى و تحول‌بخشى كتب خطى از جمله وظايف و اقدامات او بود .\r\nجاهدنيا به خاطر كار كردن طى ساليان متمادى در كتابخانه آستان قدس ، خود يك منبع اطلاع‌رسانى قوى در كتابشناسى شمرده مىشد . محققان با وجود او كمتر احساس كمبود و سردرگمى مىكردند . گشاده‌رويى و جذب مخاطب ، خوش‌اخلاقى و صبر و حوصله فراوان به‌ويژه در برخورد با محققان جوان و خلوص نيت از جمله جاذبه‌هاى رفتاريش بود به گونه‌اى كه رفتار او براى مراجعه‌كنندگان اعم از محققان يا عامه مردم جالب مىآمد . بنا به گفته فرزندانش در طى قريب به پنجاه سال خدمت در آستان قدس ، عرض ارادت روزانه‌اش خدمت امام رضا عليه السّلام ترك نمىشد . اوايل كه به كتابخانه آستان قدس آمد تعداد كاركنان از چند نفر تجاوز نمىكرد ، هيچ‌گونه حقوقى پرداخت نمىشد و تنها به قصد تقرب و عشق به خدمت به آنجا مىرفت ، اما بعدها كم‌كم حقوق و مزايا برايش معين شد .\r\nجاهدنيا در غروب روز سه‌شنبه بيستم خرداد سال 1381 ه ش پس از طى يك دوره بيمارى به ديدار معبود شتافت . روز بعد جسدش با حضور كاركنان آستان قدس با تشريفات لازم در صحن آزادى حرم رضوى دفن شد .\r\nاز جاهدنيا سه فرزند دختر و سه فرزند پسر و كوله‌بارى از خاطرات شيرين به يادگار مانده است . بعد از فوتش همكاران و دوستانش مراثى درباره او سرودند . شعر زير از « شاه‌مرادىزاده » از آن جمله است :\r\n آنكه با ما بود و شد از ما جدا يادش بخير * آن رفيق مهربان آن آشنا يادش بخير\r\nپر كشيد و دوستان در ماتمش محزون شدند * رفت چون جاهدنيا نزد خدا يادش بخير ( 1 ) \r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاز آثار قلمى جاهدنيا مىتوان به نسب‌شناسى و تهيه شجره‌نامه براى سادات و فرزندان ائمه و نوشتن مقالات پراكنده مانند : پير پالان‌دوز ، رواقهاى حرم مطهر حضرت رضا عليه السّلام ، تلخيصى از كتاب فردوس التواريخ ، و جنايات بىمكافات نمىماند ، اشاره كرد كه در مجلات حرم و زائر به چاپ رسيده است .\r\nرسول سعيدىزاده\r\nجلال الدوله - قاجار - سلطان حسين ميرزا\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nح\r\nحامد مقدم - احمد - جلد 2\r\n\r\n( 22 ) حامد مقدم رأفتى - محمد صادق ( 1298 - 1371 ه ش )\r\nمعمار برجستهء آستان قدس رضوى استاد محمّد صادق رأفتى در سال 1298 ه ش در خانواده‌اى مؤمن و متدين متولد گرديد . پدرش به شغل باغدارى مشغول بود و در اوان جوانى درگذشت . به همين دليل او در سن 14 سالگى ، به عنوان كارگر ساده در بارگاه رضوى مشغول خدمت گرديد . وى هم‌زمان در كلاسهاى آموزشى زبان عربى و قرآن شركت مىكرد و از محضر اساتيدى چون سيد محمد عرب و حاج عباسعلى بهره برد و خود نيز براى كارگران آستان قدس جلسات قرآن تشكيل داد .\r\nحاج محمد صادق كار خود را در آستان قدس زير نظر اساتيد و معماران آن زمان مانند حاج آقا آفرنده ، حاج محمد رضا معمار ، حاج شكر اللّه خوش‌دست و حاج احمد بيوكى آغاز و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nرموز و فنون معمارى سنتى اسلامى را از آنها فراگرفت . وى ابداعات جديدى در كارها ايجاد نمود از آن جمله مقرنس‌بندى مسجد بالاسر مبارك است كه در نوع خود يك شاهكار محسوب مىگردد 1 . او از معدود معمارانى است كه براى اجراى كارهاى سنتى اسلامى طرح‌هاى پيش‌ساخته را در كارگاه خود اعمال نمود و در رواق دار الولايه از اين روش استفاده نمود . وى در كارهاى گره‌كشى مهارتى تام داشت . از كارهاى قابل توجه او در اين زمينه سقف رواق دار الولايه مىباشد . او در زمينه رسمىبندى و يزدىبندى نيز استادى كارآمد بود در اين زمينه مىتوان كاربندى آيينه رواق دار الاخلاص را ذكر كرد 2 .\r\nاستاد رأفتى در طرح توسعهء اطراف حرم مطهر حضرت رضا عليه السّلام شركت داشته و در جريان كار بيشتر ابنيهء تازه‌ساز و يا تعميرات اماكن و بيوتات عامل كار بوده است . او در ساير اماكن مذهبى نيز آثارى از خود به جاى گذاشته ، از آن جمله بازسازى و كاشىكارى گنبد شاهچراغ شيراز و شركت در بازسازى شهر هويزه مىباشد . او سرانجام روز دوشنبه هفتم ارديبهشت 1371 درگذشت و در پاى پنجرهء فولادى صحن انقلاب يعنى محلى كه خود ساخته بود در جوار مرقد امام رضا عليه السّلام به خاك سپرده شد .\r\n\r\n\r\n","description":"\r\n( 1 ) - عزيز اللّه عطارى : فرهنگ خراسان 6 / 351\r\n( 2 ) - همان‌جا سيد حسن حسينى\r\nحسينى - محمد على - صديق دفتر - ميرزا محمد على\r\n\r\n( 23 ) حسينى اصفهانى - عبد اللّه ( - 1148 ق )\r\nميرزا عبد اللّه حسينى اصفهانى از خاندان متنفذ سادات مرعشى اصفهان و از پسران دهگانه ميرزا محمد داود متولى معروف آستان قدس ( 1065 - 1127 ق ) و وزير شاه‌طهماسب دوم\r\n","footnote":"","page_name":" 80 ","page_number":80},
  {"content":"\r\n\r\nصفوى . پدرش ميرزا داود از متوليان و علماى زمان خود بود كه ابتدا مقام استيفاى موقوفات كل ايران را در اختيار داشت و پس از مدتى در سال 1110 ق از سوى شاه سلطان حسين به متولىگرى آستان قدس انتخاب شد و تا سال 1117 ق كه به اصفهان مهاجرت كرد حرم را اداره مىنمود . ميرزا عبد اللّه پس از مهاجرت پدر به اصفهان گاه به نيابت از پدر به امور آستان قدس رسيدگى مىكرد 1 و گاه در شمار بزرگان كشورى به اصفهان مىرفت . ميرزا عبد اللّه در زمان حكومت شاه‌طهماسب دوم به وزارت اين شاه صفوى برگزيده شد . بنا به گفته شهاب الدّين مرعشى در حاشيه مجمع التواريخ ؛ ميرزا عبد اللّه شاعر و اديبى فاضل بوده است 2 . از تاريخ دقيق فوت او اطلاعى در دست نيست . احتمالا مرگ وى پس از خلع شاه‌طهماسب به دست نادر در 1148 ق در مشهد رخ داده است . او در صحن پايين پاى مبارك حضرت رضا عليه السّلام در محل مقبره پدر خود مدفون گرديده است . 3 از او شش فرزند باقى ماند . نام پسرانش عبارت بودند از ميرزا محمد حسين ، ميرزا زين العابدين ، ميرزا ابو طالب . دخترانش گيتى بانو بيگم ، سلطان بيگم و بيگم صفيه كه از آن جمله گيتى بانو بيگم در هنگام استيلاى افاغنه به ازدواج آقا عبد اللّه خادم‌باشى آستانه درآمد . برخى فرزندانش در كاشمر و بقيه نواحى خراسان مىزيسته‌اند و ميرزا زين العابدين نيز به هندوستان رفته است . 4\r\n\r\n\r\n","description":"\r\n( 1 ) - محمد خليل مرعشى : مجمع التواريخ / 62\r\n( 2 ) - همان‌جا\r\n( 3 ) - سلطان هاشم ميرزا : زبور آل داود / 63\r\n( 4 ) - همان / 64 رجبعلى يحيايى\r\nحسينى اصفهانى - محمد داود - متولى - ميرزا محمد داود\r\n","footnote":"","page_name":" 81 ","page_number":81},
  {"content":"\r\n\r\n\r\n( 24 ) حسينى اصفهانى - محمد صادق ( - 1193 ق )\r\nوكيل سركار آستانه حضرت رضا عليه السّلام .\r\nميرزا محمد صادق حسينى اصفهانى فرزند ميرزا عبد اللّه حسينى اصفهانى و از سادات مرعشى اصفهان است .\r\nپدرش ميرزا عبد اللّه نايب‌التوليه آستان قدس 1 از طرف پدرش ميرزا محمد داود متولى مشهور آستان قدس بود و سپس خود ، متولى و وزير بزرگ شاه‌طهماسب دوم شده است ، ميرزا محمد صادق گاه در مشهد و گاه در اصفهان زندگى مىكرده است . در اواخر سال 1162 ق در خدمت عموى خود سيد محمد متولى كه بعدها در مشهد به عنوان شاه سليمان دوم به تخت سلطنت نشست ، و نيز پسر بزرگ سيد محمد يعنى سلطان داود ميرزا از قم به مشهد آمد 2 . اما سلطنت عموى او كمتر از يك سال به طول انجاميد و اوضاع با توطئه سرداران شاهرخ افشار به هم خورد و شاهرخ به حكومت رسيد . ميرزا محمد صادق پس از اين تاريخ دختر عموى خود زيب النساء بيگم ، دختر ميرزا محمد على حسينى اصفهانى ( متوفى حدود 1167 ق ) را كه بيوه عادل شاه افشار بود به ازدواج درآورد . 3 پس از رفتن به زيارت مكه معظمه در بازگشت به « وكالت سركار آستانه » حضرت رضا عليه السّلام مشغول شد . بعد از مدتى از كنيزى صاحب فرزند پسرى شد كه در كودكى از دار دنيا رحلت نمود . پس از مدتها ميرزا محمد صادق با شهربانو بيگم دختر شرف بيگم عمه‌زاده خود ازدواج و از او داراى دو پسر شد كه اندكى بعد از فوت خودش درگذشتند .\r\nسرانجام ميرزا محمد صادق در شب 13 صفر 1193 ق . به جوار رحمت ايزدى پيوست و در سردابى كه جدش ميرزا محمد داود متولى ، در صحن پائين پاى مبارك به جهت مقبره خود احداث كرده بود مدفون گرديد . از ميرزا صادق اولادى باقى نماند 4 .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n\r\n","description":"\r\n( 1 ) - محمد خليل مرعشى : مجمع التواريخ / 62\r\n( 2 ) - سلطان هاشم ميرزا : زبور آل داود / 65\r\n( 3 ) - همان‌جا\r\n( 4 ) - همان‌جا رجبعلى يحيايى\r\nحسينى فراهانى - موسى - فراهانى - ميرزا موسى\r\nحسينى نيشابورى - ابراهيم - جلد 1\r\n","footnote":"","page_name":" 83 ","page_number":83},
  {"content":"\r\n\r\n\r\nخ\r\nخازن التوليه - رضوى - ذبيح اللّه\r\nخليفه اسد اللّه - اصفهانى - اسد اللّه\r\n\r\n( 25 ) خواجه‌باشى - احمد على ( - 1301 ق )\r\nاحمد على خواجه‌باشى معروف به خواجه‌باشى آستان قدس رضوى 1 . در 18 رمضان 1301 ق فوت كرد 2 . در هنگام حياتش از توليت آستان قدس تقاضاى جاقبر مىنمايد كه توليت آستان قدس با درخواست وى موافقت كرد و جسدش را پس از مرگ در آن مكان دفن كردند . 3\r\n\r\n\r\n","description":"\r\n( 1 ) - اعتماد السلطنه : مطلع الشمس 1 و 2 / 520\r\n( 2 ) - اداره اسناد آستان قدس / سند شماره 11829\r\n( 3 ) - اعتماد السلطنه : همان‌جا على سكندرى\r\n\r\n( 26 ) خويى - عبد اللّه ( - 1264 ه ق )\r\nنايب توليت آستان قدس رضوى ، از منشيان محمد شاه قاجار ، از شرح حال وى اطلاع دقيقى در دست نيست . لكن وى از منشيان خاص و از محارم محمد شاه قاجار 1 و طرف توجه و از بستگان حاج ميرزا آقاسى صدراعظم بود 2 . پس از درگذشت حاج ميرزا موسى خان فراهانى متولى آستان قدس رضوى در سال 1262 ه ق ، اللهيار خان آصف الدوله حاكم خراسان ، مقام توليت آستان قدس را نيز از محمد شاه قاجار\r\n","footnote":"","page_name":" 84 ","page_number":84},
  {"content":"\r\n\r\nبراى خود درخواست نمود . لكن چون ميرزا آقاسى با او ميانه خوبى نداشت و از سوءنيت او و پسرش حسن خان سالار نسبت به امور حكومت آگاه بود ، درخواست وى مورد قبول واقع نشد 3 . و بر خلاف نظر او ، آقاسى منصب توليت آستان قدس رضوى را به مانند چندين منصب ديگر به اسم خودش از طرف دولت فرمان صادر كرد و حاج ميرزا عبد اللّه خويى را به اسم نيابت خود به مشهد روانه كرد 4 .\r\nخويى در آغاز شورش حسن خان سالار عليه دولت به مشهد رسيد . وى از 1262 تا 1264 ه ق در سمت توليت آستان قدس باقى و در طول اين مدت شورشيان را تحمل مىكرد 5 . ولى با حسن خلق و به زبان وعظ و نصيحت سعى كرد مردم شهر را از پيوستن و همراهى با سالار بازدارد 6 و در طول اين مدت با تمام طبقات مردم شهر از قبيل علما و فضلاء و اعيان رفتار عاقلانه‌اى در پيش گرفت 7 .\r\nاوضاع متشنج سياسى مشهد خويى را مجبور ساخت تا در امور سياسى وارد شود . از آنجايى كه او نمايندهء دولت در آستان قدس بود و با شورشيان همراهى نداشت لذا به وسيلهء آنان در شب 25 رمضان سال 1264 ه ق هنگامى كه حمزه ميرزا حشمت الدوله حاكم مشهد در تعقيب سالار از خراسان بيرون رفته بود ، در بستر خواب دستگير و اموال و اثاثيهء خانه‌اش غارت شد . و در مسجد گوهرشاد توسط رجب مروى ، سردستهء اشرار به قتل رسيد 8 .\r\nجنازه‌اش در صفه جنوب شرقى دار الحفاط دفن گرديد 9 .\r\nنويسندگان عوامل مختلفى را در قتل خويى دخيل دانسته‌اند . جهانگير ميرزا قتل او را به خدام و مقامات آستان قدس و ريش‌سفيدان مشهد نسبت مىدهد و علت آن را بدرفتارى وى با خدام و چوب‌كارى يكى از « معتبران خدام » عنوان مىكند . 10 رياضى هروى حمايت وى از سربازان ترك را عامل قتلش مىداند . سربازان ترك در اين زمان جهت مقابله با سالار در مشهد به\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nسر مىبردند آنها در يك مورد از انجام مراسم عروسى ممانعت كردند و به حمام زنانه رفته با زنان مردم زنا كردند 11 رياضى هروى در اين ميان از مخالفت حاجى ميرزا هاشم مجتهد با خويى سخن مىگويد و اينكه او خويى را مرتد شمرده ، طرفدارى وى را از سربازانى كه بر خلاف قانون شريعت با مردم رفتار كرده‌اند مورد نكوهش قرار داده است 12 .\r\nمنابع ديگر نيز ميرزا محمد خان بيگلربيگى ، برادر حسن خان سالار ، را عامل قتل خويى دانسته‌اند . بيگلربيگى در اين زمان در حرم امام رضا عليه السّلام متحصن شده بود و از چندى قبل زمينه چينى شورش شب 25 رمضان 1264 ق را انجام داده بود و هنگامى كه شورشيان خويى را زنده به حرم نزد وى بردند به اشارهء او خويى را مقتول ساختند 13 .\r\nدر جريان قتل خويى ، اشرار و فرصت‌طلبان دست به غارت اثاثيه و اموال آستان قدس رضوى زدند و از آن جمله قناديل طلا و نقره‌اى كه طى ادوار گذشته به آستان قدس تقديم شده بود به يغما بردند . همچنين درب طلاى روضهء منوره و در مرصع ضريح مقدس را غارت كردند و انبار غله و دانهء آستان قدس را به تاراج بردند 14 .\r\nدر مورد خصوصيات اخلاقى خويى چنين آمده كه وى شخصى امين ، نيك خوى ، صديق ، رازدار ، ذاكر و مقدس 15 و مردى عاقل و فرزانه و در عين حال شخصى صوفىمسلك و عارف‌پيشه بوده است . 16 از نكات زندگى او اين است كه به هنگام توليت آستان قدس دومرتبه امام رضا عليه السّلام را در خواب ديده بود كه به او امر فرموده بود : از مشهد برود كه كشته خواهد شد و سرانجام نيز چنين شد 17 .\r\n\r\n\r\n","description":"\r\n( 1 ) - محمد تقى لسان الملك سپهر : ناسخ التواريخ تاريخ قاجاريه 2 / 863 :\r\nرضا قلى هدايت : روضة الصفا 10 / 332\r\n( 2 ) - محمد جعفر خورموجى : حقايق الاخبار ناصرى / 46 - 47\r\n( 3 ) - مهدى بامداد : شرح حال رجال ايران 2 / 291\r\n( 4 ) - جهانگير ميرزا : تاريخ نو / 310\r\n( 5 ) - مهدى بامداد : پيشين 2 / 292\r\n( 6 ) - ميرزا ابراهيم شيبانى : منتخب\r\n","footnote":"","page_name":" 86 ","page_number":86},
  {"content":"\r\n\r\nالتواريخ / 78\r\n\r\n\r\n","description":"\r\n( 7 ) - رضا قلى هدايت : پيشين 10 / 332\r\n( 8 ) - محمد تقى لسان الملك سپهر : پيشين 3 / 974 ؛ رضا قلى هدايت : پيشين 10 / 333\r\n( 9 ) - على مؤتمن : تاريخ آستان قدس / 430\r\n( 10 ) - جهانگير ميرزا : پيشين / 310\r\n( 11 ) - محمد يوسف رياضى هروى : عين الوقائع / 31 ؛ محمد تقى لسان الملك سپهر : پيشين 3 / 975\r\n( 12 ) - محمد يوسف رياضى هروى :\r\nپيشين / 32\r\n( 13 ) - محمد تقى لسان الملك سپهر :\r\nپيشين 3 / 974 ؛ اعتماد السلطنه : مطلع الشمس 2 / 652\r\n( 14 ) - نوروز على بسطامى : فردوس التواريخ / 70\r\n( 15 ) - رضا قلى خان هدايت : پيشين 10 / 332 - 333\r\n( 16 ) - شيبانى : پيشين / 78 ؛ جهانگير ميرزا : پيشين / 310\r\n( 17 ) - رضا قلى خان هدايت : پيشين 10 / 333 ؛ جهانگير ميرزا : پيشين / 311\r\n( 18 ) - مهدى بامداد : پيشين 2 / 292 سيد حسن حسينى\r\n\r\n( 27 ) خير النساء خانم ( - 1262 ه . ق )\r\nخير النساء دختر غايب بيگ ، از زنان متمكن و متدين ايران در نيمه اول قرن سيزدهم هجرى قمرى به حساب مىآيد . از زندگينامه او اطلاع دقيقى از منابع بدست نمىآيد . ولى او در سال 1255 ق املاك و رقبات متعددى در كرمان و شهر بابك وقف آستان قدس رضوى كرده است كه عبارتند از : مزرعه جالنگ ، مزرعه بخوكوب ، مزرعه سرپازه ، مزرعه پرونيك و مزرعه لاى كو 1 . خير النساء خانم در سال 1262 ق درگذشت . جنازه‌اش به حرم مطهر امام رضا عليه السّلام حمل شد و در رواق پايين پاى مبارك به خاك سپرده شد 2 .\r\n( 1 ) - عزيز اللّه عطاردى : فرهنگ خراسان 2 / 62\r\n( 2 ) - محمد على خان سديد السلطنه :\r\nسفرنامه / 228 سيد حسن حسينى\r\n","footnote":"","page_name":" 87 ","page_number":87},
  {"content":"\r\n\r\n\r\nد\r\n\r\n( 28 ) دبير سهرابى - على اكبر ( 1251 - 1318 ه . ش )\r\nعلى اكبر دبير سهرابى فرزند ميرزا محمد خان وكيل الدوله تبريزى 1 ، از رجال معروف و برجسته ايران در اواخر سلطنت قاجار و اوايل دوره پهلوى . وى در سال 1251 ه . ش در تبريز تولد يافت ، پدرش حاج وكيل در دربار مظفر الدّين شاه وزير تحريرات و رسائل بود و امور محمد على ميرزا وليعهد در تهران را نيز عهده‌دار بود 2 .\r\nعلى اكبر در تبريز به آموختن زبان و ادبيات فارسى و مقدمات عربى پرداخت ، زبان فرانسه را نيز ياد گرفت و در شيوه منشىگرى كه حسن خط و نگارش نامه‌ها بود ، سرآمد اقران گرديد .\r\nاو كار خود را از دربار مظفر الدّين ميرزا وليعهد در تبريز شروع كرد و ساليان متمادى جزو منشيان و نويسندگان دربار بود . در دوران وليعهد محمد على ميرزا نيز سمت وزارت رسائل را داشت 3 .\r\nپس از صدور فرمان مشروطيت ، دبير السلطان از تهران به وكالت دوره\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاول مجلس انتخاب گرديد . او با مشروطه‌خواهان و آزادىخواهان ميانه خوبى نداشت و در قتل ميرزا على اصغر خان اتابك نيز دخالت داشت 4 . پس از انحلال مجلس از محارم محمد على شاه شد و در تمام كارها نظر مشورتى مىداد و به هنگام اقامت محمد على ميرزا در باغشاه از اركان و بزرگان حكومت بود .\r\nپس از سقوط محمد على ميرزا مدتى به صورت اختفا مىزيست و با درآمد املاك وسيعى كه در آذربايجان و كردستان تهيه كرده بود ، زندگى مىكرد .\r\nدر سال 1310 ش در دوره هشتم از بيجار گروس به مجلس راه يافت . وى سرانجام در سال 1318 ش در تهران درگذشت 5 . جنازه‌اش به مشهد حمل و در صحن عتيق روبروى ايوان طلا به خاك سپرده شد . 6\r\nعلى اكبر دبير سهرابى در دوره مظفرى لقب « دبير السلطان » را داشت .\r\nاو مردى ثروتمند ، فاضل و بخشنده بود و در جوانى با « اختر الملوك » دختر ميرزا حسن خان مشار الملك ازدواج كرد 7 . وى به دليل علاقه به خاندان عصمت و طهارت و اينكه فرزندى نداشت املاك زيادى را در قوچان وقف آستان قدس رضوى كرد . رقبات وقفى وى عبارتند از : كل شش‌دانگ مزرعه قراجوى ، كل مزرعه هىهى اربابى ، مزرعه نصرت‌آباد وصل به قراجوى ، مزرعه قاسم‌آباد ، مزرعه دولت‌آباد ، يك‌سوم مزرعه قيطانى ، دو دانگ مزرعه چالاكى ، دو آسياب آبى ، يك سوم مزرعه گاوحصار ، قنات بائر عبدل‌آباد ، قنات بائر محمدآباد ، قنات بائر عشرت‌آباد و شش‌دانگ مزرعه سيدآباد . دبير سهرابى املاك فوق و باغ بزرگى كه در كنار شهر قوچان بود وقف بر آستان قدس كرد و مقرر شد درآمد آن صرف زايشگاه بيمارستان امام رضا عليه السّلام شود 8 .\r\n\r\n\r\n","description":"\r\n( 1 ) - عبد اللّه مستوفى : شرح زندگانى من 1 / 243\r\n( 2 ) - باقر عاقلى : شرح حال رجال سياسى و نظامى معاصر ايران 2 / 666\r\n( 3 ) - همان‌جا\r\n","footnote":"","page_name":" 89 ","page_number":89},
  {"content":"\r\n\r\n\r\n\r\n","description":"\r\n( 4 ) - اسماعيل رايين : حيدر خان عمو اغلى / 69 ؛ همو : فراموشخانه و فراماسونرى در ايران 2 / 283\r\n( 5 ) - باقر عاقلى : پيشين 2 / 666\r\n( 6 ) - تحقيق مىدانى\r\n( 7 ) - باقر عاقلى : پيشين 2 / 666\r\n( 8 ) - محمّد احتشام كاويانيان :\r\nشمس الشموس / 395 ؛ عبد الحميد مولوى : پيش‌نويس فهرست موقوفات آستان قدس 5 / 436 - 439 سيد حسن حسينى\r\n\r\n( 29 ) دربان باشى - محمود ( - 1284 ق )\r\nحاج ميرزا محمود دربان‌باشى كل آستان قدس رضوى در سال 1284 ق در مشهد درگذشت و در توحيدخانه مباركه مدفون گرديد و اين منصب به پسرش ميرزا على اكبر رسيد كه در سال 1316 ش فوت نمود و در ايوان طلاى صحن جديد [ آزادى 
  ] مدفون گرديد 1 .\r\n( 1 ) - على مؤتمن : تاريخ آستان قدس / 341 - 342 ابراهيم زنگنه\r\n","footnote":"","page_name":" 90 ","page_number":90},
  {"content":"\r\n\r\n\r\nر\r\n\r\n( 30 ) رام - مصطفى قلى ( 1277 - 1360 ه . ش )\r\nمصطفى قلى رام معروف به انتخاب الملك فرزند على اكبر خان در سال 1277 ه . ش در مشهد متولد شد 1 . پس از طى تحصيلات ، ابتدا به شغل معلمى پرداخت ، بعد در تهران پس از آموختن زبان فرانسه ، مدتى به اروپا رفت . پس از آن وارد وزارت فوائد عامه شد و سپس به وزارت دارائى رفت . مدتى رياست اداره دخانيات را عهده‌دار شد و به پيشكارى دارائى آذربايجان انتخاب گرديد . در سال 1319 ش به رياست اداره كل كشاورزى منصوب و در سال 1320 ش شهردار تهران گرديد ، مدتى هم رياست اداره كل آمار و سجل را برعهده گرفت 2 .\r\nرام در فروردين 1330 ه . ش به عنوان نايب‌التوليه آستان قدس و استاندار خراسان تعيين شد اما خيلى زود در 19 خرداد همان سال از اين كار بر كنار شد 3 . وى براى بار دوم از 1334 استاندار خراسان شد و تا خرداد 1335 ش در اين سمت بود . او مدتى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهم استاندار فارس بود و از دوره دوم مجلس سنا تا دوره پنجم به عنوان نماينده در آن مجلس حضور داشت 4 .\r\nوى مردى مطلع ، ثروتمند ، محافظه‌كار بود و در اواخر عمر به تحقيق و مطالعه مشغول شد . در 1361 ه . ش در تهران فوت نمود . عاقلى فوت او را در 1360 ش آورده است . 5 و طبق وصيتش ، جسدش به مشهد منتقل و در صحن انقلاب حرم مطهر رضوى دفن گرديد 6 . پسرش هوشنگ رام نيز از تحصيل‌كردگان اقتصاد بود كه براى مدت طولانى رياست بانك عمران را برعهده داشت 7 .\r\n\r\n\r\n","description":"\r\n( 1 ) - باقر عاقلى : شرح حال رجال سياسى و نظامى معاصر ايران 2 / 710 ؛ سيد على ميرنيا : وقايع خاور ايران 2 / 268\r\n( 2 ) - باقر عاقلى / همان‌جا\r\n( 3 ) - محمّد احتشام كاويانيان : شمس الشموس / 447 ؛ ميرنيا : پيشين / 268\r\n( 4 ) - باقر عاقلى / همان‌جا\r\n( 5 ) - همان : 2 / 711\r\n( 6 ) - فهرست دفتر متوفيات آستان قدس\r\n( 7 ) - عاقلى / همان‌جا\r\nاسماعيل رضايى\r\nرئيس دفتر - رضوى - محمّد على\r\n\r\n( 31 ) رحيمى - منتجب الدّين ( 1290 - 1369 ه ش )\r\nمنتجب الدّين رحيمى فرزند مرحوم شيخ عبد الحسين بالاخيابانى رئيس كتابخانه عمومى فرهنگ و هنر مشهد و خادم افتخارى آستان قدس رضوى و واقف عمده كتاب . در سال 1290 ه ش در شهر مشهد متولد شد . پدرش از علماى نامى خراسان و جد وى حاج شيخ محمد رحيم بروجردى از علماى بلندپايه و متولىباشى آستان قدس\r\n","footnote":"","page_name":" 92 ","page_number":92},
  {"content":"\r\n\r\nرضوى بود . رحيمى سالها در خدمت فرهنگ خراسان ، مشاغل مهمى به عهده گرفت . وى به مدت شانزده سال رياست كتابخانه عمومى فرهنگ و هنر مشهد را برعهده داشت و در سال 1343 ه ش بازنشسته گرديد . او خادم افتخارى كشيك ششم حرم مطهر و از واقفين عمده كتاب به كتابخانه آستان قدس است . رحيمى در سال 1369 ه ش در سن 79 سالگى درگذشت و در صحن آزادى حرم رضوى به خاك سپرده شد 1 .\r\n\r\n\r\n","description":"\r\n( 1 ) - رمضان على شاكرى : واقفين عمده كتاب / 38 رسول سعيدىزاده\r\n\r\n( 32 ) رضوى - ابراهيم ( - 1100 ق )\r\nمتولى آستان قدس . ميرزا ابراهيم فرزند غياث الدّين فرزند محمّد بديع رضوى از سادات جليل رضوى مشهد و متولى حرم مطهر 1 به احتمال زياد وى در سال 1094 ه . ق بعد از ميرزا شاه تقى الدّين محمّد ، به توليت حرم رضوى منصوب شد و تا سال 1100 ه . ق كه كشته شد در اين كار بود . قتل وى نتيجه رقابت و دشمنىهاى سادات بنى مختار با سادات رضوى بود . بدين‌ترتيب كه ميرزا بديع جد ميرزا ابراهيم كه علاوه بر توليت حرم رضوى ، توليت موقوفات رضوى را برعهده داشت در سال 1078 ه . ق طبق انتقال نامه‌اى سرپرستى موقوفات را به نوه‌اش ميرزا ابراهيم واگذار كرد . طبق نوشته تحفة الازهار ابتدا غياث الدّين پدر ابراهيم جانشين پدر شد ولى به علت فوت او در زمان حيات محمّد بديع در سال 1079 ه . ق پسر ابراهيم مناصب را بدست گرفت . 2\r\nاين انتقال بهانه به دست سادات بنى مختار كه رقابت و كينه‌اى از گذشته با رضوىها داشتند داد و به تحريك آنها ، دختر ميرزا بديع كه همسر سيد على بنى مختارى بود عليه ميرزا ابراهيم طرح دعوى نمود . 3 هدف اصلى آنها خارج كردن توليت موقوفات از اختيار ابراهيم\r\n","footnote":"","page_name":" 93 ","page_number":93},
  {"content":"\r\n\r\nبود و چون موفقيتى بدست نياوردند ، شخصى را تحريك كردند تا در ميان صحن مقدس مقابل ايوان طلا خنجرى « بر جنابش زد » كه به همان ضربه در 22 رجب 1100 ه . ق جان به جان‌آفرين تسليم نمود . 4 پيكرش در سمت شرقى صحن عتيق دفن شد و سنگ لوح كه بر مرقدش نصب شده بود و تا حدود 1333 ه . ق موجود بود ، نزديك به يك ذرع طول و نيم‌ذرع عرض داشت و به خط ثلث نام و القاب او در آن با عنوان « المغفور السعيد المبرور الشهيد » حك شده بود . 5 ميرزا ابراهيم طبع شعرى هم داشته و اين ابيات از او نقل شده است .\r\n شد عمرها كه مرغ دلم پاىبست تست * سررشته پريدن رنگم به دست تست\r\nتنها نگشته گل خجل از رنگ و بوى تو * چون لاله داغ نسترن از پشت دست توست 6 \r\nپسرش ميرزا محمّد ناظر سرسلسله خاندان ناظرىها محسوب مىشود .\r\n\r\n\r\n","description":"\r\n( 1 ) - محمّد باقر مدرس رضوى : شجره طيبه / 161\r\n( 2 ) - همان / 150 - 152\r\n( 3 ) - همان / 154\r\n( 4 ) - همان / 162 ؛ عبد الحسين خاتون‌آبادى : وقايع السنين / 546\r\n( 5 ) - محمّد باقر مدرس رضوى : پيشين / 161\r\n( 6 ) - همان ( مستدركات ) / 437 اسماعيل رضايى\r\nرضوى - ابو الحسن ( مدرس ) - جلد 1\r\n\r\n( 33 ) رضوى - ابو طالب ( - زنده 967 ق )\r\nاز بزرگان علما و سادات و نقبا ، واقف اوليه موقوفات سادات رضوى مشهد و خدمتگزار و متولى حرم مطهر .\r\nوى فرزند امير محمد بن امير غياث الدّين عزيز بن ميرزا شمس الدّين محمد بوده است 1 . جدش شمس الدّين محمد كه در زمان شاهرخ تيمورى از قم به مشهد آمد ، با سيزده واسطه به ابى عبد اللّه احمد نقيب و از طريق او به امام محمد تقى عليه السّلام مىرسد 2 . ابو طالب رضوى در زمره بزرگان دوره صفويه بود . نويسنده عالم‌آراى عباسى نام وى\r\n","footnote":"","page_name":" 94 ","page_number":94},
  {"content":"\r\n\r\nرا در زمره سادات عالىمرتبه مشهد در عهد شاه‌طهماسب آورده است كه به همراه ديگر سادات به خدمت در روضه مقدسه حضرت رضا عليه السّلام مشغول بوده است . اسكندر بيگ او و فرزندش ابو القاسم را « بزرگ‌منش و عالىشان » خوانده و مىنويسد : آنان داراى املاك و رقبات زيادى هستند و از لحاظ اجتماعى در خراسان و به‌ويژه در مشهد جايگاه خاصى را احراز كرده و همه به بزرگى شان و مقام آنها اعتراف دارند و بقيه سادات رضوى از كرم آنها برخوردارند . 3 نام ابو طالب رضوى همچنين در فرمانى كه شاه‌طهماسب در 967 ق به فرزند خود سلطان ابراهيم ميرزا ، حاكم وقت خراسان ، نگاشته آمده است . نام وى در اين فرمان كه شاه آن را به مناسبت اسلام آوردن عيسى خان گرجى نوشته و در آن دستور داده تا به آن مناسبت ابراهيم ميرزا مراسم جشنى در حرم مطهر برگزار كند ، چنين آمده است : « فرزند ارجمند . . . ابو الفتح سلطان ابراهيم ميرزا و امراى عظام تابين . . . و سادات كرام و امراى ذوى الاحترام مشهد مقدس معلى ميرزا ابو طالب رضوى و امير شريف موسوى كلانتر به عواطف و مراحم شاهى سرافراز گشته بدانند . . . » 4 . طبق گفته قاضى نور اللّه ظاهرا ميرزا ابو طالب مدتى از سوى شاه‌طهماسب حاكم ولايت تبريز بوده است . قاضى احمد در حوادث سال 991 اشاره دارد كه محمّد شاه صفوى ( 984 - 996 ق . ) به مشهد آمد و پس از زيارت حرم دولتخانه خويش را در كنار « منازل مرحومى ميرزا ابو طالب رضوى كه از اعاظم نقباى آن ولايت است . » قرارداد اين قضيه جايگاه بلند اين سيد در دوران حياتش را نشان مىدهد . 6 درباره موقوفات ميرزا ابو طالب ، امير شيبانى در سيماى وقف در خراسان معتقد است كه وى واقف اوليه سادات رضوى بوده است . وى املاكش را بر اولاد ذكور خويش وقف نموده ولى اكنون وقف‌نامه آن در دسترس نيست و « جستجوى متوليان براى يافتن وقف‌نامه به نتيجه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنرسيده » 7 ولى از متن وقف‌نامه نواده‌اش ميرزا ابراهيم رضوى روشن مىشود كه وقف‌نامه در زمان او موجود بوده است . تاريخ دقيق فوت ميرزا ابو طالب معلوم نيست اما از آنجا كه در عنوان فرمان شاه‌طهماسب كه به تاريخ 967 ق صادر شده و قبلا به آن اشاره شد 8 و نيز در همان كتاب در حوادث سال 991 ق از وى با نام مرحومى ياد شده است 9 فوت وى بين همين دو تاريخ است . پس از فوت ، جسدش را به مشهد منتقل و در صحن عتيق به خاك سپردند 10 . ميرزا ابو طالب فرزندانى داشته كه از آن ميان شرح حال فرزندش ميرزا ابو القاسم در جاى خود در همين كتاب آمده است .\r\n\r\n\r\n","description":"\r\n( 1 ) - محمد باقر رضوى : شجره طيبه / 122 ؛ محسن امين : اعيان الشيعة 2 / 368\r\n( 2 ) - قاضى نور اللّه شوشترى : مجالس المؤمنين 1 / 146\r\n( 3 ) - اسكندر بيك منشى : تاريخ عالم‌آراى عباسى 1 / 240\r\n( 4 ) - قاضى احمد قمى : خلاصة التواريخ 1 / 410\r\n( 5 ) - قاضى نور اللّه شوشترى : / همان‌جا\r\n( 6 ) - قمى : پيشين 2 / 750\r\n( 7 ) - عبد الرضا امير شيبانى : سيماى وقف در خراسان / 25\r\n( 8 ) - قمى : پيشين 1 / 410\r\n( 9 ) - همان 2 / 750\r\n( 10 ) - امير شيبانى : پيشين / 26 رجبعلى يحيايى\r\n\r\n( 34 ) رضوى - ابو طالب ( - 1035 ق )\r\nابو طالب رضوى فرزند ميرزا ابو القاسم و نوه ميرزا ابو طالب اول رضوى متولى حرم مطهر ( 1030 - 1035 ق ) . مادر ميرزا ابو طالب دختر مير شمس الدّين على از سادات بنى مختار سبزوار است كه خانواده‌اى ثروتمند و متمكن بودند 1 پس از فوت پدرش ميرزا ابو القاسم در سال 975 ق وى و برادرش ميرزا ابراهيم از طريق املاك و اموال فراوانى كه داشتند در مشهد روزگار مىگذراندند و مورد توجه شاه‌عباس اول بودند 2 .\r\n","footnote":"","page_name":" 96 ","page_number":96},
  {"content":"\r\n\r\nاز جزئيات زندگى ميرزا ابو طالب اطلاعى در دست نيست . در سال 1030 ق و پس از اينكه شاه‌عباس از فتح قندهار به مشهد برگشت وى را به مقام توليت آستان مقدس حضرت على بن موسى الرضا عليه السّلام برگزيد 3 وى تا زمان فوتش در سال 1035 ق . متولى حرم مطهر بود . از چگونگى اداره روضه مطهره در دوره توليت وى اطلاع دقيقى در دست نيست . ميرزا ابو طالب در سال 1035 ق در سفر جنگى شاه‌عباس به‌سوى بغداد و جنگ با عثمانىها حضور داشت و بعد از شكست عثمانىها او به همراه شاه به زيارت « كاظمين و كربلا و نجف » نايل گرديد . اسكندر بيگ منشى از هم‌صحبتى و همراهى خود با ميرزا ابو طالب در اين زيارتها ياد كرده است و مىگويد پس از بازگشت از خدمت شاه مرخص شد و از قزوين رهسپار مشهد گرديد اما در تهران پس از خوردن ميوه‌هاى متنوع دچار قولنج شديد شد و تلاش براى معالجه وى سودى نبخشيد و در همين سال درگذشت . جنازه او را به مشهد منتقل كردند و در حرم مطهر به خاك سپردند . مرقد او « در پايين پاى مبارك » بود 4 .\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 1 / 240\r\n( 2 ) - همان 1 / 240 - 241\r\n( 3 ) - همان 3 / 1637\r\n( 4 ) - همان 3 / 1763 ؛ ميرزا محمد باقر مدرس رضوى : شجره طيبه / 124 - 125\r\nرجبعلى يحيايى\r\n\r\n( 35 ) رضوى - ابو القاسم ( - 975 ق )\r\n1 ميرزا ابو القاسم رضوى فرزند ميرزا ابو طالب رضوى ، واقف اوليه موقوفات سادات رضوى ، از سادات و نقباى بزرگ مشهد و از كارگزاران حرم مطهر در عهد شاه‌طهماسب صفوى ( 930 - 985 ق ) . ميرزا ابو القاسم در خراسان و مشهد اموال و املاك فراوانى داشته و با پدرش از موقعيت ويژه‌اى برخوردار و بقيه سادات رضوى و نزديكان از اموال\r\n","footnote":"","page_name":" 97 ","page_number":97},
  {"content":"\r\n\r\nآنان بهره‌مند بوده‌اند 2 .\r\nميرزا ابو القاسم مانند پدر خود نزد شاه‌طهماسب صفوى گرامى بود و در سال 975 ق در جلسه‌اى كه شاه در قزوين از بزرگان مناطق مختلف تشكيل داد وى را نيز به عنوان يكى از بزرگان خراسان به همراه مير سيد شريف موسوى كه عنوان كلانترى مشهد را داشت ، به جلسه خود دعوت كرد . در راه بازگشت از همين سفر بود كه او همسفرش مير سيد شريف را در قزوين از دست داد و خود نيز تا بسطام و هزار جريب به‌سوى مشهد پيش آمد اما در اين ناحيه « بواسطه تغيير آب‌وهوا » درگذشت . هر دو جنازه براى تدفين به مشهد مقدس منتقل و در دار الحفاظ به خاك سپرده شد 3 . ميرزا ابو القاسم دوبار ازدواج كرد . بار اول دختر شمس الدّين على از سادات بنى مختار سبزوار را كه از ثروتمندان و مالكان بزرگ بودند به همسرى برگزيد اما اين ازدواج موجب ناراحتىها و اختلافات فراوانى بين اين دو خاندان شد . ثمره آن دو فرزند به نامهاى ميرزا ابو طالب و ميرزا ابراهيم بود .\r\nميرزا ابو القاسم بار دوم به سال 967 ق خديجه سلطان ، همسر سابق شاهزاده القاص ميرزا صفوى را كه پس از او به ازدواج بدر خان استاجلو درآمد و از او نيز جدا شد و در هنگام عروسى زن شاهزاده ابراهيم ميرزا حاكم خراسان به مشهد آمده و در اين شهر متوطن شده بود ، به همسرى برگزيد . 4\r\n\r\n\r\n","description":"\r\n( 1 ) - قاضى احمد قمى : خلاصة التواريخ 1 / 417 ؛ قاضى نور اللّه شوشترى :\r\nمجالس المؤمنين 1 / 146\r\n( 2 ) - اسكندر بيگ منشى : تاريخ عالم‌آراى عباسى 1 / 240\r\n( 3 ) - قاضى احمد قمى : پيشين 1 / 461 و 2 / 990\r\n( 4 ) - همان 1 / 417 ؛ محمد باقر رضوى :\r\nشجره طيبه / 123\r\nرجبعلى يحيايى\r\n","footnote":"","page_name":" 98 ","page_number":98},
  {"content":"\r\n\r\n\r\n( 36 ) رضوى - ابو القاسم ( - زنده 1224 ه . ق )\r\nميرزا ابو القاسم پسر سيد محمّد پسر ميرزا رضى ناظر از سادات رضوى و از خاندان ناظرى است . وى داراى كمالات صورى و معنوى و از صاحب‌منصبان آستان قدس بود . عنوان منصب وى « هم‌قلم استيفاى آستان قدس » آمده است كه به احتمال زياد همكار يا دستيار مستوفى آستانه بوده است . در حكمى به تاريخ 1224 ه . ق از طرف محمّد ولى ميرزا قاجار اين منصب به وى واگذار شده است و بعد از او فرزندش ميرزا رضى طبق حكمى از حسنعلى ميرزا قاجار سمت « استيفاى مسجد جامع گوهرشاد » را بدست آورد . فرزند ديگرى از وى به نام محمد رضا نيز در 1368 ه . ق هم‌قلم آستان قدس بوده است . 1 و عنوان هم‌قلم به شهرت خانوادگى فرزندان و اعقابش تبديل شد . 2\r\n\r\n\r\n","description":"\r\n( 1 ) - اداره اسناد آستان قدس / سند شماره 13749\r\n( 2 ) - ميرزا محمّد باقر مدرس رضوى :\r\nشجره طيبه / 245\r\nاسماعيل رضايى\r\n\r\n( 37 ) رضوى - احمد ( 1263 - 1342 ق )\r\nميرزا احمد فرزند ميرزا محسن رضوى 1 وزير اعظم آستان قدس رضوى 2 ، در سال 1263 ق متولد شد و در سال 1342 ق درگذشت و در رواق پشت سر نزديك قبر مرحوم حاج ميرزا نصر اللّه رضوى ( م 1300 ق ) دفن گرديد : 3 از اقدامات مهم او وقف روستاى دهشك معروف به وزيرى در بلوك ميان ولايت مشهد در سال 1336 ق مىباشد 4 .\r\n( 1 ) - محمد هاشم خراسانى : منتخب التواريخ / 735\r\n( 2 ) - عبد الرضا امير شيبانى : سيماى وقف در خراسان / 19\r\n( 3 ) - محمد هاشم خراسانى : پيشين / 735\r\n( 4 ) - عبد الرضا امير شيبانى : پيشين / 19\r\nمحمد جواد هوشيار\r\n","footnote":"","page_name":" 99 ","page_number":99},
  {"content":"\r\n\r\n\r\n( 38 ) رضوى - اسد اللّه ( - زنده 1305 ش )\r\nميرزا اسد اللّه فرزند ميرزا هادى تحويلدار رضوى 1 پس از فوت ميرزا مهدى خازن التوليه به سمت رئيس خزانه منصوب شد . او در نگهدارى اسباب و اثاثيه حضرت رضا عليه السّلام فردى كوشا بود ، در سن 75 سالگى درگذشت و در دار الضيافه مدفون گرديد . از ايشان يك دختر به نام « شاهزاده آغا » ، همسر حاج ميرزا ابو طالب ملك‌زاده رضوى ، باقى ماند . 2 ميرزا مهدى خازن التوليه و حاج ميرزا اسد اللّه تحويلدار از جمله كسانى بودند كه اشياء عتيقه 3 حرم را نگهدارى مىكردند ، اين اشياء در دوره نيابت توليت محمد ولى خان اسدى ( 1304 - 1314 ش ) به حجرات فوقانى غربى شمال صحن نو و شرقى جنوب صحن كهنه كه حجرات اين قسمت از صحنين به هم اتصال داشت منتقل شد .\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه ( چاپ 1384 ) / 180\r\n( 2 ) - همان‌جا ؛ سيد محمد مدير خازنى :\r\nشجره سلسله سادات رضوى / 169\r\n( 3 ) - محمّد احتشام كاويانيان : شمس الشموس / 354 محمّد جواد هوشيار\r\n\r\n( 39 ) رضوى - الغ ( - 1030 ه . ق )\r\nمتولى موقوفات شاه‌عباس بر حرم ميرزا الغ فرزند ابو صالح پسر مير شمس الدّين پسر غياث الدّين عزيز از سادات بزرگوار رضوى معاصر با شاه‌عباس اوّل ( 996 - 1038 ه . ق ) « بسى درويش\r\n","footnote":"","page_name":" 100 ","page_number":100},
  {"content":"\r\n\r\nمنش و حليم و سليم النفس بود » . 1 او مورد توجه ويژه عباس قرار گرفت و توليت آب خيابان كه سرچشمه آن از چشمه گلسب بود و توسط شاه‌عباس وقف بر زوار حرم مطهر شد ، بعلاوه توليت املاكى كه شاه خريدارى و وقف بر حرم نمود طبق دو حكم به تاريخ 1017 و 1023 ه . ق به وى واگذار شد .\r\nاو در سال 1030 ه . ق فوت نمود 2 و اين مناصب را طى حكمى شاه‌عباس دوم به فرزندش ميرزا محسن ( م 1055 ه . ق ) كه داماد شاه‌عباس اوّل بود واگذار كرد . 3\r\nاز آنجايى كه سادات رضوى از اين دوره به بعد به صورت موروثى مناصب آستان قدس را برعهده داشتند و به همان صورت داراى قبر خانوادگى در حرم مطهر بودند ، احتمال نزديك به يقين ميرزا الغ هم در حرم رضوى دفن گرديده است .\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 1 / 240\r\n( 2 ) - عبد الحسين خاتون‌آبادى : وقايع السنين / 504\r\n( 3 ) - ميرزا محمّد باقر مدرس رضوى :\r\nشجره طيبه / 250 - 252 اسماعيل رضايى\r\n\r\n( 40 ) رضوى - جعفر ( - زنده 1233 ه . ق )\r\nسيد جعفر پسر ميرزا شاه تقى الدّين محمّد رضوى ، جد اعلاى خاندان زيارت‌نامه‌خوان‌ها مىباشد كه منصب كشيك‌نويسى آستان قدس را برعهده داشته است . محمّد ولى ميرزا حاكم خراسان ، طى حكمى اين منصب را به وى واگذار كرد كه در سال 1233 ه . ق مورد تأييد مجدد قرار گرفته است . 1\r\n( 1 ) - ميرزا محمّد باقر رضوى : شجره طيبه / 368 اسماعيل رضايى\r\n\r\n( 41 ) رضوى - جعفر ( - زنده 1334 ه . ق )\r\nميرزا جعفر پسر ذبيح اللّه پسر ميرزا\r\n","footnote":"","page_name":" 101 ","page_number":101},
  {"content":"\r\n\r\nجعفر پسر عبد الحى از سادات رضوى سركشيكى است كه مناصب سركشيكى كشيك اوّل و مهردارى خاتم مبارك حرم مطهر را از پدرش به ارث دريافت كرد و مانند او به قوام التوليه ملقب گرديد . وى در دوره تأليف كتاب شجره طيبه ( سال 1334 ه . ق و بعد از آن ) زنده بوده است . 1\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 271 اسماعيل رضايى\r\n\r\n( 42 ) رضوى - حسن ( - زنده 1262 ه . ق )\r\nميرزا حسن پسر سيد محمّد پسر ميرزا رضى ناظر ، مباشر بيوتات آستان قدس ، وى فرزند هفتم سيد محمّد رضوى ( 1253 - 1315 ه . ق ) است و در دوره توليت ميرزا موسى خان فراهانى ( 1248 - 1262 ه . ق ) مباشر بيوتات آستان قدس بود ، بعد از او پسرش ميرزا باقر مشرف دارالشفاء رضوى و فرزند ديگرش حاجى ميرزا داود مشرف كتابخانه مبارك شد . 1\r\n( 1 ) - ميرزا محمّد باقر رضوى : شجره طيبه / 246 اسماعيل رضايى\r\n\r\n( 43 ) رضوى - حسن ( - زنده نيمه دوم قرن 13 ه . ق )\r\nميرزا حسن پسر مرتضى پسر عبد الغفور پسر ابراهيم از نسل ميرزا محسن متولى ( م 1055 ه . ق ) است كه\r\n","footnote":"","page_name":" 102 ","page_number":102},
  {"content":"\r\n\r\nمنصب سركشيكى را اجدادش به صورت موروثى در اختيار داشتند و او هم سركشيك چهارم بود . دوره حيات وى هم‌زمان با حكومت حسنعلى ميرزا ( 1232 - 1243 ه . ق ) و عباس ميرزا ( 1247 - 1249 ه . ق ) در خراسان بود .\r\nدر اين دوره املاك موقوفه ميرزا محسن كه در اختيار اولاد و اعقابش بود وضعيت پريشانى داشت و او به همراه ميرزا على رضا و ميرزا عبد الحى ، بنى اعمام خويش سركشيك‌هاى اوّل و دوم ، تلاش زيادى براى آبادانى آنها نمود . 1\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 259 اسماعيل رضايى\r\n\r\n( 44 ) رضوى - ذبيح اللّه ( - 1333 ه . ق )\r\nميرزا ذبيح اللّه رضوى فرزند حاج ميرزا هادى رضوى ملقب به خازن التوليه رئيس خزانه آستان قدس رضوى ، كه بعد از برادرش ميرزا ابو الحسن ( م 1311 ق ) به منصب تحويلدارى رسيد . كار عمده وى ضبط و حفظ كليه هدايا ، نذورات و موقوفات آستان قدس رضوى بود . عاقبت در روز شنبه هفتم رجب 1333 ق / يكم خرداد 1249 ش درگذشت 1 و در گنبد حاتم‌خانى نزديك درب مطهر حرم دفن شد 2 .\r\nوى صاحب چهار پسر و يك دختر به نامهاى آقا ميرزا مهدى خازن التوليه ، ماشاءالله ، آقا امير آقا مرتضى ملقب به مدير تحويل‌خانه و صاحب بيگم ، همسر حسن بن نقيب الاشراف ( م 1338 ق )\r\n","footnote":"","page_name":" 103 ","page_number":103},
  {"content":"\r\n\r\nبود . 3\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 179 - 180\r\n( 2 ) - ميرزا محمد باقر : پيشين / 180 ؛ محمد هاشم خراسانى : منتخب التواريخ / 733\r\n( 3 ) - ميرزا محمد باقر رضوى : همان‌جا محمد جواد هوشيار\r\n\r\n( 45 ) رضوى - شاه تقى الدّين ( - 1094 ق )\r\nميرزا شاه تقى الدّين محمد فرزند ميرزا محمد باقر رضوى متولى ، از بزرگان علماء و عرفاء كه در زهد و ورع بىنظير بود . در زمان پادشاهى شاه سليمان صفوى ( 1077 - 1105 ق ) در مشهد مىزيسته است . پس از فوت ميرزا بديع رضوى متولى آستان قدس و به قولى بعد از عزل او در سال 1077 ق از طرف شاه سليمان به توليت آستان قدس منصوب گرديد و مدت 17 سال خدمت كرد 1 .\r\nعاقبت وى در سال 1093 يا 1094 ق در مشهد درگذشت . به قول خاتون‌آبادى « مردى خوش‌اخلاق ، حق‌گو ، حق‌شنو و باانصاف بود و به غير از توليت عيبى نداشت » . 2 بعد از وى براى مدتى توليت به كسى داده نشد و پس از آن ميرزا ابراهيم نواده ميرزا بديع متولى شد 3 .\r\nدر اواخر عهد صفوى و اوايل دوره نادرى سه نفر از سادات رضوى مقيم مشهد به نام مير تقى الدّين و محمد تقى بوده كه نبايد آنها را با يكديگر اشتباه كرد . اول مير شاه تقى الدّين بن محمد باقر كه ذكر آن رفت ، دوم مير محمد تقى بن معز الدّين بن محمد باقر مشهور به ميرشاهى ( قرن دوازدهم ) و سوم مير محمد تقى مشهور به ميرخدايى است 4 .\r\n( 1 ) - مهدى سيدى : تاريخ شهر مشهد / 198 ؛ محمد باقر رضوى : شجره طيبه ( مستدركات ) / 441\r\n( 2 ) - سيد عبد الحسين الحسينى خاتون‌آبادى : وقايع السنين و الاعوام / 536\r\n( 3 ) - مهدى سيدى : پيشين / 198\r\n( 4 ) - محمد باقر رضوى : پيشين / 441 - 444 محمّد جواد هوشيار\r\n","footnote":"","page_name":" 104 ","page_number":104},
  {"content":"\r\n\r\n\r\n( 46 ) رضوى - طاهر ( - 1360 ق )\r\nميرزا طاهر ملقب به مصنع التوليه پسر عبد الجواد پسر مهدى پسر ذبيح اللّه خازن التوليه 1 ، از خاندان خازنى رضوى ، شاعر ، خطاط ، نقاش و ساعت‌ساز حرم مطهر .\r\nوى داراى طبع شعر نيك بود و طاهر تخلص مىكرد ، ديوان شعرش كه باقى مانده بيشتر مناقب و مراثى اهل بيت عليهم السّلام 2 است و با اين بيت شروع مىشود :\r\n كنم حمد خداوندى كه او فرد است و بىهمتا * وجودش واجب ذاتش محيط جمله اشياء \r\nدر سرودن اشعار هنرنمايىهاى جالبى انجام داده است ؛ از جمله ابياتى سروده كه هيچ نقطه‌اى در كلمات آن وجود ندارد و يا مصرع‌هايى كه از هر طرف خوانده شود عبارات آن يكسان است . در جريان گلوله‌باران حرم مطهر توسط روس‌ها در 1330 ه . ق وى شاهد حوادث بود و به‌وسيله شعر و نقاشى اين رويداد را توصيف كرده است ولى زمانى كه قصد داشت اين اشعار را منتشر كند توسط روسها بازداشت و مدتى زندانى گرديد . 3 همچنين در يك تابلوى نقاشى كه هم‌اكنون در نزد نواده ايشان موجود است ، حوادث اين حمله را با جزئيات آن و حتى نام برخى كشته‌هاى واقعه ترسيم كرده است كه به عنوان يك سند زنده از اين تهاجم محسوب مىشود . 4\r\nعلاوه بر نقاشى ، وى در خطاطى و خوشنويسى هم مهارت داشت و ديوان شعرش كه خود تحرير نموده نمونه‌اى از خط وى محسوب مىشود . در تقليد خط بزرگان خوشنويسى و نوشتن خط كوفى هم استاد بود و با مهارتى كه در ترميم كاشى داشت ، در بازسازى و احياى كاشىهاى حرم مطهر و مسجد گوهرشاد مشاركت فعال نمود . 5\r\nشغل اصلى وى ساعت‌سازى و به طاهر ساعت‌ساز مشهور بود . طى حكمى توسط محمّد ولى خان اسدى ( 1257 - 1314 ه . ش ) مسئوليت\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nنگهدارى ساعت‌هاى حرم مطهر را به دست آورد و به « مصنع التوليه » ملقب گرديد . 6 او به امور فنى و مكانيكى هم علاقه وافرى داشته به گونه‌اى كه با مشاهده اولين دوچرخه در مشهد ، با امكانات خويش نمونه‌اى از آن ساخت . 7\r\nميرزا طاهر كه در سرودن ماده تاريخ مهارت داشت چندين ماده در رحلت بزرگان سروده است ؛ از جمله سال فوت ميرزا محمّد باقر مدرس رضوى ( 1342 ه . ق ) مؤلف كتاب شجره طيبه را در شعرى بيان كرده است كه با اين ابيات شروع و ختم مىشود :\r\n امان و داد كه رفت از جهان به دار بقا * جليل سيدى از كف ز دودمان رضا\r\nمدرس آنكه بد اندر علوم ربانى * فقيه و مجتهد و پيشوا و راهنما . . .\r\n. . . چون اين مقام زوى شد پديد طاهر گفت * خوش است سال وفاتش همىكنم انشاء\r\nسر از مزار برآورد هاتفى و بگفت * « نمود تكيه مدرس به جنة المأوى » 8 \r\nاز آثار ديگرى كه از وى باقى مانده ترسيم شجره سادات رضوى است كه هم‌اكنون مورد استفاده اين سادات مىباشد .\r\nميرزا طاهر در جمادى الاول 1360 ه . ق فوت 9 و در صحن عتيق حرم مطهر رضوى دفن گرديد .\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 182\r\n( 2 ) - على اكبر گلشن آزادى : صدسال شعر خراسان / 357\r\n( 3 ) - ميرزا محمد باقر رضوى : پيشين ( مستدركات ) / 437\r\n( 4 ) - نقل از سيد محسن مصنع رضوى : نوه ميرزا طاهر\r\n( 5 ) - گلشن آزادى / همان\r\n( 6 ) - اداره اسناد آستان قدس / سند شماره 40264 ؛ نقل از سيد محسن مصنع\r\n( 7 ) - گلشن آزادى / همان\r\n( 8 ) - همان\r\n( 9 ) - على اكبر مروج خراسانى : كرامات رضويه / 165 اسماعيل رضايى\r\n","footnote":"","page_name":" 106 ","page_number":106},
  {"content":"\r\n\r\n\r\n( 47 ) رضوى - عبد الحسين ( - 1320 ق )\r\nميرزا عبد الحسين فرزند ميرزا مهدى مشهور به نقيب از سادات رضوى مشهد مقدس كه اجدادش منصب سركشيكى را در اختيار داشتند . وى بعد از فوت پدرش در 1275 ق منصب سركشيكى و نقابت را عهده‌دار شد و به تدريج چنان موقعيتى در تشكيلات آستان قدس بدست آورد كه لقب « ركن التوليه » به وى اعطا شد 1 .\r\nعلاوه بر آن وى به مانند اجدادش كه منصب نقابت را از عهد صفويه عهده‌دار بودند در زمان خويش نقابت 17 صنف از اصناف مشهد مقدس را برعهده داشت . اين موارد باعث شد كه نفوذ و اعتبار زيادى در شهر داشته باشد و مورد حسادت دشمنان قرار گيرد . به طورى كه در سال 1302 ق كه در مشهد عليه عبد الوهاب خان آصف الدوله حاكم خراسان ( 1301 - 1303 ه . ق ) شورش به وقوع پيوست 2 ، ميرزا عبد الحسين را متهم به تحريك شورشيان نمودند ، در نتيجه عبد الوهاب خان دستور داد او را به زور روانه تهران نمودند . اين مسافرت اجبارى يك سال طول كشيد و پس از آن به مشهد بازگشت .\r\nميرزا عبد الحسين در صفر 1320 ق فوت نمود و در يكى از رواقهاى حرم مطهر دفن گرديد . از وى شش پسر به نام‌هاى على رضا ، فتح اللّه ، نصر اللّه ، حسن ، امير آقا و ابو الفضل باقى ماند 3 .\r\n\r\n\r\n","description":"\r\n( 1 ) - محمد باقر رضوى : شجره طيبه / 266\r\n( 2 ) - مهدى سيدى : تاريخ شهر مشهد / 393\r\n( 3 ) - محمد باقر رضوى : پيشين / 266 و 269 اسماعيل رضايى\r\n\r\n( 48 ) رضوى - عبد الحى ( - زنده 1154 ه . ق )\r\nميرزا عبد الحى پسر محمّد على پسر محمّد رضا پسر معصوم ميرزا پسر ميرزا محسن متولى . 1 وى از خاندان\r\n","footnote":"","page_name":" 107 ","page_number":107},
  {"content":"\r\n\r\nسركشيك‌هاى رضوى است كه در عهد نادر شاه ( 1148 - 1161 ه . ق ) متولى آستان قدس رضوى بود و نادر شاه در حكمى به تاريخ 1154 ه . ق از او با عنوان « خلاصة السادات ميرزا عبد الحى الرضوى متولى سركار فيض آثار ياد كرده است . » 2 علاوه بر اين خط و مهر ميرزا عبد الحى بر جلد برخى كتاب‌هاى وقفى كتابخانه آستان قدس موجود است . 3 شرح حال بيشتر از وى در دست نيست امّا مىتوان گفت با توجه به اين كه در عهد نادر شاه بيشتر درآمد موقوفات حرم رضوى در اختيار حكومت بود ، متولى و ديگر صاحب منصبان حرم در اين دوره چندان قدرت و استقلال نداشتند .\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 269\r\n( 2 ) - عبد الحسين نوايى : نادر شاه و بازماندگانش همراه با نامه‌هاى سلطنتى و اسناد سياسى و ادارى / 480 - 481\r\n( 3 ) - ميرزا محمّد باقر رضوى : پيشين / 269 - 270 اسماعيل رضايى\r\nرضوى - عبد الرضا - عضد التوليه - ميرزا عبد الرضا\r\nرضوى - عبد اللّه - جلد 1\r\n\r\n( 49 ) رضوى - عبد المجيد ( - 1310 ق )\r\nميرزا عبد المجيد رضوى فرزند ميرزا على نقى رضوى و نواده ميرزا حسين قدس رضوى از بزرگان سادات ، فردى ثقه و مورد اعتماد و همچنين خطاطى ماهر بود كه اغلب اسناد و معاملات شرعى به خط او نگاشته مىشد و در نزد مردم بخصوص حسنعلى خان امير نظام گروسى ( 1237 - 1317 ق ) و صفر على خان سرتيپ از اعتبار خاصى برخوردار بود .\r\nبا توجه به همين جايگاه و اعتبار و نيز به سبب امانت‌دارى وى بود كه ميرزا عبد الوهاب خان آصف الدوله ( 1242 - 1304 ق ) متولىباشى آستان قدس ، مشرفى دارالشفا را به او واگذار نمود .\r\n","footnote":"","page_name":" 108 ","page_number":108},
  {"content":"\r\n\r\nوى با كمال خلوص و ايمان خدمت كرد تا اينكه در ماه شعبان 1310 ق درگذشت و در دار السعاده حرم رضوى به خاك سپرده شد . فرزندش ميرزا محمد كاظم نيز بعد از پدر منصب مشرفى دارالشفا را به عهده گرفت 1 .\r\n\r\n\r\n","description":"\r\n( 1 ) - محمد باقر رضوى : شجره طيبه / 319 محمد جواد هوشيار\r\n\r\n( 50 ) رضوى - عبد الوهاب ( - 1278 ق )\r\nميرزا عبد الوهاب فرزند على نقى فرزند ميرزا حسين قدس رضوى 1 . از هنرمندان خوشنويس قرن سيزدهم است كه منصب مشرفى آستان قدس را از اجداد خويش به ارث برد . و علاوه بر آن شغل نويسندگى را در آستان رضوى برعهده داشته است .\r\nدر جريان شورش حسن خان سالار ( 1263 - 1266 ق ) ميرزا عبد الوهاب به همراه ميرزا صادق ناظر و ميرزا تقى متولى مدتى به زندان افتاد 2 و احتمالا پس از پايان شورش وى آزاد شد و همچنان به خدمت آستان مقدس مشغول بود . وى در سال 1278 ق فوت نمود و در ايوان طلاى صحن عتيق دفن گرديد 3 . البتّه مؤلف شجره طيبه فوت او را در 1287 ق ذكر كرده است 4 كه به احتمال زياد ناشى از اشتباه در تحرير مىباشد .\r\nميرزا عبد الوهاب داراى سه پسر به نام‌هاى على نقى ، فتح اللّه و عبد اللّه و دو دختر بوده است 5 . وى به درخواست امير نظام گروسى ( 1237 - 1317 ق ) ، كه براى دفع شورش سالار به مشهد آمده بود و به ميرزا عبد الوهاب ارادت مىورزيد ، قرآن را با خط خوش نوشت كه در نوع خود كم‌نظير بود و تا مدتها نزد ورثه‌اش باقى بود . 6\r\n( 1 ) - ميرزا محمد باقر رضوى : شجره طيبه / 317\r\n( 2 ) - محمد حسن خان اعتماد السلطنه :\r\nمرآة البلدان 2 / 982\r\n( 3 ) - محمد على خان سديد السلطنه :\r\nسفرنامه / 234\r\n","footnote":"","page_name":" 109 ","page_number":109},
  {"content":"\r\n\r\n\r\n\r\n","description":"\r\n( 4 ) - ميرزا محمد باقر رضوى / همان‌جا\r\n( 5 ) - همان / 318\r\n( 6 ) - همان / 317 اسماعيل رضايى\r\n\r\n( 51 ) رضوى - عزيز اللّه ( 1249 - 1327 ه . ش )\r\nميرزا عزيز اللّه كفائى رضوى 1 فرزند دوم محمد تقى مشرف ( م 1310 ق ) از مشرفان آستان قدس و از علماى بزرگ رضوى 2 معروف به مروج الاحكام و مشهور به مشرف و از مدرسين آستان قدس رضوى بود كه در حدود سال 1249 ه . ش متولد شد و در تاريخ 14 بهمن و به قولى 15 بهمن 1327 در مشهد درگذشت و در صحن عتيق در مقبره خانوادگى خود در جنب بازار كفش‌دوزها مدفون گرديد 3 .\r\nاز ويژگى اخلاقى او مهربانى با فقراء و مساكين و خوش‌خلقى با آنان مىباشد و ديگر اينكه به جهت اطمينان نزد متوليان آستان قدس اختيار تام داشت . فرزندش ميرزا محمّد صادق فردى فاضل و باكمال بود صاحب كتاب شجره طيبه با ميرزا عزيز اللّه معاصر بوده است 4 .\r\n( 1 ) - سيد محمد مدير خازنى : شجره سلسله سادات رضوى / 215\r\n( 2 ) - محمد باقر رضوى : شجره طيبه / 301\r\n( 3 ) - مدير خازنى : همان‌جا .\r\n( 4 ) - محمد باقر رضوى : پيشين / 302 محمّد جواد هوشيار\r\n","footnote":"","page_name":" 110 ","page_number":110},
  {"content":"\r\n\r\n\r\n( 52 ) رضوى - على ( - 1266 ه . ق )\r\nسيد تاج الدّين على پسر ميرزا ابو طالب پسر مير محمّد جعفر پسر تقى الدّين محمّد رضوى ، جد خاندان كشيك‌نويس‌ها كه در زمان توليت ميرزا موسى خان فراهانى ( 1248 - 1262 ه . ق ) منصب كشيك‌نويسى را برعهده داشت و در سال 1266 ه . ق طى حكمى از سلطان مراد ميرزا والى خراسان ( 1272 - 1275 ه . ق ) علاوه بر آن منصب خادمى را هم بدست آورد . 1\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 365 اسماعيل رضايى\r\nرضوى - على اصغر - جلد 2\r\n\r\n( 53 ) رضوى - على رضا ( ح 1163 - 1253 ه . ق )\r\nميرزا على رضا پسر محمّد پسر معصوم ميرزا پسر محمّد تقى از نوادگان ميرزا محسن متولى ( م 1055 ه . ق ) و از خاندان سركشيك‌ها مىباشد .\r\nاو در زمان حيات از بزرگان سادات رضوى محسوب مىشد ، كه علاوه بر منصب سركشيكى كشيك اوّل نقابت و رياست سادات رضوى را هم برعهده داشت به طورى كه يك‌دهم از موقوفه ميرزا محسن در اختيار او قرار داشت و چون در امور زراعت و مستغلات مهارت داشت ، تعديل املاك آستان قدس توسط او انجام مىشد . وى در سن 90 سالگى در حدود سال 1253 ه . ق فوت نمود . از وى دو پسر به نام‌هاى محمد مهدى و محمد تقى باقى ماند ، محمّد مهدى ( 1242 - 1275 ه . ق ) بعد از پدر مناصب او را به‌طور كامل برعهده گرفت و در سال 1275 ه . ق به مرض و با فوت كرد . 1\r\n( 1 ) - ميرزا محمّد باقر رضوى : شجره طيبه / 265 - 266 اسماعيل رضايى\r\n","footnote":"","page_name":" 111 ","page_number":111},
  {"content":"\r\n\r\n\r\n( 54 ) رضوى - غياث الدّين عزيز ( - زنده 932 ه . ق )\r\nمير غياث الدّين عزيز پسر مير شمس الدّين محمّد پسر مير محمود 1 از جمله سادات جليل القدر رضوى در عصر سلطان حسين بايقرا ( 875 - 912 ه . ق ) است . مؤلف حبيب السير او را به همراه نظام الدّين عبد الحى و امير علاء الملك جزء سه نفر از سادات مشهد كه نقابت و رياست سادات اين شهر را برعهده داشتند معرفى كرده است كه « در تعمير مزار مقدس » امام رضا عليه السّلام تلاش كرده و نقابت سادات مشهد در اختيار اولاد اين سه نفر بوده است . 2\r\nدر سال 932 ه . ق كه عبيد خان ازبك مشهد را تصرف نمود ، طى حكمى چند تن از سادات از جمله غياث الدّين را از پرداخت ماليات معاف نمود . در اين حكم از او با عنوان غياث الدّين ابو صالح يادشده است .\r\nاو داراى طبع شعر هم بود و به قول امير عليشير نوايى « مزاجش به مطايبه و هزل غالب شد و در شوخ‌طبعى و فيلسوفى بىاختيار » به همين دليل به سيد شرقه مشهور گرديد . اين بيت از او نقل شده است :\r\n دمى از دست دنيا وانرستم * بيا ساقى كه يك‌دم مىپرستم 3 \r\nمير غياث الدّين در عهد سلطان حسين بايقرا در رديف نقباى مشهد بود و در سال 932 ه . ق حيات داشت و عمر طولانى داشته است ؛ امّا سال دقيق فوت و محل دفن وى مشخص نيست . از آنجايى كه تا آخر عمر در مشهد زندگى كرد و از سادات رضوى و نقيب بود به احتمال نزديك به يقين در حرم مطهر دفن گرديده است .\r\n\r\n\r\n","description":"\r\n( 1 ) - ميرزا محمّد باقر مدرس رضوى :\r\nشجره طيبه / 117\r\n( 2 ) - امير غياث الدّين خواند مير : حبيب السير 3 / 333\r\n( 3 ) - امير عليشير نوايى : مجالس النفائس / 96 اسماعيل رضايى\r\n","footnote":"","page_name":" 112 ","page_number":112},
  {"content":"\r\n\r\n\r\n( 55 ) رضوى - محمّد ( - زنده 1197 ق )\r\nميرزا سيد محمّد پسر محمّد مهدى ، پسر ميرزا رضى ناظر ، پسر ابراهيم ، از خاندان ناظرى و جد اعلاى خاندان خادم‌باشىها محسوب مىشود .\r\nوى در 1197 ه . ق توسط نصر اللّه ميرزا افشار به منصب خادم‌باشى كشيك پنجم منصوب شد . بعد از او پسرش محمّد حسين اين منصب را به ارث برد و بعد از او پسرش ميرزا داود وارث منصب گرديد . چون ميرزا داود فرزندى نداشت اين منصب و لقب به برادرش ميرزا عبد العلى و فرزندان او منتقل شد . 1\r\n\r\n\r\n","description":"\r\n( 1 ) - ميرزا محمّد باقر مدرس رضوى :\r\nشجره طيبه / 170 - 172 اسماعيل رضايى\r\n\r\n( 56 ) رضوى - محمّد ( 1253 - 1315 ه . ق )\r\nميرزا سيد محمّد پسر محسن پسر ابراهيم پسر محمّد رضى ناظر قائم‌مقام التوليه ، ناظر و رئيس دفتر آستان قدس در 1253 ه . ق به دنيا آمد و به خاطر داشتن درايت و كاردانى علاوه بر منصب ناظر كل كه منصب موروثى اجدادش بود ، چندين سمت و منصب و لقب ديگر را هم بدست آورد ؛ از جمله اين مناصب رياست دفتر آستان قدس مىباشد ؛ در حكمى كه توسط محمد تقى ميرزا ركن الدوله در 1300 ه . ق صادر شده است از سيد محمّد با عنوان رئيس دفترخانه مقدسه ياد شده است كه با داشتن كفايت و كاردانى حق نظارت در تمام امور آستان قدس را دارد و تمام احكام و ابلاغيه‌ها بايد از طريق ايشان انجام شود . 1\r\nدر سال 1315 ه . ق ناصر الدّين شاه قاجار حكمى درباره او صادر كرد كه\r\n","footnote":"","page_name":" 113 ","page_number":113},
  {"content":"\r\n\r\nبراساس آن شاه تمام اختيارات مربوط به حق توليت را كه مخصوص خود مىدانست به سيد محمّد واگذار و او را به قائم‌مقام التوليه ملقب نمود . در همين حكم به وى دستور داده است هر روز در محل معينى از صحن مقدس حاضر شود و تمام امور آستان قدس را تنظيم و ترتيب دهد . وى مأموريت داشت از افراط و تفريطهايى كه در جريان بود جلوگيرى و بر تمام اسناد مالى و ادارى نظارت نمايد و « در حقيقت مسئوليت كل امور آستانه مقدسه از طرف توليت با او خواهد بود » بخصوص در زمان جابجايى متوليان و استقرار متولى جديد ، او مسئول مستقيم آستانه محسوب مىشد .\r\nدر سال 1312 ه . ق شاه قاجار در طى حكمى ديگر به صدر الممالك قزوينى ، متولى وقت دستور داد براى حفظ حرمت خدمه و منسوبين به حرم امام رضا عليه السّلام دعاوى مربوط به آنها و شكايت ديگران از آنها در محكمه‌اى جداگانه كه در صحن مقدس داير مىشود ، بررسى و رسيدگى شود .\r\nمسئول بررسى و رسيدگى به موضوع دعاوى به عهده ميرزا سيد محمّد واگذار شد كه حكم براساس گفته‌ها و تحقيقات وى صادر شود . علاوه بر اين مناصب ، وى توليت موقوفات سلسله اجدادى و نقابت سادات را به عهده داشت . وى در سال 1315 ه . ق فوت و در زاويه پشت مبارك دفن گرديد . 2\r\nپس از او پسرش ميرزا محمّد على ( 1236 - 1317 ه . ش ) ملقب به قائم مقام التوليه گرديد و دو پسر ديگرش سيد على و ميرزا هدايت اللّه به ترتيب مدير التوليه و مشار التوليه لقب گرفتند و همه از صاحب‌منصبان در حرم رضوى به شماره مىروند . 3\r\n\r\n\r\n","description":"\r\n( 1 ) ميرزا محمّد باقر رضوى : شجره طيبه / 220\r\n( 2 ) همان / 221 - 225\r\n( 3 ) همان / 228 اسماعيل رضايى\r\n","footnote":"","page_name":" 114 ","page_number":114},
  {"content":"\r\n\r\n\r\n( 57 ) رضوى - محمد ابراهيم ( - 1233 ق )\r\nميرزا محمد ابراهيم فرزند محمد رضى فرزند محمد رضوى 1 ، از خاندان ناظرى است ، پدر و اجدادش منصب ناظرى كل آستان قدس رضوى را موروثى در اختيار داشته‌اند . او بعد از فوت پدرش كه تا سال 1161 ق زنده بوده است ، اين منصب را به دست گرفت . دوران حيات او با اواخر عهد افشارى و اوايل قاجارى مصادف بود كه يك دوره پرحادثه در تاريخ خراسان و مشهد مىباشد . با اين وجود او توانست با كفايت لازم « سرورى سادات عظام و توليت املاك موقوفه اجداد كرام و نظارت آستان گردون احتشام را » 2 بدست آورد . ميرزا محمد ابراهيم در اوايل سلطنت فتحعلى شاه قاجار ( 1212 - 1250 ق ) به تهران مسافرت كرد و مورد توجه شاه قاجار قرار گرفت . در آنجا شاه به ميرزا گفته بود كه « خدمتى لايق » در رابطه با حرم رضوى براى شاه تعيين نمايد تا در هنگام مسافرت به مشهد به انجام رساند 3 .\r\nفتحعلى شاه در سال 1233 ق به مشهد مسافرت كرد و با پرداخت 10000 تومان به ميرزا موسى رشتى وزير خراسان ، دستور ساخت صحن نو را در محل كنونى آنكه در آن زمان باغى بود داد 4 . بنا به گفته محمد باقر رضوى پيشنهاد اين كار توسط ميرزا محمد ابراهيم به شاه داده شد . 5 ميرزا ابراهيم كه با ميرزا محمد مهدى مجتهد ملقب به شهيد ( مقتول 1218 ق ) معاصر بود در حفظ احترام و كمك به ايشان كوشا بود و بعد از وى در حمايت و طرفدارى از فرزندان ايشان سعى زيادى نشان داد 6 .\r\nهمسرش دختر ميرزا هادى تحويلدار بود و داراى سه پسر به نامهاى ميرزا محسن ، محمد تقى و محمد كاظم كه محمد كاظم منصب نظارت را بعد از پدرش در اختيار داشت .\r\nميرزا محمد ابراهيم در سال\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n1233 ق فوت نمود و در گنبد حاتم‌خانى مدفون گرديد 7 .\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 189 - 192\r\n( 2 ) - همان‌جا\r\n( 3 ) - همان / 193\r\n( 4 ) - محمد تقى لسان الملك سپهر : ناسخ التواريخ 1 و 2 / 306\r\n( 5 ) - محمد باقر رضوى : پيشين / 193\r\n( 6 ) - همان / 195\r\n( 7 ) - همان‌جا اسماعيل رضايى\r\n\r\n( 58 ) رضوى - محمّد بديع ( - زنده 1088 ه . ق )\r\nميرزا محمّد بديع پسر ابو طالب پسر ابو القاسم متولى آستان قدس و كلانتر مشهد كه از وى با نام‌هاى ميرزا بديعا محمّد رضوى و ميرزا بديع الزمان هم ياد شده است 1 ، از مشاهير سادات رضوى مشهد در عصر صفوى بود كه رياست و نقابت سادات اين شهر و سرپرستى موقوفات سلسله سادات رضوى را برعهده داشت . با توجه به اينكه ميرزا بديع از اولاد ميرزا ابراهيم واقف ( م 1042 ه . ق ) ، مدفون در كوه‌سنگى نبود ، حق توليت بر موقوفات او را نداشت امّا به نيابت از همسرش سليمه بيگم ، تنها فرزند ميرزا ابراهيم ، امور آن را انجام مىداد و در املاك وقفى ابو طالب اوّل ( م 967 ق ) و مير غياث الدّين عزيز به صورت موروثى توليت را برعهده داشت . 2\r\nاو منصب كلانترى مشهد 3 را از پدرش ابو طالب دوم ( م 1035 ق ) به صورت موروثى در اختيار داشت و در سال 1074 ه . ق 4 و به روايتى 1073 ه . ق 5 بعد از فوت ميرزا محمّد باقر توليت حرم رضوى را به عهده گرفت .\r\nمؤلف تحفة الازهار كه با ميرزا بديع ملاقات نموده است او را مردى داراى شهامت ، رياست و عظمت و جلال معرفى كرده است كه محل رجوع و توجه اعيان مشهد و زائران حرم رضوى بود . 6\r\nبنا به گفته همين شخص ، ميرزا بديع پس از مدتى به دستور شاه‌عباس دوم\r\n","footnote":"","page_name":" 116 ","page_number":116},
  {"content":"\r\n\r\n( 1053 - 1077 ه . ق ) توليت حرم را به فرزندش ميرزا غياث الدّين واگذار و خود توليت اوقاف حضرت رضا عليه السّلام را برعهده گرفت . احتمال دارد منظور از توليت اخير سرپرستى املاك وقفى سلسله سادات رضوى باشد و يا اينكه در آن زمان توليت املاك ، مستقل از ديگر امور حرم بوده است . ميرزا بديع در عمران و آبادانى املاك كه به حالت مخروبه درآمده بود تلاش چشمگير داشت به نحوى كه درآمد آنها را به سرعت افزايش داد ، امّا بعد از اينكه به دستور شاه سليمان ( 1077 - 1105 ه . ق ) از اين كار بر كنار شد ، املاك رو به پريشانى نهاد . 7\r\nپس از فوت پسرش مير غياث الدّين در 1079 ه . ق توليت موقوفات رضوى طبق انتقال نامه‌اى به نوه‌اش ميرزا ابراهيم واگذار شد . 8 تاريخ اين انتقال‌نامه 1078 ه . ق است 9 درحالىكه مؤلف تحفة الازهار سال فوت غياث الدّين را 1079 ه . ق آورده است . اختلاف يك سال بدين علت است كه مؤلف تحفه اين زمان در مشهد نبوده است . اين انتقال باعث اختلاف و درگيرىهايى بين سادات رضوى و سادات مختارى مشهد شد كه در نهايت به قتل ميرزا ابراهيم در 1100 ه . ق انجاميد .\r\nهرچند تاريخ فوت ميرزا بديع بطور دقيق مشخص نيست امّا در يكى از سالهاى بين 1088 ه . ق ، سالى كه عماد بن عبد اللّه مؤلف كتاب پنجه آفتاب با ميرزا بديع ملاقات نموده است 10 و سال 1100 ه . ق سال قتل نوه‌اش ميرزا ابراهيم رخ داده است . محل دفن او هم ذكر نشده است امّا از آنجايى كه وى از سادات رضوى و صاحب‌منصب در آستان قدس بود و تا آخر عمر هم در مشهد زيسته است ، به احتمال نزديك به يقين در حرم مطهر دفن شده است .\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 140 - 141 ( زيرنويس )\r\n( 2 ) - همان / 149\r\n( 3 ) - محمّد طاهر وحيد قزوينى :\r\nعباسنامه / 330\r\n( 4 ) - همان\r\n( 5 ) - عبد الحسين خاتون‌آبادى : وقايع السنين / 532\r\n","footnote":"","page_name":" 117 ","page_number":117},
  {"content":"\r\n\r\n\r\n\r\n","description":"\r\n( 6 ) - ضامن بن شد قم حسينى مدنى :\r\nتحفة الازهار و زلال الانهار : قسمت دوم ، جلد 2 / 436\r\n( 7 ) - همان\r\n( 8 ) - همان\r\n( 9 ) - محمّد باقر رضوى : پيشين / 150 - 152\r\n( 10 ) - همان ( زيرنويس ) / 140 اسماعيل رضايى\r\n\r\n( 59 ) رضوى - محمد تقى ( ح 1230 - 1300 ق )\r\nميرزا محمد تقى فرزند ابو القاسم رضوى فردى زاهد ، عارف ، موحد ، متقى ، خطاط و منشى آستان قدس رضوى بود كه در حدود سال 1230 ق متولد شد . نخست به كار كشاورزى اشتغال داشت و سپس به خدمت در آستان قدس درآمد 1 . و به « تحرير قباله‌جات شرعيه آستان قدس » و « اجازه‌نامه‌هاى املاك » مشغول شد و بعد به خاطر خدمات شايسته در آستان قدس منصب مشرفى كارخانجات [ آشپزخانه 
  ] خدام و زوار به او واگذار گرديد 2 .\r\nدر اواخر عمر نابينا و ناتوان گشت به طورى كه فرزندانش از او نگهدارى مىكردند تا اينكه در آخر شعبان سال 1300 ق درگذشت و در دار السعاده دفن گرديد . از ويژگىهاى اخلاقى ميرزا محمد تقى اينكه هرگز به تحصيل مال نمىانديشيد و هم‌نشينى با فقراء را عزيز و معتبر مىدانست 3 .\r\nاز فرزندان پسر او ميرزا على اكبر ، ميرزا عزيز اللّه و ميرزا نعمت اللّه بودند اولى از خادمان آستان قدس رضوى بود كه در جوانى به سال 1309 ق درگذشت . ميرزا على اكبر صاحب پسرى بود به نام ميرزا محسن ملقب به معين كه ناظر و امين مهمان‌خانه حضرت بود و دخترش به نام آغا بىبى ، همسر ميرزا عسگرى مىباشد .\r\nميرزا محمد تقى رضوى همچنين صاحب هفت دختر بود كه معروف‌ترين آنها بىبى حاجيه همسر ميرزا نصر اللّه رضوى است كه در جمادى الثانى سال\r\n","footnote":"","page_name":" 118 ","page_number":118},
  {"content":"\r\n\r\n1325 ق درگذشت و در دار السعاده به خاك سپرده شد . و نيز بىبى بيگم كه همسر سيد محمد جواد مدرس ، فرزند علامه فقيه سيد محمد باقر جرفادقانى ( م 1313 ق ) بود . ايشان علاوه بر صفات حسنه و طهارت و عقل و كفايت داراى حسن خط بود و نيز در علم عربى مهارتى خاص داشت . در رمضان 1335 ق در مشهد درگذشت و در دار السعاده به خاك سپرده شد 4 .\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 300\r\n( 2 ) - همان / 301\r\n( 3 ) - همان‌جا\r\n( 4 ) - همان / 301 - 304 محمّد جواد هوشيار\r\nرضوى - محمد تقى ( ميرشاهى ) - جلد 2\r\n\r\n( 60 ) رضوى - محمّد حسين ( - زنده 1162 ه . ق )\r\nميرزا محمّد حسين پسر ميرزا مقيم پسر حيدر پسر الغ پسر معصوم ميرزا پسر ميرزا محسن متولى از خاندان سركشيك‌ها بود .\r\nدر متن طومار عليشاهى كه در سال 1160 ه . ق تنظيم شده است نام وى به عنوان سركشيك چهارم آمده است . 1 در سال 1162 ه . ق هم شاهرخ افشار طى حكمى اين منصب را براى او مورد تأييد و تأكيد مجدد قرار داد . 2\r\nبنا به گفته مؤلف شجره طيبه ، محمّد حسين در ساخت گلدسته ايوان عباسى كه در شمال صحن عتيق قرار دارد و در زمان نادر شاه افشار ساخته شد ، شركت داشته و نامش در كتيبه آن حك گرديده است . 3 اين در حالى است كه در كتيبه مزبور كه در تاريخ 1146 ه . ق نوشته شده است نام سيد احمد حسينى و محمّد جعفر خادم وجود دارد و به احتمال زياد مؤلف شجره در ذكر نام‌ها دچار اشتباه شده است .\r\n( 1 ) - طومار عليشاهى ، نسخه بازخوانى شده در مركز خراسان‌شناسى / 58 .\r\n( 2 ) - عبد الحسين نوايى : نادر شاه و بازماندگانش / 358 - 359\r\n","footnote":"","page_name":" 119 ","page_number":119},
  {"content":"\r\n\r\n\r\n\r\n","description":"\r\n( 3 ) - ميرزا محمّد باقر مدرس رضوى :\r\nشجره طيبه / 258 اسماعيل رضايى\r\n\r\n( 61 ) رضوى - محمّد رضى ( - زنده 1168 ه . ق )\r\nميرزا محمّد رضى پسر ميرزا محمّد ناظر ، از مشاهير خاندان ناظرى است كه نسل اين خانواده از طريق وى ادامه يافته است . وى در دوره حكومت نادر شاه افشار ( 1148 - 1160 ه . ق ) و جانشينان نادر زندگى مىكرد .\r\nدر طومار عليشاهى كه در سال 1160 ه . ق تنظيم شده است نام ميرزا رضى به عنوان ناظر آمده است . 1 همچنين در حكمى به تاريخ 1161 ه . ق اين منصب براى او توسط شاهرخ افشار مورد تأييد قرار گرفته است . با توجه به اينكه آغاز حكومت شاهرخ از 1162 ه . ق بود ، تاريخ اين حكم هم بايد مربوط به اين سال باشد . طبق اين حكم ميرزا محمّد رضى حق دخالت و نظارت در تمام امور و شئون مربوط به حرم مطهر رضوى ، عزل و نصب‌هاى كاركنان و نظم و نسق املاك را به دست آورد .\r\nدر سال 1167 ه . ق كه احمد شاه درانى به مشهد حمله كرد ، ميرزاى ناظر در دفاع از شهر تلاش‌هايى نمود ؛ با اين حال پس از صلح شاهرخ با شاه افغان كه حكومت مشهد را به‌طور عملى در اختيار او گذاشت ، احمد شاه در حكمى مناصب و اختيارات ميرزا رضى را مورد تأييد قرار داد . 2\r\nپس از ميرزا رضى فرزندش ميرزا محمّد ابراهيم ( م 1233 ه . ق ) مناصب پدر را بدست آورد و نسل ناظرى از طريق او ادامه و به چندين خانواده تقسيم شد .\r\n( 1 ) - طومار عليشاهى ، نسخه بازنويسى شده در مركز خراسان‌شناسى / 39\r\n( 2 ) - ميرزا محمّد باقر رضوى : شجره طيبه / 190 - 192 اسماعيل رضايى\r\n","footnote":"","page_name":" 120 ","page_number":120},
  {"content":"\r\n\r\n\r\n( 62 ) رضوى - محمد صادق ( - 1300 ق )\r\nميرزا محمد صادق فرزند ميرزا محمد كاظم فرزند ميرزا ابراهيم ناظر 1 از سادات جليل القدر و مشهور رضوى مشهد در قرن سيزدهم هجرى است . وى از شاخه سادات ناظرى است كه پدر و اجدادش منصب نظارت كل آستان قدس رضوى را موروثى برعهده داشتند و خود او هم به ميرزاى ناظر شهرت داشته است .\r\nميرزا محمد صادق در مشهد مقدس متولد شد و تحصيلات خود را در همين شهر نزد علمايى چون سيد محمد قصير ( م 1255 ق ) شروع كرد و براى ادامه آن به نجف اشرف مهاجرت كرد و از محضر علمايى چون شيخ محمد حسن نجفى صاحب جواهر ( م . 1266 ق ) و شيخ عبد الحسين تهرانى مشهور به شيخ العراقين ( م 1286 ق ) استفاده كرد . وى از اساتيد خود اجازه‌نامه‌اى دريافت كرد كه « در جميع امور راجعه به املاك موقوفه سركار فيض آثار و ساير موقوفات » اختيار داشته باشد . 2 به نظر مىرسد وى تا سال 1265 ه ق كه اين اجازه‌نامه را دريافت نموده است ، در عتبات بود و پس از آن به مشهد برگشت .\r\nوى پس از فوت پدرش كه به احتمال زياد بعد از اين تاريخ بوده است ، منصب ناظر كل آستان قدس را برعهده گرفت 3 . او در اين كار كفايت و جديت قابل توجهى نشان داد و خود را به عنوان يكى از شخصيت‌هاى برجسته مشهد مطرح كرد ؛ به طورى كه در سال 1284 ق زمان مسافرت ناصر الدّين شاه قاجار ( 1264 - 1313 ق ) به خراسان ، وى در رأس گروهى بود كه به استقبال شاه رفتند 4 ، درعين‌حال آن استقلال و قدرت را داشت كه توانست شاه مستبد قاجارى را از خوردن چاى و قهوه در مسجد بالاسر حضرت منع نمايد . 5\r\nدر جريان شورش حسن خان سالار ( 1263 - 1266 ق ) در خراسان ، ميرزا محمد صادق و تعدادى ديگر از علما و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nسادات شهر مشهد به طرفدارى از وى متهم شدند و به تهران احضار گرديدند 6 اما پس از رفع اتهام به مشهد برگشتند 7 .\r\nبه نظر مىرسد دولت مركزى خواسته است با خارج كردن اين افراد كه در شهر نفوذ زيادى داشتند موقعيت سالار را تضعيف نمايد و تا حدى در اين كار موفق شد .\r\nميرزا محمد صادق با وجود داشتن نفوذ در بين عموم شهر و اعتبار نزد امراى حكومت ، مردى متواضع و مهربان بود « كه در عصر خود ملجاء صغير و كبير و رجاء پير و برنا » 8 بود .\r\nوى در 21 محرم 1300 ق فوت نمود و در رواق پشت سر حضرت رضا عليه السّلام دفن گرديد 9 . از وى يك پسر به نام ميرزا محمد كاظم باقى ماند كه در 1320 ق فوت نمود 10 .\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 201\r\n( 2 ) - همان / 201 - 202\r\n( 3 ) - همان / 203\r\n( 4 ) - علينقى حكيم الممالك : روزنامه سفر خراسان / 179\r\n( 5 ) - محمد باقر رضوى : پيشين / 204\r\n( 6 ) - همان جا\r\n( 7 ) - همان / 294\r\n( 8 ) - همان / 204\r\n( 9 ) - همان جا ؛ محمد حسن خان اعتماد السلطنه : مطلع الشمس 1 و 2 / 667 ؛ ملا هاشم خراسانى : منتخب التواريخ / 734\r\n( 10 ) - ميرزا محمد باقر رضوى : پيشين / 205 اسماعيل رضايى\r\n\r\n( 63 ) رضوى - محمد على ( 1273 - 1357 ق )\r\nميرزا محمد على فرزند مير سيد محمد رضوى ، از خاندان قائم‌مقامى است . وى يكى از مشاهير اين خانواده بود كه ملقب به قائم‌مقام و رئيس دفتر گرديد . سال 1273 ق در مشهد متولد شد 1 و بعد از تكميل تحصيلات ، وارد خدمت در آستان قدس شد و در سالهاى مختلف مناصب متعددى در اختيار داشت .\r\nميرزا محمّد على از سال 1314 ق\r\n","footnote":"","page_name":" 122 ","page_number":122},
  {"content":"\r\n\r\nمنصب وزارت اول آستان قدس را همراه با صدارت ايالت خراسان به عهده گرفت . همچنين كار نقابت سلسله رضوى و توليت موقوفات اجدادى را انجام مىداد و كليه معاملات و محاسبات و حوالجات آستان قدس با نظارت و امضاى وى صورت مىگرفت .\r\nسالهاى 1302 - 1303 ق به منصب توليت آستان قدس رسيد و در سال 1357 ق / 1317 ش بعد از يك بيمارى طولانى در تهران فوت نمود ، پيكرش را به مشهد منتقل و در دار الضيافه دفن كردند . از وى كتابى به نام مفتاح الرضوان در ادعيه و زيارت باقى مانده است ، همچنين كتابخانه شخصى خود را وقف كتابخانه حرم مطهر رضوى نمود . از ديگر آثار خير وى عبارتند از تأمين هزينه مالى تعمير حرم مطهر بعد از حمله روس‌ها و تعمير اساسى و آيينه‌كارى دار الضيافه ، وقف سه روستاى نهرآباد ، عباس‌آباد و پرىآباد به مسجد گوهرشاد ، احداث قناتى كه آب آن از طريق لوله‌كشى به مسجد گوهرشاد منتقل مىشد ، پرداخت قروض آستان قدس از اموال خويش ، تبديل سياق‌نويسى امور ادارى آستانه به شيوه نوين و تعمير بقعه موسى مبرقع ، جد سادات رضوى ، در قم و ايجاد صحن در آن 2 .\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 225\r\n( 2 ) - همان / 226 - 228 و 438 ؛ محمد احتشام كاويانيان : شمس الشموس / 438 اسماعيل رضايى\r\n","footnote":"","page_name":" 123 ","page_number":123},
  {"content":"\r\n\r\n\r\n( 64 ) رضوى - محمد كاظم ( - 1320 ق )\r\nميرزا محمد كاظم فرزند ارشد ميرزا محمد صادق ناظر آستان قدس رضوى ، فردى محترم ، بزرگوار ، باكفايت ، صادق و در كار خير كوشا بود و با مردم رفتار خيرخواهانه‌اى داشت . قبل از سال 1300 ق با پدرش به سفر حج رفت .\r\nوى پس از فوت پدر به مقام نظارت امور آستان قدس رسيد و مدت بيست سال ناظر آستانه بود تا اينكه در شوال 1320 ق درگذشت و در رواق پشت سر حرم مطهر نزديك قبر پدر به خاك سپرده شد\r\nصاحب دو پسر بود ؛ يكى ميرزا محمد مهدى كه مادرش دختر حاجى ميرزا عسگرى و ديگر ابراهيم كه مادرش دختر حاجى محمد حسين خان سبزوارى بود . ابراهيم به فاصله چندى پس از فوت پدر درگذشت 1 .\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 205 ؛ ملا هاشم خراسانى :\r\nمنتخب التواريخ / 734 محمد جواد هوشيار\r\n\r\n( 65 ) رضوى - محمّد كاظم ( - زنده نيمه قرن 13 ه . ق )\r\nميرزا محمّد كاظم پسر محمّد ابراهيم پسر محمّد رضى ، از خاندان ناظرى است كه بعد از پدرش محمّد ابراهيم منصب نظارت را به عهده گرفت . هرچند فوت پدرش در 1233 ه . ق اتفاق افتاد امّا احكامى مبنى بر نظارت محمّد كاظم در سال‌هاى 1219 و 1220 ه . ق صادر شده است ، بنابراين او در زمان حيات پدرش اين منصب را عهده‌دار بوده است .\r\nدر حكم مورخ 1219 ه . ق كه از سوى فتحعلى شاه صادر شده است از او با عنوان ناظر نام برده شده است كه بايد تمام « بروات دادوستد ، معاملات و اجازات » با مهر و تصديق وى انجام شود . 1\r\nاو علاوه بر منصب نظارت ، توليت\r\n","footnote":"","page_name":" 124 ","page_number":124},
  {"content":"\r\n\r\nموقوفات سلسله رضوى و نقابت سادات 2 را برعهده داشت . سال فوت وى مشخص نيست ، امّا با توجه به اينكه او بعد از فوت پدرش 1233 ه . ق زنده بوده و زمان نظارت فرزندش محمّد صادق در حدود 1263 ه . ق بوده است ، فوت وى در فاصله اين دو سال روى داده است .\r\n\r\n\r\n","description":"\r\n( 1 ) - ميرزا محمد باقر مدرس رضوى :\r\nشجره طيبه / 199\r\n( 2 ) - همان / 201 اسماعيل رضايى\r\n\r\n( 66 ) رضوى - محمد محسن ( - 1055 ق )\r\nميرزا محمّد محسن پسر الغ پسر شمس الدّين پسر مير غياث الدّين عزيز كه نسل او با بيست و دو واسطه به موسى مبرقع بن محمّد تقى بن على بن موسى الرضا عليه السّلام مىرسد ، يكى از سادات جليل القدر رضوى مشهد مقدس ، متولى حرم مطهر و از اعيان اين شهر در عصر صفوى بود كه با يكى از دختران شاه‌عباس اوّل ازدواج كرد .\r\nوى در سال 1026 ه . ق بعد از قاضى سلطان تربتى توليت آستان قدس رضوى را برعهده گرفت . 1 بنا به نوشته مؤلف تحفة الازهار كه در سال 1052 ه . ق با ميرزا محسن ديدار كرده است ، وى بعد از فوت ميرزا ابو طالب رضوى ( م 1035 ه . ق ) توليت اوقاف امام رضا عليه السّلام را به دست آورد و تا پايان عمر اين منصب را داشت 2 . لازم به ذكر است وى دو نوبت توليت آستان قدس را برعهده داشته است ، نوبت اوّل از 1026 تا 1030 ه . ق و نوبت دوم از 1038 ه . ق تا پايان عمر ( 1055 ه . ق ) .\r\nپدر ميرزا محسن به نام ميرزا الغ رضوى ( م 1030 ه . ق ) هم از اعيان مشهد بود و از طرف شاه‌عباس اوّل ( 996 - 1038 ه . ق ) توليت آب بالا خيابان مشهد و املاكى را كه شاه براى حرم مطهر خريده بود برعهده داشت . اين توليت بعد از پدر بنا به حكمى از شاه‌عباس دوم به تاريخ 1052 ه . ق به ميرزا محسن واگذار شد . 3\r\n","footnote":"","page_name":" 125 ","page_number":125},
  {"content":"\r\n\r\nفوت ميرزا محسن در 1055 و يا 1056 ه . ق اتفاق افتاده است . 4 وى داراى چهار فرزند پسر به نام‌هاى ابو القاسم و ميرزا معصوم ، از دختر شاه‌عباس و ابو صالح و ميرزا محمّد كه از مادرى ترك‌تبار بودند . از اين چهار نفر تنها ميرزا معصوم داراى فرزند و عقب بوده است و بقيه بلاعقب فوت نموده‌اند .\r\nميرزا محسن به جهت دارا بودن مناصب حكومتى و خويشاوندى با خاندان صفوى داراى املاك و دارايىهايى بود كه در اواخر عمر آن را وقف بر اولاد خود كرد و براى اين منظور وقفنامه‌اى تنظيم نمود كه اصل اين وقف‌نامه در دست نيست و تنها تحريرهايى از آنكه در قرن اخير نوشته شده است موجود مىباشد . طبق تحرير موجود از وقف‌نامه ، ميرزا محسن در سال 1053 ه . ق در زمانى كه عازم سفر حج بوده است وقفنامه‌اى تنظيم نموده و در سال 1055 ه . ق آن را به تأييد بزرگان و سادات و علماى مشهد رسانده است .\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 3 / 1533 ؛ ملا هاشم خراسانى : منتخب التواريخ / 735\r\n( 2 ) - ضامن بن شدقم حسينى مدنى :\r\nتحفة الازهار 6 / 436\r\n( 3 ) - محمّد باقر رضوى : شجره طيبه ( چاپ 1384 ) / 251 - 252\r\n( 4 ) - عبد الحسن خاتون‌آبادى : وقايع السنين و الاعوام / 55 ؛ ضامن بن شدقم / همان‌جا اسماعيل رضايى\r\n\r\n( 67 ) رضوى - محمد محسن ( 1215 - 1300 ق )\r\nميرزا محمد محسن رضوى فرزند ابراهيم ناظر 1 ، ناظم ضريح مطهر حرم رضوى ، در روز پنج‌شنبه 11 ذىقعده 1215 ق در مشهد متولد گرديد 2 .\r\nدر زمان فتنه سالار ( 1263 - 1266 ق ) به گمان اينكه وى به همراه حاج ميرزا هاشم و حاج ميرزا محمد صادق ناظر ( م 1300 ق ) برادرزاده و دامادش و حاج سيد صادق مدرس رضوى ( م 1269 ق ) در فتنه سالار\r\n","footnote":"","page_name":" 126 ","page_number":126},
  {"content":"\r\n\r\nدخالت داشت از جانب ناصر الدّين شاه ( 1264 - 1313 ق ) به دار الخلافه تهران احضار شد اما پس از اينكه بىگناهى وى ثابت گرديد ، با احترام به مشهد بازگشت و در مشهد به مقام‌هاى عالى دست‌يافت چنان كه مورد احترام امناى دولت قرار گرفت و در اواخر عمر در آستان قدس رضوى معتكف شد 3 .\r\nميرزا محمد محسن در ماه محرم و به قولى در دوم ذىقعده 1300 ق درگذشت و در پايين پاى مبارك حضرت به خاك سپرده شد 4 . از جمله فرزندانش مىتوان به سيد محمد حسن رضوى ( 1250 - 1329 ق ) ، كه فردى فقيه و عالم بود ، و حاج ميرزا سيد محمد رضوى اشاره نمود 5 .\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 213\r\n( 2 ) - همان / 214\r\n( 3 ) - همان‌جا\r\n( 4 ) - همان‌جا ؛ ملا هاشم خراسانى : منتخب التواريخ / 734\r\n( 5 ) - محمد باقر رضوى / همان‌جا محمّد جواد هوشيار\r\nرضوى - محمد معصوم - جلد 1\r\n\r\n( 68 ) رضوى - محمد مهدى ( - 1276 ق )\r\nميرزا محمد مهدى رضوى تحويلدار ، فرزند ميرزا هادى فرزند ميرزا محمد مهدى برادر ميرزا محمد خطيب و جد مادرى ميرزا محمد باقر رضوى 1 ( م 1342 ق ) است . پدر و جدش منصب تحويلدارى آستان قدس را برعهده داشتند . ميرزا مهدى از افراد موثق و متدين سلسله سادات رضوى و از بزرگان و صاحب‌منصبان آستان قدس مىباشد چنان كه در نزد حاجى ميرزا موسى خان فراهانى متولى آستان قدس ( 1247 - 1262 ق ) داراى منزلت بالايى بود . ميرزا مهدى اغلب اوقات به زيارت امام رضا عليه السّلام مىرفت و بعضى از اوقات هم به كتابت ادعيه و زيارات خود را مشغول مىساخت و گاهى به شغل زراعت ملك موروثى كه يك زوج از مزرعه روغن‌گران بود\r\n","footnote":"","page_name":" 127 ","page_number":127},
  {"content":"\r\n\r\nمىپرداخت 2 .\r\nاو در سال 1276 ق درگذشت و در گنبد حاتم‌خانى مقابل ضريح مطهر به خاك سپرده شد 3 . از صفات پسنديده ميرزا مهدى امين بودن وى بود چنان كه در هنگام نياز كليد خزانه را به حاجى ميرزا موسى خان واگذار مىنمود و موسى خان به جهت امانت وى حوائج و نيازهاى او را بر طرف مىساخت 4 .\r\nميرزا مهدى صاحب چهار فرزند به نام‌هاى ميرزا هاشم ، ميرزا عبد العلى ، ميرزا عبد الجواد مشرف ( م 1312 ق ) و ميرزا هادى تحويلدار بود . 5\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 177\r\n( 2 ) - همان / 177 - 178\r\n( 3 ) - همان / 178 ؛ ملا هاشم خراسانى :\r\nمنتخب التواريخ / 733\r\n( 4 ) - ميرزا محمد باقر رضوى : پيشين / 178\r\n( 5 ) - سيد محمد مدير خازنى : شجره سلسله سادات رضوى / 166 محمّد جواد هوشيار\r\n\r\n( 69 ) رضوى - محمد مهدى ( - زنده 1333 ق ) 1\r\nميرزا مهدى فرزند محمد كاظم رضوى ناظر كه مادرش دختر حاجى ميرزا عسگرى بود در ابتدا عمر به تحصيل عرفان پرداخت و از بزرگان اين علم بهره گرفت و به كمال رسيد و در علم لغت « فائق بر اقران بود » و در خط و انشاء متبحر بود . بعد از پدر به منصب نظارت آستان قدس رسيد و صادقانه در اين امر مشغول خدمت شد 2 .\r\nدر سال 1320 ق به حج رفت بعد از مراجعت از مكه به تهران بازگشت و\r\n","footnote":"","page_name":" 128 ","page_number":128},
  {"content":"\r\n\r\nمورد احترام مظفر الدّين شاه ( 1313 - 1324 ه . ق ) قرار گرفت ، طورى كه در بازگشت ايشان به تهران امناى دولت مقدمش را گرامى داشتند ، سپس به مشهد آمد مدتى در اين شهر بود تا اينكه براثر سكته درگذشت و در كنار پدرش به خاك سپرده شد 3 .\r\nايشان فرزندى به نام ميرزا عبد اللّه ناظر ملقب به شهدوست داشت كه رئيس اداره بازرسى آستان قدس رضوى بود و تا زمان تأليف كتاب شجره سادات رضوى ( 1335 ش ) در قيد حيات بوده است وى فرزندى به نام « آقا ابراهيم شهدوست » داشته است . 5\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 205 - 206\r\n( 2 ) - همان / 206\r\n( 3 ) - همان‌جا ؛ ملا هاشم خراسانى : منتخب التواريخ / 734\r\n( 4 ) - ملا هاشم خراسانى : همان‌جا ؛ محمد باقر رضوى : پيشين / 207\r\n( 5 ) - سيده محمد مدير خازنى : شجره سلسله سادات رضوى / 180 محمد جواد هوشيار\r\n\r\n( 70 ) رضوى - محمّد مهدى ( 1242 - 1275 ه ش )\r\nميرزا محمد مهدى فرزند على رضا فرزند محمد ، از سادات رضوى سركشيك است كه از اعقاب ميرزا محمد محسن رضوى ( م 1055 ق ) مىباشد . پدر و جدش منصب سركشيك اول آستان قدس را به صورت موروثى در اختيار داشتند .\r\nميرزا محمد مهدى در حدود 1242 ق در مشهد به دنيا آمد و بعد از فوت پدرش على رضا ( حدود 1253 ق ) منصب سركشيكى اول را در اختيار گرفت و در سال 1275 ق در سن 33 سالگى براثر مرض و با فوت نمود . همسرش دختر ميرزا عسگرى امام جمعه بود و از او پسرى به نام عبد الحسين ملقب به نقيب باقى ماند 1 .\r\n( 1 ) - ميرزا محمد باقر رضوى : شجره طيبه / 265 - 266 ؛ ملا هاشم خراسانى :\r\nمنتخب التواريخ / 738 اسماعيل رضايى\r\n","footnote":"","page_name":" 129 ","page_number":129},
  {"content":"\r\n\r\n\r\n( 71 ) رضوى - نعمت اللّه ( - 1330 ق )\r\nميرزا نعمت اللّه مشرف فرزند ميرزا محمد تقى رضوى كه بعد از فوت پدر در سال 1310 ق عهده‌دار منصب مشرفى كارخانجات خدام و زوار گرديد . 1 پس از سالها خدمت در آستان قدس رضوى در جوانى در محرم سال 1330 ق و به قولى 1331 درگذشت و در دار السعاده مدفون گرديد .\r\nوى صاحب سه پسر و يك دختر به نامهاى ميرزا مرتضى ، جلال آقا ، هاشم آقا و انيس آغا بود . كه فرزند ارشد ايشان بعد از پدر به منصب مشرفى كارخانه زوارى مفتخر گرديد . 2\r\n\r\n\r\n","description":"\r\n( 1 ) - ميرزا محمّد باقر رضوى : شجره طيبه / 302\r\n( 2 ) - سيد محمد مدير خازنى : شجره سلسله سادات رضوى / 212 محمّد جواد هوشيار\r\n\r\n( 72 ) رضوى - هادى ( - زنده 1286 ق )\r\nميرزا هادى تحويلدار فرزند ميرزا مهدى ( م 1276 ق ) شخصى كاردان ، درستكار و مورد مشورت متوليان آستان قدس بود و به همين علت در سال 1276 ق به حكم ميرزا محمد حسين دبير الملك فراهانى متولىباشى حرم ( 1285 - 1287 ق ) به افتخار لقب « امين التوليه » نايل و در رديف اولياى آستان قدس داخل شد 1 .\r\nوى در زمان حيات پدر زمام امور تحويل‌خانه را بدست گرفت . همراه مرحوم حاجى ميرزا حسنعلى وزير ( م\r\n","footnote":"","page_name":" 130 ","page_number":130},
  {"content":"\r\n\r\n1317 ق ) به سفر حج رفت و بعد از مراجعت به وطن درگذشت و پايين پاى مبارك در گنبد حاتم‌خانى به خاك سپرده شد . او چهار فرزند داشت كه هركدام در آستان قدس داراى مشاغلى بوده‌اند از جمله :\r\nميرزا ابو الحسن پس از پدر مدتى تحويلدار بود ، ميرزا ذبيح اللّه ملقب به خازن التوليه كه بعد از برادر تحويلدار شد ، ميرزا عبد الكريم خادم و فراش تحويلدارخانه و حاجى ميرزا اسد اللّه ضابط تحويل‌خانه مباركه 2\r\nبنا به گفته مدير خازنى وى علاوه بر فرزندان نامبرده فرزندى به نام حاجى قوام داشته است . 3\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 178\r\n( 2 ) - همان / 181 - 184\r\n( 3 ) - سيد محمد مدير خازنى : شجره سلسله سادات رضوى / 168 محمّد جواد هوشيار\r\n\r\n( 73 ) رضوى - هاشم ( قرن 13 )\r\nميرزا هاشم امين رضوى فرزند حاج ميرزا يحيى رضوى ( زنده 1276 ق ) از صاحب‌منصبان آستان قدس در جوانى پدرش را از دست داد و با كمبود امكانات آموزشى ، بسيارى از هنرهاى زمان خود را فراگرفت . فردى باكفايت و منظم بود و منصب امانت كارخانه زوارى حرم مطهر را به عهده داشت .\r\nميرزا هاشم با دختر ميرزا احمد بن آقا ميرزا محمد ازدواج كرد كه حاصل آن سه فرزند به نامهاى محمد باقر امين خادم حرم ، حسن آقا و بيگم آغا مىباشد . مؤلف كتاب شجره طيبه سال وفات او را گزارش نكرده فقط بيان مىكند وى در اثر بيمارى كزاز درگذشت و در دار السعاده به خاك سپرده شد 1 .\r\n( 1 ) - ميرزا محمد باقر رضوى : شجره طيبه / 323 محمّد جواد هوشيار\r\n","footnote":"","page_name":" 131 ","page_number":131},
  {"content":"\r\n\r\n\r\n( 74 ) رضوى - هدايت ( - 1333 ق )\r\nميرزا هدايت مشرف فرزند ارشد ميرزا عبد الجواد رضوى ( م 1312 ق ) خطاط ، حسابدان و از مشرفان روشنايى حرم رضوى بود كه در اول شوال سال 1333 ق درگذشت و در حرم رضوى به خاك سپرده شد .\r\nهمسرش دختر ميرزا اسماعيل رضوى ( 1242 - 1320 ) بود . وى پنج فرزند داشت به نامهاى : ميرزا على آقا ، ميرزا احمد آقا ، ميرزا محمود ، ميرزا ابو القاسم و دخترى به نام بىبى اعلى . 1\r\n\r\n\r\n","description":"\r\n( 1 ) - ميرزا محمد باقر رضوى : شجره طيبه / 181 - 182 محمّد جواد هوشيار\r\n\r\n( 75 ) رضوى - يحيى ( 1290 - 1364 ه ق )\r\nميرزا يحيى ناظر پسر محمّد حسن پسر محمّد محسن پسر ابراهيم ناظر داراى طبع سليم و خلق كريم بود . 1 وى جزو صاحب‌منصبان آستان قدس در اواخر عهد قاجارى است كه در سال 1333 ه ق بعد از پدرش ميرزا حسن ناظر كل آستان قدس گرديد . 2 پيش از اين او در سال 1309 ه . ق رياست مهمان‌خانه حضرت را برعهده داشت 3 و از چنان موقعيتى در مشهد برخوردار بود كه در زمان تاج‌گذارى احمد شاه قاجار جزو سه نفرى بود كه قرار شد از مشهد در مراسم شركت نمايند . 4\r\nوى در سال 1314 ه . ش با سعايت عده‌اى تبعيد گرديد و بعد از شهريور 1320 ش به مشهد بازگشت 5 و تا پايان\r\n","footnote":"","page_name":" 132 ","page_number":132},
  {"content":"\r\n\r\nعمر در خدمت آستان قدس بود . در سال 1364 ه . ق / 1324 ه . ش فوت نمود و در دار الضيافه دفن گرديد . وى از جمله ارادتمندان اهل بيت بود كه هر سالروز شهادت امام رضا عليه السّلام با پاى برهنه و شال سبز بر گردن ، جلو دسته سادات رضوى به سمت حرم حركت مىكرد ، پس از پايان مراسم عزادارى ، بسيارى از سادات و اهالى روستاهاى اطراف شهر در خانه ايشان پذيرايى مىشدند . 6 همسرش بىبى عزت دختر محمّد على صديق دفتر ( م 1304 ه . ش ) بود .\r\n\r\n\r\n","description":"\r\n( 1 ) - محمد باقر رضوى : شجره طيبه / 216\r\n( 2 ) - همان / 217 - 218\r\n( 3 ) - اداره اسناد آستان قدس / سند شماره 67188 ؛ محمّد احتشام كاويانيان :\r\nشمس الشموس / 256\r\n( 4 ) - اداره اسناد آستان قدس / سند شماره 53177\r\n( 5 ) - محمّد احتشام كاويانيان : پيشين / 257\r\n( 6 ) - همان اسماعيل رضايى\r\nرضوى خراسانى - محمّد - جلد 2\r\nركن التوليه - رضوى - عبد الحسين\r\nركن الدوله - قاجار - محمّد تقى ميرزا\r\nزعفرانلو - حسين خان - جلد 4\r\nزعفرانلو - سام خان - جلد 4\r\nزعفرانلو - محمّد ناصر خان - جلد 4\r\nزيك - گنج‌على خان - جلد 4\r\n","footnote":"","page_name":" 133 ","page_number":133},
  {"content":"\r\n\r\n\r\nس\r\nسالار - حسين - جلد 2\r\nسپهسالار - حسين خان - مشير الدوله قزوينى - حسين خان\r\nسپهسالار - محمد خان - قاجار - ميرزا محمد خان\r\n\r\n( 76 ) سررشته‌دار - سيد ابو الحسن ( 1298 - 1374 ش )\r\nسيد ابو الحسن سررشته‌دار عمرانى فرزند محمد على در سال 1298 ش در شهر مشهد متولد گرديد وى پس از فراگيرى تحصيلات ، حدود سالهاى 1327 ش از اولين كسانى بود كه به تنهايى به انجمن دينى فعال آن دوره يعنى انجمن پيروان قرآن ، پيوست و از آن تاريخ ، همه‌وقت و همّت خود را صرف تشكيلاتى كرد كه تربيت دينى جوانان شهر را وجهه همت خود ساخته بود . سررشته‌دار تا دهه 1340 ش در كنار دوستان خود با مرحوم عابدزاده همكارى نزديك داشت . تغيير خط و مشى انجمن پيروان قرآن و نقش رهبرى نهضت ملى در خراسان موجب شد كه\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمشكلاتى براى فعالان انجمن به وجود آيد و نهايتا عابدزاده به عنوان مؤسس انجمن در سال 1336 ش از سوى رژيم پهلوى بازداشت گردد . در اين زمان دوستانش تلاش كردند تا در غيبت او هيچ‌گونه خللى بر فعاليت‌هاى جارى انجمن ايجاد نگردد و هركدام بخشى از كار را برعهده گرفتند .\r\nسيد ابو الحسن سررشته‌دار مدت سه سال مديريت مدرسه‌هاى انجمن را عهده‌دار شد كه وظيفه خود را به خوبى ايفاء نمود . همكارى با انجمن پيروان قرآن و شيفتگى نسبت به ارزشهاى دينى ، او را از پرداختن به نيازهاى زندگى مادى ، دور نگه داشته بود .\r\nازسوىديگر اختلاف سليقه‌ها كه ميان اعضاى برجسته انجمن پيروان رخ داده بود باعث سستى ارتباط وى با اين انجمن گرديد . از اين زمان به بعد ، سررشته‌دار تمايل بيشترى به كانون نشر حقايق اسلامى و مرحوم استاد محمد تقى شريعتى پيدا كرد . وى در كنار فعاليتهاى سياسى عاشق كارهاى توليدى بود و بر همين اساس رشته مرغدارى را برگزيد .\r\nدر سالهاى 1340 تا 1357 ش همواره ضمن پرداختن به فعاليتهاى اقتصادى ، در صحنه فعاليتهاى اجتماعى و سياسى باقى ماند و در برنامه‌هايى كه عناصر سياسى - اجتماعى براى مقابله با رژيم پهلوى و يا براى ارايه خدمات به مردم دنبال مىكردند ، با جديت تمام مشاركت داشت . وى در ايجاد اولين درمانگاه خيريه مشهد به نام درمانگاه بروجردى و نيز اولين مدرسه ملى با كيفيت عالى به نام دبيرستان علوى در سال 1341 ش سهم ويژه‌اى داشت . همچنين از كسانى بود كه در تشكل‌هاى غير رسمى نيروهاى ملى - مذهبى كه در دوران اختناق شديد پهلوى پرچم مقاومت را بر دوش داشتند نقش مؤثرى داشت . همين سابقه روشن موجب شد كه پس از پيروزى انقلاب اسلامى از اولين كسانى باشد كه توسط آيت‌اللّه واعظ طبسى دعوت به همكارى گردد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتا با شايستگى كه داشت هفده سال براى پيشبرد اهداف انقلاب اسلامى در آستان قدس تلاش كند .\r\nسررشته‌دار عضو بسيار مفيد دستگاه مديريت آستان قدس بود . با نگاهى به مسئوليت‌هايى كه در طى مدت خدمت پربارش به او محول شده است توان كارى و ميزان اعتماد مديريت عالى آستان قدس نسبت به اين عنصر صميمى و خردمند به خوبى احساس مىشود . سررشته‌دار سفرهاى زيادى در راستاى افزايش تجربه خويش به كشورهاى آمريكا ، ژاپن ، زلاندنو ، شوروى سابق ، رومانى ، بلغارستان ، هند ، انگلستان و نيز تركمنستان داشت كه غالب اين سفرها در ارتباط با آستان قدس رضوى بوده است .\r\nبرخى از مسئوليتهاى سررشته‌دار در دوران خدمت در آستان قدس عبارتند از :\r\n1 - عضو هيئت امناى آستان قدس ، از 16 / 12 / 1357 تا روزهاى آخر عمر .\r\n2 - قائم‌مقام توليت عظمى در امور مربوط به اراضى ، املاك ، مزارع و باغات از 28 / 7 / 1358 تا 28 / 4 / 1359 .\r\n3 - مجرى طرح شهرك رضوى .\r\n4 - رئيس هيئت‌مديره و مديرعامل مزرعه نمونه .\r\n5 - معاون امور املاك ، اراضى و كشاورزى ، از 28 / 4 / 1359 تا پايان 1368 .\r\n6 - معاون املاك و كشاورزى از سال 1368 تا اواخر عمر .\r\n7 - عضو هيئت عامل طرح بازسازى شهر هويزه .\r\n8 - رئيس هيئت‌مديره مؤسسه كشاورزى سرخس .\r\n9 - رئيس هيئت‌مديره مؤسسه عمران و كشاورزى كنه بيست .\r\n10 - رئيس هيئت‌مديره شركت نخريسى خسروى .\r\n11 - رئيس هيئت‌مديره شركت جنگل‌هاى قدس .\r\n12 - رئيس هيئت‌مديره سازمان\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nموقوفات و كشاورزى جنوب خراسان .\r\n13 - رئيس هيئت‌مديره سازمان باغات آستان قدس .\r\n14 - رئيس هيئت عامل موقوفات ملك .\r\n15 - رئيس هيئت سازمان كشاورزى و موقوفات يزد و كرمان .\r\n16 - رئيس هيئت‌مديره كشت و صنعت كاشمر .\r\n17 - مشاور كشاورزى املاك و اراضى آستان قدس .\r\nسررشته‌دار در اواخر پاييز 1373 ش دچار بيمارى شد و از سمت خود استعفا داد . سرانجام پس از سالها تلاش خالصانه روز 30 ارديبهشت 1374 ه . ش دار فانى را وداع گفت و در ايوان طلاى صحن انقلاب به خاك سپرده شد .\r\nعلى سكندرى\r\nسركشيك - عبد الحسين - رضوى - عبد الحسين\r\nسركشيك - محمد مهدى - رضوى - محمد مهدى\r\n\r\n( 77 ) سعيدى رضوانى - عباس ( 1306 - 1371 ه ش )\r\nدكتر عباس سعيدى رضوانى فرزند غلامرضا ، استاد دانشگاه فردوسى مشهد و جغرافىدان . در اول مهر ماه سال 1306 ه ش در خانواده‌اى متدين در مشهد متولد شد ، پس از طى دوره ابتدايى ، در سال 1326 ه ش از دانشسراى مقدماتى مشهد فارغ التحصيل شد و به عنوان آموزگار در\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nدبستان آذربايجان اين شهر به خدمت پرداخت . سال بعد در دانشگاه تهران در رشته تاريخ و جغرافيا به تحصيل مشغول گرديد و پس از 3 سال در 1330 ه . ش ليسانس گرفت و در دبيرستانهاى مشهد به تدريس پرداخت و به همراه برخى از همكاران به نوشتن يك دوره تاريخ براى كلاسهاى اول تا پنجم دبيرستان مشغول شد .\r\nسعيدى چندى بعد براى ادامه تحصيل راهى آمريكا شد و پس از دو سال به اخذ درجه فوق‌ليسانس در رشته جغرافيا از دانشگاه ويسكانسين نايل گرديد . پس از بازگشت به رياست تربيت‌معلم فرهنگ خراسان منصوب شد و در اين سمت با تلاش و كوشش و نوآوريهاى خود تحولى در فرهنگ خراسان به وجود آورد . او همه معلمان را به ارتقاء مدارج علمى و اخلاقى تشويق مىكرد . پس از تأسيس دانشكده ادبيات در مشهد تدريس جغرافيا را به عهده گرفت و در سال 1342 ه ش رسما به دانشكده ادبيات انتقال يافت و علاوه بر تدريس تصدى امور ادارى دانشكده را عهده‌دار گرديد .\r\nسپس به سبب علاقه‌اى كه به ادامه تحصيل داشت در سال 1348 ه ش به پاريس رفت و پس از دو سال با اخذ درجه دكترا در رشته جغرافيا به ايران مراجعت نمود . ابتدا به معاونت و سپس به رياست دانشكده ادبيات انتخاب شد و در اين سمت نيز منشأ خدمات شايانى گرديد تا اينكه در سال 1358 ه ش بازنشسته شد و به خدمت آستان قدس رضوى درآمد . 1 نخست عضو هيئت امناى كتابخانه‌ى مركزى آستان قدس رضوى شد 2 و سپس سرپرستى كتابخانه مركزى را عهده‌دار گرديد ، ( 2 ) پس از شش ماه تلاش و منظم كردن امور مربوطه به كارهاى اجتماعى ديگر روى آورد . تا اينكه در 14 / 11 / 1363 طى حكمى از سوى توليت عظماى آستان قدس رضوى به عنوان مديرعامل مؤسسه تازه‌تأسيس چاپ و انتشارات آستان قدس رضوى انتخاب گرديد . او در اين مؤسسه از\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nطريق چاپ و انتشار كتب علمى و مذهبى خدمات برجسته‌اى انجام داد .\r\nعلاوه بر اين مدتى مديريت گروه جغرافيا و ممالك اسلامى بنياد پژوهشهاى اسلامى آستان قدس را برعهده داشت .\r\nدكتر سعيدى در بامداد سىام مرداد ماه سال 1371 ه ش براثر سكته قلبى درگذشت و روز بعد پس از تشييع با شركت صاحب‌منصبان آستان قدس و دانشگاهيان و فرهنگيان خراسان و ساير اقشار مختلف ، در يكى از غرفه‌هاى غربى صحن جديد ( آزادى ) مدفون شد .\r\nآثار به‌جا مانده از وى عبارتند از :\r\nسرخس ديروز و امروز ، جغرافياى ژاپن ، جغرافياى دبيرستانى در چندين دوره بينش اسلامى و پديده‌هاى جغرافيايى ، مقالات متعدد در مجلات كشور 3 .\r\n\r\n\r\n","description":"\r\n( 1 ) - يادنامه دكتر سعيدى به مناسبت چهلمين روز درگذشت ؛ برگزيده مقالات دكتر سعيدى ( مقدمه )\r\n( 2 ) - رمضانعلى شاكرى : گنج هزارساله / 143 و 146\r\n( 3 ) - يادنامه دكتر سعيدى : همان على سكندرى\r\nسهام الملك - قاجار - مهدى قلى ميرزا\r\n","footnote":"","page_name":" 139 ","page_number":139},
  {"content":"\r\n\r\n\r\nش\r\n\r\n( 78 ) شادمان - فخر الدّين ( 1286 - 1346 ش )\r\nاز دولتمردان روزگار محمد رضا پهلوى ، استاد دانشگاه ، نويسنده و مترجم توانا ، نايب‌التوليه آستان قدس رضوى و استاندار خراسان ( 1334 - 1338 ش ) .\r\nدكتر سيد فخر الدّين شادمان در سال 1286 ه . ش در تهران متولد شد 1 .\r\nپدرش آقا سيد ابو تراب از روحانيون و وعاظ پايتخت بود وى تحصيلات مقدماتى را از علوم قديمه شروع و دروس زبان و ادبيات عرب و فقه اصول را در مدرسه‌هاى ميرزا صالح و خان مروى در تهران فراگرفت و سپس نزد آقا سيد محمود حياط شاهى و آقا شيخ محمد تقى نهاوندى آن دروس را تكميل كرد . سپس براى يادگيرى علوم جديد به مدارس كمال ، تدين و دار الفنون رفت و دوره‌هاى دانشسراى عالى را در 1304 ه . ق و دوره مدرسه حقوق عالى تهران را در 1306 ه . ق به پايان رسانيد . ابتدا در مدارس تهران معلم بود ، سپس به استخدام وزارت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nدادگسترى درآمد و در مشاغلى همچون مديريت دفتر محاكم تهران ( 1306 ) ، عضويت در محكمه تجارت ( 1307 ) ، معاون پاركه ديوان جزاى عمال دولت ( 1308 ) ، مستنطق تهران ، معاونت نمايندگى دولت ايران در شركت نفت سابق ايران و انگليس خدمت كرد . 2 پس از آن براى ادامه تحصيل به اروپا رفت و موفق شد در سال 1314 از دانشگاه پاريس دكتراى حقوق و در سال 1318 ه . ش از دانشگاه لندن دكتراى اقتصاد دريافت كند 3 . پس از دو سال اقامت و مطالعه در كمبريج انگلستان رهسپار آمريكا شد و يك سال در دانشگاه هاروارد ماند . در مدت اقامت در پاريس در سال 1314 نماينده ايران در كنفرانس تربيتى آكسفورد نيز بود . پس از بازگشت به ايران در سال 1319 ه . ش عضو كميته مركزى حزب پيكار به رهبرى خسرو اقبال ، برادر منوچهر اقبال ، شد كه در تحولات جنگ جهانى دوم طرفدار آلمانها و مخالف متفقين بود 4 . شادمان در ايران به مشاغلى مهم دست‌يافت ؛ از جمله در سال 1326 رئيس شركت سهامى بيمه ايران شد و در سالهاى 1327 ، 1332 و 1333 وزارتخانه‌هاى اقتصاد و كشاورزى در دولتهاى هژير و زاهدى به او سپرده شد 5 . از ديگر مقام‌هاى او رياست شوراى عالى سازمان برنامه 1332 ، رياست شوراى هدايت ملى 1333 ، رياست كمكهاى فنى سازمان ملل متحد ، رئيس ايرانى صندوق مشترك ايران و آمريكا 1333 بود . نيز در همين سال وزير دادگسترى شد و سرانجام مفتخر به نيابت توليت آستان قدس رضوى و استاندارى خراسان در سال 1334 گرديد 6 .\r\nسرپرستى اداره كل انتشارات و تبليغات راديو ، رياست هيئت نمايندگى ايران در كنفرانس علوم ادارى در استانبول ، عضو فرهنگستان ايران ، عضويت در شوراى فرهنگى سلطنتى ، عضويت در هيئت امناى كتابخانه سلطنتى پهلوى و انجمن ايرانى فلسفه و علوم انسانى و نيابت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nرئيس مركز بين المللى تحقيق در فرهنگ و تمدن ايران از ديگر مشاغل او بود . تدريس فارسى ، فرانسه و تاريخ در مدارس ثروت ، علميه ادب ، مظفرى و كماليه ؛ تدريس فرانسه و انگليسى در دار المعلمين عالى مركزى 1305 تدريس در دانشگاه تحقيقات و السنه شرقى دانشگاه 1313 - 1322 ؛ تدريس تاريخ اسلام در دانشگاه تهران از 1329 به بعد و رياست گروه تمدن و فرهنگ اسلامى دانشكده الهيات و معارف اسلامى در زمره ديگر فعاليت‌هاى علمى اوست ، در جوانى نيز مدتى سردبير روزنامه ادبى طوفان بود 7 .\r\nشادمان از هنگام برگزيده شدن به نيابت توليت و استاندارى خراسان در پانزده خرداد 1334 تا زمان استعفا از اين پست در آخر فروردين 1338 منشأ خدمات بسيار مهمى در آستان مقدس حضرت رضا عليه السّلام گرديد . دو نويسنده معاصر او ، محمد احتشام كاويانيان و على مؤتمن ، كه تاريخ آستان قدس را نوشته‌اند هر دو وى را ستوده‌اند و از نوشته‌هاى آنان برمىآيد كه شادمان به آنان توجه بسيار داشته است . مؤتمن در مقدمه كتاب خود به راهنمايىها و « تحقيقات عميق و تذكرات مفيد و ارزنده » شادمان در نگارش كتاب تاريخ آستان قدس اشاره دارد 8 . شادمان پس از استعفا از نيابت توليت آستان قدس از سياست دورى گزيد و براى مطالعه علمى يك سال به دانشگاه هاروارد در آمريكا رفت و پس از بازگشت به ايران در مقام استادى دانشگاه تهران « شخصيت ادبى و قدرت استنباط و روشنى فكر و بيدارى خود را به اهل علم به خوبى باز نمود . 9 » دكتر شادمان انسانى معنوى بود و اين امر در آثار او بويژه از مقدمه‌اى كه بر كتاب راهنماى آستان قدس مؤتمن نوشته تبلور يافته است . او درباره آستان مقدس حضرت رضا عليه السّلام چنين مىنويسد :\r\n« خوشا حالت خوب آشنايى با عالم حقايق و معانى با عالمى منور به فروغ اميدپرور ايمان و مزين به جلوه‌هاى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nروح‌نواز عرفان ، منزه از آنچه بد است و زشت و ناپاك .\r\nمشمول عنايت خداست آنكه با آستان قدس آشناست . آشنايى مقدمه شناختن است و هركس بشناسد اين دستگاه مكرم معظم را ، اين بارگاه جلال و كبريا را عالمى مشاهده خواهد كرد سراسر لطف و صفا و روشنايى و از سير آن به تناسب درجه بصيرت و تصور و ادراك و معرفت خويش لذتها خواهد برد ، لذات روحانى پسنديده مذاق جان زنده‌دلان بيشمار و بيرون از حد و وصف . دولت پاينده دولت آستان قدس است كه قرنها در مقابل حوادث گوناگون همچنان محكم‌بنياد و فيض‌بخش برقرار مانده است . مشرفست و مقدس خاك ايران به اين مكان عزيز در خراسان كه تربت پاك على بن موسى الرضا عليه السّلام در آن است . گويى هر ولايتى و هر ناحيتى را نيز سرنوشتى و قسمتى است . بركت و سعادت نصيب اين گوشه از روى زمين است كه حرم ، شريفست ، مقصد صاحبدلان و پناهگاه حاجتمندان ، زيارتگاهى كه بدان و گناهكاران هم پشيمان و عذرخواه و آمرزش‌طلب به آن روى مىآورند .\r\nآستان قدس داراى همه آثار و علائم سلطنت صورى و معنويست ، آب و ملك و قصبه و شهر دارد و نقارخانه و موزه و كتابخانه و مهمانسراى بزرگ و مجلس شاهانه جشن و شادى و عزادارى و دربار و سلام و خطيب و حاجب و خادم و دربان و رئيس تشريفات و ملك‌الشعرا و هزار چيز و هزار كس ديگر . اين دستگاه بىهمتا جلوه‌گاه سنتهاى خوب و اعمال خيرست و نگاهدارنده بعضى از رسوم و آداب و لغات و اصطلاحاتى كه در جاهاى ديگر از ميان رفته و فراموش گشته .\r\nشعر خوب به خط خوش بر كاشى بديع طرح لطيف رنگ ، از هنرى كه بفكر و طرح و نقش و دست ايرانى در اين صحنها و ايوانها و رواقها ، در اين عمارتهاى تودرتوى زيبا به كار رفته يك جلوه بيش نيست .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبايد رفت و ديد و انديشيد و هر چيزى را با چشم ظاهر و باطن تماشا كرد تا معلوم گردد كه شور و عشق و ايمان و هنر چه‌ها مىكند و از كلمات و از آب و سنگ و گل چه‌ها مىسازد .\r\nبارى هرآن كس كه عارف گردد ، به ملكوت روحانى آستان قدس عزيزش خواهد داشت در همه عمر ، و دوستش خواهد داشت با همه جان‌ودل خويش » . 10 اين طرز تفكر و روشن‌انديشى باعث شد تا شادمان يكى از موفق‌ترين متوليان آستان قدس در دوره پهلوى دوم باشد . در مدت چهار سال ساخت و سازهايى به دستور او در حرم انجام شد كه برخى از آنها عبارتند از :\r\n1 - احداث و فضاسازى دار السرور .\r\n2 - فضاسازى و تزيين رواق دارالسلام .\r\n3 - فضاسازى سقف و آيينه‌كارى توحيدخانه .\r\n4 - كوشش در تجديد بناى سقف و آينه‌كارى دار السياده .\r\n5 - بازسازى سقف گنبد حاتم‌خانى .\r\n6 - تعمير سقف دار السعاده .\r\n7 - ساخت در نقره بين دار السعاده و دار السرور .\r\n8 - تعمير سردر شرقى صحن كهنه .\r\n9 - ساخت ضريح طلا و نقره با دستيارى سيد ابو الحسن حافظيان كه طرح آن از دوره سيد جلال الدّين تهرانى ريخته شده بود .\r\n10 - پرداخت دو ميليون تومان از بدهىهاى دوران توليت محمود بدر .\r\n11 - گل‌كارى صحن كهنه .\r\n12 - سنگ‌كارى و كاشىكارى نماى كامل ايوان پشت سردر شمالى صحن جديد .\r\n13 - خريد املاكى براى آستانه در نزديك فريمان 11 .\r\nعلاوه بر اين اقدامات ، شادمان به خدام روضه رضوى توجه خاصى داشت 12 و « هر شب بيش از دو ساعت\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nدر حرم مطهر و رواق‌هاى متبركه گردش كرده به زوار مستمند علاوه بر اطعام در مهمان‌سرا و پرداخت هزينه مراجعت به وطن كمك‌هاى ديگرى هم مىكرد . 13\r\nتوجه شادمان به ساخت و ساز و كوشش شبانه‌روزى او در مجد و عظمت روضه مقدسه مخصوصا توجه به زوار باعث شد پس از اينكه در اواخر سال 1337 استعفاى خود را اعلام كرد مقامات و مردم خراسان از او خواستند استعفاى خود را پس بگيرد اما او قبول نكرد . در تهران هم تا مدتى استعفاى او پذيرفته نشد 14 .\r\nشادمان سرانجام در يازدهم مرداد 1346 ه . ش در سن 60 سالگى در لندن بدرود حيات گفت 15 و جنازه او در شهريور همان سال به مشهد منتقل و در رواق دار السرور حرم حضرت رضا عليه السّلام كه خود آن را پرداخته بود مدفون گرديد 16 .\r\nفخر الدّين شادمان نويسنده و مترجمى توانا بود كه كتابها و مقالات بسيارى از خود بر جاى نهاد . مقالات وى در روزنامه اطلاعات ، اقدام ، طوفان و مجله‌هاى صبا ، سخن ، مير و يغما چاپ گرديده است .\r\nمهمترين كتابهاى او عبارتند از :\r\n« در راه هند » ، « روابط ايران و هند در عصر صفوى » ، « تسخير تمدن فرنگى » ، « تاريكى و روشنايى » ، « حكايتى و اشارتى » ، « روابط ايران و انگليس تا 1815 » و « ترجمه تاريخ قرون جديد آلبر ماله » 17 .\r\nشادمان روشنفكرى بود كه بر خلاف روشنفكران غرب‌زده به خويشتن باورى رسيده بود . از نظر عقايد مذهبى شخصى ميانه‌رو بود و از انديشه اتحاد مسلمين حمايت مىكرد 18 و كتابهاى خود را از روى احساس وظيفه نگاشت .\r\nاز مقدمه رمان تاريكى و روشنايى كه در آن مضامين مذهبى را دستمايه كار خود قرار داده است چنين برمىآيد كه اين كتاب را در مخالفت با انديشه‌هاى پوچ‌گرايانه نوشته است . در آنجا\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمىگويد : « زندگى فقط روزهاى تاريك و شبهاى بهار و روشنايى نيست . زندگى همه تاريكى و بدى و نوميدى و غم و اندوه نيست . گوهر بىهمتاى مهر مادر هست و محبت بىدريغ و بىرياى پدر ، حقده دل‌افروز صبح هست و دستگاه تماشاى بهار ، جلوه‌گاه افق هست و الوان گل ، نور ايمان هست و نيكى و نيك‌خواهى و قوه ادراك كمال جمال صورى و معنوى مستى عشق هست و لذت دوستى » . 19\r\nاو به نهاد اجتماعى و مراسم قومى سخت پايبند بود و دانستن زبان نگارش را شرط اصلى ايرانى بودن و حذف آن را موجب از ميان رفتن ملت مىپنداشت . او معتقد بود كه بايد در برابر تمدن‌هاى غربى سدى ساخت تا بتوان از آب آن سد به اندازه مورد نياز استفاده نيكو كرد و اين كار با مطالعه كافى شدنى است . اگر اين كار نشود تمدن غرب مانند سيلابى وحشتناك ما را غرق خواهد كرد . پس بايد قبل از اين كه تمدن فرنگى ما را بگيرد ما آن را اسير و مسخر كنيم 20 . همسر شادمان ، فرنگيس شادمان ، دختر محمد نمازى از سرمايه‌داران خير فارس بوده است .\r\nايرج افشار در مورد شادمان بر اين باور است او مكارم اخلاقى زيادى داشته اما دو صفت بارز او يكى علاقه به زبان فارسى به عنوان مايه « حفظ اصول فكر ملى » و ديگرى لطف محضر و شيرينى كلام بوده است 21 .\r\n\r\n\r\n","description":"\r\n( 1 ) - باقر عاقلى : شرح حال رجال سياسى و نظامى معاصر ايران 2 / 855\r\n( 2 ) - همان‌جا ؛ ايرج افشار : نادره‌كاران / 201\r\n( 3 ) - باقر عاقلى / همان‌جا\r\n( 4 ) - مركز بررسى اسناد تاريخى : رجال عصر پهلوى 4 / 60\r\n( 5 ) - دولتهاى ايران از ميرزا نصر اللّه خان مشير الدوله تا مير حسين موسوى / 222 و 257 و 263\r\n( 6 ) - م . خ . م : فخر الدّين شادمان زندگى و آثار ، مجله وحيد ، سال چهارم ، ش 46 / 873\r\n( 7 ) - همان‌جا ؛ ايرج افشار : پيشين / 201\r\n( 8 ) - على مؤتمن : راهنما يا تاريخ آستان قدس / 8 و 16\r\n","footnote":"","page_name":" 146 ","page_number":146},
  {"content":"\r\n\r\n\r\n\r\n","description":"\r\n( 9 ) - ايرج افشار / همان‌جا\r\n( 10 ) - على مؤتمن : پيشين / 10 - 11\r\n( 11 ) - همان / 97 و 148 و 160 و 164 ؛ محمّد احتشام كاويانيان : شمس الشموس / 42 - 43 و 126 - 127 و 140 و 145 - 146 و 147 و 233 و 255\r\n( 12 ) - محمّد احتشام كاويانيان : پيشين / 240\r\n( 13 ) - همان‌جا\r\n( 14 ) - همان / 363\r\n( 15 ) - غلامرضا جلالى : تقويم تاريخ خراسان / 213 ؛ باقر عاقلى : پيشين 2 / 855\r\n( 16 ) - على مؤتمن : پيشين / 435\r\n( 17 ) - م . خ . م : پيشين / 874\r\n( 18 ) - همان / 875\r\n( 19 ) - فخر الدّين شادمان : تاريكى و روشنايى / مقدمه\r\n( 20 ) - م . خ . م : پيشين / 857\r\n( 21 ) - باقر عاقلى : پيشين 2 / 856\r\n( 21 ) - ايرج افشار : پيشين / 199 - 200 رجبعلى يحيايى\r\nشاهزاده - اوكتايى - عبد العلى\r\nشاه سليمان دوم - صفوى - ميرزا سيد محمد\r\n\r\n( 79 ) شوشترى جزايرى - سيد محمّد على ( 1272 - 1341 ش )\r\nبازرس مخصوص آستان قدس ، شهردار مشهد ، نماينده مجلس شوراى ملى .\r\nسيد محمد على شوشترى فرزند آيت‌اللّه سيد حسن شوشترى جزايرى است . پدرش از علماى معروف تهران مردى محترم و مورد عنايت حكومت بود و در بازار تهران نفوذ بسيارى داشت مادرش نيز خواهرزادهء آقاى سيد حسن سلطان الواعظين گرگانى بود 1 .\r\n","footnote":"","page_name":" 147 ","page_number":147},
  {"content":"\r\n\r\nسيد محمد على در روز عاشورا ، دهم تير 1272 ش 2 يا 1268 ش در تهران متولد شد 3 . تحصيلات مقدماتى را در مدرسهء سيد نصر الدّين ، در تهران آغاز كرد . مقدمات علوم را نزد آقا بزرگ سوادكوهى و شيخ فضل اللّه نورى فراگرفت . سپس به مشهد آمد تا تحصيلات خود را ادامه 4 دهد . اوضاع مشهد مقارن ورود او به دليل برخوردهايى كه بين مشروطه‌خواهان وارد عمل شد . و به علّت گيرايى سخن و جاذبهء روحانيت و سيادت ، با سخنرانىهايى كه ايراد مىكرد چنان شورى برانگيخت كه والى وقت خراسان ، شاهزاده نير الدوله مجبور به تبعيد او از مشهد شد . به فرمان والى او دستگير شد و به كلات تبعيد گشت 5 .\r\nپس از چندى كه نير الدوله جاى خود را به ركن الدوله داد ، شوشترى آزاد و به مشهد آمد 6 . سپس به تهران رفت و در همين ايام توليت املاك خاندان مادرىاش در استرآباد به وى رسيد 7 و در اين رهگذر در بين مردم استرآباد اسم و رسم و شهرتى پيدا كرد . با روى كار آمدن رضا خان و كودتاى او شوشترى كه آقازاده‌اى ورزشكار و زورخانه‌كار بود و در منطقه عباس‌آباد و بازار تهران نفوذ داشت ، مورد توجه رضا خان واقع شد و به پيشنهاد وى در 1302 از استرآباد كانديداى نمايندگى مجلس شد و با مساعدت سرهنگ حكيمى ، فرمانده پادگان استرآباد به نمايندگى مجلس انتخاب گرديد 8 .\r\nدر مجلس پنجم مرحوم مدرس با اعتبارنامه‌اش مخالفت كرد و مدتى سرگردان و بلاتكليف بود ؛ اما به وساطت عده‌اى از روحانيون تهران و سابقهء دوستى مدرس با پدر شوشترى ، اعتبارنامه‌اش در اواخر دوره تصويب شد . او در همين دوره به خلع قاجاريه و پادشاهى رضا خان رأى داد . وى از اين زمان در مجلس به يك وكيل حرّاف و وقيح معروف گرديد 10 . به دليل تندروىهايى كه در مجلس پنجم\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nداشت در دورهء ششم به وكالت مجلس انتخاب نگرديد 11 .\r\nشوشترى در سال 1306 ش از طرف رضا شاه به عنوان نمايندهء مخصوص وى به مشهد آمد تا در آستان قدس ناظر امور باشد . در اين زمان وى بعد از اسدى ، نايب‌التوليه ، نفر دوم آستان قدس بود . و با اسدى روابط دوستانه‌اى برقرار كرد و محرم اسرار او شد . 12 اغلب اصلاحات و امور آستان قدس زير نظر و به دست وى انجام مىشد 13 . زمانى كه او در آستان قدس و مشهد بود در تيرماه 1314 ش واقعه گوهرشاد رخ داد . در اين واقعه شوشترى شاهد عينى قضايا بود ، وى هنگامى كه سربازان دولتى قصد ورود به مسجد و تيراندازى به سمت مردم را داشتند پشت سر آنها قرار داشت . 14 او ظاهرا گزارش‌هايى از اين واقعه براى رضا شاه فرستاده است و در سال 1326 ش وقايع مسجد گوهرشاد را تحت عنوان « خاطرات » نوشت كه از اهميت خاصى برخوردار است .\r\nهمچنين در آن گزارشات جالبى از عزل و نصب‌هاى آستان قدس پس از واقعهء گوهرشاد آمده كه فوق‌العاده اهميت دارد 15 .\r\nشوشترى به هنگام اقامت در مشهد به سمت شهردارى ( رياست بلديه ) مشهد انتخاب گرديد . او در مقام شهردار مشهد زحمات زيادى را متحمل شد و در آبادى ، احداث خيابانها و توسعهء شهر مشهد گام‌هاى مؤثرى برداشت 16 .\r\nشوشترى در سال 1316 ش به تهران رفت . چندى در وزارت كشور مشغول بود و پس از شهريور 1320 ش به واسطهء دوستى با سيد محمد تدين وزير خواروبار به رياست ادارهء نان تهران رسيد . وى در دورهء چهارم مجلس سعى كرد از گرگان كانديد شود ولى كارى از پيش نبرد . مدتى نيز عضو فعال حزب ارادهء ملى سيد ضياء الدّين طباطبائى شد 17 . وى در دورهء شانزدهم براى بار دوم به كمك سپهبد رزم‌آرا از گرگان به نمايندگى مجلس انتخاب گرديد 18 . در اين دوره وى نخستين\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nكسى بود كه با كابينهء مصدق به مخالفت پرداخت در پى اين مخالفت مورد تهديد طرفداران مصدق واقع شد و ناگزير در شهريور 1330 ش در مجلس متحصن شد . 19 پس از استعفاى مصدق در مرداد 1331 در كابينه احمد قوام كه چند روز بيشتر طول نكشيد ، به عنوان معاون وزير كشور انتخاب گرديد 20 .\r\nشوشترى پس از كودتاى 28 مرداد 1332 به سپهبد زاهدى نزديك شد و در انتخابات دورهء هيجدهم براى سومين بار از گرگان ( استرآباد ) به نمايندگى مجلس انتخاب گرديد 21 و در مهر 1333 جزء 36 نفر كميسيون خاص نفت مجلسين مؤسسان و ملى انتخاب شد . 22\r\nشوشترى چون هميشه در مجلس ، نطق‌هاى خود را با « بسم اللّه الرحمن الرحيم » شروع مىكرد ، در بين مردم به « سيدبسم اللّه » اشتهار يافته بود . وى بالاخره در دوم تير 1341 در تهران درگذشت 23 و در مشهد در جوار بارگاه حضرت رضا عليه السّلام به خاك سپرده شد .\r\nنكته جالب زندگى وى تولد و مرگ اوست كه هر دو در روز عاشورا اتفاق افتاده است .\r\n\r\n\r\n","description":"\r\n( 1 ) - سيد محمد على شوشترى : خاطرات سياسى / 2\r\n( 2 ) - باقر عاقلى : شرح حال رجال سياسى و نظامى معاصر ايران 2 / 884\r\n( 3 ) - سيد محمد على شوشترى : پيشين / 3\r\n( 4 ) - اسماعيل رائين : واقعه گوهرشاد به روايت ديگر / 67\r\n( 5 ) - سيد محمد على شوشترى : پيشين / 48 ؛ اسماعيل رائين : پيشين / 67\r\n( 6 ) - اسماعيل رائين : پيشين / 67\r\n( 7 ) - باقر عاقلى : پيشين 2 / 884\r\n( 8 ) - همان‌جا ؛ اسماعيل رائين : پيشين / 68\r\n( 9 ) - سيد محمد على شوشترى : پيشين / 4 ؛ اسماعيل رائين : پيشين / 68\r\n( 10 ) - باقر عاقلى : پيشين 2 / 884\r\n( 11 ) - سيد محمد على شوشترى : پيشين / 6\r\n( 12 ) - همان / 77\r\n( 13 ) - همان / 33\r\n( 14 ) - باقر عاقلى / همان‌جا\r\n( 15 ) - سيد محمد على شوشترى : پيشين / 84 - 86\r\n( 16 ) - باقر عاقلى : پيشين 2 / 885\r\n( 17 ) - سيد محمد على شوشترى : پيشين / 11\r\n","footnote":"","page_name":" 150 ","page_number":150},
  {"content":"\r\n\r\n\r\n\r\n","description":"\r\n( 18 ) - زهرا شجيعى : نمايندگان مجلس شوراى ملى در بيست و يك دوره قانون‌گذارى در ايران / 336\r\n( 19 ) - باقر عاقلى : پيشين 2 / 886\r\n( 20 ) - دولتهاى ايران از ميرزا نصر اللّه خان مشير الدوله تا مير حسين موسوى / 253\r\n( 21 ) - باقر عاقلى : پيشين 2 / 886\r\n( 22 ) - باقر عاقلى : روزشمار تاريخ ايران از مشروطه تا انقلاب اسلامى 2 / 64\r\n( 23 ) - باقر عاقلى : شرح حال رجال سياسى و نظامى معاصر ايران 2 / 886\r\n( 24 ) - اسماعيل رائين : پيشين / 69 سيد حسن حسينى\r\nشهيدى - سيد حسن - جلد 2\r\nشهيدى - نظام الدّين - جلد 2\r\nشيرازى - على اكبر - قوام الملك - على اكبر خان\r\nشيرازى - فتحعلى خان - صاحب ديوان - فتحعلى خان\r\nشيرازى - نصر اللّه - جلد 1\r\n","footnote":"","page_name":" 151 ","page_number":151},
  {"content":"\r\n\r\n\r\nص\r\n\r\n( 80 ) صاحب‌ديوان - فتحعلى خان ( 1236 - 1314 ق )\r\nفتحعلى خان پسر دوم على اكبر خان قوام الملك شيرازى ( 1203 - 1282 ق ) و نوه ابراهيم خان كلانتر اعتماد الدوله ( مقتول 1215 ق ) از رجال مشهور سياسى عصر قاجار و متولى آستان قدس . وى به سال 1236 ق متولد شد و در سن 20 سالگى به تهران رفت و به مقام استيفاى ديوان منصوب شد . او مدتى در محاسبات شهرهاى همدان ، نهاوند ، قزوين و گلپايگان مشغول به كار شد و اولين تجربه حكومتى خود را در منطقه خوار و ورامين بدست آورد 1 .\r\nدر سال 1275 ق ميرزا فتحعلى خان عنوان و منصب صاحب‌ديوانى دريافت كرد و به حكومت يزد فرستاده شد 2 . در 1280 ق به حكومت لرستان و خوزستان منصوب و يك سال بعد براى مدت كوتاهى به جاى حشمت الدوله حاكم خوزستان شد 3 . سال 1283 ق به عنوان پيشكار و وزير مسعود ميرزا ظل السلطان راهى اصفهان شد و در اوايل\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n1286 ق بطور مستقل حكومت اصفهان را بدست آورد 4 .\r\nدر سال 1288 ق او به عنوان پيشكار و وزير مظفر الدّين ميرزا ، وليعهد راهى تبريز شد و به مدت دو سال بلامنازع بيشتر اختيارات آن ولايت را در اختيار داشت ولى به تدريج مخالفت‌هايى عليه او شكل گرفت ؛ از جمله با ميرزا رضا مازندرانى صديق الدوله ، پيشكار مظفر الدّين ميرزا ، اختلاف پيدا كرد اما با حكمى كه از ناصر الدّين شاه گرفت ، توانست رقيب را از ميدان خارج كند 5 . مدتى بعد ، با مخالفان جديدى روبرو شد . اين بار عده‌اى كه سردسته آنها ميرزا محمّد ، منشىباشى مظفر الدّين ميرزا ، بود با تحريك صدراعظم ، ميرزا حسين خان سپهسالار ( 1243 - 1298 ق ) عليه او موضع‌گيرى كردند . آنها سعى نمودند با استفاده از وليعهد ، صاحب‌ديوان را معزول نمايند اما او با پذيرايى شايان از شاه و اطرافيانش در حين سفر به فرنگ در 1295 ق توانست خود را حفظ كند .\r\nاين در حالى بود كه به سبب بعضى اقدامات صاحب‌ديوان مردم تبريز به ويژه كسبه و بازار نيز از او ناراضى بودند ؛ علت آن بود كه صاحب‌ديوان با تأسيس بازارچه سعى كرد معاملات خشكبار ، ميوه و ذغال را تحت كنترل خود درآورد و اين امر باعث نارضايتى بازاريان شد 6 .\r\nاين دو گروه با همكارى هم عليه صاحب‌ديوان شورشى را ساماندهى كردند و با حمله به خانه او اموالش را به غارت بردند . صاحب‌ديوان از ترس جان به باغى در اطراف شهر فرار كرد اما در نهايت با وساطت ميرزا جواد مجتهد قزوينى و چند تن از سران حكومتى غائله فرونشانده شد و او دوباره بر سر كار خود برگشت . در سال 1298 ق زمانى كه وليعهد براى ديدار با شاه به تهران رفت ، صاحب‌ديوان از منصب خود عزل شد 7 .\r\nدر همين سال فارس به همراه ديگر ولايات غرب و جنوب غرب ايران ضميمه قلمرو حكومتى ظل السلطان\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nشد و او پسرش سلطان حسين ميرزا جلال الدوله را به عنوان حاكم فارس انتخاب نمود و به همراه او صاحب ديوان به عنوان پيشكار راهى شيراز شد كه در ششم رجب همان سال به آن شهر وارد شدند . 8\r\nشيراز موطن آباء و اجداد صاحب ديوان بود . خاندان او از مدتها قبل جزو متنفذين و قدرتمندان شهر شيراز و منطقه بودند و به قول خفيه‌نويس انگليس « در حقيقت اكثر بزرگان اهل شيراز از فرزند و نواده و نتيجه حاجى بىبى والده جناب صاحب‌ديوان » بودند . 9\r\nبا توجه به پايين بودن سن جلال الدوله در اين زمان كه سيزده سال بيش نبود ، زمام امور حكومتى فارس و نواحى اطراف در اختيار صاحب‌ديوان قرار گرفت . اما او رقيبى جدى داشت كه برادرش على محمد خان قوام الملك ( 1245 - 1310 ق ) بود و در بين ايلات اطراف فارس نفوذ فراوانى داشت . اين رقابت تا پايان عمر على محمد خان و بعد از او پسرش ادامه داشت . از اولين سال ورود به شيراز ، صاحب‌ديوان با اقدامات شيخ على اكبر فال‌اسيرى مواجه شد . شيخ على اكبر كه يكى از روحانيون برجسته فارس به حساب مىآمد عليه اقدامات يهودىها تبليغ مىنمود و مردم را بر ضد آنها تحريك مىكرد . در نتيجه ناآرامىهايى در شيراز رخ داد كه خبر آن به شاه قاجار رسيد و او را به تهران احضار كرد .\r\nصاحب‌ديوان از فرستادن او خوددارى نمود و قول داد اوضاع را آرام كند .\r\nضمن اينكه در جواب معترضين به مخالفان شيخ على اكبر گفت : « نمىتوانم سيد معززى را از شهر بيرون كنم محض خاطر طايفه يهود » 10 .\r\nدر سال 1299 ق صاحب‌ديوان براى ساماندهى وضعيت شهر شيراز دستور داد ، فهرستى از خانه‌هاى شهر تهيه شود و آنها را به چند محله تقسيم نمود تا هر روز نظافت شوند ، 11 همچنين دستور داد كوچه‌ها سنگفرش شوند 12 .\r\nدر اواخر سال 1299 ق و اوايل\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n1300 ق اختلاف صاحب‌ديوان و قوام شدت گرفت ؛ تا جايى كه عمال ضابط در كار خود حيران بودند ، چون پيش قوام الملك مىرفتند ، صاحب‌ديوان آنها را اذيت مىكرد و برعكس 13 فتحعلى خان براى بيرون راندن رقيب از صحنه ، جلال الدوله را ترقيب كرد نامه‌اى به پدرش ظل السلطان بنويسد « كه نه من ( جلال الدوله ) حاكمم ، نه صاحب‌ديوان ، حاكم ، قوام الملك و ميرزا عبد اللّه پيشكار وزير ماليات فارس است » 14 اين نامه اثر چندانى نداشت اما از اقبال خوب صاحب ديوان ، قوام در 1301 ق فوت كرد 15 و لقب او به پسرش محمد رضا خان ( 1268 - 1325 ق ) داده شد . گرچه او هم به رقابت با عموى خويش پرداخت اما نتوانست كارى از پيش ببرد و ازآن‌پس صاحب‌ديوان در كارها مستقل شد .\r\nاو در 1301 ق به ظاهر مجلس شورايى تشكيل داد كه چند نفر از اعيان و بزرگان هر روز در آن حاضر شوند تا هركسى نظرى دارد عنوان كند و بعد از مشورت به صاحب‌ديوان عرضه نمايند و او براساس آن حكم كند 16 . اين كار نتيجه چندانى نداشت و او نتوانست رضايت علما را بدست آورد ؛ تا جايى كه ملا محمد باقر اصطهباناتى ، يكى از علماى شيراز از او به دربار شاهى شكايت كرد 17 . با رفتارهاى تعدى گرانه صاحب‌ديوان و ديگر حكومتيان ، نارضايتى مردم از وضعيت زياد شد و تحريك‌هاى محمد رضا قوام الملك هم كمك كرد تا شورشى عليه صاحب ديوان در سال 1303 ق در شيراز رخ دهد . بهانه اين شورش ، گرانى نان بود كه در اثر احتكار و گران‌فروشى خود صاحب‌ديوان و اطرافيانش بروز كرده بود 18 . اين شورش كه علمايى چون شيخ على اكبر فال‌اسيرى و حاج محمد حسين محلاتى در آن حضور داشتند ، عاقبت به خشونت كشيده شد و تعدادى از مردم به ضرب گلوله كشته شدند . 19 با اعمال خشونت ، مردم متفرق شدند اما همچنان گرانى نان باقى ماند و در سال\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبعد هم مردم قصد شورش داشتند .\r\nفتحعلى خان با درك اين موضوع سعى نمود « با گستردن سفره و اطعام » آنها را راضى نگه دارد اما اغلب كسبه « از رفتن بر سر آن سفره خوددارى كردند . » 20 به تدريج اوضاع به گونه‌اى مغشوش شد كه هيچ‌گونه امنيتى در شهر و اطراف آن وجود نداشت ، در اين ميان قوام الملك به تحريك ايلات پرداخت و آنها را عليه صاحب‌ديوان شوراند .\r\nاين وضعيت ادامه داشت تا اينكه در جمادى الثانى 1305 ق ايالت فارس به سلطان اويس ميرزا احتشام الدوله ( 1255 - 1310 ق ) واگذار و صاحب ديوان به تهران احضار شد 21 . در شعبان 1308 ق صاحب‌ديوان به عنوان حاكم خراسان و متولى آستان قدس به مشهد آمد و تا سال 1310 ق در اين سمت بود . حكومت او در خراسان با نهضت تنباكو هم‌زمان شد . اين حركت در مشهد توسط علمايى چون ميرزا حبيب مجتهد و شيخ محمّد تقى بجنوردى و ديگران رهبرى مىشد 22 و در اوايل سال 1309 ه . ق با تعطيلى بازار توسط كسبه شهر به اوج رسيد . فتحعلى خان صاحب‌ديوان كه همكارى هميشگى با انگليسىها و از جمله نمايندگى كمپانى رژى در مشهد داشت ، تلاش زيادى در سركوب حركت و جلوگيرى از گسترش دامنه آن نمود كه تا حدى هم موفقيت بدست آورد . 23 در طى اين حركت بين طلاب حوزه علميه كه قصد داشتند با بستن درب‌هاى حرم اعتراض‌ها را گسترش دهند ، و خادمان حرم كه از صاحب ديوان دستور مىگرفتند درگيرىهايى روى داد . 24 هم‌زمان با اين جريان وقوع و با همه‌گير در شهر كه به فوت تعداد زيادى از اهالى انجاميد بر مشكلات صاحب‌ديوان افزود و موقعيت او را به شدت متزلزل كرد . او همچنين در مراوداتى كه با امير افغانستان در رابطه با شيعه‌آزارى افغان‌ها داشت ؛ از موضع ضعف ، عمل كرد 25 . بااين‌حال در رابطه با آستان قدس ، اقدامات مؤثرى انجام داد . به‌ويژه موقوفه‌هايى كه او از خود بر جاى گذاشته است قابل توجه مىباشد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nموقوفات او عبارت است از : يك باب تيمچه ، و دوازده دربند دكان كه خودش در حاشيه خيابان چهارباغ ( ارگ ) مشهد ساخته بود ، يك ثلث از يك باب كاروانسرايى واقع در كوچه دهنه و سه‌ربع از مزرعه انابد 26 روستايى در غرب جلگه كاشمر كه هم‌اكنون به عنوان مركز بخش ، جزو شهرستان بردسكن مىباشد . براساس وقف‌نامه صاحب ديوان اين موقوفه‌ها به 781 سهم تقسيم مىشود كه درآمد آن براى موارد ذيل به مصرف مىرسد :\r\n1 - روشنايى ضريح مطهر\r\n2 - جشن و اطعام در روز سوم شعبان ، سالروز تولد امام حسين عليه السّلام\r\n3 - روضه‌خوانى دهه محرم\r\n4 - حق الارض تيمچه و دكاكين\r\n5 - حق النظاره\r\n6 - براى آخوند ملا على كرمانى و بعد از او اولادش\r\n7 - حقوق يك نفر خادم كه به نيابت واقف به خدمت در حرم بپردازد\r\n8 - مصارف وجوه مربوط به مقبره پدرش قوام الملك و مقبره خود صاحب ديوان 27\r\nصاحب‌ديوان در سال 1310 ق از حكومت خراسان بر كنار شد و در سال 1311 ق با دادن مبلغ هشتاد هزار تومان به شاه حكومت كرمان را بدست آورد . 28 او پس از ورود به كرمان امور مالى را به ميرزا حسين خان معتمد شيرازى داد اما طولى نكشيد كه در رابطه با محاسبات و قرارداد مالياتى با او اختلاف پيدا كرد و اين امر در كار او اختلال ايجاد كرد و موقعيتش به مخاطره افتاد 29 . بنابراين بيش از يك سال در كرمان نبود و به تهران احضار شد 30 . صاحب‌ديوان چند سال آخر زندگى را در تهران گذراند و همچنان در فكر بدست آوردن حكومت فارس بود اما موفق نشد 31 . در سال 1314 ق فوت كرد و جسد او به مشهد مقدس حمل و در گوشه شمالى گنبد حاتم‌خانى به خاك سپرده شد 32 . بعد از او لقب « صاحب‌ديوان » به پسرش ميرزا حسين خان مؤتمن الملك داده شد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nصاحب‌ديوان كه حدود 70 سال در مناصب مختلف حكومتى قرار داشت با زد و بندهاى سياسى ، توانست علاوه بر مناصب و مقام‌هاى مختلف اموال زيادى جمع كند 33 به‌طورىكه اعتماد السلطنه او را « پير حريص » لقب مىدهد 34 به‌ويژه او با همدستى و همكارى ظل السلطان حاكم مقتدر غرب و جنوب غرب ايران در جمع‌آورى مال شهرت خاصى بدست آورد .\r\nنقل حكايتى كه توسط اعتماد السلطنه ذكر شده خود گوياى اين واقعيت است .\r\nاو مىنويسد : « سه‌شنبه 12 صفر 1304 ق در روزنامه نوشته بودند ، شخصى در ايتاليا فوت شده است كه پنجاه كرور دولت [ 25 ميليون تومان 
  ] از او مانده ، همين‌كه عرض شد . شاه فرمود : افسوس در ايران نبود كه ظل السلطان و صاحب‌ديوان او را غارت كنند . » 35\r\n\r\n\r\n","description":"\r\n( 1 ) - ميرزا حسن حسينى فسايى : فارسنامه ناصرى 2 / 966 ؛ محمّد حسن خان اعتماد السلطنه : صدر التواريخ / 41\r\n( 2 ) - ميرزا حسن فسايى : پيشين 1 / 820 ؛ محمد حسن خان اعتماد السلطنه : مرآة البلدان 2 و 3 / 1319\r\n( 3 ) - اعتماد السلطنه : پيشين 2 و 3 / 1474\r\n( 4 ) - فسايى : پيشين 1 / 834\r\n( 5 ) - نادر ميرزا : تاريخ و جغرافى دار السلطنه تبريز / 194\r\n( 6 ) - همان / 196\r\n( 7 ) - همان / 200\r\n( 8 ) - به كوشش سعيدى سيرجانى : وقايع اتفاقيه / 136\r\n( 9 ) - همان / 152\r\n( 10 ) - همان / 158\r\n( 11 ) - همان / 154\r\n( 12 ) - فسايى : پيشين 1 / 865\r\n( 13 ) - سعيدى سيرجانى : پيشين / 159 - 160\r\n( 14 ) - همان / 194\r\n( 15 ) - همان / 204\r\n( 16 ) - همان / 224\r\n( 17 ) - همان / 237\r\n( 18 ) - همان / 264\r\n( 19 ) - همان / 267\r\n( 20 ) - همان / 274 - 275\r\n( 21 ) - همان / 21\r\n( 22 ) - حامد الگار : دين و دولت در ايران - نقش علما در دوره قاجار / 312\r\n( 23 ) - ملا محمّد على هيدجى : رساله دخانيه / 52\r\n( 24 ) - سهراب اميرى : زندگانى سياسى\r\n","footnote":"","page_name":" 158 ","page_number":158},
  {"content":"\r\n\r\nاتابك اعظم / 200\r\n\r\n\r\n","description":"\r\n( 25 ) - اعتماد السلطنه : روزنامه خاطرات / 842\r\n( 26 ) - عبد الحميد مولوى : پيش‌نويس فهرست موقوفات آستان قدس 3 / 230 - 231\r\n( 27 ) - همان‌جا\r\n( 28 ) - اعتماد السلطنه : پيشين / 939\r\n( 29 ) - سعيدى سيرجانى : پيشين / 482\r\n( 30 ) - احمد على خان وزيرى : تاريخ كرمان 2 / 826\r\n( 31 ) - سعيدى سيرجانى : پيشين / 487\r\n( 32 ) - محمّد احتشام كاويانيان : شمس الشموس / 142 ؛ رياضى هروى : عين الوقائع / 119\r\n( 33 ) - اعتماد السلطنه : صدر التواريخ / 42\r\n( 34 ) - همو : روزنامه خاطرات / 1060\r\n( 35 ) - همان / 463 اسماعيل رضايى\r\n\r\n( 81 ) صاحب نسق - ميرزا ابو الحسن ( - 1135 ق )\r\nميرزا ابو الحسن يكى از رجال مشهد در اواخر عهد صفوى است او منصب صاحب نسق آستانه رضويه را برعهده داشته است . در زمانى كه اصفهان در محاصره افغان‌ها قرار داشت و در مشهد بين اسماعيل خان سپهسالار و عليقلى خان ، بيگلربيگى مشهد اختلاف رخ داد سپهسالار ، عليقلى خان را از كار بر كنار و محبوس كرد اما نتوانست موافقت بزرگان و اشراف شهر را بدست آورد ؛ از جمله اين افراد محمد امين آقا ، محمد تقى آقا خدمه بيگلربيگى و ابو الحسن صاحب نسق بودند . اين افراد كه « اموال و آذوقه بسيارى » داشتند با گردآوردن افرادى به خانه سپهسالار حمله بردند و او را دستگير و زندانى نمودند . آنها عليقلى خان را از حبس درآورده و به حكومت شهر نشاندند ، تمامى اموال اسماعيل خان را غارت و ميرزا كاظم وزير مشهد را به قتل رساندند 1 .\r\nدر همين حين ماجراجويى ديگر به نام حاجى محمد پهلوان نيز از فرصت استفاده كرد و دست به شورش زد او در جمادى الاولى 1135 ه . ق به خانه عليقلى خان حمله و او را همراه با\r\n","footnote":"","page_name":" 159 ","page_number":159},
  {"content":"\r\n\r\nابو الحسن صاحب نسق ، محمد رضا بيگ ايشيك آقاسى و يحيى خان ، حاكم سرخس به قتل رساند 2 . البتّه مؤلف عالم‌آراى نادرى اين واقعه را در سال 1134 ق ذكر كرده است كه درست نمىباشد چون واقعه بعد از سقوط اصفهان در 1135 ق بوده است .\r\nميرزا ابو الحسن موقوفاتى بر حرم مطهر داشته است كه عبارتند از : چهار دانگ از شش‌دانگ موسىآباد در هشت فرسنگى غرب مشهد و حمام كهنه سراب واقع در محله سراب ، كه هم‌اكنون بين خيابان خسروى و امام خمينى قرار گرفته است 3 .\r\n\r\n\r\n","description":"\r\n( 1 ) - محمد محسن مستوفى : زبدة التواريخ / 175 - 176\r\n( 2 ) - همان / 176 ؛ محمد كاظم مروى :\r\nعالم‌آراى نادرى 1 / 38\r\n( 3 ) - عبد الحميد مولوى : پيش‌نويس فهرست موقوفات آستان قدس رضوى 2 / 137 و 251 اسماعيل رضايى\r\nصبورى - محمد كاظم - جلد 2\r\n\r\n( 82 ) صديق دفتر - ميرزا محمد على ( - 1304 ش )\r\nحاج ميرزا محمد على حسينى معروف به صديق دفتر و وزير محاسبات آستان قدس .\r\nمطابق احكامى كه از سوى آستان قدس درباره وى و خاندانش به تاريخ 21 مهر ماه 1304 ش صادر شده است ، پدرانش موروثى در اين دستگاه مشغول خدمتگزارى بودند و عمر خود را در اين راه صرف كرده‌اند . خود وى نيز كه تحصيلات حوزوى داشت به خدمت آستانه وارد شد و به مقام\r\n","footnote":"","page_name":" 160 ","page_number":160},
  {"content":"\r\n\r\nوزارت محاسبات ( مسئول امور مالى و حسابرسى ) آستان قدس منصوب و به لقب صديق‌دفتر و دريافت يك عصاى مرصع از سوى متولى آستان قدس مفتخر شده است .\r\nطبق اظهارات آخرين فرزندش ميرزا محمد صادق ( متولد 1297 ش ) كه در هنگام فوت پدر حدود پنج ، شش سال بيشتر نداشته است آن مرحوم از سال 1329 ق / 1290 ش تا پايان عمر خود علاوه بر شغل محاسبات دفتر ، سرپرستى مدرسه ايتام سادات را در حرم مطهر برعهده داشت و مقدارى از املاك خود را در رجب‌آباد تبادكان وقف آن مدرسه كرده است . فرزند صديق‌دفتر معتقد است كه پدرش اولين كسى بود كه پيشنهاد خريد كارخانه برق را براى حرم حضرت رضا عليه السّلام داد .\r\nميرزا محمد على حسينى پس از فوت در 1304 ش . در داخل ايوان طلا به خاك سپرده شد .\r\nدر تاريخ 21 مهر ماه همان سال بنا به تقاضاى سيد ابو القاسم كه ضابط كل اسناد آستان قدس و سرپرست فرزندان صديق‌دفتر بود ، حكمى به امضاى مرتضى قلى خان طباطبايى ، متولى وقت ، صادر و مقرر شد حقوقى كه صديق‌دفتر مىگرفته و عبارت از دويست تومان نقد و ده خروار غله بوده است هرساله به فرزندش ميرزا محمد صادق داده شود . اما سال بعد محمد ولى خان اسدى كه تازه از سوى رضا خان به سمت نيابت توليت انتخاب شده بود و دست به اصلاحات ادارى در آستان قدس زد ، حكمى به تاريخ 31 اسفند 1305 ه . ش در نقض حكم پيشين درباره اين خاندان صادر كرد كه به موجب آن حقوق دريافتى آنان از آستان قدس به هشتاد تومان نقد كاهش يافت . فرزندان صديق‌دفتر هم كه به حكم جديد اعتراض داشتند از دريافت اين مقررى صرف‌نظر كردند . از مرحوم صديق‌دفتر از دو همسرش شش فرزند پسر و دختر متولد شد ، ميرزا محمد صادق ( متولد 1297 - زنده در 1383 ) ، محمد مصطفى ، بىبى عزت وزيرى كه\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nهمسر حاج ميرزا يحيى ناظر بوده است .\r\nبىبى جواهر و بىبى شوكت ( 1 ) .\r\nرجبعلى يحيايى\r\n\r\n( 83 ) صفوى - سليمان ميرزا ( 961 - 984 ق )\r\nچهارمين فرزند پسر شاه‌طهماسب اول ( 930 - 984 ق ) ، خادم‌باشى حرم مطهر امام رضا عليه السّلام .\r\nسليمان ميرزا در روز چهارشنبه 24 ربيع الثانى 961 ق از مادرى چركسى به نام سلطان آغا خانم در نخجوان متولد گرديد 1 . پس از تولد شاه‌طهماسب او را به ابراهيم خان ذو القدر سپرد و روانه شيراز كرد . پس از چندى در سال 964 ق او را به قزوين فراخواند و در حالى كه چهار سال داشت به منصب « خادم‌باشى روضه مقدسه [ حضرت رضا عليه السّلام 
  ] مفتخر ساخت » 2 و به همراه چرنداب سلطان شاملو روانه مشهد مقدس كرد تا نزد شاهزاده دانشمند ابو الفتح ابراهيم ميرزا ، حاكم مشهد در چهارباغ مشهد ساكن و مورد تربيت وى قرار گيرد . مقررى هم براى وى تعيين كرد كه توسط آقاكمالى وزير خراسان بايد از وجوه حلال تهيه مىشد .\r\nهمچنين شاه دستور داد شاهزاده از محرمات بپرهيزد و لباس ابريشمين نپوشد و پس از آموختن قرآن « رساله‌هاى فارسى در واجبات » بخواند و از خواندن كتابهاى شعر دورى جويد و نزد « علما و صلحا » پرورش يابد 3 . احتمالا وى تا سال 974 ق در مشهد مانده است چون تا آن تاريخ از رفتن وى به دربار پدر خبرى نيست . در اين سال كه شاه‌طهماسب از برادرزاده خود سلطان ابراهيم ميرزا رنجيده بود او را از حكومت خراسان عزل كرد و دستور داد در سبزوار مقيم شود و حكومت مشهد را همراه با سرپرستى سليمان ميرزا به « شاه ولى سلطان تاتى اغلى مرحمت نمود » 4 . اسكندر بيگ مىنويسد : پس از عزل شاه ولى سلطان از حكومت مشهد در 978 سليمان ميرزا را به قزوين فراخوانده و در 19\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمحرم سال 982 ق وارد قزوين شد 5 . در علت فراخوانده شدن او به دربار چند مورد ذكر شده است . در نسخه برلين خلاصة التواريخ آمده است كه پس از ورود سليمان ميرزا به قزوين شاه از اعتياد او به ترياك بسيار ناراحت بود ، از اطبا خواست كه او را تحت مداوا قرار دهند و مادرش سلطان آغا خانم را هم مأمور مواظبت و معالجه او كرد تا از اعتياد دست بردارد . 6\r\nاما نصر اللّه فلسفى كه در همه جا بر خلاف منابع سليمان ميرزا را پسر پنجم شاه‌طهماسب به حساب آورده علت فراخوانده شدن وى را چنين ذكر مىكند « چون پرى خان خانم و هواداران اسماعيل ميرزا پيوسته به شاه تلقين مىكردند كه طرفداران حيدر ميرزا قصد جان او را دارند ، شاه‌طهماسب مصمم شد كه دست پسر خود يعنى حيدر ميرزا را از كارها كوتاه كند و هواخواهان او را پراكنده سازد . به همين قصد سليمان ميرزا را كه با پرى خان خانم از يك مادر بودند به تحريك خواهرش به دربار احضار كرد و چندى امور سلطنتى را به او و برادرزاده خويش ابراهيم ميرزا سپرد 7 . » حوادث بعدى و ميزان نفوذ پرى خان خانم خواهر سليمان ميرزا در دربار و نقشى كه وى در به سلطنت رساندن اسماعيل ميرزا ايفا كرد و در پايين به آن اشاره خواهد شد ، استدلال مرحوم فلسفى را در فرا خواندن سليمان ميرزا منطقىتر از استدلال اول نشان مىدهد .\r\nپس از اينكه شاه‌طهماسب در 15 صفر 984 ق دار فانى را وداع كرد 8 رقابت بين سليمان ميرزا و ساير شاهزادگان كه از زمان مريضى شاه‌طهماسب در دو سال پيش آغاز شده بود ، شدت گرفت . 9 حيدر ميرزا پنجمين پسر شاه‌طهماسب كه در هنگام مرگ پدر بر بالين او بود و از طرف استاجلوها حمايت مىشد ادعاى سلطنت كرد اما در همان روز اول ( 16 صفر 984 ق ) توسط طرفداران اسماعيل ميرزا و سلطان سليمان ميرزا كشته شد 10 .\r\nسپس پيك‌هايى فرستاده شد تا\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاسماعيل ميرزا را كه از حدود 20 سال قبل توسط شاه‌طهماسب در قلعه قهقهه زندانى شده بود براى به تخت نشاندن به قزوين بياورند . اما چون چند روز از آنجا خبرى نرسيد يكى از امرا به نام روملو به پرى خان خانم پيشنهاد كرد شاهزاده محمود ميرزا به پادشاهى برداشته شود ، اما پرى خان خانم سليمان ميرزا برادر مادرى خود را كه مورد حمايت داييش شمخال سلطان رئيس چركس‌ها بود ، براى سلطنت مناسب‌تر دانست . همين موارد باعث شد كه اسماعيل ميرزا پس از اينكه در همين سال به تخت نشست كينه روملو و شاهزاده سليمان ميرزا به دل بگيرد 11 .\r\nاز آنجا كه اكثر امرا به غير از امراى استاجلو طرفدار شاهزاده اسماعيل ميرزا بودند ، شرايط براى به حكومت رسيدن ساير شاهزاده‌ها از جمله سليمان ميرزا و سلطان ابراهيم ميرزا فراهم نبود و آنان خواسته يا ناخواسته به طرفدارى از اسماعيل ميرزا برخاستند . در روز 18 صفر 984 ق سليمان ميرزا به همراه ابراهيم ميرزا ، محمود ميرزا و احمد ميرزا در مسجد جامع قزوين به نام اسماعيل ميرزا خطبه خواندند 12 . هنگامى كه موكب اسماعيل ميرزا و همراهانش از قهقهه به نواحى قزوين رسيد ، سليمان ميرزا به اتفاق چند شاهزاده ديگر نزد او آمدند 13 . اسماعيل ميرزا در مدتى كه هنوز به قزوين وارد نشده و رسما تاجگذارى نكرده بود قيافه پادشاهى مردم‌دار به خود گرفت و فقط كسانى را كه از نظر مردم گناهى نابخشودنى داشتند به قتل رساند و دستوراتى درباره عدم تعرض به جان و مال مردم صادر و بين قزلباش‌ها و سپاهيان پول تقسيم كرد 14 . پس از فراهم آوردن مقدماتى در 27 جمادى الاول وارد قزوين شد و بر تخت نشست 15 .\r\nاز آنجا كه اسماعيل ميرزا در دل امرا ترس ايجاد كرده بود ، از شورش امرا عليه خود و دستاويز قرار دادن شاهزاده‌ها مىترسيد ، 16 لذا پس از به\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nتخت نشستن براى تثبيت قدرت خود دست به اقداماتى در جهت محدود كردن يا از بين بردن شاهزاده‌ها و امراى مؤثر زد . از جمله همراهان شاهزاده سليمان ميرزا و همراهان پرى خان خانم را از خدمت آنها اخراج كرد 17 .\r\nاستاجلوها هم كه از شاهزاده رقيب او يعنى حيدر ميرزا حمايت كرده بودند در قزوين يا ساير نقاط كشور مورد قتل و آزار قرار گرفتند . پيره محمد خان استاجلو به استاجلوهايى كه در دروازه قصر گرد آمده بودند و از شاه طلب عفو داشتند پيوست تا به شفاعت شاه آنها بخشيده شوند اما خود او هم مغضوب شد . پس از چند روز كه مورد عنايت شاه واقع شد شاه به او فهماند كه شاهزاده‌هايى چون مصطفى ميرزا و سليمان ميرزا مايه نگرانى خاطر اويند زيرا اولى از به سلطنت نشستن حيدر ميرزا پشتيبانى كرده بود و سليمان ميرزا هم از طرف خواهرش پرى خان خانم و دايىاش شمخال پس از قتل حيدر ميرزا براى مدتى نامزد سلطنت شده بود 18 .\r\nبنابراين شاه اسماعيل دوم خواستار دستگيرى و قتل آنها شد . به دستور شاه اسماعيل ، سليمان ميرزا به دست دايى او شمخال سلطان سپرده شد و سرانجام پس از اينكه چند روزى زندانى بود در سه‌شنبه هفتم شعبان همان سال ( 984 ق ) به همراه برادرش مصطفى ميرزا به قتل رسيد زيرا شمخال سلطان بايد با قتل آنها وفادارى خود را به شاه جديد به اثبات مىرساند 19 . والتر هينتس از قول حيدر بن على حسينى رازى نويسنده تاريخ حيدرى مىنويسد :\r\nسليمان ميرزا را مجبور كردند بيش از حد ترياك بخورد 20 . جسدش را ابتدا در امامزاده حسين دفن كردند 21 . و در سال 986 ق به دستور شاه محمد خدابنده ( 985 - 996 ق ) توسط مادرش به همراه اجساد ساير شاهزادگان كه به دست شاه اسماعيل دوم به قتل رسيده بودند به مشهد حمل و در حرم مطهر مدفون گرديد . 22\r\nمنابع درباره خصوصيات اخلاقى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nسليمان ميرزا نوشته‌اند از او امر نامشروعى سر نزد و آن‌قدر بخشنده بود كه هرچه داشت ايثار مىكرد و بخشش را بدان پايه رسانده بود كه مردم او را نادان مىخواندند . او سخت به ترياك اعتياد داشت و تلاش شاه‌طهماسب و مادرش در درمان او سودى نبخشيد 23 .\r\nسليمان ميرزا درعين‌حال انسانى « سخت‌گير و حيله‌گر » 24 و خودخواه بود . از حوادثى كه خودخواهى او را نشان مىدهد اين است كه هنگامى شاهزاده دانشمند ابراهيم ميرزا در سال 982 ق به قزوين وارد شد همه شاهزاده‌ها به استقبال رفتند اما او بيرون نرفت . 25 همچنين نوشته‌اند هنگامى كه برادرش حيدر ميرزا كه ادعاى جانشينى پدر را داشت به دست طرفداران اسماعيل ميرزا كشته شد ، وى دستور داد زيرجامه از تن او درآوردند و پاى بر سينه او نهاد به طورى كه از آن خون بيرون آمد 26 . نصر اللّه فلسفى نيز درباره او نوشته است : « سليمان ميرزا جوانى بسيار نالايق ، طماع ، پست فطرت و بىگوهر بود » 27\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 1 / 217 ؛ قاضى احمد قمى :\r\nخلاصة التواريخ 2 / 628 - 629 ؛ محمد يوسف واله اصفهانى : خلد برين ( روزگار صفويان ) / 401\r\n( 2 ) - قاضى احمد قمى : پيشين 1 / 391 ؛ اسكندر بيگ منشى : پيشين 1 / 217\r\n( 3 ) - قاضى احمد قمى : پيشين 1 / 391 و 629\r\n( 4 ) - همان / 640\r\n( 5 ) - اسكندر بيگ منشى : پيشين 1 / 217 ؛ قاضى احمد قمى : پيشين 1 / 567 و 588\r\n( 6 ) - قاضى احمد قمى : پيشين 2 / 998\r\n( 7 ) - نصر اللّه فلسفى : زندگانى شاه‌عباس اول 1 / 34\r\n( 8 ) - قاضى احمد قمى : پيشين 1 / 592\r\n( 9 ) - محمد يوسف واله اصفهانى : پيشين / 381 - 384\r\n( 10 ) - قاضى احمد قمى : پيشين 1 / 605 ؛ واله اصفهانى : پيشين / 393\r\n( 11 ) - والتر هينتس : شاه اسماعيل دوم صفوى / 80\r\n( 12 ) - قاضى احمد قمى : پيشين 1 / 607\r\n( 13 ) - همان : 2 / 619\r\n( 14 ) - والتر هينتس : پيشين / 77 - 78\r\n( 15 ) - قاضى احمد قمى : پيشين 2 / 621 ؛ حسن بيك روملو : احسن التواريخ / 628\r\n","footnote":"","page_name":" 166 ","page_number":166},
  {"content":"\r\n\r\n\r\n\r\n","description":"\r\n( 16 ) - محمود افوشته‌اى نطنزى : نقاوة الآثار / 45\r\n( 17 ) - قاضى احمد قمى : پيشين 2 / 622\r\n( 18 ) - والتر هينتس : پيشين / 102\r\n( 19 ) - حسن بيك روملو : پيشين / 629 ؛ قاضى احمد قمى : پيشين 2 / 628 و 1006\r\n( 20 ) - والتر هينتس : پيشين / 103\r\n( 21 ) - قاضى احمد قمى : پيشين 2 / 1007\r\n( 22 ) - همان 2 / 671 - 672\r\n( 23 ) - همان 2 / 629\r\n( 24 ) - والتر هينتس : پيشين / 57\r\n( 25 ) - قاضى احمد قمى : پيشين 1 / 588\r\n( 26 ) - همان 2 / 605\r\n( 27 ) - نصر اللّه فلسفى : پيشين / 43 - 44 رجبعلى يحيايى\r\nصفوى - شاه‌طهماسب اول - جلد 4\r\n\r\n( 84 ) صفوى - ميرزا سيد محمد ( 1126 - 1176 ق )\r\nميرزا سيد محمد متولى آستان قدس ( 1155 - 1163 ق ) و حاكم چهل روزه بخشهايى از ايران .\r\nميرزا سيد محمد در روز دوشنبه پنجم جمادى الثانى 1126 ق در اصفهان زاده شد . وى آخرين فرزند از پسران دهگانه ميرزا محمد داود متولى آستان قدس و از نسل سادات مرعشى اصفهان 1 و از طرف مادر نوه شاه سليمان صفوى ( 1077 - 1105 ق ) به شمار مىرفت . پدرش ميرزا محمد داود كه از سوى شاهان صفوى منصب استيفاى كل موقوفات ايران را در دست داشت از سال 1110 ق به توليت آستان قدس برگزيده شد و در 1125 ق دختر شاه سليمان صفوى را به عقد درآورد و به احتمال قوى از 1117 ق به بعد بيشتر به جاى مشهد در اصفهان مقيم بود 2 .\r\nميرزا سيد محمد در حدود شش هفت‌سالگى پدرش را از دست داد و در اصفهان نزد مادر خود و دايىاش شاه سلطان حسين صفوى ( 1105 - 1135 ق ) مىزيست .\r\nدر هنگام حمله افاغنه به اصفهان ( 1134 و 1135 ق ) شاه سلطان حسين از روى احتياط او را به يزد فرستاد . پس از چندى طهماسب ميرزا فرزند شاه\r\n","footnote":"","page_name":" 167 ","page_number":167},
  {"content":"\r\n\r\nسلطان حسين كه براى گردآورى سپاه و نجات اصفهان از دست افاغنه به قزوين رفته و در آنجا خود را شاه خوانده بود ، ميرزا سيد محمد را به حضور خواند . از آن به بعد ميرزا همراه شاه‌طهماسب بود .\r\nوقتى طهماسب در سال 1139 ق تصميم گرفت به خراسان لشكركشى كند و مشهد را از چنگ ملك محمود سيستانى درآورد حرم خود را به ميرزا سيد محمد سپرد . پس از اخراج افاغنه از اصفهان ، شاه‌طهماسب وى را به درگاه خويش خواند و خواهر خود را كه « جان بيگم » نام داشت به ازدواج او درآورد . پس از اينكه نادر شاه در 1145 ق . شاه‌طهماسب را از پادشاهى خلع كرد ، ميرزا سيد محمد مجبور شد با اهل حرم پدرزن خود به مشهد برود . از اين شهر به سارى و مازندران و پس از يك سال به سمنان رفت . نادر شاه پس از جلوس بر تخت در دشت مغان ( 1148 ق ) ميرزا را به اصفهان فرستاد .\r\nمادر ميرزا سيد محمد كه به برادرش شاه‌طهماسب علاقه وافرى داشت از فرزند خود جدا شد و با شاه‌طهماسب به سبزوار رفت و پس از قتل شاه‌طهماسب بدست فرزند نادر در 1151 ه . ق به اصفهان برگشت 3 .\r\nميرزا سيد محمد در اين سالهاى آشفتگى و دربه‌درى از آموختن علوم دينى ، رياضى ، نجوم ، تحرير و سياق غافل نماند و به واسطه استعدادى كه داشت در اين زمينه‌ها متبحر و مورد توجه طرفداران حكومت صفوى واقع شد . همين امر باعث شد شاه‌طهماسب همواره از جانب او به عنوان يكى از كسانى كه ممكن است ادعاى حكومت كند احساس نگرانى نمايد . نادر شاه هم كه از بازماندگان صفويه مىهراسيد همواره درباره او مىگفت ميرزا سيد محمد پادشاهى بىافسر است . بدين واسطه بود كه نادر شاه پس از بازگشت از هندوستان ( 1153 ق ) وى و مادرش را از اصفهان نزد خود خواند تا منصب صدارت كل ممالك ايران و توليت حرم مطهر حضرت رضا عليه السّلام را به دو سپرده و از اين طريق وى را تحت كنترل خود\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nداشته باشد . اما مادر ميرزا سيد محمد كه از نادر هراسناك بود از نادر تقاضا كرد او و فرزندش را به اصفهان برگرداند . نادر آنها را روانه اصفهان كرد و ميرزا سيد محمد تا سال فوت مادرش ( 1155 ق ) در اصفهان بود . در پى اين قضيه ميرزا سيد محمد نعش مادرش را به مشهد آورد و در حرم به خاك سپرد 4 .\r\nنادر كه در اين ايام در داغستان به سر مىبرد سيد محمد را به غرب كشور فراخواند و توليت آستان قدس را به او داد . ميرزا سيد محمد تا پايان عمر نادر شاه ( 1160 ق ) در اين منصب خدمت كرد 5 .\r\nاز مهمترين اتفاقات دوران توليت وى در عهد نادر شاه مأموريت يافتن از سوى نادر جهت مناظره در امور مذهبى با علما و مفتيان عثمانى و كشيشان مسيحى و علماى يهودى درباره حقيقت اسلام و درستى مذهب شيعه در نخجوان بود 6 . انتخاب او براى شركت در اين مناظره ، ميزان توانايى علمى او را نشان مىدهد . نادر پس از بازگشت از كركوك و موصل اوضاع خراسان را به واسطه حضور افاغنه آشفته ديد و چون نمىتوانست در مشهد بماند پاسدارى از قلعه مشهد را به سيد محمد سپرد و خود روانه دشت قبچاق و قوچان شد و در آنجا كشته شد . ميرزا سيد محمد در پى آگاهى از قتل نادر ، هفت‌هزار افاغنه‌يى را كه نادر در اختيار او گذاشته بود با قزلباشان جايگزين كرد و از عليقلى خان برادرزاده نادر كه در سيستان به سر مىبرد خواست براى جلوس بر تخت به مشهد بيايد . ميرزا سيد محمد تا رسيدن عليقلى خان به مشهد ، شهر را در مقابل فرزندان و نوادگان نادر و هفتاد هزار نيرو كه بيشتر آنان افاغنه بودند و ورود آنها موجب چپاول شهر مىگشت حفظ كرد و با نزديك شدن عليقلى خان به مشهد به عنوان متولى آستان قدس به استقبال او از شهر بيرون رفت . على قلى خان با كمك ميرزا سيد محمد در 27 جمادى الثانى 1160 ق با عنوان عادل شاه در مشهد بر تخت نشست اما چون كردان چمشگزك عليه\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاو شوريدند وى ميرزا سيد محمد را با خود به سركوبى آنها برد . همچنين او را با خود به غرب كشور برد تا شورش برادر خود ابراهيم ميرزا را فرونشاند .\r\nاين امر نشانگر نگرانى عادل شاه نسبت به ميرزا سيد محمد است . به‌هرحال عادل شاه ، ميرزا را به مقام صدارت برداشت و روانه شد . ابتدا در مازندران و استرآباد قاجارها را منهزم كرد 7 .\r\nسپس به جنگ با برادر كه خود را ابراهيم شاه خوانده بود شتافت ، اما شكست در سپاهش افتاد . ميرزا سيد محمد از سوى ابراهيم شاه به گرمى پذيرفته شد و پنج هزار نيرو در اختيارش قرار گرفت تا به قم رفته و سد رودخانه شهر را كه هرساله طغيان رود آن باعث خرابى صحن حرم حضرت معصومه عليها السّلام و ديگر ساختمانها بود و نيز مقرنس‌كارى قبه مطهره و ارگ شهر را تعمير و بازسازى كند . پس از دو ماه ابراهيم شاه خود به قم وارد شد و عادل شاه كور را همراه حرم و جواهرخانه و خزانه و اسباب شاهى را به ميرزا سيد محمد سپرد . در اين هنگام امراى خراسان با شنيدن خبر شكست و كور شدن عليشاه ، شاهرخ ميرزا نواده نادر را به حكومت برداشته بودند .\r\nابراهيم شاه مجبور شد خود براى جنگ با شاهرخ اقدام كند و چون سپاهش قبل از درگيرى در سمنان از هم گسيخت به قم بازگشت . اين‌بار ميرزا سيد محمّد ، ابراهيم شاه را به شهر راه نداد و از او خواست افاغنه و ازبكها را كه مايه ناامنى بودند از خود دور كند تا اجازه ورود به او بدهد . در نبود ابراهيم شاه هم افاغنه و ازبكها ناامنىهاى زيادى را در شهر پديد آورده بودند و ميرزا سيد محمد مجبور شده بود با آنها نبرد كند .\r\nتوانايى او در اين امر باعث شد بزرگان قزلباش و ترك و لر به وى پيشنهاد دهند كه براى بدست گرفتن سلطنت ايران اقدام كند اما بنا به عللى كه دقيقا دانسته نيست ميرزا سيد محمد به شاه‌زخ‌نامه نوشت و او را از وضع ابراهيم شاه باخبر ساخت و از او خواست دستور دهد تا هرطور شاهرخ مىخواهد لوازم و\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nجواهرات پادشاهى را در اختيار او نهد .\r\nشاهرخ هم به ميرزا سيد محمد نامه نوشت و در آن خود را طفلى يتيم خواند و از او خواست به مشهد رفته و وى را تحت حمايت خود گيرد . ميرزا سيد محمد به طرفداران خود اعلام كرد كه او قصد سلطنت كردن ندارد و بايد لوازم پادشاهى را به شاهرخ برساند . از طرفى از خانواده خود كه در مشهد و در اختيار شاهرخ بودند نيز نگران بود . ميرزا سيد محمد آنچه در اختيارش بود بر نه‌هزار استر و شتر نهاد و از راه يزد و كوير روانه مشهد شد . اما از همان آغاز بين او و شاهرخ بىاعتمادى وجود داشت و شاهرخ كوشيد چندبار ميرزا را به قتل رساند . حتى قبل از رسيدن سيد محمد افرادى فرستاد تا وى را بكشند اما موفق به اين كار نشد . در همين اوضاع احمد خان درانى هم كه پس از مرگ نادر شاه به قندهار رفته بود ، از آنجا تا هرات را تحت كنترل خود گرفته و پسر خود را بر هرات حاكم كرده بود . در غرب ايران هم ابو الفتح خان بختيارى اصفهان را در دست داشت و قاجارها در شمال كشور دست به ناآرامى زده بودند . كرمانشاه و آذربايجان هم ناآرام بود . شاهرخ كه ابتدا مىخواست ميرزا سيد محمد را از ميان بردارد سردارانى را به قتل وى اعزام كرد اما آنها به رهبرى امير علم خان خزيمه از ميرزا سيد محمد خواستند تا شاهرخ را عزل كند . آنها سرانجام سيد محمد را كه در 20 محرم 1163 ق وارد مشهد شده بود در 5 صفر 1163 ق با عنوان شاه سليمانى ثانى به حكومت برداشتند .\r\nشاهرخ عزل و تحت نظر گرفته شد 9 .\r\nمنابع طرفدار ميرزا سيد محمد مثل زبور آل داود اثر پسرش هاشم ميرزا و مجمع التواريخ اثر نواده‌اش خليل ميرزا در همه جا نوشته‌اند كه وى علاقه‌اى براى به دستگيرى حكومت نداشته است . اما منابع ديگر و از جمله طبيب نادر شاه مىنويسد : ميرزا سيد محمد به عنوان مجتهدى اسلامى در محكمه خود به امور تجارى و ارتباطى مسلمانان رسيدگى مىكرد . پس از اينكه شاهرخ\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nجوان را به جاى نادر ديد تصميم گرفت به عنوان يك وظيفه دينى براى احياى سلطنت صفويه اقدام كند . لذا در راه رسيدن به سلطنت براى خود به تبليغ پرداخت و طرفدارانش در هنگامى كه امير خان حامى شاهرخ براى جلوگيرى از حمله افاغنه به هرات ، به آن‌سوى رفته بود فرصت را غنيمت شمرده و او را با عنوان شاه سليمان ثانى به سلطنت برداشتند . 10 شاه سليمان صفوى به قدرت رسيد و دست به انتصابات و اقداماتى زد . از جمله پسر بزرگ خود سلطان داود ميرزا را به عنوان متولى آستان قدس برگزيد و منصب صدارت كل ايران را به ميرزا محمد مقيم كه دامادش بود سپرد . صدارت خاصه را به خواهرزاده خود ميرزا شفيع داد و امير علم خان خزيمه را به وزارت برگزيد 11 .\r\nچون مردم در آشفتگىهاى پس از سقوط صفويه و قتل نادر رنج بسيار ديده بودند ؛ ميرزا سيد محمد طى فرمانى به مدت سه سال ماليات را بخشيد ، 12 حكام ولايت را هم منصوب كرد . از جمله محمد حسن خان قاجار را كه در عهد حكومت شاهرخ رياست تشريفات دربار را به عهده داشت حاكم گرگان كرد 13 . انتصابات و اقدامات او مايه اميدوارى بود اما سلطنت وى بيش از چهل روز طول نكشيد چون سرداران خراسان افرادى سركش و لجام‌گسيخته بودند و خود به هر كارى دست مىزدند كما اينكه در هنگامى كه شاه سليمان در شهر نبود امير علم خان خزيمه وارد حرم شاهرخ شد و او را كور كرد . 14\r\nشاه سليمان ثانى در فرمانى به احمد خان ابدالى ( درانى ) كه پس از قتل نادر شاه به قندهار رفته و براى خود حكومتى مستقل تشكيل داده بود ، از وى خواست خود را مطيع او كه از بازماندگان صفويه است بداند و سرزمينهاى ما بين هرات و قندهار را به تصرف نيروهاى وى به رهبرى بهبود خان بدهد . 15 اما احمد خان درانى تقاضاى وى را نپذيرفت و شاه سليمان ناگزير سپاهى را عازم هرات نمود تا اين شهر را از تصرف فرزند احمد خان\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nدرآورند و اين سپاه موفق به اين كار شد 16 . شاه سليمان از آن به بعد بيشتر اهتمامش متوجه مسأله شرق كشور و قندهار بود و سعى داشت با فروش جواهرات براى لشكركشى پول گرد آورد . اما حوادث بعدى به وى مهلت اين كار را نداد ، زيرا يوسف على خان جلاير با همدستى زن شاهرخ ميرزا ، نيرو وارد مشهد كردند و شاه سليمان را در يازدهم ربيع الثانى 1163 ق از سلطنت خلع و او را كور و زندانى كردند و دوباره شاهرخ را به حكومت برداشتند ، پس از چندى زبانش را نيز قطع كردند و تلاش طرفداران شاه سليمان ثانى براى حكومت رساندن وى سود نبخشيد 17 .\r\nدر تحولات بعدى هم يك‌بار ديگر امير علم خان خزيمه به مشهد آمد و از او خواست يكى از فرزندانش را به پادشاهى بردارند ، اما ميرزا سيد محمد پس از ستايش از وفادارى علم خان به اين خواسته تن نداد 18 . بدين‌گونه به حكومت چهل روزه شاه سليمان پايان داده شد و وى تا پايان عمر در تنگدستى در مشهد تحت نظر زيست .\r\nسرانجام در 1176 ه . ق درگذشت و در سردابى كه پدرش در صحن پايين مبارك در حرم مطهر ساخته بود ، به خاك سپرده شد 19 .\r\nشاه سليمان ثانى نه فرزند داشت :\r\nداود ميرزا كه به فرمان پدر در 1163 ق در طى حكومت پدر متولى آستان قدس شد . على ميرزا ، حسن ميرزا ، قاسم ميرزا ، محمد هاشم ، مؤلف كتاب زبور آل داود ، شرف بيگم كه در پنج شش‌سالگى درگذشت ، شهربانو بيگم ( 1168 - 1175 ه . ق ) ، زبيده بيگم ( 1172 - 1182 ه . ق ) ، زبيده بيگم دوم ( 1174 - 1176 ه . ق ) كه اين سه نفر اخير در دار الحفاظ حرم مطهر مدفون شده‌اند . 20 شاه سليمان ثانى هنگامى كه از تخت به زير كشيده شد چون بر جان فرزندان بزرگش داود ميرزا و على ميرزا بيمناك بود آنان را مخفيانه به عتبات فرستاد تا در آنجا به تحصيل و عبادت مشغول شوند و يك سال پس از\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nآن به آنها دستور داد با توصيه‌نامه‌اى كه خود به پادشاه هند نوشت به هند روند .\r\nنوه شاه سليمان ، ميرزا خليل فرزند ميرزا محمّد ، كتاب مجمع التواريخ را نوشت . شاه سليمان فرزندان كوچكترش حسن ميرزا ، قاسم ميرزا و هاشم ميرزا را نزد خود نگه داشت .\r\n\r\n\r\n","description":"\r\n( 1 ) - سلطان هاشم ميرزا : زبور آل داود / 79 ؛ محمد خليل مرعشى : مجمع التواريخ / 91\r\n( 2 ) - سلطان هاشم ميرزا : پيشين / 47 - 50\r\n( 3 ) - همان / 85 - 86 ؛ محمد خليل مرعشى : پيشين / 92 - 93\r\n( 4 ) - سلطان هاشم ميرزا : پيشين / 83 - 87\r\n( 5 ) - محمد خليل مرعشى : پيشين / 94 - 95\r\n( 6 ) - سلطان هاشم ميرزا : پيشين / 89\r\n( 7 ) - همان 87 - 91\r\n( 8 ) - همان / 91 - 95\r\n( 9 ) - همان / 95 - 112 ؛ محمد خليل مرعشى : پيشين / 88 - 90 و 110 - 118\r\n( 10 ) - پادرى بازن : نامه‌هاى طبيب نادر شاه / 63 - 65\r\n( 11 ) - ميرزا محمد خليل مرعشى :\r\nپيشين / 119 ؛ سلطان هاشم ميرزا :\r\nپيشين / 115\r\n( 12 ) - ميرزا محمد خليل مرعشى : پيشين / 121 ؛ سلطان هاشم ميرزا : پيشين 116 - 117\r\n( 13 ) - محمّد صادق نامى : تاريخ گيتىگشا / 30\r\n( 14 ) - سلطان هاشم ميرزا : ( مقدمه ) پيشين / 14\r\n( 15 ) - عبد الحسين نوايى : نادر شاه و بازماندگانش / 555\r\n( 16 ) - ميرزا محمد خليل مرعشى :\r\nپيشين / 123 - 127 ؛ سلطان هاشم ميرزا : پيشين / 118 - 119\r\n( 17 ) - محمد خليل مرعشى : پيشين / 132 - 138\r\n( 18 ) - همان / 140\r\n( 19 ) - همان / 145 ؛ سلطان هاشم ميرزا / 132\r\n( 20 ) - سلطان هاشم ميرزا : پيشين / 132 - 133 رجبعلى يحيايى\r\n","footnote":"","page_name":" 174 ","page_number":174},
  {"content":"\r\n\r\n\r\nط\r\n\r\n( 85 ) طغرانويس - ميرزا رفيع ( - 1369 ق )\r\nميرزا رفيع ، از طغرانويسان معروف آستان قدس . وى در هنر طغرانويسى مهارت داشت . طغرانويسان احكام و فرمانهاى آستان قدس رضوى را با خط خوش نوشته و تذهيب و سرلوحه آن را با مهر مخصوص ممهور مىنمودند .\r\nميرزا رفيع در عصر خود فردى ممتاز شمرده مىشد كه احكام و فرمان‌هاى حضرتى را با مهر مخصوص ممهور مىكرد .\r\nفوت ميرزا در 16 شعبان سال 1369 ق در مشهد واقع شد . پيكرش را در حجره دوم ضلع شمالى صحن جديد به خاك سپردند 1 .\r\n\r\n\r\n","description":"\r\n( 1 ) - تقى بينش : كتيبه‌هاى فارسى غرفه‌هاى صحن جديد ، نامه آستان قدس ، ش 36 ، خرداد 1352 / 256 - 255 رسول سعيدىزاده\r\n","footnote":"","page_name":" 175 ","page_number":175},
  {"content":"\r\n\r\n\r\nظ\r\n\r\n( 86 ) ظريف تبريزيان - هاشم ( 1301 - 1380 ش )\r\nهاشم ظريف تبريزيان نقاش و مذهب كتابخانه آستان قدس رضوى .\r\nوى در سال 1301 ه ش در مشهد به دنيا آمد . اصل ايشان از تبريز است و در جوانى از قهرمانان ژيمناستيك بود و افتخاراتى نيز كسب كرد . تبريزيان در پانزده‌سالگى به نقاشى گرايش پيدا كرد و از سال 1320 ش تحت نظر استاد محمد رضا قزلباش هنر نقاشى و تذهيب را فراگرفت و به پيشنهاد او همراه با شاگرد ديگر استاد به نام عيسى آلفته در كتابخانه آستان قدس مشغول به كار شد . در سال 1345 ش تقاضاى بازنشستگى كرد ولى به دليل اشتياق و ارادت ويژه به آستان قدس براى چندمين بار به كتابخانه مركزى برگشت و به كار خود ادامه داد .\r\nتذهيب كتب خطى ، نقاشى جلدهاى روغنى ، تصويرسازى از سلاطين قاجاريه ، شخصيت‌هاى مملكتى ، واقفين ، متوليان و نايب‌التوليه‌ها ، تصويرگرى شاهنامه فتحعلى شاهى و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nنيز كتاب آئينه هنر كه مشتمل بر آثار برگزيده او است و در سال 1363 ش به چاپ رسيده ؛ از جمله آثار هاشم ظريف هستند . تعدادى از اين آثار به خارج كشور انتقال يافت و باقى در موزه آستان قدس محفوظ است . بخشى از تصاوير متوليان و نايب‌التوليه‌ها كه توسط تبريزيان فراهم آمده در كتاب شمس الشموس چاپ شده است .\r\nظريف تبريزيان سرانجام در سال 1380 ش روى در نقاب خاك كشيد و در جوار بارگاه رضوى در صحن جمهورى دفن شد .\r\nرسول سعيدىزاده\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nع\r\nعادل شاه افشار - افشار - عليشاه\r\nعدالتى - محمد تقى - جلد 2\r\n\r\n( 87 ) عرب - سيد حسين ( - 1335 ق )\r\nسيد حسين عرب آل ثابت فرزند سيد سعيد آل ثابت . پدرش در عراق كليددار و متولى حرم حضرت عباس عليه السّلام بود . سيد حسين در جمادى الاولى سال 1302 ق به همراه حاج شيخ محسن معين الملك سفيركبير ايران در اسلامبول از عراق به تهران آمد و توسط وى به ناصر الدّين شاه معرفى شد و در هنگام اقامت تهران در خانه معين الملك سكونت داشت . شاه او را ملقب به نايب‌التوليه كرد . پس از آن به مشهد آمد و با هزينه‌اى كه شاه به او مىداد و سالانه معادل شش هزار تومان بود زندگى خود را مىگذارند . شاه به تدريج چند ده خالصه در خراسان هم به او داد 1 .\r\nاو در مشهد همواره مورد توجه شاه بود . در روزنامه ايران مورخ 23 ربيع الثانى 1308 ه . ق آمده است كه چون خبر اخلاص و حسن نيت وى توسط ركن الدوله به گوش ناصر الدّين شاه رسيد براى او يك قبضه عصاى مرصع به خراسان فرستاد . اين عصا در مراسمى كه در آن ركن الدوله فرمانفرماى خراسان و علما و بزرگان و صاحب‌منصبان حضور داشتند ، به همراه يك جامه بسيار نفيس از سوى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nآستان قدس به او داده شد و به مقام نايب‌التوليه آستان قدس برگزيده شد 3 .\r\nنايب‌التوليه در سال 1316 ق با عزت ملك خانم ملقب به اشرف السلطنه قاجار همسر محمد حسن خان اعتماد السلطنه ( م 1313 ق ) كه دايىزاده خودش بود ازدواج كرد 4 . خاندان او كه به ثابتى معروف گرديدند در مشهد مشهور شد و در تشكيلات آستان قدس رضوى و سازمان‌هاى دولتى مشغول به كار شدند و در دوران قاجار و پهلوى به مقامات كشورى رسيدند و تا انقلاب اسلامى از كارگزاران دولتى و وابسته بودند . 5 از جمله فرزندش سيد على ثابتى پنج دوره نماينده مجلس شوراى ملى شد و پس از تأسيس مجلس سنا به سناتورى رسيد 6 .\r\nاز مهمترين كارهاى نايب‌التوليه عرب در پيوند با آستان اين بوده است كه پس از مرگ همسرش عزت ملك خانم و بنا به وصيت او كتابها و ديگر اشياى متعلق به همسرش از قبيل مسكوكات را وقف حرم نمود . 7\r\nسيد حسين عرب سال 1335 ق در مشهد درگذشت و در دار الحفاظ حرم به خاك سپرده شد . 8 نايب‌التوليه عرب خود و فرزندانش معتاد به كشيدن مواد مخدر بودند و كشيدن شيره و ترياك را در ميان اهالى خراسان به‌ويژه در ميان امرا و خوانين اين سامان گسترش دادند 9 .\r\n\r\n\r\n","description":"\r\n( 1 ) - مهدى بامداد : شرح حال رجال ايران 3 / 342\r\n( 2 ) - على مؤتمن : راهنما يا تاريخ آستان قدس / 434\r\n( 3 ) - عزيز اللّه عطاردى : فرهنگ خراسان 4 / 302\r\n( 4 ) - محمّد حسن خان اعتماد السلطنه :\r\nروزنامه خاطرات / ( مقدمه ) / 9 ؛ مهدى بامداد : پيشين 3 / 341\r\n( 5 ) - عطاردى : پيشين 4 / 303\r\n( 6 ) - على اكبر گلشن آزادى : صدسال شعر خراسان / 544 - 545\r\n( 7 ) - رمضانعلى شاكرى : گنج هزارساله / 94 - 95\r\n( 8 ) - مهدى بامداد : پيشين 3 / 342 ؛ على مؤتمن : پيشين / 434\r\n( 9 ) - بامداد / همان‌جا رجبعلى يحيايى\r\n","footnote":"","page_name":" 179 ","page_number":179},
  {"content":"\r\n\r\n\r\n( 88 ) عضد التوليه - ميرزا عبد الرضا ( 1247 - 1310 ش )\r\nميرزا عبد الرضا عضد التوليه معروف به « مهردار » فرزند ميرزا عبد الرزاق مهردار داماد اديب الممالك فراهانى از معاريف سادات رضوى و صاحب منصبان آستان قدس رضوى بود . وى در سال 1247 ش در مشهد متولد گرديد و در سال 1310 ش در سن 63 سالگى در همين شهر دنيا را وداع گفت .\r\nمهردارى حضرت ، شغل اجدادى وى بود و او فرامين و احكام صادر آستان قدس را مهر مىكرده است 1 .\r\nعضد التوليه مرد دانشمند و باذوقى بوده و از اعيان مشهد به شمار مىرفت .\r\nدر جوانى به مناسبت عقايدى كه داشت و با شغل و سيادت و عنوان ظاهر او منافى بود ، تكفير شد و ناچار به خارج از ايران عزيمت نمود و بعد از تركيه به مكه مشرف شد و از آنجا به مشهد مراجعت و از معاشرت با اشخاص پرهيز مىكرد ، فقط با تنى چند از اهل ذوق و ادب و شعر رفت و آمد داشته است . وى داراى تمكن مالى بود و زندگى را آرام و راحت مىگذراند با لباسى پاكيزه و گران‌قيمت و قامتى بلند و وقارى در رفتار در انظار ظاهر مىشد . او داماد اديب الممالك فراهانى بوده است . ميرزا دوبار ازدواج نمود ولى از هيچ‌كدام اولادى نداشت 2 .\r\nعضد التوليه شعر مىسرود و ديوان او به خط خودش در كتابخانه استاد محمود فرخ موجود بوده است و نمونه‌هايى از اشعارش در مطبوعات مشهد نظير مجله دبستان چاپ شده است . در جريان شهادت محمد تقى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nخان پسيان ماده تاريخى ساخته بود كه شهرت پيدا كرد و مقطع آن قطعه اين است :\r\n جمعى ؛ اندر ميانه آمد و گفت * كلنل فتح طور قوچان كرد \r\n« جمعى » تلخص ديگر مهردار است .\r\nدر ضمن ايهام به جمع هم دارد 3 اشعار وى بيشتر غزل است ، قصيده و رباعى و قطعه نيز دارد كه زياد نيست و بيشتر روى مناسبات زمانى و حوادث محلى سروده است . از بعضى غزلياتش برمىآيد كه ابتدا « خازن » تخلص مىكرد و پس از اخذ لقب « عضد التوليه » تخلص خود را به عضد تبديل نموده است . در اشعار خود از « ملك‌الشعرا صبورى » و « ملك‌الشعرا بهار » مكرر به نيكى ياد كرده است . مهردار زبان فرانسه را مىدانست و قصيده‌يى عربى در مدح قوام السلطنه دارد . 4\r\n\r\n\r\n","description":"\r\n( 1 ) - على اكبر گلشن آزادى : صدسال شعر خراسان / 388 - 389\r\n( 2 ) - همان / 389\r\n( 3 ) - تقى بينش : نامه آستان قدس ، شماره 1 دوره هفتم فروردين 1346 / 100 - 101\r\n( 4 ) - على اكبر گلشن آزادى : پيشين / 390 - 391 على سكندرى\r\n","footnote":"","page_name":" 181 ","page_number":181},
  {"content":"\r\n\r\n\r\nغ\r\n\r\n( 89 ) غنيان - عبد الرضا ( 1301 - 1370 ش )\r\nعضو هيئت امناى آستان قدس رضوى ( 1357 - 1370 ش ) ، عضو هيئت‌مديره بازسازى شهر هويزه ، خيّر و از انقلابيون سرشناس خراسان .\r\nعبد الرضا غنيان فرزند حسين سال 1301 ه . ش در خانواده مذهبى در مشهد متولد شد ، پس از تحصيلات ابتدايى وارد دبيرستان گرديد ، تربيت و روحيه مذهبى او ايجاب مىكرد كه بيشتر به پدر پير و اداره معاش خانواده‌اش توجه داشته باشد . ازاين‌رو ضمن تحصيل به كار مشغول و در حرفه‌ى نجارى ، صنعتگرى شايسته شد . روزها به كار و شبها در جلسات مذهبى به روشنگرى مىپرداخت .\r\nغنيان در سالهاى 1328 تا 1332 ش از چهره‌هاى فعال نهضت ملى بود . او در انجمن پيروان قرآن كه آن روزها مركز مؤتلفين اسلامى و مجمع گروههاى اسلامى و سياسى بود و با مرحوم عابدزاده همكارى نزديك داشت . در مدتى كه مرحوم عابدزاده\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nتوسط ساواك دستگير و زندان بود ، غنيان و ديگر همفكرانش مديريت انجمن پيروان قرآن را برعهده داشتند .\r\nهمچنين او از همفكران شهيد نواب صفوى در مبارزه با رژيم پهلوى در خراسان به شمار مىرفت . غنيان در محافل روشنفكرى حضورى فعال داشت به گونه‌اى كه با استاد محمد تقى شريعتى در كانون نشر حقايق اسلامى فعاليتهاى سياسى خود را در ترويج اسلام و مبارزه با رژيم سلطنتى و گروههاى الحادى پى گرفت .\r\nمىتوان گفت كه از سال 1332 تا 1342 ش همكار و ياور همه گروههاى اسلامى و سياسى بر ضد رژيم شاهنشاهى بود و در كنار فعاليت‌هاى سياسى از چهره‌هاى فعال هيئت مؤسس بسيارى از درمانگاههاى خيريه و مراكز فرهنگى و اسلامى از جمله دبيرستان علوى مشهد به شمار مىرفت . پس از آزادى امام خمينى از زندان قيطريه و مراجعت ايشان به قم ، در 18 فروردين 1342 ش علما و شخصيت‌هاى برجسته دينى و سياسى و توده‌هاى مردم به ديدار ايشان رفتند .\r\nاز مشهد نيز چندين گروه مركب از علما ، طلاب و اصناف بازار و اقشار مردم به قم عزيمت كردند . غنيان در اولين مجلس كاروان مشهد در ملاقات با امام چند قطعه شعر خواند و رشته سخن را به آيت‌اللّه خزعلى سپرد . در پى همين ديدار بود كه آيت‌اللّه واعظ طبسى بازداشت گرديد كه چهار ماه طول كشيد و پس از آزادى به ديدار امام در قم رفت و سپس وارد مشهد گرديد .\r\nانقلابيون مشهد به استقبال ايشان رفتند ، در اين مراسم همه مبارزين شهر حضور داشتند و حاجى غنيان گرداننده امور بود .\r\nدر پى تصويب لايحه انجمن‌هاى ايالتى و ولايتى گروههاى مختلف در مشهد از خود واكنش نشان دادند .\r\nآيت‌الله‌العظمى ميلانى به عنوان مرجع تقليد نامه‌اى اعتراض‌آميز به شاه نوشت . بدنبال آن بازاريهاى مشهد همانند بازاريهاى تهران طيف وسيعى از\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمبارزين را تشكيل دادند و عبد الرضا غنيان از سران آنها به شمار مىرفت .\r\nهيئت‌هاى مذهبى در مسجد محراب خان گرد آمدند و اصناف و مجامع دينى مشهد طى طومارى ناراحتى و اعتراض خود را به تصويب لايحه انجمن‌هاى ايالتى و ولايتى در اختيار آيت‌اللّه ميلانى گذاشتند و ايشان رونوشت را به نخست‌وزير فرستاد .\r\nغنيان پس از بازگشت از سفر قم ( 1343 ش ) آن‌چنان مجذوب امام خمينى شد كه تنها خط او را برگزيد ، به خصوص كه مرحوم استاد شيخ مجتبى قزوينى با آن‌همه احتياط به او گفته بود :\r\n« حمايت آقاى خمينى بر همه فرض و لازم است . » از آن تاريخ كارگاه نجارى غنيان يكى از بزرگترين ستادهاى زيرزمينى مبارزاتى رهروان راه امام بود . رابطه او با امام به‌وسيله روحانيون متعهد همواره برقرار بود به حدى كه در سال 1346 ش شهيد آيت‌اللّه سعيدى طى معرفىنامه‌اى او را به عنوان « امين » به پيشگاه رهبر امت در نجف فرستادند ، غنيان در شرايط بسيار دشوار خود را به امام رساند و امام پس از قرائت نامه آيت‌اللّه سعيدى به غنيان فرمودند :\r\n« اين معرفىنامه سخت مورد قبول ماست » و گزارشات خراسان را جويا شدند ، غنيان گزارش داد : بردن نام شما بزرگترين جرم و توزيع رساله ممنوع و عزيزان ما كه در خط شمايند ، محروم و محبوس و خانواده‌هاى آنان سخت مبتلا هستند . امام به غنيان وكالت تام دادند تا هرچه مىتواند وجوه دريافت و به مصرف انقلاب برساند . از آن روز غنيان نه‌چندان مخفى ، بلكه فعال و با حركتى مكتبى به سرپرستى انقلابيون و توزيع نوشته‌هاى امام كه از بندر بصره مخفيانه به‌وسيله بلم‌هاى ماهيگيرى به ايران حمل مىشد ، پرداخت و آثار و افكار امام را آن‌چنان در خراسان گسترش داد كه در زلزله فردوس و گناباد در سال 1347 ش توده‌هاى مصيبت‌زده كاملا مىدانستند كه خدمات امدادى از ناحيه امام خمينى\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاست . مؤمنين به انقلاب و رهبرى امام سخاوتمندانه اموالشان را نثار انقلاب مىكردند و غنيان همگام با روحانيت مبارز و انقلابى از جمله رهبر معظم انقلاب حضرت آيت‌الله‌العظمى خامنه‌اى در آن سال‌ها ، توانست با وجود كارشكنىهاى موجود از سوى رژيم در مدت 9 ماه علاوه بر تأمين آذوقه ، پوشاك و خيمه و احتياجات ضرورى زلزله‌زدگان چندين باب حمام و خانه‌هاى بسيارى جهت محافظت از سرما در شهرها و روستاهاى زلزله‌زده احداث نمايد .\r\nاز سال 1350 ش شهرت خدمات غنيان در خط انقلاب همه خراسان را فراگرفت ، مديريت او آن‌چنان مقبول عام و خاص بود كه بلافاصله بعد از وقوع زلزله اسفراين و سيل قوچان همه‌ى گروه‌ها جهت همكارى غنيان ، به ستاد او روى آوردند ، اين خدمات را مردم شريف اسفراين و قوچان و جنوب خراسان به خوبى گواهى مىدهند . در واقع غنيان بانى ستاد امام خمينى در خراسان و زلزله شهريور 1357 ش طبس بود . هجوم دانشگاهيان و طرفداران امام غنيان را واداشت كه ستادى مستقل در طبس به نام گروه امداد امام خمينى تأسيس و فرصت را مناسب يافت كه در حين خدمات علنا به پخش گسترده اعلاميه‌ها و نوارهاى سخنرانى امام بپردازد . همچنين او در ارتباط با انقلابيون يزد و كرمان و خراسان و هماهنگ كردن ستاد امام سخت كوشا بود .\r\nپس از هجرت امام به پاريس ، غنيان تنها رابط غير روحانى پاريس و خراسان بود . نيمه‌هاى شب حجة الاسلام و المسلمين اسماعيل فردوسىپور ( م 1385 ش ) كه آن موقع در پاريس در خدمت امام بودند پيامهاى امام را تا ديرگاه به منزل غنيان به خراسان ارسال و نيمه‌هاى شب جوانان انقلابى نوارها را پياده و سحرگاه جهت تكثير و پخش به آنجا مىآمدند و صبحگاهان كه هم‌زمان با پاريس پيام امام در خراسان منتشر\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمىشد ، موجب بهت و حيرت دستگاه امنيتى رژيم مىگرديد .\r\nعبد الرضا غنيان در سالهاى 1350 آيت‌اللّه خامنه‌اى را از مسجد امام حسن مجتبى عليه السّلام جهت اقامه نماز جماعت به مسجد كرامت ، دعوت نمود و ازآن‌پس با حضور معظم‌له اين مسجد پايگاه روحانيت مبارز و گروههاى متعهد انقلابى گرديد . اغلب روحانيت مبارز آن زمان همچون شهيد مطهرى و شهيد مفتح و آيت‌اللّه عباس واعظ طبسى و شهيد هاشمىنژاد در آن پايگاه سخنرانى داشتند و حضور و اشتياق عاشقان انقلاب در آن مسجد ، غنيان را كه كارگزار و كارگردان مسجد كرامت بود بيش‌ازپيش مصمم مىساخت به طورى كه در زمان ممنوع المنبر شدن آيت‌اللّه خامنه‌اى ، ايشان پيامها و مطالب خود را در قالب مقاله‌هايى در اختيار غنيان مىگذاشتند و غنيان در سخنرانىهايش در جلسات مذهبى و جلسه دعاى ندبه اين پيامها را ابلاغ مىنمود . او به حق سخنورى متواضع و ذاكر و مداحى مخلص و بىريا بود .\r\nغنيان پس از انقلاب در خدمت كميته انقلاب بود و از اوايل اسفندماه 1357 ش طى حكمى از سوى آيت‌اللّه واعظ طبسى توليت عظماى آستان قدس رضوى ، به عضويت هيئت امناى آستان قدس مفتخر گرديد و در تاريخ 17 اسفند 1357 ش به علت علاقه شديد و اعتقاد عميقى كه به خاندان رسالت و ولايت و به خصوص حضرت على بن موسى الرضا عليه السّلام داشت ، سرپرستى اماكن متبركه آستان قدس حرم مطهر را به عهده گرفت و تا اوايل سال 1359 ش در اين سمت خدمت نمود . پس از آن به سرپرستى بخش امداد و خدمات بنياد مستضعفان خراسان منصوب شد و حدود سه سال خدمتگزار جامعه محروم و مستضعف بود و پس از آن از سوى توليت آستان قدس به عضويت هيئت عامل بازسازى شهر هويزه منصوب گرديد و تا آخر عمر در سمت عضويت هيئت امناى آستان قدس رضوى در خدمت بارگاه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمقدس على بن موسى الرضا عليه السّلام بود . تا آنكه در سوم اسفند 1370 ش براثر عارضه قلبى دعوت حق را لبيك گفت و به لقاء اللّه پيوست و در پنجم همان ماه به دستور توليت در غرفه 24 صحن آزادى حرم مطهر امام رضا عليه السّلام به خاك سپرده شد . او داراى پنج فرزند است كه مجتبى در سال 1352 فوت كرد و بقيه هم به نام‌هاى : محمد تقى ، حسين ، مهدى و هادى از او به يادگار مانده است .\r\nعلى سكندرى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nف\r\n\r\n( 90 ) فراهانى - ميرزا موسى ( 1220 - 1262 ق )\r\nاز دولتمردان عصر فتحعلى شاه و محمد شاه قاجار و از متوليان برجسته آستان قدس ( 1247 - 1262 ق ) .\r\nميرزا موسى فرزند ميرزا عيسى قائم مقام فراهانى از سادات حسينى افطسى فراهان 1 در سال 1220 ق . زاده شد . 2 پدرش ميرزا عيسى مشهور به قائم‌مقام بزرگ نزد دايى خود كه از افراد برجسته دربار كريم خان زند بود ، تربيت و در عصر قاجار مورد توجه فتحعلى شاه واقع شد و به خدمات دولتى وارد گرديد . او از 1213 ق مقام وزارت عباس ميرزا نايب‌السلطنه را در آذربايجان برعهده داشت 3 . برادرش ميرزا ابو القاسم هم پس از مرگ پدرش در 1237 ق پيشرفت‌هاى شايانى كرد و وزارت فتحعلى شاه را بدست آورد . او بعدها تا سال 1251 ق كه كشته شد مقام وزارت محمد شاه قاجار را داشت 4 .\r\nميرزا موسى قائم‌مقام در چنين خانواده‌اى پا به عرصه حيات نهاد . هرچند از دوران كودكى و نوجوانى وى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاطلاعى در دست نيست اما مىتوان حدس زد كه علوم متداول را نزد بزرگان عهد خود و از جمله پدر دانشمندش به خوبى فراگرفته است . زيرا هنگامى كه در سال 1237 ق پدرش درگذشت او در حدود 17 سال داشت كه به وزارت عباس ميرزا نايب‌السلطنه گماشته شد 5 .\r\nاو تا سال‌هاى 1246 يا 1247 ق در اين مقام باقى ماند و زندگى خود را در تهران و تبريز سپرى كرد . در اين سالهاست كه به خواسته خود او از مشاغل دولتى استعفا داد 6 . در همين ايام از طرف فتحعلى شاه قاجار براى اداره امور آستان مقدس حضرت رضا عليه السّلام به عنوان اولين متولى رسمى عصر قاجار برگزيده شد 7 . وى تا پايان عمرش در سال 1262 ق فعاليتهاى زيادى را در اين منصب انجام داد و توانست اوضاع پريشان اين مجموعه را كه در تحولات پس از مرگ نادر و اوايل عصر قاجار دامنگير آستان قدس شده بود ، سروسامان بخشد . انتخاب وى به اين مقام به اين دليل بود كه وى مردى امانت‌دار و باديانت و بازهد و تقوا بود . « فتحعلى شاه او را متولى كرد تا امور خدمه آن آستان ملائك پاسبان را به نظم كند و هر ملك و مالى كه سلاطين سلف و بزرگان پيشين خاص آن حضرت موقوف داشته‌اند و در اين ايام به تصرف ديگران درآمده بود پس بگيرد و دست ديگران را كوتاه كند » او اين كار بسيار سخت را به خوبى انجام داد ؛ به طورى كه به گفته محمد تقى خان سپهر « نام او در جهان تذكره گشت » 8 .\r\nظاهرا ميرزا موسى خان ابتدا به‌طور غير رسمى وارد مشهد شد و براى رسيدن به هدف اصلى خود كه باز گرداندن املاك آستان قدس بود تا يك سال بطور پنهانى مشغول تحقيق و تفحص گشت . محمد كاويانيان دراين‌باره مىنويسد : او منزل كوچكى نزديك مسجد گوهرشاد خريد و از نزديك به بررسى و مطالعه اوضاع آستان قدس پرداخت . پس از بدست آوردن اسناد لازم درباره موقوفات حرم مطهر مثل\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nطومار عليشاهى و ديگر مدارك مخفيانه با حاج سيد محمد قصير كه از بزرگان علماى روزگار و از سران سادات رضوى بود تماس گرفت و او را از انديشه‌هايى كه در مورد بازسازى اوضاع داشت مطلع ساخت و موافقت ايشان را جلب كرد . قرار بر اين شد كه ميرزا موسى خان در محضر اين عالم نسبت به يكايك موقوفات ذكر شده در طومار عليشاهى اقامه دعوى كند و پس از اثبات ، املاك به آستان قدس برگردانده شود . پس از اين توافق ميرزا موسى خان ناشناس به املاك و مزارع حومه مشهد رفت و با تحقيقاتى كه از اهالى و بزرگان مناطق مختلف انجام داد نام اين اشخاص مطلع را در دفتر خود ثبت كرد . ميرزا موسى پس از يك سال مطالعه عميق و جدى به تهران بازگشت و شاه را از اينكه بسيارى از املاك آستان قدس در تصرف متمولين و متنفذين و رؤساى عشاير است ، باخبر نمود . فتحعلى شاه علاوه بر سربازانى كه در مشهد بود يك دسته سرباز ديگر نيز براى اجراى احكام حاج سيد محمّد قصير و كمك به ميرزا موسى خان عازم مشهد نمود و عباس ميرزا نايب‌السلطنه را هم براى برقرارى امنيت در خراسان به عنوان حاكم خراسان رهسپار كرد 9 .\r\nميرزا موسى خان پس از رسيدن به مشهد عليه كسانى كه املاك آستانه را غصب كرده بودند اقدام كرد و به كمك آيت‌اللّه قصير و سربازانى كه در اختيار داشت املاك مزبور را تصرف نمود و طبق طومار عليشاهى مصارف آن را مشخص كرد . ميرزا موسى خان نظم و ترتيبى هم در امور آستانه داد كه تا اوايل دوره پهلوى يعنى تا زمان نيابت توليت محمد ولى خان اسدى و حتى در برخى از جهات در سال‌هاى بعد از آن برقرار بود 10 .\r\nوى اولين شخصى بود كه در دوره قاجار به مقام نيابت توليت عظمى برگزيده شد و توانست اين مجموعه را از ركود درآورد و به رونق خوبى برساند تا زمانى كه حاجى ميرزا موسى زنده بود مديريت فعالى داشت و مانع از\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nخودسرىهاى افراد جاه‌طلبى چون آصف الدوله و فرزندان او مىشد 11 .\r\nحاج ميرزا موسى قائم‌مقام سرانجام در شب چهارشنبه 18 ربيع الآخر سال 1262 ق در سن چهل و دوسالگى درگذشت 12 . و در رواق دوم پشت‌سر حرم مطهر رضوى عليه السّلام دفن شد . از وى فرزندى نماند . 13 با مرگ وى دوباره اوضاع آستان مقدس دچار آشفتگى شد و فتنه سالار صدمات زيادى به آن وارد ساخت 14 . حاج ميرزا موسى فردى وارسته بود و كسانى كه او را ديده و با او ارتباط داشته‌اند او را ستوده‌اند . محدث نورى كه نزديك به عصر او مىزيسته است در كتاب دارالسلام از وى به عنوان « الصالح الكامل صاحب المناقب و الفضائل » ياد كرده است . 15 از مهمترين اقدامات حاج ميرزا موسى در حرم مطهر علاوه بر احياى موقوفات آن حضرت مىتوان به موارد زير اشاره كرد :\r\n1 - تأسيس دارالشفا براى زائرين و مجاورين حرم مطهر .\r\n2 - ايجاد مهمان‌سرا و آشپزخانه براى اطعام زوار .\r\n3 - احياى سقاخانه طلاى صحن كهنه و كشيدن نهر سناباد از داخل صحن و نظم دادن به كار سقاها براى تأمين آب .\r\n4 - تأسيس مكتب‌خانه براى اطفال بىبضاعت و يتيم سادات علوى و پرداخت هزينه تحصيل براى آنان و وقف موقوفاتى براى اين كار .\r\n5 - پرداخت هزينه سفر براى زائرين بينوا جهت بازگشت به وطن .\r\n6 - تعميرات اساسى بقعه مطهر ، گلدسته‌ها و رواقهاى متبركه و صحن نو .\r\n7 - تنظيم امور خدمه ، دربانان ، حفاظ و مؤذنان و به كار گماردن افرادى در نقاره‌خانه و ايجاد پنج كشيك مطابق طومار عليشاهى . 16\r\n8 - وقف منزل مسكونى خود در مشهد بر مصارف مقبره خود و وقف املاك و مستغلاتى در تبريز براى آستان قدس . 17\r\n9 - ساخت دو در نقره‌اى براى حرم\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمطهر در تاريخ‌هاى 1242 و 1252 ه . ق . 18\r\n10 - تعميراتى در مسجد گوهرشاد . 19\r\n\r\n\r\n","description":"\r\n( 1 ) - سيد فاضل على شاه موسوى صفوى :\r\nشجرة الطيبة / 92\r\n( 2 ) - مهدى بامداد : شرح حال رجال ايران 4 / 165\r\n( 3 ) - ميرزا حسن حسينى فسايى :\r\nفارسنامه ناصرى 1 / 674\r\n( 4 ) - محمد تقى سپهر : ناسخ التواريخ 1 / 338 و 2 / 648\r\n( 5 ) - همان 1 / 338 ؛ محمّد حسن خان اعتماد السلطنه : تاريخ منتظم ناصرى 3 / 1556\r\n( 6 ) - اعتماد السلطنه : مطلع الشمس 1 و 2 / 514\r\n( 7 ) - اعتماد السلطنه : تاريخ منتظم 3 / 1612\r\n( 8 ) - محمد تقى سپهر : پيشين 1 و 2 / 489\r\n( 9 ) - محمّد احتشام كاويانيان : شمس الشموس / 106 - 107\r\n( 10 ) - همان / 107 - 108\r\n( 11 ) - مهدى سيدى : تاريخ شهر مشهد / 319\r\n( 12 ) - اعتماد السلطنه : تاريخ منتظم 3 / 1678\r\n( 13 ) - محمّد على معلم حبيب‌آبادى :\r\nمكارم الآثار 3 / 706\r\n( 14 ) - اعتماد السلطنه : مطلع الشمس 1 و 2 / 523\r\n( 15 ) - مهدى ولايى : شرح حال نواب توليت آستان قدس ، نامه آستان ، شماره 21 ، دوره ششم ( 1344 ش ) / 92\r\n( 16 ) - محمّد احتشام كاويانيان : پيشين / 98 - 99 ؛ مهدى سيدى : پيشين / 319 - 320 ؛ اعتماد السلطنه : پيشين : 1 و 2 / 32 - 36\r\n( 17 ) - مهدى ولايى : پيشين / 94 - 95\r\n( 18 ) - محمّد احتشام كاويانيان : پيشين / 181 - 182\r\n( 19 ) - همان / 292 رجبعلى يحيايى\r\n\r\n( 91 ) فرزانه - على اصغر ( 1331 - 1381 ش )\r\nعلى اصغر فرزانه فرزند محمد مسئول مؤسسه آفرينش‌هاى هنرى آستان قدس رضوى ، در خردادماه 1331 ه ش در خانواده‌اى خوش‌نام و متدين در كاشان متولد شد . دوران طفوليت و نوجوانى را در زادگاهش\r\n","footnote":"","page_name":" 192 ","page_number":192},
  {"content":"\r\n\r\nگذراند . وى پس از اتمام تحصيلات و پايان دوره دبيرستان به خدمت سربازى رفت و در سال 1353 ش وارد دانشكده ادبيات دانشگاه مشهد گرديد .\r\nدر سال 1358 با دريافت درجه ليسانس فارغ التحصيل شد و در سال 1378 به تحصيل در مقطع كارشناسى ارشد مديريت دولتى ادامه داد . در فروردين همان سال با خانم نزهت حيدريان جهرمى از دانش‌آموختگان مهندسى كشاورزى از دانشگاه مشهد ازدواج كرد . فرزانه از دانش حوزوى نيز بهره برد ، او فلسفه را نزد استاد سيد جلال الدّين آشتيانى خواند و در سال 1355 ش درس شرح لمعه را نزد آيت‌اللّه مرواريد ( 1329 - 1425 ق ) به پايان رساند و درس كفاية الاصول را در محضر آيت‌اللّه ميرزا مهدى نوقانى فراگرفت . در اوايل انقلاب به استخدام آستان قدس رضوى درآمد . نخست به عنوان معاونت اداره امور فرهنگى انجام‌وظيفه نمود آن‌گاه در مقام سرپرست آن تشكيلات در خدمت زائران حرم مطهر امام رضا عليه السّلام به خدمت ادامه داد . پس از آن مسئوليت مؤسسه آفرينش‌هاى هنرى آستان قدس رضوى را برعهده گرفت كه تا پايان عمر در اين سمت بود .\r\nفرزانه در دوران دانشجويى عليه رژيم پهلوى فعاليت سياسى داشت و در همين راستا در سال 1356 كه آيت‌اللّه خامنه‌اى رهبر معظم انقلاب در ايرانشهر در تبعيد بودند به ملاقات معظم‌له رفت .\r\nدر سالهاى 1358 وى به اتفاق گروه شهيد عبد المجيد ديالمه كه مجمع احياى تفكرات شيعى را تشكيل داده بود مشغول فعاليت‌هاى سياسى و فرهنگى شد و در آن زمان فلسفه الهى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nنهج البلاغة را در مجمع تدريس مىنمود .\r\nاز خدمات اجتماعى كه فرزانه در شهر مشهد داشته است مىتوان به راه‌اندازى اولين صندوق قرض الحسنه مؤسسه فرهنگى آستان قدس رضوى كه خود مديريت آن را برعهده داشت و راه‌اندازى آموزش ضمن خدمت اشاره كرد . وى عضو هيئت امناى مسجد امام حسن مجتبى عليه السّلام بود كه در بازسازى آن نقش و سهم داشت . مديريت خوب و رفتار شايسته با ارباب‌رجوع ، حفظ بيت المال و امانتدارى ، صداقت ، ديندارى ، توانمندى ، زهد و تقوى از خصوصيت‌هاى وى بود .\r\nاز آنجائى كه فردى متدين و مذهبى بود به امور خيريه توجه خاصى داشت .\r\nنقل شده است كه به صورت پنهانى تعدادى از خانواده‌هاى بىسرپرست را به لحاظ مالى پوشش مىداد و زندگى آنها را تأمين مىكرد . سرانجام فرزانه پس از چندين سال خدمت‌گزارى در بارگاه ملكوتى امام رضا عليه السّلام هنگام سفر به كاشان در اثر تصادف در 29 اسفند 1381 ه . ش همراه همسر و يك فرزندش درگذشت و اجسادشان پس از انتقال به مشهد در صحن جمهورى اسلامى حرم مطهر امام رضا عليه السّلام به خاك سپرده شد . فرزانه اهل‌قلم بود و كتابهاى آموزش نماز ، رفعت و امامت و ترجمه دعاى مرزبانان و زيارتنامه امام رضا عليه السّلام از آثار قلمى اوست .\r\nبازماندگان وى سه فرزند به نامهاى مصطفى ، على و مرتضى و يك دختر بنام مطهره است .\r\nعلى سكندرى\r\nفهرستى تهرانى - محمّد مهدى - جلد 1\r\nفياض - عبد المجيد - مجيد فياض - عبد الحميد - جلد 1\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nق\r\n\r\n( 92 ) قاجار - اوكتاىقاآن ميرزا ( 1223 - 1308 ق )\r\nاوكتاىقاآن ميرزا قاجار نقاش ، خطاط و شاعر و نيز رئيس كتابخانه آستان قدس در زمان قاجاريه ، فرزند حسن على ميرزا شجاع السلطنه نوه فتحعلى شاه و پدرزن ناصر الدّين شاه قاجار 1 . پدرش متخلص به « شكسته » ، داراى چند فرزند به نام‌هاى هلاكو ميرزا ، ارغون ميرزا ، اباقا خان ميرزا و اوكتاىقاآن ميرزا بود . در سال 1247 ق شجاع السلطنه پس از مدت‌ها دورى از فارس همراه فرزندانش ملتزم ركاب حسين على ميرزا فرمانفرما روانه شيراز گرديد 2 . اوكتاىقاآن پس از گرفتارىهاى پدر كه موجب كور شدن وى گرديد مدت‌ها پنهان و آواره مىزيست و همراه با نزديكان و عموهايش در مهاجرت بود . مدتى در همدان ساكن شد و سپس به مشهد نقل مكان كرد تا اينكه مورد عفو واقع شد ؛ و در سال 1300 ق / 1261 ش هنگامى كه ناصر الدّين شاه به قصد زيارت به مشهد آمد وى را به جاى شاهزاده ابو الحسن ميرزا شيخ الرئيس به رياست كتابخانه منصوب كرد 3 .\r\nاوكتاى در آب‌رنگ و شبيه‌سازى دست داشت 4 . خط شكسته را خوب مىنوشت ، داراى ذوق شعر بود و ديوان مختصرى از او باقى است . حبيب قاآنى شاعر معروف تخلص شعرى خود را به خاطر مدح او اقتباس كرد 5 .\r\nاز اشعار اوست :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n نيست ذكرى يا رب يا رب شبها مرا * از چه يا رب بىاثر گرديده يا رب يا رب‌ها\r\nدر فراقت اى مه نامهربان شبهاى هجر * هست بر دامان ز اشك ديده كوكب‌ها مرا 6 \r\nمؤلف فردوس التواريخ در ستايش اوكتاىقاآن مبالغه كرده است و او را به شب‌زنده‌دارى و نيز پرهيزكارى ستوده است 7 . فوت اوكتاى در سال 1308 ق واقع شد . جسدش را در مسجد رياض ( مسجد زنانه ) واقع در رواق پشت‌سر روضه منوره رضوى دفن كردند ( 8 ) . از اوكتاى دو فرزند باقى ماند : روح الامين و عبد الرضا . عبد الرضا پس از فوت او جانشين پدر شد و مسئوليت كتابخانه را پذيرفت . پس از عبد الرضا فرزندش عبد العلى ميرزا در سن نوجوانى به رياست رسيد و به اين طريق رياست كتابخانه آستان قدس در اين خاندان موروثى شد و آنان توانستند بيش از هشتاد سال در اين مقام بمانند 9 .\r\nاز اوكتاىقاآن دو ديوان شعر باقى ماند كه يكى از آن‌ها در سال 1322 ق توسط سيد جواد شهيدى در مشهد تحرير يافته است 10 .\r\n\r\n\r\n","description":"\r\n( 1 ) - سيد احمد ديوان‌بيگى شيرازى :\r\nحديقة الشعراء 1 / 202\r\n( 2 ) - حسن حسينى فسايى : فارسنامه ناصرى 1 / 744\r\n( 3 ) - زرى رفوگران : برگى سبز از دفتر تاريخ كتابخانه مقدس ، دانش‌ورز ، شماره 23 ، 1382 / 23 ؛ سيد احمد ديوان‌بيگى شيرازى : همان‌جا\r\n( 4 ) - محمد على كريم‌زاده تبريزى :\r\nاحوال و آثار نقاشان قديم ايران 1 / 93\r\n( 5 ) - سيد احمد ديوان‌بيگى شيرازى :\r\nپيشين 1 / 202 - 203\r\n( 6 ) - نوروز على بسطامى : فردوس التواريخ / 429 و 431\r\n( 7 ) - عزيز اللّه عطاردى : فرهنگ خراسان 4 / 18\r\n( 9 ) - همان 3 / 416\r\n( 10 ) - شيخ آقابزرگ تهرانى : الذريعة الى التصانيف الشيعة 9 / 112 ؛ سيد احمد ديوان‌بيگى شيرازى : پيشين 1 / 202 رسول سعيدىزاده\r\n\r\n( 93 ) قاجار - سلطان حسين ميرزا ( - 1333 ق )\r\nسلطان حسين ميرزا نير الدوله\r\n","footnote":"","page_name":" 196 ","page_number":196},
  {"content":"\r\n\r\nفرزند پرويز ميرزا نير الدوله ( م 1305 ق ) نوه فتحعلى شاه قاجار 1 .\r\nوى دوران كودكى را در قصر ناصر الدّين شاه گذراند . هنگامى كه به سن كمال رسيد مقام پيش‌خدمتى ناصر الدّين شاه به او داده شد . نير الدوله تا اواخر سلطنت ناصر الدّين شاه به شاهزاده پيش‌خدمت معروف بود و در دو سفر ناصر الدّين شاه به اروپا در سالهاى 1290 و 1295 ق به عنوان پيش خدمت ، شاه را همراهى مىكرد 2 . علاوه بر سمت پيش‌خدمتى ، رسيدگى به امور باغ و عمارت دوشان‌تپه و باغ‌وحش آنجا به عهده وى بود 3 . سال 1305 ق پرويز ميرزا نير الدوله كه غالبا حكومت سبزوار و نيشابور را داشت درگذشت و لقب به پسرش سلطان حسين ميرزا داده شد 4 . در سال 1309 ق به حكومت نيشابور منصوب شد و فرمان امير تومانى را هم دريافت كرد 5 . تا چند سال بعد حكومت سرولايت سبزوار و غيره ضميمه حكومت نيشابور گرديد و در اين مدت اكثر املاك خوب و مرغوب نيشابور را به تصرف خود درآورد و از ملاكين درجه اول نيشابور گرديد 6 .\r\nدر سال 1318 ق با درگذشت شاهزاده على نقى ميرزا ركن الدوله والى خراسان سلطان حسين ميرزا نير الدوله با دادن پيشكش قابل توجهى به شاه و صدراعظم جانشين وى گرديد 7 . وى تا سال 1323 ق حاكم خراسان بود 8 . علت عزل وى از حاكميت خراسان شورش مردم بر ضد او در اثر ظلم و ستم وى بود . حيدر خان عمو اوغلى در خاطرات خود مىگويد :\r\n« چيزى كه اثر فوق‌العاده در قلب من\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنموده و به تعجب من مىافزود آن بود كه مىديدم حاكم در حين حركت و عبور از كوچه و بازار عده كثيرى از فراشها و آدمهاى مفت‌خور تقريبا به عده چهارصد نفر جلو و عقب خود انداخته و كسانى را كه نشسته بودند به زور آنها را بلند كرده و حكم به تعظيم كردن مىنمود . 10 در به دو ورود من به خراسان منظره هولناكى مشاهده نمودم كه از آن منظره اهالى خراسان حاكم جديد را تحسين و تمجيد كردند و مىگفتند كه اين حاكم خوب حاكم سفاك بوده و خواهد توانست حكومت كند . . . [ چون 
  ] شخصى را شقه كرده يك نصفه بدن را به يك طرف دروازه و نصفه ديگر را به يك طرف ديگر آويخته بودند و من آن منظره وحشيگرى را نمىتوانستم از مد نظر خود محو سازم 11 . . . پس از مدت قليلى اتفاق ديگرى كه از اين سفاك به عرضه شهود رسيد آن بود كه با عموم ملاكين متفق شده گندم را انبار و احتكار كرد . بر قيمت آن افزودند به قسمى كه نان را مردم به سختى تحصيل كرده به قيمت گزاف مىخريدند از اين احتكار بر قيمت نان خيلى افزوده شد كه فقرا و ضعفا از خريدن آن عاجز بودند . . . » 12\r\nحيدر خان عمو اوغلى آنگاه توضيح مىدهد كه چگونه با بهره‌بردارى از همين اتفاقات و عدم رضايت عمومى ، مردم را برانگيخته و بلواى معروف شهر مشهد را باعث شده است 13 . اين بلوا تقريبا سيزده روز طول كشيد ، ازدحام مردم به قدرى زياد شد كه در صحن حرم حركت كردن ممكن نبود . نير الدوله از حكومت معزول و ركن الدوله منصوب گرديد 14 . در گزارش‌هاى كنسولگرى انگليس و روس در مشهد تلگراف‌هايى در خصوص اجحاف و احتكارى كه از سوى نير الدوله حاكم خراسان در مشهد صورت گرفته براى مشير الدوله وزير خارجه وجود دارد . 15\r\nاسماعيل رائين در خصوص علت عزل نير الدوله مىنويسد : « البتّه دراين‌باره عقايد ديگرى نيز ابراز شده و آن اينكه مخالفت‌هاى داخلى بين اعضا و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nعناصر حكومت ايالتى و كوشش براى برانداختن نير الدوله باعث شد تا مخالفين او از طريق احتكار آرد و گندم ، گرانى نان و شوراندن مردم ، به مقصود خود نايل آيند 16 . محمد يوسف هروى در اين‌باره مىنويسد : « بلواى بىجهت اغلب اهالى مشهد بر ضد ايالت كبرى نير الدوله به دستور العمل چند نفر اعيان كه عداوت سابقه با شاهزاده معظم‌له داشتند و به گرانى نان اقدام نموده به تحريك اهالى پرداختند و چندين زن را به فساد واداشتند در ماه صفر و آن اغتشاش مايه خسارت زياد به ملت و دولت ايالت شد . » 17 در سال 1323 ق پس از عزل ميرزا احمد خان علاء الدوله از حكومت تهران نير الدوله به جاى وى به حكومت تهران منصوب شد 18 . در سال 1324 ق مظفر الدّين شاه طى دستورى مقرر گردانيد كه نظام‌نامه انتخابات مجلس شوراى ملى نوشته شود ، اين نظام‌نامه پس از امضاى شاه به نير الدوله حاكم تهران داده شد تا انتخابات را برگزار نمايد گرچه وى مايل نبود انتخابات برگزار شود ولى مهدى قلى خان هدايت مخبر السلطنه اقدام به اين كار كرد 19 . در سال 1325 ق نير الدوله جانشين نظام السلطنه به حكومت اصفهان منصوب گرديد ، در اين زمان سردسته مشروطه‌خواهان تبريز به مجتهدين اصفهان تلگراف نموده تا در فشار آوردن به شاه يارى كنند و آيت‌اللّه نجفى به مردم توصيه نمود ، تا مواد متمم قانون اساسى به امضاى شاه نرسد ماليات را ادا نكنند . 20\r\nنير الدوله بار ديگر در سال 1330 ق در اثر بىنظمىهايى كه در مشهد پيش آمد به عنوان حاكم خراسان انتخاب شد 21 . و در جمادى الثانى وارد مشهد گرديد 22 . در همين سال به تحريك بيگانگان هرج‌ومرج و بىنظمىهايى در مشهد روى داد و در ششم ربيع الاول از طرف اردوى روس حكومت‌نظامى در مشهد اعلام شد و عصر روز دهم ربيع الاول شليك توپ به سمت حرم مطهر آغاز و در اثر تيراندازى و حمله\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nروس‌ها به حرم مطهر امام رضا عليه السّلام تعدادى از زائران و مجاوران حضرت رضا عليه السّلام شهيد و مجروح شدند و خسارتهايى به درها ، ايوانها ، رواقها و گنبد مطهر وارد گرديد 23 . نير الدوله با داشتن اختياراتى پس از ورود به مشهد نخست از فرصت استفاده كرد و به خرده حساب‌هايى كه از پيش با اشخاص داشت پرداخت و مخالفين خود را يكى پس از ديگرى از ميان برد 24 .\r\nاز جمله كارهاى مثبت نير الدوله در اين سال تعمير گنبد مطهر امام رضا عليه السّلام بود . عطاردى به نقل از مرحوم عبد الحميد مولوى مىنويسد : « من در آن وقت ده‌ساله بودم نير الدوله نخستين كسى بود كه قدم پيش نهاد و اولين خشت طلائى با دست خود بر گنبد نهاد حاج حسين معمارباشى آستان قدس در اين مورد به او كمك كرد . حاج عباس مقدادى ، گچ تبادكان را كه گچى قوى است به آب گرفت و با خشت طلا به دست نير الدوله داد و اولين خشت توسط نير الدوله در گنبد نصب شد هزينه گنبد را گروهى از سادات و مالكان مشهد و نير الدوله پرداخت كردند شاهزاده حاج مرتضى ميرزا متخلص به شكسته ، كه در پشت‌بام حضور داشت و جريان نصب خشت‌هاى طلائى را نظاره مىكرد فىالبداهه ابيات ذيل را سرود :\r\n چون نير الدوله آن شه نيك‌سرشت * معمار حرم گشت و خريدار بهشت\r\nيك خشت بدست خويش برداشت و نوشت * تاريخ نيكوكارى خود با « يك خشت » \r\n« يك خشت » با حروف ابجد مىشود 1330 و با اضافه عدد « يك » به آن 1331 مىگردد و در اين تاريخ گنبد مطهر حضرت رضا عليه السّلام تعمير گرديد 25 .\r\nنير الدوله پس از مدتى از حكومت خراسان معزول و به تهران بازگشت و در سال 1333 ق درگذشت ، جنازه‌اش را به مشهد منتقل و در دار السياده حرم مطهر امام رضا عليه السّلام دفن گرديد 26 .\r\n\r\n\r\n","description":"\r\n( 1 ) - احمد ميرزا عضد الدوله : تاريخ عضدى / 265\r\n( 2 ) - مهدى بامداد : شرح حال رجال ايران 2 / 87 ؛ عزيز اللّه عطاردى : فرهنگ\r\n","footnote":"","page_name":" 200 ","page_number":200},
  {"content":"\r\n\r\nخراسان 4 / 309\r\n\r\n\r\n","description":"\r\n( 3 ) - مهدى بامداد : پيشين 2 / 87\r\n( 4 ) - احمد ميرزا عضد الدوله : پيشين / 265 ؛ محمد حسن خان اعتماد السلطنه :\r\nروزنامهء خاطرات / 563\r\n( 5 ) - عزيز اللّه عطاردى : پيشين 4 / 309\r\n( 6 ) - مهدى بامداد : پيشين 2 / 87\r\n( 7 ) - اسماعيل رائين : حيدر خان عمو اوغلى / 33 ؛ مهدى بامداد : پيشين 2 / 87\r\n( 8 ) - مهدى سيدى : تاريخ شهر مشهد / 410\r\n( 9 ) - اسماعيل رائين : پيشين / 23\r\n( 10 ) - همان / 28\r\n( 11 ) - همان / 30\r\n( 12 ) - همان‌جا\r\n( 13 ) - همان‌جا\r\n( 14 ) - همان / 33\r\n( 15 ) - سيد على ميرنيا : وقايع تاريخى خاور ايران 1 / 242\r\n( 16 ) - اسماعيل رائين : پيشين / 31\r\n( 17 ) - محمد يوسف رياضى هروى : عين الوقائع / 152 - 155\r\n( 18 ) - مهدى بامداد : پيشين 2 / 88\r\n( 19 ) - مهدى قلى خان هدايت : خاطرات و خطرات / 142\r\n( 20 ) - رحيم رضازاده ملك : انقلاب مشروطه ايران به روايت اسناد امور خارجه انگليس ( كتابهاى آبى ) / 47\r\n( 21 ) - مهدى بامداد : پيشين 2 / 88\r\n( 22 ) - رحيم‌زاده ملك : پيشين / 669\r\n( 23 ) - محمد روشن : مشروطهء گيلان به انضمام وقايع مشهد / 135 - 145\r\n( 24 ) - مهدى بامداد : پيشين 2 / 88\r\n( 25 ) - عزيز اللّه عطاردى : پيشين 4 / 311\r\n( 26 ) - على مؤتمن : تاريخ آستان قدس / 340 على سكندرى\r\nقاجار - عزت ملك خانم - جلد 4\r\nقاجار - محراب خان - جلد 4\r\n\r\n( 94 ) قاجار - محمد تقى ميرزا ( 1262 - 1318 ق )\r\nاستاندار خراسان و متولى آستان قدس . محمد تقى ميرزا چهارمين پسر محمد شاه و برادر كوچك ناصر الدّين شاه قاجار 1 در حدود سال 1262 ق متولد شد 2 . محمد تقى ميرزا در 1273 ق به حكومت تهران انتخاب گرديد و در سال 1283 ق حاكم زنجان شد . پس از درگذشت اردشير ميرزا ركن الدوله ( 1282 ق ) ملقب به ركن\r\n","footnote":"","page_name":" 201 ","page_number":201},
  {"content":"\r\n\r\nالدوله شد . در اوايل سال 1289 ق به جاى ناصر قلى خان قاجار قوانلو عميد الملك براى بار دوم به حكومت زنجان منصوب و روانه آنجا گرديد 3 . سال 1293 ق ايالت خراسان به وى واگذار شد 4 . در سال 1297 ق ميرزا سعيد خان مؤتمن الملك از توليت آستان قدس عزل و وزير امور خارجه شد 5 و توليت به ركن الدوله والى خراسان تفويض گرديد و ميرزا مصطفى فرزند ميرزا سعيد خان نايب‌التوليه شد 6 .\r\nدر سال 1299 ه . ق از حكومت عزل و به جاى وى حاج ميرزا حسين خان مشير الدوله سپهسالار اعظم به سمت حكومت و نيابت توليت آستان رضوى فرستاده شد . حكومت مشير الدوله بيش از دو ماه و اندى طول نكشيد و درگذشت . 7 پس از درگذشت سپهسالار دوباره ركن الدوله در همين سال به خراسان اعزام و فرمان حكومت آنجا را در ذىحجه 1298 ق گرفت .\r\nحكومتش تا سال 1300 ق طول كشيد . 8 در همين زمان بود كه حسام السلطنه با دادن 25 هزار تومان پيشكش به ناصر الدّين شاه به جاى ركن الدوله براى پنجمين بار به حكومت خراسان منصوب شد اما پيش از حركت در دوم جمادى الاولى همان سال در تهران درگذشت و ركن الدوله دوباره با دادن پيشكش به خراسان آمد . 9 حكومت وى اين‌بار تا شعبان 1301 ق بيشتر طول نكشيد و از اين تاريخ به بعد ميرزا عبد الوهاب خان شيرازى ملقب به آصف الدوله به حكومت خراسان منصوب شد .\r\nيكى از اولين اقدامات ركن الدوله در ابتداى ورود به مشهد دستگيرى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nسردار ايوب خان افغان و تحويل وى به كنسولگرى انگليس بود چون در اين زمان انگلستان بر حريف خود روسيه غلبه يافت ضرورت وجود اين سردار افغان در ايران منتفى به نظر مىرسيد . 11 همچنين تركمان‌هاى ايران در حدود بجنورد تا دشت گرگان نيز گويا به تحريك روسيه شورش كردند ، ازاين‌رو ركن الدوله و تعدادى از سرداران خراسان مأمور گرگان شدند و تا ديرگاهى به جنگ به تركمانان اشتغال داشتند 12 .\r\nركن الدوله در سال 1303 ق مديريت دارالشوراى دولتى يا دارالشوراى كبرى را برعهده گرفت و چون از عهده اين كار برنيامد رياستش چندان طول نكشيد . 13 او از سال 1304 ق تا 1308 ق ديگربار استاندارى و نيابت توليت آستان قدس رضوى را به دست آورد . 14\r\nركن الدوله در سال 1309 ق با تقديم پيشكش قابل توجهى به شاه به استاندارى فارس تعيين شد بعد از هفت ماه رقباى او با اعطاى پيشكش زيادتر درصدد بودند كه استاندارى فارس را بدست بگيرند 15 ولى ركن الدوله با وساطت افرادى چون انيس الدوله همسر ناصر الدّين شاه بر رقباى خود پيشى گرفت و در مقام خود باقى ماند .\r\nانيس الدوله در بخشى از نامه‌اش به ناصر الدّين شاه مىنويسد : « بارى شنيدم كه حكومت شيراز را باز تغيير داده‌ايد ولى خيلى تعجب است كه بيچاره ركن الدوله هفت ماه است رفته با آن‌همه خسارت اگر براى پيشكشى است از خود شاهزاده بگيريد و خودش باشد . » ناصر الدّين شاه در بالاى عريضه وى مىنويسد :\r\n« ركن الدوله حاكم است جواب عريضه‌اش را هم با تلگراف داديم و ديگر جوابى ندارد كه داده شود » . 16\r\nاعتماد السلطنه در يادداشتهاى روزانه خود در مورد انتصاب وى مىنويسد : « 18 رجب 1309 ق ركن الدوله پنجاه هزار تومان پيشكش داد ، حاكم فارس شد و پسر ركن الدوله هم\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nعين الملك لقب گرفت » 17 حكومت ركن الدوله بيش از يك سال طول نكشيد و در شعبان 1310 ق عزل گرديد . او در 23 ذىالحجه 1314 ق پس از عزل آصف الدوله والى خراسان شد 18 .\r\nدر اين زمان ناآرامىهايى بر مشهد حاكم بود ، در گزارش سركنسولگرى انگليس در مشهد آمده است :\r\n« على الظاهر بنياد يك هيجان تجدد خواهانه سختى نهاده شده بود ولى ركن الدوله والى مواظب حال تجددخواهان است و چون اين‌ها خائف هستند و اظهار مخالفت مخصوصى نمىنمايند امكان دارد كه شهر آرام بماند . يك هفته بعد از آن ياور ( سرگرد ) سايكس گزارش داد چنان كه سفارتين به دولت ايران توصيه نموده‌اند ، تعيين ركن الدوله به ايالت خراسان در عيد نوروز تجديد خواهد شد . . . به هر صورت در اوايل مارس گزارش داده شد كه ركن الدوله معزول شده و نير الدوله كه شخصا در خراسان منفور عام است به مناسبت تقريبى 400 / 2 ليره پيشكشى كه براى اين مقام داده است به ايالت تعيين نموده‌اند . » 19\r\nسرانجام محمد تقى ميرزا ركن الدوله 15 شوال 1318 ق در 57 سالگى فوت كرد و در حرم مطهر امام رضا عليه السّلام دفن گرديد . 20 مهدى بامداد در خصوص ويژگىهاى ركن الدوله مىنويسد : نامبرده شاهزاده‌اى بود گنده و بىعرضه و مانند اكثر مأمورين دولت اخاذ ، در حكومت‌هايى كه مىرفت غالبا حكومت‌هاى جزء را به حراج مىگذاشت و هركس به وى زيادتر پول مىداد او را به مأموريت مىفرستاد نه فقط ركن الدوله اين كار را در آن زمان مىكرد بلكه عملى بوده معمول به تمام حكام » . 21\r\nركن الدوله در سال 1299 ق دار السياده حرم رضوى را با سه‌هزار تومان از محل درآمد آستانه آينه‌كارى نمود 22 . در سال 1301 ق تعدادى كتاب را وقف كتابخانه آستان قدس نمود 23 ، وى قنات ركنيه را از هزينه خود احداث و درآمد آن را بر روشنائى دو عدد چهل چراغ كه خود در حرم مطهر آويخته بود وقف نمود ، 24 همچنين كاروانسرايى در\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nفاصله 48 كيلومترى قوچان - مشهد را با هزينه شخصى خويش از نو ساخت . 25 از ديگر موقوفات وى شش‌دانگ تيمچه بلورفروشان مىباشد كه در 1305 ق از ورثه امام‌جمعه مشهد به مبلغ شش هزار و پانصد تومان خريده بود 26 .\r\n\r\n\r\n","description":"\r\n( 1 ) - ميرزا حسن حسينى فسايى : فارسنامه ناصرى 1 / 787\r\n( 2 ) - مهدى بامداد : شرح حال رجال ايران 3 / 317\r\n( 3 ) - همان 3 / 313\r\n( 4 ) - محمد هاشم خراسانى : منتخب التواريخ / 629 ؛ اعتماد السلطنه : تاريخ منتظم ناصرى 3 / 1963\r\n( 5 ) - اعتماد السلطنه : پيشين 3 / 2009\r\n( 6 ) - محمّد احتشام كاويانيان : شمس الشموس / 422\r\n( 7 ) - مهدى بامداد : پيشين 3 / 313\r\n( 8 ) - اعتماد السلطنه : پيشين 3 / 1887 ؛ مهدى بامداد : پيشين 3 / 314\r\n( 9 ) - اعتماد السلطنه : پيشين 3 / 2047 ؛ مهدى بامداد : همان‌جا\r\n( 10 ) - عبد الحسين نوايى : اسناد ميرزا عبد الوهاب آصف الدوله / 9 ؛ مهدى بامداد : همان‌جا\r\n( 11 ) - محمد يوسف رياضى هروى : عين الوقائع / 97\r\n( 12 ) - همان / 98 - 103\r\n( 13 ) - مهدى بامداد : همان‌جا\r\n( 14 ) - على مؤتمن : تاريخ آستان قدس / 177\r\n( 15 ) - مهدى بامداد : پيشين 3 / 315\r\n( 16 ) - مهدى قلى خان هدايت : خاطرات و خطرات / 65\r\n( 17 ) - محمد حسن خان اعتماد السلطنه :\r\nروزنامه خاطرات / 794\r\n( 18 ) - محمد هاشم خراسانى : پيشين / 631\r\n( 19 ) - رحيم رضازاده ملك : انقلاب مشروطيت ايران به روايت اسناد امور خارجه انگليس ( كتابهاى آبى ) / 199\r\n( 20 ) - محمد يوسف رياضى هروى :\r\nپيشين / 141\r\n( 21 ) - مهدى بامداد : پيشين 3 / 317\r\n( 22 ) - اعتماد السلطنه : تاريخ منتظم ناصرى 3 / 2040\r\n( 23 ) - رمضانعلى شاكرى : گنج هزارساله / 94\r\n( 24 ) - نوروز على بسطامى : فردوس التواريخ / 402\r\n( 25 ) - فرهنگ جغرافياى ايران ( خراسان ) / 1037\r\n( 26 ) - عزيز اللّه عطاردى : فرهنگ خراسان 2 / 99 على سكندرى\r\n","footnote":"","page_name":" 205 ","page_number":205},
  {"content":"\r\n\r\n\r\n( 95 ) قاجار - مهدى قلى ميرزا ( - 1322 ق )\r\nمهدى قلى ميرزا سهام الملك متولىباشى آستان قدس و واقف اموال غير منقول به طلاب علوم دينى ، فرزند بيست و دوم محمد ولى ميرزا پسر فتحعلى شاه قاجار 1 . وى جد شاهزاده‌هاى سهامى مشهد مىباشد 2 .\r\nدر محرم سال 1290 ق امور چاپارخانه كشور به وى واگذار گرديد 3 . مهدى قلى ميرزا در جنگ با خان خوارزم شركت داشت و به سبب پيروزىهايى كه لشكريان ايران بدست آوردند ، سرداران فاتح از سوى شاه هدايايى دريافت نمودند 4 و مهدى قلى ميرزا مفتخر به جبّه ترمه كرمانى و ثوب گرديد 5 .\r\nاو در سال 1302 ق به رياست قشون خراسان رسيد . در اواخر اين سال به واسطه تندرويهاى مفرط و طمع‌ورزىهاى زياد ميرزا عبد الوهاب خان آصف الدوله شيرازى والى خراسان ، مردم از او رنجيده‌خاطر شدند و زمزمه آشوب و انقلاب برخاست ؛ شاه ، مهدى قلى ميرزا را به رياست قشون خراسان معين و اعزام داشت . اما به دليل مخالفت آصف الدوله خيلى زود به تهران برگشت . 6\r\nسهام الملك در سال 1310 ق سمت بيگلربيگى شيراز را داشته است .\r\nاعتماد السلطنه در يادداشت 2 ذىقعده 1310 ق مىنويسد « مهدى قلى ميرزا پسر حاجى محمد ولى ميرزا تنبل‌ترين شاهزاده‌هاست و او را به شيراز براى بيگلربيگىگرى فرستاده‌اند ابدا از عهده نظم آنجا برنخواهد آمد مگر اقبال خود پادشاه كارى بكند » 7 نامبرده از\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nسال 1320 ق تا پايان عمر ( 1322 ق ) متولىباشى آستان قدس رضوى بود و به سبب مرض و با در آن سال فوت كرد .\r\nمهدى قلى ميرزا در رجب 1321 ق مغازه‌هايى در يكى از راهروهاى صحن عتيق از سمت بست بالا خيابان مجاورت آب‌انبار ، ساخته و اعيان آن را وقف بر لباس زوار و طلاب علوم دينى قرار داد . وى توليت آن را به فرزندش اعزاز السلطان و بعد با ازهد و اتقاى علماى مشهد و با نظارت آستان قدس واگذار نموده است 9 . همچنين در ربيع الاول 1322 ق اعيان بازارچه شماع‌خانه را به خرج خود ساخت و وقف بر مصارف ذيل كرد : عشر حق التوليه و توليت را با اعزاز السلطان فرزند خود قرار داده و پس از انقراض اولاد او توليت با اعلم و ازهد علماى مشهد و نظارت با آستان قدس است .\r\nمصرف تعزيه و روشنايى شب وفات صديقه طاهره عليها السّلام و تعزيه و روشنايى شب وفات حضرت رضا عليه السّلام و ما زاد آن به اعراب نجفى و بحرينى اختصاص داده است . 10\r\n\r\n\r\n","description":"\r\n( 1 ) - مهدى بامداد : شرح حال رجال ايران 4 / 177\r\n( 2 ) - محمّد احتشام كاويانيان : شمس الشموس / 432\r\n( 3 ) - محمد حسن خان اعتماد السلطنه :\r\nمرآة البلدان 3 / 1705 ؛ همو : تاريخ منتظم ناصرى 3 / 1938\r\n( 4 ) - همو : مرآة البلدان 2 و 3 / 1210 - 1211\r\n( 5 ) - همان 2 و 3 / 1221\r\n( 6 ) - مهدى بامداد : پيشين 4 / 177 ؛ اعتماد السلطنه : روزنامه خاطرات / 397\r\n( 7 ) - محمّد حسن خان اعتماد السلطنه :\r\nپيشين / 877\r\n( 8 ) - محمّد احتشام كاويانيان : پيشين / 432\r\n( 9 ) - عبد الحميد مولوى : پيش‌نويس فهرست موقوفات آستان قدس رضوى 3 / 261\r\n( 10 ) - همان 3 / 266 على سكندرى\r\n\r\n( 96 ) قاجار - ميرزا محمد خان ( - 1284 ق )\r\nاز سرداران نظامى و كشورى عصر\r\n","footnote":"","page_name":" 207 ","page_number":207},
  {"content":"\r\n\r\nمحمد شاه ( 1250 - 1264 ق ) و ناصر الدّين شاه قاجار ( 1264 - 1313 ق ) معروف به سپهسالار اعظم و صدراعظم ناصر الدّين شاه . ميرزا محمد خان قاجار پسر دوم امير خان از ايل دولوى قاجار 1 برادرزاده زن فتحعلى شاه قاجار بود 2 .\r\nپس از درگذشت فتحعلى شاه در سال 1250 كه اوضاع كشور آشفته شد براى سركوبى حسينعلى ميرزا و حسنعلى ميرزا به همراه قواى مركزى به شيراز فرستاده شد و در اين هنگام جزو افسران نظامى به حساب مىآمد 3 . در سال 1256 از سوى محمد شاه قاجار به منصب سركشيكچىباشى رسيد . اين مقام قبل از او برعهده برادرش نصر اللّه خان بود 4 و چند سال در اين سمت بود .\r\nپس از اينكه محمد شاه قاجار در 6 شوال 1264 ق درگذشت يكى از مسائلى كه رخ داد مخالفت امرا با آخرين وزير او حاجى ميرزا آقاسى بود كه طرفدارانش تقريبا بر تهران مسلط شدند و خود وى قصد داشت عباس ميرزا ، برادر كوچكتر ناصر الدّين شاه ، را به حكومت بردارد . يكى از مخالفان او همين ميرزا محمد خان قاجار بود كه به اتفاق بزرگانى همچون يوسف مستوفى الممالك و عباس قلى خان والى ، شبانه به سفارت انگليس در تجريش رفتند و اعلام كردند كه حاضرند تا آمدن وليعهد ، ناصر الدّين ميرزا ، زمام كارها را بدست گيرند . بالاخره تلاش‌هاى اين عده ثمر داد و ناصر الدّين ميرزا شاه شد و در نهايت هم ميرزا آقاسى را به خاطر بدرفتارى و مخالفتى كه با ميرزا محمد خان قاجار كرده بود عزل نمود 5 .\r\nميرزا محمّد خان در 1267 ق به حكومت سمنان و دامغان منصوب\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nگرديد و از طرف خود نايب‌الحكومه‌هايى به سمنان و دامغان فرستاد . وى در زمان جنگهاى كريمه كه در آن نيروهاى روس با عثمانىها درگير بودند و روابط ايران نيز با عثمانىها در آن هنگام تيره شد به مرزهاى كرمانشاه اعزام گرديد 7 . ميرزا محمد خان در سال 1273 ق به فرماندهى سپاهى مأمور جنگ با انگليسىها كه براى فشار آوردن به ايران براى دست برداشتن از محاصره هرات به جنوب ايران حمله كرده بودند رهسپار جنوب گرديد . اما او و بقيه قواى ايران از لشكر انگليس شكست خوردند و مطابق عهدنامه پاريس هرات از ايران جدا شد 8 .\r\nدر سال 1275 ق ميرزا محمد خان در شوراى دولتى كه هفت وزير آن را تشكيل مىدادند عنوان وزارت جنگ داشت و عنوان سپهسالار نيز به او داده شد 9 . از ديگر كارهاى مهمى كه موجب پيشرفت او شد اين بود كه در سال 1280 ق مأموريت جنگ با تركمانان گمش‌تپه و ساحل اترك يافت . چون در اين مأموريت موفق شد از طرف شاه به « سپهسالار اعظم » ملقب گرديد . در شوال سال بعد وزير اعظم شد و وزارت خانه‌هاى جنگ ، ماليه و خارجه به او محول شد و بدين‌ترتيب تقريبا همه كارهاى لشكرى و كشورى به دست او افتاد . در 1282 ق نظم پايتخت هم برعهده او قرار گرفت 10 . اما ظاهرا ميرزا محمّد از عهده كارهاى كشورى برنمىآمد و افرادى كه برگزيده بود بيشتر از افراد نظامى بودند كه اهل تدبير و قلم نبودند در نتيجه امور مالى و ادارى دچار اختلال شد و شاه مجبور شد دوباره به وزرا استقلال عمل بدهد و ميرزا محمد را در ماه صفر 1283 ق پس از يك سال و پنج ماه از صدارت عظمى عزل كرد 11 و فقط وزارت جنگ را در اختيار او باقى گذارد 12 .\r\nدر همين سال ناصر الدّين شاه حكومت ايالات خراسان ، سيستان ، استرآباد ، شاهرود ، بسطام ، دماوند ، فيروزكوه ، كمره ، جاجرم ، نردين ، خوار ،\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nسمنان و دامغان را به او سپرد و او با شكوهى تمام روانه محل مأموريت خود شد 13 . البتّه در آن هنگام اين ولايات ضميمه خراسان بود و در واقع سپهسالار به پيشكارى پسر ناصر الدّين شاه يعنى سلطان حسين ميرزا جلال الدوله كه طفلى بيش نبود و مقام ولايت خراسان به نام او بود ، گماشته شد 14 . به نظر مىرسد وى در اين زمان نيابت توليت آستان قدس را برعهده داشته است و على مؤتمن از وى جزو نايبان توليت ياد كرده است . 15\r\nميرزا محمد در مشهد به كمك افرادى همچون ميرزا محمد رضا مؤتمن السلطنه و ميرزا عليرضا سبزوارى كارها را اداره مىكرد . او در خراسان بذل و بخشش زيادى نمود و افراد زيادى را به طرف خود جلب كرد و « سركردگان خراسان و رئيس عشاير تركمان از روى ميل امر او را اطاعت مىكردند و به يك اشاره حاضر به خدمت مىشدند » . 16 اما حكومت او در خراسان نيز طولى نكشيد زيرا به اعتقاد اعتماد السلطنه شكوه و جلال او به هنگام استقبال از ناصر الدّين شاه كه روانه مشهد بود ، حسادت بسيارى را برانگيخت و رفتار سرد او با همراهان شاه موجب دسيسه‌چينى عليه او شد .\r\nاو را متهم كردند كه با امراى خراسان قصد توطئه عليه شاه دارد . ناصر الدّين شاه به اين اتهامات توجهى نكرد و او را بر كنار نساخت اما ميرزا محمد چندى پس از ورود ناصر الدّين شاه به مشهد در شب هفدهم صفر 1284 ق صبحگاهان به مرگ ناگهانى از دنيا رفت 17 . چندى شايع شده بود كه ناصر الدّين شاه او را با قهوه قجرى مسموم كرده است 18 .\r\nاعتماد السلطنه مىنويسد جسد ميرزا محمد خان سپهسالار در رواق مطهر دار الحفاظ مدفون شد 19 . اما برخى منابع هم محل قبر او را در توحيدخانه نوشته‌اند كه البتّه اين قول درست‌تر است چون صاحب تذكره مدينة الادب سنگ قبر را در آن محل خوانده و در كتاب خود آورده است 20 . مقبره او موقوفاتى داشته كه براى روشنايى و\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nقرائت قرآن صرف مىشده است 21 .\r\nسپهسالار به خاطر اينكه از « دانش و بينش » و « پختگى و كفايت » برخوردار نبود در زمان صدارت خود توفيقى بدست نياورد . تنها كارى كه در زمان او صورت گرفت « تعقيب شديد بىدينان و زنديقان بود كه وحشتى در جامعه پديد آورد و جمعى به اماكن مقدسه متحصن شدند . » 22 اعتماد السلطنه نيز با اشاره به اينكه او بيشتر شخصى نظامى بود ، مىنويسد به همين واسطه او از عهده كارهاى كشورى برنيامد و « حواشى مجلس او بيشتر از مردمان سپاهى بودند كه اهل سيف و عملند ، نه اهل تدبير و قلم » . اين ويژگىها باعث شد افراد كاركشته ديوانى تن به اطاعت او ندهند و به همين خاطر شاه مجبور شد دوباره وزرا را در كارها مستقل كند و مقام صدراعظمى را از ميرزا محمد خان بگيرد 23 . از ديدگاه اعتماد السلطنه او در زمان صدارت عظماى خود با مردم تهران رفتارى نيكو داشت و زياد به مردم سخت نمىگرفت و كينه‌توز نبود . « نان كسى را نمىبريد و بدنفسى نداشت فقط فحاشى را پيشه خود كرده و نهايت تنبيه او دشنامى بود كه مىداد كه اين دشنام هم از روى قهر و غضب باطن نبود » . 24 بامداد درباره او مىنويسد : معروف است كه ميرزا محمد خان سپهسالار چندان معلوماتى نداشت و از قجرهاى دربارى بود و پسرانش داماد شاه بودند . نامبرده مردى متدين ، منظم ، جدى و خطش بسيار بد و ناخوانا بود 25 .\r\nاز ميرزا محمد خان سپهسالار كارهاى عمرانى چندى نيز به يادگار ماند كه عبارتند از :\r\n1 - تجديد بناى مسجد جامع دامغان 26 .\r\n2 - تعميراتى قابل توجه در توحيدخانه حرم مطهر حضرت رضا عليه السّلام و آيينه‌كارى آن 27 .\r\n3 - طاق‌نمابندى بالا خيابان در مشهد 28 .\r\n4 - تسطيح گردنه شريف‌آباد بر سر راه مشهد و نصب دو سنگ عمودى در\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nتپه سلام كه بر آن زيارت حضرت رضا عليه السّلام كنده‌كارى شده بود 29 .\r\n\r\n\r\n","description":"\r\n( 1 ) - محمد حسن خان اعتماد السلطنه :\r\nصدر التواريخ / 249\r\n( 2 ) - مهدى بامداد : شرح حال رجال ايران 3 / 228\r\n( 3 ) - همان 3 / 229\r\n( 4 ) - محمد تقى خان لسان الملك سپهر :\r\nناسخ التواريخ 1 و 2 / 743\r\n( 5 ) - همان 3 / 931 ، 937 ، 955 ؛ عباس اقبال آشتيانى : ميرزا تقى خان اميركبير / 85 - 86\r\n( 6 ) - محمد تقى خان لسان الملك سپهر :\r\nپيشين 3 / 1171\r\n( 7 ) - مهدى بامداد : پيشين 3 / 230\r\n( 8 ) - محمد تقى لسان الملك سپهر : پيشين 3 / 1400\r\n( 9 ) - محمد حسن خان اعتماد السلطنه :\r\nپيشين / 250\r\n( 10 ) - همان / 251 ؛ محمد حسن خان اعتماد السلطنه : تاريخ منتظم ناصرى 3 / 1860\r\n( 11 ) - محمد حسن خان اعتماد السلطنه :\r\nصدر التواريخ / 252 - 254\r\n( 12 ) - مهدى بامداد : پيشين 3 / 231\r\n( 13 ) - محمد حسن خان اعتماد السلطنه :\r\nپيشين / 253 ؛ مهدى سيدى : تاريخ شهر مشهد / 353\r\n( 14 ) - مهدى بامداد : پيشين 3 / 232\r\n( 15 ) - على مؤتمن : تاريخ آستان قدس / 176\r\n( 16 ) - محمد حسن خان اعتماد السلطنه :\r\nپيشين / 255\r\n( 17 ) - همان / 256 - 257 ؛ محمد على مصباحى نائينى : تذكرهء مدينة الادب 2 / 700\r\n( 18 ) - مهدى بامداد : پيشين 3 / 232\r\n( 19 ) - محمد حسن خان اعتماد السلطنه :\r\nپيشين / 257\r\n( 20 ) - محمد على مصباحى نائينى : پيشين 2 / 700 و 725 ؛ ملا هاشم خراسانى :\r\nمنتخب التواريخ / 629\r\n( 21 ) - محمد حسن خان اعتماد السلطنه :\r\nپيشين / 257\r\n( 22 ) - عبد الحسين نوايى : ايران و جهان 2 / 626\r\n( 23 ) - محمد حسن خان اعتماد السلطنه :\r\nپيشين / 252\r\n( 24 ) - همان / 253\r\n( 25 ) - مهدى بامداد : پيشين 3 / 232\r\n( 26 ) - محمد حسن خان اعتماد السلطنه :\r\nمطلع الشمس 3 / 1057 - 1058\r\n( 27 ) - همان 2 / 510 - 511 ؛ ملا هاشم خراسانى : پيشين / 650 ؛ على مؤتمن :\r\nپيشين / 91 ؛ محمد احتشام كاويانيان :\r\nشمس الشموس / 114\r\n( 28 ) - محمد حسن خان اعتماد السلطنه :\r\n","footnote":"","page_name":" 212 ","page_number":212},
  {"content":"\r\n\r\nصدر التواريخ / 255\r\n\r\n\r\n","description":"\r\n( 29 ) - همان‌جا رجبعلى يحيايى\r\nقائم‌مقام - رضوى - محمد على\r\n\r\n( 97 ) قره‌باغى - محمد حسين ( - 1310 ق )\r\nاز واقفين آستان قدس ، حاج محمد حسين قره‌باغى ، فرزند حاج عبد اللّه تاجر قره‌باغى است . از زندگى وى اطلاع دقيقى از منابع برنمىآيد ولى ظاهرا او از متمولين و معاريف مشهد در عهد ناصر الدّين شاه قاجار بوده است .\r\nكه در سال 1310 ه . ق يك باب كاروانسرا و دو باب دكان متصل به سراى مزبور واقع در بازار بزرگ وصل به كوچه قنادها را در مشهد وقف آستان قدس رضوى كرده است و توليت آن را برعهده شيخ محمد تقى بجنوردى نهاده است 1 . محمد حسين قره‌باغى در همان سال 1310 ه . ق بدرود حيات گفت و در دار السعاده حرم مطهر حضرت رضا عليه السّلام به خاك سپرده شد 2 .\r\n( 1 ) - عزيز اللّه عطاردى : فرهنگ خراسان 2 / 100\r\n( 2 ) - محمد على خان سديد السلطنه :\r\nسفرنامه / 214 سيد حسن حسينى\r\nقزوينى - ميرزا شفيع - اعتماد التوليه - ميرزا شفيع\r\n\r\n( 98 ) قمى - ابو طاهر سعد بن على ( - 516 ق )\r\nكارگزار مرو ، پنجمين وزير سلطان سنجر سلجوقى ، داراى اقداماتى در حرم على بن موسى الرضا عليه السّلام . ابو طاهر شرف الدّين سعد بن على بن مهيسه ( مميسه ، ماميسا ) قمى 1 در روستاى ويدهند قم به دنيا آمد . در جوانى از قم به بغداد رفت و در اردوى ملكشاه سلجوقى ( 465 - 485 ق ) به خدمت مهذب الدّين كميج ( كميخ ) ، كه عارض لشكر بود ، وارد شد 2 . در سال 481 ق كه\r\n","footnote":"","page_name":" 213 ","page_number":213},
  {"content":"\r\n\r\nمردم از كارگزار دولتى مرو به خواجه نظام الملك ، وزير مشهور سلجوقيان ، شكايت بردند ؛ نظام الملك از پسرش تاج الملك خواست اسامى ده تن كه شايسته آن مقام باشند به وى معرفى نمايد . خواجه از آن ميان ابو طاهر شرف الدّين را انتخاب كرد و در منشور خود او را « وجيه الملك » ناميد . از اين عبارت ناصر الدّين منشى در نسائم الاسحار كه مىگويد : « و [ ابو طاهر قمى 
  ] تا چهل سال تا روز وفات در هر منصب بزرگى كه بود عمل مرو به دو تعلق داشت 3 . » مشخص مىشود كه وى تا آخر عمر علاوه بر كارگزارى مرو مشاغل مهم ديگرى نيز داشته است ، كه در منابع نيز به آنها اشاره شده است . از جمله مناصب ديگر وى وزارت تاج الدّين خاتون سفريه ، مادر سلطان سنجر ( م 515 ه . ق ) ، عارضى لشكر و در نهايت وزارت سلطان سنجر ، آخرين سلطان بزرگ سلجوقى ( 452 - 552 ه . ق ) بوده است 4 .\r\nابو طاهر در زمانى كه مقام وزارت يا نيابت حرمسراى مادر سلطان سنجر را داشت به‌طور رودررو با او سخن مىگفت و به همين واسطه از افراد خاص دربار شد . ابو طاهر به دليل شايستگىهايى كه داشت توسط سلطان سنجر در هفدهم محرم 515 ق به وزارت برداشته شد . اما به نظر مىرسد كه در دوره يك‌ساله وزارت خود از بيمارى رنج مىبرده است و در پى همين بيمارى بود كه در 25 محرم سال 516 ق درگذشت . جسد ابو طاهر در جوار بارگاه امام على بن موسى الرضا عليه السّلام به خاك سپرده شد . در مورد جاى قبر وى اختلاف است . منشى كرمانى فقط اشاره كرده است كه « در جوار مشهد امام رضوى به طوس ، على ساكنه التحية و الرضوان ، مدفون است و دهى بر آن وقف كرده » و درآمد موقوفه خرج مقبره‌اش مىشود . نويسنده جامع التواريخ نوشته است كه قبر او در « جوار روضه طيبه » حضرت رضا عليه السّلام واقع است و « در نواحى مشهد مقدسه قريه معتبره وقف مرقد اوست . » 7 اختلاف در\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاينكه برخى مدت وزارتش را يك سال و يك ماه 8 و برخى سه ماه نوشته‌اند به احتمال قوى به واسطه مدتى بود كه پس از مرگ وزير قبلى با انتخاب وى به وزارت فاصله افتاده است .\r\nنوشته‌اند كه سلطان سنجر از مرگ وى بسيار اندوهناك شد و خانواده او را مورد لطف و حمايت خويش قرار داد 9 .\r\nاو برادرى داشته كه از او با عنوان « اوحد الدّين ابو ثابت مهيسه » نام برده شده است و وزير ولايت فارس بوده است 10 .\r\nابو طاهر قمى به گفته منابع ، انسانى ديندار ، صبور و از خاندانى با اصل و نسب و محترم بود ، 11 اين امر را قراين ديگر نيز تأييد مىكند . نخست اينكه او چهل سال كارگزار سلطان سلجوقى در مرو بود . كارگزارى او در اين مدت طولانى و عدم وجود شواهدى مبنى بر نارضايتى مردم از وى صلاحيت او را به اثبات مىرساند . دوم اينكه امير معزى هم فضائل انسانى وى را ستوده است از جمله در شعرى به مناسبت تهنيت وزارت وى مىسرايد :\r\n صدريست حق‌پذير و وزيريست حق‌پرست * حريست حق‌شناس و كريميست حق‌گذار\r\nدر باغ دين و ملك چنو يك درخت نيست * كز دولتست برگش و از نصرتست بار 12 \r\nلازم به ذكر است امير معزى قصيده بسيار معروف\r\n اى ساربان منزل مكن جز در ديار يار من * تا يك‌زمان زارى كنم بر ربع و اطلال و دمن \r\nرا نيز در مدح ابو طاهر سروده و در بيتى از او چنين ياد مىكند :\r\n دين محمد را شرف ، درّ شريعت را صدف * باقى به دو نام سلف ، راضى ازو خلق زمين\r\nبو طاهر طاهرنسب ، نامش سعادت را سبب * پيرايه فضل و ادب سرمايه عقل و فطن 13 \r\nاگرچه قمى بودن ابو طاهر ، شيعى بودن او را اثبات مىكند اما شعر ديگرى از امير معزى هم بر اين مسأله مهر تأييد مىگذارد\r\n باشند راضى از تو به دنيا و آخرت * شش‌تن گزيدگان خلايق ز مرد و زن\r\nدر دهر شاه سنجر و خاتون و صدر دين * در آخرت محمد و زهرا و بوالحسن 14 \r\n\r\n","description":"","footnote":"","page_name":" 215 ","page_number":215},
  {"content":"\r\n\r\nحكومت طولانى ابو طاهر در مرو و خراسان بدون شك منشأ آثار خير فراوانى بوده است . ملا هاشم خراسانى در منتخب التواريخ از قول قاضى نور اللّه شوشترى نويسنده مجالس المؤمنين آورده است كه ابو طاهر قمى خود يا به نيابت از سلطان سنجر گنبد مطهر حضرت رضا عليه السّلام را ساخته است ، خود ملا هاشم هم آن نظر را تأييد مىكند 15 مىتوان گفت ابو طاهر براى مدت چهل سال از امكانات خوبى براى اقدام در حرم مطهر برخوردار بوده است و همچنين آثارى ديگر به او نسبت داده شده كه يكى رباط شرف بر سر راه قديم نيشابور به مرو مىباشد 16 . اما بايد متذكر شد كه چرا عمل مهمى مانند ساخت گنبد در منابع عصر سلجوقى انعكاس نيافته است .\r\n\r\n\r\n","description":"\r\n( 1 ) - جليل قزوينى رازى : النقض / 221 ؛ ناصر الدّين منشى كرمانى : نسائم الاسحار / 59\r\n( 2 ) - ناصر الدّين منشى كرمانى : پيشين / 59\r\n( 3 ) - همان / 60\r\n( 4 ) - همان‌جا ؛ خواندمير : دستور الوزراء / 190 - 191\r\n( 5 ) - ناصر الدّين منشى كرمانى : پيشين / 60\r\n( 6 ) - همان‌جا\r\n( 7 ) - خواندمير : تاريخ حبيب السير 2 / 513\r\n( 8 ) - عباس اقبال آشتيانى : وزارت در عهد سلاطين سلجوقى / 251\r\n( 9 ) - منشى كرمانى : پيشين / 60\r\n( 10 ) - جليل قزوينى رازى : پيشين / 222\r\n( 11 ) - منشى كرمانى : پيشين / 60\r\n( 12 ) - امير معزى : كليات ديوان امير معزى / 293 - 294\r\n( 13 ) - همان / 545\r\n( 14 ) - همان / 517\r\n( 15 ) - ملا هاشم خراسانى : منتخب التواريخ / 645 - 646\r\n( 16 ) - مهدى سيدى : تاريخ شهر مشهد / 24\r\n( 17 ) - آندره گدار ، و . . . : آثار ايران 1 و 2 / 176 - 198 رجبعلى يحيايى\r\nقوام التوليه - رضوى - جعفر\r\n","footnote":"","page_name":" 216 ","page_number":216},
  {"content":"\r\n\r\n\r\n( 99 ) قوام الملك - على اكبر ( 1203 - 1282 ق )\r\nميرزا على اكبر شيرازى ملقب به قوام الملك و معروف به كچل پسر چهارم حاج ميرزا ابراهيم خان شيرازى اعتماد الدوله صدراعظم آغا محمد خان و فتحعلى شاه قاجار ، در سال 1203 ق به دنيا آمد 1 . برادرانش على رضا ، معتمد حرم‌سراى شاه ، ميرزا محمد خان بيگلربيگى فارس و اسد اللّه خان حاكم كاشان نام داشتند 2 .\r\nدر اوّل ذىحجه 1215 ه . ق ميرزا ابراهيم خان كلانتر به سعايت درباريان از جمله ميرزا شفيع مازندرانى عزل و سپس كشته شد و به دستور فتحعلى شاه قاجار همه اقوام و بستگان او دستگير ، كور و يا كشته شدند . ميرزا محمد خان را كشته و اسد اللّه خان را كور كردند ، ميرزا عليرضا را نيز مقطوع النسل ساختند ، اما به علت بيمارى شديد ميرزا على اكبر فرمان شاهى در موردش اجرا نشد ، پس از بهبودى ميرزا على اكبر خشم شاه نيز اندكى فرونشست و وى را آزاد نمود 3 .\r\nميرزا عليرضا نيز به تدريج مقرب دستگاه سلطنتى شد و مقام خواجه باشى حرم فتحعلى شاه را به دست آورد و چون فاقد فرزند بود سرمايه‌اش را صرف حفر قناتى در سرچشمه تهران كرد و تعدادى از املاك خود را نيز وقف بر آن نمود و توليت املاك يادشده را به برادرش قوام الملك و فرزندانش سپرد 4 .\r\nميرزا على اكبر با نشان دادن كفايت و لياقت خود توانست كلانترى شيراز را به دست آورد و در سال 1245 ق وقتى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nكه فتحعلى شاه به شيراز رفت به وى لقب « قوام الملك » داد 5 .\r\nدر سال 1264 ق هنگامى كه حسين خان آجودان‌باشى معروف به نظام الدوله والى فارس بود و قوام الملك احساس كرد كه ميرزا تقى خان اميركبير صدراعظم با او سر لطف ندارد ، به اتفاق محمد قلى خان ايل‌بيگى قشقايى مردم را عليه نظام الدوله تحريك و دستور خروج وى را از فارس داد ، ولى نظام الدوله نپذيرفت و جنگ درگرفت ، به دستور شاه قاجار احمد خان نوايى از تهران رهسپار فارس شد و شورش را خاتمه و سرانجام بهرام ميرزا معز الدوله برادر محمد شاه به حكومت فارس رسيد 6 . در جريان اشغال بوشهر توسط قواى انگليسى در سال 1273 ق وى متهم بود كه از عوامل تسليم اين شهر به بيگانگان بوده است 7 .\r\nقوام الملك در سال 1279 ق پس از سيد جعفر خان مشير الدوله به توليت آستان قدس رضوى منصوب و اين مقام را تا زمان فوتش حفظ كرد 8 .\r\nفوت قوام الملك در سال 1282 ق در سن هشتادسالگى در مشهد واقع شد . جسدش را در ميانه توحيدخانه و صفه شمالى مسجد بالاسر در كنار قبر شيخ حسن على مجتهد تهرانى و روبروى قبر ميرزا موسى خان فراهانى دفن كردند 9 .\r\nاز قوام الملك فرزندان چندى از جمله حسين على خان ملقب به نصير الملك ، ميرزا على محمد خان قوام الملك دوم و ميرزا فتح على خان ملقب به صاحب‌ديوان باقى ماند ، بقاياى خاندان ميرزا ابراهيم شيرازى همگى به قوام و قوامى شهرت دارند 10 .\r\n\r\n\r\n","description":"\r\n( 1 ) - ميرزا احمد خان عضد الدوله : تاريخ عضدى / 268 ؛ مهدى بامداد : شرح حال رجال ايران 2 / 433 ؛ محمّد على خان سديد السلطنة : سفرنامه / 47\r\n( 2 ) - عضد الدوله : پيشين / 267 ؛ محمد حسن خان اعتماد السلطنه : صدر التواريخ / 36\r\n( 3 ) - اعتماد السلطنه : پيشين / 39 ؛ عبد اللّه مستوفى : شرح زندگانى من 1 / 37\r\n( 4 ) - همان / 38 - 39 ؛ عضد الدوله :\r\nپيشين / 268\r\n","footnote":"","page_name":" 218 ","page_number":218},
  {"content":"\r\n\r\n\r\n\r\n","description":"\r\n( 5 ) - عضد الدوله / همان‌جا ؛ اعتماد السلطنه : تاريخ منتظم ناصرى 3 / 1599\r\n( 6 ) - اعتماد السلطنه : پيشين 3 / 948 - 952\r\n( 7 ) - اعتماد السلطنه : صدر التواريخ / 239\r\n( 8 ) - مهدى بامداد : پيشين 2 / 433 ؛ اعتماد السلطنه : تاريخ منتظم ناصرى 3 / 1852\r\n( 9 ) - عضد الدوله : پيشين / 268 ؛ اعتماد السلطنه : مطلع الشمس 2 / 515 - 516\r\n( 10 ) - اعتماد السلطنه : صدر التواريخ / 42 - 43 رسول سعيدىزاده\r\n","footnote":"","page_name":" 219 ","page_number":219},
  {"content":"\r\n\r\n\r\nك\r\nكفايى رضوى - رضوى - عزيز اللّه\r\n\r\n( 100 ) كلانترى سبزوارى - ميرزا مؤمن ( - 1288 ق )\r\nميرزا مؤمن كلانتر سبزوارى از خدمتگزاران آستان رضوى در عهد سلطنت ناصر الدّين شاه قاجار بوده است . از شرح حال وى مطلب عمده‌اى در منابع وجود ندارد وى شغل تحويلدارى آستان قدس را برعهده داشته است . اسناد زيادى در خصوص تحويل و تحول درآمدهاى آستان قدس به مهر و امضاى وى در اداره اسناد آستان قدس موجود است 1 . او پس از عمرى خدمت به بارگاه ملكوتى امام رضا عليه السّلام در سال 1288 ق در مشهد درگذشت و در رواق پايين پاى حرم مطهر به خاك سپرده شد 2 .\r\n\r\n\r\n","description":"\r\n( 1 ) - اداره اسناد آستان قدس رضوى / اسناد شماره 1125 و 13757 و 13779\r\n( 2 ) - محمد على خان سديد السلطنه :\r\nسفرنامه / 227 سيد حسن حسينى\r\n","footnote":"","page_name":" 220 ","page_number":220},
  {"content":"\r\n\r\n\r\nگ\r\n\r\n( 101 ) گرجى - اللّه وردى خان ( - 1022 ق )\r\nسپهسالار ايران و حاكم فارس در عهد شاه‌عباس اول صفوى ( 996 - 1038 ق ) از واقفين املاك به حرم مطهر رضوى . اصل او از ارامنه گرجستان بود و پس از اينكه چندبار در جوانى به عنوان برده فروخته شد ، در زمره غلامان شاه‌طهماسب اول درآمد و به اسلام گرويد 1 . با فوت شاه‌طهماسب به خدمت حمزه ميرزا وارد شد و پس از قتل او ( 994 ق ) به طرفدارى شاه‌عباس اول برخاست و مقام زرگرباشى يافت .\r\nاندكى بعد از معتمدان ويژه شاه گرديد و شاه را در محدود كردن قدرت قزلباش‌ها يارى داد 2 . ازآنجاكه فردى جسور ، صاحب‌نظر و فداكار بود به مقام خانى رسيد و منصب قوللر آقاسى ، فرماندهى غلامان خاصه شاه ، را از آن خود كرد 3 . وى در رأس نيروى تازه‌اى كه شاه جوان آن را براى رويارويى با قزلباش‌ها و دسيسه‌هاى داخلى و خارجى تأسيس كرده بود ؛ در سال 1001 شهر نيشابور را از ازبكها پس گرفت 4 . در 1004 ق اميرالامراى فارس شد 5 . او شيراز را مقر حكومت خود قرار داد و به نظم امور آن سامان پرداخت و لار را هم به قلمرو خود افزود 6 . در 1005 ق شاه حكومت كهگيلويه را هم به وى داد و سركوبى قبايل آن منطقه را از او خواست . پس از انجام مأموريت ، مورد توجه واقع شد 7 و در جنگ شاه‌عباس با ازبك‌ها براى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nفتح هرات دلاوريها نشان داد 8 . در 1007 ه . ق فرهاد خان قرامان را كه از سرداران برجسته و قدرتمند قزلباش بود و در جنگ با ازبك‌ها كوتاهى كرده بود به اشاره شاه به قتل رساند 9 .\r\nاللّه وردى خان سى هزار سوار مجهز داشت و هميشه در خدمت شاه بود و شاه به نيروهاى تحت امر او متكى بود 10 . در همان سال از فرصت ورود برادران شرلى به ايران براى آموزش و تربيت سپاه ايران سود جست و يكى از اعضاى هيئت انگليس را به ريختن توپ‌هاى سنگين و آموزش اين فن به ايرانيان واداشت 11 . اللّه وردى خان لشكركشىهاى زيادى انجام داد ، از جمله حاكم شورشى لار را سركوب و آنجا را كه مركز تجارى مهمى بود تصرف كرد 12 . سپس با پرتغالىها به نبرد پرداخت و با همكارى پسرش بندر عباس و بحرين را از چنگ آنان بيرون آورد 13 و بدين‌ترتيب همه نواحى جنوب ايران تحت كنترل او درآمد . در 1011 ه . ق بغداد را محاصره كرد اما به فرمان شاه‌عباس كه با عثمانىها مىجنگيد ، دست از محاصره كشيد و به كمك شاه شتافت 14 . در سال 1014 ه . ق به سپهسالارى كل سپاه ايران برگزيده شد و اين مقام را تا پايان عمر دارا بود . در همان سال و سال پس از آن ، نيروهاى عثمانى را در نبردهاى پياپى شكست داد و گنجه را گرفت .\r\nنيروهايش در فتح شماخى هم نقش اساسى داشتند 15 . اللّه وردى خان سرانجام پس از عمرى تكاپو در حالى كه براى استقبال شاه‌عباس از شيراز به اصفهان رفته بود ، در روز دوشنبه چهاردهم ربيع الثانى 1022 ق درگذشت . شاه‌عباس به نشانه احترام و سپاسگزارى از او با بزرگان كشورى و لشكرى در مراسم تكفين و تغسيل وى شركت جست و جنازه او را با احترام بسيار به مشهد فرستاد تا در گنبدى كه خود اللّه وردى خان در حرم حضرت رضا عليه السلام ترتيب داده بود به خاك سپارند 16 . از او دو پسر به نامهاى امامقلى خان و داود خان باقى ماند .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nاولى كه حاكم لار و امير ديوان بود ؛ در روز مرگ پدر از سوى شاه به اميرالامرايى فارس برگزيده شد و دومى به اميرالامرايى قراباغ و رياست ايل قاجار رسيد 17 .\r\nاللّه وردى خان در شكوه و حشمت و داد و دهش از بقيه سرداران شاه‌عباس برتر بود . 18 وى جدا از اقدامات نظامى ، بناها و باغ‌هايى ويژه در استان فارس از خود بر جاى گذاشت . سيلوا فيگوئروا كه پس از مرگ او و در ايام حكومت پسرش امامقلى خان در راه اصفهان از شيراز عبور كرده به توصيف آنها پرداخته است و به هنگام ياد كردن از پلها و كاروانسراها و كاخهاى باشكوه مىنويسد : « بانى اين پلها اللّه وردى خان است چنان كه هر چيز خوب و عظيم ديگر كه در سراسر ايالت فارس ايجاد گرديده است مرهون خدمات اين مرد بزرگ است 19 . » جا دارد به مهمترين موقوفات و بناهاى ساخته شده توسط او اشاره شود :\r\n1 - وقف موقوفاتى در سال 996 ق كه شامل يك كاروانسرا و چند مغازه مىشد و در حاشيه پايين خيابان مشهد بوده است و همچنين يك‌رشته قنات « داير و بايره » مزرعه نمدان تبادكان و سه زوج از ده زوج مزرعه رفيقان ارداك مشهد و نصف مزرعه شوراب گوارشك بر فقراى مجاورين مشهد و زوار حرم مطهر رضوى . 20\r\n2 - بازار لار : اين بازار در آن روزگار از زيباترين و فاخرترين بناهاى قاره آسيا بوده و با فروشگاههاى باشكوه اروپاى آن عصر برابرى مىكرد . 21\r\n3 - گنبد اللّه وردى خان : اين گنبد كه بنايى هشت‌ضلعى ، مرتفع و استوار است و زيباترين نمونه‌هاى كاشىكارى دوره صفويه در آن به كار رفته است ؛ در مشرق توحيدخانه و در ضلع شمال شرقى حرم مطهر واقع شده و در فاصله سالهاى 1013 تا 1015 ق به دستور اللّه وردى خان و به دست يكى از معماران فارس ساخته شده است 22 .\r\n4 - پل اللّه وردى خان ( سى و سه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nپل ) : اين پل با 295 متر طول ، 5 / 13 متر پهنا و 33 چشمه طاق هم‌اكنون از زيباترين بناهاى تاريخى جهان به شمار مىرود و در سالهاى 1005 تا 1011 ق توسط اللّه وردى خان بر روى رودخانه زاينده‌رود در اصفهان احداث گرديده است 23 .\r\n5 - مدرسه خان : از ديگر اقدامات درخور ذكر اللّه وردى خان اين است كه وى مدرسه‌اى در شيراز ساخت 24 و ملا صدرا پس از يك دوره طولانى انزوا به شيراز بازگشت و در آن مدرسه مشغول به تدريس شد .\r\n\r\n\r\n","description":"\r\n( 1 ) - نصر اللّه فلسفى : زندگانى شاه‌عباس اول 1 و 2 / 429\r\n( 2 ) - دايرةالمعارف بزرگ اسلامى 10 / 82\r\n( 3 ) - ميرزا بيگ جنابدى : روضة الصفوية / 716\r\n( 4 ) - دايرةالمعارف بزرگ اسلامى / همان‌جا\r\n( 5 ) - اسكندر بيگ منشى : تاريخ عالم‌آراى عباسى 2 / 716 ؛ ملا جلال الدّين منجم :\r\nتاريخ عباسى / 150\r\n( 6 ) - ملا جلال الدّين منجم : پيشين / 151\r\n( 7 ) - اسكندر بيگ منشى : پيشين 2 / 834 ؛ ميرزا بيگ جنابدى : پيشين / 732\r\n( 8 ) - اسكندر بيگ منشى : پيشين 2 / 905 - 906\r\n( 9 ) - همان 2 / 925 ؛ ميرزا بيك جنابدى :\r\nپيشين / 746 ؛ ملا جلال الدّين منجم :\r\nپيشين / 172 - 174\r\n( 10 ) - نصر اللّه فلسفى : پيشين 1 و 2 / 430\r\n( 11 ) - محمد على مهميد : پژوهشى در تاريخ ديپلماسى ايران / 85\r\n( 12 ) - ملا جلال الدّين منجم : پيشين / 213\r\n( 13 ) - اسكندر بيگ منشى : پيشين / 990 - 991 ؛ ملا جلال الدّين منجم :\r\nپيشين / 214 - 215\r\n( 14 ) - اسكندر بيگ منشى : پيشين 2 / 1051 - 1054\r\n( 15 ) - همان 2 / 1128 - 1200\r\n( 16 ) - همان 2 / 1438\r\n( 17 ) - همان‌جا ؛ سيلوا فيگوئروا : سفرنامه / 155\r\n( 18 ) - اسكندر بيگ منشى : پيشين 2 / 1439\r\n( 19 ) - فيگوئروا : پيشين / 167\r\n( 20 ) - وقف‌نامه اللّه وردى خان ، موجود در دفتر كل موقوفات آستان قدس\r\n( 21 ) - فيگوئروا : پيشين / 88\r\n( 22 ) - محمّد حسن خان اعتماد السلطنه :\r\n","footnote":"","page_name":" 224 ","page_number":224},
  {"content":"\r\n\r\nمطلع الشمس 1 و 2 / 391 - 392\r\n\r\n\r\n","description":"\r\n( 23 ) - دايرةالمعارف بزرگ اسلامى 10 / 83\r\n( 24 ) - محمد يوسف واله اصفهانى :\r\nخلد برين ( ايران در عصر شاه صفى و . . . ) 366 رجبعلى يحيايى\r\nگلپايگانى - محمد باقر - جلد 1\r\n","footnote":"","page_name":" 225 ","page_number":225},
  {"content":"\r\n\r\n\r\nل\r\n\r\n( 102 ) لشكرنويس نوايى - ميرزا مهدى ( - 1276 ق )\r\nميرزا مهدى لشكرنويس نوايى از رجال معروف ايران در اوايل دوره ناصر الدّين شاه قاجار و از واقفان املاك به آستان قدس به حساب مىآيد . كه عمده شهرت وى در امور لشكرى بود . او در سال 1273 ق در لشكركشى حسام السلطنه والى خراسان به هرات همراه وى بود . و از طرف ناصر الدّين شاه قاجار به دريافت خلعت مفتخر گرديد 1 . اگرچه از زندگينامه وى اطلاع دقيقى در دست نيست ولى به احتمال فراوان در سال 1275 يا 1276 ق درگذشت . از بيان اعتماد السلطنه چنين برمىآيد كه در سال 1276 ق فوت نمود 2 و جنازه‌اش در حرم مطهر امام رضا عليه السّلام در كفشدارى بزرگ صحن عتيق به خاك سپرده شد 3 .\r\nاز فرزندان ميرزا مهدى مىتوان از مير اسد اللّه نوايى ياد كرد كه منشى مخصوص وزارت امور خارجه بود و در سال 1276 ق به سمت منشىگرى اول وزارت امور خارجه و اعطاى يك قطعه نشان درجه اول سرهنگى مفتخر شد 4 .\r\nميرزا مهدى لشكرنويس در محرم 1275 ق نصف از يك باب تيمچه ( بازارچه ) واقع در بازار سرشور مشهد را وقف آستان قدس كرد و موارد مصرف آن را پس از برداشت حق التوليه جهت حافظ ، شمع و چراغ ، روزه ، نماز ، روضه‌خوانى و حقوق\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكفش‌بانان آستان قدس در سر مقبره‌اش تعيين كرد . وى همچنين دو باب دكان و يك خبازخانه را در حاشيه بازار بزرگ و بالا خيابان وقف بر مصارف مقبره خود ، روضه‌خوانى و حقوق كفش‌بانان كفشدارى بزرگ آستان قدس در صحن عتيق قرار داد 5 .\r\n\r\n\r\n","description":"\r\n( 1 ) - رضا قلى خان هدايت : تاريخ روضة الصفاى ناصرى 10 / 8 - 709\r\n( 2 ) - اعتماد السلطنه : مرآة البلدان 2 / 1345\r\n( 3 ) - عبد الحميد مولوى : پيش‌نويس فهرست موقوفات آستان قدس 3 / 255\r\n( 4 ) - اعتماد السلطنه : پيشين 2 / 1345\r\n( 5 ) - عبد الحميد مولوى : پيشين 3 / 255 و 256 سيد حسن حسينى\r\n","footnote":"","page_name":" 227 ","page_number":227},
  {"content":"\r\n\r\n\r\nم\r\nمتولى - سيد محمد - صفوى - ميرزا سيد محمد\r\nمتولى - ميرزا محسن - رضوى - محمد محسن\r\n\r\n( 103 ) متولى - ميرزا محمد داود ( 1065 - 1133 ق )\r\nاز علما و بزرگان سادات حسينى مرعشى ، متصدى موقوفات كل ايران در زمان شاه سليمان صفوى و متولى آستان قدس ( 1110 - 1117 ق ) .\r\nميرزا محمد داود فرزند ميرزا عبد اللّه حسينى اصفهانى ، بنا به شعرى كه از خود او باقى مانده است در 17 ربيع الاول سال 1065 ق در اصفهان متولد شد 1 . در اصل از خاندان سادات مرعشى مازندران و از اولاد و فرزندان امير قوام الدّين مرعشى ( م 781 ق ) بنيانگذار سلسله مرعشيان به حساب مىآيد كه اجدادش به اصفهان مهاجرت و با خاندان صفويه ارتباط برقرار كردند و در حكومت صفويه داراى مناصب مهمى شدند . جدش ميرزا شفيع ( 1016 - 1091 ق ) از علماى برجسته عصر خود و نويسنده آثارى همچون بحر الفوائد بود 2 كه در هنگام حكومت شاه‌عباس دوم ( 1055 - 1077 ق ) و حكومت شاه سليمان اول ( 1077 - 1105 ق ) چندى رياست ديوان موقوفات كل ايران را در دست داشت 3 .\r\nپدرش ميرزا عبد اللّه ( 1042 - 1074 ق ) نيز از بزرگترين فضلا و\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nشعراى عصر شاه‌عباس دوم بود و با دختر اين شاه صفوى ازدواج كرد .\r\nبنابراين مادر ميرزا محمد داود عز شرف بيگم دختر شاه‌عباس دوم صفوى است 4 . پدر ميرزا محمد داود به واسطه فضل خود و خويشاوندى با شاه هميشه همراه اردوى شاهى و در شمار بزرگان دربار بود كه سرانجام در هنگام سفر شاه به تهران به سال 1074 ق درگذشت و در مشهد مدفون شد 5 . بنابراين ميرزا محمد داود در سن 9 سالگى از نعمت داشتن پدر محروم گرديد .\r\nوى علوم متداول زمان خود را در سالهاى اوليه زندگى فراگرفت و به زودى در علوم عقلى و نقلى به‌ويژه در رياضى ، نجوم و هندسه مهارت بدست آورد و همچنين در شعر ، معما ، تاريخ و علم سياق صاحب‌نظر بود و ديوانى داشته كه بالغ بر بيست هزار شعر مىشده است 6 .\r\nمحمد داود انسانى خوش‌مشرب بود كه با مردم رفتارى بسيار نيكو داشت . اكثر كسانى كه شرح حال او را نوشته‌اند به اين جنبه اخلاقى او اشاره كرده‌اند . ميرزا محمد طاهر نصرآبادى كه تذكره خود را در سال 1083 ق نوشته است درباره او مىنويسد : در انسان‌دوستى و مردمى « سليمانى است » كه « قلوب مردم را مسخر ساخته است و با وجودى كه جوان است داراى دانش وسيعى است . » 7 حزين لاهيجى هم كه دوست صميمى او بوده است در تذكره و تاريخ خود به زندگى او اشاره كرده و آراستگى وى به نيكىها را ستوده است 8 .\r\nميرزا داود حسينى پس از فوت عمويش ميرزا حبيب اللّه ( م 1086 ق ) بااين‌كه حدود 21 سال داشت از سوى شاه سليمان صفوى به رياست كل موقوفات ايران انتخاب شد . او در اين سمت يازده سال به انجام‌وظيفه پرداخت . پس از آن در 1097 ق به زيارت بيت اللّه الحرام رفت و پس از بازگشت از حج مقام رياست موقوفات خاصه نيز به دو واگذار گرديد . اما او پس از چندى به شاه سليمان پيشنهاد كرد كه\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nرياست موقوفات كل ايران را به دامادش ميرزا محمد مهدى ، كه احتمالا شوهرخواهر او بود ، بدهند . شاه صفوى صدارت كل ايران را كه رياست مذهبى كل ايران را در اختيار داشت ، براى ميرزا داود در نظر گرفت ، اما او نپذيرفت و با سرودن رباعى زير ، كه مناعت طبع وى را مىرساند ، اين پيشنهاد را رد كرد .\r\n ناقوس‌نواز دير گبران بودن * پاكار محله يهودان بودن\r\nصد مرتبه خوش‌تر است نزد « داود » * از مبدع شرع و صدر ايران بودن 9 \r\nشاه سلطان حسين ( 1105 - 1135 ق ) هم كه او را مىشناخت اين استعفا را پذيرفت اما در سال 1110 ق ميرزا داود را به مقام توليت آستان قدس رضوى منصوب كرد و به‌سوى خراسان فرستاد . ميرزا داود تا سال 1117 ق در اين شغل باقى ماند . پس از اين تاريخ به اصفهان رفت تا عازم عتبات شود . پس از بازگشت از سفر اصفهان بنا به دستور شاه مأمور شد هميشه همراه دربار شاه باشد و به جاى وى پسرش ميرزا عبد اللّه را مأمور توليت آستان قدس نمود . ميرزا داود در سال 1125 ق با خواهر شاه سلطان حسين صفوى كه شهربانو بيگم نام داشت ازدواج كرد و از آن به بعد همواره در دربار شاه به سر مىبرد 10 .\r\nحزين سال فوت ميرزا داود را 1133 ق نوشته است 11 اما نويسنده زبور آل داود مىگويد ميرزا داود پس از 62 سال زندگى درگذشته است . 12 اگر اين عدد به سال تولد وى اضافه شود سال 1127 ق بدست مىآيد . اما گفته حزين كه معاصر و دوست او بوده است بايد به حقيقت نزديك‌تر باشد . ميرزا داود به گفته حزين ، در اصفهان درگذشته است 13 و سلطان هاشم ميرزا نيز نوشته است در تكيه احداثى خود در اصفهان پهلوى مقبره آقا حسين و آقا جمال خوانسارى مدفون شده است 14 .\r\nاما خود سلطان هاشم ميرزا در جايى ديگر در شرح حال فرزندان يك جا آورده كه پسرش ميرزا عبد اللّه در قبر\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nوى ، در صحن پايين پاى مبارك مدفون شد 15 . و در جاى ديگر مىنويسد ميرزا محمد صادق ، نواده ميرزا محمد داود ، « در سردابى كه نواب مرحمت‌ماب ميرزا محمد داود در صحن پايين پاى ، به جهت مقبره خود احداث فرموده‌اند مدفون گرديد » 16 اين احتمال وجود دارد كه او در اصفهان مدفون شده اما پس از چندى به مشهد منتقل شده است .\r\nميرزا داود چهارده فرزند پسر و دختر داشت كه به دليل اهميت اين خاندان و ارتباط آنها با تاريخ شهر مشهد به ذكر چهار تن از آنان پرداخته مىشود .\r\n1 - ميرزا ابو القاسم ( متولد 1080 ق ) كه از اهل فضل دوران خود بود و توسط شاه سلطان حسين صفوى مأمور شد كه طرح انتقال آب كوهرنگ را به اصفهان دنبال كند اما تلاش‌هاى او به جايى نرسيد و حمله افاغنه به اصفهان او را ناكام گذارد . ميرزا ابو القاسم در برابر افاغنه در دفاع از اصفهان رشادت‌هاى زيادى نشان داد و پس از چندى توسط آنها در 1134 يا 1135 ق به قتل رسيد 17 .\r\n2 - ميرزا عبد اللّه كه پس از رفتن پدرش به اصفهان توليت و در واقع در هنگام حيات پدر نيابت توليت حرم مطهر حضرت رضا عليه السّلام را داشت و بعدها براى مدتى وزارت شاه‌طهماسب دوم ( 1135 - 1148 ق ) را بدست آورد و پس از فوت در مشهد مدفون شد 18 .\r\n3 - ميرزا محمد على كه او نيز مانند برادر در زمان حيات پدر ، گاه نيابت او را در امر توليت حرم مطهر به دست داشته است و از آنجا كه پدرش در سالهاى بين 1127 تا 1133 ق فوت كرده است و ميرزا محمد على در هنگام حمله افاغنه در مشهد بود مىتوان گفت اداره حرم مطهر را در اين سال‌ها در دست داشته است . وى پس از به خطر افتادن مشهد در سالهاى 1135 - 1136 ق به قزوين رفت و از طرف شاه‌طهماسب دوم كه عازم تبريز بود ، حاكم قزوين شد ، تا از آن شهر در مقابل افغان‌ها كه بر اصفهان مسلط شده بودند دفاع كند اما در هنگام دفاع از آن شهر در زير آوار\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nناشى از حمله افاغنه گرفتار شد و پس از چندى خانه‌نشينى درگذشت .\r\n4 - چهارمين و مشهورترين فرزند ميرزا داود كه احتمالا كوچك‌ترين فرزند او هم بود سيد محمد نام داشته است . او ابتدا از سوى نادر شاه افشار متولى حرم مطهر گرديد و در دوران آشفته پس از مرگ نادر در 1163 ق حكومتى چهل روزه را در مشهد به دست گرفت و به نام شاه سليمان دوم شهرت يافت كه شرح حال مفصل او در همين كتاب آمده است .\r\n\r\n\r\n","description":"\r\n( 1 ) - سلطان هاشم ميرزا : زبور آل داود / 48\r\n( 2 ) - همان / 40\r\n( 3 ) - همان / 41\r\n( 4 ) - ولى قلى شاملو : قصص الخاقانى 2 / 104\r\n( 5 ) - همان جا\r\n( 6 ) - سلطان هاشم ميرزا : پيشين / 48\r\n( 7 ) - محمد طاهر نصرآبادى : تذكرة نصرآبادى / 14\r\n( 8 ) - محمد حزين لاهيجى : تذكرة المعاصرين / 146\r\n( 9 ) - سلطان هاشم ميرزا : پيشين / 48 - 49\r\n( 10 ) - همان / 49\r\n( 11 ) - حزين لاهيجى : پيشين / 146\r\n( 12 ) - سلطان هاشم ميرزا : پيشين / 49\r\n( 13 ) - حزين لاهيجى : پيشين / 146\r\n( 14 ) - سلطان هاشم ميرزا : پيشين / 50\r\n( 15 ) - همان / 63\r\n( 16 ) - همان / 65\r\n( 17 ) - همان / 50 - 52\r\n( 18 ) - همان / 63 رجبعلى يحيايى\r\n\r\n( 104 ) متولى - مير عبد الكريم ( - 988 ق )\r\nمير عبد الكريم با توجه به « پيشوند مير » كه به همراه اسم اوست به احتمال زياد از سادات بوده است و جزو متوليان آستان قدس رضوى در عهد صفوى بود . او در جنگ سال 988 ق كشته شد . در اين سال بين استاجلوها و شاملوها كه عباس ميرزا را در اختيار داشتند ، از يك‌سو و مرتضى قلى خان پرناك تركمان ، حاكم مشهد ، كه طرفدار فرستادن عباس ميرزا به پايتخت بود ، ازسوىديگر اختلاف افتاد . عليقلى خان شاملو به همراه مرشد قلى خان استاجلو\r\n","footnote":"","page_name":" 232 ","page_number":232},
  {"content":"\r\n\r\nمشهد را در محاصره گرفتند ، در حين جنگ « مير عبد الكريم متولى آستان مقدسه كه در پاى علم ايستاده بود به دست لشكريان ندانسته به قتل رسيد » 1 .\r\nمتأسفانه اطلاعات ديگرى از شرح حال اين فرد در دست نيست و حتى مدت توليت او هم ذكر نشده است فقط مىتوان از روى قراين اين مدت را تقريبى بدست آورد . با توجه به اينكه مير مفضل استرآبادى در 981 ق از توليت عزل شد و دو تن ديگر توسط شاه‌طهماسب به اين منصب برگزيده شدند ، به نظر مىآيد تا پايان حكومت شاه‌طهماسب اول ( 984 ق ) تغييرى در اين منصب صورت نگرفته باشد بدين‌ترتيب مير عبد الكريم توسط شاه اسماعيل دوم در سال 985 ق و يا در سال 986 ق توسط سلطان محمد خدابنده به توليت منصوب شد و تا سال 988 ق كه به قتل رسيد در اين منصب بود ؛ بنابراين مدت متولىگرى او بين دو يا سه سال بوده است .\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 1 / 397 اسماعيل رضايى\r\nمتولىباشى - عبد اللّه - خويى - عبد اللّه\r\n\r\n( 105 ) مجلل التوليه - ميرزا على ( - 1301 ش )\r\nميرزا على خان مجلل التوليه از رجال مؤثر ، برجسته ، خدمتگزار ، مستأجر كل املاك و مستغلات آستان قدس و خادم كشيك سوم و جزء نمايندگان هيئت متحده خدام آستان قدس رضوى در اواخر دوره قاجاريه\r\n","footnote":"","page_name":" 233 ","page_number":233},
  {"content":"\r\n\r\nبوده است 1 .\r\nاز قراين و شواهد برمىآيد كه وى از تجار عمده مشهد به شمار مىرفته و به همراه حاج ميرزا يحيى ناظر و ميرزا مصطفى سرابى قصد تأسيس بانك ملى با سرمايه‌اى در حدود پانصد هزار تومان را در مشهد داشته است 2 . قدرت اقتصادى وى باعث شده بود كه در امور سياسى نيز نقشى داشته باشد چنان كه در جريان قيام كلنل پسيان به علت مخالفتى كه با پسيان داشت يك‌بار در مورخه 13 فروردين 1300 ش به همراه چند نفر ديگر از رجال متنفذ مشهد از جمله مقبل السلطنه ، نصرت الملك ، مخبر السلطنه و چند نفر ديگر از دوستان قوام السلطنه والى خراسان ، بازداشت شد 3 . و بار ديگر در مردادماه همان سال به علت شركت در سخنرانىهايى كه عليه كلنل پسيان صورت مىگرفت زندانى شد 4 .\r\nسرانجام مجلل التوليه به واسطه مخالفت سختى كه با كمونيستها داشت در شب 22 رجب 1341 ق / 1301 ش به‌هنگام عبور از كوچه آيت‌اللّه آقازاده خراسانى به دست شخص ناشناسى به قتل رسيد و در روز 22 رجب به واسطه مقبوليتى كه در ميان مردم داشت دكاكين بازار و خيابان و تجارتخانه‌ها و مؤسسات آستان قدس تعطيل شد و تشييع‌جنازه كم‌نظيرى از او انجام و در حجره‌اى واقع در دار السياده حرم مطهر امام رضا عليه السّلام به خاك سپرده شد . 5 مجلل التوليه در انجام امور خير نيز پيش قدم بود . چنان كه در سالهاى 1294 و 1295 ش با تلاش وى تعميرات اساسى در دارالشفاى آستان قدس رضوى به عمل آمد 6 .\r\nاز فرزندان مجلل التوليه بايد از بانو حاجيه ماشاءالله همسر حاج محمد احتشام كاويانيان نويسنده كتاب شمس الشموس و از كارگزاران آستان قدس ياد كرد كه از مروجان مذهب جعفرى و بنيانگذار مؤسسه دينى و مذهبى « عصمتيه » براى پرورش مربى و مبلغ از بين بانوان جوان تحصيل‌كرده جهت هدايت مسائل دينى و مذهبى بانوان بود 7 .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\n\r\n","description":"\r\n( 1 ) - محمّد احتشام كاويانيان : شمس الشموس / 103 و 125\r\n( 2 ) - غلامحسين ميرزا صالح : جنبش كلنل محمد تقى خان پسيان / 36\r\n( 3 ) - غلامرضا جلالى : تقويم تاريخ خراسان / 35\r\n( 4 ) - غلامحسين ميرزا صالح : پيشين / 36\r\n( 5 ) - محمّد احتشام كاويانيان : پيشين / 125\r\n( 6 ) - همان / 398\r\n( 7 ) - همان / 601 سيد حسن حسينى\r\nمجيد فياض - عبد المجيد ( خادم ) - جلد 1\r\nمدرس - عبد الرحمن - جلد 1\r\nمدرس - ميرزا محمد تقى - جلد 1\r\nمدرسى حسينى - سيد محمد رضا - جلد 1\r\nمدير شانه‌چى - كاظم - جلد 1\r\nمرعشى - محمد صادق - حسينى\r\nاصفهانى - محمد صادق\r\nمرعشى - ميرزا عبد اللّه - حسينى\r\nاصفهانى - عبد اللّه\r\n\r\n( 106 ) مستأجر حقيقى - محمد ( 1326 - 1372 ش )\r\nدكتر محمد مستأجر حقيقى ، استاد دانشگاه فردوسى مشهد ، در اسفندماه سال 1326 ش در مشهد متولد شد ، در دوره متوسطه علاوه بر تحصيل دروس دبيرستانى به مباحث و علوم اسلامى نيز علاقه‌مند گرديد و هم‌زمان در اين زمينه‌ها از بعضى مدرسان حوزه كسب فيض نمود . شركت در جلسات بحث و درس شهيد هاشمىنژاد او را به كند و كاو در مباحث اسلامى علاقه‌مند ساخت . و علىرغم دارا بودن استعداد و\r\n","footnote":"","page_name":" 235 ","page_number":235},
  {"content":"\r\n\r\nمعدل خوب در رشته رياضى به ادبيات و علوم انسانى روى آورد و در سال 1346 ش وارد دانشكده ادبيات و علوم انسانى مشهد شد و سال 1350 ش موفق به اخذ ليسانس زبان و ادبيات فارسى با درجه ممتاز گرديد . وى پس از خدمت نظام‌وظيفه به تهران رفت و در رشته زبان‌شناسى دانشكده تهران در مقطع فوق‌ليسانس به تحصيل پرداخت و با درجه دكترا به رشته زبان‌شناسى آن دانشگاه وارد گرديد و پس از اخذ دكترا با درجه ممتاز به عنوان عضو هيئت علمى دانشكده ادبيات و علوم انسانى دانشگاه فردوسى مشهد به كار مشغول شد و در ارديبهشت‌ماه 1371 به رتبه دانشيارى ارتقاء يافت . او كه دوره‌هاى مختلف مديريت ، تشكيلات و روشها و كارسنجى را در ايام خدمت در وزارت كشاورزى طى كرده بود پس از پيروزى انقلاب اسلامى ضمن حفظ مقام استادى دانشگاه در مراكز مختلفى از جمله :\r\nمديريت كل دفتر هماهنگى امور پژوهشى دانشگاه مشهد ، سرپرستى كميته تأليف و ترجمه ، عضويت در شوراى سرپرستى هماهنگى جهاد دانشگاهى خراسان ، عضويت در كميته علوم انسانى جهاد دانشگاهى خراسان ، نماينده مركز نشر دانشگاهى ستاد انقلاب فرهنگى در دانشگاه مشهد ، مديريت عامل مؤسسه چاپ و انتشارات دانشگاه مشهد ، مديريت گروه زبان‌شناسى و معاونت ادارى و مالى دانشگاه مشهد خدمت نمود . سپس به سمت مديركل فرهنگ و ارشاد اسلامى استان خراسان منصوب گرديد و پس از چندى براى خدمت در بارگاه ملكوتى آستان قدس رضوى فرا خوانده شد . ايشان در آستان قدس سمت‌هاى اجرايى و فرهنگى ذيل را به عهده گرفت : مديرعامل بنياد فرهنگى رضوى ، رياست هيئت‌مديره مؤسسه چاپ و انتشارات آستان قدس ، رياست هيئت‌مديره شركت به نشر ، عضويت در هيئت عامل اداره كل موقوفات ملك و معاونت ادارى و مالى آستان قدس .\r\nايشان در همه سمت‌هاى فوق به\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nنحو شايسته‌اى انجام‌وظيفه كرد و خدماتش پيوسته مورد توجه مسئولين قرار داشت و طى حكمى از سوى رياست بانك مركزى جمهورى اسلامى ايران به سمت معاون ادارى و مالى اين بانك منصوب گرديد و تا آخر حيات در اين سمت باقى بود . وى در ضمن سمت معاونت ، مسئوليت‌هاى ديگرى هم در بانك مركزى به عهده داشت از جمله : رياست كميسيون برنامه‌ريزى و پرسنلى و كميته‌هاى بهداشت و تداركات ، عضويت در مجمع سازمان توليد اسكناس و مسكوك ، عضويت در هيئت امناى مؤسسه بانكدارى ايران ، استاد و عضو هيئت علمى مؤسسه بانكدارى ايران ، نماينده تام الاختيار رئيس كل بانك مركزى در دفتر مجرى طرح و توليد كاغذ و اسناد بهادار و دفتر مجرى طرح مجتمع ادارى بانك .\r\nدكتر مستأجر حقيقى در فروردين ماه سال 1372 ش براثر سكته قلبى در تهران دار فانى را وداع گفت . پيكر آن مرحوم پس از انتقال به مشهد ، طى مراسمى از مسجد كرامت تا جوار مرقد مطهر رضوى تشييع شد . در اين مراسم آيه اللّه واعظ طبسى ، قائم‌مقام توليت ، معاونان ، مشاوران ، مديران شركت‌ها و مؤسسات دولتى ، دانشگاهيان ، مديران و كاركنان بانك‌ها ، خدام و كاركنان آستان قدس رضوى ، رئيس كل بانك مركزى جمهورى اسلامى ايران ، مدير عامل هواپيمايى جمهورى اسلامى ايران و خانواده آن مرحوم حضور داشتند . جنازه ايشان در صحن آزادى به خاك سپرده شد و از خدمات ارزنده او تجليل به عمل آمد .\r\nمرحوم مستأجر حقيقى در بخشى از وصيت‌نامه خود آورده است « اگر نزديك به بيست مسئوليت را پذيرفتم و انجام دادم ، اگرچه خود راضى نبودم اما فكر نمىكنم عزيزانم گله‌اى داشته باشند ، به اين دليل ساده و روشن بود كه مىدانستم فرصت زندگى انسان اندك است و من كمترين فرصت كار را دارم ، پس باور كنيد كه نبايد بدهكار دنيا باشيم ، گرچه خود را بدهكار مىدانم ،\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاما طلبكار هيچ‌كس و هيچ‌چيز نيستم .\r\nخداوند فرمان‌هايى داده بود و من تا توان داشتم در انجامشان كوتاهى نكردم ، و از تمامى عزيزانم جز ياد ساده و طلب بخشايش خداوندى را نمىخواهم . بر اين باورم كه رفتن من از دنيا چيزى نمىكاهد ، همسر و فرزندانم راه را دنبال مىكنند و جوان‌ترها با ايمانى محكم مىآيند و كارهاى ناتمام را به پايان مىبرند . همه‌تان را كه معناى زندگيم بوديد درود و بدرود مىگويم . »\r\nابراهيم زنگنه\r\n\r\n( 107 ) مستوفى - محمد على ( - 1142 ق )\r\nميرزا محمد على پسر ميرزا على اكبر مستوفى به احتمالى مستوفى آستان قدس بوده است در سال 1142 ق درگذشت و پيكر او را در حرم مطهر حضرت رضا عليه السّلام به خاك سپردند و لوح مرقدش را در ازاره رواق پايين پاى مبارك نصب كردند . 1\r\n\r\n\r\n","description":"\r\n( 1 ) - محمد على خان سديد السلطنه :\r\nسفرنامه / 227 ابراهيم زنگنه\r\n\r\n( 108 ) مستوفى - ميرزا محمد رحيم ( - بعد از 1274 ق )\r\nاز زندگانى ميرزا محمد رحيم مستوفى اطلاع چندانى در دست نيست .\r\nاز اشاره نوروز على بسطامى در فردوس التواريخ مبنى بر اينكه وى برادر ميرزا بابا معتمد التوليه مستوفى كل آستان قدس بود و خود نيز عنوان مستوفى داشته است 1 . مىتوان توضيحات چندى در مورد وى ارائه داد . از كلمه مستوفى پيدا است كه ميرزا رحيم در امور مالى اين روضه مطهره خدمت مىنموده است . همچنين از پژوهشى كه نگارنده در مورد مجموعه اسناد خاندان شاهوردى خان انجام و شجره‌نامه‌اى در آن پژوهش براساس اسناد براى اين خاندان تنظيم نمود كه در دفتر اول اسناد آستان قدس به چاپ\r\n","footnote":"","page_name":" 238 ","page_number":238},
  {"content":"\r\n\r\nرسيده است نيز برمىآيد كه ميرزا رحيم فرزند ميرزا ابو القاسم مستوفى آستان قدس و از نوادگان ميرزا كريم خان از عموزادگان شاهوردى خان از رجال عهد شاه سليمان صفوى و از واقفين املاك و مستغلاتى در مشهد بوده است .\r\nفرزندان و نوادگان ميرزا كريم خان اداره موقوفه شاهوردى خان را كه عبارت بود از يك كاروانسرا ، يازده مغازه و يك حمام و در تاريخ 1091 ق بر روشنايى دار السياده حرم مطهر وقف شده است 2 در دست داشته‌اند و افراد زيادى از اين خاندان صاحب مشاغلى مهمى مخصوصا در بخش امور مالى حرم مطهر بوده‌اند . غير از ميرزا محمد رحيم و برادرش ميرزا بابا ، جدش ميرزا محمد باقر مستوفى ( زنده 1233 ق ) ، پدرش ميرزا ابو القاسم ، برادرش حاج ميرزا موسى ( زنده 1278 ق ) ، فرزندان برادرش ميرزا خليل و ميرزا ذبيح اللّه هم مستوفى آستان قدس رضوى بوده‌اند . افراد ديگرى از اين خاندان هم مشاغل مهمى داشته‌اند كه ذكر نام آنها به طول مىانجامد 3 . اگر ما بپذيريم كه وى يكى از امضاءكنندگان طومار عضد الملك بوده است ، مىتوان گفت كه وى قطعا در سال‌هاى پس از 1274 ق كه سال تدوين اين طومار است بدرود حيات گفته است . ميرزا رحيم پس از فوت در حرم مطهر دفن شد و برادرش ميرزا بابا معتمد التوليه دو مزرعه در اسماعيل‌آباد را بر حفاظ آرامگاه او وقف نمود 4 .\r\n\r\n\r\n","description":"\r\n( 1 ) - نوروز على بسطامى : فردوس التواريخ / 405\r\n( 2 ) - صديق الدوله : آثار الرضويه / 155\r\n( 3 ) - رجبعلى يحيايى : دفتر اسناد 1 / 193\r\n( 4 ) - بسطامى : همان‌جا رجبعلى يحيايى\r\n\r\n( 109 ) مستوفى اصفهانى - ابو القاسم ( - 1288 ق )\r\nميرزا ابو القاسم مستوفى اصفهانى ملقب به معين الملك از مستوفيان عصر قاجار ، متولى آستان قدس رضوى و\r\n","footnote":"","page_name":" 239 ","page_number":239},
  {"content":"\r\n\r\nپدر ميرزا رضاى مستوفى معين السلطنه بود 1 .\r\nعمده فعاليت‌هاى ميرزا ابو القاسم در مناصب مستوفىگرى ديوان دولت قاجاريه بود . در سال 1241 ق به مهمان‌دارى سفير كمپانى هندوستان به نام ژن مكدان لدكنير مأمور شد 2 و در سال 1275 ق به خاطر شايستگى به لقب معين الملكى ملقب گرديد 3 . در سال 1276 ق هنگامى كه پيشكارى محاسبات بهرام ميرزا معز الدوله حاكم آذربايجان را داشت به واسطه عملكرد خوب به نشان دولتى و حمايل سرتيپى اول مفتخر شد . در سال بعد به سمت لشكرنويس‌باشى منصوب گرديد 4 .\r\nپس از ورود وزيرمختار انگليس به تهران ، از طرف دربار مأمور خوش‌آمد گويى به سفير جديد شد و همراه با ميرزا على نقى و ميرزا زين العابدين به سفارت انگليس رفت 5 . ده سال بعد يعنى در ذىحجه 1287 ق به جاى ميرزا محمد حسين دبير الملك فراهانى به توليت آستان قدس رضوى منصوب شد . شرح توليت وى بر روى درب نقره‌اى كه از ايوان طلاى صحن جديد به‌وسيله آن به دار السعاده وارد مىشوند منبت‌كارى شده است .\r\nمعين الملك در سال 1288 ق و بنا به قولى در محرم 1289 ق درگذشت پيكرش را در ضلع جنوبى گنبد حاتم‌خانى دفن كردند 6 .\r\n\r\n\r\n","description":"\r\n( 1 ) - محمد حسن خان اعتماد السلطنه :\r\nتاريخ منتظم ناصرى 3 / 1811 ؛ مهدى بامداد : شرح حال رجال ايران 1 / 65 - 66 .\r\n( 2 ) - محمد حسن خان اعتماد السلطنه :\r\nپيشين 3 / 1569 ؛ رضا قلى خان هدايت :\r\nروضة الصفاى ناصرى 9 / 643\r\n","footnote":"","page_name":" 240 ","page_number":240},
  {"content":"\r\n\r\n\r\n\r\n","description":"\r\n( 3 ) - محمد حسن خان اعتماد السلطنه :\r\nپيشين 3 / 1811\r\n( 4 ) - همان 3 / 1826 و 1833\r\n( 5 ) - رضا قلى خان هدايت : پيشين 10 / 765\r\n( 6 ) - محمد حسن خان اعتماد السلطنه :\r\nپيشين 3 / 1913 ؛ محمد جعفر خورموجى : حقايق الاخبار ناصرى / 244 ؛ مهدى بامداد : همان‌جا ؛ على مؤتمن : تاريخ آستان قدس / 176 و 340 رسول سعيدىزاده\r\nمستوفى سبزوارى - ميرزا محمّد رضا - جلد 4\r\nمشرف - عبد الوهاب - رضوى - عبد الوهاب\r\nمشرف - عزيز اللّه - رضوى - عزيز اللّه\r\nمشرف - محمد تقى - رضوى - محمد تقى\r\nمشرف - نعمت اللّه - رضوى - نعمت اللّه\r\nمشهدى - ابراهيم - جلد 1\r\n\r\n( 110 ) مشير الدوله تبريزى - ميرزا سيد جعفر ( قبل از 1215 - 1279 ق )\r\nاز دولتمردان بلندپايه عصر قاجار و متولى آستان قدس رضوى ( 1278 - 1279 ق ) .\r\nميرزا سيد جعفر فرزند ميرزا محمد تقى ، خانواده او در اصل فراهانى بوده‌اند و پدرش ميرزا محمد تقى در تبريز نزد ميرزا عيسى قائم‌مقام فراهانى در كارهاى ديوانى مشغول به كار بوده\r\n","footnote":"","page_name":" 241 ","page_number":241},
  {"content":"\r\n\r\nاست . 1 از تاريخ تولد وى اطلاعى در دست نيست اما از آنجا كه در جمادى الآخر سال 1230 ق به دستور عباس ميرزا نايب‌السلطنه در شمار افراد دومين هيئت محصلين براى كسب علم رياضى و مهندسى به اروپا رهسپار شد مىتوان سال تولد وى را قبل از 1215 ق قلمداد كرد . همراهان او در سفر به اروپا عبارت بودند از ميرزا محمد صالح شيرازى كه براى تحصيل زبان و فلسفه اعزام شد و بعد از بازگشت نخستين روزنامه را در تهران منتشر ساخت ، ميرزا محمد جعفر براى آموزش طب و شيمى ، ميرزا رضا سلطان براى تكميل مطالعه درباره توپخانه و استاد محمد على چخماق ساز براى يادگيرى آهنگرى و كليدسازى 2 .\r\nاين پنج دانشجو به همراه يك مأمور بلندپايه نظامى انگليس به نام دارسى با عبور از خاك روسيه در 29 شوال همان سال به انگليس رسيدند . اما در آنجا كلنل دارسى كه مخارج يك‌ساله تحصيل اين دانشجويان از سوى نايب‌السلطنه ايران به او داده شده بود حاضر نبود به آنها پول بدهد و انگليسى ديگرى به نام جيمز موريه كه مخالف هر نوع پيشرفت ايرانى بود به گونه‌هاى مختلف از رسيدن هرگونه كمكى به اين دانشجويان مانع شد . آنان براى مدتى سرگردان و در رنج بودند تا اينكه سرانجام به راهنمايى حاج ميرزا بابا افشار كه در انگليس تحصيل مىكرد سرانجام به كارخانه‌ها و مدارس راه يافتند . ميرزا جعفر خان در سال 1234 ق و پس از سه سال و نيم تحصيل به ايران بازگشت 3 . ميرزا جعفر خان پس از بازگشت به ايران به آموزش « فنون رياضى و مهندسى و علم توپخانه مشغول شد » و به دليل خدمات شايسته‌اى كه در اين راستا انجام داد از سوى شاه به « لقب خانى و مهندس‌باشى » مفتخر گرديد و يكى از روستاهاى آذربايجان به تيول هميشگى او داده شد 4 . او در 1252 ق از سوى محمد شاه قاجار به عنوان سفير\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nكبير ايران روانه استانبول گشت . در راه استانبول و در ارزنة الروم كار بازرگانان ايران را نظم داد . از آنجا كه در نزد عثمانىها از احترام ويژه‌اى برخوردار بود ، مردم مسيحى از ظلم و ستم عثمانىها به او پناه مىجستند . در عهد او با بلژيك و اسپانيا عقدنامه روابط مسالمت‌آميز و تجارتى امضا شد 5 . او تا سال 1259 ق در اين سمت باقى ماند .\r\nتجاوز عثمانىها به خاك ايران و خرمشهر در سال 1253 و حمله آنها به كربلا و كشتار شيعيان در 1257 ق باعث گرديد ، جعفر خان در 1259 به ايران برگردد . اما همان سال دوباره مأمور ايران در هيئت حل اختلافات مرزى با عثمانى به ميانجىگرى روسيه و انگليس گرديد اما چون در راه به شدت مريض شد در تبريز ماند و به جاى او ميرزا تقى خان اميركبير به ارزنة الروم فرستاده شد 6 . از هنگام مريضى تا سال 1264 ق كه محمد شاه قاجار درگذشت در تبريز ماند و در دستگاه وليعهد ناصر الدّين ميرزا ، مشغول خدمتگزارى بود . در سال 1261 ق و پس از انتصاب ژنرال وار تصوف از سوى روسها به فرماندارى قفقاز و گرجستان ؛ ميرزا جعفر خان به همراه محمد خان بيگلربيگى كه مأمور شده بود ، نشان تمثال شاه ايران را به همراه هداياى گرانبهاى ديگرى براى آن حاكم به تفليس ببرد ، به آن كشور رفت و پس از انجام مأموريت به تبريز برگشت 7 . در 1264 ق و پس از درگذشت محمد شاه ؛ ميرزا تقى اميركبير كه ناصر الدّين ميرزا را در تبريز به پادشاهى برداشت براى تدارك پول و لشكر از ميرزا جعفر خان كمك گرفت و كوشش ميرزا جعفر خان در اين جهت راه او را براى ترقى بيشتر در آينده هموار كرد . در هنگام حركت شاه به تهران ، اميركبير ميرزا جعفر خان را به عنوان كارگزار مهام امور خارجه 8 و شايد در اصل به جهت اهميت ولايت آذربايجان در تبريز گذاشت . چون در اواخر عمر محمد شاه و اوايل به قدرت رسيدن ناصر الدّين شاه شورش‌هاى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nچندى روى داد و اوضاع ايران پريشان شد ، عثمانىها دوباره به خاك ايران تاختند . ميرزا جعفر خان از سوى ميرزا تقى خان در ربيع الاول 1265 ق مأمور شد تا به بغداد برود و با نمايندگان دولت‌هاى عثمانى ، انگليس و روسيه ملاقات كند تا هرچه سريع‌تر خطوط مرزى ايران با عثمانىها نقشه‌بردارى و مشخص شود 9 . گفتگوهاى ميرزا جعفر خان با درويش پاشا و نمايندگان انگليس و روسيه و نقشه‌بردارى و تحديد مرزها از مصب شط العرب تا كوه آرارات تا اواسط سال 1271 ق طول كشيد ، اما هنوز اختلافاتى حل نشده باقى ماند . ميرزا جعفر خان گزارش سفر به بغداد و اهواز و مذاكرات سرحدى و نتيجه اقدامات و قطع نامه‌هاى صادر شده را در كتابچه‌اى با عنوان تحقيقات سرحديه به نگارش در آورد 10 . ميرزا جعفر پس از بازگشت از اين سفر تا سال 1275 ق شغل مهمى نداشت . در اين سال و در پى عزل ميرزا آقا خان نورى از مقام صدارت عظمى ، ناصر الدّين شاه دستور داد شورايى مركب از شش وزير به كارهاى مملكت رسيدگى كنند . رياست اين شورا برعهده ميرزا جعفر خان نهاده شد .\r\nناصر الدّين شاه در حكمى كه در اول صفر 1275 ق براى واگذارى اين مقام به او نوشت علت انتصاب ميرزا جعفر را به اين مقام ، كاردانى و كفايت و دولتخواهى و غيرت او ذكر كرد 11 .\r\nميرزا جعفر در سال 1276 ق به عضويت شوراى دولتى نيز انتخاب 12 و در 1277 ق با حفظ سمت به سفارت فوق‌العاده به لندن فرستاده شد و با عبور از عثمانى و يونان و فرانسه به لندن رسيد . پس از يك سال در آغاز 1278 ق به تهران بازگشت . شرح اين مسافرت در روزنامه دولت عليّه ايران به تاريخ 29 رجب 1278 ق به چاپ رسيد . او در بازگشت از سفر نشان امير تومانى از ناصر الدّين شاه دريافت كرد .\r\nميرزا جعفر در آخر سال 1278 ق و در ماه ذىحجه با حكم ناصر الدّين شاه به عنوان متولى آستان قدس رهسپار\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمشهد مقدس شد 13 . اما اندكى بعد از ورود به مشهد در جمادى الثانى 1279 ق درگذشت و در راهرو خزانه نزديك دار الحفاظ حرم مطهر به خاك سپرده شد 14 . ميرزا جعفر خان در چند ماهى كه پس از قوام الملك شيرازى به توليت آستان قدس حضرت رضا عليه السّلام مفتخر بود ، در تنظيم امور مهمانسراى حضرت و ترتيب پذيرايى از زوار و خدام سعى بسيار كرد و دارالشفاى حرم مطهر را كه روبه‌روى در مسجد جامع قرار داشت و فضاى آن ناكافى بود به بالا خيابان منتقل كرد تا در ساختمان جديد جاى زنها و مردها و كسانى كه بيمارى مسرى داشتند جدا باشد . اما مرگ به او مهلت اتمام بناى جديد را نداد و فرزندش ميرزا محمد صادق بنا به وصيت پدر و با استفاده از اموال خاصه شخص ميرزا جعفر خان آن را تكميل كرد 15 .\r\nمشير الدوله فردى كاردان و دانشمند و آگاه به علوم قديم و جديد و تربيت شده افرادى مثل قائم‌مقام اول و پسر او ميرزا ابو القاسم و نيز محمد تقى خان اميركبير بود . او فردى وطن‌پرست و كوشا در دفاع از منافع ملى ايران بود كه در همه مأموريت‌هايش در پى حفظ منافع ملى بود و از خيانت‌پيشگى افرادى همچون ميرزا محمد على خان شيرازى و حاج ميرزا آقاسى مىناليد 16 .\r\nاو كتاب‌هاى خود را به فارسى روان مىنگاشت و جداى از رساله سرحديه كه كه رساله دقيقى درباره مرزها است ، 17 كتابى نيز در علم رياضى به نام خلاصة الحساب نوشت كه در سال 1263 ق در تهران به چاپ رسيد 18 . از كتاب‌هاى ديگر او آثار جعفرى در جغرافياى عمومى ايران قابل ذكر است 19 .\r\n\r\n\r\n","description":"\r\n( 1 ) - مهدى بامداد : شرح حال رجال ايران 1 / 241\r\n( 2 ) - مجله يادگار ، كتاب حاجىبابا و داستان نخستين محصلين ايرانى در فرنگ ، سال اول ، شماره 5 ، دىماه 1323 / 40\r\n( 3 ) - بامداد : پيشين 1 / 242\r\n( 4 ) - همان‌جا\r\n( 5 ) - محمد تقى لسان الملك سپهر : ناسخ التواريخ 1 و 2 / 666 و 781 - 784\r\n","footnote":"","page_name":" 245 ","page_number":245},
  {"content":"\r\n\r\n\r\n\r\n","description":"\r\n( 6 ) - همان 1 / 837 ؛ محمد حسن خان اعتماد السلطنه : تاريخ منتظم ناصرى 3 / 1673\r\n( 7 ) - محمد تقى سپهر : پيشين 1 و 2 / 858\r\n( 8 ) - اعتماد السلطنه : پيشين 3 / 1691\r\n( 9 ) - مجله يادگار : ميرزا سيد جعفر خان مشير الدوله ، سال دوم ، شماره 6 ، بهمن 1324 / 47\r\n( 10 ) - همان / 48\r\n( 11 ) - همان‌جا\r\n( 12 ) - بامداد : پيشين 1 / 243\r\n( 13 ) - مجله يادگار : پيشين / 48\r\n( 14 ) - محمد على مصباحى نايينى : تذكره مدينة الادب 2 / 724\r\n( 15 ) - ملا هاشم خراسانى : منتخب التواريخ / 629 ؛ اعتماد السلطنه : مطلع الشمس 1 و 2 / 525\r\n( 16 ) - مجله يادگار : پيشين / 50\r\n( 17 ) - عبد الحسين نوايى : ايران و جهان / 259\r\n( 18 ) - مجله يادگار : پيشين / 50\r\n( 19 ) - اثرآفرينان 5 / 242 رجبعلى يحيايى\r\n\r\n( 111 ) مشير الدوله قزوينى - حسين خان ( 1241 - 1298 ق )\r\nميرزا حسين خان سپهسالار اعظم ملقب به مشير الدوله متولى آستان قدس رضوى فرزند ميرزا نبى خان امير ديوان پسر عابدين بيك ، از رجال سياسى ايران در سال 1241 و بنا به قولى در 1243 ق در شهرستان قزوين به دنيا آمد 1 .\r\nجدش عابدين بيك ( زين العابدين ) از علىآباد مازندران به قزوين مهاجرت كرد و در اين شهر به عنوان دلاك خاصه‌تراش شاهزاده على نقى\r\n","footnote":"","page_name":" 246 ","page_number":246},
  {"content":"\r\n\r\nميرزاى ركن الدوله حاكم قزوين مشغول شد و توانست اموالى براى خود به دست آورد . عابدين خان داراى فرزندانى بود كه از جمله آنها به ابراهيم خان ميرآخور و ميرزا نبى خان وزير عدليه محمد شاه قاجار و حاكم فارس و اصفهان مىتوان اشاره كرد . ميرزا نبى خان چهار پسر به نام‌هاى ميرزا حسين خان مشير الدوله ، يحيى خان معتمد الملك ( م 1307 ق ) ، نصر اللّه خان نصر الملك و عبد اللّه خان علاء الملك ( م 1311 ق ) داشت 2 .\r\nميرزا حسين خان تحصيلات ابتدايى را در قزوين و تهران به اتمام رساند و سپس با برادرش يحيى خان به فرانسه رفت 3 . در سال 1267 ق كه مصادف با چهارمين سال پادشاهى ناصر الدّين شاه بود ، مختصر آشنايى در وزارت خارجه پيدا كرد و به كارپردازى امور تجارى ايرانيان در بمبئى فرستاده شد و از خدمات محوله در خلال سه سال كار در آنجا به خوبى برآمد 4 .\r\nدر بمبئى به واسطه تماسى كه با مأمورين انگليسى به‌ويژه آقا خان محلاتى داشت تغييراتى در روحيه وى پديد آمد و گفته مىشود كه پيشرفت‌هاى بعدى او از همان‌جا شروع گرديد 5 . در سال 1271 ق با رتبه ژنرال كنسول مأمور تفليس شد . در قفقاز با ميرزا فتحعلى آخوندزاده دوستى برقرار كرد و سه سال نيز در آنجا ماند .\r\nدر سال 1275 ق كه آخرين سال صدارت ميرزا آقا خان نورى بود به عنوان وزيرمختار به استانبول رفت و دوازده سال در آنجا كاركرد و از مساعدت انگليسىها برخوردار شد . در عثمانى با فؤاد پاشا ، عالى پاشا و منيف پاشا دوستى خيلى نزديك داشت 6 .\r\nدر اختلاف سرحدى كه بين ايران و عثمانى در سال 1278 ق پيش آمد نقش واسطه را ايفاء كرد و آن را به بهترين صورت ممكن رفع نمود . در همين سال باغ بهارستان را خريد و در آن عمارتى بر پا كرد و سپس به عنوان سفيركبير بار ديگر به استانبول\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبرگشت 7 . ميرزا حسين خان در هنگام سفارت عثمانى زرنگى و چالاكى خاصى داشت و توانست حقوق ملت ايران را حفظ كند ، ايرانيان در ممالك عثمانى از آزادى كامل برخوردار بودند ، در عاشورا عزادارى مىكردند و در بالاى گلدسته‌ها « اشهد انّ عليا ولى اللّه » و « حى على خير العمل » گفته مىشد 8 . حسين خان در سال 1279 به سفر حج رفت و مقرراتى را براى آسايش حجاج ايرانى با شريف مكه منعقد نمود و در همين سال بر سر قضيه هرات به مأموريت فوق‌العاده‌اى به لندن سفر كرد . در سال 1280 ق به دستور ناصر الدّين شاه عضو شوراى دولتى شد ، و در 1282 ق پس از وفات ميرزا جعفر خان مهندس لقب وى را كه مشير الدوله بود دريافت كرد 9 .\r\nدر سال 1287 ق هنگامى كه ناصر الدّين شاه قصد سفر به عتبات عاليات داشت با ممانعت دولت عثمانى مواجه شد . مشير الدوله با زيركى ماجرا را حل و دولت عثمانى را مجبور كرد تا از شاه ايران دعوت رسمى نمايد .\r\nناصر الدّين شاه براى تقدير اين كار وزارت وظايف و اوقاف را به او تفويض كرد ، و در 29 رمضان همين سال شاه در بغداد وى را به وزارت عدليه منصوب نمود 10 .\r\nمشير الدوله در هنگام وزارت عدليه طرح صدارت ريخت ، تنظيمات و قوانين نيكو قرار داد ، هر روز قانون تازه‌اى وضع نمود و براى انتظام امور ، فرمان شاهى به تمام شهرها فرستاد كه از اين به بعد حق كشتن كسى را ندارند ، اثبات و روشن شدن گناه بايد به‌وسيله مشير الدوله به عرض شاه برسد و حكم از طرف ديوان‌خانه عدالت عظمى صادر شود 11 .\r\nميرزا حسين خان در 13 رجب سال 1288 ق به سپهسالارى لشكر رسيد و در 29 شعبان همين سال به عنوان صدر اعظم معرفى شد و شروع به اصلاحات نمود . در اين زمان گرانى و قحطى در ايران رخ داد كه سياست‌هاى مشير الدوله يارى شايانى به طبقه فقير\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nجامعه كرد 12 . در سال 1289 ق مدرسه مشيريه را افتتاح كرد و در بيست و يك صفر سال 1290 ق شاه را به سفر فرنگ برد . در غياب شاه و سپهسالار ، گروهى از شاهزادگان و درباريان از جمله انيس الدوله سوگلى ناصر الدّين شاه و فرهاد ميرزا معتمد الدوله به تشويق روسيه تزارى خواهان بركنارى وى شدند .\r\nناصر الدّين شاه مجبور شد در به دو ورود به كشور در روز چهاردهم رجب در بندر انزلى وى را از صدارت عزل و ميرزا يوسف آشتيانى مستوفى الممالك را به جايش بگذارد . 13 اما شاه از خدمات او چشم‌پوشى نكرد و او را به حكومت گيلان و تالش مقرر نمود .\r\nحكومت مشير الدوله در شمال يك ماه بيشتر دوام نداشت ، ناصر الدّين شاه براى رد كردن امتياز رويتر كه موجب دردسر شده بود دوباره او را به تهران احضار و وزير خارجه نمود و پس از اينكه اندكى سروصداها خوابيد دوباره او را در سال 1291 ملقب به سپهسالار اعظم كرد و كليه امور نظامى را برعهده وى گذاشت 14 .\r\nپس از بازگشت از سفر فرنگ ، مشير الدوله ناصر الدّين شاه را قانع كرد كه هم چون دولت‌هاى اروپايى در كارهاى كشورى اصول و مقرراتى معمول دارد .\r\nبه پيشنهاد وى مجلسى به نام دارالشوراى كبرى متشكل از چند تن از شاهزادگان درجه اول مانند طهماسب ميرزا مؤيد الدوله و ملك‌آرا و اعتضاد السلطنه از پسران فتحعلى شاه و نصرت الدوله پسر عباس ميرزا ايجاد شد 15 .\r\nدر سال 1292 ق انتظام حكومت خراسان و فارس به سپهسالار واگذار شد و در همين سال كتابچه تنظيمات حسنه دولت عليه و ممالك محروسه ايران منتشر شد كه صداى مخالفين را بلند كرد 16 . اين كار موجب شد تا همه مخالفان بر ضد سپهسالار متحد شوند .\r\nدر سال 1295 ق براى دومين بار به طور غير رسمى ناصر الدّين شاه را به سفر فرنگ برد تا برترى و عظمت نظامى انگليس در دريا و خشكى را به شاه نشان دهد و نقشه انگليس در ايران\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبه خوبى پيش رود . در اين سفر علاوه بر سپهسالار ، امين السلطان و تنى چند از شاهزادگان حضور داشتند 17 . سپهسالار پس از سفر فرنگ به كلى تغيير حالت داد خود مستقلا به امور سپاه و سپهسالارى و وزارت خارجه رسيدگى مىكرد . اداره امور خراسان و سيستان و استرآباد و . . . همگى جزء مشاغل او و احكامش در آن نواحى نافذ بود . و چون مرتبه صدارت داشت هرچه دلش مىخواست انجام مىداد 18 .\r\nدر سال بعد شروع به ساختن مسجد و مدرسه سپهسالار در تهران كرد و توانست آن را در سال 1297 ق به اتمام برساند 19 . در همين سال دوباره به خاطر نزديكى بسيار به عوامل روسيه در ايران و سعايت درباريان از سپهسالارى و امور لشكرى و وزارت خارجه بر كنار و به حكومت قزوين فرستاده شد . اما در آنجا نيز زياد دوام نياورد و به پيشكارى مستقل آذربايجان رفت تا وزارت مظفر الدّين ميرزا را انجام دهد 20 .\r\nدر سال 1298 ق به تعزيت الكساندر دوم و تهنيت الكساندر سوم امپراطور روسيه با هدايا و تحفه‌هاى چشم‌گير به سفارت پطرزبورگ رفت ، پس از مراجعت از اين سفر به واسطه سوءظنى كه ناصر الدّين شاه نسبت به نزديكى وى به روس‌ها پيدا كرده بود به ويژه به خاطر غرورى كه در اواخر عمر در او پيدا شده بود به گونه‌اى كه به دستورات شاه اعتنايى نمىكرد ، به حكومت ولايات خراسان و سيستان و توليت آستان قدس فرستاده شد و حكومت سمنان ، دامغان ، شاهرود و بسطام نيز ضميمه ايالت او گرديد . در هفتم شعبان 1298 ق به‌سوى خراسان حركت كرد و در شب پنجم ذىالحجه به مشهد رسيد . چند ماه در ايالت خراسان مشغول بود و بسيار با مردم خوشرفتار بود . سرانجام در شب 21 ذىالحجه همين سال در سن پنجاه و هفت‌سالگى در ارگ مشهد براثر ناراحتى قلبى كه داشت فوت كرد . جسدش را در مقبره‌اى كه خود قبلا در مغرب\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nدار السياده مقابل ايوان حسام السلطنه آماده كرده بود دفن نمودند 21 .\r\nكوتاه بودن عمر سپهسالار در حكومت ناحيه خراسان و خشنودى ناصر الدّين شاه پس از مرگ او 22 موجب اين شايعه به‌ويژه در نزد مشهدىها شد كه ناصر الدّين شاه سپهسالار را مسموم كرده است 23 . بعد از مرگ سپهسالار چون وى خويشاوند شاه محسوب مىگرديد و همسرش ماه تابان خانم قمر السلطنه دختر فتحعلى شاه بود ، به دستور ناصر الدّين شاه املاك و خانه‌اش ضبط ديوان دولتى شد 24 .\r\nوى مانند اغلب رجال نامى عهد ناصرى تركيبى از چند شخصيت يا چند روحيه مختلف بود ، از جنبه اصلاح‌طلبى و تحول صورت ظاهر و اوضاع ديوانى مردى دلير و بىباك و فعال و مؤثر بود 25 . در سياست فردى آگاه بود ، ميلى به دادن امتيازات دولتى به نزديكان خود نداشت . در دادن درجات نظامى و امتيازات حكومتى ممسك بود . اگر اندك خيانتى مىديد به شدت تلافى مىكرد . سوءظنش تا به حدى بود كه اگر از كسى نزدش بدگويى نمىشد خود با تصور و خيالات او را طرف دشمنى خويش قرار مىداد . زياد بخشش نمىكرد ، اما در موقعى كه لازم بود دريغ نمىنمود . شايع بود كه در استانبول به حاجى ميرزا صفا سرسپرده است و با استاد غلامرضا شيشه‌گر در تهران رابطه دارد . بيشتر اين كارهايش براى شهرت بود و در باطن عقيده و مذاق عرفانى نداشت و ظاهر شرع را حفظ مىكرد . خط فارسى را بد ، ولى خوانا مىنوشت . از لغات جعلى استفاده مىكرد . فرانسه را غلط تلفظ و اشتباه مىنوشت ، زبان تركى را مىدانست . از حساب چيزى سردرنمىآورد . مردى بددهن و فحاش بود و از گفتن حرف‌هاى زشت و دشنام خوددارى نمىكرد 26 . تا زمانى كه صدراعظم بود رشوه نمىگرفت ، اما پس از عزل از صدارت وقتى كه دوباره سپهسالار شد تا هنگام مرگش نهايت حرص را به\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nگرفتن رشوه داشت 27 . به امور ارتش اهميت زيادى مىداد ، در وضع لشكرگيرى ايران اصلاحاتى انجام داد .\r\nدر لباس مستوفيان و ساير افراد كشورى تغييراتى ايجاد كرد . نظميه را تأسيس نمود و در رنگ پرچم كشور تغيير كلى داد 28 .\r\nروى كار آمدن ميرزا حسين خان به كمك انگليس‌ها و به نفع آنها بود . ميرزا حسين خان نيز صميمانه نسبت به منافع آنها اقدام مىكرد 29 . در زمان صدارتش تا قبل از سفر دوم فرنگ هوادار سياست‌هاى انگليس بود 30 . امتياز رويتر را به فردى انگليسى به نام بارون جوليوس رويتر داد . برحسب اين امتياز كل ايران به انگلستان واگذاشته مىشد 31 .\r\nاز خدمات ديگر وى به انگلستان قبول رأى حكميت گلد اسميت درباره حدود مرزى سيستان و بلوچستان در مناقشه ايران و افغانستان بود 32 . پس از بازگشت از سفر دوم فرنگ به واسطه برادرش يحيى خان معتمد الملك كه با روس‌ها دوست بود به طرفدارى از روس پرداخت و اين روش را تا موقع مردن خويش حفظ كرد 33 . سفارت روسيه به‌ويژه در اواخر عمرش بزرگترين حامى و پشتيبان او شمرده مىشد . سپهسالار به روس‌ها قول ايجاد راه‌آهن جلفا - تبريز و سواحل درياى خزر تا تهران را داد 34 .\r\nدر سال 1295 ق وقتى كه براى مرتبه دوم ناصر الدّين شاه را به اروپا مىبرد ، در روسيه با الكساندر دوم امپراطور روس قرار و مدار گذاشت و حتى تعدادى از افسران روسى را براى تربيت افراد ارتش ايران به تهران آورد و به تأسيس قزاق‌خانه پرداخت . 35 از جمله كارهاى ديگر سپهسالار مىتوان به موارد زير اشاره كرد :\r\nمحدود كردن اختيارات شاه با ايجاد پارلمان 36 ، پايه‌گذارى روابط دوستانه بين دولت ايران و عثمانى 37 ، آوردن يك مستشار فرانسوى به نام بارون استاين براى تنظيم كارهاى مالياتى 38 ، تأسيس ضراب‌خانه به سبك جديد ، آوردن نخستين آسياى بخار ، ايجاد كارخانه چدن‌ريزى و شركت‌هاى\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nتجارى 39 ، احداث كارخانه چراغ‌گاز تهران با همكارى فابيوس فرانسوى 40 ، ساختن مدرسه و مسجد بزرگ و با استحكام در تهران و كتابخانه‌اى براى آن ، كه اولين كتابخانه به سبك جديد در ايران بود ، وقف املاك فراوان براى توسعه كتابخانه 41 ، ايجاد مطبوعات در شهرهاى مهم ، اجازه انتشار روزنامه به زبان‌هاى خارجى ، تأسيس ماهنامه وقايع عدليه بعد از انتخاب شدن به وزارت عدليه ، انتشار روزنامه مريخ ، ارگان نظام جديد وزارت جنگ پس از تعطيل شدن روزنامه وقايع عدليه ، ايجاد روزنامه نظامى از اواخر سال 1293 ق به عنوان نشريه مخصوص آن مدرسه 42 ، داير كردن روزنامه وطن يا لاپاترى و . . . ( 43 ) .\r\n\r\n\r\n","description":"\r\n( 1 ) - محمد حسن خان اعتماد السلطنه :\r\nصدر التواريخ / 260 ؛ مطلع الشمس 2 / 511 ؛ فريدون آدميت : انديشهء ترقى / 125\r\n( 2 ) - محمد حسن خان اعتماد السلطنه :\r\nصدر التواريخ / 260 ؛ احمد خان ملك ساسانى : سياستگران دورهء قاجار / 87 ؛ ميرزا محمد على حبيب‌آبادى : مكارم الآثار 4 / 1142\r\n( 3 ) - فريدون آدميت : پيشين / 125\r\n( 4 ) - محمد حسن خان اعتماد السلطنه :\r\nپيشين / 262 - 263 ؛ احمد خان ملك ساسانى : پيشين / 87\r\n( 5 ) - ابراهيم تيمورى : عصر بىخبرى / 32\r\n( 6 ) - محمد حسن خان اعتماد السلطنه :\r\nپيشين / 263 - 264 ؛ فريدون آدميت :\r\nپيشين / 127 - 128 ؛ احمد خان ملك ساسانى : پيشين / 89\r\n( 7 ) - محمد حسن خان اعتماد السلطنه :\r\nپيشين / 264 ؛ ميرزا محمد على حبيب‌آبادى : پيشين 4 / 1143 - 1144\r\n( 8 ) - محمد حسن خان اعتماد السلطنه :\r\nپيشين / 265\r\n( 9 ) - ميرزا محمد على حبيب‌آبادى :\r\nپيشين 4 / 1144 ؛ فريدون آدميت : پيشين / 126\r\n( 10 ) - محمد حسن خان اعتماد السلطنه :\r\nپيشين / 266 ؛ ميرزا محمد على حبيب‌آبادى / همان‌جا\r\n( 11 ) - محمد حسن خان اعتماد السلطنه :\r\nپيشين / 267\r\n( 12 ) - همان / 267 - 268\r\n( 13 ) - همان / 269 - 270\r\n( 14 ) - همان / 270 - 273\r\n( 15 ) - عبد اللّه مستوفى : شرح زندگانى من 1 / 111\r\n","footnote":"","page_name":" 253 ","page_number":253},
  {"content":"\r\n\r\n\r\n\r\n","description":"\r\n( 16 ) - احمد خان ملك ساسانى : پيشين / 115\r\n( 17 ) - محمد حسن خان اعتماد السلطنه :\r\nپيشين / 274 ؛ محمود محمود : تاريخ روابط سياسى ايران و انگليس 3 / 1018 ؛ على اصغر شميم : ايران در دورهء سلطنت قاجار / 189\r\n( 18 ) - محمد حسن خان اعتماد السلطنه :\r\nپيشين / 276\r\n( 19 ) - ميرزا محمد على حبيب‌آبادى :\r\nپيشين 4 / 1145\r\n( 20 ) - محمد حسن خان اعتماد السلطنه :\r\nپيشين / 276 - 277 ؛ ابراهيم تيمورى :\r\nپيشين / 55\r\n( 21 ) - محمد حسن خان اعتماد السلطنه :\r\nپيشين / 277 ؛ ابراهيم تيمورى : پيشين / 55 ؛ ميرزا محمد على حبيب‌آبادى :\r\nپيشين 4 / 1145 ؛ محمد حسن خان اعتماد السلطنه : مطلع الشمس 2 / 511 - 512 ؛ محمد على مصباحى نائينى :\r\nتذكره مدينة الادب 2 / 724\r\n( 22 ) - محمد حسن خان اعتماد السلطنه :\r\nروزنامه خاطرات / 140 و 142\r\n( 23 ) - مهدى بامداد : شرح حال رجال ايران 1 / 419\r\n( 24 ) - ميرزا على خان امين الدوله :\r\nخاطرات سياسى / 76 ؛ مهدى بامداد :\r\nپيشين 1 / 424 ؛ محمد يوسف رياضى هروى : عين الوقائع / 93\r\n( 25 ) - محيط طباطبايى : تاريخ تحليلى مطبوعات / 49\r\n( 26 ) - محمد حسن خان اعتماد السلطنه :\r\nصدر التواريخ / 280 - 281\r\n( 27 ) - همان / 261\r\n( 28 ) - عبد اللّه مستوفى : پيشين 1 / 117 - 119\r\n( 29 ) - محمود محمود : پيشين 3 / 1030 - 1031\r\n( 30 ) - محمد حسن خان اعتماد السلطنه :\r\nپيشين / 276\r\n( 31 ) - ابراهيم تيمورى : پيشين / 50 ؛ محمود محمود : پيشين 3 / 1009\r\n( 32 ) - محمود محمود : پيشين 3 / 1025\r\n( 33 ) - محمد حسن خان اعتماد السلطنه :\r\nپيشين / 276\r\n( 34 ) - ابراهيم تيمورى : پيشين / 53\r\n( 35 ) - همان / 55\r\n( 36 ) - عبد الحسين نوايى : ايران و جهان 2 / 503\r\n( 37 ) - محيط طباطبايى : پيشين / 38\r\n( 38 ) - ابراهيم تيمورى : پيشين / 49\r\n( 39 ) - عبد الحسين نوايى : پيشين 2 / 658 - 659\r\n( 40 ) - صفاء الدّين تبرائيان : آتش در انبار ، فصلنامه تاريخ معاصر ايران ، ش 8 / 206 - 208\r\n( 41 ) - محمد حسن خان اعتماد السلطنه :\r\nپيشين / 278\r\n","footnote":"","page_name":" 254 ","page_number":254},
  {"content":"\r\n\r\n\r\n\r\n","description":"\r\n( 42 ) - محيط طباطبايى : پيشين / 32 و 34 - 35 و 50 و 70 رسول سعيدىزاده\r\nمصطفوى - سيد جواد - جلد 1\r\n\r\n( 112 ) معاون - عبد الحسين ( ح 1275 - 1338 ه ش )\r\nعبد الحسين معاون فرزند محمد ابراهيم يزدى حدود سال 1275 ه ش در يزد به دنيا آمد . وى شانزده سال بيش نداشت كه به همراه پدرش از يزد به مشهد آمد و در اين شهر سكونت اختيار نمود . شغل اصلى معاون كشاورزى بود ، به همين مناسبت اداره‌ى املاك كشاورزى آستان قدس را به عهده گرفت 1 . سرمايه اين شركت متعلق به وزارت دارايى بود با اين حال در حوزه‌ى كارى خود آزاد بود و تابع مقررات و تشريفات و قوانين دولتى نبود .\r\nمعاون زمانى كه براى معالجه بيمارى صعب العلاج به سوئيس رفته بود ، نذر كرد كه اگر بهبود يابد يك ساعت بزرگ براى حرم مطهر امام رضا عليه السّلام بخرد وى پس از معالجه بهبود يافت و به نذر خود عمل نمود 2 . على مؤتمن مىنويسد : بالاى ايوان سردر صحن عتيق ، ساعت بزرگى نصب بود كه چهاروجهى بود و از فاصله دور عقربه‌هاى آن ديده مىشد . ساعت قبلى را برداشته و به جاى آن ساعتى كه عبد الحسين معاون از سوئيس خريدارى و تقديم كرده بود نصب نمودند و پايه بلند استوانه‌اى شكل زير آن قرار دادند كه با كاشىهاى معرق پوشيده بود .\r\nروى ساعت نام عبد الحسين معاون ،\r\n","footnote":"","page_name":" 255 ","page_number":255},
  {"content":"\r\n\r\nتوسط كارخانه ساعت‌سازى حك گرديده بود . 3 در آن زمان قيمت ساعت 84 هزار تومان و وزن آن 5 هزار كيلو يعنى معادل 5 تن بود .\r\nيكى از خدمات معاون در خواف ، وقف خانه‌ى خود براى مدرسه بود . وى به دليل ارتباطى كه با سيد حسن مدرس در زمان تبعيد در آن شهر داشت و علاقه‌اى كه به او پيدا كرده بود ، اين خانه را وقف مدرسه كرد و علىرغم مخالفت رژيم ، خواستار آن شد كه نام اين دبيرستان به نام مدرس ثبت شود .\r\nمعاون از جمله كسانى بود كه نگذاشت رژيم مدرس را در خواف به شهادت برساند و زمينه انتقال او را به كاشمر فراهم كرد .\r\nمعاون در سال 1338 ه ش پس از روز عيد قربان كه به حرم امام رضا عليه السّلام مشرف شد براثر سكته قلبى دار فانى را وداع كرد . او داراى شش پسر به نام‌هاى ابو القاسم ، على اكبر ، محمد مهدى ، محمد ابراهيم ، هوشنگ و يك دختر به نام نصرت بود 4 .\r\n\r\n\r\n","description":"\r\n( 1 ) - نقل از فرزندان عبد الحسين معاون\r\n( 2 ) - على مؤتمن : تاريخ آستان قدس / 370\r\n( 3 ) - همان / 180\r\n( 4 ) - نقل از فرزندان عبد الحسين معاون على سكندرى\r\n\r\n( 113 ) معمار - محمد اسماعيل ( - قبل از 1320 ق )\r\nمحمد اسماعيل معمار از معماران حرم مطهر در اوايل قرن چهاردهم هجرى قمرى ، پدر و جدش از معماران معروف بودند .\r\nوى در زمان حيات با هماهنگى مسئولين وقف آستان قدس براى دفن خود و خانواده و فاميل‌هايش حجره سوم ضلع غربى صحن جديد را در نظر گرفت . فوت حاجى محمد اسماعيل قبل از 1320 ق واقع شد 1 .\r\n( 1 ) - تقى بينش : كتيبه‌هاى فارسى غرفه‌هاى صحن جديد ، نامه آستان قدس ، ش 26 / 248 - 249 رسول سعيدىزاده\r\n","footnote":"","page_name":" 256 ","page_number":256},
  {"content":"\r\n\r\nمعين الملك - مستوفى اصفهانى - ابو القاسم\r\n\r\n( 114 ) مفضل استرآبادى - مير سيد على ( - 998 ق )\r\nمير سيد على مفضل استرآبادى از جمله رجال عهد صفوى است كه حدود سى سال در مشهد ساكن بود و پانزده سال از اين مدت را متولى آستان قدس بود . آغاز توليت او در حدود 976 ق در عهد پادشاهى شاه‌طهماسب اول صفوى ( 930 - 984 ق ) بود و در سال 981 ق توسط همين شاه از كار بر كنار شد 1 بار ديگر در سال 990 ق سلطان محمد خدابنده ( 985 - 996 ق ) مير سيد على را به توليت آستان قدس رضوى منصوب كرد 2 .\r\nدر سال 998 ق عبد المؤمن خان ازبك به خراسان حمله كرد و مشهد را به محاصره درآورد . در اين زمان امت خان استاجلو ، حاكم مشهد و مير سيد على متولى آستان رضوى بودند . چون مدت محاصره ازبكان به درازا كشيد ، شاه محمد اللّه چيان اميرالامراى سپاه ازبك كه مردى صلح‌طلب بود ، به مير سيد على پيغام فرستاد تا براى جلوگيرى از خونريزى بيشتر ، امت خان را راضى به صلح كند . مير سيد على به امت خان پيشنهاد كرد كه نامه‌اى به نزد شاه‌عباس بفرستد و پيشنهاد صلح ازبكان را به شاه بازگو نمايد . بعد از رفتن چاپارى كه حامل نامه بود ، به درخواست مير سيد على يك هيئت از طرف عبد المؤمن خان وارد قلعه شهر شد تا در مورد قرارداد صلح مذاكره كنند . درحالىكه طرفين به صلح راضى شده بودند ، « جاعلى آواز درانداخت » كه اردوى شاه براى كمك به محاصره‌شدگان نزديك است . اين خبر كه خيلى زود عدم صحت آن مشخص گرديد ، باعث شد كه امت خان دستور دهد عبد الواسع ، نماينده عبد المؤمن خان را با حالت تحقير و شكنجه از قلعه بيرون كنند . اين رفتار تلاش‌هاى مير سيد على\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nو محمد اللّه چيان را براى رسيدن به صلح بىنتيجه گذاشت . در همين زمان نماينده امت خان كه به نزد شاه‌عباس فرستاده شده بود برگشت و خبر توقف اردوى شاهى را در تهران ، به علت بيمارى شاه آورد ، امت خان كه از كرده خود پشيمان شده بود چند تن از بزرگان و سرداران را به نزد عبد المؤمن خان فرستاد اما خان ازبك همه آنها را به قتل درآورد و با آگاهى از كمبود آذوقه در شهر و ناتوانى مردم دستور حمله دسته‌جمعى را صادر كرد . با كشته شدن امت خان و جمعى ديگر شهر به تصرف ازبكان درآمد . آنها قتل و غارت وحشتناكى در شهر به راه انداختند و حتى به حرم رضوى حمله كردند و پناهندگان به آن را به قتل درآوردند ، از جمله اين افراد مير سيد على متولى بود كه چون ازبكان خواستند خزاين و دفينه‌هاى حرم را به تصرف درآورند و او [ مير سيد على 
  ] مقاومت كرد زير شكنجه كشته شد . در اين حمله بسيارى از ظروف چينى ، قناديل طلا و نقره ، شمعدان و كتابخانه حرم رضوى توسط ازبكان به غارت رفت 3 .\r\n\r\n\r\n","description":"\r\n( 1 ) - قاضى احمد قمى : خلاصة التواريخ 1 / 581\r\n( 2 ) - همان : 2 / 732\r\n( 3 ) - ولى قلى شاملو : قصص الخاقانى 1 / 167 - 175 ؛ اسكندر بيگ منشى :\r\nتاريخ عالم‌آراى عباسى 2 / 640 - 644 اسماعيل رضايى\r\nمقبل السلطنه - اقبال التوليه\r\n\r\n( 115 ) ملك - حسين آقا ( 1250 - 1351 ش )\r\nحاج حسين آقا ملك فرزند حاج محمد كاظم آقا ملك التجار ، از بزرگترين واقفين آستان قدس رضوى در 11 ربيع الاول 1288 ق / 1250 ش در مشهد چشم به جهان گشود . پدرش بازرگانى فرهنگ‌دوست بود و فرزند خود را علاوه بر آشنايى با حرفه بازرگانى ، با علوم ديگر نيز آشنا نمود . حاج حسين آقا ملك براى اداره\r\n","footnote":"","page_name":" 258 ","page_number":258},
  {"content":"\r\n\r\nمعيشت خويش رويه پدر را برگزيد و در تمام رشته‌هاى تجارت و زراعت وارد شد . سال‌ها اجاره‌دار املاك و مستغلات آستان قدس رضوى بود . او چون از نوجوانى خوب فكر مىكرد و آينده‌نگر بود ، ثروت پدرى را چند برابر نمود و در استان خراسان موقعيتى استثنايى يافت .\r\nدر سال 1297 ش وقتى قوام السلطنه فرمانرواى كل خراسان و سيستان شد ، با حاج حسين آقا ملك طرح دوستى ريخت و با مشورت وى بخشى از موقوفات آستان قدس رضوى را به اجاره گرفت و از اين راه مالى اندوخت . در سال 1300 ه ش كه قيام كلنل محمد تقى در خراسان روى داد ، يكى از كسانى كه مىكوشيد با ميانجىگرى مشكل را حل كند ، حاج حسين آقا بود . در يكى از مذاكرات ، او توانست كلنل را مجاب كند و موافقت او را مبنى بر خروج از ايران به دولت مركزى ابلاغ كرد . ولى تحريكات مهدى معتصم السلطنه فرخ كه مشاورى نادان و مغرض بود ، زحمات ملك را بىنتيجه گذاشت . ملك به دستور قوام السلطنه به قاينات رفت و با امير شوكت الملك علم به مذاكره نشست تا كلنل بدون درگيرى از ايران خارج شود ، در حد فاصل بين قاينات و مشهد با حاج حسين آقا ملك و امير شوكت الملك علم مذاكره كرده و به هندوستان برود .\r\nروزى كه كلنل قصد عزيمت به نقطه تعيين‌شده را داشت ، تراكمه قوچان با كلنل جنگ كردند و سرانجام كلنل كشته شد . ملك هميشه از احساسات كلنل تجليل مىنمود 1 .\r\nملك پس از جريان نهضت كلنل و\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكشته شدن وى ، بخشى از اوقات خود را در تهران و بخشى را در مشهد سپرى مىكرد . او علاوه بر املاك و مستغلات زيادى كه در خراسان داشت ، در تهران نيز املاكى را خريدارى نمود . در شمال تهران باغ وسيعى كه متعلق به بازماندگان ميرزا محمود خان ملك‌الشعراى صبا بود ، و نيز در گلاب‌دره شميران باغ مصفايى را با چندين هكتار مساحت خريدارى كرد .\r\nحاج حسين ملك مردى دانشمند ، با ذوق ، فرهنگ‌دوست و سخى بود و به‌هيچ‌وجه به مشاغل سياسى دلبستگى نداشت و از پذيرفتن وكالت مجلس و سناتورى پرهيز نمود . او انسانى نيكوكار بود و باج به كسى نمىداد . در معامله سخت‌گير ، در مبارزه سركش و در بخشش بىهمتا بود . گاهى اتفاق مىافتاد كه در انجام معامله‌اى آن‌چنان سخت‌گير باشد كه حتى از يك‌صد ريال هم صرف‌نظر نمىكرد . او به پيمان خويش پايبند بود و ميل داشت ديگران نيز به قول و قرار خود حرمت بگذارند . تا آخر عمر سرحال و دل‌زنده بود و از معاشرت زنان و دختران جوان لذت مىبرد ، ولى چون مرد متشرعى بود به سنت‌هاى مذهبى توجه داشت ، علاقه زياد حاج حسين ملك به اشياى عتيقه موجب شد تا ايشان با گردآورى مسكوكات زرين و سيمين متعلق به قبل و بعد از اسلام و نيز تمبرهاى نادر جهان و فرش‌ها و تابلوهايى از كمال الملك و نقاشان معروف جهان ، گنجينه‌اى كم مانند فراهم آورد . ملك در كنار گردآورى اشياى عتيقه ، يكى از بزرگترين و بهترين كتابخانه‌هاى خطى كشور را طى هفتاد سال كوشش گرد آورد . اين كتابخانه دربردارنده 6537 جلد كتاب و قرآن خطى پرارزش و دهها هزار كتاب چاپى و گنجينه‌هاى فرهنگى و هنرى است 2 . او گاهى براى تهيه كتابى چندين برابر قيمت آن را مىپرداخت و عادت داشت كتابى را به عنوان عاريه به كسى واگذار نكند .\r\nكتابخانه و موزه ملك تا سال 1293 ه ش در مشهد قرار داشت ، بعد به منزل\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nشخصى ايشان واقع در بازار حلبى سازهاى تهران انتقال يافت 3 و تا حدود سال 1340 ه ش همه‌روزه با نظارت تعدادى كارمند و مباشر عموم افراد تحصيل‌كرده از اين كتابخانه استفاده مىكردند 4 .\r\nملك دو بيمارستان در تربت جام و چناران به منظور استفاده عموم مردم ساخت و مقبره سلطان محمد عابد در كاخك گناباد را در سال 1347 ه ش تعمير كرد . او باغ وكيل‌آباد خود را كه حدود دو ميليون متر مساحت دارد ، طى تلگرافى به پيرنيا استاندار خراسان و نيابت توليت آستان قدس رضوى ، به مردم مشهد پيشكش كرد تا به عنوان تفرجگاه از آن استفاده كنند 5 . پيش از اين او وقتى اطلاع يافت كه رضا شاه قصد دارد املاك مشهد را از او بگيرد در روز ششم آبان‌ماه سال 1316 ه ش و تاريخ‌هاى بعد ، همه املاك و دهات متعدد خود در تهران و خراسان را كه بالغ بر 61 روستا و مزرعه و مستغلات بود ، و نيز موزه و كتابخانه‌اش را به آستان قدس رضوى وقف نمود 6 .\r\nحاج حسين آقا تا زمان حيات خود متولى موقوفاتش بود تا اينكه روز سوم مرداد سال 1351 ه ش به علت سكته قلبى در سن 101 سالگى در تهران چشم از جهان فروبست و جنازه ايشان به مشهد انتقال يافت و در حرم مطهر دفن گرديد . به مناسبت درگذشت وى اعلاميه‌اى از سوى دربار منتشر شد و دستور داده شد تا پيكره برنجى ايشان در باغ وكيل‌آباد نصب گردد و مجلس بزرگداشتى از سوى شاه در مسجد گوهرشاد گرفته شد . 7 به دنبال درگذشت ملك ، همه اموال ايشان طبق وقفنامه‌ى او در اختيار آستان قدس رضوى قرار گرفت و آستانه پس از انقلاب اسلامى ضمن رسيدگى به امور موقوفات ايشان ساختمانى به مساحت ده هزار متر مربع در زمين متعلق به ملك و در مجاورت وزارت امور خارجه ساخت و كتابخانه و موزه ملك را به آنجا انتقال داد كه امروزه مورد استفاده پژوهشگران كشور است .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nحاج حسين آقا ملك محضرى شيرين داشت ، به اهل علم و ادب احترام مىگذاشت ، هميشه در باغ گلاب دره ، عده زيادى از دانشمندان و شعرا به گرد او جمع مىشدند و به دادوستد علمى مىپرداختند .\r\n\r\n\r\n","description":"\r\n( 1 ) - باقر عاقلى : شرح حال رجال سياسى نظامى معاصر ايران 3 / 1532\r\n( 2 ) - [ مجله 
  ] حرم ، شماره 22 و 23 ، سال پنجم ، فروردين 1374 / 51\r\n( 3 ) - رمضانعلى شاكرى : گنج هزاره‌ساله / 233\r\n( 4 ) - على مؤتمن : تاريخ آستان قدس ( چ 1355 ش ) / 293 - 294\r\n( 5 ) - باقر عاقلى : پيشين 3 / 1533\r\n( 6 ) - همان‌جا\r\n( 7 ) - روزنامه آفتاب شرق ، 4 مرداد 1351 ش غلامرضا جلالى\r\nملك‌الشعراء نادرى - نادرى - محمد حسين\r\n\r\n( 116 ) منتصر الملك - محمد حسن ميرزا ( - 1331 ق )\r\nمحمد حسن ميرزا منتصر الملك فرزند جعفر قلى ميرزا قاجار وى از ملاكين بزرگ و اشخاص برجسته شهر مشهد در اواخر دوره قاجاريه به حساب مىآيد . از شرح حال و زندگى او اطلاع دقيقى در دست نيست ولى از قراين چنين برمىآيد كه وى املاك و مستغلاتى در كاشمر ، محولات و تربت حيدريه داشته است . غلامحسين افضل الملك از قريه‌اى متعلق به او در منطقه زاوه در تربت حيدريه ياد مىكند كه چهارده زوج گاو در آن زراعت مىكرده‌اند . و ميوه‌هايى از قبيل توت و زردآلو در آنجا به عمل مىآمده است 1 .\r\nمنتصر الملك در سال 1326 ق كه مصادف با ايام استبداد صغير است براى مدتى كفالت ايالت خراسان را عهده‌دار بود . در اين ايام مشهد دستخوش هرج و مرج بود و غالب روزها بين مشروطه\r\n","footnote":"","page_name":" 262 ","page_number":262},
  {"content":"\r\n\r\nخواهان و مستبدين نزاع وجود داشت 2 .\r\nاين شاهزاده قاجار در اول محرم سال 1331 ق در مشهد درگذشت و در حرم مطهر امام رضا عليه السّلام در پايين پاى مبارك به خاك سپرده شد 3 .\r\nمحمد حسن ميرزا منتصر الملك به هنگام حيات خود كاروانسراى جديدالبنايى را كه در كوچه عباسقلى خان قرار داشته است وقف بر آستان قدس رضوى نمود و مقرر كرد عوايد آن موقوفه صرف روضه‌خوانى در مسجد گوهرشاد ، حقوق طلاب مدرسه عباسقلى خان ، زوار فقير ، حقوق حفاظ مقبره واقف و پدرش ، جعفر قلى ميرزا و همچنين روشنايى و تعميرات جزئى مسجد واقف در محله معروف به پاچنار گردد 4 . وى همچنين چند پارچه املاك خود را در كاشمر و محولات به همسرش رابعه خانم احترام السلطنه ، دختر شاهزاده محمد ميرزا واگذار كرد و وصيت نمود از محل عوايد آن املاك بيمارستانى در مشهد تأسيس كند . رابعه خانم در سال 1297 ش با فروش قسمتى از املاك واگذارى منتصر الملك بيمارستانى در يك قطعه زمين به مساحت 3500 متر مربع در حاشيه خيابان جنت بنام مريض‌خانه منتصريه ساخت كه نام اين بيمارستان از نام منتصر الملك برگرفته شده است . پس از ساخت بيمارستان رابعه خانم ساختمان آن را به اضافه شش‌دانگ مزرعه جعفرآباد كاشمر و مزرعه همت‌آباد تربت حيدريه وقف بر آستان قدس كرد و توليت آن را تا زمان حيات براى خود و بعد از او به متولى آستان قدس واگذار نمود . نظارت آن را نيز به اسد اللّه ميرزا برادر خود داد 5 .\r\n\r\n\r\n","description":"\r\n( 1 ) - غلامحسين خان افضل الملك :\r\nسفرنامه خراسان و كرمان / 134 ؛ محمد رضا خسروى : جغرافياى تاريخى ولايت زاوه / 125 - 126\r\n( 2 ) - محمد تقى مدرس رضوى : سالشمار وقايع مشهد / 224\r\n( 3 ) - اداره اسناد آستان قدس رضوى / سند شماره 1 / 12099\r\n( 4 ) - عبد الحميد مولوى : پيش‌نويس فهرست موقوفات آستان قدس 3 / 248\r\n( 5 ) - عزيز اللّه عطاردى : فرهنگ خراسان\r\n","footnote":"","page_name":" 263 ","page_number":263},
  {"content":"\r\n\r\n2 / 393 ؛ عبد الحميد مولوى : پيشين 3 / 213 سيد حسن حسينى\r\n\r\n( 117 ) مؤتمن - على ( 1270 - 1354 ش )\r\nنويسنده راهنما يا تاريخ آستان قدس ، از كارگزاران بلندمرتبه و مؤتمن دفتر آستان قدس رضوى .\r\nسيد على مؤتمن سال 1270 ه . ش در مشهد متولد گرديد . پدرش سيد اسماعيل شاه نام داشت . پس از فراگيرى دروس جديد در همين شهر به تدريس رياضيات مشغول شد و بعدها در مشاغل مختلفى به كار پرداخت . از جمله مدتى رئيس اداره حسابدارى دادگاههاى مشهد بود . در 29 سالگى و به سال 1299 ش خدمت در آستان قدس را آغاز كرد و در 1305 ش ، در زمان نيابت توليت محمد ولى خان اسدى ، سرپرستى حسابدارى اين مجموعه به وى واگذار گرديد و به واسطه خدماتى كه در اين راستا انجام داد ، در سفر رضا خان به مشهد از او مدال مخصوص تاجگذارى دريافت كرد 1 . با توجه به توضيحاتى كه خود وى داده است به نظر مىرسد اين مدال را به واسطه نقشى كه او در تبديل روش محاسبه امور مالى آستان قدس از سياق‌نويسى و فردنويسى به شيوه جديد در تنظيم بودجه آستان قدس داشته دريافت كرده است . مؤتمن از آن زمان به بعد مخصوصا در دوران توليت اسدى ، در پايان هر سال مأمور بود صورت‌حساب ساليانه و بودجه سال آينده آستان قدس را همراه اوراق و اسناد مربوطه به تهران برده تا از نظر شاه بگذرد 2 . از سال 1314 به بعد رياست اداره آبيارى و ساختمان شركت فلاحت خراسان به وى واگذار گرديد كه تا هنگام بازنشستگى اين شغل را عهده‌دار بود . علاوه بر اين ، كارشناس رسمى دادگسترى در امور مالى و آبيارى نيز بود . مؤتمن در سال 1331 براى يك دوره رياست انجمن شهر\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمشهد را بدست آورد . در سال 1340 مجدداً به رياست املاك آستان قدس رضوى گمارده شد . پس از مدتى رهسپار تهران گرديد و در همين ايام بود كه به نگارش كتابى كم‌نظير و جامع درباره آستان قدس پرداخت و با دو مقدمه‌اى كه دكتر سيد فخر الدّين شادمان و محمد باقر پيرنيا ، از نايب‌التوليه‌هاى آستان قدس بر آن نوشتند ، براى اولين بار در سال 1348 ه . ش در تهران توسط خود آستان قدس منتشر گرديد .\r\nآن‌گونه كه خود وى در مقدمه كتابش آورده است وى كار تأليف كتاب را از سال 1332 آغاز و با استفاده از اطلاعات و مدارك و اسنادى كه از سوى متصديان امور آستان قدس و ديگر علاقه‌مندان به دربار ولايتمدار رضوى و معارف‌پروران در اختيار او قرار داده شد و نيز با مراجعه به منابع و مآخذ معتبر و ملاحظه عين آثار و شواهد زنده كه در دستگاه آستان قدس وجود داشت تا آنجا كه مقدور بود مطالبى را جمع‌آورى و در چند فصل تدوين نمود . البتّه او در انجام اين مهم از حمايت‌هاى دو نايب‌التوليه يادشده بهره برده است . به‌ويژه دكتر سيد فخر الدّين شادمان كه از نايب‌التوليه‌هاى بسيار فعال و انديشمند عصر خود بوده است پيش‌نويس‌ها و يادداشت‌هاى مؤتمن را دقيقا مطالعه كرده و نكاتى را درباره اصل مطالب و يا انشاى آن به نويسنده يادآور شده است 3 .\r\nدر اين كتاب كه بدون شك ماندگارترين يادگار مؤتمن و يكى از موثق‌ترين منابع درباره آستان قدس به ويژه در زمينه وقايع دوران زندگانى مؤلف مىباشد ، مسائل بسيار زيادى به نگارش درآمده است كه نظر به اهميتى كه در ارتباط با بارگاه ملكوتى ثامن الحجج دارد به برخى از سرفصل‌هاى آن اشاره مىشود : خراسان ، حدود ، جمعيت و اقتصاد آن ، طوس ، پيدايش و سابقه تاريخى شهر مشهد ، شرح مختصرى در مورد حضرت رضا عليه السّلام ؛\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nابنيه و عمارت‌هاى آستان قدس ، سابقه تاريخى بقعه مطهر و مراحل توسعه تاريخى بناى حرم مطهر و اماكن وابسته ، توليت آستان قدس و نايب‌التوليه‌ها ؛ تاريخ شروع زيارت و آمار زوار مرقد حضرت رضا عليه السّلام و وضع زيارت در زمان مؤلف ، روشنايى حرم ، تشكيلات ادارى و سازمان آستان قدس ، امور فرهنگى و كتابخانه آستان قدس ، امور بهداشتى ، مدفونين بارگاه رضوى و . . .\r\nاين كتاب كه عكس‌هاى مختلف از حرم مطهر بر نفاست آن افزوده است پس از دو سال كمياب شد . بنابراين مؤلف درصدد برآمد با تكميل آن ، چاپ جديدى از آن را روانه بازار كند ، اما سكته قلبى اجازه اين كار را به او نداد و در تيرماه 1354 ش وى بدرود حيات گفت 4 .\r\nاز ديگر فعاليت‌هايى كه مؤتمن در آستان قدس انجام داد همكارى دوساله او با اوكتايى رئيس وقت كتابخانه در اداره دانشكده‌اى به نام معقول و منقول در محل مدرسه ميرزا جعفر در حرم مطهر بوده است 5 . نيز مؤتمن در هنگام ساخت بيمارستان امام رضا عليه السّلام در سالهاى 1307 تا 1313 ه . ش علاوه بر مسئوليت امور مالى آن طرح ؛ نظارت بر كار ساخت بيمارستان را برعهده داشت و اين مهم را بدون دريافت هرگونه مبلغى و به‌طور افتخارى انجام داد 6 .\r\nنيم قرن خدمت صادقانه وى در آستان قدس را افرادى همچون دكتر فخر الدّين شادمان 7 ستوده‌اند . عزيز اللّه عطاردى كه از كوشندگان در تدوين كتاب درباره آستان قدس است ، اشاره مىكند كه مؤتمن را در حضور سيد جلال الدّين تهرانى نايب‌التوليه وقت ديده كه تهرانى براى او احترام ويژه‌اى قايل بود 8 .\r\n\r\n\r\n","description":"\r\n( 1 ) - على مؤتمن : تاريخ آستان قدس ( چاپ دوم 1355 ) / 373\r\n( 2 ) - همان / 267\r\n( 3 ) - همو : راهنما يا تاريخ آستان قدس [ چاپ اول 1348 
  ] / 8\r\n( 4 ) - همان ( چاپ دوم ) / 373\r\n( 5 ) - همان / 303\r\n( 6 ) - همان / 312 - 313\r\n","footnote":"","page_name":" 266 ","page_number":266},
  {"content":"\r\n\r\n\r\n\r\n","description":"\r\n( 7 ) - همان ( چاپ اوّل ) / 11\r\n( 8 ) - عزيز اللّه عطاردى : فرهنگ خراسان 5 / 439 رجبعلى يحيايى\r\n\r\n( 118 ) مؤتمن - ميرزا اسماعيل ( - 1283 ش )\r\nميرزا اسماعيل مؤتمن از كارمندان ادارى آستان قدس و پدر على مؤتمن ، نويسنده كتاب تاريخ آستان قدس ، بود كه به مؤتمن دفتر آستان قدس ملقب شده است . ميرزا اسماعيل در 1283 ش / 1322 ق درگذشت و در ايوان طلاى صحن نو به خاك سپرده شد 1 .\r\n( 1 ) - على مؤتمن : راهنما يا تاريخ آستان قدس ( چاپ اوّل ) / 435 رجبعلى يحيايى\r\nمؤتمن الملك - انصارى - ميرزا سعيد خان\r\n\r\n( 119 ) موسوى - غلامرضا ( 1301 - 1380 ش )\r\nسيد غلامرضا موسوى ، خوشنويس معاصر مشهد . وى در سال 1301 ش در خانواده‌اى مذهبى در عشق‌آباد فريمان ديده به جهان گشود . در سال 1314 ش به مشهد مهاجرت و به دروس حوزوى روى آورد و ضمن تحصيل با شهيد مطهرى آشنا شد .\r\nاستاد موسوى از محضر اساتيدى چون على منظورى ، اعتضادى و سيد حسين ميرخانى كسب فيض كرد . در سال 1337 به خدمت آستان قدس\r\n","footnote":"","page_name":" 267 ","page_number":267},
  {"content":"\r\n\r\nرضوى درآمد و در بخش هنرى كتابخانه مركزى مشغول به كار گرديد .\r\nدر سال 1347 ش برنده مسابقه خوشنويسى استان خراسان شد و از آن تاريخ خود در كلاس‌هاى آزاد خوشنويسى زير نظر اداره فرهنگ مشغول به تعليم گرديد .\r\nاز فعاليت‌هاى ديگر ايشان مىتوان به تشكيل كلاس‌هاى آموزش خوشنويسى طلاب علوم دينى ، مدارس آموزش و پرورش ، فرزندان شهيد ، كلاس‌هاى آستان قدس رضوى كه در حرم مطهر و مدارس علميه تشكيل مىشد ، نام برد .\r\nموسوى همواره نمونه خلوص ، تواضع و معرفت بود . شاگردانش سال‌ها در محضر وى نه تنها مشق خوشنويسى بلكه درس عشق و بزرگوارى آموختند .\r\nدر تعليم روشى خاص داشت و عمر خويش را عاشقانه به تحقيق و آموزش گذرانيد . در نگارش برخى حروف ، قواعد و ابتكارات خاص خود را به كار مىبرد . از شيوه‌ها و روش‌هاى متنوعى در تدريس استفاده مىكرد كه از آن جمله كمك گرفتن از اشكال و نقاشىها را مىتوان برشمرد . در قلم‌تراشى صاحب‌تجربه زيادى بود و شيوه‌هاى قلم به دست گرفتن و سلوك استادان گذشته را روايت مىكرد . گذشته از هنر خوشنويسى به تاريخ اين هنر نيز آشنايى كامل داشت .\r\nاز جمله آثار ماندگار وى كتيبه سردر كتابخانه مركزى آستان قدس واقع در بست شيخ طبرسى ، جزوه‌اى از اشعار حكيم عمر خيام و قطعات ديگر است .\r\nسرانجام موسوى براثر بيمارى سرطان ريوى در آبان‌ماه 1380 ش دار فانى را وداع گفت و در جوار بارگاه حضرت رضا عليه السّلام در صحن جمهورى اسلامى به خاك سپرده شد .\r\nرسول سعيدىزاده\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\n( 120 ) مولوى - عبد الحميد ( 1286 - 1357 ش )\r\nرئيس ادارهء املاك و مستغلات آستان قدس رضوى ، مأمور انتظامات مسجد گوهرشاد ، رئيس كتابخانهء ملك .\r\nعبد الحميد مولوى فرزند حاج ميرزا على محمد نجم التوليه در دهم مهر 1286 ش در مشهد ديده به جهان گشود . پدرش از علماى عصر خود بود و منصب مستوفىگرى مسجد گوهرشاد 1 و همچنين منجّمى آستان قدس را داشت . 2 اجدادش اهل علم و تقوى بودند و جد بزرگش حاج ميرزا عبد الجواد ، خطيب آستان قدس بود 3 .\r\nعبد الحميد ادبيات فارسى ، عربى ، نجوم و هيئت را نزد پدرش فراگرفت .\r\nپس از فوت پدر به مدارس جديد جذب شد و همچنين در خدمت علماى مشهد حاضر شد و كسب علم كرد . از جمله با شيخ حسنعلى نخودكى اصفهانى ، حاج شيخ مجتبى قزوينى و حاج ميرزا على اكبر نوقانى ارتباط داشت 4 .\r\nمولوى در اوايل دورهء پهلوى به دعوت ميرزا طاهر طاهرى متولى مسجد جامع گوهرشاد به عنوان معاون امور خدمات مسجد مشغول كار گرديد 5 .\r\nاو يكى از كسانى بود كه از نزديك ناظر واقعه گوهرشاد در تيرماه 1314 ش بود ، زيرا حفظ انتظامات مسجد گوهرشاد از وظايف وى بود . وى به خيال فرونشاندن شورش سعى كرد مانع سخنرانى شيخ بهلول شود ولى مورد ضرب و شتم مردم قرار گرفته ، به شدت زخمى شد و به بيمارستان منتقل\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nگرديد 6 .\r\nمولوى در سال 1331 ش به رياست كتابخانه ملى ملك در تهران انتخاب شد 7 و اكنون مجموعه گزارشهايش در خصوص تهيه فهرست آن كتابخانه و امور متفرقه موجود است 8 .\r\nاو از كارشناسان و از رجال برجسته ، بصير و بااطلاع آستان قدس بود ، به همين دليل در سال 1331 ش به رياست ادارهء املاك و مستغلات آستان قدس برگزيده شد 9 و مدت 25 سال در اين سمت باقى بود . وى در طول اين مدت براى سركشى از املاك آستان قدس در مشهد و مناطق ديگر به مسافرت‌هاى زيادى رفت و دربارهء املاك تحقيق نمود و سندهاى وقفى را مورد مطالعه قرار داد . به كوشش وى چندين مدرسه بازار ، كاروانسرا و . . . كه در اسناد وقف‌نامه‌ها بود شناسايى گرديد . وى در احياى املاك آستان قدس ، حفر قنوات يا نوسازى آنها بسيار كوشش كرد و حدود 406 رشته قنات را نوسازى نمود 10 . همچنين تنظيم ، انشاء و تعيين سهام برخى وقف‌نامه‌ها را انجام داد . 11 وى در مشهد با انجمن آثار ملى و ادارهء باستان‌شناسى خراسان همكارى داشت 12 .\r\nمولوى كتابخانهء معتبرى در اختيار داشت و در ايام فراغت به مطالعه و تحقيق مىپرداخت ، كتابخانه وى شايد بيش از نهصد جلد كتاب خطى داشت كه تعدادى از آنها را به دانشكده الهيات دانشگاه فردوسى فروخت و حدود 209 مجلد را نيز به آن دانشكده هديه داد 13 .\r\nاو به زبانهاى عربى ، تركى و نيز تا حدودى زبان فرانسه آشنايى داشت .\r\nعمدهء مطالعات مولوى دربارهء رجال و علماى خراسان ، اماكن باستانى خراسان ، كاريزها ، كاروانسراها ، رباطها و مزارات بود . به دليل اطلاعات كاملى كه از تاريخ گذشته خراسان داشت وى را قباله كهنه خراسان مىخواندند . و همواره در كارهاى فرهنگى و عمرانى آستان قدس مورد مشورت قرار مىگرفت . او در\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nهيئت‌هاى بررسى و بازرسى كتابخانه آستان قدس نيز عضويت داشت . على مؤتمن و عزيز اللّه عطاردى كه تاريخ آستان قدس را نوشته‌اند در كتب خود بارها از گفته‌ها و نوشته‌هاى وى استفاده كرده‌اند 14 . وى از سال 1349 تا 1354 ش به دستور آيت‌اللّه سيد هادى ميلانى در مدرسهء عالىحسينى تاريخ اسلام تدريس مىنمود 15 .\r\nمولوى با تخريب آثار باستانى و برداشته شدن سنگ قبور علما و اعيان در حرم رضوى به شدت مخالف بود . در سال 1354 ش كه آثار باستانى اطراف حرم مربوط به دورهء تيموريان ، صفويان و قاجاريه در طرح توسعهء حرم تخريب مىشد ، مولوى به مقامات بانفوذ كشورى متوسل گرديد تا مانع تخريب اماكن باستانى شود ولى كارى از پيش نبرد 16 .\r\nاز مولوى آثار و تاليفات ارزشمندى به جاى مانده است . از جمله مهمترين آنها فهرست موقوفات آستان قدس رضوى است . اين كتاب جامع‌ترين و مفصل‌ترين كتابى است كه تاكنون دربارهء موقوفات آستان قدس تهيه شده است . او نوشتن اين كتاب را به دستور باقر پيرنيا ، نايب‌التوليه آستان قدس ، در سال 1347 ش و با همكارى مير عبد الحسين مجيد فياض ، فضل اللّه مؤتمن و على اصغر امينيان آغاز كرد . 17 در اين كتاب 1076 رقبه املاك وقفى آستان قدس در 804 صفحه توضيح داده شده است . اين كتاب به چاپ نرسيد ولى پيش‌نويس آن در كتابخانهء مركزى آستان قدس موجود است .\r\nتأليفات ديگر وى عبارتند از : 1 - آثار باستانى خراسان ( چاپ 1355 ش ) 2 - غياث الدّين ابو الفتح عمر خيام نيشابورى ( چاپ 1352 ش ) 3 - دشت جام و آثار باستانى آن ( چاپ 1354 ش ) 4 - زندگى نادر شاه افشار 5 - نيشابور پايگاه علوم اسلامى 6 - آب‌هاى پنهانى كاريزهاى خراسان 7 - از قهستان تا جاجرم .\r\nعلاوه بر كتب تأليفى ، مقالات ارزشمندى از وى در مجلات‌نامه\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nآستان قدس ، فرهنگ خراسان و . . .\r\nچاپ شده است . از مهمترين مقالات وى مىتوان به موارد زير اشاره كرد :\r\n1 - آستان قدس رضوى ( دانشنامه ايران و اسلام )\r\n2 - كاشىهاى ازاره حرم مطهر رضوى ( نامهء آستان قدس )\r\n3 - مدرسهء نواب مشهد ( نامهء آستان قدس )\r\n4 - تاريخچهء طوس ( هزارهء شيخ طوسى )\r\n5 - مسجد شاه يا مقبرهء امير غياث الدّين ملكشاه ( هنر و مردم )\r\nمولوى سرانجام پس از عمرى تلاش و خدمت به آستان قدس سرانجام در 27 مهر 1357 ش پس از يك بيمارى طولانى در مشهد درگذشت و در دار السرور حرم رضوى به خاك سپرده شد .\r\n\r\n\r\n","description":"\r\n( 1 ) - عزيز اللّه عطاردى : تاريخ آستان قدس رضوى 2 / 757\r\n( 2 ) - على مؤتمن : راهنما يا تاريخ آستان قدس رضوى / 433\r\n( 3 ) - عزيز اللّه عطاردى : فرهنگ خراسان 5 / 170\r\n( 4 ) - همان‌جا\r\n( 5 ) - همان 8 / 181\r\n( 6 ) - اسماعيل رائين : واقعه گوهرشاد به روايت ديگر / 84\r\n( 7 ) - محمّد احتشام كاويانيان : شمس الشموس / 329\r\n( 8 ) - اداره اسناد آستان قدس رضوى / سند شماره 50653\r\n( 9 ) - همان / سند شماره 26597\r\n( 10 ) - عزيز اللّه عطاردى : پيشين 5 / 77 - 86\r\n( 11 ) - على مؤتمن : پيشين / 343\r\n( 12 ) - عزيز اللّه عطاردى : پيشين 5 / 172\r\n( 13 ) - همان / 177 - 178\r\n( 14 ) - على مؤتمن : پيشين / 484 ؛ عزيز اللّه عطاردى : تاريخ آستان قدس رضوى 1 / 114 و 302 و 331\r\n( 15 ) - مصاحبه با فرزند عبد الحميد مولوى\r\n( 16 ) - عطاردى : فرهنگ خراسان 5 / 182\r\n( 17 ) - على مؤتمن : پيشين / 344 ؛ عطاردى : تاريخ آستان قدس 2 / 612 ؛ عبد الحميد مولوى : پيش‌نويس فهرست موقوفات آستان قدس 1 / 4\r\n( 18 ) - عطاردى : فرهنگ خراسان 5 / 188 سيد حسن حسينى\r\n","footnote":"","page_name":" 272 ","page_number":272},
  {"content":"\r\n\r\nمهردار - عبد الرضا - عضد التوليه - ميرزا عبد الرضا\r\n\r\n( 121 ) مير آخورباشى - مهدى قلى بيگ ( - 1027 ه . ق )\r\nمهدى قلى بيگ جغتاى فرزند عليقلى سلطان سعدلو از رجال سياسى عصر صفوى و واقفين آستان قدس .\r\nپدرش على قلى سلطان ، جزو امرا و بزرگان منطقه چخورسعد و حاكم « قاقرمان » بود . زمانى كه سپاه عثمانى مناطق شمال غرب ايران مثل ايروان و شروان را تصرف كرد او با آنها همراهى نمود و « محل اعتماد » آنها قرار گرفت ؛ اما پسرش مهدى قلى بيگ به ايران آمد و مورد توجه شاه‌عباس اول قرار گرفت . 1 مؤلف تاريخ عالم‌آراى عباسى اين واقعه را در حوادث سال 1015 ق يا 1016 ق ذكر كرده است اما ملا جلال منجم در حوادث سال 1008 ق از حضور مهدى قلى بيگ در اردوى شاه‌عباس در محاصره مرو ياد مىكند 2 او همچنين حضور اين فرد را در جنگ با عثمانىها در 1014 ق نيز يادآور مىشود . 3 به نظر مىرسد گفته‌هاى ملا جلال كه گزارش روزانه از لشكركشىهاى شاه‌عباس نوشته است صحيح‌تر باشد .\r\nمهدى قلى بيگ جغتاى توسط شاه‌عباس به لقب و منصب ميرآخورباشى مفتخر شد و به منطقه خود ، يعنى چخورسعد برگشت . او در سال 1018 ق يا 1019 ق كه مراد پاشا صدراعظم عثمانى به اطراف تبريز حمله كرد و شاه‌عباس به مقابله او رفت ، به همراه سپاهى از چخورسعد به اردوى ايرانيان پيوست و در جنگ لياقت‌هايى از خود نشان داد . از جمله اينكه در اثر حمله او و يارانش جيل پاشا ، سركرده قوم تاتار ، كه در ميان عثمانىها به شجاعت و دلاورى مشهور بود كشته شد . 4 در سال 1027 كه اردوى شاه‌عباس از مازندران به‌سوى آذربايجان حركت كرد مهدى قلى بيگ همراه بود . او در\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nقزوين مريض شد و بعد از مدتى در شعبان همان سال فوت كرد . نعش او به مشهد منتقل و در روضه مطهر دفن شد .\r\nچون فرزندانش صغير بودند ؛ منصب ميرآخورباشى به على بيگ زنگنه واگذار شد . 5\r\nبرطبق وقفنامه‌اى كه در همين سال ( 1027 ق ) نوشته شده است ، مهدى قلى بيگ موقوفاتى را از خود به يادگار گذاشته است كه نشان از ميزان دارايى او از يك‌سو و توجه او به امور خيريه و عمرانى ازسوىديگر دارد . اين موقوفات عبارتند از : يك باب حمام واقع در بين بازار بزرگ و بازار سرشور ، كه اكنون به حمام شاه معروف است ، به انضمام دكاكين متصل به آنكه درآمد آن بعد از كسر خمس حق التوليه به مصرف ادويه و اشربه شربت‌خانه حرم مطهر اختصاص دارد . يك‌رشته قنات معروف به قنات مسجد كه با عبور از مسجد گوهرشاد به زمين‌هاى زراعى مشهد برود و درآمد آن به مصرف شربت‌خانه برسد . شش‌دانگ مزرعه گازرگاه ، واقع در تبادكان مشهد ؛ درآمد آن صرف نگهدارى قنات شود .\r\nشش‌دانگ پس پشته واقع در بلوك زاب ، درآمد آن براى لايروبى نهر خيابان آستان قدس صرف شود . و يك باغ در كرج ساوجبلاغ كه درآمد آن براى نگهدارى پل رودخانه كرج اختصاص يافته است . 6\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 2 / 1217\r\n( 2 ) - ملا جلال الدّين منجم : تاريخ عباسى / 197\r\n( 3 ) - همان / 290\r\n( 4 ) - اسكندر بيگ منشى : پيشين 2 / 1358 - 1359\r\n( 5 ) - همان 3 / 1558\r\n( 6 ) - عبد الحميد مولوى : پيش‌نويس فهرست موقوفات آستان قدس 2 / 110 و 3 / 270 اسماعيل رضايى\r\n\r\n( 122 ) ميربالاسر - پير محمد حسين ( - 998 ق )\r\nپير محمد حسين يكى از سادات\r\n","footnote":"","page_name":" 274 ","page_number":274},
  {"content":"\r\n\r\nمشهد مقدس در اواخر قرن دهم هجرى است . از شرح حال او اطلاع چندانى در دست نيست . فقط همين مقدار كه او « در صلاح و تقوى و عبادت درجه عالى داشت و هميشه در بالاى سر ضريح امام رضا عليه السّلام به نماز و اطاعت و تلاوت » مشغول بود ، به همين دليل به ميربالاسر شهرت داشت . در سال 998 ق ، كه عبد المؤمن خان ازبك شهر مشهد را تسخير كرد و قتل و غارت وحشتناكى در اين شهر به راه انداخت ؛ مير محمد حسين برطبق عادت خويش در بالاى سر ضريح مشغول عبادت بود كه « يكى از اوزبكان دست در كمر او زده بيرون مىكشيد ، مير بىچاره از هول جان دست بر پنجره ضريح زده محكم گرفت . اوزبك ديگر شمشيرى انداخته قطع يد او نمود و دستش در مجمر ( ضريح ) بماند . او را بيرون كشيده پاره پاره كردند » 1 ملا منجم ، مؤلف تاريخ عباسى اين واقعه را در سال 997 ق ذكر كرده است . 2\r\n\r\n\r\n","description":"\r\n( 1 ) - اسكندر بيگ منشى : تاريخ عالم‌آراى عباسى 2 / 643\r\n( 2 ) - ملا جلال الدّين منجم : تاريخ عباسى / 69 اسماعيل رضايى\r\nمير عبد الكريم - متولى - عبد الكريم\r\n\r\n( 123 ) ميناى تربتى ( - ح 1284 ق )\r\nملك‌الشعراى آستان قدس رضوى و از شاگردان خرم مشهدى ( زنده 1280 ق ) در تربت حيدريه متولد و در جوانى به مشهد آمد و تا آخر عمر در اين شهر ماند تا اينكه در حدود 1284 ق درگذشت 1 .\r\nنخستين اثر او قصيده‌اى است كه در تعمير مسجد گوهرشاد سرود كه در مناره جنوبى ايوان مقصوره حك شده است :\r\nسر از دريچه مؤذن برون نمود و سرود\r\n « اذان اشهد ان لا إله اللّه 2 \r\n","footnote":"","page_name":" 275 ","page_number":275},
  {"content":"\r\n\r\n( 1274 ق . ) »\r\nمينا براى آيينه‌كارى آستانه كه با همت شجاع الدوله در زمان عضد الملك انجام شد ، ماده تاريخ لطيفى دارد :\r\n مينا زبان گشود بتاريخ سال و گفت * سايد در اين مكان به زمين پيكر آفتاب 3 \r\nاز مينا 53 قصيده و سه مسمط تنظيم و تا حرف ن تدوين شده كه در كتابخانه استاد محمود فرخ ( 1276 - 1360 ش ) موجود بوده است و اين قصايد اغلب در ستايش عضد الملك قزوينى ( 1284 ق ) و ميرزا عبد الباقى منجم‌باشى ( زنده 1276 ق ) كه نايب‌التوليه آستان قدس رضوى بوده‌اند و همچنين در مناقب امام رضا عليه السّلام و ناصر الدّين شاه قاجار و هجو اسد اللّه ميرزا ، حاكم تربت حيدريه مىباشد . 4 بنا به گزارش استاد محمود فرخ ديوان اشعار ميناى تربتى در حدود شش هزار بيت بوده است . 5\r\nمينا شاعر رسمى آستان قدس رضوى بود كه بعد از او محمد كاظم صبورى ( 1259 - 1322 ق ) به ملك‌الشعرايى رسيد 6 .\r\n\r\n\r\n","description":"\r\n( 1 ) - محمد تقى بينش : مينا ملك‌الشعراى آستان قدس ، نامه آستان قدس شماره 4 دوره 7 ، سال 1347 ش / 100\r\n( 2 ) - محمد حسن خان اعتماد السلطنه :\r\nمطلع الشمس 1 و 2 / 433 ؛ على اكبر گلشن آزادى : صدسال شعر خراسان / 552\r\n( 3 ) - محمد تقى بينش : پيشين / 100\r\n( 4 ) - على اكبر گلشن آزادى : پيشين / 553 ؛ على نقى حكيم الممالك : روزنامه سفر خراسان / 215\r\n( 5 ) - محمد تقى بينش : پيشين / 100\r\n( 6 ) - على اكبر گلشن آزادى : همان‌جا محمد جواد هوشيار\r\n","footnote":"","page_name":" 276 ","page_number":276},
  {"content":"\r\n\r\n\r\nن\r\n\r\n( 124 ) نادرى - محمد حسين ( 1261 - 1323 ش )\r\nمحمد حسين ميرزا مشهدى متخلص به نادرى و ملقب به ملك‌الشعرا فرزند ابو القاسم عليشاهى از شاعران قرن چهاردهم هجرى 1 .\r\nنادرى نسبش به عليقلى خان ، برادرزاده نادر شاه مىرسد كه جزو محركين قتل نادر شاه بود و چند ماهى بنام على عادل شاه در مشهد سلطنت نمود و به فرمان « شاهرخ » كشته شد .\r\nنادرى به سال 1261 ه . ش / 1299 ه . ق در مشهد متولد شد ، در دوران كودكى به همراه پدرش به نجف اشرف رفت و نزديك پنج سال تحصيلات مقدماتى را در آن شهر فراگرفت . مدتى بعد با خانواده‌اش به ايران بازگشت و در مشهد ساكن شد . 2\r\nوى از اوايل جوانى قدم به وادى شعر و شاعرى نهاد و اشعار زيادى سرود غالب اشعارش مثنوى بود ؛ زيرا آن را آسان‌تر از ديگر غالب‌هاى شعر مىپنداشت . 3\r\nپس از آنكه محمد تقى ملك‌الشعرا\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبهار از خراسان رفت ، سرودن قصيده و خواندن شعر در مجالس مذهبى و اعياد آستان قدس برعهده وى نهاده شد و تا آخر عمر اين وظيفه را به عهده داشت . 4\r\nاو به دستور حاج حسين آقا ملك رمان نادر و ستاره را به وزن ليلى و مجنون نظامى در طول چند سال منظوم كرد كه با اين ابيات آغاز مىشود :\r\n اى داده ز ماه تا بماهى * بر هستى ذات تو گواهى\r\nاى هستى و نيستى ز تو هست * بر درگه تو بلندها پست \r\nاين مثنوى در حدود پنج هزار بيت است كه به سرمايه حاج حسين ملك چاپ گرديد . 5 همچنين تاريخ نادرى را در كتابى به نام شاهنامه نادرى در بيست و شش هزار بيت به مدت سه سال به نظم درآورد . از قصايد معروف او چكامه فتح دهلى و راه‌آهن مىباشد . 6\r\nنادرى براى گرفتن موقوفات عليشاهى اشعار زيادى سرود و در روزنامه‌هاى اوايل مشروطيت به چاپ رسانيد كه اين بيت از مثنوى معروف آن است :\r\n من بنده نبيره دو شاهم * پشمينه بود اگر كلاهم 7 \r\nديوان اشعارش شامل دو جلد بالغ بر 26000 بيت مىباشد 8 . وى در مشهد فوت و دفن گرديد . 9 اگرچه سال وفاتش براى برخى از مورخين معلوم نيست . 10 ولى گلشن آزادى سال وفاتش را اول بهمن 1323 ش . 11 و احمد احمدى بيرجندى سال 1318 ش نوشته‌اند . 12 با توجه به اينكه گلشن آزادى معاصر وى بود و اشعارش را در روزنامه گلشن آزادى چاپ مىكرد مىتوان نظر او را پذيرفت . ابيات زير نمونه‌اى از اشعار وى در مدح و تهنيت ميلاد مسعود حضرت امام رضا عليه السّلام است :\r\n مژده كز ميلاد مسعود امام هشتمين * جلوه‌گر از پرده شد ديدار رب‌العالمين\r\nباز از برج هويت تافت ماهى تابناك * كز فروغ و فر او شد مهر و مه عزلت‌گزين \r\n\r\n","description":"","footnote":"","page_name":" 278 ","page_number":278},
  {"content":"\r\n\r\n باز از درج ولايت گوهرى شد آشكار * كز شعاعش رفت از سر هوش عقل خرده‌بين\r\nباز از غيب آدمى آورد رخ اندر شهود * كز قدومش ملك عالم شد چو فردوس برين\r\nسرّ مطلق مظهر حق ، مظهر غيب و شهود * حجت يزدان على موسى الرضا سلطان دين\r\nلا إله إلّا اللّه ار حصن حصين و متقن است * شد ولاى حضرت او باب اين حصن حصين 13 \r\n\r\n\r\n","description":"\r\n( 1 ) - سيد محمّد برقعى : سخنوران نامى معاصر ايران 3 / 3554 ؛ عبد الرفيع حقيقت : فرهنگ شاعران زبان پارسى / 546\r\n( 2 ) - على اكبر گلشن آزادى : صدسال شعر خراسان / 557 ؛ سيد محمّد برقعى / همان‌جا\r\n( 3 ) - على اكبر گلشن آزادى : همان‌جا\r\n( 4 ) - همان / 558\r\n( 5 ) - على اكبر گلشن آزادى / همان‌جا\r\n( 6 ) - سيد محمّد برقعى : / همان‌جا ؛ عبد الرفيع حقيقت : پيشين / 546\r\n( 7 ) - على اكبر گلشن آزادى / همان‌جا\r\n( 8 ) - احمد احمدى بيرجندى : مدايح رضوى در شعر فارسى / 170\r\n( 9 ) - على اكبر گلشن آزادى : پيشين / 558\r\n( 10 ) - سيد محمّد برقعى / همان‌جا\r\n( 11 ) - على اكبر گلشن آزادى / همان‌جا\r\n( 12 ) - احمد احمدى بيرجندى / همان‌جا\r\n( 13 ) - همان ؛ على اكبر گلشن آزادى / همان‌جا على سكندرى\r\nناظر - محمّد ابراهيم - رضوى - محمّد ابراهيم\r\nناظر - محمّد صادق - رضوى - محمّد صادق\r\nناظر - محمّد كاظم - رضوى - محمّد كاظم\r\nناظر - محمّد مهدى - رضوى - محمّد مهدى\r\nناظم - محمّد محسن - رضوى - محمّد محسن\r\nنايب‌التوليه - عرب - سيد حسين\r\nنجد السلطنه - ميرزا صدر الدّين - جلد 4\r\n","footnote":"","page_name":" 279 ","page_number":279},
  {"content":"\r\n\r\n\r\n( 125 ) نجم التوليه - على محمّد ( - 1342 ه . ق )\r\nميرزا على محمد ملقب به نجم التوليه فرزند ميرزا عبد الجواد خطيب بزرگ آستان قدس از فضلا و منجمين قرن چهاردهم ه . ق بود كه سال‌ها در سمت منجمى آستان قدس رضوى انجام‌وظيفه كرد و از مشاهير صاحب منصبان اين آستان مقدس به شمار مىرود . وى در ضمن برخوردارى از دانش هيئت و نجوم از علوم مذهبى نيز بهره كافى داشت و به ترويج علم و دانش علاقه فراوانى نشان مىداد چنان كه فرزندش مرحوم عبد الحميد مولوى نويسنده و مورخ معاصر از پرورش‌يافتگان دست اوست .\r\nنجم التوليه پس از عمرى خدمت به دربار آستان قدس رضوى سرانجام در سال 1342 ق در مشهد مقدس درگذشت و جنازه‌اش در وسط دار السياده حرم مطهر امام رضا عليه السّلام به خاك سپرده شد . 1 بعد از او فرزندش مرحوم عبد الحميد مولوى در آستان قدس جاى پدرش را گرفت و به مناصبى گماشته شد .\r\n\r\n\r\n","description":"\r\n( 1 ) - على مؤتمن : تاريخ آستان قدس / 342 ابراهيم زنگنه\r\n\r\n( 126 ) نيك‌نيان - كاظم ( 1296 - 1361 ش )\r\nكاظم نيك‌نيان فرزند غلامعلى خادم حرم رضوى و روزنامه‌نگار خراسانى . وى در ارديبهشت‌ماه سال 1296 ه . ش در مشهد متولد شد . 1 پدر و\r\n","footnote":"","page_name":" 280 ","page_number":280},
  {"content":"\r\n\r\nمادرش از شهر هرات به مشهد مهاجرت نمودند . 2 تحصيلات ابتدايى را در سال 1329 ش در مشهد به پايان رسانيد و در سال 1334 ش با خانم مهين آموزگار ، دختر سيد على آموزگار ، ازدواج نمود .\r\nكاظم نيك‌نيان در سال 1327 ش با مرحوم عبد الحسين آموزگار مؤسس راديو مشهد به همكارى پرداخت و در همين سال بود كه براساس تقاضاى وى مجوز روزنامه سايه‌روشن كه يك روزنامه سياسى ، اجتماعى و ادبى بود ، از سوى وزارت فرهنگ آن زمان به نام او صادر گرديد . 3 در تاريخ پنجشنبه 22 اسفند 1330 ش نخستين شماره آن منتشر شد 4 و در مدتى كه روزنامه منتشر مىگرديد اداره آن همان دفتر روزنامه سياه و سفيد پشت دادسرا بود . 5\r\nروزنامه سايه‌روشن مردم را به شركت در انتخابات تشويق مىنمود و عدم شركت در آن را نه تنها جرم بلكه گناه مىدانست و رأى ندادن را خيانت به مملكت و نشانه‌ى عدم علاقه به آب و خاك به حساب مىآورد . اين روزنامه بيش از يك شماره منتشر نگرديد و به علت به هم خوردن انتخابات در شهر مشهد و تعطيلى روزنامه‌ها و ممانعت از چاپ سايه‌روشن انتشار آن ادامه نيافت .\r\nنيك‌نيان در 21 اسفند 1327 ش از سوى نيابت توليت آستان قدس رضوى به خادمى افتخارى آستان قدس رضوى مفتخر گرديد و به مدت سى سال اين خدمت را انجام داد .\r\nنيك‌نيان به عنوان كارمند از سال 1350 ش مشغول فعاليت گرديد و در آخرين روزهاى حياتش بازنشسته سازمان آب منطقه خراسان شد . وى در 23 دىماه 1361 ش در سن 65 سالگى با گذشت 9 ماه از شهادت فرزندش براثر تألمات روحى سكته قلبى نمود و در حرم مطهر امام رضا عليه السّلام به خاك سپرده شد . 6 از مرحوم كاظم نيك‌نيان سه پسر و يك دختر باقى مانده است .\r\n\r\n\r\n","description":"\r\n( 1 ) - اسناد خاندان نيك‌نيان\r\n","footnote":"","page_name":" 281 ","page_number":281},
  {"content":"\r\n\r\n\r\n\r\n","description":"\r\n( 2 ) - حسين الهى : روزنامه و روزنامه‌نگارى در خراسان / 205\r\n( 3 ) - اسناد خاندان نيك‌نيان\r\n( 4 ) - اولين شماره روزنامه سايه و روشن\r\n( 5 ) - حسين الهى : پيشين / 205\r\n( 6 ) - اسناد خاندان نيك‌نيان على سكندرى\r\n","footnote":"","page_name":" 282 ","page_number":282},
  {"content":"\r\n\r\n\r\nو\r\nواقف - ابو طالب - رضوى - ابو طالب\r\n\r\n( 127 ) وزير نظام - فضل اللّه ( 1209 - 1289 ق )\r\nميرزا فضل اللّه خان نورى ملقب به وزير نظام ، متولى آستان قدس رضوى ، فرزند ميرزا اسد اللّه نورى لشكرنويس‌باشى و برادر ميرزا آقا خان نورى صدراعظم ناصر الدّين شاه قاجار در سال 1209 ه . ق به دنيا آمد . 1\r\nميرزا فضل اللّه خان در ابتدا مستوفى اوّل خزانه و بعد منشى ميرزا على اصغر خان صدراعظم شد . در دوره سلطنت ناصر الدّين شاه و در هنگام زمامدارى ميرزا على اصغر خان پس از اسماعيل خان امين الملك در خزانه و وزارت دارايى شخص اوّل به شمار مىرفت و به خاطر اين مشاغل ثروت زيادى براى خود فراهم كرد . 2\r\nدر سال 1261 ق حاج ميرزا آقاسى صدراعظم محمد شاه ، ميرزا آقا خان نورى را تنبيه سختى نمود و سپس او را با برادرش ميرزا فضل اللّه خان به كاشان\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nتبعيد كرد . ميرزا فضل اللّه تا هنگام فوت محمّد شاه ( 1264 ق ) به حالت تبعيد در كاشان به سر برد . پس از درگذشت شاه قاجار بدون اجازه دولت مركزى به تهران آمد و در سال 1267 ق به كمك برادرش به حكومت قم رسيد . پس از آنكه در سال 1268 ق ميرزا آقا خان با سعى و كوشش انگليس‌ها بعد از عزل و كشتن ميرزا تقى خان اميركبير صدر اعظم ايران گرديد از جمله كارهايى كه انجام داد اين بود كه برادر خود را ملقب به وزير نظام كرد و به وزارت نظام آذربايجان منصوب و به آنجا روانه نمود و اندكى بعد برادرش را به سمت وزارت و پيشكارى حمزه ميرزا حشمت الدوله والى آذربايجان رساند . 3\r\nدر سال 1270 ق با احضار حشمت الدوله به تهران و عزل وى ، ميرزا فضل اللّه وزير نظام نيز از سمت خود بر كنار شد اما در ماه رمضان همين سال به توليت آستان قدس رضوى و وزارت فريدون ميرزا فرمانفرما والى خراسان معين گرديد و تا ذىالقعده سال 1271 ق در اين سمت باقى ماند . 4\r\nدر سال 1276 ق به پيشكارى و نيز رياست امور نظام اردشير ميرزا حاكم آذربايجان منصوب و براى بار دوم به آن ناحيه رفت . ولى سه سال بعد با عزل آقا خان نورى ، ميرزا فضل اللّه نيز به كلى از مشاغل رسمى بر كنار شد . 5\r\nسرانجام وزير نظام در ربيع الثانى سال 1289 ق در سن هشتادسالگى در تهران به مرض حصبه درگذشت . 6 جسدش را به مشهد منتقل و در رواق پشت سر حضرت در قسمت شرقى مسجد زنانه دفن كردند . 7\r\nاز وزير نظام چند فرزند باقى ماند كه ميرزا كريم خان بنان الدوله مستوفى خراسان و كرمان از آن جمله است 8 وزير نظام هنگامى كه به توليت آستان قدس انتخاب شد يك منشى ماهر به نام ميرزا خانلر خان 9 برگزيد و تعميرات و اصلاحات در حرم رضوى و شهر مشهد را شروع نمود ، كه با عزل وى نتوانست به تمام هدف‌هايش برسد . 10 از جمله كارهاى وزير نظام در حرم رضوى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمىتوان به موارد زير اشاره كرد :\r\n1 - تسطيح صحن عتيق و صحن جديد .\r\n2 - روشنايى دايمى غرفه‌هاى صحن عتيق و جديد ، گلدسته‌ها و مسجد گوهرشاد .\r\n3 - تعمير و تذهيب چهار ايوان صحن جديد و سقاخانه .\r\n4 - تزيين و تذهيب زير بقعه مباركه و دار الحفاظ ، دار السياده ، توحيدخانه و ساير غرفه‌هاى صحن مقدس .\r\n5 - تعمير كتابخانه و مرمت كتب آن .\r\n6 - ايجاد ساختمان دار التوليه بر روى حوض انبار صحن عتيق .\r\n7 - جارى كردن آب سناباد به آشپزخانه حرم جهت شستشوى فرش‌ها و وسائل روضه منوره .\r\n8 - تعويض درب نقره دار السعاده و درب پايين پاى مبارك .\r\n9 - تزيين در مرصع ضريح مقدس .\r\n10 - كشيدن ميل و قلاب در مناره‌هاى مسجد گوهرشاد . 11\r\nاز اصلاحات وزير نظام در بهبودى وضعيت شهر مشهد نيز موارد زير را مىتوان نام برد :\r\n1 - ساخت كاروانسراى حسينيه ، بازار بزازان ، بازار كفش‌دوزان ، تيمچه حكاكان .\r\n2 - ساخت بازار فيروزه‌تراشان در طرف قبله صحن جديد .\r\n3 - درست كردن بازار بزرگى در بالا خيابان .\r\n4 - ساخت بازار آقاچه و عباسقلى خان كه مخروبه بودند .\r\n5 - طرح بازار و خانى كه در جنب غربى صحن و متصل به صحن بود .\r\n6 - رديف‌بندى مغازه‌هاى واقع در خيابان‌هاى شهر .\r\n7 - سنگ‌فرش كردن دو خيابان معروف به بالا خيابان و پايين خيابان .\r\n8 - سروسامان دادن به پايين خيابان و نهرى كه در آن جارى بود .\r\n9 - تعمير مسجد محراب‌خان در محله نوقان .\r\n10 - عفو بعضى از ماليات‌ها مانند بخشش ماليات شال‌بافان مقيم مشهد ،\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبراى رفاه حال كسبه .\r\n11 - سروسامان دادن به وضعيت زنان فاسد شهر مشهد و نيز اطفال بىسرپرست . 12\r\n\r\n\r\n","description":"\r\n( 1 ) - مهدى بامداد : شرح حال رجال ايران 3 / 106\r\n( 2 ) - همان 3 / 176\r\n( 3 ) - همان 3 / 106\r\n( 4 ) - همان‌جا ؛ نوروز على بسطامى : فردوس التواريخ / 37 ؛ ملا هاشم خراسانى :\r\nمنتخب التواريخ / 628\r\n( 5 ) - مهدى بامداد : پيشين 3 / 106 - 107\r\n( 6 ) - همان / 108\r\n( 7 ) - محمد على خان سديد السلطنه :\r\nسفرنامه / 234 ؛ على مؤتمن : تاريخ آستان قدس / 340\r\n( 8 ) - مهدى بامداد : پيشين 3 / 176\r\n( 9 ) - همان 5 / 93\r\n( 10 ) - نوروز على بسطامى : پيشين / 39\r\n( 11 ) - همان / 37 - 39 ؛ محمد حسن خان اعتماد السلطنه : مطلع الشمس 2 / 523 - 524 ؛ ملا هاشم خراسانى : منتخب التواريخ / 628\r\n( 12 ) - محمّد حسن خان اعتماد السلطنه :\r\nپيشين 2 / 449 ، 523 - 524 ؛ نوروز على بسطامى : پيشين / 37 - 39 ، 403 ؛ ملا هاشم خراسانى : همان‌جا رسول سعيدىزاده\r\n\r\n( 128 ) ولايى - مهدى ( 1281 - 1381 ش )\r\nميرزا مهدى ولايى ، مجتهد و كتابشناس معاصر . وى در سال 1281 ه . ش در شهر نجف اشرف به دنيا آمد پدرش از مجتهدين زمان خود و مادرش دختر سيد اسماعيل نورى صاحب كفايه الموحدين بود . او مقدمات و سطح را در نزد شيخ مرتضى طالقانى و شيخ غلام على قمى خواند .\r\nخارج اصول و فقه را در خدمت مراجع زمان از جمله آيات عظام ابو الحسن اصفهانى ، آقا ضياء عراقى ، ميرزا مهدى\r\n","footnote":"","page_name":" 286 ","page_number":286},
  {"content":"\r\n\r\nآشتيانى و شيخ محمّد كاظم شيرازى به اتمام رسانيد . فلسفه را بعدها در نزد ميرزا ابو القاسم زقه‌اى و شيخ محمد تقى آملى فراگرفت و توانست اجازه روايى و اجتهاد از بزرگانى مانند شيخ عباس قمى ، سيد فخر الدّين امامت كاشانى ، شيخ محمّد صالح علامه حائرى و شيخ آقابزرگ تهرانى دريافت كند .\r\nدر سال 1314 ش بعد از واقعه گوهرشاد از راه كرمانشاه و همدان به تهران آمد . در سر راه خود در كرمانشاه منبر رفت و در همدان دچار مريضى شد و به ناچار مدتى در يك مدرسه دينى ماند ، سپس به نزد خانواده‌اش در تهران آمد . بعد از مدتى اقامت در تهران از آنجا خوشش نيامد و به مشهد مهاجرت و در محله نوقان ساكن شد .\r\nدر مشهد ، زمان نيابت فتح اللّه پاكروان در يك امتحان كه براى سنجش دانش روحانيون گذاشته بودند شركت كرد و گواهىنامه مدرسى گرفت . در سال 1316 ش با ماهيانه سى تومان حقوق وارد خدمت در كتابخانه مركزى آستان قدس شد . در كتابخانه مسئوليت بايگانى اسناد خطى و نوشتن شناسه براى كتب خطى و سنگى را يافت . در سال 1354 ش در هنگام سرپرستى دكتر احمد على رجايى بازنشسته شد ، ولى به واسطه نياز كتابخانه و نيز علاقه‌مندى خودش دوباره به صورت قراردادى دعوت به همكارى گرديد .\r\nولايى داراى حافظه قوى بود ، با ديگران به خوش‌رويى رفتار مىكرد ، مطالعه فراوان داشت و در مسئوليت‌هاى واگذار شده دقت زيادى مىكرد . عاشق كار بود تا به حدى كه تا آخرين ماه عمرش هر روز او را با صندلى چرخدار به كتابخانه مىآوردند تا به كار خود ادامه دهد و از شهرت و جاروجنجال دورى مىگزيد .\r\nولايى شاگردان چندى داشت كه همگى زير نظرش به صورت عملى كار فهرست‌نگارى و نسخه‌شناسى را فرا گرفتند . گروهى از شاگردانش امروز در قيد حيات نيستند ولى عده‌اى مشغول خدمت در كتابخانه مركزى آستان\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nقدس مىباشند .\r\nسرانجام ولايى پس از صدسال عمر در سال 1381 ش بدرود حيات گفت . جسدش را با تشريفات لازم با حضور همكاران و شاگردانش در صحن جمهورى اسلامى حرم رضوى به خاك سپردند . مرثيه زير را صالح‌زاده ، از همكاران و شاگردان ولايى درباره او سرود :\r\n افسوس كه استاد ولايى ز جهان ، رفت * پيرايه علم و هنر و فخر زمان ، رفت\r\nديباچه فضل و ادب و دانش و تقوا * مجموعه زهد و كرم و جود و بيان ، رفت\r\nدر ماتمش ار خامه بگريد عجبى نيست * تا از كف او خامه اعجاز نشان ، رفت\r\nآن پرده‌نشين حرم فقر و قناعت * آن روشنى ديده صاحب‌نظران رفت\r\nآن كو كه لبش ذكر على بود نوابخش * وان كو كه رضايش همه جا ورد زبان رفت\r\nزين بعد ، نى خامه « صالح » به حزين است * تا از برش آن مونس دل راحت جان رفت \r\nاز ولايى چند فرزند باقى ماند كه بعضى در زمان حيات وى فوت شدند .\r\nيكى از فرزندانش در آموزش عالى و يكى ديگر در اداره جهاد كشاورزى مشغول خدمت هستند .\r\nاز آثار تأليفى ولايى مىتوان به موارد زير اشاره كرد :\r\nفهرست كتابخانه مركزى آستان قدس جلد اوّل و دوم كه به ظاهر نوشته اوكتايى است امّا ولايى آن را نوشت و به خاطر تنگدستى مجبور شد آن را به اوكتايى رئيس وقت كتابخانه بفروشد .\r\nفهرست كتابخانه آستان قدس رضوى جلدهاى چهارم ، پنجم ، ششم ، يازدهم و هجدهم كه در موضوعات منطق ، حكمت ، عرفان ، تفسير ، اخبار ، ادعيه ، فقه ، اصول ، اخلاق ، رياضيات ، رجال ، و انساب است . مجموعه‌اى به نام افشان و پريشان مشتمل بر دعا و تفسير و هزليات ، تفسير موضوعى قرآن ، ترجمه و توضيح بعضى از قصايد عربى ، چندين مقاله درباره كتابشناسى و كتابخانه آستان قدس رضوى كه در مجله‌نامه آستان قدس به چاپ رسيد . 1\r\n\r\n\r\n","description":"\r\n( 1 ) - با ياد يار ديرين : دانشور ، س\r\n","footnote":"","page_name":" 288 ","page_number":288},
  {"content":"\r\n\r\n1381 / ش 20 ؛ فهرست انتشارات كتابخانه مركزى آستان قدس رضوى ، س 1382 ، چاپ اوّل ؛ مهدى ولايى : نامه آستان قدس ، ش 8 و 13 و 14 و 15 ؛ مصاحبه بخش تاريخ شفاهى اداره اسناد آستان قدس با مهدى ولايى 27 / 12 / 1376 رسول سعيدىزاده\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفهرست منابع\r\n\r\nكتاب‌ها\r\n1 - آثار الرضويه ؛ صديق الدوله ، چاپ سنگى ، مشهد ، 1317 ق .\r\n2 - آثار ايران ؛ ا . گدار ، ترجمه ابو الحسن سروقد مقدم ، چاپ سوم ، بنياد پژوهشهاى اسلامى ، مشهد ، 1375 .\r\n3 - آخرين تلاشها در آخرين روزها ؛ ابراهيم يزدى ، انتشارات قلم ، تهران ، 1368 .\r\n4 - آيينه هنر ؛ هاشم ظريف تبريزيان ، چاپ اوّل ، سروش ، تهران ، 1369 .\r\n5 - اثرآفرينان ( زندگينامه نام‌آوران فرهنگى ايران از آغاز تا سال 1300 ش ) ؛ حسين محدث‌زاده و حبيب اللّه عباسى زير نظر سيد كمال حاج سيد جوادى ، چاپ اوّل ، انجمن آثار و مفاخر فرهنگى ، تهران ، 1377 .\r\n6 - احسن التواريخ ؛ حسن بيگ روملو ، به كوشش عبد الحسين نوايى ، چاپ اوّل انتشارات بابك ، تهران ، 1357 .\r\n7 - احوال و آثار نقاشان قديم ايران ؛ محمّد على كريم‌زاده تبريزى ، چاپ اوّل انتشارات مستوفى ، تهران ، 1376 .\r\n8 - اسناد ميرزا عبد الوهاب خان آصف الدوله شيرازى ؛ به كوشش عبد الحسين نوايى و نيلوفر كسرى ، مؤسسه مطالعات تاريخ معاصر ايران ، تهران ، 1377 .\r\n9 - اعيان الشيعة ؛ سيد محسن امين ، تصحيح حسن امين ، دار التعارف ، بيروت ، 1403 ق .\r\n10 - انديشه ترقى و حكومت قانون ؛ فريدون آدميت ، چاپ دوم ، خوارزمى ، تهران ، 1356 .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n11 - انقلاب مشروطيت ايران به روايت اسناد امور خارجه انگليس ( كتاب‌هاى آبى ) ؛ به اهتمام رحيم رضازاده ملك ، چاپ اوّل مازيار ، تهران ، 1377 .\r\n12 - ايران در دوره سلطنت قاجار ؛ على اصغر شميم ، چاپ ششم ، مدبر ، تهران ، 1374 .\r\n13 - ايران و ايرانيان عصر ناصر الدّين شاه ؛ س - ج - و - بنجامين ، ترجمه محمد حسين كردبچه ، چاپ اوّل ، جاويدان ، تهران ، 1363 .\r\n14 - ايران و جهان ؛ عبد الحسين نوايى ، چاپ اوّل ، نشر هما ، تهران ، 1375 .\r\n15 - ايل‌ها و طايفه‌هاى عشاير خراسان ؛ سيد على ميرنيا ، بىنا ، تهران ، 1369 .\r\n16 - بهارستان ؛ محمّد حسين آيتى ، چاپ دوم ، دانشگاه فردوسى ، مشهد ، 1371 .\r\n17 - بيان واقع ( سرگذشت احوال نادر شاه ) ؛ عبد الكريم كشميرى ، تحقيق كى . بى . نسيم ، اداره تحقيقات پاكستان دانشگاه پنجاب ، لاهور ، 1970 م .\r\n18 - پژوهشى درباره وزارت شيخ على خان زنگنه ؛ عليرضا كريمى ، چاپ اوّل ، سالار ، تبريز ، 1379 .\r\n19 - پژوهشى در تاريخ ديپلماسى ايران قبل از هخامنشيان تا پايان قاجاريه ؛ محمّد على مهيد ، چاپ اوّل ، نشر ميترا ، تهران ، 1361 .\r\n20 - تاريخ آستان قدس ؛ عزيز اللّه عطاردى ، چاپ اوّل ، وزارت فرهنگ و ارشاد اسلامى ، تهران ، 1371 .\r\n21 - تاريخ آستان قدس ؛ على مؤتمن ، چاپ دوم ، بىنا ، مشهد ، 1355 .\r\n22 - تاريخ تحليلى مطبوعات ايران ؛ محيط طباطبايى ، چاپ دوم ، مؤسسه انتشارات بعثت ، تهران ، 1375 .\r\n23 - تاريخ جرايد و مجلات ايران ؛ محمّد صدر هاشمى ، چاپ دوم ، كمال ، اصفهان ، 1363 .\r\n24 - تاريخ حبيب السير فى اخبار البشر ؛ غياث الدّين خواند مير ، تصحيح محمّد دبير سياقى ، چاپ سوم ، كتابفروشى خيام ، تهران ، 1377 .\r\n25 - تاريخ روابط سياسى ايران و انگليس ؛ محمود محمود ، اقبال ، تهران ، 1328 .\r\n26 - تاريخ روضة الصفاى ناصرى ؛ رضا قلى خان هدايت ، پيروز ، تهران ، 1339 .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n27 - تاريخ سياسى معاصر ايران ؛ جلال الدّين مدنى ، چاپ سوم ، دفتر انتشارات اسلامى جامعه مدرسين حوزه علميه ، قم ، 1360 .\r\n28 - تاريخ شهر مشهد ؛ مهدى سيدى ، چاپ اوّل ، شهردارى مشهد با همكارى انتشارات جامى ، تهران ، 1378 .\r\n29 - تاريخ عالم‌آراى عباسى ؛ اسكندر بيگ منشى ، تصحيح محمّد اسماعيل رضوانى ، چاپ اوّل ، دنياى كتاب ، تهران ، 1377 .\r\n30 - تاريخ عباسى ؛ ملا جلال الدّين منجم يزدى ، به كوشش سيف اللّه وحيدنيا ، تهران ، وحيد ، 1366 .\r\n31 - تاريخ عضدى ؛ سلطان احمد ميرزا عضد الدوله قاجار ، با اضافاتى از عبد الحسين نوايى ، نشر علمى ، تهران ، 1376 .\r\n32 - تاريخ كرمان ؛ احمد على خان وزيرى ، تصحيح ابراهيم باستانى پاريزى ، چاپ سوم ، علمى ، تهران ، 1364 .\r\n33 - تاريخ گيتىگشا ؛ ميرزا محمّد صادق موسوى نامى اصفهانى ، تحرير و تحشيه عزيز اللّه بيات ، چاپ اوّل ، اميركبير ، تهران ، 1363 .\r\n34 - تاريخ مشهد از مشروطه تا انقلاب اسلامى ؛ غلامرضا جلالى ، چاپ اوّل ، مركز اسناد انقلاب اسلامى ، تهران ، در دست چاپ .\r\n35 - تاريخ معاصر ايران ( مجموعه مقالات ) ؛ مؤسسه پژوهش و مطالعات فرهنگى ، كتاب چهارم ، تهران ، 1371 .\r\n36 - تاريخ معاصر ايران از كودتاى 28 مرداد تا اصلاحات ارضى ؛ پيتر آورى ، ترجمه محمّد رفيعى مهرآبادى ، چاپ چهارم ، عطايى ، تهران ، 1379 .\r\n37 - تاريخ منتظم ناصرى ؛ محمّد حسن خان اعتماد السلطنه ، تصحيح محمّد اسماعيل رضوانى ، چاپ اوّل ، دنياى كتاب ، تهران ، 1367 .\r\n38 - تاريخ نو ؛ جهانگير ميرزا ، تصحيح عباس اقبال ، چاپ اوّل ، كتابخانه على اكبر علمى ، تهران ، 1327 .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n39 - تاريخ و جغرافى دار السلطنه تبريز ؛ نادر ميرزا قاجار ، تصحيح محمّد مشيرى ، چاپ سوم ، اقبال ، تهران ، 1360 .\r\n40 - تاريكى و روشنايى ؛ سيد فخر الدّين شادمان ، چاپ اوّل ، انتشارات مجلس ، تهران ، 1329 .\r\n41 - تحفة الازهار و زلال الانهار ؛ ضامن بن شدقم حسينى مدنى ، تحقيق كامل سلمان جبورى ، دفتر نشر ميراث مكتوب و كتابخانه تخصصى تاريخ اسلام ، تهران ، 1378 .\r\n42 - تذكرة الملوك ( سازمان ادارى حكومت صفوى يا تعليقات مينورسكى بر تذكرة الملوك ) ؛ ميرزا سمعيا ، به كوشش محمّد دبيرسياقى ، ترجمه مسعود رجب‌نيا ، چاپ دوم ، اميركبير ، تهران ، 1366 .\r\n43 - تذكرة المعاصرين ؛ محمّد حزين لاهيجى ، تصحيح معصومه سالك ، چاپ اوّل ، وزارت فرهنگ و ارشاد اسلامى ، تهران ، 1375 .\r\n44 - تذكره شعراى معاصر ايران ؛ سيد عبد الحميد خلخالى ، چاپ اوّل ، كتابخانه طهورى ، تهران ، 1333 .\r\n45 - تذكره مدينة الادب ؛ محمّد على مصباحى نائينى ، چاپ اوّل ، كتابخانه مجلس شوراى اسلامى ، تهران ، 1376 .\r\n46 - تذكره مجالس النفائس ؛ امير عليشير نوايى ، به اهتمام على اصغر حكمت ، چاپ اوّل ، كتابفروشى منوچهرى ، 1363 .\r\n47 - تذكره نصرآبادى ؛ محمّد طاهر نصرآبادى ، تصحيح وحيد دستگردى ، كتابفروشى فروغى ، تهران ، بىتا .\r\n48 - تربت پاكان ( آثار و بناهاى قديم محدوده دارالمؤمنين قم ) ؛ سيد حسين مدرس طباطبايى ، چاپ اوّل ، چاپخانه مهر ، قم ، 1359 .\r\n49 - تقويم تاريخ خراسان از مشروطه تا انقلاب اسلامى ؛ غلامرضا جلالى ، چاپ اوّل ، مركز اسناد انقلاب اسلامى ، تهران ، 1377 .\r\n50 - جغرافياى تاريخى تربت حيدريه ( ولايت زاوه ) ، محمّد رضا خسروى ، چاپ دوم ،\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nانتشارات آستان قدس رضوى ، مشهد ، 1377 .\r\n51 - جنبش كلنل محمّد تقى خان پسيان براساس گزارشهاى كنسولگرى انگليس در مشهد ، غلامحسين ميرزا صالح ، چاپ اوّل ، انتشارات تاريخ ايران ، تهران ، 1366 .\r\n52 - جهانگشاى نادرى ؛ ميرزا مهدى خان استرآبادى ، تصحيح سيد عبد اللّه انوار ، چاپ اوّل ، انجمن آثار و مفاخر فرهنگى ، تهران ، 1377 .\r\n53 - حديث نادر شاهى ، مؤلف نامعلوم ، تصحيح رضا شعبانى ، بعثت ، تهران ، 1376 .\r\n54 - حديقة الشعراء ؛ سيد احمد ديوان‌بيگى شيرازى ، تصحيح عبد الحسين نوايى ، چاپ اوّل ، زرين ، تهران ، 1366 .\r\n55 - حركت تاريخى كرد به خراسان ؛ كليم اللّه توحدى ، چاپ اوّل ، كوشش ، مشهد ، 1359 .\r\n56 - حقايق الاخبار ناصرى ( تاريخ قاجار ) ، محمّد جعفر خورموجى ، تصحيح حسين خديوجم ، بىنا ، تهران ، 1344 .\r\n57 - حيدر خان عمو اغلى ؛ اسماعيل رائين ، چاپ سوم ، جاويدان ، تهران ، 1355 .\r\n58 - خاطرات سياسى ؛ سيد محمّد على شوشترى ، به اهتمام غلامحسين ميرزا صالح ، تهران ، 1379 .\r\n59 - خاطرات سياسى امين الدوله ؛ حاجى ميرزا على خان امين الدوله ، به كوشش حافظ فرمانفرمائيان ، زير نظر ايرج افشار ، چاپ سوم ، اميركبير ، تهران ، 1370 .\r\n60 - خاطرات و خطرات ؛ مهدى قلى خان هدايت ، چاپ سوم ، كتابفروشى زوار ، تهران ، 1361 .\r\n61 - خلاصة التواريخ ؛ قاضى احمد قمى ، تصحيح احسان اشراقى ، دانشگاه تهران ، 1359 .\r\n62 - خلد برين ( ايران در زمان شاه صفى و شاه‌عباس دوم ) ؛ محمّد يوسف واله اصفهانى ، تصحيح محمّد رضا نصيرى ، انجمن آثار و مفاخر فرهنگى ، تهران ، 1380 .\r\n63 - خلد برين ( روزگار صفويان ) ؛ محمّد يوسف واله اصفهانى ، تصحيح مير هاشم محدث ، بنياد موقوفات محمود افشار ، تهران ، 1372 .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n64 - دائرةالمعارف بزرگ اسلامى ؛ زير نظر كاظم موسوى بجنوردى ، چاپ دوم ، مركز دائرةالمعارف بزرگ اسلامى ، تهران .\r\n65 - دائرةالمعارف تشيع ؛ زير نظر احمد صدر حاج سيد جوادى و بها الدّين خرمشاهى ، چاپ سوم ، انتشارات سعيد محبى ، تهران .\r\n66 - دانشمندان آذربايجان ؛ محمّد على تربيت ، به كوشش غلامرضا طباطبايى مجد ، چاپ اوّل ، وزارت فرهنگ و ارشاد اسلامى ، تهران ، 1378 .\r\n67 - دانشنامه جهان اسلام ؛ زير نظر غلامعلى حداد عادل ، بنياد دائرةالمعارف اسلامى ، تهران .\r\n68 - دستور الوزراء ؛ غياث الدّين خواند مير ، تصحيح و مقدمه سعيد نفيسى ، اقبال ، تهران ، 1317 .\r\n69 - دفتر اسناد ؛ اداره اسناد سازمان كتابخانه‌هاى آستان قدس ، جلد اوّل ، چاپ اوّل ، مشهد ، 1381 .\r\n70 - دولتهاى ايران از مشير الدوله تا مير حسين موسوى ؛ نهاد نخست‌وزيرى جمهورى اسلامى ايران ، انتشارات نهاد رئيس جمهورى ، تهران ، بىتا .\r\n71 - دين و دولت در ايران نقش علما در عصر قاجار ؛ حامد الگار ، ترجمه ابو القاسم سرى ، چاپ اوّل ، توس ، تهران ، 1369 .\r\n72 - الذريعة الى التصانيف الشيعة ؛ آقا بزرگ تهرانى ، چاپ دوم ، دار الاضواء ، بيروت ، 1403 ق .\r\n73 - راهنما يا تاريخ آستان قدس ؛ على مؤتمن ، چاپ اوّل ، آستان قدس ، تهران ، 1348 .\r\n74 - رجال عصر پهلوى به روايت اسناد ساواك ؛ مركز بررسى اسناد تاريخى وزارت اطلاعات ، چاپ اوّل ، تهران ، 1379 .\r\n75 - رساله دخانيه ؛ ملا محمّد على هيدجى ، به اهتمام على اكبر ولايتى ، نشر وزارت خارجه ، تهران ، 1381 .\r\n76 - رضا شاه و قشون متحد الشكل ؛ باقر عاقلى ، چاپ اوّل ، انتشارات نامك ، تهران ،\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n1377 .\r\n77 - روزشمار تاريخ ايران از مشروطيت تا انقلاب اسلامى ؛ باقر عاقلى ، نشر گفتار ، تهران ، 1376 .\r\n78 - روزنامه خاطرات ؛ محمّد حسن خان اعتماد السلطنه ، مقدمه ايرج افشار ، چاپ پنجم ، اميركبير ، تهران ، 1379 .\r\n79 - روزنامه سفر خراسان ؛ علينقى حكيم الممالك ، چاپ اوّل ، انتشارات فرهنگ ايران زمين ، 1356 .\r\n80 - روزنامه سفر خراسان ؛ ميرزا قهرمان امين لشكر ، تصحيح ايرج افشار و محمّد رسول درياگشت ، چاپ اوّل ، انتشارات اساطير ، تهران ، 1374 .\r\n81 - روزنامه و روزنامه‌نگارى در خراسان ( 1332 - 1320 ) ؛ حسين الهى ، چاپ اوّل ، دانشگاه فردوسى ، مشهد ، 1379 .\r\n82 - روضة الصفوية ؛ ميرزا بيگ حسن بن حسينى جنابدى ، به كوشش غلامرضا طباطبايى مجد ، چاپ اوّل ، بنياد موقوفات دكتر محمود افشار ، تهران ، 1378 .\r\n83 - ريحانة الادب ؛ محمّد على مدرس تبريزى ، چاپ چهارم ، خيام ، تهران ، 1374 .\r\n84 - زبدة التواريخ ؛ محمّد محسن مستوفى ، تصحيح بهروز گودرزى ، چاپ اوّل ، بنياد موقوفات دكتر محمود افشار ، تهران ، 1375 .\r\n85 - زبور آل داود ؛ سلطان هاشم ميرزا ، تصحيح عبد الحسين نوايى ، چاپ اوّل ، ميراث مكتوب ، تهران ، 1379 .\r\n86 - زندگانى سياسى اتابك اعظم ؛ سهراب اميرى ، چاپ شرق ، تهران ، 1347 .\r\n87 - زندگى شاه‌عباس اوّل ، نصر اللّه فلسفى ، چاپ ششم ، علمى ، تهران ، 1375 .\r\n88 - سالشمار وقايع مشهد در قرن‌هاى پنجم تا سيزدهم هجرى قمرى ؛ محمّد تقى مدرس رضوى ، به كوشش ايرج افشار ، چاپ اوّل ، بنياد پژوهشهاى اسلامى ، مشهد ، 1378 .\r\n89 - سخنوران نامى معاصر ايران ؛ محمّد باقر برقعى ، چاپ اوّل ، انتشارات خرم ، قم ، 1373 .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n90 - سراج الانساب ؛ سيد احمد كياگيلانى ، تحقيق سيد مهدى رجايى ، چاپ اوّل ، كتابخانه آيت‌اللّه مرعشى ، قم ، 1409 ق .\r\n91 - سفرنامه سديد السلطنه ؛ محمّد على خان سديد السلطنه مينابى ، تصحيح احمد اقتدارى ، چاپ اوّل ، انتشارات بهنشر ، تهران ، 1362 .\r\n92 - سفرنامه خراسان و كرمان ؛ غلامحسين خان افضل الملك ، به اهتمام قدرت اللّه روشنى زعفرانلو ، انتشارات توس ، تهران ، بىتا .\r\n93 - سفرنامه فيگوئروا ؛ دن‌گارسيا دسيلوا فيگوئروا ، ترجمه غلامرضا سميعى ، چاپ اوّل ، نشر نو ، تهران ، 1363 .\r\n94 - سياستگران دوره قاجار ؛ خان ملك ساسانى ، بابك ، تهران ، بىتا .\r\n95 - سيماى وقف در خراسان ؛ عبد الرضا امير شيبانى ، سگال ، مشهد ، 1380 .\r\n96 - شاه اسماعيل دوم صفوى ؛ والتر هينتس ، ترجمه كيكاوس جهاندارى ، چاپ اوّل ، انتشارات علمى و فرهنگى ، تهران ، 1371 .\r\n97 - الشجرة الطيبة لذرية الامام ابى عبد اللّه الحسين ؛ سيد فاضل على شاه موسوى ، مؤلف ، بىجا ، بىتا .\r\n98 - شجره سلسله جليله سادات رضوى ؛ سيد محمّد مدير خازنى ، چاپخانه زوار ، مشهد ، 1335 .\r\n99 - شجره طيبه در انساب سادات علويه رضويه ؛ ميرزا محمّد باقر رضوى ، به اهتمام سيد محمّد تقى مدرس رضوى ، چاپ اوّل ، تهران ، 1352 .\r\n100 - - ؛ ويرايش دوم ، تصحيح مهدى سيدى ، آهنگ قلم ، مشهد ، 1384 .\r\n101 - شرح حال رجال ايران ؛ مهدى بامداد ، چاپ سوم ، كتابفروشى زوار ، تهران ، 1363 .\r\n102 - شرح حال رجال سياسى و نظامى معاصر ايران ؛ باقر عاقلى ، چاپ اوّل ، تهران ، نشر علم ، 1380 .\r\n103 - شرح زندگانى من ؛ عبد اللّه مستوفى ، چاپ سوم ، انتشارات زوار ، تهران ، 1371 .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n104 - شمس الشموس و انيس النفوس ؛ محمّد احتشام كاويانيان ، اداره كل فرهنگ و هنر خراسان ، مشهد ، 1354 .\r\n105 - صدسال شعر خراسان ؛ على اكبر گلشن آزادى ، به كوشش احمد كمال‌پور ، چاپ اوّل ، مركز آفرينشهاى هنرى آستان قدس رضوى ، مشهد ، 1373 .\r\n106 - صدر التواريخ ؛ محمّد حسن خان اعتماد السلطنه ، به كوشش محمّد مشيرى ، چاپ اوّل ، روزبهان ، تهران ، 1357 .\r\n107 - ظهور و سقوط سلطنت پهلوى ؛ مؤسسه مطالعات و پژوهش‌هاى سياسى ، اطلاعات ، تهران ، 1369 .\r\n108 - عالم‌آراى نادرى ؛ محمّد كاظم مروى ، تصحيح محمّد امين رياحى ، چاپ سوم ، انتشارات علمى ، تهران ، 1374 .\r\n109 - عباسنامه ؛ محمّد طاهر وحيد قزوينى ، تصحيح ابراهيم دهگان ، چاپ اوّل ، كتابفروشى داودى ، اراك ، 1329 .\r\n110 - عين الوقائع ؛ محمّد يوسف رياضى هروى ، تصحيح محمّد آصف فكرت ، چاپ اوّل ، انتشارات انقلاب اسلامى ، تهران ، 1372 .\r\n111 - فارسنامه ؛ ابن بلخى ، تصحيح گ . لسترانج و رينولد نيكلسون ، دنياى كتاب ، تهران ، 1363 .\r\n112 - فارسنامه ناصرى ؛ ميرزا حسن حسينى فسايى ، تصحيح منصور رستگار فسايى ، چاپ اوّل ، اميركبير ، تهران ، 1378 .\r\n113 - فراموشخانه و فراماسونرى در ايران ؛ اسماعيل رائين ، چاپ اوّل ، اميركبير ، تهران ، 1359 .\r\n114 - فردوس التواريخ ، نوروز على بسطامى ، چاپ سنگى ، مشهد ، 1315 ق .\r\n115 - فرهنگ ايران‌زمين ؛ به كوشش ايرج افشار ، جلد 26 ، فراز ، تهران ، 1365 .\r\n116 - فرهنگ جغرافياى ايران ( خراسان ) ، ترجمه كاظم خادميان ، چاپ اوّل ، بنياد پژوهشهاى اسلامى ، مشهد ، 1380 .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n117 - فرهنگ خراسان ؛ عزيز اللّه عطاردى ، چاپ اوّل ، انتشارات عطارد ، تهران ، 1381 .\r\n118 - فرهنگ شاعران زبان پارسى ؛ عبد الرفيع حقيقت ، چاپ اوّل ، شركت مؤلفان و مترجمان ايرانى ، تهران ، 1368 .\r\n119 - فوائد الصفوية ؛ ابو الحسن بن ابراهيم قزوينى ، تصحيح مريم ميراحمدى ، چاپ اوّل ، مؤسسه مطالعات علمى و فرهنگى ، تهران ، 1367 .\r\n120 - فهرست الفبايى كتب خطى كتابخانه مركزى آستان قدس رضوى ؛ محمّد آصف فكرت ، چاپ اوّل ، كتابخانه مركزى آستان قدس ، مشهد ، 1369 .\r\n121 - فهرست انتشارات كتابخانه مركزى آستان قدس ، چاپ اوّل ، مشهد ، 1382 .\r\n122 - فهرست كتابخانه آستان قدس ؛ عبد العلى اوكتايى ، جلد 4 و 6 ، چاپ اوّل ، چاپخانه طوس ، مشهد ، بىتا .\r\n123 - فهرست نسخه‌هاى خطى فارسى ؛ احمد منزوى ، چاپ اوّل ، مؤسسه فرهنگى منطقه‌يى ، تهران ، 1350 .\r\n124 - قصص الخاقانى ؛ ولى قلى بن داود شاملو ، تصحيح سيد حسن سادات ناصرى ، چاپ اوّل ، وزارت فرهنگ و ارشاد ، سازمان چاپ و انتشارات ، تهران ، 1371 .\r\n125 - كليات ديوان امير معزى ؛ تصحيح ناصر حيرى ، بىنا ، تهران ، 1362 .\r\n126 - كرامات رضويه ؛ على اكبر مروج خراسانى ، چاپ دوم ، ولايت ، مشهد ، 1371 .\r\n127 - گزيده‌اى از مقالات جغرافيايى ؛ عباس سعيدى رضوانى ( مقدمه دكتر پاپلى يزدى ) چاپ اوّل ، مؤسسه انتشارات آستان قدس رضوى ، مشهد ، 1372 .\r\n128 - گلزار مشاهير ؛ مريم آقا شيخ محمّد و سعيد نورى نشاط ، چاپ اوّل ، انجمن آثار و مفاخر فرهنگى ، تهران ، 1377 .\r\n129 - گنج هزارساله ؛ رمضان على شاكرى ، چاپ اوّل ، انتشارات كتابخانه مركزى آستان قدس رضوى ، مشهد ، 1367 .\r\n130 - مؤلفين كتب چاپى فارسى و عربى ؛ خان‌بابا مشار ، چاپ دوم ، بنگاه ترجمه و نشر ، تهران ، 1352 .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n131 - مجالس المؤمنين ؛ قاضى نور اللّه شوشترى ، كتابفروشى اسلامى ، تهران ، 1365 .\r\n132 - مجمع التواريخ ؛ ميرزا محمّد خليل مرعشى ، تصحيح عباس اقبال ، كتابخانه طهورى ، تهران ، 1362 .\r\n133 - مجمل التواريخ ؛ ابو الحسن بن محمّد امين گلستانه ، تصحيح محمّد تقى مدرس رضوى ، انتشارات كتابخانه ابن سينا ، تهران ، 1344 .\r\n134 - مدايح رضوى در شعر فارسى ؛ احمد احمدى بيرجندى ، چاپ اوّل ، بنياد پژوهشهاى اسلامى ، مشهد ، 1366 .\r\n135 - مرآة البلدان ؛ محمّد حسن خان اعتماد السلطنه ، تصحيح دكتر عبد الحسين نوايى و مير هاشم محدث ، چاپ اوّل ، انتشارات دانشگاه تهران ، 1367 .\r\n136 - مشروطه گيلان به انضمام وقايع مشهد ؛ ه . رابينو و ديگران ، به كوشش محمّد روشن ، چاپ اوّل ، طاعتى ، رشت ، 1368 .\r\n137 - مطلع الشمس تاريخ ارض اقدس و مشهد مقدس ؛ محمّد حسن خان اعتماد السلطنه ، مقدمه و فهارس تيمور برهان ليمودهى ، انتشارات فرهنگسرا ، تهران ، 1368 .\r\n138 - مكارم الآثار در احوال رجال ؛ ميرزا محمّد على حبيب‌آبادى ، انجمن كتابخانه‌هاى عمومى ، اصفهان ، بىتا .\r\n139 - منتخب التواريخ ؛ محمّد هاشم خراسانى ، تصحيح ابو الحسن شعرانى ، چاپ اوّل ، كتابفروشى اسلاميه ، تهران ، 1382 .\r\n140 - منتخب التواريخ ؛ ميرزا ابراهيم شيبانى ، چاپ اوّل ، علمى ، تهران ، 1366 .\r\n141 - ميرزا تقى خان اميركبير ؛ عباس اقبال ، چاپ سوم ، توس ، تهران ، 1363 .\r\n142 - نادر شاه و بازماندگانش همراه با نامه‌هاى سلطنتى و اسناد سياسى و ادارى ؛ عبد الحسين نوايى ، زرين ، تهران ، 1368 .\r\n143 - نادره‌كاران ؛ ايرج افشار ، به كوشش محمود نيكويه ، چاپ اوّل ، نشر قطره ، تهران ، 1382 .\r\n144 - ناسخ التواريخ ( تاريخ قاجاريه ) ؛ محمّد تقى لسان الملك سپهر ، به اهتمام جمشيد\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nكيانفر ، چاپ اوّل ، انتشارات اساطير ، تهران ، 1377 .\r\n145 - - ؛ تصحيح محمّد باقر بهبودى ، چاپ اوّل ، كتابفروشى اسلاميه ، تهران ، 1353 .\r\n146 - نامه‌هاى طبيب نادر شاه ؛ پادرى بازن ، ترجمه على اصغر حريرى ، چاپ دوم ، انتشارات شرق ، بىجا ، 1365 .\r\n147 - نخست‌وزيران ايران از سيد ضياء تا بختيار ؛ مسعود بهنود ، چاپ پنجم ، جاويدان ، تهران ، 1370 .\r\n148 - نخست‌وزيران ايران ؛ باقر عاقلى ، جاويد ، تهران ، 1374 .\r\n149 - نسائم الاسحار من لطائم الاخبار ؛ ناصر الدّين منشى كرمانى ، تصحيح مير جلال الدّين حسينى ارموى ( محدث ) ، چاپ دوم ، مؤسسه اطلاعات ، تهران ، 1364 .\r\n150 - نقاوة الآثار فى ذكر الاخيار در تاريخ صفويه ؛ محمود بن هدايت اللّه افوشته‌اى نطنزى ، تصحيح احسان اشراقى ، چاپ دوم ، علمى و فرهنگى ، تهران ، 1373 .\r\n151 - النقض ؛ عبد الجليل قزوينى رازى ، به اهتمام سيد جلال الدّين محدث ، تهران ، بىنا ، 1337 .\r\n152 - نمايندگان مجلس شوراى ملى در بيست و يك دوره قانون‌گذارى ؛ زهرا شجيعى ، مؤسسه مطالعات و تحقيقات اجتماعى ، تهران ، 1344 .\r\n153 - واقعه گوهرشاد به روايت ديگر ؛ اسماعيل رائين ، چاپ اوّل ، نشر رائين ، تهران ، 1379 .\r\n154 - واقفين عمده كتاب به كتابخانه‌هاى آستان قدس ؛ رمضان على شاكرى ، چاپ اوّل ، بنياد پژوهشهاى اسلامى ، مشهد ، 1380 .\r\n155 - وزارت در عهد سلاطين بزرگ سلجوقى ؛ عباس اقبال آشتيانى ، به كوشش محمّد تقى دانش‌پژوه و يحيى ذكاء ، چاپ اوّل ، دانشگاه تهران ، 1338 .\r\n156 - وقايع اتفاقيه ( مجموعه گزارش‌هاى خفيه‌نويسان انگليس در منطقه جنوب ) ؛ به كوشش سعيدى سيرجانى ، نوين ، تهران ، 1362 .\r\n157 - وقايع السنين و الاعوام ؛ عبد الحسين خاتون‌آبادى ، تصحيح محمّد باقر بهبودى ،\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nچاپ اوّل ، كتابفروشى اسلاميه ، تهران ، 1352 .\r\n158 - وقايع تاريخى خاور ايران ؛ سيد على ميرنيا ، ج 2 ، چاپ اوّل ، مؤسسه انتشاراتى اردشير ، بىجا ، 1374 .\r\n159 - ولايت دار المزار ايران گيلان ؛ سنت لويى رابينو ، ترجمه جعفر خمامىزاده ، چاپ اوّل ، بنياد فرهنگ ايران ، تهران ، 1357 .\r\n\r\nاسناد و مصاحبه‌ها\r\n1 - اسناد بايگانى اداره اسناد سازمان كتابخانه‌هاى آستان قدس رضوى .\r\n2 - اسناد خاندان آموزگار .\r\n3 - اسناد و دست‌نوشته‌هاى خاندان نيك‌نيان .\r\n4 - پيش‌نويس فهرست موقوفات آستان قدس ؛ عبد الحميد مولوى .\r\n5 - طومار عليشاه ، نسخه بازنويسى شده در مركز خراسان‌شناسى ، 1379 .\r\n6 - فهرست دفتر متوفيات آستان قدس رضوى .\r\n7 - كيفرخواست دادگسترى خراسان ؛ بايگانى مركز اسناد انقلاب اسلامى ، تهران .\r\n8 - مصاحبه با محمود و مهدى ، فرزندان عبد الحسين معاون .\r\n9 - مصاحبه با حسين زاهدى ؛ مسئول مجتمع فرهنگى و هنرى امام خمينى .\r\n10 - مصاحبه با سيد محسن مصنع رضوى ، نوه ميرزا طاهر ، بايگانى بخش تاريخ شفاهى اداره اسناد سازمان كتابخانه‌هاى آستان قدس رضوى .\r\n11 - مصاحبه با محمّد صادق صديق وزيرى فرزند صديق دفتر .\r\n12 - مصاحبه با مهدى ولايى ، بايگانى بخش تاريخ شفاهى اداره اسناد سازمان كتابخانه‌هاى آستان قدس رضوى .\r\n13 - وقف‌نامه الله‌وردى خان ؛ موجود در دفتر كل موقوفات آستان قدس رضوى .\r\n14 - وقف‌نامه عليشاه افشار ؛ موجود در اداره سرپرستى موقوفات عادلشاهى ، مشهد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nمجلات و روزنامه‌ها\r\n1 - تاريخ معاصر ( فصلنامه ) شماره 8 .\r\n2 - حرم ( هفته‌نامه ) ، شماره‌هاى : 7 ، 35 و 109 ، سال 5 ( 1374 ) .\r\n3 - خراسان‌شناسى ( خبرنامه ) ؛ شماره‌هاى : 5 ، 16 ( سال 1369 ش ) و 16 ( 1379 ) .\r\n4 - دانش‌ورز ( خبرنامه ) ، شماره‌هاى 2 ، 12 ، 20 ، 23 .\r\n5 - دانشكده ادبيات و علوم انسانى دانشگاه فردوسى مشهد ( فصلنامه ) ، شماره 2 سال 14 .\r\n6 - سايه‌روشن ( روزنامه ) ، چاپ در مشهد ، شماره اوّل\r\n7 - آفتاب شرق ( روزنامه ) ، 18 ديماه 1340 و 4 مرداد 1350 ش .\r\n8 - شهامت ( روزنامه ) ، 9 آذر 1314 .\r\n9 - قدس ( روزنامه ) ، 30 مرداد 1380 .\r\n10 - كيهان ( روزنامه ) ، 26 مهر 1365 .\r\n11 - دنيا ( سالنامه ) ، 1349 ش .\r\n12 - ميراث جاويدان ( فصلنامه ) شماره 1 .\r\n13 - نامه آستان قدس ، شماره‌هاى ، 1 ، 4 ، 7 ، 8 ، 13 ، 14 ، 15 ، 16 ، 26 ، 36 ، 102 و 103 .\r\n14 - وحيد ( ماهنامه ) شماره 46 سال چهارم .\r\n15 - يادگار ( ماهنامه ) : سال‌هاى : اوّل ( شماره 5 ) ، دوم ( شماره 6 ) ، سوم ( شماره 4 ) ، چهارم و پنجم .\r\n\r\n\r\n","description":"","footnote":"","page_name":" 304 ","page_number":304}
  ]