[
  {"content":"\r\n\r\nبسم اللّه الرحمن الرحيم\r\nمجموعه\r\nپيك شفا\r\nدرمان استسقاء\r\n( سيروز كبدى )\r\nاز ديدگاه طب ايرانى ( سنتى )\r\nمؤلف\r\nسيد محمد موسوى\r\nنشر\r\n1387\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : موسوى ، محمد ، 1333 / / عنوان و نام پديدآور :\r\n: درمان استسقاء ( سيروز كبدى ) از ديدگاه طب ايرانى ( سنتى ) مولف محمد موسوى / / مشخصات نشر : اصفهان : مشعل ، 1387 / / مشخصات ظاهرى : 154 ص / / فروست : مجموعهء پيك شفا\r\nوضعيت فهرست نويسى : فيپا / / يادداشت كتابنامه : ص 153 / /\r\nموضوع : كبد - بيماريها / / موضوع : كبد - سيروز / / موضوع :\r\nپزشكى سنتى / / موضوع : گياه درمانى / / رده بندى كنگره : 1387 4 د 8 م / 845 rc / / ديويى : 262 / 616 / / شماره ملى : 1627769\r\nشابك : 5 - 33 - 6602 - 964 - 978\r\nقيمت : 18000 ريال\r\nمجموعه پيك شفا - درمان استسقاء ( سيروز كبدى )\r\nمؤلف : محمد موسوى\r\nويراستار : الهام صديقى\r\nناشر : مشعل\r\nنوبت چاپ : اول 1387\r\nتيراژ : 3000 جلد\r\nشابك : 5 - 33 - 2 - 66 - 964 - 978\r\nچاپ : كمالى نژاد\r\nمجري : شركت توسعه انتشارات فرزانگان زاينده رود\r\nتلفاكس : 273737 - 0311\r\nقيمت : 18000 ريال\r\nمركز پخش : اصفهان ، خيابان مدرس . بين سرچشمه و بابلدشت .\r\nكوچه سپيد دشتى ، دفتر پيك شفا تلفن : 4463111\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد نهم\r\n\r\nتقديم‌نامه\r\nبه پيش رو چو دريايى ز دشمن بود\r\n* * * * گشودم برگ زرينى ز تاريخ :\r\nچو آمد روى تل آن شاه\r\nكمان آسمان در دست او بود\r\nسپاهى از ملائك صف به صف\r\nيمين جبريل به ميسر بود ميكالش\r\nو هفتاد دو خورشيد فروزان گرد او\r\nو شير اوژن زنانى در خيام .\r\n* * * * نفس در سينه‌ها يكباره خاموش\r\nتو گويى يك صدا از عرش مىآمد\r\nمجوئيدم نسب كه مىدانيد\r\n. . . . شما نامردمان\r\nتباهى را علم كرديد\r\nزمين را با همه زيبائىاش سردوسيه كرديد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبه سقف آسمان هر اختر پاك\r\nز شرم دست‌هاتان\r\nشده تاريك و غمبار و سيه‌فام\r\nو اينك خون قلب ما\r\nبشويد اين زمين از ننگ\r\n* * * * چو شد هنگامهء پيكار در دشت\r\nز شمشير و سنان\r\nگشتند سرمست .\r\nسر دشمن به تير و نيزه بستند\r\nبساط ظلم را درهم شكستند\r\nز جام باده نوشيدند و رفتند\r\nچنان زيبا پر پروانگان سوخت\r\nكه شد پروانه و شمع از دوئى دور\r\nز سوز آتش پروانه و شمع\r\nبشست آيينهء اسلام از زنگ\r\n* * * * پس از چندى . . . .\r\nزمين خاموش بود و آسمان خاموش\r\nحريفان مست و مدهوش اوفتاده\r\nسروپيكر به راه عشق داده\r\n* * * *\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nدگر روزى سوارانى كه ره‌پوى سفر بودند\r\nبر آن وادى گذر كردند\r\nنجوييدند سر ولى پيكر\r\nمگو پيكر كه پاره‌پاره‌هاى تن\r\nو يك پيكر گسسته‌تر\r\nبدن‌ها بىكفن\r\nجان نزد جانان بود .\r\n* * * * سال‌ها و قرن‌هاست\r\nهركسى در راه مانده\r\nآنكه غم بار است جام سينه‌اش\r\nوانكه گم كرده خويشتن را\r\nوان كه مىجويد خدا را\r\nزير لب نجواكنان\r\nآن شاه را مىخواند\r\nو نياز خويش مىخواهد\r\nيا حسين ( عليه السّلام )\r\nسيد محمّد موسوى\r\n1387\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nعنوان صفحه\r\nتقديم‌نامه\r\nفهرست مطالب 7\r\nپيشگفتار 11\r\nشرح مختصرى از كبد 15\r\nتشخيص چگونگى حال كبد 19\r\nانواع سوءمزاج‌هاى كبدى 22\r\nسوء مزاج گرم كبد 22\r\nدرمان سوء مزاج گرم كبد 23\r\nحقنه و قوانين مربوط به آن 28\r\nدرمان سوء مزاج گرم كبد همراه با ماده 30\r\nسوء مزاج سرد كبد 32\r\nدرمان سوء مزاج سرد كبد 33\r\nدرمان سوء مزاج سرد كبد همراه با ماده 35\r\nسوء مزاج خشك كبد و درمان آن 38\r\nسوء مزاج خشك كبد همراه با ماده 39\r\nسوء مزاج تر كبد و درمان آن 40\r\nپيشگيرى از بيمارىهاى كبدى بطور كل 42\r\nسوء القنيه 46\r\nمقدمات ضرورى براى درمان سوء القنيه 45\r\nشناخت سيروز كبدى و بيمارىهاى منجر به سيروز كبدى با معيارهاى طب غربى 48\r\nسيروز الكليك 49\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nتظاهرات بيمارىهاى همراه با يرقان 50\r\nهپاتيت‌هاى مزمن 52\r\nهپاتيت‌هاى ويروسى 53\r\nهپاتيت  A  عفونى با دوره كمون كوتاه 53\r\nهپاتيت  B  54\r\nهپاتيت  C  55\r\nآلودگى ويروسى نقص ايمنى انسان  ( HIV )  55\r\nوضعيت بيمارى در جهان 55\r\nوضعيت بيمارى در ايران 56\r\nتأثيرات هورمونى 57\r\nبيمارىهاى ژنتيك 57\r\nپرخونى كبد 58\r\nكبد چرب  ( Fatty Liver )  58\r\nسنگ كيسه صفرا 58\r\nورم كيسه صفرا 59\r\nعفونت كيسه صفرا 59\r\nعوامل ، ابزار و داروهاى ساخت دست انسان 60\r\nتأثيرات آب‌وهوايى 62\r\nافزايش تنش‌هاى عصبى 62\r\nعلائم بالينى با معيارهاى طب جديد 64\r\nتومورهاى خوش‌خيم و بدخيم 65\r\nتومورهاى متاستاتيك 65\r\nبازگشت به مبحث سوء القنيه 67\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nرژيم غذايى كانسر 74\r\nپرهيزها در سوء القنيه و سيروز كبدى 80\r\nمواردى كه مصرف آن‌ها در علاج سوءمزاج‌هاى گرم كبدى ، سوء القنيه و سيروز كبدى ضرورى است 81\r\nكنترل سردى و گرمى و خشكى و ترى كبد 82\r\nچگونه در حين درمان به گرمى ، سردى ، ترى و خشكى كبد پى مىبريم ؟ 83\r\nسوء القنيه همراه با رسوب سودا 84\r\nسوء القنيه همراه با نارسائى كليه 86\r\nاگر غلبه خشكى بر سراسر جسم بيمار و يا كليه بيمار حاكم باشد 88\r\nسوء القنيه همراه با ديابت و فشار خون 89\r\nسيروزهاى كبدى 91\r\nاستسقاء 92\r\nنشانىهاى استسقاى ذقى « خيگى » 102\r\nنشانىهاى استسقاى لحمى « گوشتى » 103\r\nنشانىهاى استسقاى طبلى 103\r\nبهداشت و پيشگيرى از بروز سرطان كبد 104\r\nبيمارى اشتراكى با طحال 106\r\nبيمارى اشتراكى با معده 106\r\nدرمان استسقاى ذقى « خيگى » 114\r\nدوران نقاهت 148\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ پيشگفتار 
  ]\r\nبسمه‌تعالى\r\n بهشت نقد اگر خواهى بيا با ما به ميخانه * كه از پاى خمت يكسر به حوض كوثر اندازيم \r\nحافظ\r\nسخن از طب سنتى ، طب ايرانى ، طب پايه سال‌هاست كه ذهن انديشمندان و فرهيختگان جامعهء ما را به خود متوجه ساخته است .\r\nشايد دو دههء پيش اين‌قدر ضرورت طرح مسئله احياى طب سنتى ايرانى احساس نمىشد . رشد روزافزون بيمارىها آن‌چنان نگران‌كننده بوده كه بطور خودجوش امواج انسانى را در راستاى پر كردن خلأ برانگيخته است . اين سئوال مطرح مىشود كه چرا طبى كه اكنون امواج مردمى براى احياى آن به راه افتاده اگر صالح و مطلوب بوده از صحنهء زندگى مردم بويژه در سدهء اخير محو شده است ! ؟ پاسخ به اين سئوال به دوران رنسانس در اروپا بازمىگردد . در حقيقت بايد پرده از روى اين حقيقت كه طب اسلامى ايرانى همچون بسيارى از ارزش‌هاى علمى اجتماعى ديگر قربانى نهضت كليسا ستيزى عهد رنسانس گرديده است . ظلم و ستم بىحد و حصر كليساى قرون وسطى آن‌چنان مردم را در بند خرافات گرفتار كرده بود هر عقيده‌اى حتى در قلب مردم به محاكمه كشيده مىشد . در آن زمان كه مردم اروپا در بربريت كليسا اسير بودند مسلمانان در اوج قله‌هاى علم و دانش دنيا را مبهوت خود كرده بودند . عقب ماندگىهاى اروپائيان به حدى بود كه هنگامى كه پادشاه ايران ساعت شماطه‌دارى را به شارلمانى پادشاه اروپائى به رسم هديه فرستادند مردم با مشاهدهء خروج پرنده‌اى كه سر هر ساعت از ساعت بيرون آمده و زمان را اعلام مىكرد با بيل و كلنگ به دربار شارلمانى حمله كردند و با اين توجيه احمقانه كه شيطان در اين ساعت لانه كرده ساعت را از فراز كاخ پادشاه به زير كشيدند و اين سند عقب‌ماندگى غربىها براى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nهميشه همراه با وقايع مشابه ديگرى در تاريخ باقى ماند . دانشمندان بسيارى از ترس جان خود افكار علمى خود را با خود به ديار باقى بردند و آنان كه سخنانى علمى بر زبان آوردن بدست حاكمان خرافه‌پرست كليسا يا محكوم به مرگ شدند يا به زندان و تبعيد و مجازات‌هاى ديگرى سركوب گرديدند . به استناد نظريات خود اروپائيان اسلام و تمدن اسلامى بود كه مردم اروپا را به قيام عليه خرافه‌پرستى حكام كليسا برانگيخت و ايرانيان در پيشرفت تمدن اسلامى جهان نقش بسزائى آن هم بيش از ساير ملل اسلامى ايفا نمودند . نهضت ضد كليسائى شكل گرفت و كليسا در مقابل امواج علم‌گرائى به زانو درآمد . از آنجا كه كليسا به‌عنوان سمبل دين و اعتقاد به ماوراء الطبيعه در مقابل نهضت مطرح بود بطور كلى دين‌ستيزى و سكولاريسم يكى از شعارهاى قيام مردم عليه كليسا قرار گرفت . ابتدا طب اسلامى به‌عنوان يك دانش پيشرفته در محافل غربى تدريس شد و همچون ساير رشته‌هاى علمى اسلامى انگيزه‌هاى لازم را براى ايجاد رنسانس در مردم اروپا برانگيخت . پس از شكست كليسا متأسفانه سردمداران اروپائى به ولىنعمت خود كه تمدن اسلامى بود پشت پا زد و به نوعى خيانت كرد . اين واقعه عجيب در تاريخ پس از رنسانس ثبت شده كه بسيارى از سردمداران ماديگراى غربى در يك همايش متكبرانه به دور هم جمع شده و در اين مراسم كتاب‌هاى علمى دانشمندان شرق و اكثرا دانشمندان اسلامى را روى هم ريخته تا آنجا كه به ارتفاع تپه‌اى رسيد . سپس تپه را به آتش كشيدند و اطراف آن به رقص و پايكوبى پرداختند . همان‌جا اعلام كردند كه ما از علوم شرقى بىنيازيم و در اين بىنيازى به‌خصوص كتب دانشمندان اسلامى را به سخره گرفتند .\r\nطب اسلامى نيز در اين علم‌سوزى يا مذهب‌سوزى و شرق‌سوزى در آتش كينه علم‌زدگان بىدين و ماديگرايان احمق اروپائى سوزانده شد . در حقيقت اين نوآوران نوعى از بربريت كليسا را به شكلى جديد با خود وارد رنسانس كردند . درحالىكه دين در شرق باعث رشد علم و دانش در جهان گرديده بود ، رنسانس اروپائيان به اعتراف\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبسيارى از دانشمندان و فرهيختگان وام‌دار فرهنگ اسلامى بود . آرى دين كه به گفته ماركس افيون ملت‌ها نام گرفته بود همان دينى بود كه هر نوع تفكر علمى را دادگاه‌هاى تفتيش عقايد در نطفه خفه مىكرد و برعكس دين در شرق تفكرى بود كه پيامبرش مداد علما را برتر از دماء شهدا اعلام مىكرد .\r\nبه هر صورت طب اسلامى و ايرانى قربانى قضاوت ناعادلانه ماديگرايان غربى قرار گرفت و زير خاكستر كينه‌توزى آنان سوخت و صحنه زندگى را موقتا به دنياپرستان دين‌ستيز واگذاشت تا سزاى اعمال ناجوانمردانه خود را در گذشت زمان بپردازند و پرداختند . به‌گونه‌اىكه امروز همانطور كه در سطور اول پيشگفتار رفت رشد روزافزون بيمارىها نشان داد كه علم‌زدگى محض هرگز نمىتواند نيازهاى بهزيستى مردم را برآورده سازد و اينك كه انواع مرگ‌هاى ناشى از تمدن جديد و صنعت گريبان مردم را گرفته بر انديشمندان و آزادانديشان است كه به فرياد دردمندان بشتابند و با احياى طب شريف و پيشرفته اسلامى و ايرانى يك بار ديگر به جهانيان اعلام كنند كه اسلام دين علم و دانش و ايرانيان مانند هميشه سردمدار علوم پزشكى در دنيا مىباشند .\r\nو السّلام على من اتبع الهدى\r\nسيد محمد موسوى\r\nمحرم سال 1387 شمسى و 1430 قمرى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nشرح مختصرى از كبد\r\nكبد اندامى است كه مىتوان آن را كارخانهء شيميايى عظيم و آشپزخانه ، پالايشگاه و محل صدور ارواح طبيعى و دبيرخانه بهداشتىدرمانى پيكر انسان دانست .\r\nكنش و واكنش‌هاى كبد آن‌چنان پيچيده ، دقيق و در عين حال منطقى و مدبّرانه است كه مىتوان گفت موجودى مستقل است در كالبد انسان و مانند انسان صاحب تدبير و انديشه است . اطلاعات بدست‌آمده از عملكرد بسيار پيچيدهء كبد گرچه بسيار زياد است امّا هنوز مانده تا اسرار اين عضو عجيب بطور كامل كشف گردد .\r\nبخشى از غذاها پس از وارد شدن به ماساريقا ( روده‌بند ) تحت تأثير هضمى ويژه قرار گرفته و به نوعى مبدّل گرديده وارد كبد مىشود تا در آنجا نيز با هضمى ديگر مواجه و از طريق رگ‌هاى خروجى كبد به اندام‌ها ريخته شود . كبد گوشتى است قرمزرنگ كه از غذاى وارد شده مقدارى را براى خود هضم كرده تا از آن نيرو بگيرد و بيشتر غذاى وارده را براى استفادهء اندام‌هاى بدن آماده مىسازد . كنش و واكنش‌هاى شيميائى كه در كبد صورت مىگيرد ، آن‌چنان عظيم است كه بگفتهء يك پرفسور غربى اگر بخواهيم كارخانه‌هايى روى سطح زمين بسازيم كه بتواند همان فرآورده‌هاى كبد را بسازد ، به زمينى به وسعتى فراتر از شهر نيويورك نياز داريم درحالىكه اين همه امكانات در يك جثّهء گوشتى كوچك جمع‌آورى گرديده است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكبد يا جگر سياه به واسطهء شعبه رگ‌هاى باب ( ماساريقا ) مادهء غذايى را از روده‌ها بسوى خود مىمكد ، رگ‌هاى باب از قسمت مقعر ( گودى ) كبد گوهر غذايى را مىمكد و پخته مىكند . حاصل اين كار توليد و تبديل غذاى جذب‌شده به چهار فرآوردهء غذائى است كه با ديدگاه طب ايرانى عبارتند از :\r\n1 . خون صاف و بىآلايش\r\n2 . آب حاصل از پالايش غذا و خون\r\n3 . كف خون كه به رنگ زرد ( صفرائى ) است\r\n4 . دردى و ته‌نشين كه همان مادهء سودائى است\r\nكبد براى انجام اين تقسيم و توزيع لوله‌هاى آماده‌اى دارد .\r\n* قسمت صاف و بىآلايش خون را از طريق رگ‌هاى توخالى از قسمت كوژى كبد ( محدب ) به سوى بدن روانه مىسازد .\r\n* قسمت آب‌مانند كه از عمل پالايش بدست‌آمده از راه يكى از شعبه رگ‌هاى روئيده از كوژى كبد به دو كليه گسيل مىشود .\r\n* كف زردرنگ خون ( مادهء صفراوى ) از يكى ديگر از رگ‌هاى روئيده‌شده از گودى كبد به كيسهء زهره ارسال مىشود .\r\n* مادهء دردىمانند كه سودا است از راه يكى از شعب همين رگ كه بر باب قرار گرفته و از گودى كبد منشأ دارد راهى طحال مىشود ، كبد در قسمت گود خود بر معده سوار است و از قسمت كوژى خود با حجاب همسايه است .\r\nدر كبد شبكه عصبى وجود ندارد ، امّا كبد در پردهء نازك غشايى پيچيده شده و عصبى ريز از آن پرده كه پىآلود است به داخل كبد نفوذ كرده و نوعى احساس در آن بوجود آورده است . شكل قرار گرفتن كبد از لحاظ تبادل حرارتى نيز در نظر گرفته شده است تا قسمتى از حرارت آن بوسيله پردهء حجاب و هواى خنك تنفس شده بوسيله ريه از ميان برود و كبد خنك شود .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nهمهء توضيحاتى كه از كتب طبى بويژه قانون نقل كردم بدان منظور است كه بتدريج وارد اين مبحث شويم كه چرا كبد براى پذيرش سرطان آماده مىشود و چگونه اين استعداد بوجود مىآيد . چنانچه كبد در يك حالت مزاجى معتدل و سرحال و پرنشاط باشد ، هرگز بيمارىها نمىتوانند بر بافت آن چيره شوند ، بنابراين بايد همواره از كبد بعنوان يك عضو مهم كه مرگ و حيات ديگر اعضاء بدن به او بستگى دارد محافظت كنيم . اين محافظت از به دو تولّد و حتى از جنين مادر شروع و تا آخرين لحظات عمر ادامه خواهد داشت .\r\nاين راه راهى است غير از راه طب شيميائى غربى ، راهى كه طبيعت بكر و زنده و سالم براى انسان ترسيم كرده و شناختن اين راه را منحصر به دانستن علوم تخصّصى ندانسته است بلكه اين امكان را به همهء آحاد بشر داده كه حتى از راه تجربه و احساس و شعور نيز مىتواند بطور نسبى رفتار مناسب و صحيح براى حفظ كبد را بشناسد . يك فرد عادى براحتى درمىيابد كه آن شربت و آن غذا به او احساس سبكى و سرحالى و نشاط مىدهد ، او اصطلاحا مىگويد جگرم حال آمد . بنابراين مجموعه‌اى از شعور سالم و برآمده از تجربه نيز مىتواند بشر را حد اقل به صورت نسبى به شناختن راه‌هاى خوب و بد براى حفاظت خويش آگاه سازد و امّا نقش علم و دانش در اين زمينه ، دقّت بيشتر و دقيق‌تر و موفق‌تر براى رسيدن به اين راه مىباشد و راهنمايى و ارشاد و ايجاد امكانات لازم براى جامعه كه به‌گونه‌اى هماهنگ شرايط زندگى خود را تنظيم و امكانات و نيازهاى تغذيه‌اى اعضاى بدن خود را تأمين نمايند .\r\nبا اين نگرش دورى از رفتارها و هنجارهاى نامطلوب ناشى از توسعهء صنعت و اشتغال به كارهاى كم‌تحرك و همزمان خوددارى از مصرف غذاهاى پركالرى و سنگين و ديرهضم و غذاهاى بسته‌بندىشده ضرورى است . شناخت روش‌هاى بهداشتى و تغذيهء مبتنى بر طب پايه كه قرن‌ها تجربه و بينش علماى باستان را در بر دارد همراه با فرهنگ‌سازى اولين نياز مبرم مردم ماست . تدوين و آموزش روش‌هاى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتغذيهء خاص مردم كشورمان كه با خصوصيات ويژه‌اى از لحاظ روحى و اخلاقى متفاوت با مناسبات هنجارى ديگر كشورهاست نياز به برنامه‌ريزى كلان دارد .\r\nبنابراين حفاظت كبد از آلودگىهاى قرن حاضر و فرار از مرگ تمدن لازم است . براى حفظ اين عضو مهم در برابر بيمارىهاى گوناگون بايد سوءمزاج‌هاى كبد را شناخت . سوء مزاج كبدى به اين معنى است كه كبد هم مانند ساير اندام‌ها بايد از لحاظ تفوق و فزونى يا كاستى از عناصر مزاجى اربعه در حالت تعادل باشد . اگر صفرا و سودا و بلغم و خون در كبد از حالت عادى خارج گرديد ، سوء مزاج كبدى حاكم مىشود و خروج كبد از حالت عادى زمينه و بستر لازم را براى بيمارىهاى بعدى آماده مىسازد . از اين رهگذر همهء اعضاى بدن متأثر مىشوند ، زيرا كه كبد آشپزخانهء بدن و تأمين‌كنندهء غذاى همهء اعضاء و نسوج و سلول‌هاى بدن مىباشد . غذايى كه با سوء مزاج ساخته و پرداخته شود تأثير سوء خود را به ميزان و نسبت سوء مزاج بر سراسر بدن مىگذارد .\r\nگرچه اندام‌هاى دفعى با تلاشى بيشتر سعى در پاك كردن سموم حاصل از سوء مزاج مىكنند امّا خود بتدريج ضعيف شده و از پاى درمىآيند و آنگاه شمارش منفى براى حيات همهء اعضاء و خود كبد آغاز مىگردد .\r\nگفتم كبد را انواع سوءمزاج‌ها مىتواند گرفتار كند ، اين سوءمزاج‌ها را بايد شناخت و راه‌هاى پيشگيرى از آن را به مردم آموزش داد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nتشخيص چگونگى حال كبد\r\nاگر در لمس با دست روى كبد گرمايى را احساس كرديد دليل بر سوء مزاج گرم است و بالعكس اگر سردى احساس كرديد دليل بر سوء مزاج سرد كبد است .\r\nاحساس سفتى دليل بر مبتلا شدن كبد به ورم سفت و سخت است .\r\nاحساس بادكردگى مشخص است كه گويى دست را بر بادبادكى مىفشاريم البته كمى سفت‌تر از بادبادك امّا اگر باد در كبد باشد مانند بادبادك در مقابل دست مقدارى مقاومت مىكند و فرومىرود و با برداشتن دست بسرعت به جاى خود بر مىگردد .\r\nاين بادكردگى مىتواند از رويهء شكم و ماهيچه‌هاى شكم باشد كه اين هم با دست مشخص مىشود . اگر بادكردگى درست منطبق بر كبد و حالت كمانى دارد از خود كبد و الّا از ماهيچه‌هاى رويهء كبد و اطراف آن مىباشد .\r\nاگر مشكلى در كبد ايجاد شده بالاخره نشانه‌هايى در اندام‌هاى ديگر از خود بر جاى مىگذارد كه اين نشانه‌ها گاه خفيف و گاه بسيار واضح است .\r\nهر دو حالت ممكن است ، بد كار كردن اندام‌هاى ديگر كه بر كار و حال كبد تأثير گذاشته و يا ناراحتى خود كبد كه بر اندام‌هاى ديگر تأثير گذاشته است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمثلا عطش بر بيمار حاكم شده است ، هميشه نمىتوان گفت اين عطش دليل بر سوء مزاج گرم حاكم بر خود كبد است اگر مثلا معده خوب غذا را هضم نمىكند و يا غذاى معده بسيار چرب و ديرهضم و پرانرژى است و معده نمىتواند به خوبى آن را هضم كند ، در كبد ايجاد گرما و تشنگى و عطش مىكند ، در اين‌گونه مواقع حالاتى از معده آشكار مىشود كه نشان مىدهد حالت غير طبيعى از خود كبد نيست .\r\nاگر كيسهء صفرا دچار مشكل شده و ماده صفراوى را به خوبى بيرون نمىريزد قطعا بر كاركرد كبد اثر مىگذارد . طحال نيز مىتواند با سوء عملكرد خود كبد را دچار دگرگونى كند ، يا مادهء اضافى فرستاده از كبد را پس مىزند و يا در اثر بيمارى طحال ورم مىكند و بر كبد و معده فشار مىآورد و يا مادهء سوداوى خارج‌شده از طحال به سوى كبد رفته و آنجا خرابكارى مىكند . حال اگر هركدام از اين‌ها باشد مىتواند بر زبان و بر چهره و پوست دست و كيفيت حالات پشت دست و كف دست اثر بگذارد .\r\nزبرى روى زبان و خشكى و ترك‌هاى زبان و لب حكايت از حالات كبد نيز مىتواند باشد . رنگ چهره سرخ و سفيد طبيعى خبر از سلامت كبد مىدهد و زردى آن سوء مزاج گرم و رنگ سربى يا توسى آن نشان از سوء مزاج سرد كبد و همينطور رنگ توسى سفيدى چشم حكايت از سوء مزاج سرد كبد دارد . رنگ زرد مايل به تيرگى بدرنگ نشان از سوء مزاج سرد سوداوى خشك كبد دارد . گرم و ترى كبد صورت را چاق و تپل مىكند . چهره لاغر دليل بر خشكى كبد است ، رگ‌هاى بر آمدهء پشت دست دليل بر گرمى كبد و اگر فواصل ميان آن‌ها پر و گرم باشند دليل بر گرمى و ترى كبد دارند و نيز نوعى امتلاء و پرشدگى را در كبد و شايد در همهء اندام‌ها كه حاصل از پرشدگى كبد است داشته باشند . اگر رگ‌هاى پشت دست صاف و بدون برآمدگى و براحتى بدست نيايند دليل بر سردى كبد و مزاج اصلى آنكه سرد است مىباشد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهر نوع تراوش از كبد نشان از حالات كبد دارد كه بر اندام‌هاى بدن اثرات و نشانه‌هايى بر جاى مىگذارد .\r\nهمهء اين علامت‌ها و نشانه‌ها مىتواند از مزاج اصلى كبد سرچشمه گيرد و نيز مىتواند تأثير سوء مزاج اندام‌هاى ديگر باشد كه بر كبد عارض شده باشد . كبد با اندام‌هاى اطراف و مرتبط با خود تبادلات حرارتى دارد ، همينطور از لحاظ نيروى جاذبه كنش و واكنش‌هايى ميان كبد و اطراف كبد وجود دارد . گرمى و ترى ، سردى و خشكى اندام‌هاى ديگر نيز بر كبد تأثير مىگذارد و بالعكس .\r\nاز لحاظ تغذيه نيز چنين است كه اندام‌هاى همسايهء كبد براى او هدايايى از غذا و خون پسنديده بياورند و يا كبد براى همسايگان خود هدايايى در بر داشته باشد .\r\nاين هدايا غير از غذاسازى و تأمين غذاى ساير اندام‌ها از سوى كبد است ، چيزى است كه علاوه بر وظيفه‌اى كه خلقت به عهدهء كبد گذاشته . مثلا نشاط بالايى كه به قلب مىرسد تأثيرى مىگذارد كه قلب آن نشاط و هيجان را به ساير اندام‌ها از جمله كبد منتشر مىكند ، يك نشاط قوى ناشى از رسيدن موادى به كبد و سرحال شدن كبد حاصل آن را به صورت هدايايى به همسايگان خود و اعضاى ديگر تقديم مىكند كه ناخودآگاه مغز از آن بهره‌ها مىبرد و قلب از آن به نشاط كشيده مىشود . يك اثر روحى منتج از روح كل بر ارواح صادره از كبد ، كبد را جوان‌تر و شاداب‌تر و پرمايه‌تر به حركت وامىدارد و انسان از آن به وجد مىآيد و اميدوارتر به زندگى خود ادامه مىدهد . اين كنش و واكنش بر ارباب فكر و انديشه پوشيده نيست امّا وارد شدن در آن شناگرى و شناورى در درياى وسيعى از علم و دانش مربوط به زندگى اندام‌هاى داخلى را مىطلبد كه نمىخواهم وارد آن شوم زيرا كه اين مبحث را جاى آن نيست و ما را از بحث اصلى كه چگونگى ايجاد سرطان كبد است دور مىكند .\r\nهمانطور كه معده داراى حالات طبيعى و غير طبيعى است كبد نيز داراى انواع مزاج‌هاى طبيعى است و هرگاه كه از حالت‌هاى طبيعى خارج گرديد انواع سوءمزاج‌هاى غير طبيعى رخ مىدهد كه در صورت بىتوجهى به آن بستر بيمارىها\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمهيا شده و كبد بتدريج از سوء مزاج به سوء القنيه ( پيش‌درآمد سرطان كبد ) و تباهى كشيده مىشود .\r\nاين سوءمزاج‌ها را با اشارتى به علامات آن مطرح و از آن مىگذرم ، هركدام از اين سوءمزاج‌ها در صورت علاج و درمان به مزاج طبيعى برمىگردند و در غير اين صورت كبد به بيمارىهايى كشيده مىشود كه يكى از آن‌ها سرطان كبد يا بيمارى استسقاء است . بديهى است اگر از ابتدا سوءمزاج‌هاى غير طبيعى كبد را بشناسيم مىتوانيم با علاج آن‌ها كه در اين مرحله خيلى ساده است از گرفتار شدن كبد به استسقاء پيشگيرى به عمل آوريم .\r\n\r\nانواع سوءمزاج‌هاى كبدى\r\n\r\nسوء مزاج گرم كبد\r\nتشنگى شديد كه بيمار مرتب طلب آب مىكند ولى كمتر تشنگى بر طرف مىشود ، اشتهاى بيمار به غذا كم مىشود و سمت‌وسوى اشتها بسوى آب است .\r\nگرمى حاصل از سوء مزاج رنگ ادرار را از زرد معمولى به زرد تيره مىكشاند . طبعا سرعت نبض زياد مىشود و بيمار از گرما هرچند كم دچار كلافگى مىگردد .\r\nگداخته شدن كبد و گوشت بدن درصورتىكه ماده گرم همراه سوء مزاج نباشد باعث لاغرى و ضعف و خستگى زودرس مىگردد . زبان زبر و خشن شده و داخل كبد مانند تنورى گداخته همراه با خراشيدگى و حتى پوسته‌اندازى مىسوزد . استفراغ و قى زردرنگ و سبز گندنائى ناشى از ترشحات شديد و غير عادى صفراوى و حالت بيقرارى بيمار را عذاب مىدهد . مدفوع خشك و سوخته ، شدّت سوختن مواد و خود گوشت كبد را نشان مىدهد كه گاه منجر به خروج گوشت سوخته كبد همراه با مدفوع مىگردد . اينجاست كه اهميت شناخت سوء مزاج روشن مىشود . داروهاى شيميايى خشك در اين مواقع وضع را بدتر مىكند و عدم توجّه طب جديد به قانون سوءمزاج‌ها غالبا كار دست مريض مىدهد . در اين حالات بستر و زمينه‌اى در كبد\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبراى ايجاد تومور و ورم سفت و سخت مهيا مىشود كه دقيقا ناشى از طرز تفكر آن سيستم پزشكى است كه درمان را به عهده گرفته است و شرايط بيمار به‌گونه‌اى مىشود كه تنها رأى و تدبير طب ايرانى و سنتى مىتواند بيمار ار از سقوط بيشتر در چاه سوء مزاج سخت كبدى نجات بخشد . شايد در اثر سقوط و رسوب صفرا و همينطور در اثر سوء مزاج كبد ماده سودائى بيشتر از پيش توليد و بيمار سر از هذيان گويى و ماليخوليا و حتى ديوانگى درآورد . مدفوع كه سخت و سفت و سوخته بود گاه به اسهال توأم با چرك‌آلودگى مبدل مىشود .\r\n\r\nدرمان سوء مزاج گرم كبد\r\nبديهىست تدبيرها و داروهاى ضد مزاج گرم اولين گزينهء عقلانى معالجه كننده است . چينش داروها با داده‌هاى موجود در صحنهء درمان را به ترتيب زير تنظيم كنيد :\r\n\r\nمنضج صبحگاهى\r\nصبح‌ها داروى منضج را با توجه به ميزان گرمى غير طبيعى بيمار و ميزان ترى و خشكى او انتخاب مىكنيم ، كه به چند منضج صبحگاهى در ذيل اشاره شده . از بين آن‌ها يكى را انتخاب كنيد . مثلا اگر گرمى آن‌قدر زياد است كه گوشت داخل كبد از شرارهء آن تفتيده شده است داروى شيرهء خنك را انتخاب مىكنيم .\r\nتخم كاسنى ، تخم گشنيز ، تخم خرفه ، تخم خيار از هركدام مساوى بگيريد و هر شب يك قاشق غذاخورى آن را در يك ليوان عرق كاسنى كه به حد جوش رسيده داخل كنيد صبح دارو را درون يك پارچه نخى عصاره‌كشى كنيد ، به اين معنى كه دانه‌ها را درون همان عرق كاسنى مالش دهيد تا كاملا مواد داروئىاش خارج شود ، سپس صاف نمائيد تا بيمار آن را تناول كند . چند دقيقه بعد قاشق قاشق آب انار ميخوش ميل كند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nمنضج صبحگاهى ديگر\r\nخاكشير 3 قاشق غذاخورى ، شربت آب‌ليموى تازه 5 / 1 ليوان . خاكشير را تميز و ريگ‌شور كنيد و در شربت بريزيد اگر خواستيد كمى با شكر شيرين كنيد . صبح ناشتا ميل كند و تا 2 ساعت بعد چيزى نخورد .\r\n\r\nسومين منضج صبحگاهى\r\nزرشك آبى ، تمر هندى ، بيخ كرفس ، تخم كرفس از هركدام 25 گرم بگيريد و با هاون برقى نيم‌كوب كنيد . هر روز صبح ناشتا يك قاشق غذاخورى آن را با 2 ليوان آب بجوشانيد تا يك ليوان بماند ، صاف كنيد و بيمار آن را ميل كند و چند دقيقه بعد يك استكان آب انار يا يك استكان آب چغندرى كه با شكر و سركه پخته شده باشد بخورد .\r\n\r\nچهارمين منضج صبحگاهى\r\nمنضج ديگرى كه مىتوان انتخاب نمود شيرخشت است . 2 مثقال آن را در يك ليوان عرق كاسنى كه به حدّ جوش رسانيده‌ايد حل كنيد و صاف كنيد . بعد از تناول آن يك ليوان آب انار ميخوش را قاشق قاشق ميل كند . يا يك ليوان آب چغندرى كه با شكر و سركه پخته شده باشد .\r\n\r\nمنضج كمكى\r\nتخم شربتى ، تخم اسفرزه از هركدام مساوى بگيريد . از هركدام يك قاشق مرباخورى در يك ليوان شربت آب‌ليموى خنك ريخته با مقدار بسيار كمى شكر شيرين كرده ميل كند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nداروى قبل از ناهار و شام\r\nمليّن سرد كه تركيب آن عبارت است از : تخم خرفه ، تخم شربتى ، تخم كاسنى ، تخم كشوث . دانه‌ها را در يك ليوان عرق بيد يا بيد كاسنى بريزيد و خنك به بيمار بخورانيد .\r\n\r\nجوشاندهء مسهل عام\r\nسناء مكى 50 گرم\r\nگل سرخ 50 گرم\r\nترنجبين 50 گرم\r\nگل ختمى 25 گرم\r\nتخم كتان 25 گرم\r\nافسنتين 25 گرم\r\nمسهل عام را با گل نيلوفر آبى ، سه‌پستان ، زرشك آبى از هركدام 25 گرم مخلوط كنيد و با هاون برقى نيم‌كوب كنيد ، بعد از ظهرها يك الى دو بار طبق كار كردن شكم دفعات آن را تنظيم كنيد و هربار يك قاشق غذاخورى از دارو را در 2 ليوان آب بجوشانيد تا يك ليوان بماند ، صاف كنيد و در صورت نداشتن ديابت شيرين كرده ميل كنيد . براى جبران كم شدن قدرت اسهال‌آورى آن به خاطر افزودنىهاى فوق ، مقدار برگ سنا را در مسهل به دو برابر تا بيشتر مىتوانيد افزايش دهيد .\r\nمسهل عام يك داروى مسهل پايه است كه براساس تنظيم چهار خلط صفرا ، سودا ، بلغم و خون ابتدا در هضم اول واقع در معده و دستگاه گوارش طراحى شده است . به مناسبت‌هاى مختلف داروهاى ديگرى به آن اضافه مىشود . بعنوان مثال براى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nتبريد بيشتر در نسخهء بالا 3 دارو به آن اضافه مىشود . ممكن است براى ايجاد رطوبت و نرمى بيشتر و يا به مناسبت بيمارى بواسير داروهاى ويژهء ديگرى اضافه گردد . با اضافه كردن مواد به مسهل عام طبعا خاصيت مسهلى دارو كاهش مىيابد كه با افزايش مقدار برگ سنا قدرت اسهال‌آورى دارو حفظ مىشود . كيفيت ضعيف سنا در بازار داروهاى گياهى مشكل ديگرى است كه بايد در تركيب داروها در نظر گرفته شود .\r\nداروى عصر و شب را جوشاندهء بهجت و ديابت قرار مىدهيم تا كاملا بتوانيم بر گرمى كبد چيره شويم و از خواص ضدّ استسقائى آن بهره‌مند شويم . طبق دستور مسهل عام در دو وعده عصر و شب تهيه و هربار يك ليوان ميل كنيد .\r\nنسخه به شرح زير است :\r\n\r\nجوشانده ديابت\r\nسماق ، زرشك آبى ، گل ختمى ، تخم شويد ، چاى مكه ، ليموى عمانى از هركدام 25 گرم .\r\n\r\nجوشانده بهجت\r\nعناب ، بنفشه ، نيلوفر ، تخم كاسنى ، تخم گشنيز ، گزنه ، سه‌پستان از هركدام 25 گرم .\r\nاسامى ديابت و بهجت به اين معنى نيست كه بيمار لزوما دچار بيمارى ديابت يا بهجت است بلكه اين نسخه‌ها چون در بيماران ديابتى و مبتلايان به بهجت كاربرد فراوان دارد به همان نام مشهور شده است .\r\nچنانچه هنوز نياز به پائين آوردن گرمى كبد احساس مىشود هر شب قبل از خواب تركيب آب‌غوره رب انار را بخورد و بخوابد . تركيب آن به شرح زير است :\r\nآب‌غوره خانگى 3 كيلو\r\nرب انار خانگى 2 كيلو\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nهر دو را باهم مخلوط و روى شعلهء ملايم يك دقيقه بجوشانيد . پس از سرد شدن در جاى خنك نگهدارى كنيد و هر شب يكى دو قاشق تا بيشتر در يك ليوان آب سرد مخلوط كرده بيمار بنوشد .\r\n\r\nفوائد آب‌غورهء بىنمك و رب انار\r\nنسخه آب‌غوره رب انار را به همهء افرادى كه تحرك كم دارند و بويژه از 40 سال به بالا توصيه كردم كه هر شب قبل از خواب يك فنجان ميل كنند و تا آخر عمر ادامه دهند و يا اگر مىخواهند آثار خفيف بيمارىهايى نظير پروستات ، انواع يرقان ( هپاتيت‌ها ) ، فشار خون ، قند خون ، كهير ، جوش‌هاى صورت و بسيارى از بيمارىهاى مربوط به غلبه صفرا را از بين ببرند روزانه 3 بار يعنى صبح و ظهر و شب هربار يك فنجان نوش جان كنند . در بحث پيشگيرى نتايج بسيار عالى و درخشان امّا عميق و تدريجى از آن خواهند گرفت .\r\nخواص ديگر آن ضدّيت با انواع سرطان‌هاى دستگاه گوارش است و تصلّب شرائين و گرفتگى و سردرد ميگرن صفراوى و تصفيه‌كنندهء خون و ضد بيمارى ذيابيطس يعنى آب خوردن و فورا ادرار كردن و ضد گرمى كليه و تكرّر ادرار ناشى از آن مىباشد .\r\n\r\nبرنامهء غذايى\r\nرژيم غذائى بيمار شامل لعاب سوپ گشنيز باشد كه با انار يا سماق يا تمر هندى پخته شده باشد . همراه با اين غذا نان و مواد خام و ميوهء نپخته نخورد بلكه بهتر است غذا منحصر به همين سوپ باشد . هنگامى كه حال بيمار رو به بهبود رفت كته گشنيز نيز به غذاى بيمار اضافه كنيد . بتدريج غذاهاى آب‌پز ، و سرانجام به وضعيت عادى خواهد رسيد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nپاشويه\r\nتركيبى از برگ بيد و سدر و حنا و داروهاى سردمزاج ديگر را با آب جوش مخلوط كنيد و پاى بيمار را از زانو به پائين پاشويه كنيد . گل ختمى و نيلوفر را هم اضافه كنيد خوب است .\r\n\r\nضماد يا داروى گذاشتنى روى كبد\r\nتخم خرفه يا برگ تازه خرفه را با بذر قطونا ( اسفرزه ) .\r\nبكوبيد و با چغندر پخته و روغن گل سرخ بسرشيد و روى كبد بگذاريد .\r\n\r\nگذاشتنى روى ناف\r\nچلغوز كبوتر ، شحم الحنظل ، برگ بيد ، سناء مكى ، روغن گل سرخ يا روغن زيتون ، زهرهء مرغ ، سركه انگور خانگى .\r\nداروهاى خشك را پودر كنيد و هر روز به اندازهء يك قاشق مرباخورى تا بيشتر را با روغن و سركه بسرشيد و روى ناف بيمار بگذاريد و هر 24 ساعت يك‌بار عوض كنيد .\r\n\r\nحقنه در علاج سوء مزاج گرم كبد\r\nتخم گشنيز ، عناب ، بيخ كرفس تازه يا بيخ ريواس ، زرشك آبى ، سركه انگور خانگى ، حنا ، شحم الحنظل ، روغن گل سرخ يا روغن زيتون ، بورهء ارمنى .\r\nداروهاى خشك را با هاون برقى نيم‌كوب كنيد و هربار 2 قاشق غذاخورى آن را با 2 ليوان آب روى شعلهء ملايم بجوشانيد تا يك ليوان بماند صاف كنيد و با يك استكان روغن و نصف استكان سركه خانگى مخلوط و طبق دستور حقنه كنيد .\r\n\r\nحقنه و قوانين مربوط به آن\r\nبه ضم حا و سكون قاف و فتح يا كسر نون\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبه‌معناى ارسال مايعات از طريق مقعد به معاى مستقيم ( راست‌روده ، ركتوم ) و از طريق دهانهء رحم به داخل زهدان مىباشد . اختراع حقنه را به بقراط طبيب و دانشمند شهير يونان باستان نسبت مىدهند . حقنه به‌عنوان يك روش بسيار مفيد و كارآمد از ديرباز در طب يونانى و ايرانيان باستان و در طب اسلامى و ادامهء آن تا يك قرن پيش مورد توجه اطباء طب ايرانى قرار داشته است كه بايد با نهضت بيدارى كه اكنون در سراسر دنيا و در كشور ما براى احياء ارزش‌هاى طب طبيعى و سنتى آغاز شده به اين روش بسيار سودمند نيز توجه كافى مبذول گردد . جالب است بدانيد احاديث معتبرى از پيامبر اسلام ( ص ) در تحسين علماى طب يونان از جمله حضرت بقراط عليه الرحمه دانشمند مشهور يونان باستان رسيده كه ايشان را مردانى صالح و خداپرست معرفى فرموده‌اند .\r\nاثر حقنه در درمان بيمارىها اگر بيشتر از حجامت نباشد كمتر از آن هم نيست . حقنه مانند هر فن‌آورى طبى شرايطى دارد كه بايد آموخت و به آن عمل نمود . از جمله ميزان حقنه كه بين 50 تا 80 مثقال بايد در نظر گرفته شود . اگر كمتر باشد تأثير كافى نخواهد داشت و اگر زياد باشد بخش‌هاى بالايى شكم را مورد آزار قرار مىدهد . حرارت مايع حقنه بايد مطابق با حرارت بدن باشد . اگر سرد باشد توليد باد مىكند و امعاء دچار چائيدگى مىگردد . اگر گرم‌تر از بدن و يا داغ باشد براى حقنه‌شونده كلافگى و خفقان گرم ايجاد مىكند . نسخه‌هاى حقنه به‌گونه‌اى تنظيم مىشود كه مواد و اخلاط را از اعلى به اسفل بكشاند و بيمارى را به سمت پائين هدايت مىكند تا از اعضاء رئيسه مانند قلب و كبد و كليه‌ها دور شود و به سمت خروج از مقعد كشانده شود . مواد حقنه به مقدار لازم براى انواع بيمارىها درجاتى از لينت طبع را دارد تا باعث خراشيدگى در روده‌ها نشود . زمان انجام حقنه نبايد مصادف با رعد و برق و طوفان و امثال آن باشد و در هنگام اضطراب و ترس و هيجان و سرفه و سكسكه و عطسه مانع بهره‌ورى بهينه خواهد شد . طرز قرار گرفتن بدن به دو صورت است : يك وجه آن است كه حقنه شونده به حالت سجده قرار مىگيرد و زير سينه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدو بالش نرم قرار داده مىشود و وجه ديگر آن است كه بيمار به پشت دراز بكشد و زير باسن دو بالش نرم گذاشته شود . اين دو حالت براى حقنه در زهدان نيز براى بانوان در نظر گرفته مىشود . بهتر است حقنه‌شونده پس از دريافت مايع حقنه صبر كند تا احساس اجابت مزاج به وى دست دهد سپس به محل دفع برود و براى زهدان حدود 10 تا 15 دقيقه ماندن مايع حقنه كافى است . هنگام حقنه سر محقّنه ( آلت حقنه ) را چرب مىكنند تا خراشى متوجه بافت‌هاى مقعد يا زهدان نشود . آلت حقنه بايد به اندازه حد اقل سه بند انگشت طول داشته باشد تا مايع به بيرون ريخته نشود . بهتر است قبل از هربار حقنه كردن حد اقل يك‌بار با آب نمك ولرم حقنه صورت پذيرد آنگاه پس از تخليهء آب نمك داروى اصلى حقنه تنقيه شود . وسيلهء حقنه اگر يك‌بار مصرف نباشد بايد پس از هربار استفاده با آب نمك يا الكل ضد عفونى گردد . برخى از حقنه‌ها چند بار پشت سر هم پس از تخليه بايد تكرار گردد كه به تشخيص پزشك انجام مىپذيرد . دانش‌پژوهانى كه مىخواهند اطلاعات بيشترى در اين زمينه بدست آورند مىتوانند به كتاب مستقلى از مجموعهء پيك شفا تأليف همين مؤلف مراجعه نمايند .\r\n\r\nدرمان سوء مزاج گرم كبد همراه با ماده\r\nعلاج سوء مزاج همراه با ماده به زمان شروع درمان نيز وابستگى دارد . مثالى بزنم : دوران بو على عليه الرحمه طب شيميايى نبود كه بيماران استسقائى همه جور درمان‌هاى مخرّب از قبيل نمونه‌بردارى و شيمىدرمانى و پرتودرمانى را انجام بدهند و پس از نااميدى و جواب ردّ اطباء طب غربى اواخر كار بسراغ ما بيايند . بسيارى از بيماران پس از انجام درمان‌هاى مرسوم در حالى مراجعه مىكنند كه مادهء اخلاط خوب و بد در بدنشان سوخته و كم‌خونى و ضعف و يأس تمام وجودشان را در بر گرفته است . در اين حال ما با مسائلى روبرو هستيم كه هرگز دانشمند خوش‌نام ما با آن روبرو نبوده و طب تنها منحصر به طب ايرانى حكيمان زمان بوده است . پس با اين\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحساب كار ما بسى سخت‌تر و دشوارتر مىباشد . از يك‌سو بايد با عوارض بيشمار و عميق داروهاى شيميايى بجنگيم و از سوى ديگر بايد اطرافيان بيمار را متقاعد كنيم كه بايد با زحمت زياد داروهاى مريض و كارهاى مربوطه را با همكارى گروهى و با نظم و ترتيب دنبال كنند تا بتوانند با جبران اشتباهات قبلى بر بيمارى چيره شوند . ممكن است مريض هنگامى به سيستم طب ايرانى مراجعه كرده كه مادهء خلطى همراه سوء مزاج در وسعت زيادى اعضاء و جوارح وى را تحت تأثير قرار داده است . در اين حالت با توجه به شدت و ضعف و كيفيت مادهء همراه سوء مزاج بايد داروها و رژيم غذايى را در سفرهء درمان روزانه با دقتى دوچندان چينش كنيم . منضج صبحگاهى را در اين برنامه به‌گونه‌اى تغيير مىدهيم كه به تدريج مادهء همراه را به اصلاح بكشاند .\r\n\r\nمنضج بامدادى\r\nعناب ، زرشك آبى ، گل نيلوفر ، گل سرخ ، پر سياوشان ، بادرنجبويه ، بابونه ، تخم كاسنى .\r\nداروها را مساوى بگيريد . با هم مخلوط و با هاون برقى نيم‌كوب كنيد . يك قاشق غذاخورى آن را با 2 ليوان آب بجوشانيد تا يك ليوان بماند . صاف كنيد و كمى با شكر درصورتىكه بيمارى ديابت نداشته باشد شيرين كرده ميل كند .\r\nهمراه با آن ماء الجبن را به ميزان 2 ليوان با يك ليوان عرق كاسنى يا شاه‌تره يا آب انار يا آب زرشك آبى يا آب ميوهء گريپ‌فروت مخلوط نموده و 5 / 1 ليوان آن را نيم ساعت پس از مصرف منضج صبحگاهى ميل كند و 5 / 1 ليوان باقىمانده را همراه با منضج كمكى تناول كند .\r\n\r\nطرز تهيه ماء الجبن\r\nشير بز ارزق‌چشم را پس از جوشاندن و سرد شدن با يك سوم وزن خودش سركه خانگى يا آب‌ليمو يا آب‌غوره بىنمك مخلوط كنيد ، در كيسه نخى يا كتانى ريخته آب آن را در ظرفى كه زير آن گذاشته‌ايد جمع كنيد و در جاى خنك\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنگهدارى كنيد . بهتر است بز قبل از دوشيده شدن با بقولات سرد مانند كاهو ، باقالا ، كاسنى و امسال آن تغذيه شود تا كيفيت ماء الجبن بهتر گردد . اگر شير بز در دسترس نبود شير گوسفند و اگر نبود شير گاو غير پاستوريزه و نازلترين كيفيت آن با شير گاو پاستوريزه مىباشد .\r\n\r\nمنضج كمكى\r\n5 / 1 ليوان ماء الجبن باقىمانده را با يك ليوان جوشاندهء بدست‌آمده از نسخهء زير مخلوط يا جداجدا ولى پىدرپى ميل كند . نسخه به شرح زير است :\r\nعناب ، شاه‌تره ، زرشك ، تخم كاهو ، بابونه ، تخم گشنيز .\r\nاز هركدام مساوى بگيريد و با هاون برقى نيم‌كوب كنيد و مانند همهء جوشانده‌ها هربار يك قاشق غذاخورى آن را با 2 ليوان آب بجوشانيد تا يك ليوان باقى بماند . صاف كنيد و با كمى شكر شيرين كرده ميل كند .\r\nدستورات ديگر همان نسخه‌هاى مربوط به علاج سوء مزاج گرم كبد است .\r\n\r\nسوء مزاج سرد كبد\r\nعلائم سوء مزاج سرد كبد در اكثر مباحث مربوط به بيمارىهاى مختلف و در مجموعه كتاب‌هاى پيك شفا بارها توضيح داده شده است . عدم تشنگى ، سفيد شدن لب‌ها ، كم‌خونى ، سستى بدن ، ادرار بيرنگ يا سفيد ، سنگينى ادرار به علت ماده غليظ كننده بلغمى و سستى و نامنظمى نبض كه بوضوح مشهود است . هضم غذا ناقص صورت مىگيرد و باعث كم‌خونى مىشود . اگر مادهء غذايى كه در معرض هضم ناقص قرار گرفته در سيستم جذب و دفع تحليل نرود كم‌كم به تعفّن مىگرايد و شايد تب روىآور گردد . هشدار هميشگى ما به مردم در مورد آب‌درمانى طب ايرانى به همين دليل است كه همراه با غذا و بعد از آن آب و ساير مايعات ننوشند . هنگامى كه كبد در حالت التهاب و تشنگى است و زمانى كه معده در حال دريافت غذاست آب زيادى را مىمكد و همين روند در صورت عادت منجر به سوءمزاج‌هاى سخت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمىشود . شايد احاديث طب اسلامى مبنى بر كراهت نوشيدن آب به همين معنا تكيه داشته باشد كه نوشيدن مايعات در حالاتى از قبيل گرماى شديد و ورزش سنگين و تعريق زياد و غذاى چرب و سنگين مىتواند مصيبت‌هايى را براى كبد و متعاقب آن براى معده و ساير اندام‌ها ببار آورد . خوردن شراب و هر نوع شربت حاوى الكل براى مبتلايان به سوء مزاج گرم كبدى خطرناك است و ممكن است بيمارى به سمت سيروز كبدى سوق داده شود .\r\n\r\nدرمان سوء مزاج سرد كبد\r\nيكى از دو منضج زير را صبح ناشتا انتخاب كنيد :\r\n\r\nمنضج صبحگاهى\r\nخاكشير به ميزان 3 قاشق غذاخورى را در يك ليوان آب جوش ريخته صبح ناشتا بخورد .\r\n\r\nدومين منضج صبحگاهى\r\nتخم شربتى ، تخم بالنگو ، فرنجمشك را مساوى بگيريد ، صبح ناشتا يك قاشق مرباخورى آن را با نصف استكان گلاب و نصف استكان عرق بيدمشك و نصف استكان عرق باديان يا عرق بادرنجبويه مخلوط و نوك قاشق چايخورى زعفران سائيده اضافه نموده ، با شكر يا نبات شيرين كرده ميل كند .\r\n\r\nمنضج كمكى\r\nانيسون شيرين ، بارهنگ ، رازيانه .\r\nاز هركدام مساوى بگيريد و در ماهىتابه بو بدهيد تا همه اجزاء قهوه‌اى رنگ شوند ، پودر كنيد و با هموزن خودش شكر مخلوط و ساعتى بين صبح تا ظهر يك قاشق مرباخورى آن را با حدود يك استكان آب ميل كند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nداروى قبل از ناهار و شام\r\nپودر بيسموت گياهى :\r\nپودر شيرين‌بيان 60 گرم ، پودر رازيانه و انيسون شيرين و نعناع از هركدام 10 گرم و زيره سياه و سبز از هركدام 5 گرم « در مجموع 100 گرم . »\r\nاين دارو داراى خواص متعدد است . براى انواع سوءمزاج‌هاى سرد معده و كبد مفيد و از عفونت معده جلوگيرى كرده رطوبت‌هاى اضافى را جمع كرده معده و كبد را قوت مىبخشد . ضدعفونىكنندهء دستگاه گوارش و امعاء است . انگل‌ها را مىكشد و در علاج زخم معده و اثنىعشر بىنظير است . اسهال را بند مىآورد و كوليت روده تحريك‌پذير را آرام مىكند . ضد كم‌خونى بوده و فشار خون پائين را به خوبى تنظيم مىكند . بلغم و سردى و مادهء خلطى سرد را از معده پاك مىكند . بادشكن و مقوى باه است و به خوبى روابط بين معده و كبد را تنظيم مىكند .\r\nقبل از ناهار و شام هربار يك قاشق مرباخورى آن را با مقدارى شكر و كمى آب ميل كند .\r\n\r\nجوشاندنى مسهل عام\r\nتركيبات آن در قسمت درمان سوء مزاج گرم كبد آمده است ، طبق دستور عمل كند . اگر با يك‌بار خوردن جوشاندهء مسهل اسهال ملايم به دفعاتى حدود 3 تا 4 بار ايجاد شد به همان يك‌بار بسنده كند و گرنه 2 تا 3 ساعت بعد تكرار نمايد تا اسهال ملايم ايجاد شود .\r\n\r\nرژيم غذايى بيمار به اين شرح توصيه مىشود\r\nگوشت پرندگان گرم‌مزاج و پرانرژى مانند گنجشك ، تيهو ، درّاج ، كبوتر و كبك مناسب است كه به صورت آب‌پز و بخارپز پخته شده باشد . گوشت گوسفند بدون چربى و اگر گوسفند جوان باشد به صورت كباب لطيف ميل شود . شب‌ها شام سبك و غذاهايى مانند كتهء شويد و امثال آن باشد . مرغ اگر مصرف مىشود خانگى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nباشد . سوپ‌هايى كه همراه با سبزىهايى مانند گشنيز ، شنبليله و جعفرى و ترخون و امثال آن باشد با گوشت پرندگانى كه ذكر شد . پسته و مغز بادام و فندق و تا حدودى گردو و بادام هندى خوب است . بادام را در آب جوش از پوست قهوه‌اى جدا كرده مغز سفيد آن را به صورت پوره با شربت عسلاب يعنى عسل كه در آب جوش محلول شده باشد ميل كند . با گزنهء تر يا برگ كاسنى يا غازياغى و كنگر خورشت درست كرده بخورد . اگر برنج مىخورد پودر سبوس برنج را به ميزان يك قاشق مرباخورى يا غذاخورى با يك ليوان برنج بپزند . پرهيز از چربىها و شير و مشتقات شير و ميوه‌هاى پرآب و رطوبت‌بخش و غذاهاى ديرهضم و سنگين و گوشت گاو لازم است .\r\n\r\nحقنه\r\nحقنهء بيماران مبتلا به سوء مزاج سرد كبد به شرح زير است كه در صورت نياز و تشخيص پزشك در كنار ساير درمان‌ها قرار مىگيرد .\r\nشحم الحنظل ، قنطوريون ، نانخواه ، شبت ، سداب ، شنبليله از هركدام حدود يك مشت ، سكبينج ، بورهء ارمنى ، از هركدام 10 گرم .\r\nداروها را باهم در يك ليتر آب بجوشانيد تا نصف آن بخار شود ، صاف كنيد سپس عسل ، روغن بادام شيرين از هركدام يك ليوان ، زهرهء گاو يك استكان ، همه را در هم بياميزيد و طبق دستور حقنه هربار حدود 50 تا 80 مثقال آن را در يك نوبت حقنه كنيد .\r\n\r\nدرمان سوء مزاج سرد كبد همراه با ماده\r\nترش‌مزگى دهان ، مرطوب بودن مدفوع و رنگ مايل به سياه و سبز بدون زردى و خشكى . ماده همراه در صورت ازدياد بيشتر از حالت عادى مىتواند ايجاد تعفّن كرده و تب به بار آورد مانند حالاتى كه در سوء مزاج سرد كبد گفته شد . ساير حالات متضاد با علائم سوء مزاج خشك است .\r\nيكى از منضج‌هاى زير را انتخاب كنيد :\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nمنضج صبحگاهى\r\nخاكشير به ميزان 3 قاشق غذاخورى در يك ليوان آب جوش ريخته و با شكر يا نبات شيرين كرده ميل كند و تا 2 ساعت چيزى نخورد . قوىتر مىخواهد خاكشير را در ماهىتابه بو بدهد تا قهوه‌اىرنگ شود . هموزن آن شكر اضافه كرده و پودر كند . هر روز صبح در يك ليوان آب جوش ريخته پس از نيم‌گرم شدن تناول كند . مىتواند يك روز به صورت بوداده و يك روز به صورت معمولى طبق دستور بالا عمل كند و پس از مصرف تا 2 ساعت چيزى نخورد .\r\n\r\nدومين منضج صبحگاهى\r\nيك قاشق غذاخورى بارهنگ را با يك استكان عرق نعناع و يك استكان آب مخلوط و روى شعله داغ كند تا به حد جوش برسد سپس از روى آتش بردارد و بگذارد نيم‌گرم شود آنگاه با نبات يا شكر شيرين كرده ميل نمايد .\r\n\r\nسومين منضج صبحگاهى\r\nمنضج بلغم :\r\nبادرنجبويه ، گل سرخ ، پرسياوش ، باديان ، گل‌قند .\r\nاز هركدام مساوى بگيريد و باهم مخلوط و با هاون برقى نيم‌كوب كنيد و هربار صبح ناشتا يك قاشق غذاخورى را با 2 ليوان آب روى شعلهء ملايم بجوشانيد تا يك ليوان بماند ، صاف كنيد و با شكر شيرين كرده ميل كند . تا 2 ساعت بعد چيزى نخورد .\r\n\r\nطرز تهيهء گل‌قند\r\nمقدارى گل محمّدى خشك‌شده را پودر كنيد سپس با گلاب خمير كنيد و كف سينى پهن كنيد و در آفتاب خشك كنيد ، 7 بار عمل خميركردن با گلاب را تكرار و خشك كنيد . اين دارو به تنهائى خواص متعددى دارد . براى رفع گرفتگى و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nيبوست كودكان و دفع بلغم غليظ در كودكان و بزرگسالان بسيار اثربخش است و در ساير موارد در نسخه‌هاى گوناگون براى زدودن آثار بلغم نافع و بدبوئى ادرار و مدفوع و عرق را زايل مىكند .\r\n\r\nمنضج كمكى\r\nانيسون شيرين ، زيره سبز ، بارهنگ ، باديان .\r\nاز هركدام مساوى بگيريد و باهم مخلوط كنيد و در ماهىتابه بو بدهيد تا رنگ آن قهوه‌اى شود سپس با هموزن خودش شكر مخلوط و پودر كنيد . هر روز ساعت حدود 10 صبح كه تقريبا 2 ساعت از مصرف منضج صبحگاهى گذشته باشد يك قاشق غذاخورى آن را با يك استكان آب ميل كند .\r\n\r\nداروى قبل از ناهار و شام\r\nپودر بيسموت گياهى :\r\nكه در سطور بالا تركيبات آن آورده شده است . هربار قبل از ناهار و شام يك قاشق مرباخورى تا غذاخورى آن را با آب و كمى شكر مخلوط كرده ميل كند .\r\n\r\nجوشاندنى مسهل عام\r\nزيره سياه و سبز ، بادرنجبويه ، سياه‌دانه و تخم كرفس به ميزان هر كدام 15 گرم را پس از نيم‌كوب كردن به وسيلهء هاون برقى ، به مسهل عام اضافه كنيد بعد از ظهرها يك الى 2 بار طبق دستور مسهل عام ميل كند . معيار دفعات مصرف آن ايجاد اسهال ملايم بين 3 تا 4 بار اجابت مزاج در روز مىباشد . بنابراين اگر يك‌بار جوشانده ، اسهال مزبور را بوجود آورد به همان يك‌بار در روز اكتفا بايد نمود و الا 2 بار و بيشتر به تناسب نياز ضرورت پيدا خواهد كرد . اين مهم بايد مورد توجه پزشك و بيمار هر دو قرار گيرد .\r\nاگر سوء مزاج سرد همراه با ماده و شديد است و قوىتر مىخواهيد با اضافه كردن داروى قبل از خواب در ادامهء چينش داروها ، علاج را قوت بيشتر ببخشيد :\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nداروى قبل از خواب\r\nعرق پونه ، عرق نعناع ، عرق زيره ، عرق بادرنجبويه ، گلاب از هركدام يك پنجم ليوان باهم مخلوط كرده سپس آن را با نوك قاشق چايخورى زعفران ممزوج و با شكر شيرين كرده هر شب قبل از خواب ميل كند .\r\n\r\nغذاى مبتلايان به سوء مزاج سرد كبد با ماده\r\nغذاها تقريبا همان‌هايى است كه در علاج سوء مزاج سرد كبد ذكر شد .\r\n\r\nسوء مزاج خشك كبد و درمان آن\r\nزبان خشك و تشنگى روىآور است و رنگ متمايل به آبى بر ادرار ايجاد مىشود و تعدادى از علامات غلبهء خشكى در جاهايى از بدن نمايان مىگردد .\r\nچينش داروها را با رطوبت بخش‌ها پى مىگيريم .\r\n\r\nمنضج صبحگاهى\r\nتخم شربتى ، تخم بالنگو ، تخم خرفه ، بارهنگ ، قدومه شيرازى .\r\nاز هركدام مساوى بگيريد و هر روز صبح ناشتا يك قاشق غذاخورى آن را با يك استكان گلاب و يك استكان عرق بيدمشك با كمى شكر مخلوط و ميل كند . تا يك ساعت بعد چيزى نخورد .\r\n\r\nمنضج كمكى\r\nاسفرزه ، خاكشير ، تخم شربتى ، بالنگو ، قدومه شيرازى ، بارهنگ ، گل بنفشه .\r\nداروها را مخلوط كرده هر روز بينا بين صبح و ظهر يك قاشق غذاخورى آن را در يك ليوان آب خنك ريخته با كمى شكر ميل كند . اسفرزه و تخم مرو جايز نيست كه جوشيده شود يا در آب‌جوش ريخته شود ، همينطور كوبيدن و پودر كردن اين دو دارو نيز جايز نمىباشد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nمسهل عام\r\nجوشاندنى مسهل عام را با نرمى بخش‌هائى مانند قدومه ، سه‌پستان ، تخم شربتى ، تخم شلغم ، بنفشه ، نيلوفر ، عناب و امثال آن مخلوط مىكنيم و طبق دستور جوشانده عمل مىكنيم تا اسهال ليّن در روده‌ها ايجاد شود و مزاج امعاء و احشاء و روده‌بندها و آوندهاى كبد و كيسهء صفرا و ماساريقا و وريد باب به تدريج نرم گردد .\r\nبراى رطوبت بخشيدن و نرمى بيشتر از 5 عدد انجير و 10 عدد آلوبخارا و يا 5 عدد زردآلو و 5 عدد هلو و 5 عدد آلوبخارا كه از شب در يك پيالهء آب خيس كرده‌ايد ، روز بعد تناول گردد .\r\nرژيم غذايى بيمار مبتنى بر غذاهاى لينت‌بخش همراه با سبزيجات و ميوه‌هاى جاليزى مانند كدوى خورشتى و كدوى حلوايى و امثال آن مناسب حال بيمار مىباشد .\r\nشربت‌هاى مختلف نيز مىتوانند در اين زمينه يارىرسان باشند كه بهترين آن‌ها را در كتاب شربت‌ها از مجموعهء پيك شفا مىتوان انتخاب نمود .\r\nمالش بدن با روغن‌هائى نظير زيتون ، كرچك و سقز و كنجد و امثال آنكه با هم مخلوط شده باشد مىتواند در نرم و مرطوب كردن اعضاء و جوارح بيمار و رفع خشكى مؤثر واقع گردد .\r\n\r\nسوء مزاج خشك كبد همراه با ماده\r\nبسته به اينكه ماده همراه با سوء مزاج سودا يا صفرا باشد و يا سوداى رسوب كرده از سقوط صفرا مبدّل به سودا شده باشد علامت‌ها متفاوت مىباشد . علامت‌هاى واضح غلبهء سودا يا صفرا را كه توضيح داده شده در اينجا مدّ نظر داشته و به آن استناد كنيد و مانند سوء مزاج قبلى داروها را بچينيد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nسوء مزاج تر كبد و درمان آن\r\nبدن سست و بىحال است . تشنگى كم است و صورت سفيد يا كمرنگ مىشود . صورت برانگيخته و پف‌آلود مىگردد ، بويژه پس از برخاستن از خواب .\r\nعدم تمايل به كار روزانه ، بيحالى و بىحوصلگى روىآور مىباشد .\r\nيكى از دو منضج زير را انتخاب كنيد :\r\n\r\nمنضج صبحگاهى\r\nريواس ، بادروج ( ريحان كوهى ) ، ايرسا ( ريشه بنفشه ) ، ريشه زرشك ( آرغيس ) ، تخم كرفس ، زبان گنجشك ، زوفا .\r\nاز هركدام مساوى بگيريد . با هاون برقى نيم‌كوب كنيد طبق دستور همهء نقوعات ( جوشاندنىها ) هربار يك قاشق غذاخورى آن را با 2 ليوان آب روى شعلهء ملايم بجوشانيد تا يك ليوان بماند صاف كنيد و در صورت نداشتن ديابت با كمى شكر شيرين كرده صبح ناشتا ميل كنيد ، تا حدود 2 ساعت بعد چيزى نخورد .\r\n\r\nمنضج صبحگاهى ديگر\r\nخاكشير ، بارهنگ\r\nمساوى بگيريد و در ماهىتابه بود بدهيد تا قهوه‌اى رنگ شود . هر روز صبح ناشتا يك قاشق غذاخورى آن را در يك ليوان آب با كمى شكر شربت درست كرده ميل كند . حدود 2 ساعت چيزى نخورد .\r\n\r\nمنضج كمكى\r\nانيسون شيرين ، تخم كرفس ، تخم جعفرى ، زيره سبز ، طباشير ، عفص ( ميوه بلوط ) ، تخم يونجه .\r\nاز هركدام مساوى مخلوط كرده و پودر كنيد هربار بينا بين صبح و ظهر يك قاشق غذاخورى آن را با مقدارى آب در يك استكان همراه با كمى شكر ممزوج و ميل كند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nداروى قبل از ناهار و شام\r\nپودر بيسموت گياهى :\r\nاجزاء آن در صفحات قبل ذكر گرديد . قبل از هر غذا يك قاشق مرباخورى آن را با كمى آب و شكر مخلوط و ميل كنيد .\r\n\r\nجوشاندنى بعد از ظهرها\r\nمسهل عام را با تخم كاسنى ، تخم كرفس ، خارخاسك از هركدام 25 گرم مخلوط و با هاون برقى آسياب كرده طبق دستور مسهل عام آن‌قدر تناول كند تا روزانه 3 تا 4 بار شكم به حالت اسهال ملايم كار كند .\r\n\r\nرژيم غذائى 15 روزه\r\nظهرها يك روز در ميان بجاى ناهار سوپ گشنيز ميل كنيد كه با مواد زير پخته شود : سبزى گشنيز ، اسفناج يا برگ چغندر ، عدس ، كمى برنج ، ماهيچه گوسفند يا مرغ بدون چربى ، آلوى بخارا يا آلوچه .\r\nشب‌ها شام از موارد زير به دلخواه يكى را انتخاب كنيد :\r\n- كته گشنيز يا كته شويد با مرغ آب‌پز يا ماهيچه گوسفند ، پس از آن كاهو و سكنجبين ميل كنيد .\r\n- كدوى آب‌پز و گوشت هر نوع پرنده دلخواه ، پس از آن كاهو و سكنجبين ميل كنيد .\r\n- سيراب و شيردان جگر سفيد ( شش ) گوسفند كه چربى آن را گرفته‌ايد ولى پرزهاى آن را نگرفته باشند با چاشنى آب‌ليمو\r\nپرهيز غذايى :\r\nاز خوردن غذاهاى پرچرب ، سرخكردنى و روغن‌هاى مايع و جامد نباتى ، سوسيس ، كالباس ، نوشابه ، چيپس ، پفك و اغذيه بسته‌بندى ، آب يخ ، ماست و ترشى ، خامه ، تخم‌مرغ خوددارى كنيد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nپيشگيرى از بيمارىهاى كبدى بطور كل\r\nچه چيزهايى براى كبد مضرند و چه چيزهايى با كبد سازگارند ؟ !\r\nغذاهاى ناسازگار در زمان ما با توجه به سيستم غذايى وارداتى كه متأسفانه بطور گسترده فرهنگ تغذيه‌اى مردم جهان را تحت تأثير قرار داده اكثرا با كبد ناسازگار و معده را تحت فشار قرار مىدهد .\r\nنان‌هاى ساندويچى با ايجاد چسبندگى در معده و روده كار هضم را با مشكل مواجه مىسازد . محتواى ساندويچ‌ها اغلب سرخكردنى است و با تركيبات نامناسبى كه دارد كبد را مورد آزار قرار مىدهد .\r\nغذاهايى مانند ماكارونى و امثال آن نيز همين تأثير را بر دستگاه گوارش و كبد مىگذارند مگر آنكه با اصلاحاتى مضرّات آن را رفع كنيم ، روغن مايع و جامد نيز در اين ميان نقش فراوانى دارند ، اين نظريه بر اين اساس است كه مواد سرخكردنى تازه باشند و از روغن‌ها بيش از يك‌بار استفاده نشده باشد . اما روغن مايع چه سرخكرده و چه سرخ نكرده براى كبد مضر و بهتر است بطور كلى از سيستم غذايى مردم حذف گردد . اين نظريه به واسطهء روش جداسازى روغن از جرم گياه است كه كاملا شيميايى و همراه با عوارض بيشمار است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nسوسيس و كالباس بعنوان يكى از عوامل مهم ايجاد تومورهاى بدخيم در جمجمه بشمار مىآيد . غذاى كم‌ارزش با ضررهاى بيشمار ، ديرهضم و نفاخ و به اصطلاح طب ايرانى ردى الكيموس و خون كثيف توليد مىكند . نه تنها مغز را مبتلا به تومور مىكند بلكه براى كبد نيز بسيار ناگوار است .\r\nنوشابه‌هاى گازدار نيز در ايجاد بواسير ، ديابت و سرطان دهانهء معده و سوء مزاج كبدى نقش بسزايى دارند . هر نوع غذاى بسته‌بندى مانند كنسروها بايد كمتر مصرف شود . آب‌ميوه‌هاى بسته‌بندى و رانىها با توجه به فراوانى نعمت وجود ميوه در كشور ما كه داراى حد اقل 4 نوع اقليم آب‌وهوايى كلى مىباشد ، غير ضرورى است و هرگز نبايد جاى آب‌ميوهء طبيعى را بگيرد . طرز فكر دست‌اندركاران بهداشت زمينه‌هاى ذهنى غلطى را در مردم نهادينه كرده كه مردم هر چيز شيك و برّاقى را بهداشتى تلقى مىكنند و كارى به تأثيرات كوتاه‌مدت و درازمدت آن ندارند . مثالى در اين زمينه مىتواند در تنوير افكار مردم مؤثر باشد ، هنگامى كه بيماران مبتلا به گرفتگى عروق كرونر در حال زالودرمانى براى باز شدن رگ‌هاى قلب هستند به همراهان وى توصيه مىكنيم كه مقدارى آب‌ميوه به بيمار بدهند تا هنگام زالودرمانى احيانا دچار ضعف نشوند . برخى از همراهان بسوى سوپرماركت‌هاى اطراف رفته و چيزهايى مانند سان‌ايچ و آب‌ميوه‌هاى بسته‌بندى خريدارى مىكنند و از تهيه آب‌ميوه تازه خوددارى مىنمايند . وقتى علّت آن را جويا مىشويم مىگويند ممكن است آب ميوه‌هاى تازه آلوده به ميكروب باشد . غافل از آنكه اگر بر فرض ميكروبى در آب ميوه‌هاى تازه باشد « كه معمولا چنين نيست » نهايتا يك مسموميت ساده منجر به اسهال ايجاد مىكند اما وقتى مردم و بخصوص جوانان ما عادت مىكنند بجاى آب‌ميوهء طبيعى از بسته‌بندىشده‌ها با مواد افزودنى و نگهدارنده استفاده كنند جسم و جان عزيزان خود را مهياى بيمارىهاى سخت و صعب العلاج مىنمايند كه امروزه بلاى سلامتى مردم شده است و علاوه بر آن بسته‌بندىهاى مربوط به اين مواد غذايى محيط\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nزيست را به شدّت آلوده ساخته است . آيا به نظر شما كدام غير بهداشتىتر است ؟ ! كدام ارگان و نهاد مسئول اين انديشه‌هاى غلط در ذهن مردم مىباشد ؟ !\r\nخوردن صبحانه بطور كامل براى تقويت كبد بسيار ضرورى است . روىهم رفته آنچه براى معده خوب است براى كبد نيز مفيد مىباشد . آب يخ و آب را لاجرعه و يك دفعه سر كشيدن هم براى معده و هم براى كبد و هم براى ماساريقا مضر است . از نيم ساعت قبل از غذا تا يك و نيم ساعت بعد از آن نوشيدن آب و ساير مايعات مضرّ است .\r\nرعايت همهء مراتب فوق براى نگهدارى حال كبد ضرورى است امّا اگر اين رعايت‌ها انجام نشد و كبد دچار سوء مزاج گرديد عدم دفع سوء مزاج كم‌كم كبد را براى پذيرفتن بيمارىهاى خطرناك آماده مىسازد . يكى از مهمترين اين حالات بيمارى سوء القنيه است كه پيش‌درآمد سرطان و سيروز كبدى مىباشد . تأكيد ما در تشريح سوءمزاج‌ها و سوء القنيه به اين منظور است كه فن پيشگيرى را در مردم آموزش دهيم كه هرگز به بيمارىهائى مانند سيروز يا استسقاء دچار نشوند و شعار پيشگيرى بهتر از درمان را شعار خود قرار داده و به آن عمل كنند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nسوء القنيه\r\nاين بيمارى مقدمهء بيمارى استسقاء يا سيروز كبدى است كه درمان آن بسيار آسان‌تر از استسقاء كبدى است و شناختن آن از اهميت ويژه‌اى برخوردار است .\r\nعلامات آن عبارتند از :\r\nرنگ پوست سپيد مايل به زرد مىشود كه حالتى خاص از رنگ زرد است .\r\nنشانه‌هايى از زبان و صورت و دستگاه گوارش ، بهم‌ريختگى اوضاع داخلى و ظاهرى بيمار ، گاه دچار تب‌هاى نامنظم و خفيف ، گر گرفتگى و عرق سرد و لرز داخلى ، منگى سر ، بىاشتهايى ، قراقر شكم ، ورم دست و پا ، نامنظم كار كردن دستگاه‌هاى دفعى بدن ، رنگ ادرار ، ميكروب‌هاى عفونى در دستگاه گوارش كه در بسترى از صفراى بلغم غوطه‌ورند و بيخوابى زياد مىشود ، خارش در ابعاد كم و زياد بر پوست بيمار چيره مىشود ، لثه‌ها بىرنگ و آن هم دچار خارش مىشود ، زخم‌هاى بدن دير جوش مىخورند و پوست بدن گاه حالت افروختگى و گاه تورم دارد .\r\n\r\nمقدمات ضرورى براى درمان سوء القنيه\r\nبراى علاج سوء القنيه مقدماتى را كه آگاهى از آن‌ها ضرورت تام دارد متذكر مىشوم .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nتا اينجا سوءمزاج‌ها را با علاجش توضيح دادم ، با اين ديدگاه صحبتى از ويروس و عوامل نامرئى و ميكروب نيست . يعنى چه عوامل خارجى مانند ميكروب يا ويروس باشد يا نباشد در اينجا مسئله مورد بحث ما نوعى سوء مزاج است كه ما آن را خارج شدن كبد از مسير طبيعى و روند عادى خوانديمش . اين نوع سوء مزاج با علاماتى كه ذكر شد همان بيمارى سوء القنيه است . شرط ضرورى براى تحقق هر بيمارى دو چيز است كه بايد مورد توجه جدى پزشكان طب پايه قرار گيرد :\r\n1 ) بستر بيمارى\r\n2 ) عامل بيگانه مانند ويروس و ميكروب و هر چيزى كه از خارج بدن وارد شود .\r\nهرگاه بستر بيمارى كه عبارت از سوء مزاج و عدم تعادل اخلاط و تراكم مواد غير ضرورى در بدن است فراهم گردد عامل بيگانه مىتواند با مشاهدهء زمينهء مناسب وارد شده و بيمارى ايجاد نمايد . بنابراين همهء بيمارىهاى كبدى كه نقشى در تضعيف كبد دارند مانند هپاتيت‌ها و كبد چرب و سوءمزاج‌هاى معده و كبد درصورتىكه با علامات سوء القنيه تطابق داشته باشند به نوعى سوء القنيه يعنى پيش‌زمينهء استسقاء كبدى تلقى مىگردند .\r\nهنگامى كه اين سوء مزاج تغييرات جدّى و مؤثّرى برجاى گذاشت كبد را آمادهء پذيرش بيمارى مهلك‌ترى مىكند . سوءمزاج‌ها اگر با يكديگر تركيب شوند نسبت به آنكه تنها يك نوع سوء مزاج باشد مسئله جدّىتر مىشود ، بيمارى سوء القنيه كبد را محاصره مىكند ، امّا هنوز به آن شدت نرسيده كه بيمار را زمين‌گير كند .\r\nهركس در اين مرحله هوشيار و بينا گشت به راحتى خود را از دهان اژدها بيرون مىكشد و از بيمارى نجات پيدا مىكند كه طب جديد اشراف چندانى در علاج آن ندارد ، زيراكه در اين مرحله درست كه مقدمهء بيمارى استسقاء كه همان سيروز كبدى است مىباشد اما چون اخلاط غير طبيعى كاملا منسجم و قوى نشده‌اند\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nقدرت كافى براى چيره شدن و نشستن در كبد را ندارند و به خوبى با تمهيدات و تدابير حكيمانهء اطباء طب ايرانى منهزم و مضمحل خواهند شد .\r\nجالب است بدانيد بيمارى سوء القنيه با اين تعاريف و علامت‌ها در طب جديد شناخته شده نيست چراكه ديدگاه تجزيه‌نگر طب علمى غربى ، علامت‌هاى اين بيمارى را نمىتواند به هم ارتباط دهد و از مجموع آن‌ها به سوء القنيه پى برد . مثلا يكى علامت نفخ و قراقر شكم را مىبيند مىگويد گاستريت داريد و داروى مربوط به گاستريت را تجويز مىكند ، ديگرى به كم‌خونى بيمار توجه مىكند و قرص و كپسول آهن مىدهد ، سومى داروى ضد حساسيت مىدهد به مناسبت خارش بدن و هر كس با ديد تجزيه تشخيص مىدهد و علاجى را در نظر مىگيرد .\r\nديدگاه علمى طب غربى در مثال مانند آن فيلى است كه در تاريكى در اتاقى قرار داشت و هركس بر آن فيل وارد مىشد با لمس دست نظرى مىداد و هيچ‌كدام بر واقعيت وجود فيل منطبق نبود اما بخشى از حقيقت را جدا عنوان مىكرد . اين برداشت‌هاى گسيخته و منفعل هرگز نمىتوانست به واقعيت وجود فيل منجر شود .\r\nبگذريم نكته‌ها رفت و در اين قرن پر از بيمارى شكايت دردمندان و همچنين اطباء طب ايرانى كه دلسوزانه هشدار مىدادند و مردم را از بيمارىهاى ناشى از تسلط فرهنگ غربى و صنعتى شدن بر حذر مىداشتند به جايى نرسيد و نسخه‌ها و داروها و مهارت‌هاى اطباء ايرانى در دل خاك نهفته شد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nشناخت سيروز كبدى و بيمارىهاى منجر به سيروز كبدى با معيارهاى طب غربى\r\nبيشترين تومورهاى منجر به سيروز كبدى كارسينوماهاى اوليه مىباشند كه به نام هپاتو سلولر 80 تا 90 درصد تمام كارسينوماهاى كبد را تشكيل مىدهند .\r\nبيمارىهاى مزمن كبدى به هر صورت زمينه را براى كارسينوماها مساعد مىسازند .\r\nانواع مختلف بيمارىهاى مزمن كبدى از نوع متابوليك ، الكليك ، ويروسى و ايديوپاتيك ممكن است منجر به بروز كارسينوماى سلول كبد شود . زمينه‌هاى ارثى شيوع بيمارى را از به دو تولّد افزايش مىدهد . وجود التهاب‌هاى مزمن و درازمدت در دوران كودكى تا بلوغ بسيار پرمخاطره است .\r\nهپاتيت‌ها به‌عنوان بيمارىهاى زمينه‌ساز و مستعدكننده در بروز سيروز كبدى ، به دليل افزايش شديد آن در دههء اخير بسيار حائز اهميت است . روش درمان هپاتيت‌ها به‌عنوان يكى از پيش‌زمينه‌هاى سيروز كبدى مىتواند در ليست بيمارىهاى منسوب به سوء القنيه قرار گيرد .\r\nدر كليهء هپاتيت‌هاى ويروسى اعم از  A  و  B  و  C  و غير و نكروزهايى در سلول‌هاى پارانشيم كبدى ايجاد مىشود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر شناسايى انواع هپاتيت‌ها در طب جديد تلاش بسيار زيادى صورت گرفته و پيشرفت‌هاى چشمگيرى نيز حاصل گرديده ، امّا از لحاظ درمان و شفا طب غربى همچون ديگر بيمارىها در وضعيت نااميدكننده‌اى دست‌وپا مىزند .\r\n\r\nسيروز الكليك\r\nبرخى از بيماران كرارا از پزشك مىپرسند از نظر علم پزشكى مصرف مشروبات الكلى براى بدن چه ضررى دارد و تأكيد مىكنند كه صرف‌نظر از ديدگاه مذهبى پاسخ دهيم . بايد به اين نكته توجه داشته باشند كه ما نمىتوانيم عالم‌تر از خداوند باشيم . !\r\nالتهاب حاد يا مزمن كبدى كه به علت نكروز پارانشيم كبد بوجود مىآيد در اثر افراط در مصرف الكل به نام هپاتيت الكلى يا يرقان شرب خمر ناميده مىشود .\r\nمتأسفانه شاهد مرگ افرادى در اثر سيروز كبدى بوده‌ام كه پس از نقل مكان به كشورهاى غربى بخصوص امريكا به اين بيمارى مهلك گرفتار شدند . ايالات متحده امريكا يكى از شايعترين مناطق مساعد بروز كارسينوماهاى كبدى است . تقليد بىجا از افرادى كه در آن كشور عادت به شرب خمر داشته‌اند بيشتر گريبانگير جوانانى شده كه از لحاظ فرهنگى و فكرى هنوز چهارچوب اعتقادى خود را تحكيم نبخشيده و در ديار غربت تحت تأثير فرهنگ بيگانه به شرب خمر روى آورده‌اند .\r\nسيروز كبدى در ايالات متحده يكى از مهمترين علل مرگ به حساب آمده و بسيارى از ايرانيان و افرادى كه به آن كشور براى تحصيل يا اقامت مهاجرت كرده‌اند از اين آمار غافل بوده‌اند . بايد بپذيريم كه كبد مردم امريكا نسبت به كبد مردم ايران كه مصرف الكل منع شرعى دارد مقاوم‌تر مىباشد و اين به آن دليل است كه آنان از قرن‌ها پيش به مصرف مشروبات الكلى عادت داشته‌اند ، معهذا باز هم آمار مرگ‌ومير در اثر مصرف الكل و ابتلاء به سيروز كبدى در ينگه دنيا بسيار بالا مىباشد ، چه رسد\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبه ايرانيانى كه هيچ‌گاه به مصرف الكل عادت نداشته‌اند . مصرف الكل زمينه و بستر كبد را براى ابتلاء به انواع هپاتيت‌ها و انواع سرطان‌هاى كبد مهيا مىسازد .\r\nتظاهرات بالينى يرقان الكلى درد و حساسيت شكم و بزرگى طحال ، اسيت است و تشخيص قطعى اين بيمارى از ساير موارد هپاتيت‌ها از ديدگاه طب جديد بيوبسى كبد است .\r\nبرخى ديگر از بيمارىهاى پيش‌درآمد سرطان كبد را مطرح و علاج آن را در صفحات آتى بر خواهم شمرد . اين بيمارىها زمينهء ضعف كبد و استعداد ابتلا به سرطان كبد را بيشتر مىكنند . برخى از اين بيمارىها عبارتند از انواع يرقان يا زردى و به اصطلاح پزشكى امروز هپاتيت‌ها .\r\n\r\nتظاهرات بيمارىها همراه با يرقان\r\nالف - تظاهرات پرهپاتيك : هموليز ، ضعف عمومى و درد شكم يا پشت ممكن است در بحران‌هاى هموليز حاد ديده شود . در موارد ديگر يرقان با رنگ طبيعى مدفوع و ادرار و هيپربيليروبينى غير مستقيم همراه است . طحال جز در انمى سيكل سل بزرگ است . هپاتومگالى متغير است .\r\nب - تظاهرات كبدى :\r\n1 ) اكتسابى : ناراحتى عمومى ، بىاشتهايى ، تب مختصر ، احساس سنگينى در ربع فوقانى و راست شكم . ادرار تيره ، يرقان ، آمنوره ، كبد بزرگ و حساس ، خال‌هاى عروقى عنكبوتىشكل ، اريتم كف دست ، اسيت ، ژينكوماستى ، كم شدن موهاى بدن ، بوى بد كبدى و لرزش بهنگام كشيدگى دست‌ها .\r\n2 ) مادرزادى : گاه علامتى ندارد . ركود متناوب صفرا غالبا با خارش بدن ، مدفوع كم‌رنگ و گاه كوفتگى عمومى همراهست .\r\nج - پست هپاتيك : دردهاى قولنجى ربع فوقانى و راست شكم ، لاغرى ( در سرطان ) ، يرقان ، ادرار تيره و مدفوع كم‌رنگ شايع است . يرقان مواج و نوسانى و تغيير\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nرنگ متفاوت مدفوع دليل انسداد متناوب مجارى صفرا است كه مىتواند به علت سنگ يا سرطان در آمپول واتر يا محل يكى شدن مجارى داخل كبدى باشد . وجود خون در مدفوع نشانه‌اى از بدخيمى است . بزرگى كبد ، كيسه صفراى قابل رؤيت و قابل لمس ( علامت كوروازيه  ( Courvoisier's sign  است ، برجستگى درون ركتوم و لاغرى نيز از بدخيمى حكايت مىكند . لرز و تب دليل وجود سنگ همراه با كولانژيئيت است .\r\n SGOT \r\nو  SGPT  ارزش زيادى در بيمارىهاى كبدى دارند . بااين‌وجود هنگامى كه با مطالعات ديگرى چون الكالين فسفاتاز و لاكتات دهيدروژناز ( وايزوانزيم‌هاى آن‌ها ) و ايمونو گلوبولين‌هاى سرم اندازه‌گيرى شوند ارزش تشخيصى بيشترى خواهد داشت .\r\nبيوپسى كبد از راه پوست از ديد طب غربى روشى سالم و مناسب براى تشخيص بيمارىهاى منتشر كبد است اما در تشخيص كولستاز داخل كبدى از كولستاز خارج كبدى ارزش زيادى ندارد و در پيدا كردن متاستازهاى كبد هم موفقيت زياد ندارد .\r\nمطالعات راديولوژيك - در موردى كه علّت يرقان براساس سابقه و يافته‌هاى بالينى و آزمايشگاهى مشخص نشود ممكن است يرقان هپاتوسلولر را از يرقان انسدادى در 80 تا 90 % موارد به كمك اولتراسونوگرافى ، سىتىاسكن و تصوير راديوايزوتوپى تشخيص داد . مشاهدهء اتساع مجارى صفرا در اين تكنيك‌ها معرف انسداد مجارى مذكور و يرقان انسدادى است . اجراى اين روش‌هاى بدون مزاحمت براى بيمار در شرايط سلامت يا بيمارى سلول‌هاى كبدى بلااشكال است .\r\nآزمايش اولتراسونيك براى نشان دادن مجارى متسع كبدى ، بزرگى كيسهء صفرا ، ضايعات فضاگير كبدى و بزرگى كبد و طحال مفيد است . اسكن كبد با سولفوركولوئيد ، راديواكتيو ممكن است در كشف ضايعات فضاگير كبدى ( تومور ، آبسه ، كيست ) و نيز براى نشان دادن ميزان بزرگى كبد مفيد باشد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nهپاتيت‌هاى مزمن\r\nاين هپاتيت‌ها التهاب مزمن كبد را به همراه دارند و در اعمال سلول‌هاى كبدى اختلال ايجاد مىكنند و در برخى افراد بسوى سيروز كبدى پيشروى دارند . امّا در هر دو صورت اين افراد به واسطهء ابتلاء كبدى نسبت به افراد سالم ، كبدى ضعيف‌تر دارند و مشكل قصور هضم و آثار سوء مزاج در هضم و عوارض ناشى از آن را دارند .\r\nبه دو دسته تقسيم مىشوند :\r\n\r\n1 - هپاتيت مزمن مداوم\r\nدر هپاتيت‌هاى مزمن مداوم بسته به نوع غذايى كه مصرف مىكنند و فشارى كه از ناحيهء غذاهاى چرب و دير هضم و سرخكردنى و روغن‌هاى نباتى جامد و مايع به كبد و معده وارد مىشود عوارض مختلفى از خود نشان مىدهد . گاه علامت خاصى ندارند و گاه با بىاشتهائى ، خستگى زودرس ، بىحوصلگى ، درد و كوفتگى تمام بدن روبرو مىشوند . درمان مؤثرى در طب جديد براى اين بيمارى وجود ندارد امّا در طب قديم مانند ساير موارد درمان‌ها بسيار مؤثر و كارساز و اگر بر آن مداومت شود به كلى ريشهء بيمارى كنده خواهد شد و حتى شخص مبتلا از ناقل بودن نيز خارج شده و امكان سرايت بيمارى از بين خواهد رفت .\r\n\r\n2 - هپاتيت مزمن فعال\r\nفعال بودن يا فعال شدن هپاتيت براساس سير آن به طرف سيروز كبدى است .\r\nنكروز تدريجى و گاه نكروز سريع و حاد بر سلول‌هاى كبدى حاكم شده و به درون پارانشيم كبد توسعه مىيابد . اين پيشرفت گاه آن‌چنان سريع بوده و آن‌چنان تخريبى در كبد ببار مىآورد كه تشخيص سلول‌هاى نكروزه و تباه‌شده از سلول‌هايى كه هنوز سالم هستند و مقاومت مىكنند غير ممكن است . برخى از اين هپاتيت‌ها آن‌چنان فعال و برق‌آسا به كبد حمله مىكنند كه ظرف 10 روز بيمار را از پاى درمىآورند . در اين حالت اكثريت قريب به اتفاق سلول‌هاى كبدى آسيب‌ديده و از بين مىروند ولى در\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nطب ايرانى به لطف پروردگار براى پيشگيرى و درمان بيمار راه‌هاى گوناگونى وجود دارد .\r\n\r\nهپاتيت‌هاى ويروسى\r\nهپاتيت ويروسى و عفونت‌هاى ناشى از آن بىترديد يكى از مهمترين معضلات بهداشتى جهان امروز است كه سهم قابل توجهى از مرگ‌ومير و ناتوانىهاى اقتصادى و اجتماعى و روانى را به خود اختصاص داده است . ويروس هپاتيت اولين‌بار در سال 1965 در دنيا گزارش شد . تنها انجام واكسيناسيون تاكنون توانسته مقدارى از شيوع آن بكاهد . هپاتيت‌هاى ويروسى از مهمترين عوامل درگيرى كبد هستند كه تاكنون انواع آن به نام‌هاى  G , E , D , C , B , A  و ويروس  EBV  و  CMV  و سرخك و سرخجه و چند نوع ديگر شناخته شده است . مهمترين و شايع‌ترين آن هپاتيت  B  مىباشد كه عوارض حاد عفونت اين ويروس و همچنين عوارض مزمن نظير سيروز و  HCC  سالانه باعث فوت حدود يك ميليون نفر در جهان مىشود . سه چهارم مردم دنيا در نواحى با شيوع بالاى آلودگى هپاتيت  B  زندگى مىكنند .\r\n\r\nهپاتيت  A  عفونى با دورهء كمون كوتاه\r\nبىاشتهايى ، تهوع ، استفراغ ، كوفتگى عمومى ، دردهاى شبيه آنفولانزا يا عفونت مجارى تنفسى فوقانى ، بىميلى ، وجود تب ، حساسيت كبد و زردى . تعداد گلبول‌هاى سفيد طبيعى است ، تست‌هاى سلولى كبدى با منظره خاص نكروز مشهود است .\r\nانتقال ويروس از راه مدفوع و دهان صورت مىگيرد . ليكن انتقال از راه سوزن‌هاى آلوده نيز امكان‌پذير است ، ميمون‌هاى مارموست و شمپانزه‌ها ظاهرا تنها حيوانات حساس به اين ويروس هستند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nهپاتيت  B \r\nهپاتيت  B  يك مشكل مهم بهداشتى در سراسر دنياست . سير بيمارى از يك عفونت حاد تا يك بيمارى مزمن متفاوت مىباشد . معمولا موارد حاد عفونت با هپاتيت  B  سير خود محدود شونده دارند . 1 تا 2 درصد از موارد حاد منجر به هپاتيت برق‌آسا ( فولمينانت ) مىگردد ، كه در 30 الى 50 % موارد منجر به مرگ مىشود . نوع مزمن هپاتيت  B  نيز از يك عفونت بدون علامت تا هپاتيت مزمن علامت‌دار ، سيروز و سرطان هپاتوسلولر متغيّر مىباشد . عفونت حاد و مزمن هپاتيت  B  منجر به مرگ‌ومير 500000 تا 200000 / 1 در سال مىشود . تاكنون يكى از علل شايع بروز كارسينوماى اوليه در كبد يك عفونت ويروسى است كه معمولا در اثر تزريق خون‌آلوده يا محصولات خون‌آلوده منتقل مىشود . سرايت بيمارى از راه دهان و يا مقاربت نيز امكان‌پذير است . اين هپاتيت در افراد هم‌جنس‌باز و معتادان مصرف‌كننده داروهاى وريدى بسيار شايع است . پزشكان ، دندانپزشكان و پرستاران و پرسنل شاغل در آزمايشگاه‌هاى بالينى و پاتولوژى در معرض خطر ابتلا به آن هستند . هپاتيت‌هاى  A  و  B  حدود 10 % تمام هپاتيت‌ها را شامل مىشود .\r\nبيمارانى كه مبتلا به هپاتيت مزمن هستند و  ALT  آن‌ها بطور پايدار نرمال است بايد تحت نظر بوده در صورت افزايش  ALT  درمان آن‌ها شروع شود . درمان در بيمارانى كه مبتلا به عفونت  HBV  ، و پلىآرتريت نودوزا  ( PAN )  هستند نيز توصيه مىشود . در بيمارانى كه هپاتيت مزمن  B  و  HbeAg  منفى دارند بايد درمان سريعا شروع شود . پيگيرى طولانىمدت بيماران مبتلا به هپاتيت  B  مزمن كه تحت درمان با اينترفرون آلفا قرار گرفته‌اند و  HdeAg Seroeonversion  در آن‌ها ايجاد شده ، نشان داده است كه 71 % اين بيماران به مرور زمان  HbsAg  منفى شده‌اند از نظر ما داروهاى ضد هپاتيت از قبيل اينترفرون آلفا كه نسبت به آنالوگ‌هاى نوكلئوزيدى برترى دارند و داميوودين و انتكاوير و آدفووير هركدام داراى مزيت‌ها و نقاصان‌هايى هستند كه در مجموع داراى عوارض جانبى بوده و گاه مواجه با مقاومت دارويى در بدن بيمار مىشوند . از\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nلحاظ طول درمان زمان طولانى مىطلبند . هپاتيت‌هاى  b  و  c  و غير و و عفونت‌هاى بيمارستانى تا 20 % در كاركنان بيمارستان‌ها و مراكز دياليز خطر انتقال وجود دارد .\r\nحتى از لايهء مخاطى نيز منتقل مىشود ولى از راه هوا منتقل نمىشوند . براساس اعلام  edc  آمريكا ، در دندانپزشكى خون و بزاق همهء بيماران بطور بالقوه ، آلوده به  HBV  و  HCV  و ساير پاكوژن‌هاى موجود در آن تلقى مىشوند . عوامل بيمارىزا در نتيجهء ضعف در كاربرد روش‌هاى سترون‌سازى است .\r\n\r\nهپاتيت  C \r\nعفونت  HCv  از علائم مهم عفونت مزمن انتقال يافته از راه خون است . اغلب افراد آلوده با اين ويروس بطور مزمن آلوده‌اند و ممكن است از عفونتشان آگاه نباشند چرا كه از نظر بالينى بيمار نيستند .  HCv  بطور اوليه از طريق تماس با خون منتقل مىشود ، عوامل خطر شامل تزريق خون با فرآورده‌هاى خونى آلوده ، مصرف تزريقى دارو يا مواد مخدر ، تماس با شريك جنسى يا اعضاى خانواده كه سابقه هپاتيت داشته‌اند مىباشد .\r\n\r\nآلودگى ويروس نقص ايمنى انسان  ( HIV ) \r\nويروس  HIV  عامل بيمارى  AIDS  به سيستم ايمنى بدن حمله كرده و آن را تضعيف مىكند بطورى كه نمىتواند با ساير بيمارىهاى كشنده مبارزه كند . ايدز يك بيمارى كشنده است و اگر چه پيشرفت‌هاى زيادى در درمان‌هاى آن در حال انجام است اما درمان قطعى شناخته شده‌اى ندارد .\r\nويروس  HIV  بسيار شكننده است و بيرون بدن انسان مدت طولانى زنده نمىماند . ايدز نگرانى عمده كاركنانى است كه كمك‌هاى اوليه را در شرايط تماس با خون تازه يا ديگر مواد بالقوه عفونى فراهم مىكنند و لازم است تمام احتياطات لازم براى اجتناب از تماس با ويروس ايجادكنندهء آن به كار گرفته شود .\r\n\r\nوضعيت بيمارى در جهان\r\nبيش از 2 ميليارد نفر از جمعيت دنيا با ويروس هپاتيت  B  برخورد داشته و با اين ويروس آلوده شده‌اند و در حدود 350 الى 400 ميليون نفر در جهان ناقل  HBV  هستند .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nوضعيت بيمارى در ايران\r\nبراساس طرح ملى سلامت و بيمارى كه در سال 1378 انجام گرديد 7 / 1 % جمعيت عمومى  HBsAg  مثبت داشتند .\r\nبراساس مطالعات انجام‌شده ايران جزء كشورهاى با شيوع متوسط محسوب مىگردد و به نظر مىرسد 35 % ايرانيان با  HBV  برخورد داشته و 3 - 2 % جمعيت ناقل مزمن مىباشند كه البته در مناطق مختلف پراكندگى يكسانى ندارد . به‌طورىكه اين رقم در برخى نقاط كشور مثل استان فارس 7 / 1 % و در برخى ديگر مثل سيستان و بلوچستان 5 % مىباشد . با توجه به انجام واكسيناسيون نوزادان از سال 1372 و كاهش شيوع آن براساس طرح ملى سلامت و بيمارى كشور ما در مرحلهء گذار از شيوع متوسط به شيوع كم بوده و در موارد جديد بيمارى بيشتر در گروه جوانان و بالغين اتفاق مىافتد . ژنوتيپ شايع  HBV  در بيماران مبتلا به هپاتيت مزمن ژنوتيپ  D  مىباشد . 80 % موارد مبتلا به عفونت مزمن  HBV  در ايران  HBsAg  منفى هستند . ميزان شيوع  HBsAg  در نهاوند 3 / 2 % است . شيوع  HBV  در بررسى 39598 اهداكننده خون در قزوين 08 / 1 % بوده كه بيشتر در زنان و افراد كم‌سواد ، متأهل و سن بالاى 35 سال بوده و انتقال افقى نيز مهمترين راه است . شيوع هپاتيت  D  در جمعيت عادى 4 / 2 % در اهدا كنندگان خون 5 / 2 % و در هپاتيت مزمن 5 تا 6 % است . همچنين در بررسى انجام شده در مراجعين اهداء خون در سال 82 نيز 7 / 8 در هزار نفر آلودگى به  HBV  وجود داشته است . در بررسى انجام‌شده روى مبتلايان به سيروز 84 % موارد  HBc anti  مثبت و 51 %  HBsAg  مثبت بوده‌اند . در بيماران مبتلا به هپاتوسلولار كارسينوما 72 %  anti HBc  مثبت و 46 %  HBsAg  مثبت بوده‌اند . با توجه به مجموع بررسىهاى انجام‌شده  HBV  يكى از شايعترين علل بروز هپاتيت حاد و مزمن در بالغين و همچنين سيروز و هپاتوسلولار كارسينوما در ايران است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nتأثيرات هورمونى\r\nخطر ابتلاء بيشتر جنس مذكر نسبت به جنس مؤنث اثر هورمون‌ها را در ايجاد كارسينوما اثبات مىنمايد . بويژه افزايش تجويز داروهاى هورمونى در سال‌هاى اخير زمينه‌هاى بروز آن را بيشتر از پيش در مقابل پزشكان آشكار ساخته است . هرازگاهى در اخبار مربوط به گزارشات جديد پزشكى در رسانه‌هاى علمى و ديگر رسانه‌هاى جمعى به سمع و نظر مردم عادى نيز مىرسد .\r\n\r\nبيمارىهاى ژنتيك\r\nبيمارانى را داشتم كه در خانواده آنان هركدام به سن 55 سالگى مىرسيدند دچار سرطان كبد شده و فوت مىكردند . يكى از اين افراد در امريكا و ديگرى در آلمان و بقيه در ايران بسر مىبردند . تنها كسانى كه در ايران زندگى مىكردند پس از فوت يكى از آنان بقيه تحت درمان با روش‌هاى طب ايرانى قرار گرفته و نجات يافتند .\r\nخانواده ديگرى در ايران شامل چند برادر و خواهر همگى در اثر ابتلا به تومور مغزى جان مىدادند .\r\nارتباط افراد سالم با كسانى كه ناقل هپاتيت هستند . روابط جنسى نامشروع كه ابتدا از زهدان آغاز و سپس به كبد سرايت مىكند . گمان من بر اين است كه اگر عدّه زناشويى از طرف جنس مؤنث هنگام جدائى رعايت نشود ابتلا به بيمارىهاى خطرناك محتمل است . دى . ان . اى جنس مؤنث تنها دى . ان . اى يك نفر را در يك زمان مىپذيرد و دى . ان . اى جديد بايد پس از كنار رفتن و پاك شدن قبلى وارد شود .\r\nتداخل بدون گذراندن دوران عده ناهنجارى شديد در سيستم ژنتيك جنس مؤنث ايجاد مىنمايد كه آثار اوليه آن در شبكه درون سلولى سلول‌هاى بنيادى تناسلى ايجاد شده و سلول‌هاى به‌هم‌ريخته را وادار به سرپيچى از قوانين عمومى بدن مىنمايد كه حاصل آن شروع بيمارىهاى مربوط به زهدان به نفع تولد تومورهاى غير عادى است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nپرخونى كبد\r\nغلبه خون از اخلاط چهارگانه مىتواند در سراسر كبد حاكم شود و مىتواند بر عضوى از اعضاء غلبه داشته باشد . مىشود برترى خون كه بر تمامى اعضاء حاكم شده بوسيله دستورات ضد غلبه خون از بين برود اما در يك عضو يا چند عضو بماند .\r\nمثلا در بيمارى كبد عارضه پرخونى از بين نرفته باشد . اين پرخونى شايد تنها در كبد ايجاد شده و يا همانطور كه گفتم در كل بدن بوده ولى در كبد از بين نرفته باشد .\r\nدرمان همان علاج سوء القنيه با فرض اشتراك با ديابت و فشار خون است .\r\nضمادهاى روى كبد با مزاج سرد مانند برگ يا ريشه پخته ( لبو ) همراه با سركه و اسفرزه مناسب است .\r\n\r\nكبد چرب  ( Fatty Liver ) \r\nتراكم چربى در كبد يكى ديگر از بيمارىهايى است كه در اثر ايجاد اختلالات ويژه‌اى در كبد شرايط را براى سيروز كبدى و سرطان كبد آماده مىسازد .\r\nدر ايجاد كبد چرب ، مصرف داروهاى شيميائى بخصوص در سطح افراطى آن نقش دارد . پرخورى ، چاقى افراطى مصرف الكل از ديگر علل ايجاد كبد چرب است .\r\n\r\nسنگ كيسه صفرا\r\nيكى ديگر از عوامل ايجاد مشكل در روند كاركرد طبيعى كبد در دستگاه گوارش كيسهء صفرا و بيمارىهاى مربوط به آن است . به‌نظر مىرسد غذاهاى غليظ وارداتى غربى از جمله سوسيس و كالباس و سرخكردنىها بخصوص با روغن مايع و انواع ساندويچ‌ها ، پيتزا ، ماكارونى و ته‌ديگ‌هاى چرب و سرخ‌شده و مصرف بىرويهء گوشت‌ها بخصوص گوشت گوساله و گاو در ايجاد غلظت مايع صفرا درون كيسه نقش داشته باشند .\r\nهنگامى كه كيسهء صفرا در اثر غلظت مواد داخل آن به سنگ تبديل شد به تدريج احساس سنگينى زير دنده‌هاى راست ايجاد مىشود و در صورت پر شدن كيسه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدردهاى شديد شكمى ايجاد مىكند . چنانچه سنگ راه خروج صفرا را به روده ببندد كيسه متورم‌شده و مقدار زيادى مادهء صفراوى كه زهره ناميده مىشود از اطراف سنگ‌ها به كبد ريخته و وارد خون مىشود و يا كيسه را متورم نموده و بر شدت درد مىافزايد . در اين صورت طب جديد اقدام به درآوردن كيسهء صفرا مىنمايد كه معمولا محل زخم ناشى از درآوردن كيسه صفرا جوش نمىخورد و به زخم ناصور مبدل مىگردد و هميشه بيمار در داخل شكم احساس ناراحتى كرده و نمىتواند در برخى از حالات مثلا بر پهلو خوابيدن و يا بر پشت خوابيدن راحت باشد ، اين زخم‌ها مستعد تبديل به سرطان هستند . طب سنتى با روشى بسيار عالى سنگ‌ها را بدون در آوردن كيسه متلاشى كرده و از روده خارج مىسازد ، كه در كتاب جداگانه‌اى انتشار خواهد يافت .\r\n\r\nورم كيسه صفرا\r\nدر اكثر مواقع به علت وجود سنگ ، كيسهء صفرا ملتهب مىگردد . كيسهء صفرا با افزايش فشار درونى به جلد خود و سنگينى سنگ و ترشحات زهره كه به سختى به روده مىريزد و بسيارى در كيسه حبس مىشود ممكن است ايجاد درد شديد ، حالت تهوع و استفراغ و تب و فشار به اعضاى مجاور خود كند و اعمال آنان را تحت تأثير قرار دهد . ممكن است پارگى در جدار كيسه بوجود آيد . خوشبختانه درمان اين مورد به آسانى و با روش طب ايرانى به سامان مىرسد .\r\n\r\nعفونت كيسه صفرا\r\nعلامت آن درد در ناحيهء معده و ناف به سمت راست ، تب و لرز ، بىاشتهايى ، يبوست و گاه اسهال و استفراغ و پريدگى رنگ و كم‌خونى .\r\nعفونت كيسهء صفرا گاه به صورت التهابى درآمده و باعث ناراحتى و درد شديد و استفراغ در بيمار مىشود ، معمولا پس از چند ساعت درد فروكش مىكند . ترشحات عفونى مىتواند از ناحيه‌اى كه گرفتار شده به سمت آوندهاى معده و اثنىعشر روان\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nگردد و اين روند تا زمانى كه علاج صورت نگيرد همواره ممكن است تكرار شود .\r\nعفونت كيسه صفرا همراه با سنگينى كيسه و فشار بر اندام مجاور خود يعنى كبد زمينه را براى بيمارى كبدى هموار مىكند .\r\nبرداشتن كيسه صفرا با عمل جراحى در بسيارى مواقع مشكلات جدى براى بيمار به ارمغان مىآورد .\r\nكارسينوم و سرطان كيسهء صفرا در آمارهاى منتشر در 2 % افرادى كه كيسه صفرا را با عمل جراحى خارج كرده‌اند ديده مىشود . تعداد مراجعين به سيستم‌هاى طب ايرانى و گياهى آمار بيشترى را نشان مىدهد .\r\nناراحتىهاى مذبور همگى به زيان كبد تأثيرگذارند و شايسته است براى تأمين سلامتى و نشاط كبد بعنوان عضوى كه همهء اعضاى رئيسه و غير رئيسه و خادمه و مخدومه و كليه نسوج و بافت‌هاى بدن به او وابسته‌اند ، همت كرده و بهترين و سالم‌ترين شرايط را براى كبد مهيا سازيم ، اين توجه از لحاظ پيشگيرى از سيروز كبدى ، استسقاء يا سرطان كبد بسيار حائز اهميت است .\r\n\r\nعوامل ، ابزار و داروهاى ساخت دست انسان\r\nبسيارى از مواد ساختهء دست انسان كه وارد طبيعت مىشود و همينطور موادى كه در ساخت غذاها و نگهدارى آن در بازار براى زمان‌هاى طولانىتر به كار مىرود از موارد مهم و زمينه‌ساز كارسينوماى سلول كبدى بشمار مىرود .\r\nظروف آشپزخانه از جمله ظروف آلومينيومى ، ظروف توزيع كنسروها و اخيرا ظروف آب‌ميوه‌هاى بسته‌بندىشده و بسيارى از مواد شوينده در آشپزخانه و كارگاه‌هاى كوچك صنعتى و تشعشعات شيميايى محيط كار و موارد مشابه از آن جمله‌اند .\r\nيكى از عوامل مهم در ايجاد كارسينوماهاى سلولى كبد داروهاى شايع و معمولى است كه حتى به راحتى در دسترس مردم قرار داشته و در جريان خوددرمانى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبدون مشورت با پزشك از اين داروهاى مخرب استفاده مىشود . آيا يكى از عوارض مصرف استامينوفن زمينه‌ساز بروز كارسينوماى كبدى و متعاقب آن سيروز كبدى نيست ؟ ! داروى مذكور ساده‌ترين نوع آن است . آيا سموم فلزى كه در بدن پس از مصرف درازمدت و حتى در برخى موارد كوتاه‌مدت ايجاد بيمارىهاى خطرناكى مانند ام . اس و بيمارىهاى مربوط به رشته‌هاى منفرد مشترك عصبى مىكند از آن جمله نيست ؟ !\r\nمصرف قرص‌هاى ضد حاملگى يكى از ده‌ها نمونهء بارز آن است . مادهء شيميايى دىاكسيد توريوم كه براى تصويربردارى راديولوژيك به مدت 20 سال تا اواسط دههء 1950 به صورت گسترده به كار مىرفت از آنجا كه تا پايان عمر در كبد ذخيره مىشود و غير قابل تجزيه مىباشد يكى از عوامل مهم در ايجاد آنژيوساركوم ( بيمارى مزمن كبدى ) همراه با كارسينوما مىباشد . اين عوارض بعد از دورهء نهفته 15 تا 20 سال خود را نشان مىدهد . آدنوم سلول كبدى كه يك تومور به اصطلاح خوش‌خيم ولى پر عروق مىباشد از مصرف طولانىمدت قرص‌هاى ضد باردارى بوجود مىآيد . تمايل به خونريزى داخلى و يا داخل صفاقى دارد اما تغيير شكل بدخيمى بسوى كارسينوما نيز گزارش شده است .\r\nسنتز با آزمايش و عرضهء روزافزون جديد منجر به واكنش‌هاى نامطلوب در ساير نسوج بدن از جمله كبد مىنمايد . بديهى است اولين اثر داروهاى شيميايى از معده و كبد آغاز مىشود . يكى از حساسيت‌هاى بسيار ضرورى پزشكان حفظ هوشيارى پيوسته نسبت به واكنش‌هاى دارويى است . حد اقل تأثير اين داروها ايجاد انسداد در مجارى كبدى است . برخى از داروهايى كه براى كبد اثر سمى دارند عبارتند از : استامينوفن ، الكل ، تتراكلرول كربن ، كلروفورم ، فلزات سنگين ، فسفر ، جيوه ، سرب ، ژرمانيوم ، تاليوم ، كادميوم ، تتراسايكلين‌ها و غير و .\r\nداروهايى نيز هستند كه واكنش‌هايى شبيه به هپاتيت و سوء القنيه ايجاد مىكنند . از جمله كلرمفنيكول ، كلرتتراسيكلين ، سنكوفن ، هالوتان ، ايزونيازيد ،\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمتوكسى فلوران ، فنيل بوتازون ، پيرازيناميد ، استرپتوميسين ، سولفامتوكسى پيريدازين و زوگسازالامين .\r\nداروهايى كه ايجاد كولستاز مىكنند برخى ايجاد واكنش‌هاى غير التهابى مىنمايند و بر مكانيزم‌هاى ترش صفرا تأثيرگذاراند مانند : مسترانول ، متيل تستوسترون و توراتاندرولون . و برخى ديگر باعث التهاب در مناطق پورتال مىشوند و باعث عوارض آلرژيكى مىشوند . كه برخى از آنها عبارتند از : كلروتيازيد ، كلرپرومازين ، كلرپروپاميد ، پروكلرپرازين ، پرومازين ، سولفاديازين ، تيوراسيل‌ها و اريترومايسين .\r\nداروهايى نيز باعث هپاتيت مزمن فعال مىگردند و از لحاظ بالينى و آسيب‌شناسى با هپاتيت مزمن فعال قابل تفكيك نيستند مانند : استامينوفن ، آسپيرين ، كلرپرومازين ، هالوتان ، ايزونيازيد ، متيل دوپا ، نيتروفورانئوئين و اكسى فنى زاتين .\r\nداروهايى كه موجب واكنش‌هاى كبدى ديگرى از قبيل كبد چرب مىگردند مانند الكل و كورتيكوستروئيدها و برخى كه ايجاد گرانولوم كبدى مىكنند عبارتند از الوپورينول ، فنيل بوتازون ، فنى توئين .\r\n\r\nتأثيرات آب و هوايى\r\nآلودگى هوا و محيط زيست اگر حتى به صورت مسلّم و آزمايشگاهى مطرح نشده باشد از نقطه‌نظر عقلى بسيار محتمل مىباشد . به‌عنوان مثال ميزان رسوخ سرب در هواى آلوده‌اى مانند تهران نگران‌كننده است . براى بحث در اين مورد احتياج به تحقيقات گسترده‌اى است كه از حوصله اين كتاب خارج مىباشد .\r\n\r\nافزايش تنش‌هاى عصبى\r\nافزايش تنش‌هاى عصبى ، استرس ، دلشوره و نگرانىهاى اجتماعى و ناآرامىهاى درونى و دورى از معنويت قطعا ضربات جبران‌ناپذيرى بر پيكرهء جسمى و روحى انسان وارد مىكند . در چهارچوب انسانى خدا اگر نبود هرگز پوچى و خلأ نمىتواند بماند ، شيطان پركنندهء جاى خالى دوست است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nپزشكانى كه صاحب تجربيات زيادى در درمان دقيق بيمارىهاى صعب العلاج هستند مىدانند كه مسائل روحى چقدر در روند درمان تأثيرگذارند !\r\nبيمارانى كه ارتباط معنوى خود را با جهان ديگر برقرار كرده بودند و از دنياى ديگر خوانده شده بودند ، ناچارند براى حفظ اسرار به تلاشهاى بستگان خويش پاسخ مثبت بدهند و براى مداوا نزد طبيب بيايند . از نگاه‌هاى مشتاق آن مىتوان فهميد كه به تلاشهاى مذبوحانهء ما ريشخند مىزند . درحالىكه وقتى بستگانش در اطراف او نگران بودند او در عوالم ديگرى با آرامش سير مىكرد . اين يكى از خاطرات رزمنده‌اى بود كه در جبههء جنگ فرماندهء خلبانان هليكوپتر كبرا بود و بهترين دوستان و همرزمانش شهيد شده بودند . او هرگز در جبههء جنگ به دشمن پشت نكرده بود و هيچ‌گاه از مأموريت‌هاى محوّله شانه خالى نكرده بود . هيچ دلهره و نگرانى از مردن نداشت بلكه بىصبرانه منتظر لحظهء آخر بود . حال با اين تجربيات چگونه مىتوان نقش معنويت را در سلامت جسم و جان ناديده گرفت ؟ آن يكى با معنويت حاكم بر روح خويش بيمارى را به كنارى مىزند و چند صباحى به زندگى دنيوى بازمىگردد ، اين يكى با تكيه بر معنويت و ايمان خويش به درمان‌هاى ما مىخنديد و به ما مىفهماند كه چقدر مشتاق رفتن از اين منزل ويران به دنياى آباد و مملو از زيبائى و سرور است ! آرى اين موارد و ده‌ها مورد مشابه را در طول ساليان درمان ديديم و در ضمير خويش به خاطر سپرديم و فهميديم كه دنياى وسيعترى بر اين جهان خاكى حاكم است و علم پزشكى بايد به اين مسائل مهم توجه داشته باشد كه بتواند توسن علم و دانش را در بيكران‌هاى ديگرى نيز به جولان درآورد . كالبد انسان براى يك قرن و دو قرن ساخته نشده است بلكه محتمل است كه براى يك و دو هزار سال ساخته شده باشد . اگر ماديگرائى بشر نبود اين‌قدر عمر انسان كوتاه نمىشد ! حال كه سخن بدينجا رسيد بگذاريد ادعا كنم كه طب ايرانى اسلامى نزديكترين و مطمئن‌ترين راه را براى سلامتى و طول عمر يافته ولى شرايط ديگر بايد مهيا شود تا عمرها توأم با نشاط و به درازا بكشد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nعلائم بالينى با معيارهاى طب جديد\r\nسرطان‌هاى كبد در مدت زندگى ممكن است از نظر مخفى بماند و معمولا هنگام بروز سيروز خود را نشان مىدهد . بزرگى كبد همراه با درد يا حساسيت معمولا خفيف و محدود به سه قسمت فوقانى شكم در بيش از نيمى از موارد شكايت عمده بيمار بشمار مىرود . علامت‌هاى زردى در كارسينوماى اوليه در صورت فقدان بيمارى فعال كمتر ديده مىشود .\r\n\r\nتشخيص :\r\nگرچه علائم بالينى فوق امكان وجود كارسينوماى اوليه را مطرح مىسازد اما تفكيك بين ندول‌هاى دژنراتيو كبد سيروز زده با تومورهاى اوليه يا متاستاتيك كبد را مقدور نمىسازد . آنژيوگرافى نيز نمىتواند انواع تومور را متمايز نموده و تومورهاى خوش‌خيم را از بدخيم منفرد تفكيك نمايد . بيوپسى از راه پوست و فضاى بين دنده‌اى و ساير روش‌ها هركدام در مواردى دچار محدوديت‌هايى هستند .\r\n\r\nسير بيمارى :\r\nسير بيمارى معمولا سريع و مهلك است . اغلب بيماران در مدت 2 تا 6 ماه به علت‌هاى مختلف از جمله خونريزىهاى گوارشى ، كاشكسى پيشرونده يا نارسايى كبد فوت مىنمايند . درصورتىكه بيمار جوان و نيرومند باشد و ضايعات وسيع خارج كبدى نداشته باشد با درمان‌هاى مختلف به طول عمر پائين‌تر از 5 سال دست مىيابد .\r\nغالبا پس از برداشتن تومور بالاخره مقدارى از تومور باقى مىماند و ماندن يا پيشرفت آلفافتوپروتئين باعث عود بيمارى مىشود . كارسينوماى اوليه ممكن است براى مدت كوتاه به شيمىدرمانى سيستميك يا داخل شريانى با تركيباتى از عناصر شيمىدرمانى پاسخ دهد . نتايج هنوز نامساعد است و تحقيق و پيشرفت در بكارگيرى روش‌هاى بهتر شيمىدرمانى در جريان است . پيوند كبد در درمان سرطان اوليه كبد انجام شده است\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاما عود تومور و بروز متاستازها پس از پيوند فوائد اين اقدام درمانى را محدود ساخته است .\r\n\r\nتومورهاى خوش‌خيم و بدخيم\r\nهپاتوبلاستوما از نظر بافت‌شناسى ، تومورهاى بدخيم اوليه و مشخص كبد بوده كه در مواقع شيرخوارى و اوايل دوران كودكى مشاهده مىشوند و بطور مشخص مقادير بالاى آلفافتو پروتئين را نشان مىدهند . ميزان طول عمر 5 ساله در آن‌ها بالاتر از كارسينوماى هپاتوسلولر است . همانژيوم‌ها كه شايعترين تومورهاى خوش‌خيم هستند معمولا منفرد و كوچك هستند ولى ممكن است به صورت يك ندول بزرگ كبدى بروز كنند . بيوپسى با سوزن از راه پوست به دليل خونريزى ممنوع است و تشخيص با آنژيوگرافى داده مىشود . درمان جراحى معمولا ضرورت ندارد مگر اينكه تومورها بزرگ و داراى علامت باشند . همانژيو آندوتليوما يا آنژيوساركوم تومورهاى عروقى بدخيم و نادر هستند .\r\nآدنوم‌هاى خوش‌خيم كبد و هيپرپلازى ندولرفوكال هرچند كه بسيار نادر هستند ولى خصوصا در زنان مصرف‌كننده داروهاى ضد حاملگى خوراكى به مدت طولانى بطور شايع گزارش شده است . اين ضايعات پس از قطع قرص ضد حاملگى ممكن است پس‌رفت پيدا كند . ساير تومورهاى نادر شامل كلانژيوم خوش‌خيم ، رابدوميوم و رابدوميوساركوم مىباشند . اين تومورها معمولا به صورت يك تودهء قابل لمس در كبد و يا خونريزى داخلى شكم بروز مىكنند كه آن‌ها را مىتوان با آنژيوگرافى مشاهده و وسعت آن‌ها را مشخص كرد . عمل جراحى اكتشافى و بيوپسى باز يا رزكسيون براى تشخيص قطعى معمولا ضرورت دارد .\r\n\r\nتومورهاى متاستاتيك\r\nتومورهاى بدخيم متاستاتيك كبد در تجزيه كلينيكى شايع بوده و پس از سيروز دومين علت شايع بيمارىهاى مهلك كبد بشمار مىرود . در ايالات متحده\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nشيوع كارسينوماى متاستاتيك قابل توجه از نظر بالينى حد اقل 20 مرتبه بيشتر از كارسينوماى اوليه است .\r\n\r\nپاتوژنز\r\nكبد بطور اختصاصى نسبت به تهاجم سلول‌هاى تومورال آسيب‌پذير است . كبد پس از غدد لنفاوى شايعترين جايگاه متاستازها مىباشد . همه انواع نئوپلاسماها به استثناء تومورهاى اوليه مغز ممكن است به كبد متاستاز بدهند . شايعترين تومورهاى اوليه از دستگاه گوارش ، ريه ، پستان و ملانوم هستند . متاستاز از تومورهاى تيروئيد ، پروستات و پوست نادر مىباشد .\r\n\r\nعلائم بالينى\r\nاغلب بيماران مبتلا به بيمارى بدخيم متاستاتيك كبد با علائم مربوط به تومورهاى اوليه مراجعه مىكنند كه در جريان بررسى متوجه متاستاز كبد مىشوند .\r\nعلائم غير اختصاصى مانند سستى ، كاهش وزن ، تب ، عرق و از دست رفتن اشتها مىباشد و گاه علائم نشان‌دهنده بيمارى فعال كبد خصوصا درد شكم ، بزرگى كبد ، آسيت يا يرقان مطرح مىباشد . سفتى يا حساسيت موضعى كبد در شكايت برخى از بيماران وجود دارد . افزايش فسفاتاژ قليايى سرم شايعترين و غالبا تنها اختلال آزمايشگاهى است .\r\n\r\nتشخيص :\r\nشواهد موجود در متاستاز اوليه مثلا ريه ، دستگاه گوارش و يا پستان كه معمولا اغلب متاستازها از آن نواحى بوجود مىآيند بطور جدى مورد توجه قرار مىگيرد .\r\nانواع آزمايش‌ها كه روز به روز روند پيشرفت را طى مىكنند مسير متاستاز را روشن مىنمايد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nدرمان :\r\nاكثريت كارسينوماهاى متاستاتيك متأسفانه به همهء انواع درمان‌ها كم‌وبيش پاسخ ضعيف مىدهند . شيمىدرمانى سيستميك با عوامل مختلف ممكن است براى مدت كوتاهى رشد تومور را كند نمايد .\r\n\r\nبازگشت به مبحث سوء القنيه\r\nبازمىگرديم به بحث سوء القنيه يا بيمارى مقدماتى سيروز يا استسقاء كبدى و غرض از طرح نظريات طب غربى مقايسه‌اى بود بين ديدگاه طب جديد و طب ايرانى يا به اصطلاح طب سنتى . بسيارى از يافته‌هاى طب جديد با گزارشات آزمايشگاهى و انواع روش‌هاى شناسايى مدرن با بررسى سوءمزاج‌ها و سپس بيمارى سوء القنيه قابل تطبيق است . اما تفاوت اين دو ديدگاه با نگاهى نقادانه مىتواند ما را بسوى روش‌هاى بسيار موفقى سوق دهد .\r\nيكى از اشكالات روش‌هاى شناسايى طب جديد عوارض نامطلوبى است كه اين‌گونه آزمايش‌ها براى بيمار به ارمغان مىآورد . طب ايرانى و سنتى معتقد است كه هرگاه در نقطه‌اى از بدن آثارى از بدخيمى آشكار گرديد سراسر بدن بيمار مستعد دريافت متاستاز است . بنابراين اگر به تومورها و بافت‌هاى سرطانى به روش‌هاى امروزى حمله كنيم جاىجاى بدن را آمادهء پذيرش سلول‌هاى سرطانى خواهيم ديد .\r\nحتى مىتوان ادعا كرد كه اگر يك سلول يا توده و تومور سرطانى در بدن كسى پيدا شد ، سراسر بدن براى پذيرش و توليد سلول‌هاى سرطانى آمادگى دارد . كافى است يكى از عوامل مولّد بدخيمىها بر بافتى از بدن اثر بگذارد و منجر به تومور بدخيم گردد . حال اگر به تومورهاى بدخيم حمله شد بايد بتوانيم به كلى ريشهء بيمارى را از بيخ و بن بر كنيم و الا فرار تعدادى از سلول‌هاى يك تومور كه مورد حمله قرار گرفته به بافت‌هاى ديگر بسيار محتمل بوده و مىتواند بيمار را با معضل سخت ديگرى مواجه سازد . مثلا عمل جراحى براى برداشتن تومور اكثرا منجر به گرفتارى اعضاء ديگر\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىشود با اين تفاوت كه اين‌بار عضو متاستاز زده با قدرت بيشترى نسبت به تومور اوليه تهاجم خواهد نمود و بيمارى را كه در مرحلهء قبلى دچار ضعف و ناتوانى شده از پا درخواهد آورد . نمونه‌بردارى ( بيوبسى ) به نظر مىآيد تخريب بيشترى در مقايسه با عمل جراحى به بار خواهد آورد چرا كه در اقدام به برداشتن تومور با عمل جراحى به خاطر آنكه مقدار زيادى از بافت‌هاى سرطانى برداشته شده بالاخره تومور تا حدودى ضربه خورده و تعداد زيادى از سلول‌هاى خود را از دست داده است و فرصت بيشترى را براى بازسازى مىخواهد ، در نمونه‌بردارى هم تومور تحريك مىشود امّا با اين تفاوت كه همه سلول‌ها و به عبارتى ديگر همه سربازان خود را در اختيار دارد .\r\nتومورها و سلول‌هاى سرطانى با ديدگاه طب قديم نسبت به هر نوع اقدامى تحريك‌پذير مىباشند به‌عنوان مثال در اتاق عمل شكم بيمار شكافته مىشود و طبيب با مشاهده وخامت اوضاع هيچ‌گونه عملى انجام نداده و دوباره پوستهء شكم را مىبندد .\r\nدر اين صورت هم تومور سرطانى تحريك شده و به شدّت تهاجم جديدى را آغاز مىكند كه معمولا منجر به مرگ بيمار مىشود .\r\nبيمارى را ديدم كه از كودكى وجود چيزى را در عمق بافت ران خود احساس مىكردند و سال‌ها بدون هيچ مشكلى به زندگى ادامه داده و در سن 33 سالگى كه صاحب دو فرزند شده بود به توصيه برخى از نزديكان به پزشك مراجعه نموده و پزشك نيز بىدرنگ دستور برداشتن تومور را صادر نمود . قبل از عمل جراحى يك نمونه‌بردارى از تومور براى شناسائى نوع تومور انجام گرديد . پس از مدت كوتاهى محل نمونه‌بردارى ورم كرده و ملتهب شد و زمانى نگذشت كه ران پاى بيمار به اندازه سه برابر اندازهء طبيعى خود بزرگ شد . شيمىدرمانى و انواع درمان‌هاى موجود در طب جديد سودى نبخشيد و تعفن پاى بيمار را در بر گرفت و پس از مدت كوتاهى تحمل رنج و درد با كم‌خونى شديد و گرفتار شدن بافت‌هاى ديگر فوت كرد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nجوان ديگرى در سن 17 سالگى به همين نحو از دنيا رفت . خانمى 55 ساله بر اثر برداشتن يك توده شبيه به خال گوشتى در ناحيه گردن كه از كودكى با وى همراه بود بدون آنكه وجود اين خال مشكلى ايجاد كرده باشد ظرف مدت كوتاهى از دنيا رفت . پرونده‌هاى كلينيكى ما پر از اين‌گونه اشتباهات است كه به دلايل واهى بيمار كار دست خودش مىدهد . آخر پس از ده‌ها سال كه هيچ‌گونه ناراحتى از ناحيهء تومور مشاهده نشده بود آيا بهتر نبود با آن مدارا مىنمود ؟ ! حيرت‌آور است برخى از حساسيت‌هاى بى مورد و نمونه‌بردارى كه چه‌بسا بارها موجب خسران مىشود ؟ !\r\nكتابى به دستم رسيد از يك آقاى پزشك آمريكائى كه دچار سرطان بدخيم پستان شده بود . پزشك امريكائى به همكاران خود كه متخصص درمان سرطان بودند مراجعه نموده و از آنان نظر مىخواهد . همهء دوستان وى كه داراى بالاترين تخصص در زمينهء درمان سرطان بودند به وى توصيه مىكنند كه حتى از آزمايش‌هاى ميكروسكپى ساده نيز خوددارى كند . چرا كه موجب گسترش شديد سرطان به بافت‌هاى ديگر مىگردد . او مىنويسد از همه جا نااميد شدم . سئوال‌هاى زيادى در ذهنم خطور مىكرد كه آخر اگر حتى آزمايش‌هاى ميكروسكوپى باعث وخيم‌تر شدن اوضاع مىگردد چرا به همه بيماران مراجعه‌كننده به كلينيك‌هاى درمان سرطان بلافاصله دستور انواع آزمايش‌ها و نمونه‌بردارى مىدهند ؟ ! به‌هرحال تصميم گرفتم كه به نقطه‌اى دوردست بروم كه از دنياى صنعت دور باشد . جايى را در يك منطقهء طبيعى خريدم و در آنجا زندگى جديدى را با يك رژيم غذايى مبتنى بر خام‌خوارى و دورى از غذاهاى پختنى و گوشت اتخاذ نمودم . بسرعت تومور سينه‌ام كاهش يافت ولى از بين نرفت . در حقيقت با بيمارىام كنار آمدم . روزى از روزها به قصد ديدن بستگانم در راه بازگشت به محل زندگى قبلى در فرودگاه متوجه شدم كه انگور خشك‌شدهء طبيعى كه در رژيم روزانه هر روز به‌قدر مشتى تناول مىكردم تمام شده است . به فروشگاه‌هاى مواد غذائى واقع در فرودگاه مراجعه كردم ولى كشمش‌هاى موجود همه از انواعى بودند كه بوسيلهء مواد شيميايى از جمله گوگرد خشك شده\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبودند . ناچار مقدارى از همان كشمش‌ها را تهيه كرده و سوار هواپيماى بعدى شدم .\r\nشايد باور نكنيد ساعتى پس از مصرف كشمش‌هاى مزبور تومور سينه‌ام شروع به هيجان نمود و سوزش و درد شروع گرديد . فهميدم علت از همين كشمش‌هايى است كه به روش طبيعى خشك نشده بودند . بقيهء كشمش‌ها را دور ريختم و پس از رسيدن به مقصد دوباره از همان كشمش‌هاى كاملا طبيعى تهيه و مصرف نمودم و به فاصلهء كوتاهى دوباره زخم سينه‌ام به حالت عادى بازگشت .\r\nتوجه به نكات فوق ما را به حقايقى رهنمون مىسازد كه اساسا راه‌هاى درمانى طب در اين زمينه در برخى كشورها نه تنها ناكارآمد مىباشد بلكه در بسيارى از موارد ويرانگر هم هست . لزوم بازنگرى در صحّت اين‌گونه اقدامات به وضوح احساس مىشود و اصلاح در تشخيص و در درمان هر دو بايد مد نظر قرار گيرد . ما برآنيم كه اثبات كنيم اقدامات طب قديم ايران به‌ويژه روش‌هايى كه هم‌اكنون با تكيه بر اصول لايتغير طب ايرانى شكل گرفته در حال حاضر بهترين راه‌گشا و هدايت‌كنندهء بيماران مبتلا به انواع بدخيمىهاست . با اين نگرش و ديد منطقى به ادامهء تبيين روش‌هاى درمانى خودمان بازمىگرديم و ادامه سخن در مورد سوء القنيه را پى مىگيريم :\r\nخوشبختانه در عين خطرناك بودن بيمارى سوء القنيه در صورت توجه به موقع و بهينه در درمان آن بسرعت به پاسخ مثبت مىرسيم . اگر به سادگى خلط يا اخلاط غير طبيعى شناخته شود راه دفع آن آسان خواهد بود . بايد توجه كنيد چه ميزان صفرا و چه ميزان بلغم غير طبيعى در كنار هم يا در تركيب باهم حضور دارند و چه ميزان سودا از رسوبات اين دو حاصل شده است . در اين صورت ميزان اخلاط و عناصر دخيل در ايجاد سوء القنيه محاسبه و داروها براساس معيارهاى طب شريف ايرانى داده خواهد شد . اين كار تعديل مزاج يا پاكسازى يعنى همان روش هميشگى ما به‌حساب مىآيد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nدر اينجا به چند نسخه با توجه به حالات فرضى كه براى بيمار در نظر مىگيريم توجه كنيد :\r\nبيمار با رنگ پريده ، حالت تهوع ، اضطراب ، كلافگى ، بىنظمى دستگاه گوارش ، نفخ و سوزش معده مراجعه كرده است . آزمايش خون و ادرار كه پس از مراجعه به چندين پزشك و نتيجه نگرفتن آورده است معمولا به اين شرح است :\r\n\r\nبيمار شمارهء 1\r\n Billirobin total / 2 . 1 H / 0 . 1 \r\n Billirobin direct / 5 . 7 H / 0 . 25 \r\n SGOT ( ALT ) / 117 H / 0 - 31 \r\n SGPT ( AST ) / 130 H / 0 - 31 \r\n Alkaline phosphatase / - / 64 - 306 \r\nدوبار آب آسيت شكم كشيده شده است . قبلا وارفارين مصرف مىكرده كه پزشك به خاطر بالا رفتن  pt  مصرف آن را قطع كرده است .\r\n\r\nبيمار شمارهء 2\r\n Billirobin total / 21 . 98 / 0 . 1 \r\n Billirobin Direct / 17 . 26 / 0 . 25 \r\n Albumin / 3 . 37 / 3 . 5 - 5 . 2 \r\n SGOT ( ALT ) / 85 / 0 - 31 \r\n SGPT ( AST ) / 75 / 0 - 31 \r\n Alkaline phosphatase / 632 / 64 - 306 \r\n\r\nبيمار شمارهء 3\r\n Billirobin total / 5 . 6 H / 0 . 1 \r\n Billirobin direct / 3 . 0 H / 0 . 25 \r\n SGOT ( ALT ) / 50 H / 0 - 31 \r\n SGPT ( AST ) / 100 H / 0 - 31 \r\n Alkaline phosphatase / 685 H / 64 - 306 \r\n\r\nبيمار شمارهء 4\r\n Billirobin total / 2 . 3 H / 0 . 1 \r\n Billirobin direct / 0 . 6 H / 0 . 25 \r\n SGOT ( ALT ) / 52 H / 0 - 31 \r\n SGPT ( AST ) / 54 H / 0 - 31 \r\n Alkaline phosphatase / 642 H / 64 - 306 \r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nبيمار شمارهء 5\r\n Billirobin total / 1 . 1 H / 0 . 1 \r\n Billirobin direct / 0 . 2 H / 0 . 25 \r\n SGOT ( ALT ) / 16 / 0 - 31 \r\n SGPT ( AST ) / 33 / 0 - 31 \r\n Alkaline phosphatase / 148 / 64 - 306 \r\n W . B . C / 30650 / 4000 - 11000 \r\nبه درمان بيمار مربوط به آزمايش شماره يك توجه فرمائيد :\r\nبيمار مذكور 45 ساله است ، بار زبان بيمار عبارت از لايه‌اى است با رنگ سفيد مايل به زرد زيرنشين كه روى آن را لايه‌اى زرد صفرايى به رنگ زردهء تخم‌مرغ پوشانده است . قضاى حاجت بيمار بىنظم و گاه دچار يبوست و گاه اسهال است ، حس و حال ندارد ، بىحوصله است و زود خسته مىشود ، ادرار بيمار نيز تكرر پيدا كرده است . پس از آنكه دريافتيم بيمار دچار سوء القنيه است به اين ترتيب درمان را شروع مىكنيم :\r\nابتدا اولويت اول را براى انتخاب نوع منضج ( پزنده ) و مسهل خلط عامل بيمارى قرار بدهيم ، منضج ما در اين حالت بايد تا 15 روز اول پزندهء خلط زيرنشين كه زبان بيمار از آن خبر مىدهد باشد و كمى هم روى مرّهء صفرا اثر بگذارد . بنابراين يكى از منضج‌هاى ضد بلغم را انتخاب و همراه آن كمى داروى پزندهء صفرا اضافه مىكنيم . پس منضج زير را ملاحظه كنيد :\r\nرازيانه ، بادرنجبويه ، انيسون شيرين ، پرسياوشان از هركدام 25 گرم ، گل‌قند 50 تا 75 گرم .\r\nداروها را مخلوط و با هاون برقى آسياب كنيد تا به صورت نيم‌كوب درآيد ، هر روز صبح ناشتا يك قاشق غذاخورى آن را با 2 ليوان آب بجوشانيد تا يك ليوان بماند صاف كنيد و با يك قاشق غذاخورى گل‌قند مخلوط كرده همراه با 5 تا 7 عدد انجير پخته يا خيس‌شده از شب قبل ، صبح ناشتا ميل كنيد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nيا اينكه 3 قاشق غذاخورى خاكشير را در آب جوش مخلوط كرده و پس از شيرين كردن ميل كنيد .\r\nو يا يك قاشق غذاخورى بارهنگ بوداده را در يك ليوان آب جوش و شكر ميل كنيد .\r\nساعت ده صبح به مناسبت صفرا يك مثقال شيرخشت را با 3 قاشق غذاخورى گلاب داغ حل كنيد ، صاف كنيد و 7 قاشق غذاخورى آب انار يا شربت رب انار خانگى رقيق شده با آن بياميزيد و ميل كنيد . يا 3 قاشق غذاخورى ترنجبين را در يك ليوان آب جوش ريخته صاف كنيد و ميل كنيد . يا يك قاشق مرباخورى تخم خرفه و يك قاشق مرباخورى اسفرزه را باهم در يك ليوان آب خنك مخلوط كرده كمى شيرين كرده ميل كنيد .\r\nسپس بعد از ظهرها مسهل عام را با 25 گرم بنفشه ، 25 گرم نيلوفر و 25 گرم پوست هليله زرد مخلوط و باندازه‌اى ميل كنيد كه اسهال ايجاد گردد .\r\nبيمار هر روز از ميوهء انگور ميخوش ميل كند ، حد اقل يك كيلو انگور ميخوش و سه ليوان آب انار در طول روز . سپس بعد از ظهرها يك الى دو بار نسخهء زير كه اخلاط سوء القنيه را در معده و كبد و بعد در همهء اعضاء و جوارح بدن تجزيه و مضمحل مىكند و حكم نوشدارو را دارد تهيه و مصرف كنند .\r\n\r\nنوشدارو\r\nكاكل ذرت ، تخم كافشه ، چاى مكه ، زرشك آبى ، قدومه ، سه‌پستان ، تخم شويد ، گل ختمى ، خارخاسك ، تخم كرفس . از هركدام 25 گرم تهيه ، نيم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكوب و مخلوط كنيد و هربار يك قاشق غذاخورى در 2 ليوان آب بجوشانيد تا يك ليوان بماند ، صاف كنيد و پس از شيرين كردن ميل كنيد .\r\nرژيم غذايى بطور كلى مبتنى بر غذاهاى آب‌پز بوده و بايد از مصرف روغن مايع و جامد نباتى ، سرخكردنى ، سوسيس ، كالباس و نوشابه و آب يخ پرهيز شود .\r\n\r\nرژيم غذايى كانسر\r\nرژيم غذايى فوق در مورد همه انواع تومورها و حتى غده‌هاى چربى نيز كار برد دارد .\r\nكه در اغلب موارد كانسر تجويز مىشود به شرح زير است :\r\n\r\nصبحانه :\r\n* نان جو و فندق و گردو با چاى كمرنگ و سالاد كاهو و گوجه‌فرنگى با آب‌غوره و يا آب‌ليمو .\r\n* نخود كه از شب قبل روى شعلهء ملايم پخته شده باشد همراه جوانه ماش و نان جو و كاهو و برگ لطيف كرفس و يا سالاد خيار و گوجه‌فرنگى و پياز .\r\n* پاچهء گوسفند كه چربى آن را گرفته باشيد با شربت رب انار و سالاد خيار و گوجه و پياز و كاهو .\r\n* اسفناج پخته با قارچ آب‌پز ، نان سنگك و سالاد خيار و گوجه‌فرنگى و پياز و كاهو .\r\n* كنگر چرخ‌شده با نان سنگك و سالاد خيار و گوجه و پياز و كاهو .\r\n* مرباجات خانگى همراه با تمام موارد فوق در صورت نداشتن بيمارى قند خون بلامانع است .\r\n\r\nناهار و شام :\r\n* آش جو\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمقدارى جو و نخود روى شعلهء ملايم با نمك و كمى پياز پخته شود . هنگام مصرف كمى روغن زيتون با چاشنى آب‌غوره يا آب‌ليمو همراه كرده ميل كنيد .\r\n* سوپ گشنيز\r\nسبزى گشنيز با اسفناج يا برگ چغندر با عدس و كمى برنج با ماهيچهء گوسفند يا مرغ بدون چربى با آلوى بخارا يا آلوچه با چاشنى آب‌غوره .\r\n* آش جو با جگر سفيد\r\nمقدارى جو همراه با نخود و لوبياى سبز و كمى جگر سفيد روى شعلهء ملايم با نمك و پياز پخته شود . هنگام مصرف كمى روغن زيتون با چاشنى آب‌غوره يا آب‌ليمو همراه كرده ميل شود .\r\n* خوراك كلم‌سنگ\r\nكلم‌سنگ ( قمرى ) سه برابر اجزاء ديگر ، كلم‌گل ، كرفس ، لوبياى سبز ، شلغم ، ريواس ، كنگر ، گوجه‌فرنگى ، كمى گوشت گوسفند يا مرغ بدون چربى روى شعلهء ملايم با نمك و پياز و زردچوبه پخته شود . از مواد فوق هركدام كه در دسترس بود استفاده كنيد .\r\n* نخودآب\r\nمقدارى نخود با آب و نمك روى شعلهء ملايم خوب پخته شود . هنگام مصرف كمى روغن زيتون با چاشنى آب‌ليمو همراه كرده ميل كنيد .\r\n* كدو\r\nمقدارى كدو كه با گوجه و گشنيز و جعفرى روى شعلهء ملايم پخته شده همراه با ساقهء لطيف كرفس ميل شود .\r\n* كته گشنيز\r\nبرنج كه با مقدار زيادى گشنيز به صورت كته پخته شده باشد . همراه با سالاد كاهو و خيار و گوجه‌فرنگى تناول گردد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n* كته شويد\r\nبرنج كه با مقدار زيادى شويد به صورت كته پخته شود همراه با سالاد كاهو و خيار و گوجه‌فرنگى و كمى گوشت آب‌پز مرغ يا گوسفند يا ماهى يا ميگوى آب‌پز يا بخارپز ميل گردد .\r\n* قليه ماهى\r\nماهى با سبزى قليه و تمر هندى روى شعلهء ملايم پخته و با نان سنگك يا جو تناول گردد .\r\n* ميگو\r\nميگو با سبزى جعفرى و نعناع و يا هر سبزى دلخواه پخته و با نان سنگك يا جو ميل شود .\r\n* آش زرشك\r\nسبزى خورشى به انواع مختلف با گوشت گوسفند و آب زرشك روى شعلهء ملايم پخته گردد .\r\n* آش شلغم\r\nآش رشته يا شوروا كه همراه با شلغم پخته شده باشد . كنار غذا با كاهو و ساقهء لطيف كرفس از خود پذيرايى كند .\r\n* آبگوشت بدون چربى\r\nاين غذاى ايرانى را با نخود و گوشت و ليموى عمانى و پياز طبخ كند و از لوبيا و سيب‌زمينى صرف‌نظر كنيد . چربى گوسفند در ديگ نباشد . كنار اين غذا سبزى خوردن و پياز و نان سنگك تناول گردد . هيچ نوع ميوه تا 5 / 1 ساعت پس از صرف غذا مصرف نشود .\r\nنخود و با گوشت گوسفند بدون چربى و ليموى عمانى و گوجه‌فرنگى و بادمجان و كدو و هويج و اگر خواستيد در فصل خودش ريواس ، كنگر ، و سبزى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكوهى مانند والك ، ترهء كوهى به اجزاء غذا اضافه و پخته شود و نيز مىتوان يك يا چند تا از سبزىهاى كوهى را در كنار غذا به صورت خام تناول نمود . تأكيد بر سبزىهاى كوهى توجه به نمو اين گياهان در فضاى پاك دشت و كوهستان و تأثير اشعهء خورشيد بر آن است كه توان بدن را در مقابله با سرطانات افزايش مىدهد .\r\nتوجه به اين نكته از آن جهت حائز اهميت است كه در بوتهء آزمايش تأثير برخى از داروهاى تر را بر تومورهاى بدخيم و انواع بيمارىهاى صعب العلاج ديده‌ايم كه قويّا برترى محسوسى بر خشك داشته است . البته همهء داروها شامل اين قانون نمىشوند .\r\n* خورشت گزنه\r\nمقدارى گزنهء تازه را ريزريز كرده گويى سبزى قورمه را آماده مىكنيد نعناع ، جعفرى و گشنيز و هر نوع سبزى كه به دلخواه و سليقهء آشپز باشد . گوشت گوسفند بدون چربى ، حبوب آن نيز به دلخواه و سليقهء شخصى خانم باشد . همراه با آن نان سنگك يا نان محلى باشد كه كمتر سبوس آن گرفته شده باشد . شايد بتوانيد يكى دو قاشق پودر سبوس برنج تهيه كرده و با مقدارى كتهء برنج دم كنيد .\r\n* قارچ و شش گوسفند\r\nمقدارى قارچ را آب‌پز كنيد . به همان مقدار شش گوسفند را با نمك و پياز و زردچوبه بپزيد همه را باهم چرخ كنيد ، مانند بريانى ولى بدون كباب كردن روى آتش با نان سنگك و سبزى خوردن يا سالاد كاهو با چاشنى آب‌ليمو ميل كنيد .\r\n* باقلا\r\nمقدارى باقلا را در آب جوش بپزيد . اگر با پوست است پوست را جدا كرده و باقلا را با مقدار 2 برابر وزنش شويد خشك چند جوشى بدهيد . هنگام طبخ نمك و زردچوبه و پياز چرخ‌شدهء آن را فراموش نكنيد . خورشت مذكور را با نان سنگك ميل كنيد . اگر با برنج مىخواهيد ، كتهء شويد به شرط آنكه مقدار سبزى شويد بسيار زياد\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nباشد و حد اقل يك قاشق غذاخورى پودر سبوس برنج به كته اضافه كرده باشيد . كتهء زيره نيز مطلوب است و از لحاظ مزاجى مانند كتهء شويد سردى و گرميش با خورشت باقلا متناسب مىشود . سالاد كاهو و مقدارى سبزى خوردن و امثال آن نيكوست .\r\n* سيراب و شيردان گوسفندى\r\nچربى سيراب را بگيريد ولى پرزهاى آن را دور نريزيد . با نمك و پياز و زرد چوبه طبخ كنيد . چاشنى آن سركه ، آب‌غوره يا آب‌ليموى خانگى باشد . شربت رب انار 5 / 1 ساعت پس از صرف غذا خوب است . با نان سنگك يا نان خانگى همراهيش كنيد .\r\n* دلمه سيراب شيردان\r\nسيراب شيردان را با پرز آن امّا بدون چربى نيم‌پز كنيد مواد دلمه همان سبزىهاى معروف دلمه باشد همراه با گوشت چرخ‌كردهء گوسفند يا هر گوشتى كه بطور طبيعى تغذيه شده مانند كبك ، بلدرچين ، تيهو ، گنجشك ، كبوتر ، بوقلمون ، شترمرغ و امثال آن و مقدارى لپه برنج . سيراب شيردان را به اندازهء بيشتر از كف دست قطعه‌قطعه نمائيد و مواد را در آن گذاشته با نخ طبيعى بدوزيد و در ديگ سنگى يا پيركس طبخ كنيد .\r\n* خوراك سيراب شيردان بزرگ\r\nسيراب شيردان را بدون قطعه كردن با پياز و نمك و زردچوبه نيم‌پز كنيد و درون آن را با موادى كه در غذاى قبلى با سيراب شيردان گفته شد پر كنيد . تفاوت آن چنين است كه علاوه بر گوشت چرخ‌كرده تكه گوشت‌هاى گوسفند جوانى را به اندازهء گوشت قورمه به مقدار كافى در آن پر كنيد و روزنه‌هاى سيراب و شيردان و نگارى و هزار لا را با نخ طبيعى بدوزيد و روى شعلهء ملايم در آبى بسيار كم كه در آن كمى پياز و گوجه چرخ‌كرده و مقدارى رب گوجهء خانگى ريخته‌ايد بگذاريد و درب قابلمه را كه بيشتر بايد سنگى باشد و اگر نبود پيركس و اگر نبود استيل يا لعابى ،\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمحكم كرده پس از مدتى جوشيدن روى شعلهء ملايم چند ساعت دم كنيد . اين غذا براى بيماران مبتلا به انواع كانسرها بسيار مقوى و خونساز است . اگر قابلمه را مانند زمان قديم سنگى انتخاب كرده و اطراف آن را با گل رس ببنديد و لاى خاكستر ذغال مخفى كنيد و شب تا صبح به آرامى بپزد بسيار لذيذ و مناسب بيمارانى است كه در ابتلا به سرطان دچار كم‌خونى شده‌اند . مبتلايان به سوء القنيه و ابتداى شروع سيروز كبد بايد همراه با سركه يا آب‌ليمو و شربت رب انار ميل كنند و در خوردن آن افراط نكنند .\r\n* پاچه گوسفند\r\nچربى آن را بگيريد و با پياز و نمك و زردچوبه روى شعلهء ملايم بپزيد و روى آن شربت رب انار و آب‌ليمو مصرف كرده با نان سنگك يا نان خانگى همراهى كنيد .\r\nتذكر :\r\nرژيم فوق براساس نياز بيماران مبتلا به سوء القنيه و مراحل بعدى تا سيروز كبدى تنظيم شده است ، بنابراين مصرف شربت سركه شيرهء انگور همراه با هر غذا ضرورى است . شيره انگور به نسبت 10 به 1 با سركه انگور خانگى بايد مخلوط و به مدت 2 دقيقه بجوشد و در جاى خنك نگهدارى شود . همراه با هر وعده غذا در يك ليوان آب جوشيده سرد شده چند قاشق غذاخورى آن را رقيق كرده و ميل كنيد . در صورتى كه بيمار مبتلا به قند خون باشد نسبت سركه مخلوط با شيره انگور را افزايش مىدهيم . سركه انگور خانگى را به نسبت مساوى با شيرهء انگور قرار دهيد به همان ترتيب آماده و با هر وعده غذايى ميل كنيد .\r\nطريق ديگر براى بيماران ديابتى حذف سركه شيره و مصرف شربت آب‌غوره رب انار مىباشد . تركيب آن به اين شرح است كه هر 3 كيلو آب‌غوره بدون نمك خانگى با 2 كيلو رب انار خانگى مخلوط و حدود يك دقيقه مىجوشانيم . در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nجاى سرد نگهدارى كرده هنگام مصرف مقدارى از آن را در يك استكان آب به صورت شربت درآورده مصرف مىكنيم .\r\nبه‌هرحال چه آب‌غوره رب انار ، چه سركه شيره بهتر است همراه با غذا يا پس از آن مصرف گردد . اگر چه اين دستور با قانون آب‌درمانى طب ايرانى كه مىگويد مصرف مايعات در اكثر موارد همراه غذا و تا 5 / 1 ساعت بعد از آن ممنوع است منافات دارد اما در اين مورد استثناء وجود دارد چون تجربه نشان داده كه اين شربت هنگام غذا مناسب‌تر و بهتر جذب مىشود .\r\nاستثناء ديگر هنگامى است كه بيمار دچار سرماخوردگىست در اين صورت شيره و سركه و هر چيزى كه با ترشىست بايد حذف گردد و بجاى آن از شكر قرمز كه در يك ليوان آب‌جوش به صورت شربت درآمده استفاده مىشود .\r\n\r\nپرهيزها در سوء القنيه و سيروز كبدى\r\nچيزهايى كه مصرف آن اكيدا ممنوع است عبارتند از :\r\nسوسيس و كالباس ، نوشابه ، چيپس ، پفك ، انواع ساندويچ‌ها و پيتزا و سرخكردنى ، چربى ، سيب‌زمينى ، پسته ، خرما ، موز ، ريحان بنفش ، آب يخ ، بستنى ، نوشابه ، كباب ، لوبيا ، شيرينىجات قنادى ، گوشت گوساله و گاو ، انواع كمپوت و كنسرو و مواد بسته‌بندى ، آب‌ميوه‌هاى بسته‌بندى ، خمير دندان ، اسپرىهاى حشره‌كش ، مواد آرايشى ، ادوكلن‌ها ، عطريات ، صابون و شامپو و شوينده‌هاى ديگر مانند مايع ظرف‌شويى و اسيدهايى كه براى شستن دستشويى به كار مىرود ، وايتكس و امثال آن ، روغن‌هاى نباتى جامد و مايع ، عسل‌هاى متداول در بازار ، شير و كليهء مشتقات شير ، دل ، قلوه و جگر .\r\nبرخى از مواد فوق مدت زمان محدود و برخى زمان بيشترى بايد از سيستم غذايى بيمار حذف شوند و پس از آن مدت طبق تشخيص پزشك معالج مصرف آن بلامانع خواهد بود . در تومورهاى مغزى مصرف شير و مشتقات آن تا زمانى كه تومور\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nفعال بوده و ترشحات زيادى در مغز مىپراكند ممنوع است . اگر چه اين ترشحات بوسيله فن‌آورى ايجاد عطسه از مغز خارج مىشوند اما ممكن است كه سيستم دفع نتواند به اندازهء كافى ترشحات را خارج نمايد بنابراين لبنيات تا زمانى كه مىتواند خطرى از جهت ازدياد مايعات در مغز ايجاد نمايد بايد از سيستم غذايى حذف گردد .\r\nدر بيمارى سوء القنيه و سيروز ، لبنيات بلااشكال است مگر در مواردى كه ماست باعث رسوب مواد خلطى در كبد گردد . ماء الجبن يا آب پنير از جمله موادى است كه از شير استخراج شده و براى دفع مواد سودائى در علاج بيمارىهاى سودائى در ساير اندام‌ها و نيز در كبد مورد استفاده قرار مىگيرد . كباب نيز از جمله پرهيزهايى است كه پس از غلبهء كبد بر بيمارى مورد بحث اين كتاب از ممنوعات خارج شده و كباب گوسفند جوان و پرندگان براى تقويت بيمار كه پس از مدت‌ها در حقيقت نبرد با بيمارى ضعيف شده تجويز مىگردد . در مواردى كه بيم سخت شدن ورم در كبد مىرود تنها غذاهاى ساده و زودهضم مجاز خواهد بود .\r\n\r\nمواردى كه مصرف آن‌ها در علاج سوءمزاج‌هاى گرم كبدى ، سوء القنيه و سيروز كبدى ضرورى است :\r\n- همراه با هر وعدهء غذائى مصرف يك ليوان شربت سركه شيرهء انگور ضرورى است . كه طرز تهيه آن در رژيم غذايى كانسر بيان شد .\r\n- هنگام سرماخوردگى بجاى استفاده از شيرهء انگور مقدارى شكر قرمز را در يك ليوان آب‌جوش حل كرده تناول گردد . شيرهء انگور موقتا قطع مىشود و به محض بر طرف شدن سرماخوردگى دوباره در برنامهء درمانى قرار خواهد گرفت . البته با اين شرط كه سرماخوردگى با داروهاى گياهى درمان شود و از مصرف داروهاى شيميائى اكيدا خوددارى گردد .\r\n- روزى 3 ليوان آب انار براى بزرگسالان حداقلى است كه تجويز مىگردد ، افزايش آن حتى به افراط چنانچه بيمار به آن تمايل دارد توصيه مىشود . در صورت\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعدم امكان دسترسى به آب انار تازه از شربت رقيق‌شدهء رب انار با آب جوشيدهء سرد شده استفاده مىشود .\r\n- روزانه مصرف يك كيلو انگور تازه در مواقعى توسط پزشك تجويز خواهد شد كه كم‌خونى بيمار را رفع و خود هم غذا هم داروئى مؤثر در مقابله با سوءمزاج‌هاى كبدى است .\r\n- روزانه يك قاشق مرباخورى اسفند در محيط زندگى بيمار دود كنيد .\r\n- پس از انار و انگور كه در اين سيستم علاج از مهمترين مواد عليه بيمارى است مصرف ميوه‌هايى مانند گوجه درختى ( گوجه‌سبز ) ، ذغال‌اخته ، تمشك ، ميوهء بوتهء كبر ، آلوى قطره طلا و مركبات در اولويت قرار دارند و ساير ميوه‌ها به جز موز و خرما نيز مفيد خواهند بود .\r\n- تأثير مسهل عام در اين سيستم دارويى بايد بگونه‌اى باشد كه در روز دست كم 3 تا 4 بار اجابت مزاج صورت پذيرد ، تا اخلاط مضر از اطراف كبد و داخل پرزهاى دستگاه گوارش دور شود .\r\n- بارهنگ\r\nبراى تقويت و نرم كردن مخاط معده لازم است ، يك استكان عرق نعناع و يك استكان آب را داغ كنيد تا به حد جوش برسد ، بلافاصله از آتش برداريد و بارهنگ را با آن مخلوط كنيد و با شكر قرمز شيرين كرده ميل كنيد .\r\n\r\nكنترل سردى و گرمى و خشكى و ترى كبد\r\nنكته‌اى كه بايد خوانندگان و پژوهشگران گرامى توجه كنند محاسبهء ميزان دقيق سردى و گرمى كبد و متعاقب آن ميزان سردى و گرمى و خشكى و ترى داروها و سيستم غذايى و درمانى است كه در اين تجويزها به كار مىرود .\r\nاگر سردى و گرمى كبد كنترل نشود ، ضررهاى عظيم براى بيمار در بر خواهد داشت سردى زياد سوء القنيه را به استسقاء مىكشاند و اگر گرمى كبد بيش از حد بالا\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرفت كبد را به يرقان گرم صفراوى يا يرقان گرم سوداوى و يا ورم و التهاب شديد كبد و اسهال غير طبيعى صفراوى و ناراحتىهاى ديگر مىكشاند . بنابراين تبريد كبد و گرمى آن بايد در حد تعادل باشد . اگر كبد به سردى زياد كشيده شود بايد بلافاصله داروها به سمت گرمى بيشتر تعديل گردد و مقويات كبد مانند گوشت گنجشك ، كبوتر و امثال آن با ديگ ابزارهاى مناسب مانند زنجفيل و دارچين و بابونه و زيره و نعناع تعديل گردد و چنانچه برعكس گرمى فراتر از حد عادى به مرحلهء داغ كردن كبد بيانجامد مقويات كبد مانند كاسنى ، شاه‌تره ، صندل ، غازياقى و شورواهايى داراى سبزيجات سرد همچون ريواس و گشنيز و بيخ كرفس و مانند آن در دستور غذايى قرار گيرد .\r\n\r\nچگونه در حين درمان به گرمى ، سردى ، ترى و خشكى كبد پى مىبريم ؟\r\nعلامات كبدى كه به سردى گرائيده باد و نفخ شديد ، تا حدودى سفت شدن كبد و لرز داخلى و احساس سرما و مورمور شدن ، پريدگى رنگ بيمار و ديگر علاماتى كه در سوء مزاج سرد كبد گفته شد مىباشد . چنانچه گرمى كبد رو به افزايش باشد عطش و احساس داغى و منتفع شدن از هواى سرد و آب سرد و احساس كلافگى و برافروختگى و آنچه در سوء مزاج گرم كبد بخصوص گرم صفراوى گفته شد نشان‌دهنده حالات كبد است . خشكى كبد از حالات صورت و زبان و لب و دست‌ها قابل تشخيص است . دهان خشك ، زبان پر از ترك ، خشكى لب گاه همراه با پوست‌پوست شدن و خشكى انگشتان دست و بىاشتهايى نشان از خشكى كبد دارد .\r\nترى كبد ضد حالات فوق است و پوست سروصورت نرم و مرطوب و گاه با چربى زياد است ، عطش و ميل به آب كمتر است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nسوء القنيه همراه با رسوب سودا\r\nچنانچه ميزان سوداى ناشى از صفرا يا بلغم و هر خلط ديگر زياد باشد ، طبعا علامت‌هايى از خود نشان مىدهد مانند تيرگى و كدورت صورت در كنار پريدگى و سفيدى صورت كه آن را با نوعى بدرنگى به نمايش مىگذارد . بار زبان بيمار ، رسوب خاكسترىرنگ يا سياه‌رنگ زيرنشين‌تر از خلط بلغم در حالات قبلى دارد ، در اين صورت امكان سفت شدن كبد و طحال و كشيده شدن به سرطان كبد و طحال بيشتر خواهد شد .\r\nبيمار از لحاظ فكرى بيشتر گرفتار مىشود و افكار يأس‌آور و دورزننده و عبث و تكرارى بيشتر بيمار را تحت فشار قرار مىدهد .\r\nبا توجه به اينكه سوداى مزبور خود از لحاظ گرمى و سردى در چه درجه‌اى است ، داروها و سيستم درمانى تنظيم مىشود . توجه داشته باشيد كه سودا علىرغم آنكه يك خلط سرد به حساب مىآيد امّا اين خلط سرد هم به گرمى حساس و ناسازگار است و هم به سردى و بيشتر در غلبهء مزاج سوداوى بايد دقت كنيد كه سكون و بىحركتى و كندى حركات هضم باعث مىشود ناراحتى كبد و طحال بيشتر استحكام يافته و در كبد و يا طحال و عضو بينا بين آنها يعنى معده جا خوش كند ، چنانچه اسهال ملايم در اثر مصرف مسهل برقرار باشد حتى اگر در تجويز داروها از لحاظ سردى و گرمى بىدقتى صورت پذيرد خطر كمتر از زمانى است كه كندى حركت و يبوست در كار باشد . براى روشن شدن اين مطلب نمونه و مثال ارائه مىكنم كه اين كار از لحاظ مديريت درمان بسيار مهم و خطير است . اگر بر فرض گرمى كبد چيره شده است طبعا مصرف غذاها نيز با توجه به اينكه سردى ، گرمى را از بين مىبرد در حيطهء غذاهاى سردمزاج قرار مىگيرد . امّا اگر شما غذاى سردى مانند : ماهى ، بخصوص سرخكردهء آن را به بيمار بدهيد خطاى بزرگى مرتكب شده‌ايد ؛ چرا كه گوشت ماهى يك سردى غير سيال يا بهتر بگويم سردى يابس و جامد و ساكن است ، بنابراين باعث\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرسوب املاح مىشود . حتى ممكن است انسدادهايى در مسيرها و آوندهاى كبد ايجاد كند كه مانع دفع اخلاط غير طبيعى و خبيث و بيمارىزا شود . در اين صورت يا بايد مصرف غذاهايى مانند ماهى ، گوشت گوساله و گاو كه غير سيّال و غير ملين باشد حذف گردد و يا اينكه داروهاى مسهل زدايندهء خلطهاى غير طبيعى به درجه‌اى تنظيم گردد كه سرعت دفع اخلاط را در دستگاه گوارش به ميزان حد اقل 3 الى 4 بار اجابت مزاج با حالت اسهال برقرار كند .\r\nاين توجه در مورد خلط سرد هم همينطور است مثلا بيمار سوء القنيه با سوداى رسوبى سرد روبروست و غذايى كه مىخورد طبعا گرم است حال اگر اين گرمى باعث ايجاد سكون و كندى حركت در دستگاه گوارش شود مضر است . بر فرض بادمجان كه زدايندهء سردى و بلغم است مصرف كرده ، اين غذا مىتواند حد اقل حدود 2 ساعت در مجارى كبد ايجاد راه‌بندان كند درحالىكه مسهل و روان‌كنندهء خلطهاى ناباب نتواند بر اين راه‌بندان چيره شود براى بيمار دچار سوء القنيه بسيار مضرّ و خطرناك است ، مثال قبلى كه در مورد بادمجان گفتيم مىتواند مصاديق ديگرى داشته باشد :\r\nغذايى كه يابس است با طبيعت گرم مثلا كباب گوشت گوسفند يا گوشت گوسفند آب‌پز ، گوشت شتر ، كبك ، كبوتر و درّاج كه ديگ ابزارهاى آن يابس باشد مضرّ است و در اين صورت بايد از آن صرف‌نظر شود . حال اگر ناچار به مصرف شديد و يا سهوا چنين غذايى مصرف شد ، مسهل را با مزاج گرم و گيرنده‌هاى گرمى بخش با درجه‌اى بالاتر از ميزان غلظت و سكون غذا تنظيم كنيد تا لينت‌بخشى و سيال شدن و نرمى بخشيدن باعث دفع خلط سرد و سوداى يابس گردد . سوداى يابس غير طبيعى خلطى است كه با غليظكردن خون و املاح و گازهاى ميان‌بافتى باعث كندى حركات دفع و تصفيه خون در آوندهاى ريز و درشت اعضاء مىگردد .\r\nنسخه‌هاى ديگر عليه سوء القنيه با توجه به تأثير اعضاى ديگر و اولويتى كه در هنگام درمان سوء القنيه بايد به آن‌ها داده شود فراوان است امّا از آنجا كه تشخيص\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخلط غالب در علاج بيمارى اصل و عمود شيوهء درمان طب ايرانى است ، بايد نارسائى اعضاى ديگر را با توجه به تأثيرى كه در ايجاد خلط غالب مىگذارد بررسى نمود و براى آن‌ها در كنار داروهاى ديگر ، درمانى را در نظر گرفت . مثال ديگرى مقصود و هدف را روشن‌تر خواهد كرد .\r\n\r\nسوء القنيه همراه با نارسائى كليه\r\nاگر بر فرض در كنار تشخيص سوء القنيه ، كليه‌ها دچار بيمارى شده و بر فرض مقدار زيادى پروتئين دفع مىكنند يا اينكه كراتينين در درجات نگران‌كننده‌اى از 6 و 7 سير صعودى پيدا كرده است ، مىتوان درمان سوء القنيه را همزمان با درمان كليه‌ها انجام داد . اگر كراتينين در رنج و اندازه غير نرمال نگران‌كننده‌اى قرار گرفته و آثار آن در ادرار بيمار مشهود بوده و روى صورت بيمار آثار ورم و پف‌كردگى و رنگ ويژهء بيماران مستعد دياليز ديده مىشود مصرف غذاهاى خام را ممنوع و منضج صبحگاهى را به شكل زير تنظيم مىكنيم :\r\n\r\nمنضج صبحگاهى\r\nصبح ناشتا يك روز در ميان عرق خارخاسك و عرق خارشتر از هركدام يك ليوان به حد جوش برسانيد و داغ‌داغ روى 3 قاشق غذاخورى خاكشير كه از قبل تميز شده است بريزيد و ميل كنيد تا 2 ساعت بعد چيزى ميل نكنيد ، يك روز در ميان به نوبت 5 / 1 ليوان شير گاو يا گوسفند غير پاستوريزهء جوشيده شده ، داغ‌داغ روى 3 قاشق غذاخورى خاكشير تميز شده بريزيد و ميل كنيد تا 2 ساعت بعد چيزى ميل نكنيد . يك روز عرق خارشتر و خارخاسك و يك روز شير داغ در حدّ جوش منضج صبحگاهى بيمار قرار داده مىشود . به كار بردن شير يك روز در ميان مانع از خشكى كليه‌هاست اما در بعضى مواقع كه رطوبت بر كليه‌ها حاكم شود مىتوان هر روز عرق خارخاسك و عرق خارشتر را با همان دستور اجرا نمود و شير را حذف كرد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو هر زمان كه نياز به نرم كردن و رطوبت‌بخشى باشد دوباره شير را به دستور داروئى اضافه نمود .\r\n\r\nمنضج كمكى\r\nآب كدو خورشتى ، آب كرفس ، آب جعفرى ، آب گشنيز\r\nاز مجموع آن‌ها 5 / 1 ليوان آب بگيريد و روى شعله بجوشانيد تا يك ليوان بماند ، صاف كنيد و بيمار تناول كند .\r\n\r\nداروى قبل از ناهار و شام\r\nاصل السوس ، انيسون شيرين و زيره سياه ، نعناع ، باديان .\r\nاز هركدام 20 گرم مخلوط و نيم‌كوب كرده ، يك قاشق غذاخورى در 2 ليوان آب روى شعلهء ملايم بجوشانيد تا يك ليوان بماند ، صاف كنيد و كمى شيرين كرده ميل كند .\r\n\r\nجوشاندنى بعد از غذا\r\nجوشاندهء بعد از غذا را با موادى تنظيم مىكنيم كه منجر به بازسازى كليه‌ها شود ، اين نسخه مىتواند بنام جوشانده ضد دياليز به معنى پيشگيرنده از كشيده شدن بيمار به تخت دياليز باشد . كه آزموده و بسيار مفيد و بشرح زير است :\r\nكاكنج ، سداب ، تخم جعفرى ، تخم كاهو ، تخم شويد ، تخم كرفس ، سوسنبر ، مرزنجوش ، رازيانه ، افتيمون ، گل‌گاوزبان ، بابونه ، تخم كافشه ، تخم تره ، دم گيلاس ، گل سرخ ، بادرنجبويه ، سنبل الطيب ، خاكشير ، گزنه .\r\nاز هركدام مساوى تهيه و باهم مخلوط ، با هاون برقى نيم‌كوب كنيد و به 5 قسمت مساوى تقسيم نمائيد . ابتدا يك قسمت را با 6 بطرى ( 500 الى 600 گرمى ) آب روى شعلهء ملايم بجوشانيد تا 4 بطرى بماند ، صاف كنيد و يك‌صد گرم شكر ( تقريبا معادل يك استكان ) اضافه نموده دوباره بجوشانيد تا 3 بطرى بماند صاف كنيد و در\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nيخچال نگهدارى كنيد . صبح ، ظهر و شب 5 / 1 ساعت بعد از غذا هربار يك ليوان ميل كنيد . بعد از اتمام ، يك قسمت ديگر را به همان ترتيب تهيه و ميل كنيد .\r\nاما طبيعىست كه بايد با ايجاد رانش در روده ، كبد را وادار به تصفيه بيشتر نمود . مسهل عام و يا هر مسهل ديگر بايد دست به كار شود تا در كنار داروهاى فوق مقصود حاصل گردد . البته اگر لازم باشد به تناسب نوع سوء مزاج داروهاى ديگرى با مسهل مخلوط خواهد شد تا در صورت لزوم ميزان دفع اخلاط از كبد بيشتر گردد .\r\nخوب است كه شب‌ها نيز بيمار تركيب نوشداروى آب‌غوره و رب انار را كه يك نسخه پيشگيرنده از بسيارى از بيمارىهاست و در صفحات قبل طرز تهيه آن توضيح داده شد ، هر شب قبل از خواب با مقدارى آب رقيق كرده ميل كند .\r\nبا اين تدبير از طرفى به وضع كبد رسيدگى شده و از طرفى كليه‌ها هم در مسير نجات از دياليز قرار مىگيرند . گرچه داروهاى علاج سوء القنيه به خودى خود براى حال كليه‌ها بسيار مفيد است و ممكن است كه همان درمان سوء القنيه به تنهايى مقدارى از بار مشكلات كليه را بر طرف نموده و ميزان كراتينين در رنج غير نرمال خون نه تنها پيشرفت نكند بلكه كاهش هم پيدا كند ، امّا با نسخهء منضج و مسهل فوق نتيجهء بيشتر و بهترى بدست خواهد آمد و كبد و كليه‌ها هر دو در مسير اصلاح قرار خواهند گرفت . اين مثال در مورد كليه بود در كنار علاج كبد در گرفتارى سوء القنيه .\r\nبنابراين بايد در مورد كنترل هر عضوى در مجاورت كبد كه بيمارىاش مىتواند در بدتر شدن سوء القنيه مؤثر باشد تدبير لازم را به كار گرفت .\r\n\r\nاگر غلبهء خشكى بر سراسر جسم بيمار و يا كليهء بيمار حاكم باشد\r\nعلامت آن خشكى پوست ساعد دست ، خشكى دهان ، حساسيت و پوسته ريزى بعضى از نواحى پوست ، تكرر ادرار هربار با حجم كم و گاه سوزش هنگام دفع ادرار و خستگى و كوفتگى مسلّط بر ماهيچهء ران‌ها و ساقين و گاه درد در پيشانى است . اين درد پيشانى با درد پيشانى ناشى از سينوزيت فرق مىكند . لاغرى بيمار\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشايد با دفع پروتئين از كليه‌ها مطرح باشد كه در اين صورت درمان همان درمان كليه‌ايست كه بيمار را به دياليز نزديك كرده است و در پاراگراف قبلى آن را توضيح دادم . اما براى رفع خشكى حاكم بر جسم بيمار بايد هر شب حد اقل 5 عدد انجير خشك را با 10 عدد آلوى بخارا در يك كاسه آب خيس نمود تا بيمار روز بعد ساعاتى بين صبح و ظهر آن را ميل كند . مىتواند همين تعداد را پيش از ظهر در يك كاسه آب بپزد و ميل كند . قطعا مزاج اين دو اگر پخته شود گرم‌تر از حالتى است كه از شب قبل در آب خيس گردد .\r\nهمينطور مصرف غذاهاى نرم‌كننده و لينت‌بخش مانند كدوى خورشتى يا حلوايى و لينت‌بخش‌هاى غذايى ديگر در دستور غذايى قرار گيرد .\r\n\r\nسوء القنيه همراه با ديابت و فشارخون\r\nدر اين صورت جوشانده‌ها به مناسبت قند خون نبايد شيرين شوند .\r\n\r\nمنضج صبحگاهى\r\nسه قاشق غذاخورى خاكشير را با يك قاشق غذاخورى اسفرزه در 5 / 1 ليوان آب خنك مخلوط و صبح ناشتا بيمار تناول كند . يا اينكه يك قاشق چايخورى سماق نكوبيده را در 2 استكان آب روى شعلهء ملايم بجوشانيد تا يك استكان بماند صاف كنيد و پس از خوردن آن بيمار 20 دقيقه تا نيم ساعت به پشت ( طاقباز ) دراز بكشد و استراحت كند .\r\n\r\nمنضج كمكى\r\nتخم خرفه ، اسفرزه ، تخم شربتى . از هركدام مساوى بگيريد و حدود ساعت 10 صبح يك قاشق مرباخورى آن را در يك استكان آب به صورت شربت ميل كند .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nمسهل عام\r\nمسهل عام را به تنهائى يا در صورت لزوم همراه با يك استكان آب گريپ فوروت يا پرتغال ميخوش ميل نمايد .\r\n\r\nجوشاندنى بعد از ظهرها\r\nجوشاندنى بهجت مخلوط با ديابت را طبق دستور جوشانده‌ها همراه با يك استكان عرق بيد كاسنى ميل كند . يك الى 2 بار بعد از ظهرها تكرار نمايد .\r\nمصرف آب‌غوره رب انار كه توضيحش در سطور قبل گذشت مناسب مىباشد ، چرا كه هم عليه سوء القنيه است و هم ضد فشارخون و ديابت . روزى يك الى 3 بار هربار يك الى سه قاشق غذاخورى آن را با آب جوشيدهء سرد مخلوط و رقيق كرده هنگامى كه معده تقريبا خالى است يا اندك چيزى در آن است ميل كند .\r\n\r\nآبزن يا حمام داروئى\r\nسدر 500 گرم ، مورد 250 گرم ، حنا 250 گرم . همه را باهم مخلوط و هربار حدود يك ليوان آن را با سركه خانگى ممزوج و دو سه قاشق روغن زيتون اضافه نموده از سر تا پا بماليد و پس از نيم ساعت بدن را با همان مواد بشوئيد . اين آبزن براى ديابت و فشارخون مفيد است .\r\nاگر فشارخون مطرح است باز همين كار را انجام دهيد يعنى استفاده از تركيب آب‌غوره رب انار و نسخه‌هاى فوق . زالودرمانى نيز تكميل‌كننده درمان فشارخون مىباشد ، كه در كتاب زالودرمانى از مجموعه پيك شفا در اين‌باره مفصلا شرح داده شد . زالودرمانى درمان فشارخون را كامل مىكند و يكى از روش‌هاى بسيار قوى درمان فشارخون است كه در طب ايرانى آن را مطرح و ما آن را از امتيازات منحصربه‌فرد طب ايرانى مىدانيم .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nسيروزهاى كبدى\r\nسيروزهاى كبدى يا مستقيما به صورت سرطان در كبد ظاهر شود و يا به هر دليلى كه قبلا ذكر شد ، موجب سوء مزاج شديد و تباهى و از بين رفتن بافت‌هاى كبد مىشوند . كبد به تدريج قابليت خود براى هضم مواد غذايى برگرفته از معده را از دست مىدهد ، تجزيه و جداسازى آب و غذا در كبد مختل مىشود ، درنتيجه سلول‌هاى بدن گرسنه و تشنه مىمانند ، درحالىكه شكم بيمار پر از آب شده است . در اغلب موارد يبوست‌ها و تنبلى روده منجر به چند روز و حتى يكى دو هفته كار نكردن شكم مىشود و اين خود باعث ايجاد نفخ و فشار بر قفسهء سينه و اندام‌هاى مجاور مىگردد ، عطش رو به افزايش دائما بيمار را آزار مىدهد و بيمار با احساس داغى كه در اثر حبس صفرا و مواد ديگر ايجاد شده ، همواره طلب آب يخ مىكند . كبد در بيشتر مواقع زير دست كاملا احساس شده و بتدريج سفت مىشود . بر اثر افزايش گاز در شكم و عدم دفع آن پوستهء شكم مانند طبلى كشيده و سفت مىشود و آب آسيت هم به حجم شكم مىافزايد و شكم را چون مشكى پرآب نشان مىدهد . نيروى هاضمه بتدريج ضعيف و گاه به سرعت از كار مىافتد و تباهى بر كبد كاملا چيره مىشود .\r\nنيروى هاضمه يكى از چهار نيروى كلى و مهم و حياتى بدن انسان در تقسيم‌بندى طب ايرانى مىباشد ، اين نيروها عبارتند از :\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n1 . نيروى جاذبه\r\n2 . نيروى هاضمه\r\n3 . نيروى ماسكه\r\n4 . نيروى دافعه\r\nبنگريد هنگامى كه نيروى هاضمه تباه شد چه بر سر آب و غذايى كه وارد بدن مىشود مىآيد و چگونه بدنبال آن 3 نيروى ديگر نيز به تباهى مىگرايند .\r\nغذاى هضم ناشده با نفوذ در زواياى اعضاى ديگر با ايجاد فساد كم‌كم آن‌ها را ضعيف كرده و درصورتىكه تدبيرى توسط بيمار و سيستم پزشكى انجام نپذيرد ، ناگزير بدن را به هلاكت مىكشاند . تقليل غذا و مصرف غذاهاى لطيف و يا منع غذا تا زمانى كه نيروى هاضمه به حال عادى برگردد ضرورى است . كمك به نيروى دافعه و تقويت آن و هدايت نيروى جاذبه براى جذب داروها اقدامى منطقى از سوى طب ايرانى تلقى و بدن را از هلاكت بازمىدارد . نيروى دافعه كلى كه در بدن براى مواقع بحران خلق شده با تدابير پزشك فعال مىشود و نيروى دافعه داخلى اعضا نيز در يك مسير متعادل با داروها و رژيم غذايى و تقويت آن از طريق حمام‌هاى دارويى ، شموم ، عطوس ، نقوع ( جوشاندنىها ) ، سفوف ( به داروهاى خشك گويند كه كوبيده و نرم شود و روى زبان ريخته بلعيده گردد ) ، نطول و مراهم و ضمادها و غير و به فرياد بيمار مىرسد و بتدريج بيمارى را دفع و دشمن حيات دنيوى به عقب رانده مىشود .\r\nشناخت بيمارى و نحوهء عملكرد آن براى درمان اهميت حياتى دارد اين بيمارى خطرناك در طب قديم استسقاء و در طب جديد سيروز كبدى نام دارد .\r\n\r\nاستسقاء\r\nكلمه استسقاء به معنى طلب آب كردن است . مصداق آن بيمارى است كه علىرغم مصرف آب و نوشابه‌هاى سرد همواره در حال تشنگى است و عطش چنان بر جان بيمار چيره مىشود كه گويى كبد را در كوره‌اى گذاشته مىگدازند . از نظر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nطب ايرانى مادهء استسقاء سردمزاج است و پس از نفوذ به داخل اندامى كه در بحث ما كبد مىباشد شده و رشد مىكند . سؤالى كه در اين مرحله مطرح مىباشد اين است كه چرا درحالىكه بيمار از داغى و سوزش و عطش ناله مىكند ، مادهء اين بيمارى سرد مزاج ناميده شده است ؟\r\nپاسخ اين است كه ماده اصلى بروز استسقا سرد است و تركيبى از بلغم و سوداى رسوبى است كه در كار كبد اختلال ايجاد و پس از عبور از مراحل سوء المزاج و سوء القنيه بتدريج به سيروز كبدى مىرسد . اگر چه اغلب ماده اصلى بيمارى سرد است ولى در طول گذر از مراحل مختلف مبدل به مزاج گرم و حاد مىشود .\r\nكبد اندامى است كه غذاى همهء اعضاء و سلول‌هاى بدن را تأمين مىكند و زمينه را براى پاكسازى و تقسيم اخلاط آماده مىنمايد تا خوراك ميلياردها سلول گرسنه تأمين گردد و پس از آن سموم و فضولات بسوى اندام‌هاى دفعى رانده شوند .\r\nهنگامى كه مادهء سرد بر آن چيره شد ، در كار كبد نقصان‌هايى ايجاد مىشود كه مواد هضم‌ناشده زيادى در خود كبد و متعاقب آن اندام‌هاى ديگر بدن بر جاى مىمانند و فساد حاصل از آن‌ها سوخته و گرم و گرم‌تر شده و سرانجام مشتعل مىشود ، اشتعالى كه سردى حاكم بر كبد را نمىتواند گرم كند چرا كه سلول‌هاى كبدى از مدّت‌ها قبل در اثر سردمزاجى شديد و گرفتارى در چمبرهء ماده سردىبخش از كار افتاده‌اند و به حالتى از اغما فرومىروند و در اين حالت گرماى حاصل از فساد مواد هضم‌ناشده نمىتواند آن‌ها را سرحال آورد چرا كه اين گرما زهرآگين و هلاك‌كننده است .\r\nسلول‌هاى مرده و نيمه‌جان قبلا از مسير بيمارىهايى از قبيل يرقان يا هپاتيت‌ها بدون علاج گذشته و در چيرگى سوء القنيه دست‌وپا زده است و حالا توانى براى از سرگيرى حيات ندارند . حضور مادهء بلغمى و سوداوى و بلغمى كه سودايى شده و يا بلغمى كه در تركيب با سودا سوخته است در فضاى داخلى كبد مانع دفع گرماى ناشى از اشتعال و شعله‌ور شدن اخلاط فاسد مىشوند . انسداد در كوچه‌پس‌كوچه‌هاى داخل كبدى راه را بر عبور همه چيز مىبندد . در اين حالت با مرگ كبد ، اندام‌هاى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nديگر از آب و غذا محروم شده و در آن‌ها نيز نيروهاى چهارگانه پس از اندام نيروى هاضمه كبد دچار آسيب جدى شده و به سبب تشنگى و گرسنگى از پاى درمىآيند .\r\n\r\nتدبير چيست ؟\r\nابتدا به شناخت انواع استسقاء توجه كنيد تا ببينيم راهى براى نجات كبد و سلول‌هاى آن پس از عبور از مرحلهء سوء القنيه وجود دارد ؟ بديهى است انهدام سلول‌هاى كبدى به تدريج و با نمايش علامت‌هاى متعدد صورت مىپذيرد و بايد راهى براى بازسازى سلول‌هاى كبدى يافت . يكى از هداياى خالق انسان امكان بازسازى و نوسازى سلول‌هاى نيم‌مرده و خراب كبد و تولد ياخته‌هاى جوان است .\r\nاين امكان تنها بوسيله اتخاذ تدابير بسيار قوى و موفق و آزموده ميسر مىشود . بايد راه‌هاى دفع سموم را پاكسازى و باز كرد و سلول‌هاى قابل ترميم را سرحال آورد و با داروها و روش‌هاى مؤثر ، كبد را از لوث وجود خلطهاى خبيث پاكسازى نمود . اگر كبد در اين حالت كه با مرگ دست و پنجه نرم مىكند سفت و سخت‌تر شود ، سلول‌هاى خبيث با سلول‌هاى نيمه‌جان و لاشه‌هاى مرده و ترشحات و اخلاط هضم ناشده به هم مىپيوندند و اولين نقطه و هسته تومورال سفت و سخت را ايجاد مىكنند .\r\nخلطهاى صفراوى با حرارت بسيار و ترشحات ناشى از آن با خلطهاى سودايى كه از ابتدا منشأ آن مواد سودايى جداشده از غذاها بوده و بلغمى كه در اثر حرارت يا به بخار تبديل شده و به صورت ابرهاى بلغمى در تبادل حرارتى بين كبد و اندام‌هاى مجاور اختلال ايجاد مىكند و يا در اثر حرارت رطوبتش بخار شده و جرمش رسوب كرده است همه باهم تركيب شده و سوداى سوخته‌اى بوجود مىآورد كه عرصه را بر سلول‌هاى سالم و اخلاط غذايى تنگ مىكنند . اگر صفرا در حاكميت خود بيشتر شود گرماى كبد بالا رفته و عطش بيمار را آزار خواهد داد . بيمار آب طلب مىكند و از شدت گرما آب سرد و يخ را مىبلعد . آب وارد معده مىشود ولى كمتر مىتواند از گلوگاه‌هايى كه كبد به‌واسطه آن آب را بسوى اندام‌هاى ديگر مىراند عبور كند . اگر\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسودا بر صفرا چيره شود رسوب‌هاى آن بر انسدادهاى مجارى و آوندهاى كبد مىافزايند و در آن محيط بستهء تنگ و پرانسداد سردى حاكم و كبد به تدريج سفت و سخت مىگردد كه با لمس دست از روى پوست احساس مىگردد . اين بدترين حالت روىآور بر كبد به حساب مىآيد . سفت و سخت شدن بخشى از كبد از مجموعه‌اى بيشمار از سلول‌هاى سرطانى آكنده است ، آن‌قدر سرد كه ديگر قادر به توليد حرارت نيست ، بخشهاى ديگر كبد كه هنوز سخت نشده‌اند كماكان گرما توليد مىكنند كه گفتم اين گرما در چترى ابر مانند گرفتار مىشوند كه مانع صعود به بالا مىشود اما اين بخش‌ها نيز به تدريج سرد شده و به سختى و سفتى مىرسند و دست‌وپاى خرچنگ را تحكيم مىكنند . اين فرايند باعث مىشود اندام‌هاى بدن گرسنه و تشنه بمانند ، كبد سفت و سخت مانع عبور مواد غذايى به سوى آوندهاى خون‌رسان مىشود . رنگ بيمار پريده و كدر مىشود . اگر راهى هم براى عبور غذا به اندام‌هاى ديگر بدن باشد خلطهاى هضم‌شده و آب و غذاى سالمى براى عبور به اندام‌هاى گرسنه وجود ندارد اگر هم باشد محدود و با هضم ناقص و تا حدود زيادى زهرآگين است ، تشنگى نسوج و بافت‌هاى بيمار را لاغر و پژمرده مىكند درحالىكه مايعات در شكم جمع شده و پوست شكم بتدريج آن‌چنان كشيده مىشود كه گويى مشكى پرآب به جاى شكم بيمار قرار گرفته است . مواد نفاخ و گازساز همراه با آب شكم را بزرگ و بزرگ‌تر مىكند . اگر نفخ كمتر و مايع در درون معده و شكم زيادتر باشد شكم به مشك پر مىماند كه با حركت دادن آن صداى حركت آب به گوش مىرسد . مواد مذكور كه آب و باد ناشى از اخلاط خبيث مىباشد به پرده ديافراگم فشار وارد كرده و نفس بيمار را در سينه حبس مىكنند و به تدريج تحت فشارهاى مضاعف به اندام‌هاى ديگر مانند ران پا و سپس به ساق پا رانده مىشوند ، بيضه‌ها چنانچه بيمار مذكر باشد و نيز آلت تناسلى متورم و بزرگ مىشوند . فشار حاصل قفسهء سينه ، ريه و جمجمه را نيز بىنصيب نمىگذارد و آژير مرگ بتدريج در اثر فشار بر قلب و مغز به\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nصدا درمىآيد و بيمار با تشنگى و عطش شديد درحالىكه شكمش پر از آب و باد است و در اثر كم‌خونى و ضعف شديد دار فانى را وداع مىگويد .\r\nاز توضيحاتى كه ذكر شد مىتوان تقسيم‌بندى طب ايرانى را در مورد انواع استسقاها درك كرد . اگر رطوبت و آب در حالات بحران كبد و وخامت اوضاع آن زياد باشد استسقاء را ذقى مىنامند . و اگر باد و گاز بر احوال وخيم كبد افزون‌تر از آب و مايعات خلطى باشد شكم به صورت طبل درمىآيد و به آن استسقاى طبلى گويند . هرچه فزونى باد بيشتر از آب باشد امكان بهبودى ميسر و راحت‌تر خواهد بود .\r\nاستسقاى سومى چيست ؟ سومى استسقاى لحمى است .\r\nاستسقاى لحمى زمانى صورت مىگيرد كه كبد علىرغم وخامت اوضاع خود قادر خواهد بود كه بطور نسبى اخلاط نيم‌هضم را بتدريج در همه اندام‌هاى بدن منتشر كند و از حاصل آن بتواند بطور نسبى مقدارى آب و غذا براى اندام‌هاى ديگر مهيا سازد و خود نيز از آن بهره ببرد . وجود مواد نيم‌هضم در بافت‌هاى بدن ورم و گاز توليد و اندامان بدن به رنگ سفيد مايل به زرد بدرنگ مىماند كه جريان خون كمتر در آن به چشم مىخورد .\r\nقبل از آنكه علامات و نشانه‌هاى بيشترى از هريك از استسقاهاى ذقى ، طبلى و لحمى را برشمارم علامت‌هاى مشترك ميان هر 3 نوع استسقاء را ذكر مىكنم :\r\nرنگ صورت حالتى است بدرنگ و زشت كه خوشايند نيست و بيمار خسته و ناتوان نشان داده مىشود ، پاها ورم مىكند و خون با گردش در عروق پا تورم توأم با هيجان و بدرنگى دارد و رنگ پشت دست‌ها نيز همينطور همراه با بادكردگى كاملا غير عادى است ، اشتهاى به غذا كم است و نفس كامل نيست و هرازگاهى تنگى در نفس نمايان مىشود . بيمار زود خسته مىشود و نيروهاى خود را از دست مىدهد .\r\nاشتهاى بيماران استسقايى بسيار كم مىشود و به حد اقل ممكن مىرسد . مزهء دهان تلخ و اگر تلخ نباشد بدمزگى آن از تلخى بدتر است . رنگ ادرار تيره است زرد تيره‌اى كه آن به آن كدورت بيشتر مىيابد و علت آن قلّت خون است . آن‌قدر زردرنگى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nادرار شديد مىشود كه قرمز مىشود و شايد طبيب تصور كند كه مادهء استسقايى حاكم بر كبد از حرارت زياد كبد و يا اندام‌هاى ديگر مانند كليه است . شيخ الرئيس مىفرمايد كه طبيب نبايد اين قرمزى رنگ ادرار را كه به خون مىماند به‌معناى حرارت بيمارى استسقاء بداند و بگويد پس استسقاء از حرارت است . به‌نظر حقير ، شيخ الرئيس به آن علت كه مادهء استسقاء را سرد تصور مىكند قرمزى ادرار را از حرارت نمىداند . دور از ذهن است كه شيخ عليه الرحمه به اين مسئله توجه نكرده كه به‌هرحال اگر چه مادهء استسقاء از سردى است اما در فرايند پيچيده‌اى كه ببار مىآورد ، گرما را بر كبد حاكم مىسازد ، حد اقل اين مورد در استسقاى ذقى بسيار محسوس است ، اگر غير از اين است پس چگونه است كه بيمار همواره احساس داغى و عطش مىكند و بيمار نه تنها طلب آب مىكند و بهره‌اى از آب خوردن نمىبرد بلكه طلب آب يخ از گرماى كبد است . بنابراين سرخى رنگ ادرار مىتواند از گرمى كبد باشد نه از كليه‌ها و نه جاى ديگر ! مگر آنكه مسئله ديگرى در ميان باشد كه سرخى رنگ ادرار از آن متأثر شده است .\r\nالبته وقتى كبد به انتهاى زندگى خود مىرسد بديهى است كه سرد و سخت مىشود و مرگ بيمار حتمى است ولى تا زمانى كه بيمار احساس عطش مىكند معنى آن اين است كه كبد هنوز در مقابل بيمارى مقاومت مىكند و الا كبد سرد و بيجان شده كه ديگر آب نمىخواهد بلكه عنصر خاك بر آن غلبه كرده و سرد شده و بدنبال آن همه بدن سرد مىشود و به اصل خود كه از آن خلقت شده يعنى خاك باز مىگردد . بايد توجه نمود كه سردى يا بلغم زمانى كه بر عضوى از بدن چيره شد و از حالت طبيعى خارج شد و راه دفع نيافت به‌هرحال در اثر فعل و انفعالات حياتى عضو و ايجاد گرما ، به بخار تبديل مىگردد و اين بخار بيشتر به سوى سطح و پوستهء خارجى عضو رانده شده و مانند ابر مىشود و در آنجا همان فرايند تبديل بخار به آب صورت مىگيرد و مانند باران دوباره بر عضو و قسمت‌هاى داخلى آن مىبارد و باز هم چون راه دفع بسته است بخار مىشود و اين جريان بدليل آنكه تكرار مىشود ، مانند همان\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاست كه در بيماران مبتلا به تومور مغزى رخ مىدهد و گرماى گلخانه‌اى ايجاد مىكند و گرما را بر عضو حاكم مىنمايد . ببينيد در مناطق استوايى بارش باران چگونه هواى داغ و مرطوب ايجاد مىكند كه حتى هر انسان ناتوان از سرما را تشويق مىكند كه تن را از لباس خالى كند و زير قطره‌هاى باران گرم حمام كند . همين حالت در همهء انسدادهاى بلغمى ايجاد مىشود و اكثر طبيبان به دليل اينكه مادهء اصلى بيمارى را از سردى مىدانستند از تجويز داروهاى سردمزاج خوددارى مىكردند كه اين كار به نظر حقير صحيح نيست چرا كه گرماى حبس‌شده و مرطوب بالاخره مزاج گرم را بر عضو مربوط حاكم كرده است و فعلا چاره‌اى نيست جز اينكه عضو بيمار و يا اگر سراسر تن و كالبد بيمار به گرمى كشيده شده ، تن را به تبريد و سردى بكشانيم . البته به مناسبتى بايد گاه داروهاى گرم هم به بيمار بدهيم و آن زمانى است كه ماده سرد استسقاء مانع هضم غذا در معده شود . پس به مناسبتى گرمى و به مناسبتى سردى در تجويزات داروئى و غذائى بايد در نظر گرفته شود . اما وقتى كبد داغ شده و بيمار از عطش مىسوزد سردى بخشيدن اجتناب‌ناپذير است ، تنها وجه اختلاف در اين حالت آن است كه سردىبخشى و تبريد بر عضو استسقازده بايد در حالت شناورى و در تركيبى سيال و روان باشد نه آنكه داروها و غذاهاى سرد قابض و يا كند كننده نيروى هاضمه و حرارت غريزى و تخديركننده به بيمار بدهيم كه اين اشتباهات مهلك در تجويزات برخى پزشكان قديم البته اقل پزشكان سنتى و اكثر پزشكان جديد كرارا انجام مىشود و نتيجه‌اى جز مرگ بيمار نخواهد داشت .\r\nشيخ عليه الرحمه در جاى ديگر مىفرمايد :\r\nبدترين نوع استسقاء در كسانى رخ مىدهد كه داراى مزاج خشك باشند و لاغرى و خشكى مفرط بر آنان حاكم بوده باشد و سپس دچار استسقاء مىشوند من عرض مىكنم كه اين مسئله كه بغرنج‌ترين استسقاء آن است كه بيمار از قبل داراى مزاج خشك بوده باشد و حالا دچار استسقاء نيز بگردد ، در همه موارد صحيح نيست چرا كه در تجربيات گوناگون ديده‌ام كه صاحبان مزاج خشكى كه بدليل عادت كردن\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبدن به كم‌آبى بسيار مقاوم و محكم بار آمده‌اند در مقابل استسقاء نيز پرقدرت ظاهر مىشوند و به طبيب فرصت مىدهند كه با درمان‌هاى مناسب به دادش برسند . بنابراين اين فرمايش شيخ عليه الرحمه تنها در افرادى صادق است كه داراى مزاج خشك بوده باشند اما محكم و مقاوم نيستند و اين غلبهء خشكى و كم‌آبى و لاغرى بدن در اثر سوء مزاج خشك و درنتيجه ضعف بدن ايجاد شده باشد . بديهى است كه اين افراد به سرعت ضعيف و كم‌خون شده و حالت قبض و يبوست توأم با ضعف بيمار را به سرعت ناتوان كرده و مىكشد . شيخ عزيز ما ايرانىها در جائى ديگر نيز اظهاراتى فرموده‌اند كه شايد نقد آن فرمايشات نيز بتواند كمكى به درمان بيماران استسقايى كنند . مىفرمايند : اسهال براى اين بيماران مىتواند خطراتى داشته باشد . من عرض مىكنم درست است كه اسهال مىتواند خطراتى براى بيمار در بر داشته باشد ، اما آيا راهى قوىتر و مطمئن‌تر از روده‌ها براى دفع اخلاط و آب‌هاى بد گوهر و خبيث هست ؟ نمىشود كه همهء آلودگىها را از طريق مثلا دفع ادرار از كليه‌ها خارج نمود .\r\nبسيارى از مبتلايان به آسيت معده در استسقاى ذقى با تجويز برخى پزشكان داروهاى شيميائى ادرارآور قوى مىخورند و مىبينى كه به سرعت آب شكم تخليه شده و ظاهرا بيمار رو به بهبودى مىرود . شكم از آب تهى مىشود و بيمار بهتر نفس مىكشد اما اين خوشحالى ديرى نخواهد پائيد كه به بحرانى سخت‌تر بيانجامد . دوباره آب در شكم جمع شده و كليه‌ها اين‌بار بدليل آنكه تحت فشار داروها و قرص‌هاى شيميائى ادرارآور قوى به سختى از آنها كار كشيده شده است ناتوان مىشوند و مشكلى بر مشكلات بيمار افزوده مىشود .\r\nبهترين راه در اين حالت اين است كه همزمان داروهاى نرم‌كنندهء كبد و نوشداروهاى تصفيه‌كننده مايعات خبيث كبد و ساير داروهاى ضد سرطان كبد دست به كار شده و مقادير زيادى از سلول‌هاى بدخيم و سموم و اخلاط بدگوهر را هم از طريق كليه‌ها و هم از طريق اسهال دادن به بيمار از كبد خارج كنند . از نقد نظريات شيخ عليه الرحمه بگذريم و بهترين هديه و فاتحه ما براى ايشان اين باشد كه قول\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبدهيم نظريات ايشان را در صحنهء عمل پياده كنيم نه اينكه هزاره وفات ايشان را با شكوه و عظمت برگزار كنيم اما در عمل با پيشرفت طب ايرانى مخالفت كنيم .\r\nبارزترين نكته در كار ما اين است كه ما هرگز خشت‌هاى زيرساخت‌هاى علوم طبى مانده از سده‌ها و هزاره‌هاى پيش را خراب نكرديم ، بلكه بر خشت‌هاى قبلى خشتى افزوديم و ساختمان و بناى طب را بالا و بالاتر و بالنده‌تر افراشتيم تا بعد از ما چه كنند ؟ حتّى اگر سيروز كبدى در زمان شيخ درمان نداشته و درمان آن بسيار مشكل بوده است اكنون مىگوئيم درمان دارد و علاج مىشود ، ولى بيشترين مشكل ما عدم اطلاع مردم و همينطور پزشكان آكادميك از امكان درمان و نحوهء درمان است . به همين دليل بيماران پس از مدتى سرگردانى و درمان‌هاى غلط طب غربى ، با اوضاعى وخيم‌تر به سيستم‌هاى گياهى مراجعه مىكنند ، زمانى كه ديگر سايهء مرگ را در چند قدمى مىبينند و چهره‌هاى علمى كسانى كه بيمار را تحت درمان داشتند كم‌رنگ و كيش و مات مىشود .\r\nعلائم ديگر مبتلايان به سيروزهاى كبدى ( استسقاء ) يبوست شديد و قبض دستگاه گوارش و همينطور تنبلى روده‌هاست . هر نوع نظريه مبتنى بر مضر بودن ايجاد اسهال در بيماران سيروز كبدى مردود مىباشد بلكه ايجاد اسهال لازم و واجب است ، مگر اين نيست كه آب و باد حاصله از سيروزهاى كبدى بسيار خبيث و آزاردهنده است بنابراين خروج اين مواد خبيث از اهميت زيادى برخوردار است . گرچه در بعضى موارد چاره‌اى جز كشيدن مايعات با آمپول نيست امّا من عرض مىكنم اگر بتوانيم با سيستم صحيح و تنظيم مزاج فعلى بيمار كارى كنيم كه مواد اضافى و مايعات مانده در شكم از طريق طبيعى وارد روده‌ها شده و خارج گردد اميد به بهبودى استسقاء ( سيروز كبدى ) بسيار افزايش مىيابد .\r\nراه‌هاى ديگرى نيز كه بايد مورد توجه قرار گيرد اين است كه از راه‌هاى گوناگون به هر نحوى حتى اگر كم و ناچيز باشد بايد سموم و گازها را از اطراف كبد پراكنده كنيم . حتى اگر مقدار ناچيزى از سموم از طريق تعريق از پوست خارج\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nشود نسبت به اينكه هيچ اقدامى براى پاكسازى بيمار انجام ندهيم بهتر است ، هنگامى كه اخلاط و آب‌هاى بىمصرف راه خروج نيابند به هرجا كه روزنه‌اى باشد سرازير مىشوند ، به بافت‌هاى پا اگر بريزند پاها ورم مىكند ، وقتى به بيضه‌ها مىريزند آن‌ها را پر از آب مىكنند .\r\nدر برخى از اين بيماران هرجا را سوراخ كنيم حتى پهلوها و شكم را مىبينيم كه آب همراه با مقدار كمى خونابه خارج مىشود . اين آب‌ها و اخلاط سرگردان هر قدر داراى مادهء خبيث‌ترى باشند خطرناك‌ترند . اولين اثر مصرف داروهاى گياهى و روش‌هاى تغذيه‌اى طب ايرانى تسهيل مسيرها براى دفع اين اخلاط مىباشد . برخى از پزشكان كه مىدانند آب خوردن براى بيمار سودى ندارد بيمار را از مصرف آب منع مىكنند ولى در اين رابطه افراط مىورزند و به مريض توصيه مىكنند كه غذاى سفت مانند كباب و امثال آن بخورند ، با اين توجيه كه بدن پر از آب را بايد با مواد سفت آكند . در اين مورد برخى از بيماران مؤسسه به ما اعتراض مىكردند كه دكتر ديگرى گفته چرا اين‌قدر جوشانده و مواد آبكى به مريض مىدهيد و چرا توصيه به خوردن سوپ مىنمائيد ؟\r\nدر جواب عرض مىكنم اگر ما جوشانده و مايعات به بيمار مىدهيم در حاليست كه از طرف ديگر راه خروج مايعات اضافى را با مسهلات و مدرّات مناسب مىگشاييم . اين داروها و مايعات به دليل آنكه گشايندهء انسدادها هستند مورد توجه ما واقع شده و تجويزشان مىكنيم . اين كار قابل مقايسه با تجويز غذاى سفت نيست ، بيمارى كه دچار سيروز شده غذاى ساده را هم نمىتواند هضم كند پس چگونه خواهد توانست غذاهاى سفت و كباب را هضم كند . من به بيماران توصيه كرده‌ام در صورت عطش طاقت‌فرسا تنها مجاز به مصرف عرق باديان و عرق كاسنى و آب انار هستند و لاغير آن هم در شرايطى كه داروهاى جوشاندهء ضدّ سيروز كبدى مصرف مىشود و گدارهاى خروج مايعات و اخلاط كثيف در حال باز شدن باشد ، در\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاين صورت ظرف مدت كوتاهى آب‌هاى اضافى به شدت كاهش مىيابد . اين پروسه درمانى را در بخش علاج سيروز كبدى انشاءا . . . توضيح خواهم داد .\r\nاستسقاى ذقى از نظر من بدترين نوع استسقاست گاه اتفاق افتاده كه بيمارى مبتلا به سيروز را زمانى نزد اين حقير آورده‌اند كه بيمار روزهاى پايانى عمر خود را مىگذرانده است ناچار تلاش‌هاى درمانى تنها توانسته استسقاى ذقى را به استسقاى طبلى تبديل كند . در اين حالت بيمار زنده مانده اما هميشه با شكمى پر از گاز و باد روبرو بوده است . اگر استسقاى ذقى همراه با خارش شديد بدن و سوزش بينى باشد درمان بسيار مشكل خواهد بود . اين بيماران نياز به بسترى شدن در يك درمانگاه طب ايرانى دارند تا تحت مراقبت‌هاى ويژه قرار گيرند . در چنين شرايطى حتى با كمك اطرافيان بيمار نمىتوانند خود نسخه‌هاى پيچيده را در خانه انجام دهند ، ريزه‌كارىهاى زيادى در اين مرحلهء درمان لازم است كه تنها نظارت و مديريت مستقيم پزشك را طلب مىكند .\r\nنشانىهاى ويژه هريك از استسقاهاى كبدى را در اين فرصت برمىشمارم ، سپس به نحوهء درمان هريك ان شاء ا . . . خواهم پرداخت .\r\n\r\nنشانىهاى استسقاى ذقى « خيگى »\r\nشكم برآمده و احساس سنگينى شديد مىدهد ، شكم را اگر تكان بدهيد ، صداى حركت آب از سويى به سوى ديگر شنيده مىشود ، فشار با دست روى شكم بيمار همان احساس فشار بر خيگى كه پر از آب است را مىدهد . نفس بيمار تنگ است و كامل برنمىآيد . نبض بيمار كوچك و پياپى مىزند و تا حدودى سست است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nنشانىهاى استسقاى لحمى « گوشتى »\r\nتمام بدن بيمار حالت آماس دارد ، مانند جسم كسى كه تازه مرده و هنوز ورم سر تا پاى او نخوابيده است . اكثر جاهاى بدن را اگر با انگشت فشار دهى در آن فرو مىرود . ورم و بادكردگى آن مانند استسقاى ذقى و طبلى نيست .\r\nمعده در اين بيماران بد كار مىكند و رنگ مدفوع گرايش به سپيدى دارد . در اين نوع استسقا هضم غذا در آوندها و تمام نسوج بدن ناقص و تباه است . به صاحب اين بيمارى كه بنگرى گويى مرده‌اى است كه حركت مىكند ولى پوست و گوشتش مانند مرده اما سپيده است ، نبض بيمار استسقاى گوشتى پهن و نرم مىزند . تباهى هضم در اين نوع استسقاء فساد در مرحلهء سوم هضم است . مادهء غذايى در دو مرحلهء قبل ناقص بود و در مرحلهء سوم ناپخته و كال همراه با بلغم كثيف و آلوده كه از ناهضمىهاى مكرر قبل فاسد شده ، باعث ايجاد مادهء سرطانى شده كه مسلم است خون حاصل از آن بسيار بد گوهر است . اين خون‌هاى بدگوهر و مسموم بخاطر آنكه سه نيروى هاضمه ضعيف بوده اما نيروى جاذبه و كشندهء غذا به قوت خود باقى است رخ مىدهد .\r\n\r\nنشانىهاى استسقاى طبلى\r\nناف بيمار برجسته و گرايش به بيرون آمدن دارد . احساس كشيدى در شكم اين بيماران آن‌چنان مىباشد كه گويى پوست است كه به شدت روى طبل كشيده و محكم شده است و كوبيدن دست بر شكم صداى طبل مىدهد هرچه باد از معده به سمت بالا و از روده به سمت پائين دفع شود ، احساس راحتى به بيمار مىدهد . آروغ در اين بيماران زياد است و بيمار را راحت‌تر مىكند . نبض آنان درازتر از نبض ساير بيماران استسقايى مىزند . هيجان و برانگيختگى پاها در استسقاى طبلى نيست و انگشت در بدن فرونمىرود .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nدر هر سه نوع استسقاء پزشك هرگز نبايد از حالات معده غافل شود . در سطور بعد كه علاج اين بيمارى را توضيح خواهم داد به چگونگى توجّه به حالات معده ان شاء ا . . . خواهم پرداخت . مبحث مورد بحث ما در اين كتاب توجه به استسقاى ذقى يا خيگى است كه ارتباط مستقيم با ايجاد سيروز كبدى دارد . در استسقاى طبلى و استسقاى لحمى گرچه نقش اساسى دارد ، اما در صورتى كه امكان تبديل به استسقاى ذقى وجود داشته باشد آنگاه وارد مبحث سوء القنيه و سپس سيروز مىشود كه شامل بحث همين كتاب است .\r\n\r\nبهداشت و پيشگيرى از بروز سرطان كبد\r\nيادگيرى علل ابتلا به سرطان كبد و راه‌هاى پيشگيرى از مهمترين موضوعات مربوط به سالم نگاه داشتن كبد است كه بسيارى از مردم از آن غافلند . در طب اسلامى و ايرانى در اين مورد تأكيد فراوان شده است كه در اين گفتار به اهمّ مسائل بهداشت كبد اشاره مىكنم :\r\n- نوشيدن آب سرد و آب يخ يكى از عادات بسيار متداول به‌خصوص در فصل تابستان است . كبد در گرمترين جاى بدن قرار گرفته و خود عضوى است كه گرماى اندام‌هاى ديگر را نيز تأمين مىكند . بخش مقعّر كبد كه همواره بر معده تكيه دارد ناگهان با هجوم صفر درجه آب يخ مواجه مىشود ، مسلم و بديهى است تكرار اين عمل مىتواند آسيب جدى به كبد وارد سازد . در احاديث طب اسلامى خوردن يكبارهء آب معمولى نيز مكروه شمرده شده است تا چه رسد به اينكه نوشيدنى يخ باشد . شايد يكى از علل سرطان‌زايى نوشابه‌هاى گازدار علاوه بر مواد شيميايى موجود در آن سرد و يخ بودن آن است . كسانى كه عادت به نوشيدن نوشابه‌هاى گازدار دارند با چند خطر عمده روبرو هستند . يكى سرطان دهانه معده و سرطان بخش مقعّر كبد كه تقريبا به معده چسبيده است ، دوم بيمارى بواسير و شقاق ، سوم بيمارى ديابت .\r\n- نوشيدن آب سرد در حمام و يا درست هنگام خارج شدن از حمام .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n- نوشيدن آب سرد پس از يك ورزش سنگين يا كار طاقت‌فرسا كه فرد را بسيار خسته و تشنه كرده است .\r\n- مصرف آب و مايعات به افراط تحت هر عنوانى از جمله آب‌درمانى كه متأسفانه اين روزها توسط برخى از متخصصين فن تغذيه نيز مطرح گرديده است .\r\nبرخى از روش‌هاى آب‌درمانى بويژه مواردى كه مصرف آب زيادى را در طول روز پيشنهاد مىكنند از آن جمله‌اند .\r\n- بىدليل نيست كراهت مصرف آب ، بخصوص آب سرد و يخ پس از نزديكى و جماع .\r\n- آب خوردن در فاصله حدود نيم ساعت قبل از غذا تا 5 / 1 الى 2 ساعت بعد از صرف غذا .\r\n- خونگيرى بيش از حدّ چه حجامت باشد يا فصد يا زالو و بويژه خون دادن به افراط از ساعد دست كه اين روزها معمول است .\r\n- علاج نكردن بيمارىهايى مانند فيبروم رحم همراه با خونريزى مفرط و يا خونريزى بواسير كه در حجم زياد و شفاف باشد .\r\nچه كنيم تا به سمت بيمارىهاى كبدى از جمله سيروز كبدى نرويم ؟\r\nاولين اقدام كه مهمتر از هر اقدامى است تعديل و تنظيم و پاكسازى اخلاط چهارگانه است . هرگاه مزاج‌هاى اربعهء صفرا ، سودا ، بلغم و خون در حد تعادل باشد هيچ‌گاه زمينهء تباهى كبد بوجود نمىآيد . چنانچه يكى از اخلاط از حال تعادل خارج شد ، اخلاط غير طبيعى بر كبد حاكم مىشود و زمينهء بيمارىها و ناخوشىهاى كبد را فراهم مىسازد . به همين دليل است كه همواره در طب ايرانى اسلامى پاكسازى معده و كبد مورد توجه جدى قرار گرفته است . برنامهء پاكسازى كه همان تنظيم اخلاط اربعه است ، مىتواند مستقيما از خود كبد آغاز شود و يا ممكن است اندام‌هاى ديگر دچار افزايش اخلاط غير طبيعى شده باشند و تباهى آن‌ها باعث تباهى كبد شود . اين مبحث يعنى بيمارىهاى اشتراكى كبد و اعضاء ديگر از آن جهت حائز اهميت است كه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمنشاء سرايت يا باصطلاح متاستاز بيمارى در شيوهء درمان بسيار تأثيرگذار است . اگر كبد در اين حالت مورد درمان قرار گيرد و منشأ بيمارى در عضو ديگرى باشد اگر چه بيمارى رو به بهبودى مىرود اما دوباره تحت تأثير منشأ ديگر دچار مخاطره خواهد شد و بيمار از بيمارى سرطان نخواهد رهيد . بيمارىهاى اشتراكى اندام‌هاى ديگر با كبد عبارتند از :\r\n\r\nبيمارى اشتراكى با طحال\r\nاخلاط سوداوى در طحال به فعل و انفعالات خاصى دچار مىشود . ممكن است مادهء سوداوى به شكل مطلوب در طحال مورد تجزيه و تحليل قرار نگيرد ، مادهء سوداوى از طحال سر زده و معده يا كبد را آلوده ساخته و مورد آزار قرار دهد . ممكن است سلول‌هاى سرطانى در طحال حكومتى تشكيل بدهند و از آنجا به اندام‌هاى ديگر مانند كبد دست‌اندازى كنند . از آنجا كه قصد دارم سرطان اعضاى ديگر را جداگانه مورد بررسى قرار دهم ، تفسير و تحليل و علاج آن را به كتاب كوچكترى به همين نام حواله مىكنم ، در اينجا تنها به اين نكته بسنده مىكنم كه با اين ديد ، اگر منشأ سرطان كبد را از طحال يافتيم ، ناگزير درمان طحال را هدف اول و كبد را هدف دوم قرار مىدهيم و يا شايد هر دو را باهم علاج مىكنيم ، شايد راه خروج اخلاط سرطانى و بدگوهر را از طحال به جائى ديگر منتقل كنيم و به علاج كبد بپردازيم و گزينه ديگر اينكه اگر ديديم طحال ديگر قابل بازسازى نيست ، آن را به كلى از بدن جدا كنيم تا بتوانيم با خيال راحت كبد را درمان كنيم .\r\n\r\nبيمارى اشتراكى با معده\r\nكسانى كه مرتب از نوشابه‌هاى گازدار استفاده مىكنند و افرادى كه بيش از حد از غذاهاى غليظ و سرخكرده استفاده مىكنند و كسانى كه به هر دليلى معده‌شان در معرض غذاهاى شيميائى است ، مصرف روغن مايع ، سيب‌زمينى سرخكرده و يا افراط در مصرف سيب‌زمينى و غذاهاى امروزى كه حاوى مواد نگهدارنده‌اند از جمله :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكنسروها ، آب‌ميوه‌هاى بسته‌بندى و بخصوص مصرف نوشابه‌هاى گازدار كه مولّد سرطان دهانهء معده است ، معده را به سرطان دچار ساخته و از عوارض آن كبد آسيب بيند دچار سرطان و استسقاء شود . در اين صورت نيز چاره‌اى جز درمان معده و جلوگيرى از آزار آن به كبد نخواهيم داشت . اين مناسبت را هم با دقت دنبال خواهيم كرد . توضيحات مفصلى در كتاب پيك شفا تحت عنوان بيمارىهاى دستگاه گوارش در زمينه سوءمزاج‌هاى معده داشته‌ام . اجالتا با اشاراتى كوتاه توجه خوانندگان گرامى اين سطور را به ارتباط ناراحتىهاى معده با كبد و سيروز كبدى جلب مىكنم .\r\nمعده دچار سوءمزاجى است كه روى زبان بيمار خلط بلغم زيرنشين و صفراى رونشين را نشان مىدهد و نشانه‌هاى عفونت و ميكروب هليكوباكتر در آن هويدا است با علامات نفخ شكم ، قراقر ، حالت تهوع صبحگاهى و دلهره و اضطراب و كم‌خونى ناشى از آن . در عين حال استسقا ( سيروز كبدى ) در حال شكل گرفتن است و آزمايش‌ها ويروس هپاتيت  C  را تأييد كرده است . هنوز تشنگى بر بيمار چيره نشده ولى مقدارى آب آسيت در حال جمع شدن در معده است . تنظيم داروهاى سوء القنيه و يا شروع سيروز كبدى در اين صورت چگونه است ؟\r\nتوجه كنيد مزاج معده بيشتر با خلط بلغم درگير و كبد با داغ شدن و عطش .\r\nاين نوع هپاتيت داراى ماهيت گرم است و از اين لحاظ با هپاتيت  A  كه معمولا با بلغم به‌عنوان خلط اول و صفرا به‌عنوان خلط دوم عجين است تفاوت فاحش دارد . دو خلط متضاد در مقابل پزشك قرار گرفته است و تصميم پزشك بسيار حساس مىباشد .\r\nاگر به مناسبت كبد داروى سردمزاج بدهد معده دچار آسيب جدى مىشود چرا كه داروى سرد معده‌اى را كه داراى سوء مزاج سرد است بدتر مىكند و اگر به مناسبت معده داروى گرم‌مزاج بدهد كبد را كه دچار بيمارى گرم‌مزاج شده بدتر مىكند . چه بايد كرد ؟\r\nدر اينجا بايد به مناسبت معده به خاطر سردى حاكم بر آن داروهاى گرم بدهد و به مناسبت كبد داروى سرد . دو نوع دارو در اين حالت تجويز مىشود ، يكى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nآنكه يك روز داروى گرم و يك روز داروى سرد ، دوم آنكه هر روز دارويى بدهد كه مشترك بين گرمى و سردى كبد و معده باشد . البته بايد اولويت بيشتر را در چينش داروها از آن جهت كه بيمارى هپاتيت  C  گرم است به داروها و غذاهاى سردمزاج بدهد . به اين شكل كه دارو بطور نسبى كمى گرم‌مزاج‌تر باشد تا معده كه دچار بيمارى سرد است با هجوم يك‌بارهء گرمى آسيب نبيند و در كنار اين دارو مسهل و ديگر داروها و رژيم غذايى را به‌گونه‌اى تنظيم نمايد كه سردى تنها كمى بيشتر از گرمى باشد . اگر يك روز داروى گرم بدهد و يك روز داروى سرد آن هم بايد به همين وجه باشد كه مقدار كمى گرمى بيشتر از سردى باشد يعنى جمع بين ميزان سردى و گرمى به‌تدريج به برترى سردى در معده و كبد بيمار بيانجامد . چينش داروها به نظر من بايد به اين ترتيب باشد است :\r\n\r\nبزورى گرم يك روز در ميان\r\nرازيانه ، تخم كرفس ، تخم كاسنى ، زيرهء سبز ، تخم شويد ، گل سرخ ، افسنتين\r\nاز هركدام 25 گرم تهيه كنيد .\r\nمسهل عام را كه در بخش‌هاى قبلى ذكر كرديم و اجزاء آن 6 تاست با فرمول بالا كه بزورى گرم است مخلوط و طبق دستور همهء جوشانده‌ها ( نقوعات ) ابتدا با هاون برقى نيم‌كوب كرده ، بعد از ظهرها 1 الى 2 بار هربار يك قاشق غذاخورى آن را با 2 ليوان آب مىجوشانيد تا يك ليوان باقى بماند . آنگاه اگر بيمار قند خون نداشته باشد با شكر شيرين كرده تناول كند ، بايد روزانه 3 تا 4 بار اجابت مزاج انجام گيرد . يك روز به مناسبت سردى بزورى گرم و يك روز به مناسبت گرمى بزورى سرد مىدهيم .\r\n\r\nبزورى سرد يك روز در ميان\r\nتخم خيار ، تخم كاسنى ، تخم خربزه ، تخم گشنيز ، تخم خرفه ، تخم كاهو ، تخم تره از هركدام 25 گرم .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nيك روز در ميان با مسهل عام مانند بزورى گرم مخلوط و دستور جوشانده را اجرا و صبح ناشتا بيمار تناول كند . به اين ترتيب به تدريج سردى بر گرمى غلبه خواهد كرد .\r\nتوجه كنيد سنا در مسهل عام نقش اسهال‌دهنده اصلى و تأثيرگذار را بازى مىكند و بسيارى از سناهاى موجود در بازار داراى كيفيت لازم نيستند بنابراين سناء موجود چنانچه ايجاد اسهال مناسب تا 3 الى 4 بار در روز نكند تا ميزان 150 گرم در نسخهء فوق قابل افزايش است . تعداد دفعات مصرف نيز براساس همان 3 تا 4 بار در روز كه بايد اسهال بدهد قابل افزايش است . چرا كه اگر اسهال ايجاد نشود نتيجه مطلوب حاصل نخواهد شد . ضمنا عكس العمل افراد در واكنش به داروهاى مسهل متفاوت است . برخى با كمترين مقدار مصرف مسهل دچار اسهال مىشوند و برخى بر عكس چند بار بايد مسهل را تكرار كنند تا مقصود حاصل گردد . نكته ديگر در هنگام مصرف مسهل‌ها عوارض موقتى است كه در بعضى افراد ايجاد مىگردد از قبيل دل پيچه ، حالت تهوع ، نفخ و درد در ناحيه شكم . اين عوارض گرچه موقتى است و ظرف روزهاى اول به‌تدريج از ميان خواهد رفت اما مىتوان با مصرف مصلحات آن را از ميان برداشت . مثالى در اين مورد علت عوارض مذكور را روشن مىكند . يك حوض آب را در نظر بگيريد داراى آبى ظاهرا زلال است حال اگر آب آن را به هم بزنيد لجن‌هاى ته حوض به سطح آمده و آب زلال كاملا آلوده مىشود . تأثير مسهل در بدن ما نيز به همين شكل است . روزهاى اول با بر هم خوردن اخلاط چسبيده به ديواره معده و روده مصرف‌كننده دچار عوارض مذكور مىشود كه اگر چند روز تحمل كند با دفع آلودگىها به حالت عادى بازمىگردد . نكته ديگر آن است كه افرادى كه دچار يبوست‌هاى مزمن بوده و يا مزاج معده و روده آنان دچار خشكى بيش از حد بوده است ، با مصرف مسهل به دليل سفتى قولون و ركتوم در انتهاى روده بزرگ نزديك مقعد املاح متلاطم شده از تأثير مسهل راهى براى خروج نمىيابند لذا بايد روز اول و دومى كه مسهل مصرف مىشود با استفاده از شياف مسهل و يا داروى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nحقنه ليّن كه از طريق مقعد استعمال مىشود راه را براى عبور ماده اسهال باز كنند تا روزهاى بعد با خوردن مسهل ديگر مشكلى پيش نيايد . نرم كردن روده‌هاى خشك نيز به رفع دل‌پيچه و نفخ شديد هنگام مصرف مسهل كمك مىكند . به موارد زير توجه فرمائيد :\r\n5 عدد انجير خشك را با 10 عدد آلوى بخارا هر شب در يك پياله آب خيس كنيد و روز بعد بيمار تناول كند . يا اينكه همين تعداد را با مقدارى آب چند دقيقه بجوشانيد تا پخته و نرم گردد . اگر سردتر مىخواهيد هربار از هلو و زردآلو و آلوبخاراى خشك‌شده هركدام 5 عدد باهم در يك پيالهء آب خيس كرده و روز بعد تناول كند تا مسير داروها در رودهء كوچك و بزرگ نرم شود و از دلپيچه و دل‌درد جلوگيرى به عمل آيد .\r\nراه ديگر آن است كه از داروى ضد درد آنى استفاده كنند كه هم درد را ساكت كرده هم دل‌پيچه را رفع و هم باد را مىشكند و در هر حال به بيمار توان مىبخشد . اين دارو براى دردهاى سريع در كودكان و مسموميت‌هاى غذايى بويژه در كودكان و درد پريود در بانوان نيز بسيار ثمربخش است .\r\n\r\nنسخهء ضد دلپيچه و درد\r\n2 قاشق غذاخورى شويد خشك آسياب‌شده را با 2 ليوان آب روى شعله ملايم بجوشانيد تا يك ليوان بماند صاف كنيد و با عسل شيرين كرده ميل كنيد .\r\n\r\nنسخهء ديگر\r\nيك قاشق غذاخورى پودر كاكائو را با يك ليوان آب روى شعلهء ملايم داغ كنيد تا نباتى كه داخل آن انداخته‌ايد حل شود . هنگام بروز عوارض فوق تناول كند . داروهائى امثال زنجفيل و مشابه آنكه داراى مزاج گرم و در عين حال جمع كنند رطوبت‌ها باشند خوب است .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nمنضج صبحگاهى\r\nصبح ناشتا يك روز در ميان 3 قاشق غذاخورى خاكشير را با يك ليوان آب جوش كه با كمى شكر يا چيز ديگر شيرين شده ميل كند و تا 2 ساعت بعد چيز ديگرى مصرف نكند .\r\nيك روز در ميان منضج پزنده بلغم و صفرا كه اولويت در اين منضج ابتدا بلغم و سپس صفراست . اين بار هم تا 2 ساعت چيزى نخورد . 2 ساعت امساك از خوردن به خاطر آن است كه منضج بدون دخالت مواد ديگر تأثير كامل خود را روى معده و سپس كبد بگذارد .\r\nنسخه منضج بلغم و صفرا به اين شرح است :\r\n\r\nمنضج بلغم :\r\nپرسياوشان ، بادرنجبويه ، گل‌سرخ يا گل‌قند ، رازيانه\r\n\r\nمنضج صفرا :\r\nتخم كاسنى ، زرشك آبى ، عناب ، بادرنجبويه ، گل‌سرخ ، پرسياوشان و بابونه از هركدام 25 گرم .\r\nهر دو جوشانده را باهم مخلوط كنيد و با هاون برقى آسياب نمائيد تا به صورت نيم‌كوب درآيد . سپس هربار يك قاشق غذاخورى آن را با 2 ليوان آب روى شعلهء ملايم بجوشانيد تا يك ليوان بماند ، صاف كنيد و كمى شيرين كرده ميل كند . بديهى است مبتلايان به ديابت بايد از شيرين كردن دارو خوددارى كنند . حسن منضج‌ها در آن است كه اگر شيرين نشوند خود تا حدودى قند و چربى اضافى را پائين مىآورند .\r\nاگر بيمار ديابتى نمىتواند بدون شيرين كردن دارو را بخورد بايد بلافاصله از مصلح استفاده كند مثلا مقدارى آب‌غوره تناول نمايد تا از افزايش قند جلوگيرى گردد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبيمار حدود ساعت 10 يا زمانى بين صبح و ظهر درصورتىكه احساس گرسنگى دارد مىتواند صبحانه ميل كند و الا با مصرف يك داروى ديگر كه به پزندگى منضج كمك مىكند بسنده كند تا وقت ناهار ظهر . دستور رژيم غذايى بيماران سوء القنيه و مبتلايان به هپاتيت‌هاى مزمن و فعال و سيروز كبدى همان رژيم غذايى كانسر است .\r\n\r\nمنضج مكمّل\r\nساعت حدود 10 صبح بارهنگ است كه به ميزان يك قاشق غذاخورى در يك ليوان آب‌جوش با كمى شكر مخلوط و خورده مىشود .\r\n\r\nماليدنى روى ناف\r\nصبر زرد ، سناء مكى ، شحم الحنظل ، روغن زيتون ، چلغوز كبوتر و سركه انگور خانگى .\r\nداروها را پودر كنيد و با روغن زيتون و سركه بسرشيد و روى ناف بماليد شب تا صبح بماند . اين دارو به تدريج بر دفع ويروس‌هاى هپاتيت و عوامل مولد زردى و سوء القنيه و سيروز كبدى مفيد خواهد بود .\r\n9 روز تمام تدابير فوق را به كار بنديد . طى اين مدت كم‌كم معده به حال تعادل بازمىگردد . حال به داروهاى اصلى مربوط به علاج سيروز بپردازيد . داروهاى علاج سيروز در سطور مربوط به خود خواهد آمد .\r\nمثال ديگر بيمار مبتلا به هپاتيت  B  است و سوءالقنيهء كبدى آزارش مىدهد .\r\nبيمارى همراه با كوليت و اسهال عصبى روده است .\r\nبيمار با مصرف هر وعده غذايى بلافاصله بايد براى اجابت مزاج برود . هر حالت عصبى و هيجانى نيز چنين مىكند . مزاج اصلى بيمار صفراوى است اما اجابت مزاج گاه با خروج تكه‌هاى بلغم‌مانند و لزج است . چينش داروها و رژيم غذايى به اين شرح است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nمنضج صبح ناشتا عبارت است از :\r\nخاكشير ، بارهنگ و عدس به مقدار مساوى باهم بوداده و با هم‌وزن‌شان شكر پودر كنيد . هر روز صبح ناشتا يك قاشق غذاخورى در يك ليوان آب جوش ريخته و تناول كنيد .\r\n\r\nمنضج كمكى داروى بودادنى است به شرح زير :\r\nانيسون شيرين ، زيره ، باديان . از هركدام 25 گرم بگيريد و در ماهىتابه بو بدهيد تا قهوه‌اى رنگ شود با هموزن خودش شكر مخلوط و پودر كنيد ، حدود ساعت 10 صبح يك قاشق غذاخورى آن را در يك استكان آب مخلوط و ميل كند .\r\n\r\nداروى قبل از هر غذا :\r\nآب انار ، آب به ، آب سيب ، آب ليموترش ، آب‌غوره ، آب كنار ، آب خرمالو از هركدام 25 گرم\r\nآب‌غوره خانگى بىنمك و رب انار خانگى از هركدام 25 گرم\r\nآب‌غوره و رب انار را باهم مخلوط كرده و روى شعله يك دقيقه بجوشانيد سپس با آب‌ميوه‌ها مخلوط و در يخچال نگهدارى كنيد قبل از هر غذا يك ليوان ميل شود .\r\nهركدام از ميوه‌ها كه در دسترس نباشد مىتوان از ميوه‌هاى ديگر موجود در نسخه به ميزان 2 تا 3 برابر استفاده كرد تا به حدّ نصاب برسد .\r\n\r\nداروى بعد از غذا\r\nجوشاندهء ديابت و بهجت كه در قسمت درمان سوء مزاج گرم كبد فرمول آن ذكر شد هر روز 5 / 1 ساعت پس از صرف غذا ميل كند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nهر دو را باهم مخلوط و با هاون برقى نيم‌كوب كرده روزى 2 بار ، 5 / 1 ساعت بعد از ناهار و شام ، يك قاشق غذاخورى آن را با 2 ليوان آب روى شعلهء ملايم بجوشانيد تا يك ليوان بماند ، صاف كنيد و كمى شيرين كرده ميل كند .\r\nرژيم غذايى همان رژيم ويژهء سرطان و سيروز كبدى است . پرهيز در اين بيمارى بسيار جدّى است و بايد با دقت رعايت شود .\r\nبه اين ترتيب بيمارىهاى مشترك با كبد با بررسى دقيق همراه با درمان سيروز كبدى و ساير بيمارىها را در نظر مىگيريم و راه علاج را به خوبى پيگيرى مىكنيم . بهتر است ياد بگيريم كه چگونه از كلّىنگرى طب ايرانى و تجربيات گرانسنگ علماى پيشين بهره ببريم و چند بيمارى را با چينش صحيح داروها و رژيم غذايى تحت كنترل قرار داده و شفاى عاجل را به اين ترتيب از درگاه خداوند رؤف دريافت كنيم . بيمارىهاى مشترك با ناراحتىهاى كبدى و سيروز بسيارند مثلا اشتراك بواسير با سيروز كبدى ، ميگرن ، آرتروز ، سينوزيت ، رماتيسم ، نقرس ، نفس تنگى ، سرماخوردگى ، اگزما ( پزورياسيس ) ، قولنج ، يبوست‌هاى مزمن ، گرفتگى عروق كرونر ، آسم ، حساسيت‌هاى فصلى ، انواع ناراحتىهاى رحم مانند فيبروم ، ميوم ، چسبندگى آندومتريوز ، كيست تخمدان ، پروستات ، ناراحتىهاى كليه و مجارى ادرار ، كم‌خونى ، لوپوس ، بهجت ، زخم معده و اثنىعشر و ده‌ها مورد ديگر كه بيماران مبتلا به سوء القنيه ، هپاتيت‌ها و سيروز و سرطان كبد در عين حال با آن مواجه هستند .\r\nدر سطور قبل 3 نوع سيروز كبدى يا 3 نوع استسقا مطرح و علامت‌هاى آن را برشمرديم . اكنون با همان تقسيم‌بندى طب ايرانى به روش مبارزه با سرطان كبد و درمان آن مىپردازيم :\r\n\r\nدرمان استسقاء ذقى يا خيگى\r\nدر سطور قبل اشاراتى به چگونگى شكل‌گيرى سرطان كبد و علامات آن و شكمى كه در اثر كثرت وجود مايعات به شكل مشكى مملوّ از آب درمىآيد داشتيم .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nعلاج اين بيمارى در مراحل مختلف متفاوت است .\r\nمرحله اول : بيمار زمانى مراجعه كرده كه سيروز يا استسقا در حال دست اندازى به كبد بوده اما هنوز جايگاه مطمئنى در كبد نيافته است . حدفاصل اين بيمارى با سوء القنيه چندان آشكار نيست و امكان آن هست كه تشخيص براحتى صورت نپذيرد .\r\nمرحله دوم : بيمار زمانى مراجعه كرده كه استسقا در آغاز دسترسى به كبد بخش كوچكى را اشغال و در حال تحكيم مواضع خويش براى دست‌اندازى بيشتر به ساير نقاط كبد مىباشد .\r\nمرحله سوم : سيروز يا استسقا پايگاه خود را در بخشى از كبد مستحكم نموده و بخش‌هاى ديگر كبد نيز تحت تأثير قرار گرفته است . مركز تومور در حال سخت شدن است اما در معاينه بالينى سختى خيلى شديد نيست . در معده مقدارى مايعات جمع شده اما هنوز شكم به سختى طبل كشيده نشده است . تشنگى نسبى وجود دارد و عطش روز به روز در حال افزايش مىباشد . بقيه علامات از قبيل زردى رنگ صورت و چشم ، ضعف و خستگى زودرس محسوس مىباشد . هنوز كبد بطور نسبى مىتواند غذا را در مرحله هضم دوم پالايش و تفكيك كند و قوت لايموتى براى اعضاى گرسنه ارسال كند .\r\nمرحله چهارم : سيروز يا استسقا كاملا سنگر خود را مستحكم كرده و دست و پاى اختاپوسى خود را در نسوج كبد بگستراند . آب اسيت به مقدار متنابهى معده را حجيم كرده و به سطح شكم فشار وارد مىكند . عطش بيمار و طلب آب يخ رو به افزايش است . كدورت رنگ بيمار در بستر زردى ناتوانى و عجز كبد را در انجام كارهاى خود به وضوح نمايان ساخته است . يبوست شديد و اجابت مزاج روزها و روزها به تأخير مىافتد . تكان اگر به شكم وارد شود صداى حركت آب شنيده\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمىشود . شكم مشكى را مىماند كه از سنگينى آب درون خود هر فشارى را تحمل مىكند .\r\nمرحله پنجم : كبد كاملا در چنگال استسقا در حال تسليم شدن است و هيچ غذايى اشتهاى بيمار را تحريك نمىكند بهتر بگويم اشتهايى وجود ندارد و شمع وجود كبد رو به سردى و خاموشى است . فساد و تباهى نه تنها كبد بلكه به تدريج تمام بافت‌هاى بدن را به تباهى كشانده و اگر بر آن‌ها تيغ حجامتى بزنيد پوست و گوشت از هم گسسته شده ولى كمتر خونى از آن خارج مىگردد . پاها نيمه‌جان و تنها حركات ضعيفى مشاهده مىشود و جان به تدريج از پاها رخت بربسته و بسوى اندام‌هاى فوقانى كوچ كرده تا از آنجا با خانه دنيائى خود در قلب وداع كند .\r\n\r\nعلاج :\r\nدر اولين مرحله كه سوء القنيه با قدرت كم در حال تلاش براى دست‌اندازى به بخش‌هاى ديگر كبد مىباشد درمان به راحتى صورت مىپذيرد . چينش داروها را به شرح زير ملاحظه فرمائيد :\r\n\r\nمنضج خاكشير و سكنجبين\r\n3 قاشق غذاخورى خاكشير تميز و ريگ‌شورشده را در يك ليوان آب خنك كه با مقدارى سكنجبين شكرى شيرين شده صبح ناشتا ميل كند . تا يك الى 2 ساعت چيزى ميل نكند . تنها نوشيدنى مجاز در اين فاصله مىتواند عرق كاسنى خنك يا آب انار ميخوش باشد .\r\n\r\nمنضج كمكى\r\nتخم خرفه و اسفرزه از هركدام يك قاشق مرباخورى در يك ليوان شربت آب‌ليموى بدون شكر يا كم‌شكر مخلوط و ميل كند . اگر احساس گرسنگى بيمار را\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nتحريض مىنمايد مىتواند يكى از غذاهاى ويژه صبحانه را از رژيم غذايى مخصوص بيماران سرطانى انتخاب و تناول كند .\r\n\r\nداروى قبل از ناهار\r\nشربت فواكه ضد هپاتيت\r\nآب‌ميوه‌ها :\r\nآب گريپ فوروت ، آب گيلاس ، آب پرتقال مىخوش ، آب آلبالو ، آب گوجه‌سبز ، آب انار و آب تمشك از هركدام 250 گرم .\r\nعرقيات :\r\nعرق شاه‌تره ، عرق نعناء ، عرق بيد ، عرق زنيان ، عرق گشنيز ، عرق كاسنى ، عرق غازياقى از هركدام يك بطرى معادل 650 سىسى .\r\nطرز تهيه :\r\nعرقيات و آب‌ميوه‌ها را به مدت 10 دقيقه روى شعله ملايم بجوشانيد ، سپس مقدارى عسل طبيعى يا شكر و يا نبات به اندازه‌اى كه شيرين شود وارد كرده و 10 دقيقه ديگر بجوشانيد . نصف قاشق چايخورى زعفران سائيده اضافه و 10 دقيقه ديگر بجوشانيد . در يخچال نگهدارى كنيد . روزانه 3 ليوان ميل كنيد . مىتوانيد با رعايت نسبت‌ها دوز كمترى از شربت را تهيه كنيد . توجه كنيد هركدام از آب‌ميوه‌ها يا عرقيات اگر در دسترس نبود از آن‌ها كه موجود است چند برابر كنيد تا به حد نصاب برسد .\r\n\r\nناهار\r\nيكى از غذاهاى مخصوص رژيم غذايى كانسر را انتخاب و تناول كند .\r\n\r\nداروى بعد از ظهر\r\n5 / 1 ساعت از صرف ناهار گذشته اولين جوشاندنى تركيب زير مىتواند باشد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nجوشانده ديابت و بهجت\r\nاجزاء نسخه‌هاى فوق را در پاراگراف مربوط به درمان سوء مزاج گرم كبد آورديم . هر دو را مخلوط و طبق دستور كلى جوشانده‌ها آماده كنيد .\r\nاين جوشانده دوبار بعد از ظهرها مصرف مىشود كه مىتوانيد از غروب تا شب هنگام ساعتى را براى بار دوم آن اختصاص داد .\r\nحدود يك تا 2 ساعت بعد از مصرف اولين جوشانده ديابت و بهجت ، مسهل عام نوش كند كه بايد يك الى 2 بار عصرها تا شب خورده شود تا بتواند روزانه حدود 3 تا 5 بار شكم را با حالت اسهالى البته اسهال ملايم به كار اندازد . وقوع اين اسهال در بعد از ظهر هر روز لازم و در صورت عدم ايجاد آن داروها نتيجه لازم را نخواهد داد . در اين صورت پزشك ناگزير به بررسى علت آن خواهد پرداخت كه در بندهاى بعدى در مورد آن سخن خواهم گفت .\r\n\r\nشربت گواراى آب‌غوره و رب انار\r\nهر شب قبل از خواب يكى دو قاشق غذاخورى آن را در يك استكان آب جوشيده سردشده يا آب معدنى مخلوط و شربتى از آن ميل كند .\r\n\r\nبخور تخم گشنيز\r\nتخم گشنيز همراه با كمى آويشن و پونه يا كاكوتى يا نعناء\r\nمىتواند معده و ريه‌ها و جهاز تنفس و مغز و اندام‌هاى بالائى را از سرايت بيمارى حفظ نمايد .\r\n\r\nحمام داروئى ( آبزن ) :\r\nتركيب مباركى از سدر و مورد و حنا با سركه خانگى و چند قاشق غذاخورى روغن زيتون بجاى شامپو و صابون هر روز يا حد اقل يك روز در ميان مىتواند از طريق پوست كمك زيادى در روند درمان بيمارى محسوب گردد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nپودر دهان :\r\nنظافت دندان‌ها و لثه‌ها همواره لازم و هنگام درمان واجب است . تركيب آن به اين شرح است :\r\nسماق نكوبيده ، گلنار فارسى ، مازو ، پوست انار ، ميخك و نمك كه به صورت پودر درآمده هر شب به جاى خميردندان به كار مىرود . اهميت بهداشت دهان و دندان در علاج بيمارىهاى مربوط به معده و كبد و طحال بسيار زياد و مورد توجه است . بويژه آنكه مصرف خميردندان ممنوع و از پرهيزهاى واضح در امتداد درمان بيمارى استسقا و هر نوع سرطان مىباشد . حال به رژيم غذايى ويژه سرطان كبد كه تقريبا با همه انواع سرطان‌ها سازگار مىباشد توجه كنيد :\r\n\r\nرژيم غذايى :\r\nرژيم غذايى كانسر كه در قبل ذكر شده را به كار گيريد .\r\nانار :\r\nانار در پيشگيرى از اغلب بيمارىها بطور اعم مؤثر و در پيشگيرى سرطان ويژگى دارد . تذكّر و تأكيد طب اسلامى براساس فرامين فرستادهء دلسوز خداوند ، پيامبر اكرم ( ص ) و تشويق مردم به خوردن انار از موضوعاتى است كه ذهن هر محققى را به خود مشغول مىسازد . حتى از بين رفتن يك دانه انار نيز نهى شده است . ده‌ها روايت در اين زمينه اشاراتى است كه ما را به تحقيق در خواص انار تشويق كرد لذا گفتار ما در اين مورد براساس تحقيق و تجربه طولانى است . مصرف انار در علاج سوء القنيه تأكيد فراوان شده است و افراط در آن نيز مذمّت نشده است . بيمارى داشتم كه پس از عمل جراحى و برداشتن يك تومور سرطانى در كتف چپ خويش با متاستاز كبدى روبرو و سيروز بر كبد وى غلبه نموده بود . علاوه بر تجويز داروها و رژيم غذايى مخصوص سرطان از وى خواستم كه هر روز مقدار زيادى انگور و حد اقل 3 ليوان آب انار تناول كند . هرازگاهى گزارش وضعيت خود را به صورت\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتلفنى به اطلاع مىرسانيد . يك ماه پس از مصرف داروها متوجه شدم كه روزانه علاوه بر انجام همه دستورات ايشان مبادرت به مصرف افراطى آب انار تازه كرده بود و روزانه بين 12 تا 15 ليوان آب انار خورده بود . شايد باور كردن آن مشكل باشد اما سيروز كبدى به شدت عقب‌نشينى كرد و آب اسيت معده تخليه و بيمارى كه اطباء فرصت زنده ماندن وى را نهايتا تا يك ماه ديگر پيش‌بينى كرده بودند اينك حدود 6 سال است كه بدون هيچ مشكلى به زندگى عادى خود ادامه مىدهد .\r\nانار سرآمد ميوه‌هاى ضد سرطان بوده و در كنار خود ميوه ديگرى را نيز به همراه دارد كه در خواص سرطان‌زدايى دست كمى از انار ندارد . آب‌ميوه انگور است و تمام مشتقات آن . خونسازترين ميوه در بيماران سرطانى انگور است كه ما در رژيم غذايى مربوط به انواع سرطان‌ها مصرف حد اقل نيم‌كيلوى آن را اجبارى مىدانيم .\r\nاين همه آثار بخاطر آن است كه دو ميوهء بهشتى را خداوند با مقدارى از بركات بهشتى آن به دنيا آورده تا انسان‌ها از آثار آن توشه برگيرند . آيا تاكنون پزشكان شيميست از فوائد انگور و انار براى درمان سرطان‌ها غافل نبوده‌اند ؟ ! به هر حال ما روزى يك كيلو انگور و 3 ليوان آب انار تازه را براى پيشگيرى و درمان انواع سرطان‌ها در نسخه‌هاى خود وارد كرديم و آنان كه دچار ديابت هستند را توصيه به خوردن انگور ميخوش و آب انار ميخوش نموديم تا قند خون را كنترل كنند و در كنار آن از داروهاى ضد قند ديگر از جمله آب‌غوره و رب انار غافل نبوديم . گاه سؤال مىكنند كه رب انار ترش داريم و رب انار شيرين و مقصود كدام است ؟ در پاسخ عرض مىكنم به اختيار بيمار است معهذا ترش آن بيشتر بكام مبتلايان به ديابت گوارا باد .\r\nعلاوه بر آن روزانه 3 بار هربار يك ليوان شربت سركه شيره انگور را همراه با غذا در دستور داروئى بيمار قرار مىدهيم . شيره انگور داراى دو تأثير مهم است يكى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nخونسازى كه نياز مهم مبتلايان به سرطان مىباشد و دوم ضد سرطان بودن آن است كه مورد توجه مىباشد . شيره انگور با يك دهم وزن يا حجم خود سركه خانگى مخلوط مىشود و سركه شيره انگور بدست مىآيد .\r\nتركيبات سركه‌اى به هر نوع و شكلى كه باشد خاصيت ضد ويروس و دشمن شماره يك هپاتيت‌ها و سرطان‌ها بشمار مىرود . به هر طريق و سليقه مىتوان در غذاهاى مجاز و سالادها و دسرها و شربت‌ها سركه را وارد كرد تا بدين‌وسيله همه ابزارها و عوامل مؤثر عليه بيمارى هماهنگ و توانايى بيمار هرچه بيشتر فزونى يابد .\r\nدوم :\r\nاستسقاء بخش كوچكى از كبد را اشغال كرده است .\r\nمنضج صبح را به اين ترتيب انتخاب مىكنيم :\r\n3 قاشق غذاخورى ترنجبين را با 5 / 1 ليوان آب‌جوش درهم كنيد سپس صاف كنيد و سريعا تا زمانى كه گرماى آب باقى است روى 3 قاشق غذاخورى خاكشير تميز بريزيد تا ميل كند ، تا 2 ساعت ديگر چيزى ميل نكند . صبحانه را از روى متن رژيم غذايى ويژه بيماران سرطانى انتخاب و در صورت تمايل ميل كند . حد اقل تا يك ساعت بعد از صرف صبحانه چيزى نخورد آنگاه منضج كمكى را با ترتيب زير نوش كند :\r\n\r\nمنضج كمكى\r\nساعت حدود 10 پيش از ظهر يك ليوان آب زرشك را با 72 عدد مويز بدون هسته داغ كنيد تا به جوش برسد سپس آرام شروع به خوردن آن كند نيمى از آن را اجبارا تناول كند . نيم ديگر را تا آن‌قدر كه اشتها اجازه مىدهد ميل كند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nقبل از ناهار\r\nنيم ساعت قبل از ناهار ، تخم خرفه با اسفرزه از هركدام يك قاشق مرباخورى در يك استكان شربت آب‌ليمو يا آب‌غورهء بدون نمك مخلوط و اگر خواست كمى شيرين كرده ميل كند .\r\nناهار و شام را از رژيم غذائى كانسر انتخاب كند .\r\n5 / 1 تا 2 ساعت گذشته از صرف ناهار جوشانده ديابت ، بهجت را ميل كند و بعد مسهل عام را كه دستور هر دو جوشانده در سوء القنيه اول ذكر شد . تعداد و دفعات آن هم براساس همان نسخه قبلى است . آبزن و پودر دهان و بخور و تمامى دستورات مرحله قبل را اجرا نمايد .\r\nسوم :\r\nسيروز يا استسقا پايگاه خود را در بخشى از كبد مستحكم نموده و بخش‌هاى ديگر كبد نيز تحت تأثير قرار گرفته و مركز تومور در حال سخت شدن است .\r\n\r\nمنضج صبح را به اين ترتيب انتخاب مىكنيم :\r\nترنجبين به ميزان 3 قاشق غذاخورى با دو مثقال مغز فلوس را در 5 / 1 ليوان آب‌جوش ريخته و صاف نموده ميل كند . حدود 2 ساعت چيزى نخورد آنگاه صبحانه را صرف و بسوى آماده‌سازى منضج كمكى برود . به اين ترتيب :\r\n\r\nملين سرد با عرق كاسنى\r\nتخم شربتى ، تخم چغندر ، تخم كاسنى ، تخم حماض ( ترشك ) ، بيدخشت ، عرق كاسنى\r\nعرق كاسنى را داغ كنيد تا به حدّ جوش برسد . يك قاشق غذاخورى از داروها را كه درهم كرده‌ايد مخلوط كنيد و در صورت عدم وجود بيمارى قند خون با كمى شكر شيرين كرده پس از خنك شدن ميل كنيد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nداروى قبل از ناهار و شام\r\nتخم خرفه و اسفرزه را طبق دستور قبل نيم ساعت قبل از صرف ناهار و شام تناول نمايد .\r\nرژيم غذايى براى اين بيماران 15 روز اول از شروع داروها فقط سوپ مىباشد كه از ليست زير انتخاب و ميل كنيد .\r\n1 - سوپ گشنيز :\r\nسبزى گشنيز ، اسفناج يا برگ چغندر ، عدس ، كمى برنج ، يك حبه سير ، پياز ، ماهيچه گوسفند يا مرغ بدون چربى ، نمك و زردچوبه .\r\n2 - آش جو با لوبيا :\r\nجو پوست‌كنده كه با لوبيا ، يك حبه سير ، پياز و نمك هر شب روى شعله ملايم تا صبح پخته شود . هنگام مصرف كمى روغن زيتون با آب‌ليمو اضافه گردد .\r\n3 - سوپ نخود فرنگى :\r\nسبزى نعناع ، جعفرى ، گشنيز همراه با هويج رنده شده و پياز و يك حبه سير و كمى جو و عدس و در صورت تمايل ماهيچه گوسفند يا مرغ بدون چربى با آن پخته شود . چاشنى آن زردچوبه و نمك باشد .\r\n4 - سيراب و شيردان و جگر سفيد گوسفند :\r\nكه چربى آن را گرفته ولى پرزهاى آن را نگرفته باشيد ، با پياز ، نمك و زردچوبه و يك حبه سير روى شعله ملايم پخته شود . هنگام مصرف كمى آب‌ليمو اضافه كنيد .\r\n5 - سوپ كلم‌گل :\r\nكلم‌گل ، سبزى گشنيز و جعفرى ، هويج ، ماهيچه گوسفند يا مرغ بدون چربى ، يك حبه سير با نمك و زردچوبه و پياز پخته شود . هنگام مصرف كمى آب‌ليمو اضافه كنيد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n6 - كته گشنيز :\r\nبرنج و سبزى گشنيز كه كاملا مغزپخت شده باشد ، همراه با ماهيچه گوسفند يا مرغ بدون چربى كه با نمك و پياز و زردچوبه و يك حبه سير آب‌پز شده باشد .\r\n7 - سوپ بلال :\r\nدانه‌هاى بلال ، عدس ، جو ، هويج ، سبزى گشنيز ، يك حبه سير همراه با پياز و نمك و زردچوبه روى شعله ملايم پخته شود . دانه‌هاى بلال بايد كاملا پخته و نرم شده باشد .\r\nپرهيزها نيز طبق رژيم غذايى كانسر رعايت شود .\r\nساير دستورات را دقيقا مانند تجويز قبلى به اجرا گذارد .\r\nچهارم :\r\nسيروز يا استسقا كاملا سنگر خود را مستحكم كرده و دست و پاى اختاپوسى خود را در نسوج كبد گسترانيده است .\r\n\r\nمنضج صبح را به اين ترتيب انتخاب و اجرا مىكنيم\r\nترنجبين به ميزان 3 قاشق غذاخورى همراه با 2 مثقال مغز فلوس در 5 / 1 ليوان آب‌جوش ريخته صاف كنيد ، صبح ناشتا تناول گردد .\r\n\r\nمنضج كمكى\r\nشربت فاكهه با فرمول زير كه از قبل آماده شده بين صبح و ظهر هربار به ميزان يك ليوان ميل كند .\r\nعرقيات :\r\nعرق كاسنى ، عرق شاه‌تره ، عرق غازياغى ، عرق بيد ، عرق گشنيز ، عرق نعناع ، عرق زنيان از هركدام يك بطرى معادل 650 سىسى .\r\nآب‌ميوه‌ها :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nپرتقال ميخوش ، تمشك ، گريپ فوروت ، گوجه‌سبز ، انار ، گيلاس ، آلبالو از هركدام 250 گرم .\r\nهركدام در دسترس نبود آب هندوانه ، سيب ، نارنگى و باز اگر در دسترس نبود هركدام از مواد موجود را چند برابر كنيد تا به حدّ نصاب برسد .\r\nطرز تهيه :\r\nعرقيات و آب‌ميوه‌ها را به مدت 10 دقيقه روى شعله ملايم بجوشانيد ، سپس مقدارى عسل طبيعى يا شكر و يا نبات به اندازه‌اى كه شيرين شود وارد كرده و 10 دقيقه ديگر بجوشانيد . نصف قاشق چايخورى زعفران سائيده اضافه و 10 دقيقه ديگر بجوشانيد . در يخچال نگهدارى كنيد . مىتوانيد با رعايت نسبت‌ها دوز كمترى از شربت را تهيه كنيد تا شربت فاسد نشود .\r\n\r\nداروى قبل از ناهار و شام\r\nشربت انار ميخوش :\r\nآب انار ميخوش نيم كيلو ، رب انار ربع كيلو ، آب‌غوره بىنمك يك كيلو\r\nبا هم مخلوط و قبل از ناهار و شام هربار يك استكان ميل كند . اگر ترش آن آزاردهنده باشد با مقدارى آب جوشيده سرد يا با عرق كاسنى مخلوط نمائيد .\r\nغذا را طبق مرحله سوم ميل كنيد .\r\n\r\nداروى عصر\r\nعصرها جوشانده ديابت و بهجت را با فاصله بين بعد از ظهر و شب ميل كند .\r\nمسهل عام را طبق دستور انجام دهد و روى آن يك كپسول حاوى مواد زير را بلع نمايد :\r\nصبر زرد ، حنظل ، تربد ، برگ شويد .\r\nاجزا را مساوى باهم پودر و در كپسول‌هاى 500 ميلىگرمى پر كنيد . همراه با هربار مصرف مسهل يك الى 2 عدد از كپسول‌ها را ميل كند تا اسهال شود .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nايجاد اسهال ضرورى است . بحث چگونگى اسهال و ميزان آن در بحث مربوط به فرمايشات شيخ الرئيس ابو على سينا عليه الرحمه در همين كتاب كه رودرروى شما است مطرح مىباشد . چنانچه روزانه اسهالى با 4 الى 5 مرتبه اجابت مزاج صورت پذيرد براى دفع آب معده مفيد و علاوه بر آن فضاى كبد را تميز و سلول‌هاى غير عادى را دفع و زمينه را براى بازسازى كبد مهيا مىكند . حجم مايعات دفعى از روده‌ها اگر كمى بيشتر از ميزان مايعات جذب‌شده ، باشد نشانه موفقيت پزشك در علاج بيمارى است . اگر باز هم مزاج اجابت نكرد از راه‌هاى ديگر بايد كمك گرفت كه در عين حال موافق روال درمان باشد . داروى حقنهء زير نه تنها مىتواند در اين زمينه كارساز باشد بلكه در علاج بيمارى مذكور نيز تأثير به‌سزايى دارد .\r\n\r\nحقنه استسقا مرحله 4\r\nصبر زرد ، حنظل ، سداب ، نيلوفر ، گل ختمى ، سكبينج ، سقمونيا ، روغن كرچك ، زيتون ، كنجد يا بادام و زهرهء گاو .\r\nاجزاء خشك را نيم‌كوب كنيد . هربار يك قاشق غذاخورى آن را با 3 ليوان آب بجوشانيد تا 5 / 1 ليوان باقى بماند صاف كنيد . نيم استكان روغن از هركدام كه در دسترس بود با همان مقدار زهره گاو مخلوط و با وسيله ويژهء حقنه ، حقنه كنيد . وسيلهء حقنه را مىتوان با ابزار ساده‌اى درست كنيد . سرنگ بزرگ تهيه نمود معمولا ( 50 سىسى ) به اين ترتيب كه سوزن سرنگ را جدا كرده و به جاى آن به اندازهء سه بند انگشت شيلنگ شفافى كه قطر آن مطابق با ته سوزن چسبيده به سرنگ باشد بگذاريد .\r\nمعمولا شيلنگ‌هاى كولر يا آن‌ها كه در آكواريم‌هاى نگهدارى ماهى مناسب مىباشد .\r\n\r\nگذاشتنى روى ناف\r\nهمواره شب تا صبح داروى زير را روى ناف بماليد :\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nصبر زرد ، شحم الحنظل ، سنا ، سقمونيا ، زهره گاو ، روغن زيتون يا كنج يا بادام سركه ، چلغوز كبوتر .\r\nداروهاى خشك را كاملا پودر كنيد تا مانند گرت از ريزترين الك رد شود .\r\nبا روغن و زهره گاو بسرشيد و هر شب روى ناف بماليد و صبح با آب گرم پاك كنيد . و صبح تكرار كرده شب پاك كنيد و هر روز و هر شب تكرار نمائيد .\r\n\r\nشياف استسقا\r\nصبر زرد ، حنظل ، سقمونيا ، جوش شيرين ، حنا ، كه با لعاب شنبليله خشك شده باشد هر شب از طريق مقعد استعمال نمائيد . شياف‌هاى موجود شيميائى مانند بيزاكوديل نيز مىتواند مورد استفاده قرار گيرد .\r\n\r\nآبزن استسقا\r\nسدر ، گل ختمى ، حنا ، مورد ، برگ بيد ، گل شيراز هر روز از هركدام حدود يك مشت باهم مخلوط و به حالت نيم‌كوب درآورده در آب داغ وان بريزيد و پس از ولرم شدن بيمار نيم ساعت در آن دراز بكشد . سپس با مخلوطى از سدر و مورد و كمى روغن زيتون و سركه بدن و سر را بشويد و بدن را خشك كرده از حمام خارج شود .\r\nپنجم :\r\nكبد كاملا در چنگال استسقا در حال تسليم شدن است .\r\nكاش بيماران قبل از رسيدن به اين مرحله بدانند كه درمان استسقا در طب بومى كشورشان ايران ، ايران پرافتخار ميسر است و طبيبان ايرانى قهرمانان بىادعاى عرصهء علم و دانش و فن‌آورى پزشكى بوده و هستند و اينك با هجوم بىسابقه بيمارىهاى عصر صنعت و تكنولوژى باز هم سرزمين ايران است كه ميدان را از آن خود مىكند و به دنيا اثبات مىكند كه علم و ايمان هر دو در كنار هم بسان دو بال\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nپرواز كهكشان‌هاى بىبديل دانش طب را درمىنوردند و باز با اين همه توان و استعداد علمى سر به آستان پروردگارشان مىسايند كه‌اى يگانه داناى اسرار غيب ما اگر به فتراك سمندمان تيرى مانده از تو گرفتيم و از تو مىستانيم و از تو خواهيم به چنگ آورد .\r\nدر چنين حالتى اكثر بيماران راه‌هاى متعارف از قبيل نمونه‌بردارى و جراحى و شيمىدرمانى و پرتودرمانى را پيموده و با تنى ناتوان و كالبدى به ضعف كشيده شده آخرين راه اميد خود را طب سنتى و قديم يافته و به سوى آن مىآيند شايد راهى بسوى بهبود باقى باشد . در اين شرايط دو موضوع حائز اهميت بسيار است ، ابتدا آنكه بيمار در اثر انجام درمان‌هاى صعب آيا هنوز اشتها به غذا دارد و يا به عبارت ديگر مىتواند غذا تناول كند . اگر مىتواند آيا قوهء هاضمه‌اش مىتواند غذاى بلعيده شده را هضم نمايد ؟ نيروى نگهدارنده چطور ؟ مىتواند غذا را نگه دارد تا از مراحل هضم بگذرد ؟ شايد حالت تهوع تبديل به استفراغ شده و چيزى در معده نمىماند . ! دوم آنكه نيروى نگهدارنده و هاضمه بر مرام است اما نيروى دفع ناتوان شده و اجابت مزاج صورت نمىگيرد . چند روز و يك هفته و دو هفته شكم كار نمىكند و چيزى بيرون نمىدهد .\r\nدر صورت اول اگر بيمار اشتها ندارد بايد فورا دست‌بكار شد و نيروى اشتها را تقويت نمود . به اين ترتيب در وحله اول درصورتىكه آب و مايعات داخل معده آن‌قدر زياد نباشد كه به كلى مانع غذا خوردن شده باشد با داروهاى اشتهاآور به ترتيب زير عمل مىكنيم :\r\n\r\nانگشت‌پيچ به\r\nآب‌ميوه به يك‌صد گرم ، قند 50 گرم\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nهر دو را مخلوط و روى شعله ملايم آن‌قدر بجوشانيد تا غليظ گردد سپس بگذاريد سرد شود . آن را تكه‌تكه كرده هركدام به اندازه يك شكلات باشد . روزانه چندين بار در دهان گذاشته بمكد .\r\n\r\nانگشت‌پيچ انار\r\nآب انار ترش يك‌صد گرم ، قند 75 گرم\r\n\r\nانگشت‌پيچ آب‌زرشك\r\nآب‌زرشك آبى يك‌صد گرم ، قند 75 گرم\r\n\r\nانگشت‌پيچ سه‌گانه\r\nآب‌ميوه به ، آب انار ترش و آب زرشك آبى از هركدام 33 گرم ، قند 80 گرم .\r\nطرز تهيه و مصرف انگشت‌پيچ و مصرف آن مانند انگشت‌پيچ آب به مشترك مىباشد .\r\n\r\nانگشت‌پيچ سه‌گانه ديگر\r\nآب‌ميوه سيب ، آب به ، آب انار\r\nطرز تهيه مانند قبل است .\r\n\r\nاشتهاآور ديگر\r\nدرصورتىكه استسقاء سرد حاكم باشد .\r\nسنبل الطيب ، تخم خرفه ، ميخك ، دارچين ، قاقله ( هل ) ، انيسون شيرين و تخم كرفس از هركدام 5 گرم ، زيره ، مصطكى ، نعناع ، عود و فلفل از هركدام 3 گرم ، عسل حدود 250 گرم .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nداروهاى خشك را كاملا پودر كنيد و با عسل بسرشيد . هر روز از يك تا 3 قاشق مرباخورى تا بيشتر ميل كند .\r\nدر حالتى اين‌چنين بحرانى بهتر است بيمار را به جائى بيرون از محل سر پوشيده برد و زير درخت بيد درحالىكه فرشى از برگ‌هاى بيد روى زمين گسترده شده است و بيمار روى تشكى از برگ بيد دراز كشيده باشد ساير درمان‌ها انجام پذيرد و شب‌هنگام به محل سرپوشيده بازگشته هر روز به هنگام سحر دوباره به همان جا بازگشته فرش تازه‌اى از برگ بيد بگسترانيد و اين كار تا عبور از مرحله خطر ادامه داشته باشد .\r\n\r\nمنضج صبحگاهى\r\nترنجبين 3 قاشق غذاخورى ، مغز فلوس 2 مثقال\r\nهر روز صبح ناشتا هر دو دارو را در 5 / 1 ليوان آب‌جوش بريزيد و صاف كنيد ، بيمار صبح ناشتا آن را ميل كند . اگر بيمار با اين داروى منضج اسهال بگيرد كه بسيار خوب است و الا بايد داروهاى ديگر دست‌بكار شود تا نيروى دافعه بتواند مايعات خبيث را از معده و كبد خارج كند .\r\nقبل از آنكه تجويزات ديگر شوم ناچارم بحثى را كه گاه ميان اطباء امروز كه متمايل به طب قديم هستند در جريان است مطرح و از نظريه خود كه براساس آن درمان سيروز كبدى را تأليف كرده‌ام دفاع كنم :\r\nشيخ الرئيس عليه الرحمه در كتاب معروف قانون اسهال دادن بيمار را در استسقاى ذقى بسيار خطرناك مىداند اما در اكثر روش‌هاى درمانى كه ارائه مىكند داروهاى اسهال‌آور تجويز مىشود . همين موضوع باعث شده تا برخى اطباء به روش درمان كه در اين كتاب ذكر شده اعتراض كنند كه چرا اين همه مايعات و جوشانده و شربت در اين داروها تجويز شده است درحالىكه بيمار از شكم پرآب رنج مىبرد !\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nدر جواب عرض مىكنم درست است كه بيمار از مايعات بسيار در شكم رنج مىبرد اما بهترين راه براى بازسازى كبد ايجاد اسهال است . اما اين اسهال داراى تناسبى بين ورود مايعات و خروج آن است . اگر ميزان مواد دفعى كمى بيشتر از ميزان داروهاى جوشاندنى و شربت‌ها باشد به‌تدريج كبد رو به بهبودى مىرود . اسهال شديد كه بيمار را ناتوان سازد مورد تأييد هيچ پزشكى نيست اما از سوى ديگر تجويز غذاهاى سفت و سخت‌كننده مزاج كبد خطر جدىترى مىباشد . چگونه مىتوان با اغذيهء خشك داروهاى ضد استسقا را به كبد رساند و تأثيرگذارى آن را ممكن نمود و چگونه كبد درگير و در بحران مىتواند غذاى خشك و سفت را هضم كند ؟ !\r\nاز سوى ديگر به دليل ضعف و سستى نيروى هاضمه در كبد و معده ، بيمار چگونه مىتواند مثلا كباب يا سرخكردنىهايى همچون كتلت يا حتى نان را هضم نمايد ؟\r\nهمهء بيمارانى كه با روش اين كتاب شفا يافته‌اند با ايجاد اسهال و پاكسازى مناسب سلامتى خود را بازيافته‌اند . خروج آب و مايعات شكم بيمار استسقايى از طريق روده‌ها آن هم به صورت طبيعى مىتواند نشانه‌اى از روند رو به بهبود باشد . البته همانطور كه عرض كردم ميزان دفع بايد كمى بيشتر از ميزان جذب غذا و آب باشد تا به‌تدريج « نه يكباره » آب آسيت دفع گردد . بارها مشاهده شده كه بوسيلهء داروها و قرص‌هاى ادرارآور قوى شكم پرآب بيمار تخليه شده و چند روزى مريض نفس راحتى كشيده است اما ديرى نمىپايد كه دوباره شكم پرآب شده با اين تفاوت كه كبد خشك‌تر و سفت‌تر شده و بيمار ضعيف‌تر و كم‌خون‌تر و راه علاج سخت‌تر . ! برخى ديگر از راه‌هاى دفع آسيت از جمله در به كار بردن آبزن ( حمام داروئى ) است .\r\nبه كار بردن حجامت‌هاى خشك با زمان طولانى با دستورالعمل‌هاى خاصى در روش‌هاى درمان اين كتاب مرقوم شده است .\r\nپيشگيرى از سفت شدن كبد در علاج بيمار استسقايى هدف اصلى پزشك مسلّط به طب ايرانى است و لاغير . ! و اين ايده حاصل نمىشود مگر با غذاهاى نرم و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nآب‌پز . بنابراين هنگامى كه بين دفع مايعات بدگوهر و واردات غذايى به معده توازن لازم به نفع دفع بيشتر از جذب برقرار گرديد به بهترين راه براى علاج بيمار دست يافته‌ايم . كشيدن آب معده توسط آمپول‌هاى مخصوص از روى شكم تنها در مواقع اضطرار و فوريت تأييد مىگردد . آن هم به شرط آنكه در فاصله به‌دست‌آمده كه نفس بيمار سبكتر شده است پزشك فرصت را غنيمت شمرده درمان‌هاى مناسب را به كار گيرد تا از جمع شدن مايعات دوباره تا آنجا كه ممكن است جلوگيرى به‌عمل آورد .\r\n\r\nمنضج كمكى\r\nآب انار يك ليوان ، شيرخشت يك تا دو مثقال .\r\nآب انار را داغ كنيد تا به حد جوش برسد و شير خشت را در آن حل كنيد .\r\nصاف كنيد تا بيمار آن را نوش كند .\r\n\r\nداروى قبل از ناهار و شام\r\nتخم خرفه ، اسفرزه و تخم شربتى از هركدام يك قاشق مرباخورى در يك استكان عرق كاسنى يا عرق بيد و قطراتى چند آب ليموترش ، يا آب انار ترش يا آب زرشك كه با مقدار ناچيزى شكر شيرين شده ، ممزوج كنيد تا بيمار آن را تناول كند .\r\n\r\nداروى جوشاندنى مسهل\r\nبعد از ظهرها بايد با داروى مناسب و با ايجاد اسهال ملايم كار تخليه روزانهء مايعات معده را سامان بخشيد . اين از اهم مسائل علاج است . ضرورت اجابت مزاج ايجاب مىكند روزانه 3 الى 4 بار شكم تخليه شود تا همانطور كه مورد انتظار است ميزان دفع اندكى فزون‌تر از واردات از راه دهان باشد . معمولا براحتى در اين بيماران مقصود حاصل نمىشود و تمهيدات و تدابير گوناگونى لازم است . يكى از آن‌ها نسخه مسهل عام است با افزودنىهاى زير :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمسهل عام ، ايارج فيقرا . بعد از ظهرها يك الى 2 بار تا بيشتر بوسيله اين مسهل بيمار را پاكسازى كنيد . برگ سناهاى موجود در بازار كيفيت لازم را مانند سناى مكى ندارد لذا ناچار مقدار آن را تا 150 گرم افزايش مىدهيم . باز هم اگر اسهال ايجاد نكرد مقدارى صبر زرد و حنظل و تخم يا برگ شويد خشك را آسياب كرده همراه با مسهل به بيمار مىدهيم . افزودن تخم يا برگ شويد براى كنترل دل‌پيچهء احتمالى است و به‌عنوان مصلح در اين دارو به كار مىرود .\r\nتركيب ايارج كه داروى مشهورى است به‌معناى معجون تلخ اسهال‌آور مىباشد . آلوا 350 گرم ، دارچين 25 گرم ، اسارون ( برباله ) 25 گرم اگر نبود بجاى آن كبابه 25 گرم ، سنبل خطايى 25 گرم ، دانه‌هاى بلسان 25 گرم ، چوبك‌ها يا شاخه‌هاى نازك بلسان 25 گرم ، دارچين خطايى 25 گرم ، مصطكى 25 گرم ، زعفران 5 تا 25 گرم .\r\nايارج فيقرا پس از پودر كردن به دو صورت قابل مصرف است يكى آنكه پودر همراه با عسلاب ( عسل كه در آب‌جوش حل شده باشد ) تناول شود و ديگر آن كه با آب مقل ارزق به صورت قرص درآورده و خشك كنيد ، مقدار مصرف آن همراه با مسهل از 1 تا 5 مثقال از جرم دارو در يك شبانه‌روز است .\r\n\r\nنسخه ديگر\r\nصبر زرد ، بسفاويج ، سقمونيا ، هندوانهء ابو جهل ، گل سرخ ، برگ سناء مكى ، تربد ابيض .\r\nداروها را پودر كرده در كپسول‌هاى 250 تا 500 ميلىگرمى پر كنيد بيمار از آن تناول كند . مىتوان مقدارى از هر دو نسخه را باهم مخلوط و به بيمار بدهيم .\r\nخربق يكى ديگر از داروهايى است كه مىتواند در اين رابطه كارساز باشد . توجه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nداشته باشيد كه در اسهال دادن به بيمار بايد از اسهال شديد اجتناب ورزيد . حدود 3 الى 4 بار كار كردن شكم براى بيرون ريختن مايعات بدجنس مناسب است و هر روز بايد دنبال شود . تمهيدات ديگر را اگر مسهل‌ها نتوانستند مقصود را حاصل كنند به كار گيريد ؛ يكى از آن‌ها استفاده از حقنه‌هاست ، لطفا به مطالب زير توجه نمائيد :\r\n\r\nحقنه\r\nحقنه‌ها داروهاى مناسبى هستند كه مىتوانند در اين مشكل كمك خوبى باشند و از طرفى خود تأثيرى مناسب عليه استسقا به‌شمار آيند . حقنه‌اى كه در علاج سيروز در مرحله چهارم توضيح داده شد مناسب است . داروى سكبينج كه در آن قيد شده و از داروهاى مشهور است مىتواند در بيرون آوردن آب شكم استسقايى بسيار مفيد واقع گردد . شرح نسخه چنين است :\r\n\r\nنسخه\r\nصبر زرد ، سقمونيا ، شحم الحنظل ، ترد ابيض ، روغن بنفشه ، روغن زيتون يا بادام تلخ ، زهرهء گاو .\r\nداروهاى خشك را از هركدام يك مثقال با 3 ليتر آب بجوشانيد تا يك ليتر بماند ، صاف كنيد و با روغن‌ها و زهرهء گاو از هركدام يك استكان درهم آميزيد و كمتر از 450 گرم آن را براى حقنه كردن آماده كنيد .\r\n\r\nشياف\r\nبهترين شياف براى كمك به اسهال دادن بيمار استسقايى آن است كه بيشتر بتواند مادهء رطوبى معده را بيرون بكشد . نسخهء شيخ در كتاب قانون در اين زمينه مفيد و ساير نسخه‌ها در اقرابادين مفتوح است . نسخه به شرح زير است :\r\nبذر گزنه 50 عدد ، بذر ماهودانه ( حب الملوك ) 30 عدد ، قارچ چمنى 7 قيراط ( كمتر از 5 / 1 گرم ) ، پوسته نازك مس 90 گرم ( براده مس ) .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nداروها را پودر كنيد و با مغز نان شياف كنيد ، هر شياف به اندازه يك بند انگشت در مقياس طول و در يك شبانه‌روز يك عدد استفاده كنيد . در صورت ضرورت با تشخيص پزشك مىتوانيد از شياف شيميائى معمول به نام بيزاكوديل استفاده كنيد .\r\n\r\nضمادها و گذاشتنىها\r\nتأثير گذاشتنىها بر كبد از آن جهت كه سفت شدن كبد خطرناك بوده و همواره در طول درمان بايد كبد را نرم نگه داشت تا بتوان مادهء بيمارى را از تشكل و جمع شدن بازداشت . علاوه بر داروهاى تناولى اين نكته در تمام روش‌هاى درمانى بايد در نظر گرفته شود . ضمادها مىتوانند در اين مورد نقش مهمى را برعهده داشته باشند :\r\n\r\nضماد\r\nسرگين گاو ، پشك بز ، گوگرد ، زاج سبز را با سركه يا شراب بجوشانيد و بر كبد بگذاريد .\r\nچلغوز كبوتر ، برگ و گل و ساقهء خشكيده خرزهره ، صمغ صنوبر را پودر كرده ، پيه گاو را آب كنيد و با پودر درهم بسرشيد و روى كبد بگذاريد .\r\nگوشت صدف را درسته بر كبد بگذاريد تا خشك شود و مرتب تكرار كنيد .\r\nچلغوز كبوتر ، زعفران ، الوا ( صبر زرد ) ، مصطكى ، حماما ( هل ) ، بورهء ارمنى ، زفت ، لانولين ( چربى زير پوست گوسفند ) ، گوگرد ، موم عسل ، سقز ، حنا .\r\nهمه را با روغن بابونه درهم بسرشيد و روى كبد بگذاريد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآويشن ، تخم گشنيز ، گل ختمى ، روناس ، آهك از هركدام مساوى بگيريد ، آرد برنج و اسفرزه را 2 برابر يك جزء و روغن زيتون 5 برابر يك جزء ، همه را باهم بسرشيد و روى كبد بگذاريد .\r\n\r\nگذاشتنى روى ناف\r\nچلغوز كبوتر ، صبر زرد ، سقمونيا ، حنظل ، روغن زيتون ، زهرهء گاو و سركهء خانگى .\r\nاجزاء را مساوى بگيريد و با زهرهء گاو و سركه و روغن زيتون بسرشيد و روى ناف بيمار همواره ضماد كنيد .\r\n\r\nجوشاندنى استسقا غير مسهل\r\nدر مورد گرمى و سردى اين بيمارى قبلا سخن گفته شد اكنون با توجه به غلبه گرمى و سردى داروها تنظيم مىشود . اگر استسقا در حالت غلبه مزاج گرم است و بيمار دائما درخواست آب يخ دارد و حرارت كبد بالاست بديهى است داروها به سردى گرائيده مىشوند . جوشانده ديابت و بهجت هر دو با مزاج سرد تنظيم شده و مناسب مىباشند . تركيب آن‌ها در صفحات قبل آمده است .\r\n\r\nاگر سرما برترى دارد جوشاندهء زير تجويز مىگردد\r\nباديان ، تخم كرفس ، زيرهء سبز ، زنيان ، افسنتين ، قنطوريون ، گل سرخ ، ريوند چينى ، زرشك آبى .\r\nاز هركدام مساوى بگيريد و با هاون برقى آسياب كنيد تا نيم‌كوب گردد هر بار يك قاشق غذاخورى آن را با 2 ليوان آب روى شعله ملايم بجوشانيد تا يك ليوان بماند ، صاف كنيد و با كمى شكر شيرين كرده ميل كند . هر روز دو بار عصر و شب انجام دهيد . چنانچه كم‌كارى از ناحيه كليه‌ها مشاهده مىشود يا ادرار كم شده و چنانچه مايعات شكم زياد باشد بايد از طريق كليه‌ها نيز مقدارى آب‌هاى آلوده و\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبدگوهر دفع شود داروى شستشوى كليه را همراه جوشاندهء فوق كنيد ، نسخه آن به شرح زير است :\r\nكاكل ذرت ، دم گيلاس ، تخم شويد ، خارخاسك ، تخم كافشه\r\nهر دو جوشانده را باهم مخلوط و طبق دستور جوشانده عمل كنيد .\r\n\r\nآبزن ويژهء استسقاء حاد\r\nدر سطور قبل حمام و آبزن داروئى ويژهء استسقاء را نوشتيم در اين مبحث آبزن قوىترى را متذكر مىشوم كه مىتواند در روند درمان بيمار كارسازتر و در شرايط سخت‌تر مناسب‌تر باشد .\r\nحمام بدون دارو به صورت معمولى براى استسقائىها خوب نيست . چشمه‌هاى آب گرم معدنى كه داراى تركيبات گوگردى و آب دريا و آب معدنىهائى كه تركيبات آن پس از استحمام موجب تميز شدن پوست مىشود بدون آنكه بيمار از وسائل شستشوى متداول مانند شامپو و صابون در كنار آب‌تنى گرم استفاده كند بسيار مفيد است . اگر بيمار مرتب از اين حمام داروئى استفاده كند و در كنار آن به درمان خود بپردازد نتايج درخشانى را عايد خود كرده است . اما بهترين حمام داروئى حمام خشك است كه امروز به آن سوناى خشك مىگويند . با تغييراتى جزئى مىتوان از سوناى خشك امروز بجاى تنور داغ استفاده كرد با اين شرط كه سر بيمار خارج از فضاى داغ سونا باشد تا از هواى خنك و نسيم روح‌افزا بهره‌مند و با هواى سرد قلب و ريه‌هايش تفريح كنند . بدن خيس عرق شود و هرچه بيشتر مىتواند مطابق توان خود سموم داخلى را بيرون بريزد و آنگاه پس از اتمام خواهد ديد كه چه سرحال و خوشحال مىشود كه شايد در طول اين بيمارى هرگز چنين فرحناك نشده بود .\r\nساعت‌هاى متوالى مىتواند در آب معدنى آب‌تنى كند و بعد سوناى خشك بگيرد و دوباره آب‌تنى كند و بارها و بارها هر روز تكرار كند و تنها براى صرف غذا و اجابت مزاج و مصرف داروهاى طب ايرانى بيرون بيايد . استفاده از سوناى خشك با شكل\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nجديد مىتواند با اضافه كردن داروهاى گياهى مناسب مانند عصارهء اوكاليپتوس و آويشن و مشك طرامشيع و ميخك و سنبل و ساير گياهان خوش‌بو بيمار را توان مضاعف ببخشد . در كنار سونا حوضى باشد كه املاح آب معدنى مانند گوگرد و زاج و چوبك و آهك و بوره ارمنى و گل سرشوى شيراز و امثال آن در آن حل كرده باشند . مىتوان مقدار زيادى برگ بيد را در يك وان آب جوشاند و مقدارى عرق بيد را به آن اضافه كرد و بيمار مدتى را در آن آب به استراحت بپردازد . اگر چند بار از سوناى خشك استفاده كند و هربار بين آن در جوشاندهء برگ بيد استراحت كند بسيار بهره خواهد برد .\r\n\r\nگذاشتنىهاى روى كبد\r\nضمادها را بايد با توجه به گرمى و سردى كبد در نظر گرفت . هرچند استسقا سرد باشد اما با توجه به عدم امكان خروج گازهاى مرطوب گلخانه‌اى كه زير چتر ابر بلغمى گرفتار آمده‌اند ، همانطور كه در مباحث قبلى توضيح دادم و گرماى موقتى را حاكم شده باشد . ضماد گذاشتنى تا حضور اين گرما بايد سردكننده و تا حدى خشك‌كننده باشد سپس به‌تدريج مزاج گذاشتنى را گرم‌تر كنيد گرمائى كه در عين حال نرم‌كننده باشد . يعنى به‌تدريج از خشك‌كنندگى ضماد بكاهيد تا از سفت و سخت شدن كبد جلوگيرى به عمل آيد . در هر صورت همواره بايد بين سردى و گرمى و خشكى و ترى كبد تعادل لازم برقرار گردد . اين مهم تنها در گذاشتنىها بدست نمىآيد بلكه در ساير تجويزات نيز اين شاخص بايد پيش‌روى پزشك قرار داشته باشد . غذاهائى كه به مريض مىدهيد ، آب‌وهواى اطراف بيمار ، داروهاى تجويزشده ، آبزن داروئى ، داروهاى حقنه و بخورات همه و همه بايد براساس همين شاخص معين و متغيّر ، كم و زياد شوند . اگر گوشت كباب تجويز مىشود بايد كباب برّهء جوان و لطيف بدون چربى باشد تا بسرعت هضم و تبديل به خون صالح الكيموس\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nگردد بويژه آنكه با ديگ‌ابزارهاى مناسب و نيروافزا مانند زيره و دارچين و زنجفيل و زعفران باشد .\r\nهنگامى كه گرمى استسقا حاكم است به‌عنوان مثال گوشت بزغاله و بز و كبك و تيهو و در كنار آن آش عدس و سركه و گوشت پخته در سركه كه گرماى خود را از دست داده باشد . و اين تمهيدات زمانى لازم است كه مىخواهيم گرمى كبد را به اعتدال بكشانيم و در عين حال بيمار توان و قدرت خود را حفظ كند و با بيمارى دست و پنجه نرم كند . بنگريد دقت و نظم علماى طب ايرانى را كه تا كجا پيش رفته‌اند !\r\n\r\nخون‌درمانى\r\nدرصورتىكه استسقا گرم حاكم است و خشكى شديد بر بيمار غلبه نكرده و توان بيمار در خون‌دهى مناسب است در روش ويژهء طب ايرانى يكى حجامت و ديگرى زالودرمانى را كه خود بارها و بارها آزمودم ذكر مىكنم :\r\nحجامت عام و حجامت روى كبد هر دو با رعايت فاصله زمانى كه به توان بيمار و قدرت خونسازى بدن بستگى دارد انجام مىشود . ابتدا حجامت عام و سپس با رعايت فاصله زمانى از 4 روز گرفته تا 15 روز حجامت روى كبد انجام شود . در برخى موارد كه سرعت رشد بيمارى نگران كننده است مستقيما در همان ابتدا حجامت روى كبد انجام خواهد شد . تأثير آن‌گاه با اندك زمانى مشاهده خواهد شد و سرحالى و نشاط به بيمار هديه مىشود . تكرار خون‌گيرى با توجه به نياز بيمار و تشخيص پزشك انجام مىشود .\r\n\r\nحجامت خشك لغزان بدون خونگيرى\r\nبه منظور كشاندن خون به زير پوست و نقاط دوردست نسبت به كبد برنامه مالش با روغن ويژهء استسقا و حجامت لغزان را اجرا مىكنيم كه كارى بسيار شايسته و مفيد خواهد بود . روغن‌هاى مناسب در اين باب عبارتند از : روغن حنظل ، روغن زيتون\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبويژه زيتون نارس ، تركيبى از روغن زيتون و كرچك و سقز ، روغن بادام تلخ ، روغن‌هايى كه نيروى قبض‌كننده در آن وجود داشته باشد مانند روغن ريحان سبز ، نعناع ، بابونه ، بيد ، هميشه‌بهار ، گلنار ، مازو و امسال آن .\r\nچهار روز پياپى مالش داده شود و با لغزاندن ليوان حجامت روى پوست تا حدّى كه پوست سراسر بدن قرمز شود خون بيمار را به زير پوست بكشانيد . روز پنجم به حمام برود و در آنجا با آبزن‌هايى كه در پاراگراف‌هاى قبلى توضيح دادم از وى پذيرايى كنيد . روز ششم هيچيك از كارهاى فوق را انجام ندهيد و بگذاريد استراحت كند . البته داروها و موارد غير از مالش و استحمام را ادامه دهيد . آبزن‌هاى دارويى با آن كيفيت كه قبلا نوشته شد تأثيرش صدچندان خواهد شد و مقدار زيادى اخلاط سرگردان و آلوده از بدن خارج مىشود و علاوه بر آن توان و نشاط خاصى به مريض خواهد بخشيد . يكى از دست‌آوردهاى مهم در اين مسير كاسته شدن از ريزش مايعات بدگوهر به معده مىباشد .\r\nزالودرمانى و حجامت هنگامى كه مقدارى از مايعات به ران‌ها و بيضه و ساق پا تا انتهاى انگشتان ريزش مىكنند بسيار مثمر ثمر خواهد بود . گاه پاها چنان متورم مىشود كه توان هرگونه حركت از او سلب مىگردد . بادكش و حجامت پس از آن مىتواند مقدار زيادى از اين آب‌هاى سرگردان را خارج نمايد به اين ترتيب كه پس از مالش با يكى از روغن‌هاى مذكور و انجام بادكش لغزان ليوان حجامت را روى بخش پائينى ماهيچهء ساق به مدت زيادى ثابت بگذاريد . مثلا زمانى از 10 دقيقه گرفته تا نيم ساعت به اندازه‌اى كه پوست زير ليوان بتواند مقاومت كند و زخم و تاول ايجاد نشود . سپس ليوان را برداشته و با تيغ محوطهء زير ليوان را كه احتمالا به رنگ تيره درآمده حجامت كنيد . معمولا بيشتر از خون مقدار زيادى آب ميان‌بافتى كه از بالائىها ريزش كرده خارج مىشود كه با اين كار از حجم مايعات بدگوهر و مزاحم كاسته خواهد گرديد و تكرار اين عمل مىتواند كمك شايانى به روند درمان نمايد .\r\nمىتوان از وسيله ديگرى آن هم به شرط آنكه بيمار بدن نيرومندى داشته باشد استفاده\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nنمود . چيزى بادبادك‌مانند را روى سوراخ كوچكى كه زير ليوان حجامت ايجاد كرده‌ايد قرار داده كه حالت بادكش ملايم را داشته باشد . حالت بادكنكى كه سوندهاى ادرارى دارد براى اين كار مناسب است ولى در انتهاى ديگر بايد يك دستگاه مكش ملايم را تعبيه نمود تا بتدريج آب شكم را بسوى بيرون هدايت كند . در اين روش توجه به چند نكته ضرورى است :\r\nيكى آن است كه نبايد سوراخ زير ليوان حجامت آن‌قدر ديوارهء شكم را باز كند كه به محوطه داخلى شكم راه يابد چرا كه بيم عفونت داخلى شكم مىرود .\r\nدوم ميزان تخليه آب بايد ملايم باشد و هر روز مقدار كمى از حجم آب افزوده شده به شكم بيمار را خارج نمايد . همانطور كه قبلا ذكر شد اگر بطور طبيعى آب شكم از طريق روده‌ها و ادرار خارج شد اميد بهبودى بيمار مىرود . بنابراين ميزان خروج آب آسيت به اندازه‌اى باشد كه هر روز كمى بيشتر از آنكه آب به شكم افزوده مىشود بايد آب خارج شود .\r\n\r\nزالودرمانى\r\nبا در نظر گرفتن توان بيمار در اولين خونگيرى مستقيما حد اقل 7 عدد زالوى نسبتا درشت روى محل كبد بياندازيد و بگذاريد زالوها تا سير شدن كامل روى پوست باقى بمانند . تعداد زالوها و ميزان جثهء آنان به تناسب نياز و توان خون‌دهى بيمار تعيين مىگردد .\r\nدرمان استسقاء در شرايط كاملا حاد مانند استسقاء در مراحل 3 و 4 و بويژه 5 ممكن در روزهاى اول تنها منحصر به چند حركت درمانى باشد كه در حقيقت تست و آزمونى است كه اگر جسم بيمار به آن جواب دهد آنگاه درمان با دستورات ذكر شده آغاز خواهد شد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nدرمان در شرايط بسيار اضطرارى\r\nغذاى بيمار منحصر به خاكشير است كه هرچند ساعت يك بار « معمولا هر 3 ساعت يك بار » 3 قاشق غذاخورى خاكشير كه در 5 / 1 ليوان عرق كاملا غليظ كاسنى به صورت شربت همراه با كمى آب‌ليموى تازه يا سركه خانگى ، آب زرشك ، آب انار ترش ، سركه عنصل ، آب‌غوره و امثال آن تهيه و بيمار تناول مىكند .\r\nدوم ترجبين كه در 5 / 1 ليوان مخلوطى از گلاب و عرق غليظ شاه‌تره درحالىكه به حد جوش رسيده و ترجبين در همان حالت جوش در آن ريخته و پس از سرد شده تناول مىشود .\r\nسوم در همان حال حقنه مسهل قوى و شياف‌هاى مسهل قوى متناسب با وضع بيمار مواد اعلى را به اسفل بكشاند .\r\nچهارم در همان حال روى شكم از بالاى ناف تا انتهاى شكم مالش با روغن‌هائى مانند زيتون و حنظل و عنصل و بادام تلخ هركدام كه در دسترس بود ساعت به ساعت انجام گردد .\r\nپنجم بادكش مداوم ، به اين ترتيب كه در طرف چپ پهلو يك‌بار حجامت شود سپس روى محل حجامت‌شده بطور مداوم بادش خشك گذاشته شود . آب‌هاى خروجى بوسيله مالش مداوم كه توضيح داده شد به سمت محل بادكش هدايت گردد .\r\nبراى تسهيل در خروج بيشتر آب آسيت علاوه بر روش‌هاى فوق و بادكشى كه روى محل حجامت‌شده ( محل تيغ حجامت ) مىتوان هرازگاهى روى قسمت‌هاى ديگر شكم زير ناف و در امتداد پهلوى راست بادكش‌هائى با هدف كمك به مكش آب شكم به سمت پائين و سپس بسوى محل حجامت گذاشته شود .\r\nچنانچه آب آسيت رو به كاهش نهاد موفقيت انجام تست مذكور مسلم شده است . اگر خروج خاكشير هم هنگام اجابت مزاج مشاهده گردد چه بهتر ، اولين موفقيت نسبى بدست آمده است . در اين صورت با توجه به شدّت بيمارى درمان\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاستسقاء 3 و 4 و 5 را آغاز مىكنيم . توجه داشته باشيم كه ميزان خروج آسيت بايد همواره بيشتر از ميزان مايعاتى است كه بيمار تناول مىكند . اگر آب آسيت پايان يافت ميزان خروج مايعات نسبت به تناولىها مساوى و به‌تدريج كمتر بايد باشد .\r\n\r\nداروهاى پاشيدنى ( ذرور )\r\nعلاوه بر همه تلاش‌هاى درمانى براى درمان سيروز و تسهيل آب آسيت داروهاى ذرور مىتواند با كشيدن رطوبت‌هاى داخل شكم به سمت پوست به تخليه مايعات شكم بيمار كمك نمايد . بايد توجه داشت نيروى قبض داروهاى ذرور نبايد مانع بروز مواد اسهالى از روده گردد .\r\nنسخه :\r\nمازو ، اقاقيا ، گلنار فارسى ، مورد ، گل ارمنى ، جفت بلوط و عدس .\r\nداروها را پودر كنيد و در چند حالت از آن استفاده كنيد ، هنگامى كه با روغن مالش داده‌ايد و هنگامى كه خشك است در اين صورت با سركه خمير كرده روى سطح شكم بماليد . ضماد گذاردنى روى محل كبد كه نسخه‌هاى آن در سطور قبل ذكر شد در كنار اقدامات فوق هم مىتواند در اين موقع حساس نقشى برعهده بگيرد .\r\n\r\nيك نمونه شفا يافته\r\nبسيارى از بيماران مبتلا به سيروز يا استسقاى كبدى با روش‌هاى فوق شفا يافته‌اند . نمونه اخير يكى از ده‌ها مورد از شفايافتگانى است كه با ايمان و اعتقاد كامل به دستورات عمل كرده و نتيجه گرفته‌اند . اگر براى صاحب‌نظران درمان اين بيمارى خطرناك آن هم در اين مرحله حاد باوركردنى نيست بايد به عرض برسانم كه شخص مزبور و ده‌ها مورد مشابه هم‌اكنون زنده‌اند و اثرى از بدخيمى و شرايط حاد در بدنشان وجود ندارد . ورود بيمار به مؤسسه پيش از شروع معاينات به وضوح حاكى از وخامت اوضاع بود . رنگ كاملا پريده و عدم توان براى راه رفتن و بقيه موارد از قبيل حالت تهوع شديد ، سرگيجه ناشى از كم‌خونى حاد ، كاهش وزن در طول مدت يك\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nماه به چند كيلو رسيده بود كه ديگر رمقى براى بيمار باقى نگذاشته بود . شرايط آزمايشگاهى كه هر پزشكى را در وحله اول ممكن است نااميد كند عبارت است از :\r\n SGPT , SGOT \r\nبالاتر از 1000 بود . پس از چند ماه درمان به‌تدريج كاهش پيدا كرد تا آزمايش زير :\r\n Billirobin total / 1 . 6 H / 0 . 1 \r\n Billirobin direct / 1 . 1 H / 0 . 25 \r\n SGOT ( ALT ) / 335 H / 0 - 31 \r\n SGPT ( AST ) / 416 H / 0 - 31 \r\n Alkaline phosphatase / 439 / 64 - 306 \r\nپس از چندين ماه :\r\n Billirobin total / 1 . 4 H / 0 . 1 \r\n Billirobin direct / 0 . 6 H / 0 . 25 \r\n SGOT ( ALT ) / 125 H / 0 - 31 \r\n SGPT ( AST ) / 115 H / 0 - 31 \r\n Alkaline phosphatase / 353 / 64 - 306 \r\nمدت حدود 9 ماه بيمار را از خوردن نان و هر نوع مواد خام از جمله ميوه و آب‌ميوه‌هاى خام ممنوع نمودم . همانطور كه عرض شد اعتقاد بيمار و تعهدى كه نسبت به دستورات پزشك داشت باعث شد كه اين جوان 25 ساله حتى هر روز براى اهل خانوادهء خود از نانوائى نان مىخريد ولى در مقابل وسوسه‌هاى بوى نان مقاومت نمود و به اين ترتيب به شفاى كامل دست يافت .\r\n\r\nدرمان استسقا با شير و ادرار شتر يا بز\r\nيكى از درمان‌هاى مشهور در درمان بيمارى استسقا به كار بردن شير و ادرار شتر بويژه شتر اعرابى است . پس از شتر ، شير بز و ادرارش نيز در اين باب ويژگى دارد . بايد توجه داشت كه استفاده از اين روش منوط به شرايطى است . نشايد پنداشت كه براى همهء مبتلايان به استسقا اين روش مؤثر است بلكه در مواردى مىتواند جان بيمار را به مخاطره اندازد .\r\nيكى از شرايط خوردن شير شتر آن است كه توان بيمار به اندازه‌اى باشد كه معده بتواند شير را هضم نمايد . هنگام مصرف شير بايد معده خالى باشد بهتر است\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nيكى دو سه روز قبل گرسنه بماند يا حد اقل مقدار بسيار ناچيزى غذا خورده باشد . دفعهء اول حدود 75 تا 100 گرم شير كافى است . مىتواند با نصف مقدار شير ، ادرار شتر را مخلوط و بخورد ، هر روز تكرار كند . شايد روز سوم اسهال شود . اما اگر هر روز به اندازهء حجم شير و ادرارى كه خورده است ادرار كند خوب است . اگر ميزان اسهال بيشتر از شيرى كه خورده است باشد بهتر است يك روز شير خوردن را قطع كند و مقدارى مواد ضد اسهال مانند پودر هستهء انار با آب انار و اگر در دسترس بود آب به با هم مخلوط و بخورد و روى آن با مصرف يك جوشاندهء مسهل مثلا مسهل عام معده و روده را پاك كند . اگر اسهال نشد داروى اسهال را تكرار كند و يا با هر داروى مسهل كه با مسهل عام مخلوط مىكند اين پاكسازى را دنبال كند . پس از جارو كردن روده‌ها دوباره شير خوردن را از سر گيرد ولى اين‌بار با مواد قبوضيت‌آور شير را مخلوط كند و بخورد . اگر احساس شد كه شير در معده مانده و شايد تبديل به پنير شده كه در اين صورت دهانش بوى ترشيدگى مىدهد ، با مسهل عام و مقدارى سكبينج كه آن را با مسهل مخلوط كند و يا جدا از مسهل ميل كند تا مانع تبديل شير به پنير شود و اگر به پنير تبديل شده از هم متلاشى و دفع گردد . در اين حال بوسيله حقنه كمك كنيد تا ماده غذائى از معده خارج شود و تا دو شبانه‌روز شير شتر خوردن را ترك كند . درصورتىكه هيچ‌كدام از مشكلات فوق به وجود نيامد ولى از طرفى اسهال هم ايجاد نشود و يا مقدار اسهال خيلى كمتر از مقدار مصرف شير باشد شير را با جوشاندهء مسهل عام و سكبينج بخورد و روى آن مقدارى سكنجبين تناول كند .\r\nچنانچه تدابير فوق مؤثر واقع شد و آثار بهبودى به‌تدريج ظاهر گرديد هر 3 الى 4 روز يك بار داروى ادرارآور قوى بخورد تا مقدارى سموم از اين طريق دفع شود .\r\nداروى ادرارآور مىتواند از مواد زير باشد :\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nتخم كرفس كوهى ، رازيانه ، نانخواه ، پونه ، تخم كافشه ، تخم زردك ، كاكنج ، تخم يا خود مارچوبه .\r\nهركدام كه در دسترس بوده و مصلحت نيز باشد را با هاون برقى نيم‌كوب نموده هربار يك قاشق غذاخورى آن را با 2 ليوان آب بجوشانيد تا يك ليوان باقى بماند . پس از صاف كردن با شكر شيرين كرده ميل كند . براى رسيدن به امكاناتى كه بتواند شير شتر را در مسير درمان بيمار مبتلا به استسقا قرار دهد بهتر آن است كه مدتى را همراه با كاروان شتربانان بسر برد و شب و روز را چندى با شتربانان بيتوته كند و من خواندم داستان شخصى را كه بستگانش او را در ميان خيل شتران به درختى طناب‌پيچ كردند و هيچ غذايى ندادند جز شير و ادرار شتر كه بيچاره چاره‌اى جز تناول آن فرآوردهء نه‌چندان خوشمزه نداشت و بالاخره مجبور شد كه خوب شود . شبيه اين واقعه بيمارى بود كه معاصر به شيخ الرئيس زندگى مىكرد و همه از علاجش عاجز شدند و بيمار با يك حس غريب و بدون هيچ دانشى به مصرف افراطى انار روى آورده بود و پس از مدت كوتاهى استسقا از كبدش رخت بربست و از رنج و درد آن رهايى يافت .\r\nبايد در نظر گرفت كه هركسى نمىتواند بوسيله شير شتر علاج شود . بيمارانى كه خيلى ضعيف شده‌اند اكثرا نمىتوانند شير و ادرار شتر را هضم كنند . شايد برخى از اين افراد با شير و ادرار بز رهايى يابند . در هر صورت هركس كه درمان را با شير شتر شروع مىكند به‌تدريج بر مقدار مصرف شير بيافزايد تا آنجا كه كاملا با همين غذا سير شود . همين پذيرش شير بيشتر نشان مىدهد كه بدن اين غذاى داروئى را پذيرفته است و راه بسوى درمان كامل باز شده است . البته در بعضى مواقع اگر بيمار دچار ناراحتى شد و نتوانست به خوردن آن ادامه دهد بايد به تشخيص علّت آن پرداخت . ممكن است هنگام مصرف خلط سرد غير طبيعى بر بدن بيمار حاكم شده باشد . در اين صورت مىتوان داروهاى ضدّ خلط سرد « كه در عين حال زدايندهء بلغم و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسوداى غير طبيعى باشد » همراه با شير شتر و نيز در تركيب با شير شتر به بيمار داد و يا در ساعاتى غير از زمان مصرف شير داروها را بخورد . اگر گرما و استسقاى گرم بر بيمار چيره شده لذا معده و بطور كلى بدن نمىتواند شير شتر را بپذيرد بايد با داروهاى سردمزاج و مناسب حال بيمار به كمكش شتافت و تعادل لازم را ايجاد نمود .\r\n\r\nشير و ادرار بز\r\nدستور مصرف شير و ادرار بز مانند شتر است . بهتر است كه بز قبل از دادن شير بيشتر از سبزىها و علف‌هاى سردمزاج تغذيه كرده باشد .\r\nبقولاتى مانند كاهو ، كاسنى ، غازياغى ، كرفس و ريواس به حيوان بدهند و از شيرش بهره‌ها برند . اين براى استسقاى گرم و براى استسقاى سرد بقولات گرم‌مزاج لازم است . دو حيوان در نظر گرفته شود ، يكى شير و ادرارش از شترى كه با علف‌هاى سردمزاج تغذيه گرديده و ديگرى شير و ادرارش از بزى باشد كه با علف‌ها و بقولات گرم تغذيه شده است . بدين‌ترتيب براى هر حالتى از استسقا چه گرم و چه سرد غذاى بيمار آماده است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nدوران نقاهت\r\nپس از دفع بيمارى ممكن است دوران استراحت بيمار كوتاه و يا طولانى باشد . كبد پس از يك جنگ سخت با ديو استسقا گرچه پيروز از محاصرهء دشمن بيرون آمده اما بسيار ضعيف و رنجور و آسيب‌پذير مىباشد رواست كه مدت‌ها با برنامه‌هاى دقيق و مطمئن به تقويتش پرداخت .\r\n\r\nقرص‌هاى ضد استسقا و بيمارىهاى كبدى\r\nقرص‌هاى مربوط به استسقاء و سوء القنيه و سيروز كبدى كه مىتواند كمك خوبى براى بيمار باشد علاوه بر هنگام ابتلا به سيروز كبدى ، براى دوران نقاهت و براى جلوگيرى از عودت بيمارى و حتى براى پيشگيرى از بيمارىهاى كبدى بسيار مفيد است . اينك به تعدادى از اين اقراص شفابخش توجه نمائيد :\r\n\r\nقرص استسقاء حاد\r\nعصارهء زرشك آبى 4 مثقال ، گل سرخ 5 مثقال ، تخم خرفه ، تخم كشوث ، تخم كرفس ، مصطكى ، لاك مغسول ، ريوند از هركدام يك مثقال ، سنبل الطيب نيم مثقال .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nداروهاى خشك را آن‌چنان پودر كنيد كه از ريزترين الك رد شود سپس با عصارهء زرشك يعنى آب جوشاندهء زرشك كه با جوشاندن مجدد به يك چهارم وزن كاهش يافته خمير و از آن قرص‌هاى يك نخودى بسازيد . صبح و ظهر و شب هربار يك عدد ميل كنيد . تا 6 عدد در روز قابل افزايش است . قوىتر اگر مىخواهيد :\r\nآب كاسنى 40 مثقال ، آب الثعلب ( تاجرى ) 20 مثقال ، سكنجبين 10 مثقال ، آب خيارشنبر 5 مثقال .\r\n\r\nقرص زرشك\r\nزرشك بىدانه ، رب السوس ، گل سرخ ، مغز تخم خيار ، مصطكى ، عصارهء غافث ، سنبل الطيب ، روناس ، لك‌شسته ، عصارهء افسنتين ، اسارون ، فقاح اذخر ، تخم شاه‌تره ، تخم كاسنى ، تخم كشوث ، ريوند چينى ، زعفران ، طباشير ، ترنجبين داروهاى خشك را كاملا پودر كنيد و با آب قرص بسازيد . روزانه صبح و ظهر و شب هربار يك عدد تناول كنيد .\r\n\r\nقرص سكبينج\r\nسكبينج ، پوست هليلهء زرد از هركدام 5 مثقال ، حب الرشاد ، تخم كرفس از هركدام يك مثقال .\r\nمانند دستور بالا با آب قرص بسازيد و روزانه 3 تا 6 عدد آن را به ترتيب صبح و ظهر و شب ميل كنيد . هركدام از قرص‌هاى مذكور را هنگام مصرف با يك استكان آب انار همراهى نمائيد بسيار مفيد واقع خواهد شد .\r\n\r\nقرص طباشير\r\nطباشير ، رب السوس ، روناس ، مرزنجوش ، دارفلفل ، آنغوزه ، وشاء ( اوشق )\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاز هركدام مساوى بگيريد و مانند قرص‌هاى فوق با آب بسرشيد و روزانه 3 تا 6 عدد آن را ميل نمائيد . اگر قوىتر مىخواهيد سكبينج و زعفران را پودر و به داروها اضافه نموده با روغن بادام تلخ بسرشيد و قرص‌ها بسازيد و روزانه 3 تا 6 عدد بين صبح و ظهر و شب تقسيم كرده تناول نمائيد . نوشيدن آب انار تازه همراه با قرص‌ها مطلوب است .\r\nآب‌ميوه و سبزيجات نيز به تنهائى يا جمعى از آن‌ها يا همگى چنانچه در دسترس باشد تأثير قرص‌ها را دوچندان مىكند ، لطفا توجه كنيد :\r\nآب سبزيجاتى مانند خرفه ، جعفرى ، شويد ، كاهو ، ترب ، گشنيز ، زرشك و آب‌ميوه‌هائى مانند گرمك ، طالبى ، خربزه ، هندوانه ، عناب و سركه و سكنجبين همراه با قرص‌ها يا جداگانه در طول روز به هر ميزان از يك استكان گرفته تا بيشتر مفيد است .\r\nاستفاده از شربت فواكه ضدّ استسقا مندرج در كتاب شربت‌ها از مجموعهء پيك شفا روزانه 3 استكان تا 3 ليوان بسيار ثمربخش بوده و كبد را تقويت مىكند .\r\nتركيب 3 واحد آب غورهء بىنمك با 2 واحد رب انار خانگى كه بارها در همين كتاب از آن ياد شده از شربت‌هاى بسيار گوارا و شفابخش مىباشد كه هم در پيشگيرى و هم در علاج به كار مىرود .\r\n\r\nكبدبند استسقا\r\nبراى حفظ احشا و كبد و كليه‌ها از تأثير سرما و گرماى محيط و جلوگيرى از تبادلات حرارتى با توجه به اينكه بدن از يك بيمارى سخت رسته است كليه‌بند و كبدبند كرك شتر را به اين ترتيب به دور كمر و شكم بيمار تا مدت يك سال پس از بهبودى بسته نگاه داريد تا پس از تقويت احشا و كبد و كليه‌ها با خيال راحت به وضع عادى برسد . كبدبند به ارتفاع 35 سانت و به طول دور كمر بيمار مىباشد كه پشم يا كرك شتر در 2 لايه پارچهء كتانى قرار گرفته ، لبه‌هاى كنارى آن با چرخ دوخته و\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nسطح آن مانند لحاف سانت به سانت كوك زده مىشود . سپس سطح و پشت آن با 2 لايهء پارچهء بسيار ظريف از بهترين جنس حرير يا ابريشم پوشيده مىگردد تا موى شتر نتواند از منافذ آن بيرون زده و باعث خارش پوست گردد . قسمت جلوى كبدبند با زيپ دوخته مىشود . كبدبند به تعداد 2 عدد ساخته مىشود تا هرگاه لازم شد يكى را شستشو دهيد و ديگرى روى كبد و پهلوها بسته بماند . به اين ترتيب در تمام طول يك سال همواره بايد بسته بماند مگر زمانى كه شخص استحمام مىكند كه در آن صورت هم بلافاصله پس از پايان شستشو و قبل از خروج از حمام لازم است كبدبند به دور كمر و شكم بسته شود . توجه داشته باشيد براى جلوگيرى از سرماخوردگى احتمالى و نيز تأثيرات داروئى پشم شتر استفاده از اين ابزار ضرورى است .\r\nسيد محمّد موسوى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمنابع ومآخذ\r\nقانون ابن سينا\r\nقرابادين سيدمحمد حسين عقيلى خراسانى\r\nاصول انكولوژى بيمارى هاى سرطانى ( مبانى طب هاريسون )\r\nتحفه حكيم مؤمن تبريزى\r\nتشخيص و درمان بيمارى ها دكتر عباس اديب\r\nراهنماى كشورى مراقتب هپاتيت b وزارت بهداشت و درمان سال 86\r\nمجموعه اى از كتب پيك شفا\r\n1 - شربت ها\r\n2 - خون درمانى\r\n3 - زالو درمانى\r\n4 - درمان قطعى سردردها وسكته هاى قلبى و مغزى\r\n5 - بيمارى هاى دستگاه گوارش و كبد\r\n6 - بيمارى هاى زنان\r\n7 - عوارض داروهاى گياهى\r\n8 - درمان تومورهاى مغزى\r\n9 - بيمارى هاى كليه و مجارى ادرار\r\n10 - بيمارى هاى استخوان و مفاصل\r\n11 - زيبايى و علاج بيمارى هاى پوست\r\n12 - بيمارى هاى معده و امعاء\r\n13 - بيمارى هاى مردان\r\n\r\n\r\n","description":"","footnote":"","page_name":" 152 ","page_number":152}
  ]