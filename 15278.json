[
  {"content":"\r\n\r\nبسم الله الرحمن الرحيم\r\nپاسخ كوتاه\r\n\" به 300 سؤال از احكام \"\r\nمطابق با فتاواى\r\nحضرت آيت الله العظمى صافى گلپايگانى مدظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآيت الله العظمى صافى ، لطف الله\r\nپاسخ كوتاه به 300 [ سيصد 
  ] سؤال از احكام / مطابق با فتاواى حضرت آيت الله العظمى صافى گلپايگانى ؛ تدوين محمد تقى علوى\r\nقم : مركز تنظيم و نشر آثار حضرت آيت الله العظمى صافى ، 1388 .\r\nج 2 ، ص : 84\r\nبها : 10000 ريال isbn : 978 - 600 - 5105 - 29 - 2\r\nفهرست نويسى براساس اطلاعات فيپا\r\nكتاب حاضر دربردارندهء پاسخ هاى كوتاه به سؤالات شرعى و احكام مورد نياز است .\r\n1 . فقه جعفرى - رساله عمليه 2 . فقه جعفرى - رساله عمليه - پرسش ها و پاسخ ها . الف . علوى ، محمد تقى ، - تدوينگر . ب . مركز تنظيم و نشر آثار حضرت آيت الله العظمى صافى . ج . عنوان . د . عنوان : 300 [ سيصد 
  ] سؤال از احكام .\r\n22 پ 2 ص / 9 / 183 bp\r\n4322 / 297\r\n1388\r\nمركز تنظيم و نشر آثار\r\nحضرت آيت الله العظمى صافى مدظله الشريف\r\nنام كتاب : پاسخ كوتاه ( دفتر دوم )\r\nمؤلف : آيت الله العظمى صافى مدظله الشريف\r\nتدوين : حجت الاسلام والمسلمين سيد محمد تقى علوى\r\nچاپ نهم ( چهارم ناشر ) 1389\r\nتيراژ : 5000 نسخه\r\nبها : 1000 تومان\r\nشابك : 2 - 39 - 5105 - 600 - 978\r\nپست الكترونيكى : www . safi . ir\r\nآدرس الكترونيكى : saafi @ saafi . net\r\nآدرس پستى : قم - انقلاب 6 - پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nجواب سؤالات كتاب \" پاسخ كوتاه ، دفتر اول \" بافتاوى\r\nحضرت آية الله العظمى صافى گلپايگانى مدظله العالى مطابق است .\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپاسخ كوتاه به « 300 [ سيصد 
  ] سؤال از احكام » ( 2 )\r\n\r\nمقدمه\r\nبسم الله الرحمن الرحيم\r\nروش و سيره عقلا در هر علمى پرسش از دانشمندان و كارشناسان همان علم بوده و هست و اين روش در عمل ، مورد تأييد و امضاء شارع مقدس نيز قرار گرفته است .\r\nارجاع پرسش‌كنندگان از ائمه عليهم السلام به اصحاب ثقه نظير يونس بن عبدالرحمن ، ابان بن ثغلب ، ابابصير ، و ذكريا بن آدم در همين مسير است .\r\nو از آنجا كه سؤالات فقهى با گسترش علوم و ارتباطات هر روزه فزونى مىيابد و امكان دسترسى به همه آنها براى عموم فراهم نيست و از طرفى وجود اصطلاحات فقهى در كتب فقها عظام ، بهره‌بردارى از آن را براى طبقات مختلف غير مقدور نموده است ، لذا وجود مجموعه‌هايى از احكام فقهى براى استفاده عموم طبقات خصوصاً جوانان و دانش‌پژوهان عزيز ضرورى به نظر مىرسد ، كه بحمدالله در اين مسير اقداماتى در سال‌هاى اخير انجام گرفته است . و از آن جمله « دفتر اول كتاب پاسخ كوتاه » بود كه استقبال كم نظير از ان ما را بر آن داشت كه دفتر دوم را نيز بر همان شيوه تدوين و در اختيار مؤمنين قرار دهيم .\r\nاميد است اين خدمت ناچيز مورد نظر و قبول قطب دايره امكان حضرت بقية الله الاعظم امام عصر ارواحنا فداه قرار گيرد .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nاحكام تقليد\r\n1 . آيا بزرگ خانواده ، مىتواند اعضاى خانواده را به تقليد از مرجع منتخب خود وادار كند ؟\r\nهر كس در مسئله تقليد ، بايد طبق تكليف شرعى خود عمل كند و اجبار ديگران به تقليد از شخص خاصى ، صحيح نيست .\r\n2 . حكم كسى كه بدون تحقيق ، از مرجع تقليد خانواده تقليد كرده ، چيست ؟\r\nاگر با اطمينان به صحت تحقيق خانواده ، مرجعى را اعلم تشخيص داده است ، مانعى ندارد ؛ در غير اين صورت ، لازم است پس از تحقيق ، به مرجع اعلم رجوع كند .\r\n3 . تعبيرات « اقوى » ، « بعيد نيست » و « ظاهر آن است » كه در رساله توضيح‌المسائل آمده‌اند ، چه تفاوتى با هم دارند ؟\r\nاگر چه تعابير مذكور از نظر فقهى بيانگر تفاوت‌هايى در ادلّه مسئله است ، اما براى مقلد ، حكم فتوا را دارد و بايد مطابق آن عمل نمايد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nاحكام طهارت و نجاست\r\n4 . چنانچه فرش ، نجس شده باشد ، ولى فراموش كرده باشيم كه كدام قسمت آن بوده ، حال اگر با پاى مرطوب روى آن راه برويم ، آيا پايمان نجس مىشود ؟\r\nاگر يقين نداريد كه پاى تر شما با قسمت نجس فرش برخورد كرده است ، محكوم به طهارت است .\r\n5 . آيا الكل صنعتى و الكل سفيد پاك است ؟\r\nاگر از مُسكر مايع بالاصاله تهيه نشده باشد ، و يا شك در اين جهت داشته باشيد ، پاك است .\r\n6 . آيا مگس يا حشره ديگرى كه از روى نجاست برخاسته و جاى ديگرى مىنشيند ، موجب نجاست آنجا مىشود ؟\r\nچنانچه يقين نداشته باشيد كه عين نجاست ، همراه حيوان بجاى پاك منتقل شده است ، محكوم به طهارت است .\r\n7 . على اللهىها چه حكمى دارند ؟\r\nبه طوركلى اگركسىحضرت عليعليه‌السلام را خدا وياشريك خدا بداند ، يا منكر ضرورى دين باشد ، كافر و نجس است .\r\n8 . اگر موى صورت با ريشه آن كنده شود ، پاك است يا نجس ؟\r\nپاك است .\r\n9 . خون داخل تخم مرغ چه حكمى دارد ؟\r\nاگر خون در زرده تخم مرغ باشد ، سفيده آن پاك است ، اما اگر خون در سفيده آن باشد احتياط واجب اجتناب از تخم مرغ است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nوضو\r\n10 . آيامىتوان قبل از اذان وضو گرفت و بعد با همان وضو نماز خواند ؟\r\nوضو گرفتن به قصد با طهارت بودن مستحب است . بنابراين ، با اين قصد مىتوان قبل از وقت نماز وضو گرفت و بعد از داخل شدن وقت نماز ، با همان وضو ، نماز خواند .\r\n11 . آيا قبل از وضو خشك بودن اعضاى وضو لازم است ؟\r\nخشك بودن صورت و دست‌ها قبل از انجام وضو لازم نيست ، ولى محل مسح بايد خشك باشد و اگر مرطوب است بقدرى كم باشد كه رطوبت مسح بر آن غلبه كند .\r\n12 . آيا مىتوانيم با وضويى كه براى خواندن قرآن گرفته‌ايم ، نماز هم بخوانيم ؟\r\nبلى ، تا آن وضو باطل نشده است ، نماز و هر كارى را كه نياز به طهارت دارد ، مىتوان با آن انجام داد .\r\n13 . آيا دست مصنوعى را در وضو بايد شست و پاى مصنوعى را مسح كرد ؟\r\nشستن دست مصنوعى و مسح پاى مصنوعى در وضو لازم نيست .\r\n14 . برخى از مواقع ، پس از وضو ، شك در باطل شدن آن مىكنم ؛ چه وظيفه‌اى دارم ؟\r\nبه شك اعتنا نكنيد و تا يقين به باطل شدن وضو پيدا نكرده‌ايد ، محكوم به طهارت هستيد و مىتوانيد اعمالى را كه نياز به وضو دارند ، انجام دهيد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nغسل\r\n15 . اگر چند غسل بر عهده انسان باشد ، كدام يك را بايد زودتر انجام دهد ؟\r\nرعايت ترتيب بين غسل‌ها واجب نيست ؛ بلكه مىتوان همه غسل‌ها را در نظر گرفت و يك غسل به نيت همه آنها انجام داد و اگر غسل جنابت بر شخص واجب باشد ، انجام غسل جنابت از ساير غسل‌ها كفايت مىكند .\r\n16 . آيا با غسل جنابت از حرام مىتوان نماز خواند ؟\r\nبلى ، مانعى ندارد .\r\n17 . گاهى قبل از بول يا بعد از آن ، مايع غليظى خارج مىشود ؛ آيا اين مايع ، حكم منى را دارد ؟ اگر شك داشته باشيم رطوبتى كه خارج شده ، منى است يا غير آن ، چه وظيفه‌اى داريم ؟\r\nاگر علائم منى را كه در رساله توضيح المسائل نوشته شده ، نداشته باشد ، غسل لازم نيست و به شك خود توجه ننماييد .\r\n18 . دخترى غسل جنابت از استمناء بر عهده داشته ولى بدليل آن كه اصلا ملتفت مسأله نبوده كه جنب شده ، غسل نكرده است ، و مدتى در همان حال نماز خوانده ، تكليف او چيست ؟\r\nطهارت شرط واقعى براى نماز است ، و بايد تمام نمازهايى كه بدون غسل جنابت خوانده است ، قضا نمايد .\r\n19 . اگر كسى يقين كند كه همراه ادرار يك يا چند قطره منى از او خارج شده است ، آيا بايد غسل جنابت انجام دهد ؟\r\nبلى ، با علم به خروج منى به همراه ادرار ، غسل بر او واجب است .\r\n20 . آيا رفتن خانمى كه در ايام عادت است ، به زيارت اهل قبور ،\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمجالس روضه و حرم ائمه عليهم السلام جايز است ؟\r\nرفتن حائض به مجلس روضه در غير مسجد و زيارت اهل قبور مانعى ندارد ؛ اما توقف در حرم ائمه عليهم السلام ( اطراف ضريح مطهّر ) اشكال دارد ؛ ولى مىتوانند در رواق‌هاى حرم توقف نمايند .\r\n21 . آيا اسراف در آب ، موجب بطلان غسل مىشود ؟\r\nهر چند اسراف جايز نيست ، اما موجب بطلان غسل نمىشود .\r\n22 . خانمى كه روز هفتم عادت غسل مىكرده ، و در بعضى مواقع پس از غسل ، تا روز دهم لك‌بينى داشته ، لكن غسل مجدد نمىكرده است ، نماز و روزه‌هايى كه انجام داده است چه حكم دارد ؟\r\nتمام نمازهايى را كه بدون غسل مجدد خوانده ، بايد قضا كند ، و نسبت به روزه ، اگر علم به حائض بودن نداشته ، روزه‌ها قضا ندارد .\r\n23 . موقع شستن طرف راست بدن در غسل ، آب به طرف چپ هم مىرسد ؛ آيا اشكال دارد ؟\r\nخير ؛ اشكال ندارد .\r\n24 . غسل جنابت با چه چيز باطل مىشود ؟\r\nاگر شخصى كه غسل جنابت كرده ، يكى از كارهايى را كه وضو را باطل مىكند ، انجام دهد ، بايد براى عبادات بعدى كه نياز به طهارت دارد ، وضو بگيرد .\r\n\r\nاموات\r\n25 . آيا مىتوان‌ثواب تمام اعمال مستحبى را براموات هديه‌نمود ؟\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبلى مانعى ندارد ؛ مىتوانيد پس از انجام عمل مستحبى ، ثواب آن را هديه كنيد و نيز مىتوانيد اصل عمل مستحبى - مثل نماز ، روزه ، صله رحم ، عيادت مريض و . . . - را به نيابت از ميت بجا آوريد .\r\n26 . شركت در مراسم ختم كسى كه خودكشى كرده ، چه صورتى دارد ؟\r\nخودكشى از گناهان كبيره است ؛ اما شركت در مراسم تشييع و ترحيم كسى كه خودكشى كرده ، مانعى ندارد .\r\n27 . آيا حجله‌هايى كه براى اموات مىگذارند و گل‌هاى طبيعىكه روى جنازه و قبر مىريزند ، مصداق تبذير نيست ؟\r\nقدر مسلم آن است كه اگر پول آنها را صرف صدقات براى ميت كنند ، ازجهات متعدد ، بهتر و موجب ثواب براى ميت است .\r\n28 . مخارج مراسم يادبود پدر را چه‌كسى بايد بپردازد ؟\r\nمخارج واجبه غسل و كفن و دفن ازاصل مال برداشته مىشود ، و نسبت به مخارج مراسم اگر وصيت كرده است ، از ثلث اموال او مىپردازند و اگر وصيت نكرده ، از سهم صغير نبايد مصرف شود و بقيه ورثه ، نسبت به سهم خود اختيار دارند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nاحكام نماز\r\n29 . اگر نجاست لباس يا بدن را فراموش كنيم ، و نماز بخوانيم ، قضا دارد يا خير ؟\r\nدر صورت فراموشى نجاست ، نماز باطل است ، و چنانچه وقت باقى است ، دوباره بجاى آوريد ، و اگر وقت گذشته است ، قضا كنيد .\r\n30 . جوراب من نجس بود و قصد داشتم در موقع نماز بيرون بياورم ، ولى فراموش كردم ، چند روز با آن نماز خواندم ، آيا لازم است همه نمازهايم را قضا كنم ؟\r\nقضاى نمازها لازم نيست ؛ زيرا جوراب معمولى به تنهائى ساتر عورت نيست و اگر نجس باشد ، براى نماز اشكال ندارد ، بلى اگر با عرق كردن ، پا نيز نجس شود ، نماز باطل مىشود .\r\n31 . آيا نماز خواندن بر روى فرش ابريشمى ، براى مردان صحيح است ؟\r\nمانعى ندارد .\r\n32 . اگر شخصى به اندازه چهار ركعت به اذان مغرب وقت داشته باشد ، نسبت به نماز ظهر و عصر ، چه وظيفه‌اى دارد ؟\r\nاگر نمازش شكسته نباشد ، بايد ابتدا نماز عصر را به نيت ادا بخواند و پس از آن ، قضاى نماز ظهر را بجاى آورد .\r\n33 . اگر به واسطه عذرى نماز مغرب و عشا را تا نصف شب نخوانده باشيم ، بعد از نيمه شب با چه نيتى بخوانيم ؟\r\nبنا بر احتياط واجب ، بايد تا قبل از اذان صبح ، بدون اين كه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنيت ادا و قضا كنيد ، به قصد انجام تكليف ، نماز را بجا آوريد .\r\n34 . خواندن سهوى سوره در نماز احتياط چه حكمى دارد ؟\r\nاشكال ندارد و نماز احتياط را باطل نمىكند .\r\n35 . نمازهاى روزانه در قطب كه شش ماه روز و شش ماه شب است ، چگونه خوانده مىشود ؟\r\nنمازها را بايد مطابق افق نزديك‌ترين محلى كه روز و شب طبيعى دارد ، بخوانند ، و يا مطابق افق مناطق معتدل عمل كنند .\r\n36 . آيا بلافاصله پس از گفتن اذان صبح مىتوانيم نماز صبح را بخوانيم ؟\r\nملاك شروع نماز صبح اطمينان به طلوع فجر است پس اگر با شنيدن اذان اطمينان به دخول وقت پيدا شود ، مىتوان نماز خواند ، هر چند مقدارى تأخير براى رعايت احتياط ، مطلوب است .\r\n37 . پايان وقت نماز عصر ، غروب آفتاب است يا مغرب ؟\r\nپايان وقت نماز عصر ، كه فوت نماز محقق مىشود ، وقتى است كه تا مغرب شرعى وقت وافى به اداء يك ركعت نباشد . ( مغرب شرعى زمانى است كه قرمزى آسمان در طرف مشرق از بالاى سر بگذرد ) .\r\n38 . اگر شخصى بعد از نماز متوجه شود كه وضو يا غسلش باطل بوده است ، چه وظيفه‌اى دارد ؟\r\nنمازهايى را كه با وضو يا غسل باطل بجا آورده است ، بايد اعاده يا قضا نمايد .\r\n39 . اگر در نماز بعد از خواندن قسمتى از سوره ، بقيه آن را\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nفراموش كنيم ، تكليف چيست ؟\r\nآن سوره را رها كنيد و سوره ديگرى بخوانيد و نماز صحيح است .\r\n40 . اگر قسمتى از حمد و سوره را در نماز ظهر بلند خوانديم و قبل از ركوع متوجه شديم كه بايد آهسته مىخوانديم ، آيا دوباره خواندن حمد لازم است ؟\r\nتكرار لازم نيست و بقيه آن را آهسته بخوانيد .\r\n41 . كسى كه نماز را به صورت خوابيده مىخواند ، روبه قبله بودن او چگونه است ؟\r\nبايد به پهلوى راست بخوابد ، طورى كه جلوى بدنش روبه قبله باشد و اگر ممكن نيست بايد به پهلوى چپ بخوابد كه جلوى بدنش روبه قبله باشد و اگر اين را هم نمىتواند ، بايد به پشت بخوابد كه كف پايش رو به قبله باشد .\r\n42 . اگركسى جواب سلام را در نماز ندهد ، نمازش باطل مىشود ؟\r\nخير ، نماز باطل نيست ؛ هر چند جواب سلام در حال نماز نيز واجب و ترك آن گناه است .\r\n43 . بجاى « بِحَوْلِ اللهِ وَقُوَّتِهِ » ، در هنگام بلند شدن ، گفتن « يا حى يا قيوم » ، چه صورتى دارد ؟\r\nجمله « يا حى يا قيوم » را به قصد ذكر وارد ( يعنى ذكرى كه از طرف معصوم عليه السلام در اين مورد دستور داده شده ) ، نبايد گفت ؛ ولى به قصد مطلق ذكر ، اشكال ندارد .\r\n44 . آيا بالا بردن دست‌ها در موقع تكبيرة الاحرام ، واجب است ؟\r\nخير ، بالا بردن دست‌ها تا مقابل گوش ، مستحب است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n45 . آيا در قنوت نماز وِتر ، اگر جزء چهل نفرى كه دعا مىكنيم نام افرادى را ببريم كه مسلمان معصيت كار هستند ، اشكال دارد ؟\r\nدعا براى مسلمان معصيت كار ، در نماز و بعد از نماز ، اشكال ندارد .\r\n46 . اگر كسى كه وارد مسجد مىشود ، سلام كند ، جواب دادن به او بر چه كسى واجب است ؟\r\nاگر به جمع سلام كند ، بر همه واجب است كه جواب او را بدهند ولى اگر يك نفر جواب دهد ، از بقيه ساقط است .\r\n47 . آيا براى جلوگيرى از حواس پرتى ، مىتوان نماز ظهر و عصر را بلند خواند ؟\r\nخير ، براى اين منظور به معانى جملات توجه كنيد و اگر خود را در محضر خداوند قادر متعال ببينيد ، قطعاً توجه بيشترى پيدا مىكنيد ؛ ضمناً خواندن نماز در محل خلوت ، نگاه به مُهر در حال قيام و انجام مستحبات نيز توصيه شده است .\r\n48 . وقت كافى براى خواندن نمازهاى نافله نداريم ؛ براى درك آن چه پيشنهادى مىكنيد ؟\r\nنماز نافله را مىتوانيد در حال راه رفتن و بدون رعايت جهت قبله بخوانيد و ركوع و سجود آن را هم با اشاره انجام دهيد تا از ثواب آن بهره‌مند شويد .\r\n49 . قيام متصل به ركوع ، كه از اركان نماز است ، ايستادن قبل از ركوع است يا بعد از ركوع ؟\r\nقيام متصل به ركوع ، قيام قبل از ركوع است ( از حالت ايستاده به ركوع رفتن است ) و اما ايستادن بعد از ركوع ، هر چند واجب است ، اما ركن نماز نيست .\r\n50 . در هنگام نماز ، اگر چشم‌هايم بسته باشد ، بيشتر حواسم به نماز جمع مىشود ؛ آيا اشكال دارد ؟\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبستن چشم در حال نماز مكروه است ؛ ولى نماز را باطل نمىكند .\r\n51 . اگر در تشهد اول از روى اشتباه فقط « السلام عليك ايها النبى و رحمة الله و بركاته » بگوييم ، سجده سهو لازم مىشود ؟\r\nدر مورد سؤال ، سجده سهو واجب نيست .\r\n\r\nشك در نماز\r\n52 . اگر بعد از تمام شدن نماز ظهر ، شك كنيم كه سه ركعت خوانده‌ايم يا چهار ركعت ، چه وظيفه‌اى داريم ؟\r\nبه شك خود اعتنا نكنيد .\r\n53 . اگر در سجده يا پس از سر برداشتن از مهر ، شك كنيم‌كه يك سجده انجام داده‌ايم يا دو سجده ، وظيفه چيست ؟\r\nدر مورد سوال لازم است سجده ديگرى را انجام دهيد ، تايقين به انجام دو سجده حاصل شود .\r\n54 . اگر درحال قرائت تسبيحات اربعه ، شك در تعداد سجده‌هاى ركعت قبل‌كرديم ، چه وظيفه‌اى داريم ؟\r\nدر مورد سؤال ، به شك خود اعتنا نكنيد ، و نماز را ادامه دهيد .\r\n55 . اگر در تعداد ركعات نماز صبح شك كنيم ، آيا مىتوانيم بنا را بر دو بگذاريم ؟\r\nشك در ركعات نمازهاى دو ركعتى و سه ركعتى ، موجب بطلان نماز مىگردد ؛ بنابراين ، در مورد سؤال ، اگر پس از كمى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتأمل ، ظنّ به يك طرف پيدا نكرديد ، نماز باطل است و بايد دوباره آن را بجاى آوريد .\r\n56 . اگر در حال خواندن سوره قل هو الله ، شك كردم كه حمد را خوانده‌ام يا نه ، آيا تكرار حمد لازم است ؟\r\nلازم نيست ، و بطور كلى هر گاه مشغول ذكر يا فعلى از افعال نماز بوديد و در ذكر يا عمل قبلى شك كرديد ، به شك خود اعتنا نكنيد ؛ مثلًا اگر در وقت خواندن سوره حمد ، در تكبيرة الاحرام شك كرديد ؛ يا در سجده ، شك در بجا آوردن ركوع نموديد و يا در وقت گفتن سلام نماز ، در تشهد ، شك كرديد به شك خود اعتنا نكنيد و در اصطلاح فقهى ، اين شك ، « شك در چيزى است كه محل آن گذشته است » .\r\n57 . اگر پس از گفتن يكى از كلمات نماز ، در صحيح ادا كردن آن كلمه شك كنم ، چه وظيفه‌اى داريم ؟\r\nپس از گفتن اذكار نماز يا قرائت حمد و سوره ، اگر در صحيح گفتن آن شك كرديد ، به شك خود اعتنا نكنيد .\r\n58 . در حال سجده ، شك كردم كه سجده آخر نماز است يا سجده شكر ؛ چه كارى بايد انجام دهم ؟\r\nپس از برخاستن از سجده ، تشهد و سلام را بگوييد ؛ زيرا در اين صورت ، اگر سجده آخر بوده ، به وظيفه خود عمل كرده‌ايد و اگر در واقع ، سجده شكر بود ، تشهد و سلام اضافى ضررى به نماز نمىرساند .\r\n59 . اگر پس از اذان مغرب نسبت به خواندن نماز ظهر و عصر شك كرديم ، قضاى آن لازم است يا خير ؟\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nدر مورد سؤال كه شك در انجام نماز ، بعد از گذشتن وقت آن حاصل شده است ، خواندن قضاى آن لازم نيست .\r\n\r\nسجده\r\n60 . كسانى كه روى صندلى و ميز نماز مىخوانند آيا در موقع سجده لازم است كه نوك انگشت شست پا روى زمين باشند ؟ .\r\nبلى لازم است .\r\n61 . بعضى از كسانى كه نماز را نشسته مىخوانند ، براى سجده مُهر را برداشته و به پيشانى مىچسبانند ، آيا اين كار صحيح است ، يا بايد پيشانى روى مهر بيايد ؟\r\nاگر بتوانند بايد با استفاده از ميز و مانند آن ، محل سجده را بالا بياورند ؛ و اگر به اين مقدار هم نمىتوانند خم شوند ، مُهر را با دست بالا آورده ، پيشانى را بر آن بگذارند .\r\n62 . شخصى كه قادر به سجده كردن نيست ، چه وظيفه‌اى دارد ؟\r\nمىتواند مهر را بر روى جاى بلند مثل ميز قرار دهد و بر آن سجده نمايد .\r\n63 . اگر آيه سجده‌دار را از راديو يا نوار بشنويم سجده واجب است يا خير ؟\r\nدر شنيدن مستقيم آيه ، اگر چه از طريق راديو باشد ، سجده واجب است و در شنيدن از نوار حكم سجده ، بنابر احتياط است .\r\n64 . اگر ترجمه آيه سجده‌دار را بشنويم ، آيا سجده واجب مىشود يا خير ؟\r\nبا شنيدن ترجمه آيه سجده‌دار ، سجده واجب نمىشود .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n65 . اگر در هنگام سجده غير نماز ، آيه سجده را بشنويم ، چه وظيفه‌اى داريم ؟\r\nبايد سر از سجده برداشته ، مجدداً به سجده برويد .\r\n66 . اگر علاوه بر هفت عضوى كه در سجده ، واجب است روى زمين باشد ، عضو ديگرى هم روى زمين قرار گيرد ، مثل آرنج ، سجده چه صورت دارد ؟\r\nمانعى ندارد ، و سجده او صحيح است .\r\n67 . آيا سجده بر روى سنگ‌فرش‌هاى مسجد كه از سنگ چينى ، مرمر و . . . مىباشد ، صحيح است يا بايد از مهر استفاده نمود ؟\r\nسجده بر سنگ‌هاى مذكور صحيح است .\r\n\r\nنماز قضا\r\n68 . آيا قضاى هر نماز حتماً بايد در وقت آن خوانده شود ؟\r\nقضاى نماز را در هر زمانى مىتوانيد بجا آوريد ، و لازم نيست در وقت آن باشد .\r\n69 . بعد از سن تكليف بعضى از نمازهايم را درست انجام نداده‌ام ، الان چگونه بايد آن‌ها را قضا كنم ؟\r\nهر مقدار از نمازهايتان را كه يقين داريد بجا نياورده‌ايد يا درست انجام نداده‌ايد ، بايد قضا كنيد . مىتوانيد قضاى نمازها را به تدريج انجام دهيد .\r\n70 . كسى كه قبل از تمام شدن پانزده سالگى بعضى علائم بلوغ در او ظاهر شده ، ولى پس از پانزده سالگى مشغول نماز و روزه شده ، آيا قضاى نماز و روزه بين بلوغ جنسى تا تمام شدن پانزده سال قمرى بر او واجب است ؟\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبلى ، قضاى نماز و روزه بر او لازم است و با فرض اين كه ترك روزه به جهت جهل به بلوغ بوده ، قضاى تنها كافى است و كفاره ندارد .\r\n\r\nنماز قضاى پدر و مادر\r\n71 . اگركسى براى خواندن يك سال نماز ميت اجير شود و قبل از اتمام نمازهاى قضا بميرد ، ورثه چه وظيفه‌اى دارند ؟\r\nورثه ميت بايد براى نمازهايى كه مىدانند اجير بجا نياورده ، ديگرى را اجير نمايند ؛ بلكه براى نمازهايى هم كه احتمال مىدهند بجا نياورده ، بنابر احتياط واجب بايد اجير بگيرند . درباره وظيفه ورثه شخص اجير نسبت به اجرتى كه گرفته و وظيفه خود را انجام نداده ، به توضيح‌المسائل ، مسئله 1557 مراجعه نماييد .\r\n72 . قرائت نماز پدر و مادرم صحيح نيست ؛ آيا پس از فوت آنها بايد همه نمازهايشان را قضا كنم ؟\r\nاگر قادر به اصلاح قرائت خود نيستند ، به همان صورت كه مىخوانند ، كافى است و قضا ندارد .\r\n73 . قضاى نماز پدر برعهده پسر بزرگ‌تر است ؛ اگر پسر بزرگ‌تر مقيد به امور شرعى نيست ، تكليف نماز قضاى ميت چه مىشود ؟\r\nبا وجود پسر بزرگ‌تر ، قضاى نماز پدر بر ساير ورثه واجب نمىشود ؛ هر چند پسر بزرگ آن را انجام ندهد ؛ البته ساير ورثه مىتوانند نسبت به پدر احسان كرده ، قضاى نمازهاى او را بجاى آورند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nنماز مسافر\r\n74 . مسافرى كه مىداند ده روز در محلى مىماند ، آيا لازم است قصد ماندن هم بكند ؟\r\nهمين اندازه كه بنا دارد ده روز در محل بماند ، قصد است و كفايت مىكند و نماز او تمام است .\r\n75 . كسى كه به خاطر سفر شغلى نمازش تمام است ، اگر براى تفريح يا زيارت يا كار شخصى ديگرى به محل كار بيايد نمازش چگونه است ؟\r\nدر سفر به محل كار براى غير جهت شغل ، نماز شكسته است .\r\n76 . وطن اوليه پدرم شهرستان بوده است ؛ ولى من در تهران متولد شدم و رشد كرده‌ام ؛ اگر براى ديدن بستگان به آن شهرستان بروم ، نمازم شكسته است يا تمام ؟\r\nدر مورد سؤال ، در مسافرت به وطن قبلى پدر ، حكم مسافر را داريد و بدون قصد ده روز ، نماز شما شكسته است .\r\n77 . اساتيد و كارمندانى كه براى كار در كمتر از ده روز به سفر مىروند ، نمازشان چگونه است ؟\r\nدر غير سفر اول ، نماز تمام و روزه صحيح است .\r\n78 . كسى كه از وطن اعراض كرده و قصد زندگى در آن محل را ندارد ، ولى خانه شخصى خود را در آنجا نفروخته است ، در هنگام مسافرت به آنجا ، نمازش تمام يا شكسته است ؟\r\nبا فرض اعراض ، نماز او شكسته است و داشتن خانه در آن محل اثرى در اين جهت ندارد .\r\n79 . دانشجويى كه وطن و محل تحصيل او بيش از چهار فرسخ\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nشرعى ( تقريباً 5 / 22 كيلومتر ) فاصله دارد و ده روز در محل تحصيل و وطن نمىماند ، نماز و روزه‌اش چگونه است ؟\r\nدر غير سفر اول ، نماز تمام و روزه صحيح است .\r\n80 . آيا زن در انتخاب وطن ، مستقل است يا تابع شوهر است ؟\r\nاگر بنا دارد با شوهر زندگى كند ، تبعيت ، قهرى است و وطن شوهر ، وطن او محسوب مىگردد .\r\n81 . شوهر از وطن قبلى اعراض نكرده ، ولى زن در شهر ديگر زندگى مىكند ، اگر به وطن قبلى شوهر برود بايد در آنجا نماز را تمام بخواند يا شكسته ؟\r\nدر فرض سؤال كه زوجه با همسر خود در وطن سابق او زندگى نكرده است ، وطن زن محسوب نمىشود ، و حكم مسافر را دارد .\r\n\r\nنماز جماعت\r\n82 . اگر امام جماعتى را عادل ندانيم ، آيا لازم است به ديگران هم تذكر دهيم ؟\r\nبراى كسى كه امام جماعت را عادل نمىداند ، اقتدا صحيح نيست ؛ اما اعلان به ديگران ، هتك او است و جايز نيست .\r\n83 . دانشجويانى كه در دانشگاه نماز آنها شكسته است ، آيا بهتر است نماز را اول وقت به جماعت بخوانند يا عصر كه به وطن برمىگردند ، كامل بخوانند ؟\r\nدر اول وقت به جماعت بخوانند ، بهتر است .\r\n84 . اگر احتمال بدهيم كه بعضى بدون وضو در نماز جماعت شركت كرده‌اند ، آيا مىتوانيم اقتدا كنيم ؟\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاحتمال وضو نداشتن يا بطلان وضوى حاضرين در جماعت ، ضرر ندارد و اين گونه وسوسه‌ها ، نبايد مانع از شركت در جماعت گردد .\r\n85 . اگر پيش از تمام شدن حمد و سوره امام ، به جهت عذرى ، نيت فرادى كنيم ، چه وظيفه‌اى داريم ؟\r\nبايد مقدارى از حمد و سوره را كه امام هنوز نخوانده ، بخوانيد ، بلكه بنابر احتياط تمام حمد و سوره را بخوانيد .\r\n86 . هنگام اقامه جماعت ، نماز خواندن به صورت فرادى چگونه است ؟\r\nچنانچه فرادى خواندن نماز ، ظهور در تفسيق امام جماعت داشته باشد ، جايز نيست و نماز هم باطل است .\r\n87 . گاهى در مسجد مشغول نماز فرادى هستيم كه جماعت تشكيل مىشود ؛ آيا مىتوانيم در بقيه نماز از فرادى به جماعت عدول كنيم ؟\r\nخير ، در نمازى كه به نيت فرادى شروع كرده‌ايد ، نمىتوانيد به جماعت ملحق شويد .\r\n88 . آيا نماز مستحبى را مىتوان به نماز واجب امام اقتدا نمود ؟\r\nخير ، در نماز مستحبى اقتدا جايز نيست .\r\n89 . در صورتى كه ركعت سوم امام ، ركعت دوم ما باشد ، نسبت به حمد و سوره چه وظيفه‌اى داريم ؟\r\nدر اين صورت ، مأموم بايد حمد و سوره را آهسته بخواند ؛ اگر چه درنماز مغرب و عشا باشد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n90 . نماز ظهر را فرادى خوانده‌ام ؛ اگر جماعت تشكيل شود ، آيا مىتوانم همان نماز ظهر را به جماعت اقتدا كنم ؟\r\nبلى ، مانعى ندارد .\r\n91 . در نماز جماعت ، وقتى امام مشغول تشهد يا سلام است و مأموم براى ادامه نماز برمى خيزد ، بايد حمد و سوره را بلند بخواند يا آهسته ؟\r\nبايد به وظيفه خود عمل نمايد ؛ يعنى مرد در نمازهاى مغرب ، عشا و صبح ، حمد و سوره را بلند و در نمازهاى ظهر و عصر ، آهسته بخواند .\r\n92 . اگر امام جماعت نماز قضاى خود يا ديگرى را مىخواند ، آيا مىشود به او اقتدا نمود ؟\r\nبلى ، در صورتى كه نماز قضاى يقينى باشد ، مىشود به او اقتدا نمود ؛ اما اگر نماز را احتياطاً قضا مىكند ، نمىشود به او اقتدا كرد .\r\n93 . اگر بانى يا هيئت امناء مسجد راضى به نماز خواندن شخصى در آن مسجد نباشند ، نمازش چه صورتى دارد ؟\r\nنماز خواندن در مسجد ، موكول به اجازه متولى و بانى مسجد نيست و نماز مذكور صحيح است .\r\n\r\nمتفرقه نماز\r\n94 . كمك به مسلمانى كه نمىدانيم نماز مىخواند يا خير ، چه حكمى دارد ؟\r\nدادن صدقات به او مانعى ندارد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n95 . بيدار شدن براى خواندن نماز شب در خوابگاه مشكل است ؛ چه راهى را پيشنهاد مىكنيد ؟\r\nبيدار شدن قبل از اذان صبح و خواندن نماز شب در آن وقت ، ثواب فراوان دارد و در رشد معنوى انسان مؤثر است . ولى اگر به هر علتى در سحر بيدار نمىشويد ، مىتوانيد نافله شب را قبل از خواب به جا آوريد ، و يا در روز بعد قضا كنيد .\r\n96 . گاهى اوقات علاقه زيادى براى انجام عبادت دارم ؛ ولى پس از مدتى اين حالت تغيير مىكند ؛ چه‌كاركنم كه آن حالت باقى بماند ؟\r\nواجبات را حتماً انجام دهيد و مستحبات را هر وقت آمادگى داشتيد ، به جا آوريد و از خداوند متعال توفيق بيشتر طلب كنيد . انشاءالله موفق خواهيد شد . ضمناً توصيه مىشود به غذايى كه مىخوريد ، ( به لحاظ پاك و حلال بودن آن ) و اعمالى كه انجام مىدهيد ، توجه بيشترى داشته باشيد .\r\n97 . كسى كه نماز ميت را با جماعت مىخواند ، ولى ذكرهاى نماز را نمىگويد ، نمازش چه صورت دارد ؟\r\nنماز مأموم در نماز ميت ، در صورتى صحيح است كه اذكار واجب را بگويد .\r\n98 . شخصى پس از نماز مغرب و عشا يا ظهر و عصر يقين مىكند كه يكى از نمازهايش باطل بوده ولى نمىداند كداميك از آنها است ؛ وظيفه او چيست ؟\r\nدر نماز مغرب و عشا ، هر دو را بايد اعاده كند و در ظهر و عصر ، يك نماز چهار ركعتى به نيت ما فى الذمّه بخواند ، كافى است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n99 . برخى از فرقه‌هاى منحرف مىگويند در موقع گفتن « اياكَ نَعْبُدُ وَاياكَ نَسْتَعين » ، بايد صورت مرشد و قطب را تصوّر كنيم و مورد خطاب قرار دهيم ، نماز با اين عقيده چه صورتى دارد ؟\r\nمخاطب قرار دادن غير خدا در نماز ، مبطل نماز است و چنين تصوّراتى فاسد و شرك است .\r\n100 . اگركسى مشروب بخورد ، تا چند روز نمىتواند نماز بخواند ؟\r\nنماز در هر شرايطى واجب است ؛ و اگر نماز را ترك كند ، معصيت كرده ، و قضاى آن را بايد بجا آورد . بلى در حال مستى و عدم التفات ، نماز او صحيح نيست و آنچه در روايت آمده كه تا چهل روز نماز او قبول نمىشود ، يعنى ثواب براى او نوشته نمىشود .\r\n101 . اگر نماز براى غير خدا جايز نيست ، پس چرا به خواندن نماز امام زمان عليه السلام تأكيد مىشود ؟\r\nنماز براى غير خدا باطل و شرك است لكن اين نماز هم براى خدا است و انتساب اين نماز به آن حضرت ، به جهت آن است كه حضرت ولى عصر عليه السلام اين نماز را براى رفع مشكلات به بعضى از شيعيان تعليم فرموده‌اند و اين دو ركعت نماز ، بايد به قصد قربت و براى خداوند خوانده شود و در تكرار آيه « اياكَ نَعْبُدُ وَاياكَ نَسْتَعين » ، كسى به غير از خداوند متعال در نظر گرفته نشود ؛ البته توسل به ذيل عنايات آن حضرت پس از خواندن نماز ، موجب اجر و ثواب و برآورده شدن حاجات مىباشد ؛ انشاء الله .\r\n102 . كسى كه اگر براى نماز بيدارش كنيم ، ناراحت مىشود ، آيا\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبيدار كردن او جايز است ؟\r\nاگر عمداً خوابيده كه نماز نخواند ، از باب نهى از منكر و با وجود شرايط آن ، لازم است او را بيدار كنيد و در غير اين صورت ، اگر راضى نباشد ، بيدار كردن او اشكال دارد .\r\n103 . عادت كرده‌ام كه در وقت ايستادن پاهايم را كج بگذارم ؛ آيا اين كار براى نماز اشكال دارد ؟\r\nدر فرض سؤال نماز صحيح است ، بلى مستحب است در حال قيام ، انگشتان پا به طرف قبله باشد .\r\n104 . نماز امام زمان عليه السلام مخصوص مسجد جمكران است يا در جاى ديگر هم مىتوان خواند ؟\r\nنماز امام زمان عليه السلام اختصاص به مسجد جمكران ندارد و در هر جاى ديگرى هم مىتوان با قصد تقرب به خداوند بجاى آورد . در كتاب مفاتيح الجنان آمده است كه از طرف امام زمان عليه السلام نوشته‌اى صادر شد كه در آن آمده بود : هر كس حاجتى را از خداوند بخواهد ، شب جمعه بعد از نيمه شب غسل كند و در محل نمازش به مناجات مشغول شود و دو ركعت نماز بخواند ؛ به آيه « اياكَ نَعْبُدُ وَاياكَ نَسْتَعين » كه رسيد ، صد بار تكرار كند و در مرتبه آخر حمد را تمام كند و قل هو الله را يك مرتبه بخواند و ذكر ركوع ( سُبْحانَ رَبِّى الْعَظيمِ وَبِحَمْدِه ) و سجده ( سُبْحانَ رَبِّى الْأعْلى وَبِحَمْدِه ) را هفت بار تكرار كند و ركعت دوم را هم مانند اول بخواند و بعد از آن دعائى نقل شده است .\r\n105 . هم غذا شدن و معاشرت با افرادى كه نماز نمىخوانند و روزه نمىگيرند ، چگونه است ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاگر ترك نماز و روزه ، از روى بىمبالاتى باشد ، رفت و آمد با آنها مانعى ندارد ؛ اما اگر رفت و آمد موجب تأثيرپذيرى شما مىشود ، قطع آن لازم است ، و با وجود شرائط ، نهى از منكر واجب است .\r\n106 . آيا مصافحه بعد از نماز مستحب است ؟\r\nبه طور كلى ، مصافحه مؤمنين با يكديگر مستحب است و مصافحه بعد از سلام و فراغت از نماز هم اشكال ندارد ؛ هرچند روايت به خصوصى در اين مورد به نظر نرسيده است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nاحكام روزه\r\n107 . آيا گوش كردن به موسيقى و نگاه به نامحرم ، روزه را باطل مىكند ؟\r\nگناهان مذكور روزه را باطل نمىكند ؛ لكن ثواب آن را كاهش مىدهد . در روايات آمده است كه روزه گرفتن ، فقط پرهيز از خوردن و آشاميدن نيست ؛ بلكه بايد چشم ، گوش ، زبان ، قلب و ساير اعضاء نيز روزه باشند و از ارتكاب خلاف و گناه حفظ شوند تا ثواب روزه كامل به شخص داده شود .\r\n108 . شخصى در ماه رمضان غسل را به صورت صحيح انجام نداده است ، مثلًا سحر غسل كرده و در روز متوجه مانعى برروى دست شده ، نسبت به روزه‌اش چه وظيفه‌اى دارد ؟\r\nروزه او صحيح است ، بايد پس از بر طرف كردن مانع ، غسل را تكميل و قضاى نمازى را كه با غسل ناقص انجام داده ، بجا آورد .\r\n109 . اگردر شب ماه رمضان جنب شويم تا كى مىتوانيم غسل را تأخير بيندازيم ؟\r\nبراى گرفتن روزه رمضان و قضاى آن ، بايد قبل از اذان صبح غسل نماييد و در روزه‌هاى مستحبى ، واجب نيست غسل را قبل از اذان صبح انجام دهيد .\r\n110 . خلبانىكه مسير پروازى او در جهت طلوع خورشيد يا درخلاف جهت آن است ، وضعيت روزه او چگونه است ؟\r\nافطار و سحر خود را مطابق مكانى كه در آن قرار مىگيرد ، انجام دهد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n111 . افطار روزه مستحبى در بعدازظهر چه صورتى دارد ؟\r\nروزه مستحبى را در هر موقع از روز مىتوان افطار كرد .\r\n112 . شخصى روزه مىگيرد ؛ اما بعد از ظهرها مبتلا به سر درد شديد مىشود ؛ آيا روزه گرفتن براى او واجب است يا نه ؟\r\nاگر سر دردى است كه قابل تحمل نيست ، روزه واجب نيست ؛ ولى اگر با مراعات بعضى امور ، مثل استراحت بيشتر و يا خوردن دارو در شب ، قابل تخفيف باشد ، روزه واجب است .\r\n113 . اگر سحر ماه رمضان جنب باشم ، و فرصتى هم براى غسل كردن نداشته باشم ، چه كنم ؟\r\nاگر در تنگى وقت قبل از اذان صبح ، تيمم بدل از غسل نماييد ، روزه صحيح است و بعد براى انجام نماز صبح غسل كنيد .\r\n\r\nقضاى روزه\r\n114 . آيا قضاى روزه رمضان را بايد پشت سر هم بگيريم ؟\r\nخير ، پى در پى بودن روزه قضا ، لازم نيست .\r\n115 . آيا براى روزه‌هايى كه از شخصى قضا شده ، مىتوان كسى را اجير نمود يا خير ؟\r\nتا شخص زنده است ، ديگرى نمىتواند براى او قضاى نماز و روزه بجا آورد ؛ بلى ، مىتواند وصيت كند كه اگر موفق به گرفتن قضاى روزه نشد ، پس از مرگ براى قضاى روزه او كسى را اجير كنند .\r\n116 . كسى كه روزه قضاى رمضان بر عهده اوست ، آيا مىتواند\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nروزه قضاى پدر را بگيرد ؟\r\nدر صورتى كه وقت روزه قضاى خودش وسعت دارد ، مانعى ندارد .\r\n117 . در سال گذشته چند روز از روزه‌هاى ماه رمضان را افطار كردم و تعداد آنها را فراموش كرده‌ام ؛ حال چند روز روزه قضا بر من واجب است ؟\r\nبه مقدارى كه يقين داريد ، قضاى آن را بگيريد و قضاى روزه‌هاى مشكوك واجب نيست ؛ اگر چه گرفتن آن مطابق احتياط است .\r\n118 . آيا بايد قضاى روزه‌هايى راكه در ماه رمضان به علت مسافرت يا بيمارى نگرفته‌ام ، فورى بگيرم ؟\r\nخير ، لازم نيست ؛ اما نبايد تأخير به حدى باشد كه مسامحه و كوتاهى در تكليف صدق كند .\r\n119 . اگر روزه قضا گرفته باشيم و ظهر به مهمانى دعوت شويم ، آيا مىتوانيم روزه را بشكنيم و در روزهاى بعد جبران نماييم ؟\r\nافطار روزه قضاى ماه رمضان ( اگر وقت قضا تنگ نباشد ) قبل از ظهر اشكال ندارد ؛ اما افطار آن در بعدازظهر ، جايز نيست و كفاره نيز بر فرد واجب مىشود . كفاره آن ، اطعام ده مسكين و در صورت عجز از اطعام ، سه روز روزه گرفتن است .\r\n\r\nكفاره روزه\r\n120 . كفاره افطار روزه رمضان چقدر است ؟\r\nبراى روزه‌هايى كه به علت مسافرت و بيمارى افطار كرده‌ايد و قضاى آنها را بدون عذر تا رمضان بعد نگرفته‌ايد ، براى هر روز ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nى\r\nك مُدّ طعام ( 750 گرم گندم ، آرد و . . . ) به فقير بپردازيد و براى هر روز روزه‌اى كه عمداً و بدون علت شرعى افطار كرده‌ايد ، 60 مُدّ طعام به 60 فقير بپردازيد و در هر دو صورت ، قضاى آنها را نيز بگيريد . موارد ديگرى در كفّارات است كه مىتوانيد در توضيح المسائل ملاحظه كنيد .\r\n121 . قضاى روزه‌هاى رمضان سال گذشته را تا رمضان امسال به تأخير انداخته‌ام ، كفاره آن چقدر است ؟\r\nبراى هر روز ، يك مُد طعام . تقريباً 750 گرم گندم ، آرد ، جو و . . . . به فقير غير سيد بپردازيد و قضاى آن را هم بعداً بجا آوريد .\r\n122 . كفاره‌هايى را كه در سال‌هاى گذشته بر عهده من آمده است ، بايد با قيمت گذشته پرداخت كنم يا با قيمت فعلى ؟\r\nكفاره بايد به صورت غذا دادن و سير كردن فقير يا دادن مد طعام ( 750 گرم گندم ، آرد و . . . ) انجام شود و دادن پول آن به فقير كافى نيست .\r\n\r\nمتفرقه روزه\r\n123 . پدرمان از دنيا رفته است ، آيا مىتوانيم همزمان روزه‌هاى او را قضا كنيم ؛ يا در گرفتن روزه قضا ، ترتيب لازم است ؟\r\nهم زمان بودن روزه قضا اشكال ندارد ، بنابر اين چند نفر مىتوانند در يك روز روزه قضاى او را بجا آورند .\r\n124 . چند روز در سال روزه گرفتن حرام است ؟\r\nدو روز ، روز عيد فطر و روز عيد قربان روزه گرفتن حرام است .\r\n125 . اگراول رمضان ثابت نشده باشد ، به چه نيت ، روزه بگيريم ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر روزى كه يقين به اول رمضان نداريد ، مىتوانيد نيت روزه قضا نماييد و اگر روزه قضا بر عهده نداريد ، مىتوانيد به نيت روزه مستحبى آخر شعبان بگيريد و اگر بعداً ثابت شود كه اول رمضان بوده است ، روزه رمضان محسوب مىگردد .\r\n126 . آيا انسان مىتواند نذر كند كه روزه رمضان را در مسافرت بگيرد ؟\r\nخير ، چنين نذرى باطل است .\r\n127 . يوم الشك چه روزى است و روزه آن چه صورت دارد ؟\r\nروزى كه نمىدانيم سىام شعبان است يا اول رمضان ، يوم الشك ناميده مىشود و روزه گرفتن در آن واجب نيست ، و نيز روزى كه نمىدانيم آخر رمضان است يا اول شوال يوم الشك است و روزه در آن واجب است .\r\n128 . چهار روز در سال كه روزه مستحبى در آن ثواب بسيار دارد كدامند ؟\r\n17 ربيع المولود ( تولد پيامبر اكرم « ص » ) ، 27 رجب ( مبعث رسول الله « ص » ) 25 ذى القعدة الحرام ( دحو الارض ) ، 18 ذى الحجة الحرام ( عيد غدير خم ) .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nاحكام اعتكاف\r\n129 . اگر در حال اعتكاف ، جايى از بدن نجس شود ، آيا لازم است فوراً آن را تطهير كنيم ؟\r\nخير ، تطهير آن ، وجوب فورى ندارد .\r\n130 . آيا درحال اعتكاف ، لازم است دائم الوضوء باشيم ؟\r\nدائم الوضوء بودن در حال اعتكاف ، واجب نيست ؛ هر چند با وضو بودن ، در هر حال ، مستحب است .\r\n131 . اگر شخص در ايام اعتكاف در مسجد ، جنب شود ، چه وظيفه‌اى دارد ؟\r\nچنانچه محتلم شده باشد ، بايد فورى از مسجد خارج شده ، غسل جنابت انجام دهد و اعتكافش صحيح است ؛ ولى اگر جنابت عمدى و بر اثر استمناء و مانند آن باشد ، اعتكاف باطل مىگردد .\r\n132 . حداقل و حداكثر اعتكاف چقدر است ؟\r\nحداقل اعتكاف ، سه روز است و حداكثرى براى آن تعيين نشده است ، و هرگاه دو روز به اعتكاف اضافه كند ، اعتكاف روز سوم واجب مىشود ، و افضل ايام اعتكاف ده روز آخر ماه رمضان است .\r\n133 . آيا در اعتكاف ، اجازه پدر و مادر لازم است ؟\r\nدر صورت عدم ايذاء ، اذن والدين شرط نيست ، بلى اگر فرزند بداند كه پدر يا مادر ، از انجام اعتكاف ، به جهت مهربانى و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nشفقت بر او ، ناراحت مىشوند ، بايد رضايت ايشان را جلب نمايد و با نهى آنها ، اعتكاف باطل مىگردد .\r\n134 . براى اعتكاف مستحب به مسجد رفته‌ايم ؛ آيا مى توانيم آن را به هم بزنيم ؟\r\nاعتكاف مستحبى را مى توان قبل از پايان روز دوم بر هم زد ولى اگر دو روز اعتكاف را در مسجد گذرانده باشيد ، اعتكاف روز سوم بر شما واجب مىشود .\r\n135 . آيا اعتكاف در همه مساجد شهر صحيح است ؟\r\nاعتكاف بايد در مسجد جامع شهر باشد و در ساير مساجد و يا در نمازخانه‌هاى دانشگاه ، صحيح نيست .\r\nمسجد جامع ، مسجدى است كه براى گروه خاصى ساخته نشده است در مقابل مسجد بازار و قبيله و محله كه در آنها معظم اهل بلد جمع نمىشوند و آماده براى اجتماع آنها هم نشده است ، ممكن است مسجد جامع متعدد و نزديك به هم باشد .\r\n136 . درچه صورت اعتكاف برانسان واجب مىشود ؟\r\nدر صورتى كه شخص ، نذر يا عهد بر اعتكاف نمايد ، يا قسم بر آن بخورد ، اعتكاف بر او واجب مىشود و نيز كسى كه دو روز را در اعتكاف بگذراند ، اعتكافِ روز سوم بر او واجب مىگردد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nاحكام زكات\r\n137 . زمان پرداخت زكات فطره چه موقع است ؟ آيا مىتوان براى رساندن به فقير خاصى پرداخت زكات را به تأخير انداخت ؟\r\nزمان پرداخت زكات فطره در روز عيد فطر است و براى پرداخت به فقير خاصى مىتوان به تأخير انداخت ؛ اما نبايد در پرداخت آن مسامحه و كوتاهى گردد و مىتوانيد به وسيله پست يا بانك براى او ارسال نماييد .\r\n138 . آيا مىتوانم با پول زكات فطره ، چيزى براى فقير خريدارى نمايم ؟\r\nخير ، زكات فطره‌اى را كه كنار گذاشته‌ايد ، بايد به همان صورت به فقير بدهيد و تبديل آن به جنس ديگر صحيح نيست .\r\n139 . آيا كسانى كه محصول خود را به صورت غوره يا انگور مىفروشند و آن را كشمش نمىكنند واجب است زكات بپردازند .\r\nدرصورتىكه‌كشمش آن به حد نصاب برسد زكات دارد ، هرچند انگورآن به مصرف برسد وتبديل به كشمش نشود .\r\n140 . چرا علماى شيعه زكات را فقط در نه چيز مىدانند ؟ بهتر نيست كه بجاى زكات شتر از موتور و كارخانجات ، زكات گرفته شود ؟\r\nبه نظر علماى شيعه ، زكات ، يك واجب مالى است كه مورد و مصرف آن بر طبق روايات اهل بيت عصمت و طهارت عليهم السلام ، تعيين شده است ؛ اما نسبت به ماشين و كارخانجات و ساير اموال ، هر گاه حكومت اسلامى نياز داشته باشد ، به\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمقدارىكه ضرورت داشته باشد و مصلحت بداند ، مىتواند از آنها ماليات دريافت‌كند و مورد مصرف را خود تعيين مىكند و نيازى به‌گسترش موارد زكات نيست .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nاحكام خمس\r\n141 . در شرايط فعلى كه پول حج و عمره ، بيش از يك سال در حساب سپرده در بانك مىماند ، پرداخت خمس آن واجب است يا خير ؟\r\nخمس ندارد ، اگر چه احتياط در پرداخت آن نيكو است .\r\n142 . آيا مىتوانيم خمس خود را به پدر و مادر فقير خود بدهيم ؟\r\nپدر و مادر فقير ، واجب النفقه اولاد هستند و اگر فرزند تمكن مالى داشته باشد ، بايد مخارج آنها را تأمين كند و اگر از ساداتند براى نفقه واجب نمىتواند سهم سادات به آنها بدهد ، و نسبت به سهم مبارك امام عليه السلام موكول به اذن فقيه جامع الشرايط است .\r\n143 . آيا مىتوانيم خمس خود را صرف حسينيه و يا سايركارهاى خير نماييم ؟\r\nسهم سادات بايد به سيد فقير داده شود ، اما نسبت به سهم امام عليه السلام با اجازه از مرجع تقليد خود و يا نماينده او ، مانعى ندارد .\r\n144 . حقوقى كه پس از فوت ، هر ماه به خانواده مرحوم داده مىشود ، آيا مشمول خمس مىگردد ؟\r\nچنانچه از مخارج سال اضافه بيايد ، خمس دارد .\r\n145 . كسى كه به تقليد از مجتهد ميت باقى مانده است ، خمس خود را بايد به چه كسى بپردازد ؟\r\nلازم است خمس را به مجتهد زنده بپردازد ، و پرداخت به وكيل مجتهد ميت كفايت نمىكند .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n146 . كتاب‌هايى را تهيه كرده‌ام ؛ ولى موفق به مطالعه آنها نشده‌ام ؛ آيا خمس به آنها تعلق مىگيرد ؟\r\nچنانچه مورد نياز و در معرض استفاده بوده ، خمس ندارد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nاحكام حج\r\n\r\nاستطاعت حج\r\n147 . مستطيع به چه كسى گفته مىشود ؟\r\nشخص بالغى كه ضروريات زندگى و مخارج رفت و آمد به حج را داشته باشد و در برگشت ، زندگى او مختل نشود ، از نظر مالى مستطيع است ، و با وجود قدرت بدنى و باز بودن مسير ( امكان رفتن ) ، حج بر او واجب مىگردد .\r\n148 . كسىكه بدون استطاعت به حج رفته ، چنانچه بعد مستطيع شود ، آيا لازم است ، مجدداً حج بجاى آورد ؟\r\nحج مستحبى ، كفايت از حج واجب نمىكند ، و لازم است مجدداً حج واجب خود را بجاى آورد .\r\n149 . آيا با قرض كردن شخص مستطيع مىشود ؟\r\nاگر اموال ديگرى به مقدار قرضى كه گرفته ، داشته باشد ، با قرض گرفتن مستطيع مىشود .\r\n150 . كسى كه از نظر مالى مستطيع است ، اگر از نظر بدنى قدرت بر انجام حج نداشته باشد ، آيا حج بر او واجب است ؟\r\nاگر در حال استطاعت مالى و بدنى كوتاهى كرده و حج بجا نياورده حج بر او مستقر شده و بايد نايب بگيرد ، و اگر مستقر نشده ، بنابر احتياط لازم نايب بگيرد تا از طرف او اعمال حج را انجام دهد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n151 . آيا شخصى كه مجرد است و ازدواج نكرده ، واجب الحج مىشود يا نه ؟\r\nبلى ، اگر استطاعت پيدا كند ، بايد به حج برود .\r\n\r\nنيابت در حج\r\n152 . پدرم از دنيا رفته ، وصيت به حج هم نكرده ، آيا لازم است براى او حج بجا بياوريم ؟\r\nاگر در زمان حيات ، حج بر او واجب نبوده است ، و وصيت به انجام حج هم نكرده است ، لازم نيست براى او حج بجاى آوريد .\r\n153 . آيا دختر هم مىتواند از طرف پدر به حج برود ، يا فقط به پسر مىرسد ؟\r\nبلى ، دختر هم مىتواند ، از طرف پدر يا مادر حج بجاى آورد .\r\n154 . آيا مىتوان يك حج را به نيابت از دو نفر انجام داد ؟\r\nهر كس در ماه ذيحجه ، فقط مىتواند يك حج واجب براى خود يا به نيابت از ديگرى انجام دهد ، اما حج مستحبى به نيابت از دو يا چند نفر مانعى ندارد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nاحكام معاملات\r\n\r\nخريد و فروش\r\n155 . اجناسى را كه از سابق در مغازه مانده و خريد ارزان داشته‌ايم ، مىتوانيم به قيمت روز بفروشيم ؟\r\nمانعى ندارد ؛ ولى سعى كنيد بىانصافى نشود كه آثار سوء دارد .\r\n156 . خريد و فروش چيزهايى كه احتمال دزدى بودن آنها را مىدهيم ، چگونه است ؟\r\nصرف احتمال مسروقه‌بودن‌كالا مضر نيست ؛ اما اگر بعداً معلوم شود كه مال ديگرى است ، بايد به صاحبش برگردانده شود .\r\n157 . حكم پولى كه دلال معاملات حرام [ مثل واسطه درگرفتن قرض ربوى 
  ] ازطرفين معامله مىگيرد چيست ؟\r\nواسطه‌گرى و دلالى براى معاملات حرام ، حرام است و بايد پولى را كه براى اين كار گرفته ، به صاحبش برگرداند .\r\n158 . آيا معامله مال مسروقه باطل است يا فضولى ؟\r\nتصرف درمال مسروقه حرام است ، و اگر معامله‌اى برروى آن انجام گيرد ، فضولى است ، كه با رد مالك باطل مىشود .\r\n159 . كسانى كه به فال‌گيرى مشغولند ، اولًا كار آنها چه صورت دارد و ثانياً پولى كه به آنها داده مىشود ، جايز است يا خير ؟\r\nعمل آنها حرام است و پول دادن در مقابل آن ، تضييع مال و استفاده از آن پول هم اكل مال به باطل و حرام است .\r\n160 . كسانى كه از طريق فروش موادمخدرپولى به دست آورده‌اند\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nوفعلًا توبه كرده‌اند ، نسبت به پول‌هاى مذكور چه تكليفى دارند ؟\r\nاگر واقعاً از گناه خود توبه كنند ، ان شاءالله خداوند متعال آنها را مىآمرزد و نسبت به اموالى كه جمع كرده‌اند ، لازم است به مرجع تقليد خود مراجعه نمايند تا وظيفه ايشان را بيان نمايد .\r\n161 . خريد و فروش و به گردن انداختن صليب چه صورت دارد ؟\r\nمعامله صليب و به گردن آويختن آن حرام است .\r\n162 . آيا پيش‌خريد اجناس به قيمت‌كمترصحيح است ؟\r\nاشكال ندارد ، مشروط به آن‌كه تمام قيمت را نقد بپردازد .\r\n\r\nشركت\r\n163 . اگر جنسى را براى شركت خريدارى كنند و يكى از شركا در موعد مقرّر سهم خود را نپردازد ، آيا از سود اين جنس سهم مىبرد ؟\r\nبا فرض اين‌كه جنس براى شركت خريدارى شده ، همه شركا در سود آن شريك هستند ؛ هر چندكه يكى از شركا سهم خود را نداده باشد ؛ اما در صورت عدم عذر شرعى ، گناهكار است .\r\n164 . خانه‌اى بين چند نفر ورثه مشترك است و يكى از آنها راضى به تصرف ساير شركا نمىباشد ؛ آيا شركاء ديگر مىتوانند نسبت به سهم خود تصرف كنند ؟\r\nاگر خانه مشاع است و سهم هر يك از شركا مشخص نشده است ، تصرف در آن ، بدون رضايت همه شركا جايز نيست و در مورد سؤال ، شركا مىتوانند به حاكم شرع جامع‌الشرايط مراجعه كنند تا شريك ممتنع را به فروش يا جدا كردن سهم خود و يا اجازه استفاده به نوبت شركا از خانه ، وادار نمايد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nرهن\r\n165 . معنى رهن چيست ؟\r\nرهن يا گرو گذاشتن ، آن است كه بدهكار مالى را نزد طلبكار مىگذارد تا اگر طلب او را به موقع پرداخت نكرد ، طلبكار بتواند طلب خود را از آن مال بردارد .\r\n166 . رهن خانه كه فعلًا مرسوم است ، يعنى چند ميليون مىدهند تا صاحب خانه مبلغى را از اجاره كم كند ، آيا وجه شرعى دارد ؟\r\nاگر قرض مشروط به كم شدن مال الاجاره باشد ، قرض ربوى و حرام است و اگر مؤجر خانه را به مبلغى اجاره دهد و در ضمن اجاره شرط كند كه فلان مبلغ را مستأجر به او قرض بدهد اشكال ندارد .\r\n167 . اگر كسى ماشين يا خانه خود را نزد طلبكار رهن بگذارد ، آيا طلبكار مىتواند از آن ماشين يا خانه استفاده كند ؟\r\nبدون رضايت مالك ، تصرف طلبكار در مال مورد رهن جايز نيست .\r\n\r\nاجاره\r\n168 . فرق بين اجاره شخص و جعاله چيست ؟\r\n1 . در اجاره بر خلاف جعاله بايد مدت معلوم باشد .\r\n2 . عقد اجاره لازم است ؛ اما عقد جعاله جايز است ؛ يعنى طرفين مىتوانند عقد را به هم بزنند .\r\n3 . در اجاره پس از خواندن صيغه ، اجير ، مالكِ مال الاجاره مىشود ؛ ولى در جعاله ، تا كار انجام نگيرد ، عامل ، نمىتواند طلب مزد كند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n169 . اگر خانه‌اى را به مبلغى اجاره كنيم ، آيا مىتوانيم آن را به مال الاجاره بيشتر ، به ديگرى اجاره دهيم ؟\r\nاگر درعقد اجاره ، مالك با مستأجر شرط نكرده باشدكه فقط خود او از مورد اجاره استفاده كند ، مستأجر مىتواند آن را به ديگرى اجاره دهد . البته چنانچه تعميرى در آن انجام نداده باشد ، نمىتواند مال الاجاره بيشترى از مستأجر دوم بگيرد .\r\n170 . آيا مستأجر بدون اجازه مالك مىتواند تغييركاربرى مغازه را بدهد ؟\r\nچنانچه درضمن اجاره ، شغل خاصى شرط شده باشد ، تغيير آن بدون اجازه مالك جايز نيست .\r\n\r\nحواله\r\n171 . چك ، حكم پول را دارد ، يا حواله محسوب مىشود ؟\r\nچك حكم پول را ندارد بلكه سند و مدرك حواله است .\r\n172 . اگرچك قبل از وصول براثر سوختن و يا مفقود شدن يا سرقت از بين برود آيا ذمّه بدهكار برى مىشود ؟\r\nبا تحقق‌حواله شرعى ذمه بدهكار برى مىشود ، و طلبكار بايد براى دريافت طلب خود از محال عليه ( بانك ) اقدام كند .\r\n173 . آيا ضمانت مرسوم در بانك‌ها و صندوق‌هاى قرض الحسنه كه قبل از بدهكار شدن شخص ( قبل از گرفتن وام ) ديگرى ضامن او شود ضمانت شرعى است ؟\r\nضمانت قبل از بدهكار شدن شخص ، ضمانت شرعى نيست بلكه ضمان ما لم يجب است و صحيح نمىباشد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n174 . اگر بدهكار ، طلبكار خود را به شخص ثالثى حواله دهد كه طلبش را از او وصول نمايد ، در صورت تخلف شخص ثالث ، طلب‌كار مىتواند به بدهكار اول مراجعه نمايد ؟\r\nاگر حواله با شرائط صحت انجام شود ، طلبكار حق رجوع به بدهكار اول را ندارد .\r\n175 . آيا امضاى پشت چك بمنزله ضمانت است ؟\r\nبلى اگر چك صورى نباشد ، و امضا كننده بعنوان ضمانت پشت چك را امضا كرده است ، مديون مىباشد .\r\n\r\nربا\r\n176 . آيا ربا در قرض توليدى و مصرفى تفاوت مىكند ؟\r\nربا گرفتن و ربا دادن در قرض ، مطلقاً حرام است ؛ چه قرض گيرنده ، وام را براى مصرف در هزينه‌هاى جارى زندگى خود بخواهد و چه براى سرمايه گذارى و تجارت .\r\n177 . آيا مادر مىتواند به فرزند قرض ربوى بدهد ؟\r\nربا بين مادر و فرزند حرام است .\r\n178 . خريد و فروش اسكناس چه حكمى دارد ؟\r\nدر صورتى كه غرض عقلايى . مثل تبديل پول كهنه به نو يا پول ريز به درشت يا براى فرار از ربا باشد . اشكال ندارد .\r\n179 . آيا فرزند مىتواند از پدر خود قرض ربوى بگيرد ؟\r\nربا به طور كلى حرام است ؛ غير از ربا بين پدر و فرزند و زن و شوهر و ربايى كه مسلمان از غير مسلمانى كه در پناه اسلام نيست ، مىگيرد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n180 . آيا مرد مىتواند از همسر خود قرض ربوى بگيرد ، و همان پول را به صورت قرض ربوى به فرزند بدهد ؟\r\nجواب مانعى ندارد .\r\n181 . آيا ربا بين نوه و پدر بزرگ جايز است ؟\r\nاحتياط در ترك است .\r\n\r\nبانك‌ها\r\n182 . خريد سهام بانك و مؤسساتى كه معاملات ربوى دارند ، چه صورت دارد ؟\r\nخريد سهام مؤسساتى كه درآمد غير مشروع دارند ، جايز نيست .\r\n183 . كارمزدى كه صندوق‌هاى قرض‌الحسنه از وام‌گيرندگان دريافت مىكنند ، چه صورت دارد ؟\r\nبه شكلى كه فعلًا معمول است ، جايز نيست .\r\n184 . جايزه‌هايىكه بانك به صاحبان حساب قرض‌الحسنه مىدهد ، چه صورتى دارد ؟\r\nاگر در موقع افتتاح حساب ، شرط شركت در قرعه كشى نكرده باشند ، اشكال ندارد ؛ هر چند انگيزه شخص از افتتاح حساب ، شركت در قرعه كشى باشد .\r\n185 . آيا قرضى راكه بانك براى استفاده خاصى به اشخاص مىدهد ، جايز است شخص در امر ديگرى مصرف كند ؟\r\nخير ، جايز نيست .\r\n186 . پولى مربوط به ديگرى درحساب بانكى من بود ، جايزه بانكى به من تعلق گرفت . آيا جايزه را بايد تقسيم كنيم ؟\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nجايزه‌اى كه بانك مىدهد مربوط به صاحب حساب است ، هر چند موجودى دفترچه مربوط به ديگرى باشد .\r\n\r\nنذر\r\n187 . كسى كه نمىداند نذرش را به زبان گفته يا فقط از فكر و ذهنش گذرانده است ، آيا بايد به نذر خود عمل كند ؟\r\nدر صورتى كه يقين ندارد كه صيغه نذر را به عربى يا فارسى خوانده است ، عمل به نذر بر او واجب نيست .\r\n188 . اگر انسان براى نذر خود وقت تعيين كند ، ولى در زمان خود نتواند آن را انجام دهد ، وظيفه‌اش چيست ؟\r\nدر غير روزه ، اگر در وقت انجام دادن نذر ، نتواند آن را بجا آورد ، تكليف از او ساقط است و كفاره هم ندارد .\r\n189 . نذرهايى براى قبولى در كنكور كرده‌ام كه انجام آن با درس خواندن برايم مشكل است ؛ آيا مىتوانم آنها را تغيير دهم ؟\r\nاگر در موقع نذر كردن ، صيغه نذر را به عربى يا فارسى نخوانده باشيد ، چيزى بر شما واجب نيست .\r\n190 . آيا نذر ، صيغه خاصى دارد ؟\r\nآرى ، نذر صيغه خاصى دارد ؛ براى مثال ، شخصى كه در مورد شفا يافتن بيمارىاش نذر مىكند كه مبلغى به فقير بدهد ، چنين مىگويد : « لِلّهِ عَلى انْ شَفَى اللهُ مَرَضى ان اعْطِى الْفَقيرَكَذا » . البته لازم نيست به عربى بخواند و همين اندازه كافى است كه بگويد : براى خدا بر عهده من است كه اگر بيمارى من شفا يابد ، فلان مبلغ را به فقير بدهم .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n191 . نذرى كرده‌ام ؛ ولى بين دو چيز ( روزه گرفتن و صدقه دادن به فقير ) شك دارم و نمىدانم كدام يك از آن دو است ؛ تكليف چيست ؟\r\nبايد احتياط كرده ، به هر دو عمل كنيد .\r\n192 . كفاره نذرى كه عمداً بجا نياورده و مدتى از زمان آن گذشته است ، چگونه است ؟\r\nكفاره آن ، آزاد كردن يك بنده يا اطعام شصت فقير و يا گرفتن دو ماه روزه است .\r\n193 . آيا تغيير نذر جايز است ؟ براى مثال ، كسى كه نذر كرده در روز عاشورا ، به مردم شير بدهد ، آيا مىتواند بجاى آن خوراكى ديگرى بدهد ؟\r\nاگر نذر طبق صيغه معتبر شرعى بوده ، تغيير آن جايز نيست ؛ بلكه بايد به همان صورتى كه نذر كرده ، عمل كند و در غير اين صورت ، تغيير مورد نذر ، اشكال ندارد .\r\n194 . كسى نذر كرده پولى را به فقير بدهد ؛ ولى مقدار آن را فراموش كرده ، وظيفه او چيست ؟\r\nاگر نذر با صيغه معتبر شرعى بوده ، واجب است به آن عمل كند ، مىتواند به مقدار حداقل اكتفا كند ؛ به عنوان مثال ، اگر بين هزار تومان يا بيشتر ترديد دارد ، پرداخت همان هزار تومان كافى است [ و اگر بيشتر هم بدهد ، كار پسنديده‌اى است 
  ] .\r\n195 . نذر براى ديگرى يا از پول ديگرى چه صورت دارد ؟ مثلًا مادرى نذر كند كه پسرش فلان كار را انجام دهد .\r\nنذرى كه انجام آن و يا پول آن بر عهده ديگرى باشد ، صحيح نيست .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nضمان تصرف در مال غير\r\n196 . آيا تصرف در اموال غير مسلمين بدون رضايت آنها جايز است ؟\r\nاموال غير مسلمين كه در پناه حكومت اسلامى هستند ، محترم است و تصرف در آن ، موجب ضمان مىگردد .\r\n197 . كسانى كه در زمين وقفى خانه ساخته‌اند و مدت اجاره آنان تمام شده ، ادامه تصرف در ان زمين چه صورت دارد ؟\r\nتصرف در زمين وقفى ، بدون اجازه از متولى شرعى ، غصب و حرام و موجب ضمان اجرة المثل مدت تصرف مىباشد .\r\n198 . اگر كسى قبل از سن بلوغ ، مالى را از ديگرى دزديده يا تلف كرده است ، اكنون چه وظيفه‌اى دارد ؟\r\nاتلاف مال ديگرى قبل از بلوغ هم موجب ضمان است و واجب است عوض آن را به صاحبش بپردازد .\r\n199 . اگر آبى كه به باغ ميوه داده مىشود ، از چاه غصبى باشد ، ميوه آن غصبى مىشود ؟\r\nخير ، ميوه آن غصبى نيست ؛ ولى كسى كه آب را غصب كرده ، ضامن است .\r\n200 . اگر وسائل اشخاصى كه اكنون به ايشان دسترسى نداريم ، پيش ما باشد ، حكمش چيست ؟\r\nاگر صاحبان يا ورثه آن‌ها را مىشناسيد ، بايد به هر صورت به صاحبش برسانيد يا رضايت ايشان را تحصيل كنيد ؛ و اگر از پيدا كردن صاحب آنها مأيوس هستيد ، مىتوانيد عين آنها را با اجازه مجتهد از طرف صاحبش صدقه بدهيد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n201 . اگر پزشك اورژانس در انجام عمل جراحى بيمار ، كوتاهى كند ، در صورت مرگ او ، آيا پزشك ، ضامن ديه است يا خير ؟\r\nاگر بطورى باشد كه تلف شدن بيمار مستند به كوتاهى پزشك باشد ، مثل اينكه پزشك مسئوليت مركز اورژانش را قبول كرده ، و موجب اعتماد مردم به مراقبت و عدم كوتاهى او گرديده ، مع ذلك عمداً كوتاهى كند ، حكم به ضمان او موجه است .\r\n202 . اگر به كسى بدهكار باشيم و او فوت شود ، بدهى خود را به كدام يك از ورثه بايد بپردازيم ؟\r\nبدهى شما حكم ساير تركه و اموال ميت را دارد ، و بايد طبق قانون ارث تقسيم شود و اگر طلب‌كار ، براى تقسيم اموالش كسى را وصى قرار داده باشد ، بدهى خود را بايد به وصى او بپردازيد .\r\n203 . اگر شوهر دست‌بند طلاى همسر را كه مثلًا دويست هزار تومان ارزش داشته ، قرض گرفته است ، فعلًا كه قيمت طلا بالا رفته ، چه مبلغى بايد بپردازد ؟\r\nاگر همسر دستبند را فروخته و پول آن را به شوهر قرض داده است ، همان دويست هزار تومان را طلبكار است ؛ اما اگر طلا را قرض داد ، شوهر بايد معادل طلايى آن را بپردازد ؛ هر چند قيمت طلا ترقى كرده باشد .\r\n204 . اگر در بسته‌هاى پولى كه ازبانك گرفته‌ايم ، چند عدد اسكناس اضافى باشد ، آيا مىتوانيم براى خود برداريم ؟\r\nخير ، بايد به متصدى بانك برگردانده شود .\r\n205 . آيا گرفتن تاوان حرام است ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتاوان ، مابه ازاى مال تلف شده است و گرفتن آن اشكال ندارد ؛ ولى اگر مال ، بدون افراط و تفريط در دست امين ( وديعه يا عاريه گيرنده ) ، تلف شد ، او ضامن نيست و نمىتوانيد از او چيزى مطالبه كنيد .\r\n206 . اگر مال ديگرى را به ما هديه دادند ، آيا مىتوانيم در آن تصرف نماييم ؟\r\nتصرف در آن جايز نيست و اگر مالك آن را بشناسيد ، بايد مال را به او برسانيد و اگر نمىشناسيد ، با اجازه مجتهد جامع‌الشرايط ، از طرف صاحبش به فقير غير سيد صدقه بدهيد .\r\n207 . دستگاه آب ميوه‌گيرى را براى تعمير به تعميركار دادم و نزد او به سرقت رفت ؛ آيا صاحب مغازه ضامن است ؟\r\nاگر صاحب مغازه ، در نگه‌دارى آن كوتاهى نكرده باشد ، ضامن نيست و اگر كوتاهى كرده . مثلا در مغازه را باز گذاشته و رفته ياجنس را جايى گذاشته كه در معرض دزديده شدن بوده . ضامن است و بايد جبران نمايد .\r\n\r\nضمان تصرف در بيت المال\r\n208 . اگر جنسى را از اداره‌اى به طور غير قانونى برداريم ، آيا حلاليت طلبيدن از رئيس اداره كافى است ؟\r\nحلاليت طلبيدن از رئيس اداره ، كافى نيست ؛ اگر عين جنس موجود است ، خود آن و اگر از بين رفته ، مثل يا قيمت آن را بايد به اداره مربوطه برگردانيد .\r\n209 . آيا استفاده از وسايل دانشگاه و غذاخورى در اتاق خوابگاه ، منع شرعى دارد ؟\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاستفاده از وسائل و اموال دانشگاه بر خلاف مقررات دانشگاه ، جايز نيست و موجب ضمان مىگردد .\r\n210 . انجام كار شخصى در ساعات ادارى ، بدون محاسبه مرخصى ، چه صورت دارد ؟\r\nتابع مقررات و اجازه قانونى مسئول مربوط مىباشد .\r\n211 . آيا اجازه مدير مربوطه در امور مرخصى ، اضافه كارى و . . . به صورت فرا قانونى جايز است يا خير ؟\r\nمدير اداره در حد مقررات مشروع ، حق دارد اجازه دهد و اجازه او در امور خلاف مقررات ، لغو و بيهوده است و موجب برداشته شدن ضمان شرعى نيست .\r\n212 . مبلغى از بودجه فعاليت‌هاى فرهنگى نزد من باقى مانده است ؛ آيا مىتوانم آن را به ديگرى قرض بدهم و يا خودم به عنوان قرض بردارم و سپس جايگزين نمايم ؟\r\nاستفاده از اموال عمومى بر خلاف مقررات ، جايز نيست و موجب ضمان مىگردد .\r\n213 . اگر فيش غذايى كه اعتبار آن تمام شده ، بجاى فيش معتبر غذا بدهيم و غذا بگيريم ، چه صورت دارد ؟\r\nاستفاده از فيش‌هايى كه از اعتبار ساقط شده ، براى دريافت غذا و تصرف در غذايى كه با آن فيش گرفته شود ، جايز نيست و موجب ضمان قيمت آن مىگردد .\r\n214 . آيا مىتوانم غسل واجب در محل كار بنمايم با آنكه امكان غسل تا آخر وقت در خارج محل كار نيست ؟\r\nاگر غسل در محل كار بر خلاف مقررات باشد ، غسل كردن\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nجايز نيست و مىتوانيد در آخر وقت با تيمم بدل از غسل نماز بخوانيد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nاحكام خوراكىها\r\n215 . با كندن سر گنجشك ، ذبح محقق مىشود يا خير ؟\r\nسر گنجشك را مانند سر ساير حيوانات ، بايد با شرايط خاصى بريد و اگر سر آن را بكنند ، ذبح محقق نمىشود ، و خوردن گوشت آن حرام است .\r\n216 . اگر كشمش و خرما در غذا بجوشد ، خوردن آن چه صورتى دارد ؟\r\nاشكال ندارد .\r\n217 . گوشت خرگوش ، حلال است يا حرام ؟\r\nخرگوش ، حرام گوشت است و فرقى بين انواع آن نيست .\r\n218 . آيا گوشت مرغى كه امروز در بازار پخش مىشود ، ازنظر شرعى حلال است ؟\r\nذبح شده مسلمان ، محكوم به طهارت و حليت است ؛ و تحقيق در اين مورد هم لازم نيست ، بلى اگر در مورد خاصى يقين كنند كه اين مرغ يا گوسفند ، ذبح شرعى نشده است ؛ خوردن آن حرام است .\r\n219 . آيا شوك دادن به حيوان ، براى راحتى ذبح ، اشكال دارد ؟\r\nاگر پس از شوك دادن ، حيوان زنده باشد و پس از ذبح هم به مقدار معمول خون از آن خارج شود ، اشكال ندارد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nاحكام عزادارى\r\n220 . با توجه به اين كه برگزارى مراسم شبيه‌خوانى از سنّت‌هاى قديمى است و گاهى اثر مثبتى در دل مردم دارد ، حكم آن چيست ؟\r\nاگر مراسم شبيه‌خوانى ، مشتمل بر امور دروغ و باطل نباشد و با توجه به مقتضيات زمان ، باعث وهن مذهب حق هم نشود ، اشكال ندارد ؛ ولى در عين حال ، بهتر است علاوه بر آن ، مجالس وعظ ، ارشاد ، ذكر مصائب حسينى و مرثيه‌خوانى برپا شود .\r\n221 . برهنه شدن درهنگام عزادارى ، چه حكمى دارد ؟\r\nاگر در معرض نگاه نامحرم نباشد ، اشكال ندارد .\r\n222 . آيا در ماه محرم ، اعمالى مثل عقد و عروسى ، بند انداختن و رنگ كردن موها و آرايش زنان اشكالى دارد ؟\r\nاگر توأم با معصيت و يا هتك حرمت ايام عزادارى حضرت سيدالشهدا عليه السلام نباشد ، اشكال ندارد ؛ ولى سزاوار است كه مسلمانان غيرتمند ، سعى كنند اين‌گونه مراسم را در ماه‌هاى ديگر و ايام متناسب با آن ، برگزار كنند .\r\n223 . اگر بعضى از واجبات به سبب شركت شخص در مجالس عزادارى از او فوت شود ( مثلًا نماز صبح قضا شود ) ، وظيفه او نسبت به شركت و يا عدم شركت در اين گونه مجالس چيست ؟\r\nبديهى است كه انجام نمازِ واجب ، مقدّم بر شركت در مجالس عزادارى اهل بيت عليهم السلام است و ترك نماز و فوت شدن آن به بهانه شركت در عزادارى امام حسين عليه السلام ، جايز نيست ؛ البته شركت در عزادارى به گونه‌اى كه مزاحم نماز نباشد ، مستحب مؤكد است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n224 . در برخى مواردِ مرثيه خوانى و يا مداحى زنان در مجالس زنانه ، صداى آنان به گوش مردان مىرسد ؛ آيا اين عمل جايز است ؟\r\nاگر صداى آنان موجب لذت بردن مردان و تحريك شهوت گردد ، جايز نيست .\r\n225 . آيا نماز جماعت اول وقت مهم‌تر است يا ادامه عزادارى امام حسين عليه السلام ؟\r\nنماز جماعت مقدم است ؛ همان گونه كه امام حسين عليه السلام در روز عاشورا ، هنگام ظهر ، نماز را اقامه فرمودند ، بايد پيروان اهل بيت عليهم السلام در همه حال سعى كنند تا آن جا كه ممكن است ، نماز را اول وقت و به جماعت بخوانند .\r\n226 . استفاده از آلات لهو و موسيقى ، در مراسم عزادارى ، چه حكمى دارد ؟\r\nاستفاده از آلات مذكور جايز نيست و تفاوتى بين مراسم عزادارى و جشن وجود ندارد .\r\n227 . استفاده از زنجيرهايىكه داراىتيغ هستند ، چه حكمى دارد ؟\r\nاگر استفاده از زنجيرهاى مزبور ، باعث ضرر بدنى قابل توجهى گردد ، جايز نيست .\r\n228 . اگر روضه بىاساسى خوانده شود ما چه وظيفه‌اى داريم ؟\r\nدر هر موردى دروغى از ذاكرين بشنويد بر حسب وظيفه شرعى بايد به عنوان نهى از منكر به خود گوينده تذكر دهيد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nاحكام خانواده\r\n\r\nازدواج\r\n229 . اگر بخواهيم عقد موقت را به عقد دائم تبديل كنيم ، چگونه عمل كنيم ؟\r\nبايد مدّت عقد موقت تمام شود و يا بقيه مدت را شوهر ببخشد و سپس عقد دائم خوانده شود و در غير اين صورت ، عقد دائم باطل است .\r\n230 . هر گاه پس از اجراى طلاق ، مرد يا زن ، يقين كنند كه دو شاهد طلاق يا يكى از آنها عادل نبوده‌اند ، تكليف چيست ؟\r\nاگر يقين كنند كه شهود طلاق در هنگام طلاق عادل نبوده‌اند ، طلاق باطل است و زوجيت باقى است و براى جدايى ، نياز به طلاق مجدّد با رعايت شرايط كامل دارند .\r\n231 . آيا خواندن صيغه عقد ازدواج ، در حالى كه زن در عادت ماهانه باشد ، صحيح است ؟\r\nاشكال ندارد ؛ و پاك بودن زن در وقت خواندن عقد ، شرط صحت عقد نيست .\r\n232 . آيا عقد ازدواج نياز به شاهد دارد ؟\r\nدر ازدواج دائم يا موقت ، نياز به حضور شاهد نيست .\r\n233 . آيا پدر خانواده در صورت تخلّف از پرداخت نفقه همسر و فرزندان ، ضامن است ؟\r\nشوهر در صورت تخلّف از پرداخت نفقه همسر ، ضامن است و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبايد جبران نمايد ، اما اگر پدر نفقه فرزند را نداد ، گناه كرده ولى ضمان شرعى ندارد .\r\n234 . ازدواج با كفار ، در چه صورتى جايز است ؟\r\nازدواج زن مسلمان با مرد كافر - اهل كتاب و غير اهل كتاب - و ازدواج مرد مسلمان با زن كافر غير اهل كتاب ، حرام و باطل است ؛ بلى ، مرد مسلمان مىتواند با كافر اهل كتاب - يهودى ، مسيحى و زرتشتى - ازدواج موقت نمايد ، بلكه ازدواج دائم نيز جايز است اگر چه خلاف احتياط است .\r\n235 . آيا خانم‌ها مىتوانند بدون اجازه شوهر در آمد خود را خرج كنند ؟\r\nدر آمد مشروع زن مربوط به خود اوست و در خرج كردن آن ، نياز به اذن شوهر ندارد ؛ البته بهتر است خانم‌ها نسبت به مخارج خود با شوهر هماهنگى داشته باشند تا موجب كدورت در زندگى نشود .\r\n236 . فرموده‌اند كه اگر مردى با زنى ازدواج كند ، ربيبه ( دختر آن زن از شوهر قبلى ) به او محرم مىشود ، آيا اين دختر بر پدر اين مرد هم محرم است يا خير ؟\r\nربيبه بر پدر و فرزندان آن مرد محرم نيست .\r\n237 . آيا مىتوان با دو خواهر ازدواج موقت كرد ؟\r\nجمع بين دو خواهر در ازدواج دائم يا موقت جايز نيست .\r\n\r\nفسخ عقد\r\n238 . فسخ عقد نكاح ، در چه مواردى جايز است ؟\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاگر يكى از عيوبىكه موجب فسخ مىشود و در توضيح‌المسائل ذكر شده است ، در زن يا مرد موجود باشد ، طرف مقابل حق فسخ دارد و نيز اگر عقد را مشروط يا مبنى بر وجود وصفى در عروس يا داماد جارى ساخته باشند و خلاف آن ثابت شود ، براى طرف مقابل حق فسخ وجود دارد .\r\n239 . چه تفاوتى بين طلاق و فسخ است ؟\r\nالف - در طلاق ، اختيار طلاق با مرد است ؛ اما فسخ عقد از طرف زوجه هم ممكن است .\r\nب - پس از طلاق ، در صورتى كه نزديكى صورت نگرفته باشد ، نصف مهريه بر عهده مرد است ؛ اما در مورد فسخ بدون نزديكى ، چيزى بر عهده شوهر نيست ، مگر در مورد عنن ، كه نصف مهر المسمى را مرد بايد بپردازد .\r\nج - طلاق ، نياز به خواندن صيغه مخصوص و شرايط خاص ، از قبيل حضور دو شاهد عادل و . . . دارد ؛ به خلاف فسخ كه اين شرايط در آن معتبر نيست و با هر عبارتى كه اين معنى را برساند ، محقق مىشود .\r\nد - در طلاق ، اگر رجعى باشد حق رجوع وجود دارد ؛ اما در فسخ ، حق رجوع نيست .\r\n240 . حق فسخ تا چه زمانى ادامه دارد ؟\r\nحق فسخ ، فورى است ؛ به اين معنى كه با اطلاع زوج يا زوجه از وجود عيب در طرف مقابل و اطلاع از حق فسخ ، در صورتى كه صاحب حق مايل به فسخ باشد ، بايد بلافاصله عقد را فسخ نمايد و در صورت تعلّل يا رضايت به وضع موجود ، حق فسخ او از بين مىرود .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nشير دادن و محرميت\r\n241 . اگر دختر ، شير خانمى غير از مادر خود را بخورد ، به كدام يك از فرزندان آن زن محرم مىشود ؟\r\nاگر شير خوردن به مقدار رضاع كامل و با شرايط آن بوده ، اين دختر به تمام فرزندان آن زن محرم مىشود .\r\n242 . در مسئله قبل ، آيا فرزند مادر رضاعى به برادر و خواهر اين دختر محرم مىشود ؟\r\nخير ، فرزندان مادر رضاعى فقط به اين دختر محرمند و نسبت به خواهر و برادر او نامحرم هستند .\r\n243 . پس از خوانده شدن صيغه عقد ، چه كسانى به طرفين محرم مىشوند ؟\r\nشوهر ، پدر شوهر ، پدربزرگ‌هاى مادرى و پدرى شوهر و فرزندان شوهر از همسر ديگر ، به زن محرم مىگردند ؛ ولى برادر شوهر ، عمو و دايى شوهر ، برادرزاده و خواهرزاده شوهر و . . . نامحرمند .\r\nزوجه ، مادر زن ، مادربزرگ‌هاى پدرى و مادرى زن ، دختران زن از شوهر ديگر [ پس از نزديكى 
  ] به مرد محرم مىگردند ؛ ولى خواهر زن ، خواهرزاده و برادرزاده او ، خاله و عمه زن و . . . به مرد نامحرمند .\r\nموارد ديگرى از محرميت كه كمتر مورد ابتلاست ، ذكر نگرديد .\r\n244 . كسىكه همسر خود را طلاق داده است آيا مىتواند در ايام عده او را به عقد موقت خود درآورد ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر طلاق به اين اشكال ندارد ، اما در طلاق رجعى عقد صحيح نيست ، و در صورت لمس يا نزديكى رجوع محسوب مىشود .\r\n\r\nمتفرقه خانواده\r\n245 . آيا فرزند خوانده ، مَحرم است ؟\r\nفرزند خوانده ، محرم نيست ؛ مگر آن‌كه ازطريق رضاع ( شيرخوارگى ) و يا عقد ازدواج ، طبق شرايط خاصى ، محرم شود .\r\n246 . شخصى براى تربيت فرزند ، با كمربند يا چيزهاى ديگر ، به طورى او را تنبيه مىكند كه جاى آن كبود يا سياه مىشود ؛ آيا اين كار شرعاً جايز است ؟\r\nتأديب فرزند بر پدر لازم است ؛ و اگر راهى براى آن جز كتك زدن نداشته باشد ، اشكال ندارد ، اما دستور شرع آن است كه تنبيه نبايد موجب ديه شود ؛ پس اگر طورى بزند كه بدن فرزند سرخ يا سياه شود يا خون بيايد ، حرام است ، و گناه كرده و موجب ديه مىشود . يادآورى مىشود كه تنبيه زياد ، خصوصاً به نحو مذكور ، نتيجه معكوس دارد .\r\n247 . فرزندى كه در عقد موقت به وجود مىآيد ، مربوط به چه كسى است ؟\r\nهمانند فرزندى كه در عقد دائم متولد مىشود ، به پدر و مادر شرعى تعلق دارد و از يكديگر ارث هم مىبرند ، و نفقه و مخارج او بر عهده پدر است .\r\n248 . آيا زن در مال شوهر كه پس از ازدواج به دست آورده ، شريك مىباشد ؟\r\nزن و شوهر ، هر يك مالك درآمد خود هستند ، و هيچكدام در\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمال ديگرى شريك نمىباشند .\r\n249 . آيا اطاعت از پدر و مادر شوهر ، بر عروس واجب است ؟\r\nاطاعت از آنها براى عروس واجب نيست ؛ ولى مناسب است بگونه‌اى رفتار شود كه موجبات بى احترامى به آنها و اختلاف فراهم نگردد .\r\n250 . آيا زن و شوهر مىتوانند براى تحريك جنسى ، با هم فيلم مستهجن ببينند ؟\r\nمشاهده اين گونه فيلم‌ها براى همه حرام است .\r\n251 . در صورتى كه شخص با دست يا بدن همسر ملاعبه كند و بدون دخول ، منى از او خارج شود ، آيا استمناء محسوب مىشود ؟\r\nخارج شدن منى به صورت مذكور درسؤال ، حرام نيست .\r\n\r\nمحرم و نامحرم\r\n252 . آيا پوشيدن جوراب براى خانم‌ها لازم است ؟\r\nبلى ، خانم‌ها در برابر نامحرم بايد روى پاى خود را بپوشانند و در اين جهت فرقى بين حال نماز و غير نماز نيست .\r\n253 . ظاهر شدن خانم‌ها با مانتوهاى تنگ ، در بيرون منزل چه حكمى دارد ؟\r\nرفت و آمد خانم‌ها درمقابل نامحرم با لباسىكه برجستگىهاى بدن آنها را مشخص كند يا معرضيت براى فساد داشته باشد ، جايز نيست .\r\n254 . آيا پزشك معالج به مريض مَحرم است ؟\r\nپزشك ، به مريض محرم نيست ، ولى در مواقعى كه معالجه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمتوقف بر نگاه يا لمس مريض است ، به مقدار ضرورت مىتواند نگاه يا لمس كند و در صورتى كه لمس با دستكش يا از روى حايل ديگرىكافى باشد ، لمس مستقيم جايز نيست .\r\n255 . آيا نگاه كردن نامحرم به روى پا تا مچ كه در نماز ، الزامى براى پوشاندن آن نيست ، حرام است ؟\r\nبلى ، نگاه مرد به روى پاى نامحرم ، حرام است و در حال نماز هم اگر خانمى بداند كه در معرض ديد نامحرم است ، بايد روى پا تا مچ را بپوشاند .\r\n256 . با توجّه به اين‌كه كلاس‌هاى دانشجويان دختر و پسر با هم برگزار مىشود ، طبعاً ناخودآگاه چشم آدم به دختران نامحرم مىافتد ، حكم آن چيست ؟\r\nنگاه غير عمدى و بدون قصد لذت اشكال ندارد .\r\n257 . آيا نگاه كردن به عكس‌هاى زنان و مردان غير مسلمان كه در كتاب‌هاى درسى به صورت نيمه عريان وجود دارد ، جايز است ؟\r\nاگر با قصد لذت نباشد و مفسده‌اى هم به دنبال نداشته باشد ، اشكال ندارد .\r\n258 . آيا نگاه كردن به دست و صورت و موهاى زنان كفار جايز است ؟\r\nدر صورتى كه قصد لذت و خوف از وقوع در حرام نباشد ، نگاه به دست و صورت و جاهايى از بدنشان كه عادت در نپوشاندن آن دارند ، اشكال ندارد .\r\n259 . نگاه به نامزدم كه بعداً قصد ازدواج با او را دارم ، چه صورت دارد ؟\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nتا صيغه عقد دائم يا موقّت خوانده نشده ، نامزد با نامحرمان ديگر تفاوتى ندارد ، و نگاه به او با قصد لذت و شهوت ، جايز نيست .\r\n\r\nصله رحم\r\n260 . اگر پدر و مادر ، با بستگان خود قطع رابطه كنند ، تكليف فرزندان چيست ؟\r\nفرزندان به وظيفه خود عمل نمايند ؛ مگر آن كه رفتن آنها موجب آزار والدين باشد كه در اين صورت ، مىتوانند با نامه يا تماس تلفنى ، صله رحم نمايند .\r\n\r\nاحكام ارث\r\n261 . آيا چيزهايى را كه فرزندان در زمان حيات پدر يا مادر براى ايشان مىخرند ، مىتوانند پس از مرگشان براى خود بردارند ؟\r\nاگر اشياى مذكور را به پدر يا مادر بخشيده و در اختيار آنها قرار داده‌اند ، ملك ايشان است و پس از فوت ، حكم ساير اموال را دارد .\r\n262 . كسى از دنيا رفته و چون ورثه‌اى نداشته ، همسايگان اموال او را در مجالس فاتحه و خيرات صرف نموده‌اند ، آيا عمل آنان صحيح بوده است ؟\r\nوارث شخص بىوارث ، امام عليه السلام و در زمان غيبت ، مجتهد جامع‌الشرايط است . بنابراين ، اگر بدون اجازه از مجتهد خرج شده باشد ، خرج كننده ، ضامن است و بايد از مجتهد كسب رضايت كند .\r\n263 . پدرم در جوانى فوت شده است ؛ آيا ما از اموال پدربزرگ\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nهمراه با عموها ارث مىبريم ؟\r\nاگر پدر شما قبل از پدربزرگ فوت شده است ، سهمى از ارث پدربزرگ به شما نمىرسد .\r\n264 . آيا وصى مىتواند به جهت گرفتارى و مشكلات ، امر وصايت را به ديگرى واگذار نمايد ؟\r\nوصى مىتواند به شخص ديگرى براى انجام امور وصيت ، وكالت بدهد ؛ اما انتقال مسئوليت وصايت به ديگرى صحيح نيست .\r\n\r\nارث ديه مقتول\r\n265 . با توجه به اينكه زوجه حق قصاص نسبت به خون همسر ندارد ، آيا از ديه او ، ارث مىبرد ؟\r\nبلى ، زوجه از ديه ، مانند ساير اموال شوهر ، ارث مىبرد .\r\n266 . پولى كه بابت ديه قتل از طرف قاتل يا شركت بيمه به خانواده مقتول داده مىشود ، در چه راهى بايد صرف شود ؟\r\nديه مانند بقيه اموال باقيمانده از ميت ، به ورثه او مىرسد بلى هر يك از ورثه اگر مايل باشند ، مىتوانند نسبت به سهم خود ، آن را صرف كار خيرى براى ميت كنند .\r\n267 . آيا قاتل ، از مقتولى كه با او خويشاوند است ، ارث مىبرد ؟\r\nدر قتل عمد ، قاتل مطلقاً ارث نمىبرد و در شبه عمد و قتل خطا ، قاتل از ديه ارث نمىبرد .\r\n268 . ديه در قتل عمد ، شبه‌عمد ، وخطائى ، به چه‌كسانى مىرسد ؟\r\nديه قتل خطا و شبه عمد ، به همه ورثه مىرسد ، و در قتل عمد\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nنيز اگر مصالحه بر ديه شود ، همه ورثه حتى زوجين ( با آنكه حق قصاص ندارند ) ارث مىبرند . قابل ذكر است كه ديه در حكم مال مقتول است ، و بايد بدهيها و وصاياى نافذه ميت از آن اخراج شود .\r\n\r\nحدود\r\n269 . بعضى از متهمين پس از صدور حكم حد يا تعزير ، پشيمان شده ، از گناه خود توبه مىكنند ؛ آيا اين توبه ، موجب سقوط حد مىشود ؟\r\nتوبه و ندامت مذكور ، در سقوط حد ، تأثير ندارد ؛ مگر آن كه جرم با اقرار ثابت شده باشد كه در اين صورت ، قاضى مىتواند عفو كند ؛ اما توبه قبل از حضور در نزد قاضى ، در حق الله ، باعث سقوط حد است .\r\n270 . كسى كه مرتكب زناى محصنه شده ، آيا مىتواند خودكشى كند ؟\r\nخودكشى ، در هر حال ، حرام است و راه توبه ، همواره باز است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nاحكام متفرقه\r\n271 . شركت در جلسات صوفيه و رفتن به خانقاه و مجالس عزادارى آنها چه حكمى دارد ؟\r\nرفتن به خانقاه ، و شركت در برنامه‌ها و جلسات صوفيه اگر چه به عنوان ذكر و مدح امير المؤمنين عليه السلام و عزادارى براى حضرت سيد الشهداء عليه السلام در مراكزى كه به عنوان حسينيه برقرار كرده‌اند ، و كمك مادى و همكارى با آنها ، و حضور در مجالس ختم اموات آنها و دريافت هدايا از آنها ، ترويج بدعت و حرام است ، و جداً بايد از آنها پرهيز شود ، و بايد ديگران را نيز از ارتباط با آنها نهى و نسبت به خطر ضلالت و گمراهى هشدار داد .\r\n272 . دربعضى مجالس عروسى ، متأسفانه از مشروبات الكلى استفاده مىشود ؛ آيا شركت در آن مجالس بدون خوردن مشروب جايز است ؟\r\nحضور در مجالسى كه در آن شراب نوشيده مىشود ، حرام است .\r\n273 . كشيدن سيگار چه حكمى دارد ؟\r\nاگر موجب ضرر قابل توجه فعلى و در كوتاه مدت باشد ، جايز نيست .\r\n274 . انتقاد از نامزدهاى انتخابات و بيان نكات منفى آنها براى ديگران چه حكمى دارد ؟\r\nدر صورتى كه در مقام مشورت براى رأى دادن باشد و فقط\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنقاط ضعفى را كه مربوط به حوزه فعاليت او است ، بيان نمايند ، اشكال ندارد ؛ اما توهين ، تحقير ، مذمت و تهمت نسبت به مؤمن ، حرام است .\r\n275 . آيا ترقه‌هايىكه در چهارشنبه سورى زده مىشود ، اشكال دارد ؟\r\nترساندن و ايجاد مزاحمت و آزار مؤمنين به هر صورت حرام است .\r\n276 . چنانچه كسى به ناچار در محيطى باشد كه نوار مبتذل پخش مىشود ، تكليفش چيست ؟\r\nبايد توجّه داشت كه استماع و گوش دادن به موسيقى حرام است ، ولى به گوش رسيدن حرام نيست . بنابراين ، در صورت اضطرار ، توقف در آن محيط مانعى ندارد و به موسيقى گوش نكند ؛ هر چند به گوش او برسد .\r\n277 . كمك به خودكشى بيماران لاعلاج كه درد شديد دارند ، چه صورت دارد ؟\r\nخودكشى و كمك به آن ، در هر صورت ، حرام است و ناراحتى و درد شديد ، مجوز خودكشى نيست .\r\n278 . موهاى صورتم كم رشد و تُنُك است و زيبا نيست . آيا مىتوانم صورتم را تيغ بزنم تا موهاى آن رشد بيشترى پيدا كند ؟\r\nاگر صدق ريش كند ، تراشيدن آن جايز نيست ؛ البته لازم نيست كه موهاى صورت خود را بلند بگذاريد تابه خاطر تنك بودن ، به زيبايى شما لطمه بخورد ؛ بلكه اگر با ماشينى اصلاح كنيدكه مقدار باقيمانده ، صدق ريش‌كند ، كافىاست .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n279 . اگر كسى بگويد فلان كار را انجام بده ، گناهش به گردن من ، آيا براى انجام دهنده گناه نمىنويسند ؟\r\nكسى كه عمل خلاف را مرتكب شده گناهكار است و ديگرى نيز به جهت امر يا تشويق به آن ، معصيت كرده است .\r\n280 . اگر زنى شوهر دار مرتكب خلاف شرعى گرديد و سپس پشيمان شد ، و توبه كرد ، آيا لازم است به شوهر بگويد ، و رضايت او را جلب كند ؟\r\nبر او واجب است كه از اين عمل شنيع توبه كند ، و از گفتن آن به ديگران حتى شوهر جداً اجتناب نمايد .\r\n281 . خال كوبى براى خانم‌ها چه صورت دارد ؟\r\nاگر ضرر مهم و مورد توجه نداشته باشد ، اشكال ندارد ، و لكن زينت محسوب مىشود و بايد از نامحرم بپوشاند .\r\n282 . سقط جنين نامشروع ، چه حكمى دارد ؟\r\nجايز نيست .\r\n283 . اخيراً افرادى به عناوين مختلف ادعاى ارتباط با معصومين عليهم السلام خصوصاً حضرت ولى عصر عجّل الله تعالى فرجه را مىنمايند و بعضى مدعى پيام‌هايى براى مردم ازناحيه آن حضرت هستند ؛ پذيرش اين ادعا وترويج ايشان چه صورت دارد ؟\r\nبر حسب بعضى از روايات ، نسبت به چنين ادعايى مأمور به تكذيب هستيم و مؤمنين بايد از پذيرش و ترويج آن اجتناب نمايند .\r\n284 . آيا صدقات مستحبى و كفارات را مىتوان به سادات داد ؟\r\nدادن صدقات مستحبى به سادات جايز است ، اما كفاره غير\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nسيد را به سيد ندهند .\r\n285 . آيا در موقع شنيدن نام مبارك امام زمان عليه السلام با لفظ ( قائم ) ، ايستادن واجب است ؟\r\nايستادن ، مستحب است و در روايتى آمده است كه حضرت رضا عليه السلام وقتى نام مبارك امام زمان عليه السلام را شنيدند ، ايستادند و به عنوان احترام ، دست بر سر گذاشتند .\r\n286 . آيا از پولى كه به تدريج به عنوان صدقه در خانه كنار مىگذاريم ، مىتوانيم به عنوان قرض برداريم ؟\r\nپول مذكور تا وقتى به فقير داده نشده ، ملك مالك است و مىتواند در آن تصرف كند .\r\n287 . تكرار بعضى از فرازهاى دعا ، چه صورت دارد ؟\r\nسعى كنيد دعاهايى را كه از معصومين عليهم السلام رسيده است ، به همان نحوى كه نقل شده ، بخوانيد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nاحكام قرآن\r\n288 . اگر قرآن سهواً از دست انسان بيفتد ، وظيفه چيست و آيا كفاره دارد ؟\r\nكفاره ندارد ؛ فوراً قرآن را برداشته و احترام نماييد .\r\n289 . اگرقرآن به همراه داشته باشيم ، رفتن به دست‌شويى چه صورت دارد ؟\r\nچنانچه صدق توهين به قرآن نكند ، مثل اين كه قرآن در جيب لباس باشد و در معرض افتادن نباشد ، اشكال ندارد .\r\n290 . قرآن خواندن خانم‌ها درايام عادت ماهانه چه حكمى دارد ؟\r\nخواندن قرآن ، به جز آيه‌هائى كه سجده واجب دارد ، در ايام عادت مكروه است ؛ يعنى ثواب كمترى دارد .\r\n291 . نشستن بر روى روزنامه‌هايى كه معمولًا آيات قران و احاديث بر روى آنها نوشته شده و پهن كردن آنها در كف ماشين ، چه صورت دارد ؟\r\nاگر بدانيد آيات قرآن و اسامى مقدس بر روى آنها نوشته شده ، زير پا انداختن و نشستن بر روى آنها حرام است .\r\n292 . براى دانشجويانى كه وقت زيادى ندارند ، خواندن چه مقدار قرآن را در روز توصيه مىكنيد ؟\r\nدانشجويان عزيز با خواندن چند آيه از قرآن در هر روز و با توجه به معانى آنها ، مىتوانند ارتباط خود را با قرآن قوىتر نمايند . مطالعه حداقل يك صفحه تفسير فارسى روان ، به طور مستمر ، براى آگاهى بيشتر نسبت به معارف قرآن ، مطلوب است ،\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو مستحب است حداقل پنجاه آيه تلاوت شود .\r\n293 . آيا قرآنى را كه فرسوده شده و قابل استفاده نيست ، مىتوانيم دفن كنيم يا بسوزانيم ؟\r\nسوزاندن آن حرام است ؛ ولى مىتوانيد در محل پاكى كه در معرض هتك نباشد ، دفن كنيد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nاحكام امر به معروف و نهى از منكر\r\n294 . آيا كسى كه خودش به معروف عمل نمىكند و مرتكب‌گناه مىشود ، حق دارد ديگران را امر ونهىكند ؟\r\nآرى ، بر او هم واجب است كه با تحقّق شرايط ، امر به معروف و نهى از منكر كند ؛ البته بايد بداند كه اگر بخواهد سخنش در قلب ديگران جاى گيرد و تأثير بگذارد ، با عمل و رفتار خود بهتر مىتواند به اين هدف دست يابد .\r\n295 . شرايط امر به معروف و نهى از منكر چيست ؟\r\n1 . آمر و ناهى ، بايد معروف و منكر را بشناسند .\r\n2 . احتمال دهد امر و نهى او تأثير دارد .\r\n3 . امر و نهى ، مفسده‌اى ( ضرر جانى ، مالى مهم و آبرويى ) نداشته باشد .\r\n4 . كسى كه معروف را ترك مىكند ، و نيز كسى كه منكر را انجام مىدهد ، بر ادامه عمل خود اصرار داشته باشد .\r\n296 . آيا امر به معروف و نهى از منكر بر شخصى كه شناخت و آگاهى كافى از معروف و منكر ندارد ، واجب است ؟\r\nخير ، واجب نيست ؛ ولى بايد شرايط و مسائل امر به معروف را ياد بگيرد تا دچار اشتباه نگردد .\r\n297 . اگر كسى عملى را مرتكب شود كه مرجع تقليد من آن را حرام مىداند ، ولى به نظر مرجع تقليد خودش جايز است ، آيا بايد او را از آن عمل نهى كنم ؟\r\nخير ، نهى او در اين خصوص مورد ندارد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n298 . در فريضه امر به معروف و نهى از منكر ، آيا يك بار تذكر دادن كافى است يا بايد چندين بار تكرار كند ؟\r\nاگر در تكرار تذكّر ، احتمال اثر مىدهد ، بايد تكرار كند .\r\n299 . اگر پدر و مادر انسان ، مرتكب گناه شوند ، آيا نهى از منكر آنان بىاحترامى محسوب نمىشود ؟\r\nخير ، نهى از منكر آنان . با فراهم بودن شرايط آن - بر فرزند واجب است ؛ البته سعى كند اين كار را با سخن نرم و اخلاق نيك ، انجام دهد و اين امر ، بىاحترامى به آنان محسوب نمىشود و اگر تأثير نكرد ، وظيفه ديگرى ندارد .\r\n300 . در زمان حكومت اسلامى ، اگر نيروى انتظامى در برخورد با مفاسد اجتماعى از خود جديت نشان ندهد ، وظيفه مردم چيست ؟\r\nاين واجب با وجود شرائط از كسى ساقط نمىشود ، مگر آنكه ديگران به اين فريضه عمل نمايند .\r\nوالحمدلله رب العالمين\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nآثار علمى حضرت آيت الله العظمى صافى\r\nنام كتاب - زبان - ترجمه\r\nفقه :\r\n1 - توضيح المسائل - فارسى -\r\n2 - منتخب الاحكام - فارسى -\r\n3 - احكام نوجوانان - فارسى - انگليسى\r\n4 - جامع الاحكام در 2 جلد - فارسى -\r\n5 - استفتائات قضايى - فارسى -\r\n6 - استفتائات پزشكى - فارسى -\r\n7 - مناسك حج - فارسى - عربى\r\n8 - مناسك عمره مفرده - فارسى - عربى\r\n9 - هزار سؤال پيرامون حج - فارسى -\r\n10 - پاسخ كوتاه به 300 پرسش در 2 جلد - فارسى -\r\n11 - اعتبار قصد قربت در وقف - فارسى -\r\n12 - رساله در احكام ثانويه - فارسى -\r\n13 - فقه الحج در 4 جلد - عربى -\r\n14 - هداية العباد در 2 جلد - عربى -\r\n15 - هداية السائل - عربى -\r\n16 - حواشى على العروة الوثقى - عربى -\r\n17 - رسائل الخمس فى فقه الإمامية - عربى -\r\n18 - صلاة المسافر - عربى -\r\n19 - فقه الخمس - عربى -\r\n20 - أوقات الصلاة - عربى -\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n21 - الاحكام الشرعية ثابتة لاتتغيّر - عربى - فارسى\r\n22 - التعزير ( احكامه و ملحقاته ) - عربى -\r\n23 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - عربى - فارسى\r\n24 - رسالة فى معاملات المستحدثة - عربى -\r\n25 - التداعى فى مال من دون بينة و لا يد - عربى -\r\n26 - رسالة فى المال المعيّن المشتبه ملكيته - عربى -\r\n27 - حكم نكول المدعى عليه عن اليمين - عربى -\r\n28 - ارث الزوجة - عربى -\r\n29 - مع الشيخ جاد الحق فى ارث العصبه ( مسألة التعصيب ) - عربى -\r\n30 - حول ديات ظريف ابن ناصح - عربى -\r\n31 - بحث حول الاستسقام بالازلام ( مشروعية الاستخارة ) - عربى -\r\n32 - الشعائر الحسينيه - عربى -\r\n33 - آنچه هر مسلمان بايد بداند - - تركى\r\nاصول فقه :\r\n34 - بيان الاصول در 3 جلد - عربى -\r\n35 - رسالة فى الشهرة - عربى -\r\n36 - رسالة فى حكم الاقل و الاكثر فى الشبهة الحكمية - عربى -\r\n37 - رسالة فى الشروط - عربى -\r\nقرآن و تفسير :\r\n38 - تفسير آيه فطرت - فارسى -\r\n39 - القرآن مصون عن التحريف - عربى -\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n40 - تفسير آية التطهير - عربى -\r\n41 - تفسير آية الانذار - عربى -\r\nعقايد و كلام\r\n42 - عرض دين - فارسى -\r\n43 - به سوى آفريدگار - فارسى -\r\n44 - الهيات در نهج‌البلاغه - فارسى -\r\n45 - معارف دين 2 جلد - فارسى -\r\n46 - پيرامون روز تاريخى غدير - فارسى -\r\n47 - نداى اسلام از اروپا - فارسى -\r\n48 - نگرشى بر فلسفه و عرفان - فارسى -\r\n49 - نيايش در عرفات - فارسى -\r\n50 - سفرنامه حج - فارسى -\r\n51 - شهيد آگاه - فارسى -\r\n52 - نويد امن و امان - فارسى -\r\n53 - پاسخ ده پرسش - فارسى -\r\n54 - اصالت مهدويت - فارسى -\r\n55 - تجلى توحيد در نظام امامت - فارسى - عربى\r\n56 - نظام امامت و رهبرى - فارسى -\r\n57 - ولايت تكوينى و ولايت تشريعى - فارسى -\r\n58 - پيرامون معرفت امام - فارسى -\r\n59 - عقيده نجات بخش - فارسى -\r\n60 - به سوى دولت كريمه - فارسى -\r\n61 - باورداشت مهدويت - فارسى - عربى\r\n62 - انتظار ، عامل مقاومت و حركت - فارسى -\r\n63 - فروغ ولايت در دعاى ندبه - فارسى - عربى\r\n64 - معرفت حجت خدا - فارسى -\r\n65 - وابستگى جهان به امام زمان - فارسى -\r\n66 - توضيحات پيرامون كتاب عقيده مهدويت در تشيع اماميه - فارسى - انگليسى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمهدويت در تشي اماميه\r\n67 - امامت و مهدويت - فارسى -\r\n68 - پيام‌هاى مهدوى - فارسى -\r\n69 - گفتمان مهدويت - فارسى - انگليسى\r\n70 - گفتمان عاشورايى - فارسى -\r\n71 - مقالات كلامى - فارسى -\r\n72 - الى هدى كتاب الله - عربى -\r\n73 - ايران تسمع فتجيب - عربى -\r\n74 - رسالة حول عصمة الانبياء و الائمة - عربى -\r\n75 - تعليقات على رسالة الجبر و القدر - عربى -\r\n76 - لمحات فى الكتاب و الحديث و المذهب - عربى -\r\n77 - صوت الحق و دعوة الصدق - عربى -\r\n78 - رد اكذوبة خطبة الامام على ، على الزهرا عليهما السلام - عربى -\r\n79 - مع الخطيب فى خطوطه العريضة - عربى - اردو / فرانسه\r\n80 - رسالة فى البداء - عربى -\r\n81 - جلاء البصر لمن يتولى الائمة الاثنى عشر - عربى -\r\n82 - حديث افتراق المسلمين على ثلاث و سبعين فرقة - عربى -\r\n83 - من لهذا العالم ؟ - عربى -\r\n84 - بين العلمين ، الشيخ الصدوق والشيخ المفيد - عربى - فارسى\r\n85 - مقدّمات مفصلّة على « مقتضب‌الاثر » و « مكيال‌المكارم » و « منتقى الجمان » - عربى -\r\n86 - امان الامّة من الضلال والاختلاف - عربى -\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n87 - البكاء على الامام الحسين عليه السلام - عربى -\r\n88 - النقود اللطيفة على الكتاب المسمى بالاخبار الدخيلة - عربى -\r\nحديث :\r\n89 - منتخب الاثر در 3 جلد - عربى - اردو /\r\nانگليسى\r\n90 - قبس من مناقب اميرالمؤمنين عليه السلام\r\n( مئة و عشر حديث من كتب عامة ) - عربى - فارسى\r\n91 - احاديث الائمة الاثنى عشر ، اسنادها و الفاظها - عربى -\r\n92 - احاديث الفضائل - عربى -\r\n93 - پرتوى از فضائل اميرالمؤمنين عليه السلام - فارسى -\r\nتاريخ :\r\n94 - سيرحوزه‌هاى علمى شيعه - فارسى -\r\n95 - رمضان در تاريخ ( حوادث تاريخى ) - فارسى -\r\nسيره :\r\n96 - پرتوى از عظمت امام حسين عليه السلام - فارسى -\r\n97 - با عاشوراييان - فارسى -\r\n98 - آينهء جمال - فارسى -\r\n99 - از نگاه آفتاب - فارسى -\r\n100 - اشك و عبرت - فارسى -\r\nتربيتى :\r\n101 - ماه مبارك رمضان ، مكتب عالى تربيت و اخلاق - فارسى -\r\n102 - راه اصلاح يا امر به معروف و نهى از منكر - فارسى -\r\n103 - با جوانان - فارسى -\r\nشعر :\r\n104 - ديوان اشعار - فارسى -\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n105 - بزم حضور - فارسى -\r\n106 - آفتاب مشرقين - فارسى -\r\n107 - صحيفة المؤمن - فارسى -\r\n108 - سبط المصطفى - فارسى -\r\n109 - در آرزوى وصال - فارسى -\r\nمقاله‌ها و خطابه‌ها :\r\n110 - حديث بيدارى ( مجموعه پيام‌ها ) - فارسى -\r\n111 - شب‌پرگان و آفتاب - فارسى -\r\n112 - شب عاشورا - فارسى -\r\n113 - صبح عاشورا - فارسى -\r\nتراجم :\r\n114 - زندگانى آيت الله آخوند ملامحمد جوادصافى گلپايگانى - فارسى -\r\n115 - زندگانى جابر بن حيّان - فارسى -\r\n116 - زندگانى بوداسف - فارسى -\r\n\r\n\r\n","description":"","footnote":"","page_name":" 84 ","page_number":84}
  ]