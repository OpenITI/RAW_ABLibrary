[
  {"content":"\r\n\r\nزندگى دوازده امام\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nزندگى دوازده امام\r\nنويسنده\r\nهاشم معروف الحسنى\r\nترجمه\r\nمحمد مقدس\r\nجلد دوم\r\nمؤسسهء انتشارات امير كبير\r\nتهران ، 1382\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nحسنى ، هاشم معروف ، 1919 -\r\nزندگى دوازده امام / نويسنده هاشم معروف الحسنى [ صحيح : حسنى 
  ] : ترجمه محمد مقدس . - تهران : امير كبير ، 1370 .\r\n2 ج .\r\n( دوره 2 جلدى ) ISBN 964 - 00 - 0026 - 4\r\n( ج 2 ) ISBN 964 - 00 - 0329 - 8 - ( ج 1 ) ISBN 964 - 00 - 0328 - X\r\nفهرستنويسى بر اساس اطلاعات فيپا .\r\nعنوان اصلى : سيره الائمه اثنى عشر .\r\nكتابنامه به صورت زير نويس .\r\nچاپ چهارم : 1382\r\n1 . ائمه اثنا عشر - سرگذشتنامه . الف . مقدس ، محمد ، مترجم . ب . عنوان .\r\n9041 س 5 ح / 5 / 46 BP / 95 / 297\r\nكتابخانه ملى ايران\r\n7813074 / 2365 - 70 م\r\nزندگى دوازده امام ( جلد دوم )\r\nتأليف : هاشم معروف الحسنى\r\nترجمهء محمد مقدس\r\nچاپ سوم : 1376\r\nچاپ چهارم : 1382\r\nچاپ و صحافى : چاپخانهء سپهر ، تهران\r\nشمارگان : 2000 نسخه\r\nحق چاپ محفوظ است .\r\nISBN 964 - 00 - 0329 - 8 ( vol . 2 ) )\r\nشابك 8 - 0329 - 00 - 964 ( جلد دوم )\r\nISBN 964 - 00 - 0026 - 4 ( 2 VOL . set )\r\nشابك 4 - 0026 - 00 - 964 ( دوره 2 جلدى )\r\nمؤسسهء انتشارات امير كبير تهران ، ميدان استقلال .\r\nwww . amir . kabir . com\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nجلد دوم\r\n\r\nمقدّمهء جلد دوم\r\nدر جلد اول از سيرهء ائمه گوشه‌هايى از سيرهء دو بانوى بزرگوار جدهء ارجمند ائمهء اطهار صحابيهء نخستين خديجهء كبرى و دختر گراميش صديقهء زهرا ( ع ) را بنا به خدمات ارزشمند ايشان و نيز به پاس وفاى به حقى كه آن دو بر هر فرد مسلمان و مؤمن به خدا و روز جزا دارند ، عرضه كرديم و بررسى و پژوهشى در برخى جنبه‌هاى سيرهء دو امام بزرگوار على بن ابى طالب و فرزندش امام - حسن مجتبى ( ع ) داشتيم و حوادثى را كه با زندگيشان گره خورده بود يا همزمانى داشت از نظر گذرانديم ، در اين جلد نيز نگاهى گذرا به برخى جنبه‌هاى ديگر سيرهء امامان باقى مانده داريم كه با سيرهء امام سوم حسين بن على سيد الشهدا ( ع ) ، آغاز و تا دوازدهمين امام ، حجت منتظر ادامه پيدا مىكند و شامل تحليل و ارزيابى برخى وقايع و فراز و نشيبهايى است كه - طى او دورانى كه ظلم و جور و پيگرد نيكان و مصلحان جامعه مهمترين ويژگى تاريخشان را تشكيل مىداد - اين عزيزان با آن مواجه بودند .\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nحسين بن على ( ع )\r\n« حسين از منست و من از حسينم خداوندا دوست بدار آنانى را كه حسين را دوست دارند »\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nابى عبد اللّه الحسين ( ع ) سرور جوانان بهشتى ، دردانه جد بزرگوارش مصطفى و يكى از پنج تن اهل الكسائي بود كه خداوند پلشتيها را از آنان زدود و پاك و منزه‌شان ساخت و بنا به نص بيشتر مورخين و محدثين و مفسرين كتاب خدا پيامبر خدا ( ص ) در برابر مسيحيان نجران بدانان مباهات فرمود . و به نص صريح پيامبر ، پدرش و برادرش ، امام بود .\r\nحضرت در پنجم شعبان سال چهارم هجرت در مدينه به دنيا آمد و از اسماء بنت عميس آمده است كه فاطمهء زهرا ( س ) او را يك سال پس از تولد برادرش حسن ، به دنيا آورد و پيامبر ( ص ) نزد وى آمد و فرمود : اى اسماء فرزندم را بياور و او نيز نوزاد را در حالى كه در خرقه سپيدى بسته شده بود به ايشان داد پيامبر خوش‌حال شد و در گوش راستش اذان و در گوش چپ ، اقامه خواند و آنگاه او را بر زانوى خود نشاند و گريه كرد . گفتم : پدر و مادرم به فدايت اى رسول اللّه ، گريه تو براى چيست ؟ فرمود :\r\nبه خاطر آنچه كه پس از من بر سرش مىآيد گريه مىكنم او را گروه جفاپيشه‌اى كه خداوند هرگز از شفاعتم برخوردارشان نخواهد ساخت ، به قتل مىرسانند و در ادامهء سخنانش به على ( ع ) فرمود : اى ابو الحسن آيا او را نامگذارى كرده‌اى ؟ پاسخ داد :\r\nدر نامگذارى او ، هرگز بر تو پيشى نخواهم گرفت و من دوست داشتم كه او را « حرب » بنامم . فرمود او را « حسين » بنام . و در روز هفتم همچنانكه پيش از آن با برادرش حسن كرده بود ، يك گوسفند قربانيش كرد و هموزن مويش ، نقره تصدقش نمود .\r\nو در بيشتر روايات آمده كه او از پستان مادرش يا ديگرى شير نمىخورد و تنها\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nپيامبر انگشت ابهامش را در دهان وى قرار مىداد و او بقدرى كه براى دو تا سه روزش كافى باشد ، از آن مىمكيد .\r\nابن شهر آشوب در مناقبش روايت مىكند كه : فاطمهء زهرا ( س ) پس از به دنيا - آوردن امام حسين بيمار شدند و شيرشان خشكيد ، پيامبر خدا دنبال كسى مىگشت كه حسين را شير دهد ولى نيافت و خود نزد او مىآمد و انگشت ابهام خود را به دهانش مىگذاشت و او مىمكيد تا چهل روز غذايش همين بود و گوشتش از گوشت رسول خدا ، قوام گرفت .\r\nو از امام صادق ( ع ) روايت شده كه او فرموده است : جدم امام حسين نه از شير مادر و نه از شير زن ديگرى ، تغذيه نكرد بلكه پيامبر نزد او مىآمد و انگشت ابهامش را به دهان او مىگذاشت و او به اندازه دو سه روز غذا ، از آن مىمكيد .\r\nبهر حال آنچه ترديدى در آن نيست اينكه پيامبر گاه انگشت و گاه زبانش را به زبان او مىگذاشت اما اينكه امام حسين نه از شير مادر تغذيه كرد و نه از شير زنى ديگر غذا خورده باشد روايات و نقلهايى كه در مورد دورهء كودكيش پيش روى ماست اين مطلب را اثبات نمىكنند .\r\nبا توجه به رواياتى كه او را توصيف مىكنند جسما از همه به پيامبر شبيه‌تر بوده است و امام حسن ( ع ) از نظر چهره ، به وى شباهت بيشترى داشت ، چهارشانه ، ستبراندام و متوسط قامت بود و مردم خوش‌اندامتر از او نديده بودند . پيامبر خدا به وى محبت فراوان داشت و عشق و علاقه و مهر زيادى به او مىورزيد ، گريه‌اش او را ناراحت مىكرد و به فاطمه زهرا سفارش مىكرد توجه و عطوفت بيشترى با او داشته باشد و به سراغش مىآمد و گاه بر دو دست خود و گاهى ديگر بر شانه‌اش بلندش مىكرد و به ميان مردمش مىبرد و اگر مىنشست او را به روى دامن خود مىنشاند و اگر برمىخاست و به راه مىافتاد ، با چشم دنبالش مىكرد و يك بار كه مشغول سخنرانى براى مردم بود او را ديد كه پيراهنش دست و پاگيرش شده بود از منبر به زير آمد و او را دريافت و دوباره از همانجايى كه سخنرانيش را قطع كرده بود از سر گرفت و مىفرمود :\r\nفرزندان فتنه‌اند .\r\nاستاد احمد عاشور در كتاب خود سيد شباب اهل الجنة مىگويد : با نگاهى به صحاح اهل سنت به دهها حديثى برخورد مىكنيم كه همگى گوياى فضل امام حسين و ارزش او و نيز عشق پيامبر نسبت به او هستند . در اين كتابها ، دهها ايما و اشاره دال\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبر آن است كه خداوند بسيارى از سختيها و مصيبتها و درد و رنجهايى را كه امام حسين ( ع ) در طول زندگيش با آنها مواجه بود ، پيامبر را آگاه ساخته بود بطورى كه گمان مىرفت كه از فاجعهء كربلا و كشته‌ها و خونهايى كه در آن ريخته شد نيز اطلاع داشت و حتى چنانچه از برخورد زهير بن القين هنگامى كه امام حسين ( ع ) بر او وارد شد ، برمىآيد برخى يارانش را در جريان آن گذارده بود . زهير بن القين از حج برمىگشت و از طرفداران عثمان بود . وقتى به امام حسين كه عازم كربلا بود برخورد كرد و به او پيوست و به دوستان و همراهانش گفت : ما به همراه سلمان فارسى در جنگى شركت داشتيم خداوند يارمان بود و پيروز شديم و غنايمى بدست آورديم . سلمان به ما گفت :\r\nچنانچه تا جنگ سرور جوانان بهشتى ( امام حسين ) زنده بوديد براى همراهى و جنگيدن در كنار وى بيش از آنچه كه اكنون غنيمت بدست آورده‌ايد ، خوش‌حال باشيد ، طبيعى است كه اگر پيامبر ( ص ) او را مطلع نساخته بود سلمان خبرى از آينده نمىتوانست داشته باشد .\r\nاين نيز روايت شده كه على ( ع ) در گذشتن از كربلا ، مدت درازى در آن ايستاد و گريه كرد و آنگاه از آنچه كه بر فرزندش در آنجا جريان خواهد يافت ، صحبت فرمود .\r\nعلى و ديگران نمىتوانستند خبر از آنچه كه بر خودشان يا يكى از خاندانشان جريان خواهد يافت ، داشته باشند مگر آنكه پيامبرى كه همه چيز را مىتوانست از طريق وحى ، دريافت كند ، باخبر شده باشد . ام سلمة رضوان اللّه عليها نيز از آنچه در كربلا اتفاق خواهد افتاد ، سخن گفته است . راويان روايت كرده‌اند كه وقتى جبراييل پيامبر ( ص ) را در جريان آنچه كه بر فرزندش حسين مىآيد قرار داد و مشتى خاك آنجا را به پيامبر داد و پيامبر نيز آن را به وى داد و به آگاهيش رساند كه از اين خاك به هنگام كشته شدن حسين ، خون فواره خواهد زد و چنين نيز شد . ام سلمة از اين موضوع با امام حسين هنگامى كه رهسپار عراق بود و به وداعش آمده بود ، صحبت كرد و امام حسين نيز از خاك كربلا به او داد و از همان هنگام كه ابا عبد اللّه عازم عراق گرديد هر روز ، با خاك ديدار تازه مىكرد و در روز دهم محرم طبق معمول دنبال آن گشت و آن را خون‌چكان يافت . او نخستين كسى از اهل حجاز بود كه از كشته شدن امام حسين باخبر گرديد اين مطلب در روايات بسيارى آمده اگر چه بخش اعظم از آنها در سطح مطلوبى قرار ندارند .\r\nبهر حال امام حسين مدت هفت سال يا اندكى كمتر بنا به اختلاف رواياتى كه در تاريخ ولادتش ، وجود دارد ، با جدش پيامبر ماند پيامبر او را حسين ناميده بود\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nهمچنانكه پيش از آن برادرش را حسن نامگذارى كرده بود ، او تا هنگامى كه پيامبر در قيد حيات بود ، از مهر و محبتش برخوردار مىگشت و در دامن او پرورش مىيافت و قلب بزرگش على رغم كودكى ، تمامى گفته‌ها و كرده‌هاى پيامبر را بر خود نقش مىبست او پيش از جدش ، هيچ كس را نمىشناخت و پيش از مهر و محبت او ، از مهر و محبت ديگرى برخوردار نگشت . او بنا به تعبير راويان ، به ميزانى كه براى دو سه روزش كفايت مىكرد از زبان مباركش او را تغذيه مىكرد تا اينكه رشد يافت و پوست و گوشتش قوام يافت و قلب و روانش پذيراى ارزشها و اهداف رسالت وى گرديد و از روحانيت آن سرشار گرديد و جدش بارها درباره او فرمود : « حسين منى و انا من حسين » .\r\nراويان به نقل از البراء بن عازب آورده‌اند كه او گفته است : پيامبر ( ص ) را ديدم كه حسين را بر دوشش حمل مىكرد و مىفرمود : پروردگارا من او را دوست دارم و تو هر كس كه او را دوست دارد دوست بدار . پس از جدش در دامان پدرش امير المؤمنين پرورش يافت ، هفت‌ساله بود كه با پدر و مادرش در داغ از دست دادن پيامبر و نيز غصب خلافت پدرش ، شركت يافت و مادرش را مىديد كه طى ماه‌هاى اندكى كه پس از پدر زندگى كرد چه بىقرارى ، نمىكرد و شب و روز به شيون و زارى مىپرداخت و در آن فضاى آشفته با دلايل كوبنده در برابر كسانى كه اصرار در غصب حق او داشتند و كارشان بجايى رسيد كه بنا به آنچه روايت شده به خانه‌اش يورش بردند و در پى به آتش كشيدن آن و هر آن كس كه در آن بود ، برآمدند ، از حق خود و پسر عمويش كه غصب كرده بودند ، دفاع كرد .\r\nامام حسين اينها همه را در آغاز كودكى خود مىديد و از درد و رنج و تلخى آن حوادث به خود مىپيچيد و در كنار پدر و برادرش قرار داشت تا اينكه مادرش دار فانى را وداع گفت و درد و رنجش را دو چندان ساخت و تأثير بسيارى بر وى گذارد ، او در كنار پدرش ماند و شكيبايى و تحمل او را سرمشق خود قرار داد و با اطمينان به قضا و قدر الهى همچون پدر و برادرش ، اين مرحله از زندگى خود را پشت سر گذارد . و پس از آن به مدت سى سال را در حالى در كنار پدر قرار داشت كه خالصانه در راه رسالت جدش قدم برمىداشت و از باطل و باطلان ، نفرت مىورزيد و به ستمگران سرسختى بسيار نشان مىداد و با هيچ كس به حساب دينش ، سازش نمىكرد و دوستى نمىورزيد ، دنياى آنها نيز با همهء فريبايى و فريبندگى ، او را شيفته نمىساخت و فريب نمىداد ، ظلم و ستم او را به فعاليت وامىداشت . آه و ناله ضعفا و فرياد مستمندان او را برمىانگيخت و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nصدايش كه در سرتاسر حجاز و عراق طنين‌افكن مىشد و لرزه بر اندام ستمگران و جفا جفاپيشگان مىانداخت ، بالا مىگرفت كه :\r\nمرگ را جز خوشبختى و زندگى با ستمگران را جز ننگ ، نمىبينم .\r\nمورخين و راويان ، اتفاق نظر دارند كه او الگوى فضايل و ارزشهاى والاى اخلاقى بود و از دانش وسيعى كه از جدش و پدرش به ارث برده بود ، بهره‌ها داشت ، بيش از سخن به عمل مىپرداخت ، در رابطه با مستمندان و نيازمندان سخاوتمندانه بذل و بخشش مىكرد ، بىاندازه متواضع بود و ياور حق و خصم ناحق بود و از شكيبايى ، پرهيزگارى ، انصاف و پاكدامنى بهرهء وافر داشت ، عابدترين مردم بود و نسبت به دنيا و لذتهاى آن ، از همه پرهيزگارتر بود .\r\nو آنگاه كه از دنيا و نقش انسان در آن سخن مىگفت مىفرمود :\r\nبندگان خدا ! از خداى بترسيد و از دنيا برحذر باشيد كه اين دنيا اگر براى كسى باقى مانده بود يا قرار بود كسى بدان پاىبند باشد انبياء از همه در اين زمينه محق‌تر بودند ولى خداوند دنيا را براى آزمودن بندگانش آفريد و بندگانش را براى فنا شدن پديد آورد ، تازه‌هاى آن كهنه شدنى و نعمتهايش از بين رفتنى است و شاديهايش ، تيره و تار است . پس توشه برگيريد و چه توشه‌اى از تقوا بهتر و از خداى بترسيد تا شايد پيروزى يابيد .\r\nخلاصه اينكه سخن گفتن از حسين ( ع ) سرشار همه گونه ارزشهاى والاى انسانى ، شجاعت ، فداكارى و ايثار است و او در ميان مصلحان و بزرگان تاريخ و قيام كنندگان عليه ظلم و طغيان ، در اوج قرار مىگيرد ، جان پاك و بزرگوارش تنها به مثابهء الگوى و الا و سمبل برتر هر مصلح ، هر قيام‌كننده عليه ظلم و ظالمين و هر فداكار و از جان - گذشته‌اى كه مرگ را بر زندگى در سايه شمشيرها و ذلت و خوارى ستمگران ترجيح مىدهد ، مىتواند قرار گيرد . او زندگيش را در حالى بپايان رساند كه در حالى كه شمشيرها از هر سوى بدنش را نشانه گرفته بودند مىفرمود : من زبونانه زير بار شما نمىروم و همچون بردگان ، در برابرتان سر تعظيم فرود نمىآورم ؛ او همچنان سمبل قهرمانيها ، فداكاريها و حديث جاودانهء نسلها بوده و خواهد بود و در طول تاريخ پرفراز و نشيب بشريت از ارزشهاى والاى آن پرشكوه‌ترين آرمانها و زيباترين ايده‌آلها ، مايه مىگيرد .\r\nو ما كه در پى سخن گفتن از سيره او برآمده‌ايم ناگزير بايد نگاهى گذرا به مراحل\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nزندگى وى داشته باشيم و از درگاه احديت توفيق آن مىخواهيم كه با الهام از آن ، به حق رهنمون‌مان باشد و بتوانيم همچنانكه سيد الشهدا در راه خدا از همه چيز خود گذشت ما نيز در راه حق و جانفشانى و بذل و ايثار در راه آن ، پاى بر جا بمانيم .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nامام حسين ( ع ) در دوران خلفاى چهارگانه\r\nمختصرى از تولد او و زندگى با جدش رسول خدا را بازگفتيم ، در تاريخ چيزى از او طى دوران كوتاه خلافت ابو بكر ، نگفته است شايد علت اين امر ، سن اندك او بود چه ابو بكر تنها حدود دو سال خلافت كرد و امام حسين به هنگام مرگ او ، نه‌ساله بود ولى در مورد خلافت عمر بن الخطاب با پژوهش در منابع گوناگون مىتوان به طور پراكنده به چيزهايى از اينجا و آنجا از سيره وى برخورد .\r\nدر آغاز خلافت عمر بن الخطاب از حضرت نقل شده كه فرمود : يك بار در حالى كه روى منبر به سخنرانى مىپرداخت و مسلمانان پاى منبرش گرد آمده بودند نزد او رفتم ، از ميان مردم راه باز كردم و از منبر بالا رفتم و به وى گفتم : از منبر پدرم پايين آى و روى منبر پدرت بنشين . لبخندى به من زد و گفت : پدرم منبر ندارد و به خدا سوگند كه اين ، منبر پدر تست . آنگاه دستم را گرفت و مرا در كنار خود نشاند وقتى از منبر به زير آمد مرا با خود به منزلش برد و به من گفت : چه كسى اين سخن را به تو ياد داد ؟ گفتم :\r\nبه خدا قسم هيچ كس به من ياد نداد . گفت : پدر و مادرم به فدايت نكند ما را گول مىزنى . روزى در حالى كه با معاويه خلوت كرده بود پيش او رفتم پسرش عبد اللّه پاى در ايستاده بود . پسرش بازگشت من هم به اتفاق او بازگشتم . پس از آن روز مرا ديد و به من گفت : از آن روز ديگر ترا نديده‌ام به او گفتم : پيش تو آمدم . تو با معاويه خلوت كرده بودى و پسرت عبد اللّه پاى در بود و با او بازگشتم . گفت : تو از پسرم محق‌تر هستى . عقل و خردى را كه در خود داريم در ابتدا خدا و سپس شما در ما ، فراهم كرديد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو در تذكرة الخواص و غير از آن به نقل از ابن عباس آمده است كه : عمر بن - الخطاب امام حسن و امام حسين را دوست مىداشت و آنان را بر فرزندان خود ترجيح مىداد ، روزى اموالى را توزيع كرده و به حسن و حسين هر كدام ده هزار درهم داد و به پسرش عبد اللّه يك هزار درهم . پسرش نكوهشش كرد و گفت : تو از پيشينهء من در اسلام و هجرتم به سوى پيامبر خدا آگاه هستى و با اين حال اين دو كودك را بر من ، برترى بخشيده‌اى . پاسخش داد : چه مىگويى عبد اللّه ؟ تو نيز جدى همچون جد آنها ، پدرى چون پدر آنها ، مادرى چون مادر آنها ، دايى چون دايى آنها ، عمويى چون عموى آنها و عمه‌اى چون عمهء آنها ، برايم بياور جد آنها رسول خدا ، پدرشان على بن - ابى طالب ، مادرشان فاطمه زهرا ، جدهء ايشان خديجه دختر خويلد و دايى آنها ابراهيم فرزند رسول خدا و عمويشان جعفر طيار و عمهء آنها ام هانى دختر ابو طالب است .\r\nابن عساكر در تاريخ خود روايت كرده كه عمر بن الخطاب براى امام حسن و امام حسين سهمى به اندازه پدرشان ، مقرر داشت و آنان را در بخشش در شمار اهل بدر قرار داد . كارگزارش در يمن جامه‌هايى براى وى ارسال داشت كه آنها را توزيع كرد ولى به حسن و حسين ، چيزى از آنها نداد ، مردم جامه‌هاى نو را پوشيده بيرون مىآمدند و حسن و حسين از خانه مادرشان فاطمه زهرا خارج شدند ، عمر بن الخطاب درون مسجد بود ، نگاهى به كسانى كه در اطرافش بودند انداخت و گفت : به خدا سوگند كه به عدل رفتار نكردم همهء شما را جامه‌هاى يمنى پوشاندم ولى اين دو كودك را رها ساختم .\r\nآنگاه به كارگزارش در يمن نوشت كه : دو عدد جامه براى حسن و حسين برايم بفرست و در اين كار شتاب كن ، او نيز جامه‌ها را فرستاد و عمر به آنان پوشاند و گفت : اكنون دلم آرام گرفت .\r\nو در روايت ديگر ، جامه‌هايى كه در ابتدا برايش رسيد هيچ‌كدام مناسب حسن و حسين نبودند و او طى مكاتبه‌اى با كارگزارش در يمن از وى خواست كه دو عدد جامه مخصوص آنها براى وى بفرستد .\r\nدر منابع تاريخى اشاره‌اى به شركت وى به همراه مسلمانان در جنگ با روميها و ايرانيها ، نشده است شايد دليل اين امر آن بود كه امام حسين در دوران خلافت عمر بن - الخطاب ، هنوز از سن نوجوانى ، فراتر نرفته بود . ولى در خلافت عثمان ، او به سن جوانى رسيده لذا به اتفاق برادرش امام حسن ( ع ) در زندگى عمومى و نيز در جنگهايى كه در افريقا و ايران جريان يافت ، شركت جست .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nدر جلد دوم صفحه 128 و 129 از تاريخ ابن خلدون آمده است كه عثمان بن - عفان ، عمرو بن العاص را از ولايت مصر بر كنار ساخت و برادر ناتنى او عبد اللّه بن سرح را جانشينش ساخت و يك بار او را به جنگ در افريقا فرمان داد و عقبة بن نافع بن عبد القيس و عبد اللّه بن نافع بن الحرث را به فرماندهى لشكريان گارد آنها روانه افريقا شدند و مردم آنجا بر مبلغ پولى كه به آنها بپردازند با ايشان مصالحه كردند ، لشكريان به دليل بسيارى جمعيت نتوانسته بوند در آنجا نفوذ كنند ، عبد اللّه بن سرح با عثمان در مورد چگونگى نفوذ در آنجا از عثمان بن عفان اجازه خواست ، عثمان بن عفان نيز در اين مورد با يارانش به مشورت نشست ، آنها توصيه‌اش كردند كه لشكريانى به آنجا گسيل دارد ؛ عثمان نيز لشكريانى را به كمك او فرستاد ، در ميان آنها گروهى از صحابه از جمله عبد اللّه بن عباس و پسر عمر و عبد اللّه بن عمرو بن العاص و پسر جعفر و حسن و حسين ( ع ) ، حضور داشتند و از جمله كسانى كه شركت ايشان را در آن نبرد تأكيد كرده احمد بن - خالد الناصرى السلاوى در كتاب خود الاستقصاء لاخبار المغرب الاقصى جلد اول صفحه 39 است .\r\nطبرى نيز در صفحه 57 و 58 از جلد پنجم تاريخ خود و ابن خلدون در صفحه‌هاى 134 و 135 از جلد دوم كتاب خود العبر روايت كرده‌اند كه امام حسين ( ع ) در جنگهاى مسلمانان و فارسها در طبرستان و اطراف آن ، شركت داشته است ، در اين دو كتاب آمده است : در سال سىام هجرت ، سعيد بن العاص به طبرستان ، لشكركشى كرد پادشاه آن سامان « الجهيد » در زمان عمر بن الخطاب با سويد بن مقرن بر مبلغى كه ساليانه بايد به مسلمانان بدهد ، مصالحه كرده بود و هنگامى كه سعيد بن العاص در پى احراز كارگزارى كوفه از سوى عثمان ، آنجا را تصرف كرد گروهى از صحابه از جمله حسن و حسين ( ع ) و عبد اللّه بن عباس و گروهى از فرزندان مهاجرين و انصار را همراه وى كرد ، لشكريان تا گرگان و نهاوند و جاهاى ديگر پيش رفتند و همهء اين مناطق به تصرف آنها درآمدند . گروهى از مورخين اين جنبه را مورد اهمال قرار داده و به شركت حسن و حسين در جنگها و نبردهاى اسلام كه در آن روزگار با موفقيت همراه بود ، حتى جنگهايى كه به تصرف افريقا ، طبرستان و نواحى آن منجر گرديد ، اشاره‌اى نكرده‌اند همچنانكه حقايق تاريخى ديگرى را نيز ناديده گرفته‌اند لذا تنها ناديده گرفتن و بىتوجهى آنها ، كافى نيست تا در اصل موضوع به ويژه براى كسى كه با تاريخ سراپا فداكارى در راه اسلام اهل البيت سر و كار دارد ، ترديد روا شود .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبيشتر مورخين حتى مدعيند كه امام حسين ( ع ) خود و برادرش امام حسن ( ع ) در دفاع از عثمان شركت داشتند و پدرشان امير المؤمنين فرمانشان داده بود تا پاى در خانهء عثمان بايستند و مانع حمله شورشيان به وى شوند .\r\nو برخى مورخين افزوده‌اند كه : شورشيان نتوانستند از همان درى كه حسن و حسين بر آن ايستاده بودند ، بر وى حمله‌ور شوند لذا از ديوار بالا رفتند و وارد خانه شدند و او را از پاى درآوردند . من در جلد اول اين كتب و در رابطه با قيامى كه به سرنگونى و كشته شدن عثمان انجاميد ، پرداختم و نظرم را دربارهء اين گونه روايات كه شايسته توجه زيادى نيستند ، بيان كردم . امام حسين با پدرش طى دوران خلافتى كه داشت در تمامى مسائل سياسى ، نظامى و ادارى شركت داشت و امير المؤمنين همواره مراقبش بود و نمىخواست كه او و برادرش حسن ( ع ) درگير نبردها شوند و در همان حال در مورد فرزندش محمد بن الحنفية اصرار داشت كه درگير نبردها ، بشود .\r\nبه او ( محمد بن الحنفية ) گفته شد كه براى چه پدرت ترا به جنگيدن و خطر كردن تشويق مىكند ولى با حسن و حسين چنين نمىكند پاسخ داد كه : آنها چشمان اويند و من دست راست او هستم و پدرم با دست از چشمانش دفاع مىكند و بار ديگر به امير المؤمنين گفته شد : چرا به محمد بن الحنفية اجازه مىدهى كه وارد نبرد شود و حسن و حسين را از اين كار منع مىكنى ؟ فرمود : زيرا آن دو چشمان من هستند و محمد دستان من است و من با دستانم از چشمانم دفاع مىكنم .\r\nو هنگامى كه پس از بالا بردن قرآنها و مسأله حكميت به كوفه بازگشت و يكى را شنيد كه مىگفت : چه خوب بود كه او ( امير المؤمنين ) به اتفاق كسانى كه اطاعتش مىكردند به جنگ ادامه مىداد و يا پيروز مىشد و يا به هلاكت مىرسيد ، فرمود :\r\nبه خدا سوگند كه اين انديشه به ذهن من نيز رسيد اگر چه خود را از اين دنيا ، محروم ساخته بودم و به مرگ بسى خشنود . در آن هنگام در صدد برآمدم تا بر آنان يورش برم ولى نگاهم به اين دو ( يعنى حسن و حسين ) افتاد كه مرا بدين كار تشويق مىكردند و توجهم به اين دو ( يعنى عبد اللّه بن جعفر و محمد بن على ) افتاد كه در اين كار بر من پيشى مىگرفتند و دانستم كه اگر اين دو هلاك شوند نسل رسول خدا از اين امت ، بريده خواهد گرديد و از اينكه آن دو كشته شوند ، دريغم آمد و به خدا كه چه خوب مىشد اگر پس از آن ، به مصاف اين قوم در مىآمدم و اينان همراهم نباشند و مىديدند كه چه بر سرشان مىآوردم .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو در جلد دوم از اسد الغابة صفحه 193 و 194 به نقل از شفيق بن سلمة آمده كه امام حسين ( ع ) در جنگ با قاسطين يا مارقين و ناكثين ، با پدرش شركت داشت و فرياد برآورد : آيا كسى هست كه به مبارزه‌ام درآيد ؟ مردى از آل ذى لعوة به نام زبرقان بن احلم كه قهرمان كار كشته‌اى بود ، به مبارزه‌اش آمد و به امام حسين گفت :\r\nكيستى ؟ فرمود : من حسين بن على هستم . زبرقان به او گفت : فرزندم منصرف شو به خدا كه من پيامبر خدا را مىبينم كه از سمت قباء سوار بر اشترى سرخ‌فام مىآيد و تو پيشاپيش او هستى من نمىخواهم كسى باشم كه وقتى پيامبر خدا را ملاقات مىكنم مديون خون تو باشم و خود از مبارزه‌اش دست كشيد « 1 » .\r\n\r\n\r\n","description":"","footnote":"\r\n( 1 ) به فرض درستى اين روايت مىتوان چنين گفت كه منصرف شدن وى از امام از بيم جان خودش و نه امام حسين ( ع ) بوده است زيرا امام حسين به قهرمانى و نيرومندى ، شهرت داشت .\r\n","page_name":" 23 ","page_number":23},
  {"content":"\r\n\r\n\r\nوصيت امير المؤمنين به حسين ( ع )\r\nراويان روايت كرده‌اند كه وقتى ابن ملجم حضرت را مورد ضربت شمشير خود قرار داد ايشان را به درون خانه بردند هرازگاهى به حالت اغما فرو مىرفتند ، در همان شبى كه به شهادت رسيدند فرزندان خود را جمع كرده و نسبت به امامت حسن و حسين تصريح فرمودند و فرزندان خود را به اطاعت از ايشان توصيه كردند و به آنها فرمودند :\r\nشما را به تقوا سفارش مىكنم و مبادا كه شيفته دنيا شويد اگر چه شما را شيفتهء خود سازد و بر چيزى از آن كه بدان دست نيافتيد ، افسوس مخوريد يار ستمديده و دشمن ستمكار باشيد و سپس رو به فرزندانش و كسانى از بنى هاشم كه در اطراف او گرد آمده بودند نمود و فرمود : اى نوادگان عبد المطلب زنهار دستهايتان را به خون مسلمانان آغشته نكنيد و به بهانهء اينكه امير المؤمنين كشته شد سر اين و آن را با شمشير نزنيد براى خونخواهى من تنها قاتل مرا بكشيد ببينيد اگر من از اين ضربتى كه او بر سرم وارد آورد زندگى را بدرود گفتم كه شما هم با يك ضربت كارش را بسازيد مبادا كه پيش از كشتن ، شكنجه‌اش بدهيد و يا پس از آن دست و پايش را بريده هر يك از آنها را در جايى بنهيد من از رسول خدا ( ص ) بارها شنيده‌ام كه مىگفت : از شكنجه - دادن و دست و پا و بينى بريدن ، حتى دربارهء سگ هار بپرهيزيد .\r\nو از جمله مواردى كه بنا به آنچه در الاعجاز و الايجاز ابن منصور الثعالبى آمده به امام حسين ( ع ) توصيه كرد اين بود كه : فرزندم هيچ دشوارى و سختى كه پس از آن بهشت باشد ، سخت و دشوار نيست و هيچ خير و راحتى كه پس از آن دوزخ باشد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخير و راحتى نيست و هر آسايشى بدون بهشت ، پررنج و درد است و هر بلايى كمتر از دوزخ ، عافيت است ، فرزندم بدان كه هر كس عيب خود را شناخت به ديگران كارى ندارد و هر كس به قسمت خدا خشنود باشد به خاطر آنچه كه از دست مىدهد افسوس نمىخورد و هر كس شمشير كين برافرازد خود را مىكشد و هر كس براى برادرش چاه كند خودش درون آن مىافتد و هر كس پرده از حجاب ديگران برگيرد ناديدنيهاى خانه‌اش برملا شود و هر كس گناه و خطاى خويش را فراموش كند گناه ديگران در نظرش بزرگ جلوه مىكند و هر كس كارها را دشوار گيرد هلاك مىشود و كسى كه خود را به دريا افكند ، غرق مىگردد و هر كس از خود راضى شود ، گمراه مىگردد و هر كس از خرد خود يارى نگيرد ، خوار گردد و هر كس نسبت به مردم تكبر ورزد ، زبون مىشود و هر كس نادانشان انگارد ، مورد بىاحترامى واقع مىشود و هر كس ، به كارهاى زشت نزديك شود مورد نكوهش ديگران قرار مىگيرد و هر كس با پليدان و فرومايگان معاشرت كند ، تحقير گردد و هر كس با علما نشست و برخاست كند ، وقار مىيابد .\r\nفرزندم ، از خود راضى بودن هر كس دليل بر سبكى عقل اوست ادب آن است كه آنچه را براى ديگرى نمىپسندى براى خود نپسندى و همان وظيفه‌اى كه تو نسبت به برادرت دارى او نيز نسبت به تو دارد . . . و از اين گونه پندها و راهنماييهايى كه حضرت بنا به آنچه در اعجاب الايجاز ثعالبى و ديگر مجاميع حديث و كتب تاريخ آمده ، امام حسين را بدانها ، فرا خواند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nامام حسين و برادرش امام حسن ( ع )\r\nامير المؤمنين على ( ع ) ، فرزندش حسن را به جانشينى خود برگمارد و امامت را به دو سپرد و ميراث نبوت را تسليم وى كرد و امام حسين ( ع ) و ديگر فرزندانش را به اطاعت از وى سفارش كرد ؛ امام حسين نيز در كنار برادرش حسن ايستاد و شاهد همهء حوادثى كه بر برادرش گذشت بود و آنها هر دو در همهء موارد اتفاق نظر داشتند بويژه صلحى كه امام حسن ( ع ) پس از مشاهدهء برخورد زبونانهء اهل عراق و اطلاع از همه گونه نيرنگها و دسيسه‌ها و توطئه‌هايى كه معاويه ، چيده بود و بخش اعظم ارتش عراق در تصرف معاوية بن ابى سفيان و دار و دسته او قرار گرفته بود - بدان تن داده بود . بر امام حسين ( ع ) پوشيده نبود كه حتى اگر امام حسن با معاويه از در جنگ درمىآمد فرجامى به سود معاويه مىداشت و بىهيچ ترديدى و آنچنان كه براى هر پژوهندهء تاريخ حوادثى كه در آن دوره كوتاه از خلافت امام حسن ( ع ) جريان داشت روشن مىگرديد ، يا به كشته شدن امام حسن و امام حسين و همه هاشميها و شيعيان مخلص آنها مىانجاميد يا بالاخره باعث مىشد كه همگى آنها به اسارت درآيند . ما طى صحبتى كه دربارهء سيرهء امام حسن ( ع ) داشتيم از اين موضوع سخن گفتيم و جاى هيچ ترديدى نسبت به موضوع امام حسن و وارد آوردن هر گونه تهمتى به وى ، نمىماند .\r\nو از جمله روشن مىشود كه آنچه كه ابن اثير در اسد الغابة و ابن كثير در البداية و النهاية و ابن عساكر در تاريخ الكبير خود روايت كرده‌اند و چنين وانمود كرده‌اند كه امام حسين ( ع ) نسبت به آنچه كه امام حسن ( ع ) مىكرد دل‌خوشى نداشت و اينكه بنا به ادعاى « اسد الغابة » به او گفته بود : ترا به خدا كار معاويه را\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nتأييد مكن و بر اقدام پدرت خط بطلان مكش و اينكه امام حسن در پاسخش گفته كه :\r\nساكت باش من در اين كار از تو ، داناتر هستم و آنگونه كه ابن كثير در البداية و النهاية مدعى شده است امام حسن ( ع ) به امام حسين ( ع ) گفته است : تصميم داشتم كه ترا در خانه‌اى زندانى كنم و در به رويت ببندم تا به كار خود برسم و اينكه به ادعاى ابن عساكر در تاريخ خود ، به او گفته است : به خدا كه نشد اقدام به كارى كنم و تو با من مخالفت نكنى و بسيارى از اين قبيل كه با توجه به آنچه در ارتباط با حوادث و زمينه‌هايى كه برخورد و موضعگيرى امام حسن ( ع ) در آنها صورت گرفت روشن مىشود كه چنين روايتهايى ، نادرستند و پايه‌اى ندارند و از اين گذشته ، امام حسين ( ع ) ، بلندنظرتر و دورانديش‌تر از همهء آن خردمندان معاصرش بود كه برخورد خردمندانهء امام حسن ( ع ) را كه در واقع انتخاب ديگرى پيش رو نداشت ارج نهادند پس چگونه مىتوانست چنين برخوردى با برادرش داشته باشد ، او بالاتر از آن بود كه چيزى را كه ديگران درك كرده بودند ، درك نكرده باشد و چنين برخورد و ادعايى را با وى بكند . به نظر من آنها كه افسانهء اختلاف ميان آنان را بدين شكل علم كرده‌اند مىخواسته‌اند و لو براى يكى از آنها ، اشتباهى از اين دست ، رقم زنند و بعد از آنكه در دست و پا كردن نقطهء ضعفى يا لغزشى در تاريخ درخشان و سراسر فداكارى و رنج و سختى آنان مأيوس گشتند بدين گونه آن را لكه‌دار سازند ؛ زيرا نتيجهء حتمى برخورد منفى امام حسين نسبت به برادرش در صورت اثبات ، خطاى يكى از آنهاست چه معقول نيست كه در حالى كه هر كدام به خلاف آنچه كه ديگرى فكر مىكند و تصميم مىگيرد فكر كند و تصميم بگيرد هر دوى آنها ، بر صواب باشند .\r\nاين امكان هم هست كه هدف آنهايى كه افسانه اختلاف ميان آنها را ، جعل كرده‌اند و به امام حسين چنان موضعى را نسبت به برادرش مطرح ساخته‌اند اين بود كه تنها او را خطاكار قلمداد نمايند چون آنچنان كه ابو بكرة در حديث ادعايى خويش از قول پيامبر در مورد امام حسن آورده و مىگويد امام حسن ( ع ) سيد است و خداوند دو گروه بزرگ از مسلمانان را به وسيلهء او به مصالحه مىكشاند ، او با اين كار خود آرزوى جدش رسول خدا ( ص ) را برآورده ساخته و به مصلحت مسلمانان عمل كرده است و لازمه چنين برخوردى آن است كه امام حسين در برخورد با برادرش ، كار درستى نكرده همچنانكه در قيام خود نيز بر حق نبوده است زيرا به زعم آنها ، مصلحت مسلمانان را در نظر نگرفته است .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبهر حال آنچه كه به نظر من مىرسد و دهها مورد آن را تأكيد مىكنند آن دو در انديشه و عمل و ديدى كه به مسائل داشتند هماهنگ بوده و در هر اقدام و تصميمى كه گرفته‌اند كاملا همرأى و همعقيده بوده‌اند ولى همچنانكه به او اين نسبت را داده‌اند به امام حسن نيز نسبت داده‌اند كه پيش از خلافت پدر و طى آن در بسيارى مواضع و اقدامات ، با او مخالف بوده است و برخى نيز اضافه كرده‌اند كه او ( امام حسن ( ع ) عثمانى ( طرفدار عثمان ) بوده و چيزهايى كه شايسته برخورد مردم با پدرشان نيست به وى نسبت داده‌اند ، ما پيش از اين و در سخن از امام حسن ( ع ) آنچه را كه در اين باره گفته شده ، نقل كرديم و ثابت كرديم كه اين شايعات ساخته و پرداختهء امويهاست او با سياست پدرش كاملا همخوان و هماهنگ بود و در همه مراحل و جرياناتى كه بر او گذشت كمترين مخالفتى با وى نكرد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nنبرد قسطنطنيه\r\nگروهى از مورخين تصريح دارند كه مسلمانان در دوران معاوية بن ابى سفيان دو بار در سالهاى 49 و 51 هجرى به فرماندهى يزيد بن معاويه ، به قسطنطنيه لشكركشى كردند و مدعيند كه دومين بار ، ابو ايوب انصارى و حسين بن على ( ع ) در شمار جنگجويان بوده‌اند . ابن كثير در تاريخش مىگويد : امام حسين پس از فوت برادرش ، به حضور معاويه مىرسيد يك بار در سال 51 به حضورش رسيد و به همراه لشكريان كه به فرماندهى يزيد بن معاويه قصد قسطنطنيه داشتند ، رهسپار شد . اين مطلب را ابن عساكر نيز در جلد چهارم تاريخ خود تأكيد كرده است .\r\nو پس از پيگيرى مطلب به نظر مىرسد كه جز ابن عساكر و ابن كثير در تاريخ خود هيچ يك از مورخين مدعى شركت امام حسين در آن نبرد نشده‌اند . ابن جرير طبرى نيز در تاريخش تنها به يك نبرد در سال 49 اشاره دارد و به شركت ابن عباس و فرزند عمر و فرزند زبير و ابو ايوب انصارى در آن تصريح كرده ولى سخنى از شركت امام حسين با ايشان بميان نياورده است . همهء كسانى كه به نبرد مسلمانان در آن دوره پرداخته‌اند سخنى از شركت امام حسين ( ع ) بميان نياورده‌اند و متفق القولند كه ابو ايوب انصارى طى اين نبرد كشته شد و بنا به خواست و وصيت خود همانجا به خاك سپرده شد و وقتى سلطان محمد دوم قسطنطنيه را فتح كرد نخستين كارى كه كرد آرامگاهى براى وى ساخت و بارگاهش را بنيان نهاد و پس از آن عادت شد كه هر كدام از سلاطين عثمانى كه به مسند قدرت مىرسيد شمشير به بر مىكرد و از باب تيمن به آرامگاه او مىشتافت .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبرخى مورخين عرب و غير عرب مدعيند كه : مسلمانان در جنگ خود با روميها در آن نبرد هواپيمايى ساختند كه پس از پرواز خلبان آن ، سرنگون شد و از ميان رفت .\r\nگروهى ديگر از نويسندگان بر آنند كه كارگزار بيزانس هواپيمايى را براى گريز از لشكريان عرب كه قسطنطنيه را به محاصره درآورده بودند ، به كار گرفت و وقتى اسرار اين هواپيما به دست اعراب افتاد مانند آن را ساختند و با آن به پرواز درآمدند ولى پس از طى مسافتى كه نزديك بود به هدف خود نايل آيد ، در « به سفر » سرنگون شد .\r\nدر هر صورت ، متون تاريخى ، شركت امام حسين ( ع ) در آن نبرد را تأكيد نمىكنند و اين درست است نه به خاطر آنكه برخى از كسانى كه حقيقت اهل بيت ( ع ) را درك نكرده‌اند چنين توجيه مىكنند كه فرمانده نبرد يزيد بن معاويه بود و معاويه آن را ترتيب داده بود زيرا اهل بيت ( ع ) آنچنان كه تاريخ سرشار از فداكارى آنها تأكيد دارد اعم از آنكه فرمانده و كارگزار صالح يا فاسد باشد در راه اسلام ، فداكارانه عمل مىكردند و جان بر كف عمل مىكردند بلكه دليلش آن بود كه امام حسين چندان تماسى با معاويه نداشت و نشانه‌اى از آن نيست كه او طى حكومت معاويه ، به شام رفت و آمد كرده باشد و اگر شركت امام حسين به عنوان يك سرباز در ارتشى كه يزيد بن معاويه آن را فرماندهى مىكرد صحت داشت دستگاه تبليغاتى امويها به تمام وسايل آن را پخش مىكرد و بر هيچ يك از مورخين ، پنهان نمىماند حال آنكه بيشتر آنان او را جزو شركت كنندگان در آن نبرد ، بشمار نياورده‌اند و جز ابن كثير و ابن عساكر آنچنان كه گفتيم ، او را جزو شركت كنندگان ، قلمداد نكرده‌اند و تنها ادعاى اينان براى اثبات موضوعى از اين دست كافى نيست اگر بىتوجهى و عدم ذكر بيشتر مورخين نيز مادام كه قرينه و زمينه‌هايى آن را تأييد نكند ، نمىتوان دليلى بر عدم شركت وى باشد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nامام حسين ( ع ) در برخورد با كارگزاران معاويه\r\nبرخى مورخين روايت كرده‌اند كه ميان امام حسين ( ع ) و وليد بن عتبة بن ابى - سفيان كه در آن روز از سوى عمويش معاوية بن ابى سفيان به فرماندارى مدينه گماشته شده بود بر سرزمينى ، نزاعى درگرفت ؛ وليد در پى فريب امام حسين برآمد و در اين زمينه از قدرتش ، يارى گرفت ، امام حسين ( ع ) به او گفت : به خدا سوگند كه يا حق مرا مىدهى و يا شمشير خود را بدست مىگيرم و به مسجد رسول خدا ( ص ) درمىآيم و حلف الفضول را به يارى مىطلبم . عبد اللّه بن زبير حاضر بود و گفت : من نيز به خدا سوگند ياد مىكنم كه اگر چنين كند شمشير بدست مىگيرم و در كنارش قرار مىگيرم تا اينكه او به حقش برسد يا اينكه هر دو ، بميريم . صحبت آنها به گوش مسور بن مخرمة الزهرى رسيد او هم ، همين سخن را گفت ، سپس به عبد الرحمن بن - عثمان التيمى رسيد و او هم همان سخن را به زبان آورد ، وقتى كار به اينجا رسيد وليد بن عتبة دست از زورگويى خود كشيد و اموال امام حسين را به وى بازگرداند .\r\nدر شرح نهج البلاغة ابن ابى الحديد آمده است كه ميان معاويه و امام حسين ( ع ) بر سرزمينى در حجاز ، نزاعى بود امام حسين ( ع ) به معاويه گفت : سه راه پيش رو دارى يا آن را از من مىخرى و يا آن را به من بازمىگردانى و يا يكى از دو نفر يعنى عبد اللّه بن عمر يا عبد اللّه بن زبير را به داورى ميان من و خود مىپذيرى و گرنه راه چهارم ، توسل جستن به « صيلم » ( شمشير و توسل به بدترين راه حل ) است . معاويه گفت : صيلم ديگر چيست ؟\r\nفرمود : حلف الفضول را به يارى فرا مىخوانم و آنگاه با خشم از حضورش برخاست و در راه به عبد اللّه بن زبير برخورد و از گفتگويش با معاويه و صحبتهاى او برايش\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nگفت . عبد اللّه بن زبير گفت : به خدا سوگند هرگاه حلف الفضول را به يارى طلب كنى اگر خوابيده باشم مىنشينم و اگر نشسته باشم برمىخيزم و اگر ايستاده باشم به راه خواهم افتاد و اگر راه مىرفتم آنچنان كارى مىكنم كه يا پا به پاى تو جان سپارم و يا تو به حق خود برسى . وقتى اين صحبت به گوش معاويه رسيد گفت : ما را به صيلم نيازى نيست و دنبال امام حسين ( ع ) فرستاد كه بيا و پولت را بگير كه ما آن را از تو خريديم .\r\nاين حلف الفضول ( پيمان فضول ) همان پيمانى است كه برخى قبايل قريش براى مبارزه با ستم و تجاوز ، آن را پى ريختند و به خاطر تشكيل آن در منزل عبد اللّه - بن جدعان گرد آمدند و پيمان بستند كه هر ستمديده‌اى را كه در مكه مشاهده كنند تا گرفتن حق او از پاى ننشينند و يا هر صاحب حقى را كه يافتند در كنار او قرار گيرند .\r\nو از پيامبر ( ص ) نقل شده كه فرمود : من در خانه عبد اللّه بن جدعان پيمانى را ديدم كه اگر به مانند آن فرا خوانده شوم ، پاسخ مثبت مىگويم ، پيامبر اين سخن را از آن جهت گفت كه اين پيمان در هدفهايى كه براى خود منظور كرده و در پى احقاق حق و يارى ستمديدگان و مستضعفان است با هدفهاى اسلام يكسان است . در وجه - تسميه اين پيمان آمده است كه مردانى از چهره‌هاى سرشناس مكه در احقاق حق ستمديدگان هم پيمان شدند كه به فضيل و فضال و فضل و مفضل ، موسوم بودند لذا پيمان به ( پيمان فضول ) موسوم گشت .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nبخشندگى و عبادت امام حسين ( ع )\r\nدر فصل هفتم از « مناقب آل الرسول » نوشتهء محمد بن ابى طلحة الشافعى آمده است : مشهور شده است كه امام حسين ميهمان را گرامى مىداشت و هر كس چيزى از وى مىخواست در اختيارش مىگذاشت ، صلهء رحم مىكرد و نيازمندان را درمىيافت و خواهش درخواست‌كننده را برمىآورد ، و برهنه را مىپوشاند و گرسنه را سير مىكرد و زيان ديدگان را جبران زيان مىكرد و يتيمان را نوازش مىكرد و به درد نيازمندان مىرسيد و هر پولى كه به دستش مىرسيد ميان مردم ( نيازمندان ) پخش مىكرد .\r\nراويان ماجرايى را كه براى او و برادرش امام حسن و عبد اللّه بن جعفر در رابطه با پيرزنى كه وقتى آنها در ميان راه خود به مكه بودند براى آنها گوسفندى را مىكشد و آنچه كه آنها در برخورد بعدى با او در مدينه در حالى كه در بدترين شرايط زندگى و فقر و درماندگى بود ، مىكنند روايت كرده‌اند امام حسن ( ع ) هزار گوسفند و هزار دينار پول به او داد و امام حسين و عبد اللّه بن جعفر نيز همين چيزها را به او دادند و پيرزن با سه هزار رأس گوسفند و سه هزار دينار پول به اتفاق شوهرش به ديار خود بازگشت .\r\nدر كتاب عقد اللآلى فى مناقب الآل آمده است كه امام حسين پس از وفات برادرش امام حسن ، در سويى از مسجد پيامبر ( ص ) نشسته بود و عبد اللّه بن زبير و عتبة بن ابى سفيان در سوى ديگر مسجد نشسته بودند يك نفر اعرابى سوار بر شترى سر رسيد شترش را درب مسجد سپرد و وارد شد در برابر عتبه ايستاد به او سلام گفت و عتبه نيز پاسخش گفت اعرابى به وى گفت : تو پسر عموى مرا كشته‌اى و خانوادهء\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاو مرا به خونخواهى وى فرستاده‌اند آيا مىپذيرى كه بخشى از ديهء او را به من بدهى ؟\r\nعتبه به غلامش اشاره كرد و به او گفت : به او صد درهم پرداخت كن . اعرابى نپذيرفت و به سوى عبد اللّه بن زبير رفت و همان صحبتى را كه با عتبة داشت با وى تكرار كرد ، او نيز دستور داد دويست درهم به وى بدهند اعرابى آن را رد كرد و گفت اين مبلغ گره‌اى از كارم نمىگشايد ، آنگاه به سمت امام حسين ( ع ) رفت و به او سلام گفت و جريان كارش را با وى در ميان گذاشت به او فرمود : اى اعرابى ما قومى هستيم كه به همان اندازه كه در طرف معرفت و شناخت مىبينيم ، بخشش مىكنيم . گفت : هر چه مىخواهى بپرس ؛ امام حسين پرسيد : اى اعرابى ! نجات از هلاك در چيست ؟ گفت : توكل بر خدا .\r\nاز وى پرسيد : كدام كارها بهتر است ؟ گفت : اعتماد به خدا . امام از وى پرسيد : چه چيزى براى بندگان در زندگى ، بهتر است ؟ پاسخ داد دانشى كه توأم با حلم باشد .\r\nفرمود : و اگر دانشش به وى خيانت كرد ؟ گفت مالى كه با سخاوت و دست و دل بازى توأم باشد . فرمود : و اگر دارايىاش ، او را به ناصواب كشاند ؟ گفت : مرگ و نيستى از زندگى و بقاى او بهتر است . امام همچنان به پرسش از وى ادامه داد او نيز پاسخش مىداد و امام را شگفت‌زده كرد و به وكيلش فرمود : به او بيست هزار درهم بده . و به او گفت ده هزار درهم براى بازپرداخت ديون تو و ده هزار ديگر براى آن است كه سروسامانى به خود دهى و بر اهل و عيالت ، خرج كنى . و اعرابى اين ابيات را سرود :\r\n- از در نياز آمدم ولى از هيچ عطر و بويى سرمست نشدم ( دستم بجايى بند نشد ) و دلخوشى ندارم .\r\n- ولى وقتى براى خاندان پيامبر ، از در نياز آمدم سرودن و سخن گفتن برايم لذت‌بخش گرديد .\r\n- هم آنها بزرگوارترند و نجيب‌تر ؛ كه ستارگان آسمان درخشش خود را از آنها دارند .\r\n- در نيكيها و بخشش از همه مردم پيشى گرفتى ؛ تو آن بخشنده‌اى هستى كه هيچ‌كس به پاى تو نمىرسد .\r\n- پدرت همان كسى است كه در نيكى و بخشش سرآمد همگان شد ؛ و هيچ كس بر او پيشى نگرفت .\r\n- به وسيله او خداوند راه درستى و راستى را گشود ؛ و راه فساد به شما ، بسته است .\r\nو در تاريخ ابن عساكر آمده است كه سائلى كوچه‌هاى مدينه را زير پا گذارد تا\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبالاخره به درب منزل امام حسين ( ع ) رسيد درب را زد و اين ابيات را سرود :\r\n- اكنون هر كس كه به تو اميد بندد ؛ و هر كس حلقهء درب منزل ترا بنوازد نااميد نمىگردد .\r\n- تو بخشنده و سرچشمهء بخششى ؛ پدرت نيز با فاسقان ، جنگيده و مبارزه كرده است .\r\nامام حسين مشغول نماز بود نماز خود را به پايان برد و در به روى اعرابى گشود آثار فقر و بدبختى را در سراپايش ديد بازگشت وكيلش را خواست وكيل به شتاب حاضر شد به او فرمود : چه مبلغ از خرجى ، باقى مانده است ؟ گفت دويست درهم كه به من دستور داده‌اى آن را به خرج اهل بيتت برسانم فرمود : آنها را بياور كسى آمده است كه از ايشان مستحق‌تر است و همه را به آن اعرابى پرداخت و اين ابيات را سرود :\r\n- اينها را بگير كه من شرمندهء توأم ؛ و بدان كه من با تو همدردى مىكنم .\r\n- اگر آنچه را كه مىخواستيم بدهيم در اختيار داشتيم ؛ آسمان ، بر تو دامن گشوده بود .\r\n- ولى پيش‌آمدهاى ناگوار و سختيهاى روزگار بدبختىآور است ؛ و دست ما در اين ميان كوتاه .\r\nاعرابى نيز در پاسخ چنين گفت :\r\n- مطهرند و دلهايشان پاك پاك است ؛ هر جا كه يادشان آيد بر آنها درود مىفرستند .\r\n- و شما ، شما برترانيد كه ؛ دانش قرآن و هر آنچه در سوره‌هاى آن آمده است نزد شماست .\r\n- هر كس به علويها منسوب نباشد ؛ در ميان مردم هيچ افتخار ديگرى ندارد .\r\nمردى از انصار نزد حضرت آمد و مىخواست از نيازى كه دارد سخن گويد .\r\nبه او فرمود : برادر انصارى ! آبرويت را از خوارى و ذلت گدايى ، مصون دار و نيازت را طى نوشته‌اى با من در ميان بگذار و من به خواست خدا ، آنگونه كه شادمان گردى ، به آن رسيدگى خواهم كرد . او نيز نوشت كه فلان كس پانصد دينار از من طلب دارد و اصرار دارد كه زودتر دينش را ادا كنم با او صحبت كن تا مهلتم بدهد تا اندكى دست و بالم بازشود . وقتى امام نامه را خواند به خانهء خود رفت و كيسه‌اى را با خود آورد كه در آن هزار دينار بود و به او فرمود : اين هزار دينار را بگير پانصد دينار براى اداى دينت و پانصد دينار ديگر براى كارگشايى كار خودت باشد و از اين پس\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدست نياز تنها به سوى سه گروه مردم دراز كن يكى دينداران ، ديگرى مردم با انصاف و سومى مردمان اصل و نسب‌دار . دين داران سعى مىكنند دين خود را حفظ كنند مردم با انصاف در محظور انصاف خود قرار مىگيرند و بالاخره مردم اصل و نسب‌دار مىدانند كه تو در دراز كردن دست نياز آبروى خود را بخطر مىاندازى لذا اگر نيازت را برآورده نساختند آبروى ترا خريده‌اند .\r\nراويان روايت مىكنند كه امام حسين ( ع ) بر اسامة بن زيد وارد شدند در بستر بيمارى خوابيده بود و مىگفت : چه غم بزرگى ؟ امام حسين به او گفت : برادر غمت چيست ؟ گفت قرضى كه دارم شصت هزار درهم است . امام حسين به او فرمود : من آن را ادا خواهم كرد . اسامة به ايشان گفت مىترسم پيش از اداى آن بميرم امام نيز همان دم آن را ادا كرد .\r\nو در « الفصول المهمة » تصنيف ابن صباغ مالكى به نقل از انس بن مالك آمده است كه او گفت : نزد امام حسين ( ع ) بود كنيزكى با يك دسته گل خوشبو وارد شد و با تقديم آن به حضرت ، سلامش گفت حضرت به او فرمود : تو در راه خدا آزاد هستى .\r\nمن گفتم كنيزكى با يك دسته گل پيش تو آمده و درودت گفته تو او را آزاد مىكنى ؟\r\nفرمود خداوند اين گونه دستورمان داده است و فرموده :  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  ( هر كس شما را درود فرستد شما او را به بهترين نواخت بنوازيد يا با آن نواخت او را همچنان بازدهيد ) و بهتر از كارى كه كرد آزاد كردنش بود .\r\nيكى از دوستدارانش مرتكب جنايتى شد كه مستحق قصاص گرديد حضرت دستور قصاص و تأديب او را داد . گفت مولاى من خداوند مىفرمايد و الكاظمين الغيظ ( فروخورندگان خشم ) ، امام ( ع ) فرمود : از او دست كشيد كه من خشم خود را فرو خوردم گفت : و العافين عن الناس ( و بخشندگان مردم ) ؛ امام ( ع ) فرمود : ترا بخشيدم .\r\nگفت و اللّه يحب المحسنين ( خداوند نيكوكاران را دوست دارد ) امام فرمود : تو در راه خدا آزاد هستى و مبلغى پول كه كفاف زندگيش دهد نيز به او داد .\r\nابن عساكر در تاريخ خود روايت كرده است كه از بصره و جاهاى ديگر مبالغى پول كه به او مىرسيد تا پيش از آنكه همهء آنها را بر مستمندان پخش نمىكرد ، از جاى خود بلند نمىشد .\r\nو ابن قتيبة در « عيون الاخبار » مىگويد : معاويه در يكى از سفرهايش به حجاز به مدينه آمد در اين سفر هدايايى شامل لباس و عطر و مبالغ هنگفتى پول براى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nامام حسن و امام حسين و عبد اللّه بن جعفر و فرزند زبير و فرزند عمر و عبد اللّه بن صفوان آورده بود به كسانى كه قرار بود اين هدايا را به صاحبانش بدهند گفت هر يك از شما تمامى آنچه را كه مىبيند و مىشنود بخاطر بسپارد . وقتى فرستادگانش روانه شدند به حاضران گفت : مىخواهيد برايتان بگويم كه آنها هر كدام ، چه واكنشى نشان مىدهند ؟\r\nگفتند : آرى آنچه را كه پيش‌بينى مىكنى برايمان بگو . گفت امام حسن شايد بخشى از عطرهاى متعلق به خود را به همسرانش بدهد و بقيه را ميان حاضران پخش كند و منتظر آنها كه غايبند نمىماند و امام حسين ( ع ) ، ابتدا به يتيمان باقى مانده از جنگ پدرش در صفين مىپردازد و اگر چيزى باقى ماند با آن گوسفندانى مىكشد و شير به اين و آن مىدهد . و در مورد عبد اللّه بن جعفر او با رسيدن هديه من ، مىگويد : « با بديح » قرضم را بدان ادا كن و آنچه از آن مىماند به هزينه‌هاى زندگيم مصروف دار . و عبد اللّه بن عمر در ابتدا به فقراى عدى بن كعب مىپردازد و اگر چيزى باقى ماند براى خود و خانواده‌اش ، منظور مىكند و در مورد عبد اللّه بن زبير ، فرستادهء من در حالى به وى مىرسد كه او در حال تسبيح گفتن است و متوجه وى نمىشود ، دوباره كه بازمىگردد به برخى غلامانش مىگويد آنچه را كه فرستاده معاويه آورده بگيريد كه خدايش رسانده و هم او جزاى نيكش دهد . و توجهى به آن نمىكند و اين هديه در برابر ديدگانش عظيمتر از كوه احد جلوه مىكند ، آنگاه به ميان خانواده‌اش مىرود و آن را بازبينى مىكند و مىگويد : آن را جايى پنهان سازيد چه بسا روزى ناگزير به بازگرداندن آن به معاوية بن هند ، گردم و اما عبد اللّه بن صفوان مىگويد : اندك از بسيار است و همهء قريشيها ، چنين هديه‌اى دريافت نكرده‌اند آن را به وى بازگردانيد كه اگر بازگرداند آن را مىپذيريم . فرستادگانش بازگشتند و همان چه را كه معاويه گفته بود ديدند و بازگفتند ، وقتى معاويه صحبتهاى ايشان را شنيد گفت : من فرزند هند هستم و از همهء قريش به احوال قريش ، آشناترم .\r\nو ديگر مواردى كه راويان دربارهء سخاوت و بخشندگى نقل كرده‌اند ولى بيشتر چنين رواياتى ، در شمار ( مراسيل ) يعنى بدون ثبت سند هستند و در مقام نقد و كنكاش ، قابل اثبات نيستند بدون ترديد برخى از آنها ساخته و پرداختهء قصه‌گويانى است كه مىخواستند بدين وسيله توجه مردم را به خود جلب كنند و روايت آخرى با وجودى كه از جمله روايات ( مرسل ) در اين باب است مضمون آن اشاره بدين دارد كه ساختهء طرفداران بنى اميه است تا بدين ترتيب هوش و ذكاوت معاويه را به اثبات برسانند و امام\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nحسن را طورى توصيف كنند كه او پيش از هر چيز ، در انديشهء زنهاست .\r\nهمهء منابع موثق حكايت از آن دارند كه امام حسن و امام حسين ( ع ) هر آنچه را كه در اختيار داشتند در راه خدا ، بذل و بخشش مىكردند و مستمندان و محرومان را بر خودشان اولويت مىبخشيدند و هديه‌هاى معاويه را مىپذيرفتند چون آنها را حق خويش مىدانستند و خود را از او و امثال او كه خلافت را به ناحق غصب كرده و بر امت مسلط شده و داروندار آن را براى خريد و دست و پا كردن ياران و خائنانى چون مغيرة بن شعبه و عمرو بن العاص و ديگران به كار مىگرفتند ، محق‌تر مىدانستند .\r\nآنها هداياى معاويه را مىپذيرفتند تا آنها را به صاحبان محروم و مستمند آن برسانند همه زندگى و وجودشان براى خدا و در راه خدا بود و اين مطلب ميان راويان و مورخان مشهور است كه امام حسن ( ع ) هر ساله نيمى از دارايىاش را به مستمندان و نيازمندان مىبخشيد و نيم ديگر را براى اهل و عيال خود باقى مىگذاشت .\r\nو در برخى روايات آمده كه او ، همهء دارايىاش را بذل و بخشش مىكرد امام حسين ( ع ) نيز چنين بود نه پولى مىاندوخت و نه براى پول ، ارزشى قائل بود .\r\nروايات متواتر از وى هست كه او در حالى بيست و پنج بار پاى پياده به حج رفت كه اشتران در پس و پيشش در حركت بودند و هرگاه كه او و برادرش بر سوارى مىگذشت سوار از مركبش پايين مىآمد و با آنها پياده راه مىرفت ، اين كار براى مردم دشوار بود گروهى از حجاج نزد سعد بن ابى وقاص آمده به او گفتند پياده روى به ما فشار آورده است و نمىتوانيم در حالى كه فرزندان رسول خدا پياده هستند ، سوار مركب خود شويم ؛ سعد به ايشان گفت : پياده روى به مردم فشار آورده است و هيچ كس نمىخواهد تا شما پياده هستيد ، سوار مركب خود شود چه بهتر كه شما نيز به خاطر مردم سوار شويد . گفتند : ما خود را موظف كرده‌ايم كه پياده برويم ولى راه خود را عوض مىكنيم .\r\nچنين هم كردند و به راهى رفتند كه كسى از مردم ايشان را نبيند .\r\nو در روايت ابن عساكر به نقل از ابو سعيد خدرى آمده است كه او مىگويد : امام حسن و امام حسين ( ع ) را ديدم كه نماز عصر را با امام در كعبه بجاى آوردند .\r\nآنگاه نزديك حجر الاسود آمدند و هفت بار طوافش كردند و دو ركعت نماز بجاى آوردند مردم آنچنان آنها را احاطه كرده بودند كه نمىتوانستند رد شوند سرانجام به يارى مأمورى كه همراهشان بود موفق شدند از ميان مردم راهى براى خود باز كنند .\r\nهر جا كه حضور مىيافت مردم همچون حلقه او را در برمىگرفتند ، يكى دربارهء\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمسائل دينى از وى سؤال مىكرد ، يكى ديگر از فقه او بهره مىگرفت و ديگرى به روايتش گوش فرا مىداد و بالاخره برخى هم به نياز مىآمدند . معاويه در توصيف ايشان به يكى از كسانى كه درباره‌اش سؤال كرده بود گفت : وقتى به مسجد پيامبر خدا مىرسى و گروهى را مىبينى كه حلقه‌اى تشكيل داده و تو گويى ليوانى پر از آب بر سر گذارده‌اند اين حلقه متعلق به امام حسين ( ع ) است كه در آن ميان پوششى تا نيمه‌هاى ساق پايش ، بر تن دارد . و آنچنان كه در جلد دوم عقد الفريد نوشته ابن - عبد ربه آمده او در هر شبانه‌روز هزار ركعت نماز مىخواند و از امام زين العابدين فرزند امام حسين ( ع ) پرسيدند چرا پدرت اين قدر كم فرزند دارد ؟ فرمود : شگفتى در اينست كه من چگونه براى او زاده شده‌ام حال آنكه او در شبانه روز هزار ركعت نماز مىخواند و فرصتى براى پرداختن به زنان ، نداشت . و از جمله مناجاتهايى كه در دل شب با خدايش مىكرد اين بود كه : پروردگارا نعمتم دادى ولى مرا سپاسگزار نيافتى گرفتارم ساختى ولى مرا شكيبا نيافتى ولى تو با ناسپاسى من ، نعمت از من دريغ نكردى و با ناشكيبايىام ، گرفتارى مرا ، ادامه ندادى پروردگارا از بزرگان و بزرگواران ، جز بزرگى و كرم ، انتظارى نيست .\r\nميان محدثين شيعه و طبقات مختلف آنان برخوردى كه در عرفات ايام حج داشت و آن مناجات مفصلى كه پاى كوه و در حالى كه مردم به گردش جمع شده بودند مىخواند ، مشهور است مناجاتى كه هر كس آن را خواند و در محتوا و عبارات هدفمند آن ، دقيق شد اشك اشك به چشمانش جارى مىشود و قلبش به خشوع درمىآيد در اين مناجات آمده است :\r\nپروردگارا اگر طى سالها و سالها زندگى سعى كنم و كوشش كنم تا شكرانه يكى از نعمتهاى ترا بجاى آورم بدين كار جز با لطفى كه آن هم موجب سپاسى ديگر است ، توفيق نخواهم يافت ؛ پروردگارا آنچنان مرا از خود بترسان كه گويى ترا مىبينم . غناى مرا در خود ، يقين را در قلب من و اخلاص در عملم و نور در چشمانم و بصيرت در دينم عطا بخش .\r\nپروردگارا نيازم آن است كه اگر بر من روا دارى هر آنچه را كه از من دريغ كنى زيانى به من نمىرساند و اگر از من دريغش بدارى هر آنچه را كه به من بدهى سودى برايم ندارد ، از تو مىخواهم مرا از آتش دوزخ برهانى اى مهربانترين مهربانان .\r\nپروردگارا از هر آنچه كه مىترسم بازم دار و از آنچه مىهراسم و بيم دارم در\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nامانم دار و جان و دينم را نگاهبان باش . در سفر مرا پاسدار ، اهل و مالم را بر من ببخشاى و در آنچه كه روزيم كردى ، بركت فرود آر و مرا پيش خود خوار و در برابر ديدگان مردم بزرگ گردان و از شر جن و انس ، در امانم دار و مرا به گناهانم رسوا مساز و به نهانم ، شرمنده نكن و به كارهايى كه مىكنم ميازماى و نعمتهاى خود را از من دريغ مدار و به ديگرى ، حوالتم مده ، خدايا مىخواهى مرا به چه كسى حوالت دهى به نزديكى كه نااميدم مىگرداند و به بيگانه‌اى كه بر من حمله‌ور شود ؟ يا به آنان كه ضعيفم مىدارند حال آنكه تو خداى من و بدست دارندهء همه چيز منى ؛ غربتم را و دورى منزلم و زبونيم در برابر آنكه كارم را به دو سپرده‌اى ، به تو شكايت مىبرم .\r\nاى كسى كه بيمار بودم و او را خواندم و شفايم بخشيد برهنه بودم و مرا پوشانيد و گرسنه بودم سيرم گرداند ، تشنه بودم سيرابم ساخت ، خوار بودم عزتم داد ، نادان بودم شناختم داد و تنها بودم زيادم كرد و غائب بودم به حضورم آورد و فقير بودم ، بىنيازم گرداند و نياز به يارى داشتم ياريم كرد و در مورد همه اينها ، چيزى نگفتم ولى او خود خواسته‌هايم را بىآنكه بگويم برآورده ساخت .\r\nو ديگر از آنچه در آن آمده چنين است : الهى من در عين غنا ، فقير هستم پس چگونه آنگاه كه بىچيز هستم ، فقير نباشم و من در عين دانشى كه دارم نادانم پس چگونه در نادانىام ، نادان نباشم . پروردگارا از من هر آنچه كه لايقم باشد و از تو هر - آنچه كه بزرگواريت اقتضا كند ، خداوندا هر چه خباثت و پليدىام لالم گردانده است كرم تو به زبانم آورده و هر چه گناهانم مأيوسم گردانده بخشش و عفوت تو اميدوارم ساخته است . مردم به گرد او جمع شده بودند و شنيدن سخنان او و توجه به نيايشش و همراهى با گريه‌ها و ناله‌هايش آنها را به تعبير راوى از دعاى براى خود ، بازداشته بود و امام ادامه داد : پروردگار من ! چگونه كسى با وجودش كه سراپا نياز به توست ، به تو رهنمون شود آيا كسى جز تو ياراى آن دارد كه در برابر آنچه تو نخواسته‌اى عرض وجود كند ، تو كى غايب بوده‌اى كه نياز به رهنمونى به خود داشته باشى و چه هنگام دور بوده‌اى كه از آثارت به تو نايل آيند كور باد چشمى كه ترا بر خود ، مراقب نداند و پرزيان باد تجارت بنده‌اى كه از عشق به تو در آن سهمى قرار نداده باشد و ديگر فقراتى از اين مناجات كه خود بهترين درسهاى زندگى در دنيا و آخرت هر انسان ، مىتوانند باشند .\r\nاز جمله سفارشهايش به يكى از اصحاب خود آن است كه : آنچه در توان ندارى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبر عهده مگير و آنچه را كه درك نمىكنى متعرض نشو و آنچه را كه خارج از توان تست بر عهده مگير و جز آن قدر كه فراچنگ مىآورى ، انفاق مكن و تنها به همان ميزان كه ساخته‌اى و عمل آورده‌اى ، بهره خواه و جز به آنچه كه از طاعت خدا فراچنگ آورده‌اى ، خشنود شو و تنها چيزى كه خود را سزاوار آن مىيابى ، مصرف كن .\r\nو از جمله سخنان حضرت آن است كه : از نشانه‌هاى دانشمند انتقاد از سخنان خويش و اطلاع از نظريات اهل فن است . اين سخن با همهء كوتاهى خود مرز ميان دانشمند و نادان را معين مىكند . جاهل آن است كه هميشه نظر خود را درست مىداند و ديگران را خطاكار مىشمارد و به هر مسأله‌اى تنها با ديد تنگ و محدود خود ، نگاه مىكند حال آنكه دانشمند هميشه از خود انتقاد مىكند و در جستجوى نظريات ديگران است تا شايد به آنچه كه ذهنش بدان نرسيده ، دست يابد . در همين رابطه است كه امام صادق ( ع ) مىفرمايند : آدم يك دنده و مستبد همواره در معرض لغزش قرار دارد . و امام على ( ع ) مىفرمايند :\r\nهر كس كه شيفتهء نظر خود شود گمراه مىگردد و هر كس تنها از خرد خود يارى گيرد ( و از مشورت ديگران بهره نگيرد ) دچار لغزش مىگردد .\r\nو از ديگر سخنان امام حسين ( ع ) : مؤمن نه كار زشتى مىكند و نه عذرخواهى مىنمايد ولى منافق همه روزه كار زشت مىكند و عذر مىخواهد و چه بسا گناهى كه سبكتر از عذر خواستن از انجامش باشد . و به يكى از اصحابش فرمود : هر كس دوست داشته باشد ترا بازمىدارد و هر كس نفرتت داشته باشد تشويقت مىكند .\r\nو مردى به حضرت گفت : من خداى را معصيت مىكنم و از هيچ گناهى ، روىگردان نيستم فرزند رسول خدا مرا نصيحتى كن و پندى ده تا از آن بهره گيرم . به وى فرمود پنج چيز را در نظر بگير و هر گناهى كه خواستى مرتكب شو ؛ مرد گفت : آنها را بگو اى ابا عبد اللّه . به وى فرمود : از روزى خداى مخور و هر گناهى كه خواستى مرتكب شو . مرد گفت : آن وقت چه بخورم كه هر چه در جهان و هستى است از آن خدا و داده‌هاى اوست . امام به او گفت : از زمين خدا بيرون شو و هر چقدر خواستى گناه كن . مرد گفت :\r\nاين يكى از آن هم دشوارتر است به كجا بروم كه هر جا و هر چيزى تنها از آن خداست .\r\nامام به او فرمود : جايى برو كه خدا ترا نبيند آنگاه هر گناهى خواستى مرتكب شو . مرد گفت : و مگر چيزى هست كه بر خدا پنهان بماند ؟ امام فرمود : وقتى فرشتهء مرگ به سراغت مىآيد تا جانت را بگيرد او را رد كن و هر گناهى كه خواستى ، مرتكب شو .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو پنجم اينكه : وقتى مىخواستند ترا به دوزخ وارد كنند ، وارد مشو و هر چقدر خواستى گناه كن . مرد به حضرت فرمود : مرا كافى است اى فرزند رسول خدا ديگر از اين پس هرگز كارى كه خداى نپسندد انجام نمىدهم .\r\nاو با يكى از سران خوارج و نيز با معاويه و درباريانش مناظره‌هايى دارد و سخنان نغز و كوتاه پندآميز موعظه از آن حضرت مانده كه هر از گاهى با كسانى كه به گردش جمع مىآمدند ، در ميان مىگذاشت كه محدثين و مورخين در كتابهاى خود نقل كرده‌اند و ما براى اجتناب از طولانى شدن سخن ، از آوردن آنها ، خوددارى مىكنيم .\r\nمورخين برخورد او را با ارينب دختر اسحاق و همسر عبد اللّه بن سلام والى عراق كه يزيد بن معاويه عاشق او شده بود نقل كرده‌اند كه معاويه از در نيرنگ با عبد اللّه بن - سلام درآمد و وعده‌اش داد در صورت طلاق دادن او دخترش را به ازدواجش درآورد ، پس از آنكه همسرش را طلاق داد دختر معاويه بنا به نقشه‌اى كه معاويه و عمرو بن - العاص كشيده بودند از ازدواج با وى خوددارى كرد و در نتيجه موفق به اعمال نيرنگ خود نشد معاويه پس از پايان يافتن عدهء ارينب كسى را فرستاد تا او را به عقد پسرش يزيد درآورد و مهريهء سنگينى را نيز براى او معين كرد ، عقدكننده ابو الدرداء و در روايت ديگرى ابو هريرة بود ، اتفاقا به امام حسين برخورد كرد و قصدش را با وى در ميان گذاشت امام حسين نيز از او خواست كه ارينب را به عقد خودش درآورد وقتى عقدكننده نزد ارينب آمد برايش از يزيد و خلافتى كه پس از پدر در انتظار اوست و نيز از امام حسين و مقام و موقعيت او در اسلام و از نظر پيامبر خدا ( ص ) و همچنين بنا به آنچه در برخى روايات آمده از عبد اللّه بن عمر و عبد اللّه بن زبير برايش سخن گفت و به تعبير راوى در پاسخش گفت تو خود هر كه را كه صلاح مىدانى از اينان ، به عقد ازدواج من درآر . و اگر به سراغم نيامدى كسى را به سراغت مىفرستم و نظرت را جويا مىشوم . راوى مىافزايد : فرستاده‌اى كه معاويه گسيل داشته بود به او گفت : هيچ كس را بر ( صاحب ) دهانى كه پيامبر بر آن بوسه زده ، ترجيح نمىدهم و او را به عقد ازدواج امام حسين ( ع ) درآورد و اموالى را كه از سوى معاويه آورده بود به وى داد و به نزد معاويه بازگشت تا او را در جريان آنچه بر او گذشت قرار دهد . معاويه به او گفت :\r\nاى ابو هريرة تو اموال ما را بر ديگران ، خرج كردى . و او پاسخش داد كه : تو آنها را از پدرت به ارث نبرده بودى .\r\nوقتى عبد اللّه بن سلام از رسيدن به دختر معاويه نااميد گشت و معاويه او را از اين\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nكار برحذر داشت غمگين گشت و دلتنگى نشان داد و به مدينه بازگشت . او قبلا امانتى نزد همسر قبلىاش سپرده بود از امام حسين اجازه خواست تا بر او وارد شود . امام نيز اجازه‌اش داد وقتى وارد شد و امانت خود را از وى گرفت آنها هر دو به آه و ناله پرداختند و بر عبد اللّه بن سلام سكوتى ناشى از اندوه از فراق او و تمايل به بازگشتن به او حكمفرما گرديد ، امام حسين ( ع ) نيز پيش از آنكه به او دست بزند طلاقش داد و به همسرش بازش گرداند و بدين ترتيب ، نيرنگ معاويه را خنثى كرد .\r\nو در روايت نويرى در جلد ششم از نهاية الارب و الامامة و السياسة تصنيف ابن - قتيبة آمده است كه امام حسين در آن زمان هنوز در كوفه بود و عبد اللّه بن سلام از سوى معاويه والى عراق بود و امام حسين هنگامى او را به وى بازگرداند كه معاويه وى را از ولايت عراق بر كنار كرده و او به كوفه بازگشته بود .\r\nو در روايت شهاب الدين احمد بن القليوبى در نوادرش آمده است كه يزيد بن - معاويه ، زنى زيبا را بر ديوارى ديد و عاشق او شد ، زن همسر عدى بن حاتم و كنيه‌اش ام خالد بود . يزيد از عشق او ، بيمار شد و در بستر افتاد هيچ كس درد او را نشناخت ، عمرو بن العاص به معاويه گفت كه بگذار مادرش با وى خلوت كند و دردش را جويا گردد وقتى مادرش با وى خلوت كرد و او راز دلش را بر مادر برملا ساخت عمرو بن - العاص از در نيرنگ با عدى درآمد و وعده‌اش داد در صورت طلاق دادن همسرش ام خالد ، دختر معاويه را به ازدواجش درآورد ، وقتى طلاقش گفت و عده‌اش پايان گرفت معاويه ابو هريرة را فرستاد تا او را به عقد يزيد درآورد . در مدينه گذر ابو هريرة به امام حسين و عبد اللّه بن زبير و عبد اللّه بن عمر افتاد و آنها او را موظف ساختند تا وى را به عقد ايشان درآورد و پس از آنكه ابو هريره مطلب را با وى در ميان گذاشت و او به ابو هريرة واگذاشت تا مناسبترينشان را برگزيند و ابو هريرة امام حسين ( ع ) را برگزيد ، به عقد امام حسين درآمد . و بنا به آنچه در روايت نخست آمده دختر معاويه زير بار ازدواج با عدى بن حاتم نرفت و عدى ناراحت و غمگين شد و هنگامى كه امام حسين وى را ناراحت ديد همسرش را به وى بازگرداند و هم آن روز به زبانها افتاد كه :\r\n- خوشا به حالت ام خالد ؛ كه چه سعايت كننده‌هايى كه بجاى خود نمىنشينند .\r\nاين گونه روايات على رغم اختلافها و تضادهايى كه با يكديگر دارند چندان با فطرت نيرنگ‌آميز و فريبكار معاويه ، از يك سو و بزرگوارى امام حسين ( ع ) و وفادارى و جنگ با ظلم و تجاوز وى از سوى ديگر ، فاصله ندارند اين نيز امكان دارد كه جريان\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدر مورد يزيد بن معاويه ، تكرار شده باشد زيرا او تا حد زيادى شهوتران و هوسباز بود ولى با همهء اينها نمىتوان به اين دو جريان يا يكى از آنها ، بد گمان نبود و اين احتمال وجود دارد و بعيد هم نيست كه اين داستانها ، ساخته و پرداختهء قصه‌پردازان و دوستداران باشند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nبرخورد امام حسين ( ع ) با ولايت‌عهدى يزيد بن معاويه\r\nپيش از پرداختن به برخورد امام حسين ( ع ) نسبت به ولايت‌عهدى يزيد و فرجام كار او ناگزير بايد ببينيم اين يزيد از نظر اسلام و مسلمانان چگونه كسى است و بطور - كلى اسلام دربارهء خاندان اموى چه نظرى دارد . آنچه كه هيچ يك از پژوهشگران و مورخين ترديدى در آن ندارند امويها از جمله سرسختترين دشمنان اسلام و تيره‌روزترين مخالفان آن از همان آغاز طلوع خورشيد آن و تا آخرين مرحله از دوران حكومتشان ، بوده‌اند ، آنها وقتى بدان وارد شدند كه همهء امكاناتشان را در جنگ با آن بپايان رسانده و با شكست مواجه شده بودند و وقتى هم كه على رغم ميل خود اسلام آوردند به توطئه و دسيسه‌چينى براى مخدوش كردن آموزه‌هاى آن و بازگرداندن نمودهاى جاهليت به تمامى اشكال آن و البته با پوشش اسلام همت گماردند .\r\nمعاويه وقتى نام محمد بن عبد اللّه ( ص ) را روزانه صدها بار از فراز گلدسته‌هاى اذان در سرتاسر دنيا مىشنيد به لرزه مىافتاد و متشنج مىشد اين موضوع را خودش براى مغيرة بن شعبه طى سخنانى كه ما در بخشهاى پيش و به هنگام سخن گفتن از امام حسن ( ع ) يادآور شديم ، اظهار داشته است ، ديگر حكام و سردمداران اين خاندان نيز كه به نام اسلام حكومت كردند و تمام تلاش و كوشششان تحريف آن و قلب واقعيتهاى آن بود ، چنين واكنشى داشتند ، آنها قوانين و ارزشها و شرعيات آن را زير پا مىگذاردند و به تشويهشان مىپرداختند و يزيدى كه امام حسين ( ع ) چنان برخورد قهرمانانه و جاودانه‌اى با وى داشت آنگونه كه مورخان و محدثين توصيفش مىكنند تا حد بىبندوبارى ، نسبت به اسلام و ارزشهاى آن ، بىپروا و لاابالى بود و در ارتكاب\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفحشا و منكرات به حد افراط ، غرق گشته بود .\r\nامام ابا عبد اللّه الحسين ( ع ) به هنگامى كه وليد شبانه وى را فرا خواند تا براى يزيد از وى بيعت بگيرد درباره‌اش فرمود : يزيد بن معاويه مردى فاسق و فاجر و مشروب - خوار و دستش به خون حرام آلوده و آشكارا به فسق و فجور مىپردازد و كسى چون من با كسى چون او بيعت نخواهد كرد .\r\nو عبد اللّه بن حنظلة كه وقتى يزيد بن معاويه ارتشى را براى نبرد با اهل مدينه به منظور جلب بيعت آنها گسيل كرد با آنها هم پيمان شده بود - آنچنان كه در روايت ابن سعد در طبقاتش آمده - خطاب به لشكريان دربارهء او گفت : اى مردم تنها از خدايى كه جز او نيست بترسيد به خدا سوگند ما آنچنان عليه يزيد بن معاويه قيام نكرديم كه ترسيديم از آسمان سنگ باران شويم او كسى است كه با مادران و دختران و خواهران نزديكى مىكند و مشروب مىخورد و نماز و روزه ترك مىگويد و به خدا اگر كسى از مردم با من نبود نفرين شايسته‌اى به او مىكردم .\r\nو مسعودى در جلد دوم مروج الذهب خود مىگويد : يزيد بسيار خوش‌گذران بود و پرندگان و سگان و ميمونها و نيز هم پياله‌هايى براى ميگسارى خود داشت و مىافزايد :\r\nاو روزى پس از كشته شدن امام حسين بر سر ميز مشروب نشست و سمت راستش ابن زياد قرار گرفته رو به ساقيان كرد و گفت :\r\n- مرا جرعه‌اى ده تا جانم از آن سيراب گردد ؛ و سپس زنده باشى جرعه‌اى نيز به ابن زياد ده كه او - رازدار و صاحب امانت منست و هم او ؛ غنايم بدست آورده و جهادم را رسيدگى مىكند .\r\nآنگاه به آوازخوانان دستور داد تا به آواز بپردازند و در ادامه مىگويد : او در زمان خود سرآمد همه در فسق و فجور و ارتكاب منكرات بود و در زمان وى آواز و غنا و مىخوارى و ميگسارى در مكه و مدينه ظاهر شد و همه گونه وسايل عيش و نوش و باده‌گسارى ، فراهم آمد .\r\nاو ميمونى داشت كه « أبا قيس » نامش نهاده بود كه بالشى برايش مىگذاشت و در كنار هم پياله‌هايش مىنشست ، او بنا به تعبير راوى ، ميمون بدطينتى بود كه بر ماده الاغ تربيت‌شده‌اى كه با لجام و زين آراسته بود ، سوارش مىكرد و در مسابقات اسب سوارى شركتش مىداد . روزى برندهء مسابقه شد و استخوان را به دهان گرفت و\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nپيش از اسبان ، وارد آغل گرديد . اين ابو قيس پوششى از ابريشم سرخ و زرد كه به نقشهاى مختلف و گوناگون آراسته بود ، داشت و يكى از شعراى شام درباره‌اش گفته است :\r\n- ابا قيس دنبالهء لجام آن را گرفته است ؛ و لذا او ديگر ضامن سقوط او بر زمين نيست .\r\n- چه كسى آن ميمون را ديده است كه بر گردهء ماده الاغهاى امير المؤمنين سوارى مىگرفت .\r\nو ابن الطقطقى در صفحه 49 كتاب خود الفخرى مىگويد : يزيد بن معاويه ، سگان شكارى را دستبندهايى از طلا و نيز جلى زربافت مىپوشاند و براى هر سگ ، برده‌اى را به خدمت مىگماشت .\r\nابن كثير نيز در توصيف او در البداية و النهاية مىگويد كه او پرگوشت و درشت - هيكل و آبله‌گون بود و موهاى پرپشتى داشت ، معاويه مادرش را كه حاملهء او بود ، طلاق داد . او در عين حال شاعر چيره دستى بود و شعرهاى زيادى در زمينهء بىبندوبارى و هرزگى و عياشى سروده است و از جمله اين دو بيت را مىتوان ياد كرد :\r\n- روى سخنم با گروهى است كه جام شراب ، آنها را به گرد هم آورده است و مىگذارم كه هوسهاى دلدادگى و هواپرستى همچنان به نغمه درآيد .\r\n- از لذت و خوشيها بهره‌اى گيريد كه همه ؛ دير يا زود بالاخره ، رفتنى هستند .\r\nو از جمله ابيات ديگرى در اين زمينه از وى بنا به ادعاى طقطقى ، ابيات زيرين است :\r\n- با چهره‌اى كه قرص ماه ، آن را پوشانده بود آمد ؛ چون تابشى بر شاخه‌اى رقصان - يك دستش مرا به خود مىخواند ؛ و گونه‌اش از شرم ، به زردى مىزد .\r\n- آنگاه خودسرى كرد سخن گفت و مىدانست كه چه مىگويد و سرمستى باده هنوز بجا بود .\r\n- از پيش ما مرو كه از تازيانه‌هايى كه بر من وارد آورده‌اى ديگر توان بدرود - گفتنم نمانده است .\r\n- ديگر توان خوابى كه به رؤيايم برد ؛ و اشكى كه با گريه بر زيبارويان بريزم ، ندارم .\r\nو در الامامة و السياسة ابن قتيبة آمده است كه عتبة بن مسعود به عبد اللّه بن عباس مىگويد : تو با يزيدى كه مىگسارى مىكند و با زنان آواز خوان به عياشى مىپردازد\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nو آشكارا همه گونه فاحشه‌اى مرتكب مىشود ، بيعت مىكنى ؟ به او گفت : اين چيزى بود كه من هم به شما گفته بودم و بعدها نيز چه بسيار كسانى خواهند آمد كه - باده‌گسارى مىكنند و در اين كار گوى سبقت از همه مىربايند . مدت حكومت او آنچنان كه ميان مورخين شهرت دارد سه سال و شش ماه بود او در نخستين سال حكومتش امام حسين بن على ( ع ) را به قتل رساند و در سال دوم ، مدينه را مورد تاخت‌وتاز خود قرار داد و مردمش را كشت و زنان آن را به مدت سه روز در اختيار سربازانش گذاشت و در سومين سال كعبه را به تصرف درآورد و با ساختن چوب بستى آن را ويران ساخت .\r\nمحمد بن على بن طباطبا معروف به ابن الطقطقى در كتاب خويش الفخرى مىنويسد :\r\nيزيد بن معاويه در عياشى و هوسرانى و شكار و باده و زن ، يد طولانى داشت و شعر نيز خوب مىسرود بطورى كه درباره‌اش گفته‌اند شعر را پادشاهى آغاز كرد و پادشاهى ديگر به پايان برد . هر كس كه به تاريخ زندگيش پرداخته او را لاابالىگرى در دين و انجام هر گونه كار زشت و ناروا توصيف كرده بطورى كه مورخين و پژوهشگران جملگى در اين جنبه از زندگى وى و افراطى كه در انجام كارهاى زشت و غير اخلاقى داشت ، اتفاق نظر دارند .\r\nبرخى نويسندگان عرب و خاورشناسان اين نمود آشكار در زندگى وى را به تربيت و پرورش او نسبت مىدهند زيرا پدرش معاويه مادرش ميسون دختر بجدل كلبية را كه حاملهء او بود ، طلاق داد و زن به نزد خانواده‌اش در باديه رفت و آنجا وضع حمل كرد يزيد تا پايان سن كودكى در آنجا ماند . مورخين مدعيند علت طلاق مادر يزيد از سوى معاويه اين بود كه روزى او در حالى بر وى وارد شد كه اشعار زير را مىخواند :\r\n- پوشيدن عباى خودم با خوشى ؛ برايم خوشايندتر است از اينكه لباسهاى نازك بپوشم .\r\n- و ( زندگى ) در خانه‌اى كه باد از هر سوى بر آن بوزد ؛ برايم خوشايندتر از آن است كه در قصر پرشكوهى باشم .\r\n- بچه شترى كه به دشوارى در پى شتران راه مىرود ؛ برايم از قاطرى چالاك ، خوشايندتر است .\r\n- و سگى كه به ميهمان پارس كند و به من كارى نداشته باشد ؛ از گربهء انس گرفته برايم خوشايندتر است .\r\n- و ديوانه مردى بدبخت از خانوادهء عمويم ؛ از اين خدانشناس خشن ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخوشايندتر است .\r\nمعاويه با شنيدن اين ابيات از وى به او گفت : حالا ديگر كارت بجايى رسيده كه مرا خدانشناس خشن مىنامى ؟ برو پيش خانواده‌ات . و او نيز به ميان بنى كلب رفت .\r\nدر آنجا مسيحيت بر وى تأثير بيشترى داشت همانجا يزيد را به دنيا آورد و تا پايان دوران كودكى در آن ماند . گروهى از مورخين بر آنند كه يكى از نسطورهاى مسيحى [ پيروان يكى از مذاهب مسيحى - م 
  ] پرورش و آموزش او را به عهده گرفت لذا از تربيت متناقضى برخوردار گشت كه به تعبير برخى نويسندگان و محدثين آميخته‌اى از خشونت باديه و طبع سركش بود . برخى نويسندگان مىافزايند كه او از كعب بن جعيل خواست تا در هجو انصار ، اشعارى گويد كه زير بار نرفت و او را به « اخطل التغلبى » كه مسيحى بود حواله داد و او خواسته‌اش را انجام داد . از جمله اثرات تربيت مسيحى وى اين بود كه او مسيحيان را به خود نزديك كرد و به تعدادشان در ميان درباريانش ، افزود . و در اطمينان و اعتماد به آنها تا آنجا رسيد كه بنا به اتفاق مورخين تربيت فرزندش را به يك نفر مسيحى سپرد . اين پيوند مستحكم و نزديكى فزاينده به « اخطل » و امثال او را تنها به تربيت مسيحى و نابخردانهء وى مىتوان توجيه كرد . « علائلى » در كتاب خود اشعة من حياة الحسين مىافزايد : اگر به يقين يا احتمال قريب به يقين ثابت شده باشد كه تربيت او مسيحى خالص است ديگر جاى هيچ گونه شگفتى نيست كه او اين چنين ارزشهاى اسلامى و تمامى آنچه را كه مسلمانان بدان پاىبندند زير پا گذارد و آنها را ناديده گيرد و براى معتقدات و سنتهاى اسلامى هيچ ارزش و وزن و اعتبارى قائل نباشد بلكه شگفت آن است كه جز اين باشد .\r\nبدين گونه برخى نويسندگان سعى كرده‌اند زير پا گذاردن ارزشها و مقدسات اسلامى از سوى يزيد را توجيه كنند ، اين توجيه هنگامى پذيرفتنى است كه زندگى در باديه و تربيت مسيحى داراى آنچنان ويژگى ناهنجار و شكل منحصر به فردى باشد كه از آغاز جوانى تا احراز ولايت‌عهدى و حكومت پس از آن ، زندگى يزيد بن معاويه را در بر گرفته بود حال آنكه اعراب در باديه و شهر ، داراى عادات و سنتهاى نيكويى چون وفاى به عهد ، حسن همجوارى ، بخشش و هميارى و حفظ ناموس و از اين گونه صفات شايسته كه تاريخ براى آنها ذكر كرده بوده‌اند كه اسلام آنها را تثبيت و تأييد كرده است ، همچنانكه در تاريخ هرگز اشاره‌اى به اينكه اعراب با مادران و عمه‌هاى خود كه در تاريخ در مورد يزيد آمده است ، نزديكى كرده باشند ، نكرده است و آنهايى نيز كه در\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nتمام عمر خود تا پيش از فتح اسلامى در باديه مسيحى بوده‌اند و در پرتو عرفها و عادات آن زيسته بودند با پذيرش اسلام بر تمامى آنچه كه عادت كرده بودند و از پدران و اجدادشان به ارث برده بودند ، غلبه كردند و آنها را به فراموشى سپردند به علاوه خود معاويه در خانواده‌اى مشرك زاده شد و پرورش يافت و در همهء برخوردهاى خصمانه قريش با اسلام ، در كنارش بود و در دوران كودكى و جوانى در دامان پدر و مادرى كه هارترين و بىلگام‌ترين خلق خدا و سرسختترين دشمنان اسلام و بنى هاشم و علويها بشمار مىآمدند پرورش يافت و او و پدر و مادرش تنها دو سال پيش از وفات پيامبر ( ص ) وارد اسلام شدند و در همان حال ، در نهان شرك مىورزيدند ولى با اين وجود ، معاويه داراى آنچنان كياست و فراستى بود كه در بيشتر اوقات ، به آنچه كه عموم مسلمانان پاىبند بودند ، تظاهر مىكرد و حتى در سالهاى امارتش بر شام و حكومتش بر بلاد اسلامى توانست بسيارى از آنچه را كه عليه اسلام نهان داشته بود ، پنهان نگاه دارد و با وجودى كه در محيط و خانواده‌اى كه سرسختترين دشمنان اسلام و كين‌توزترين آنها بشمار مىآمدند توانست در برابر توده‌هاى مسلمان به عنوان كسى كه پاىبندى بسيارى بدان دارد ، خود را وانمود سازد و به علاوه بيشتر حكام اموى با اينكه در محيط باديه و در ميان مسيحيان رشد و نمو نيافته بودند همچون يزيد بن معاويه همه ظواهر اسلامى را زير پا مىگذاردند و همه گونه رفتار و كردار منافى با تعاليم اسلام داشتند .\r\nخلاصه اينكه آنچه برخى نويسندگان در توجيه پديده‌هاى زندگى يزيد با تربيت باديه‌اى و مسيحى او انجام داده‌اند بر اساس منطقى قرار نداشته و چيزى آن را تأييد نمىكند و به نظر من دليلش تنها اين بود كه او از جمله احمقها و نادانانى بود كه شهوتها و كينه‌هايشان زمامشان را بدست داشتند و از مسائل سياسى هيچ سررشته‌اى نداشتند ، بهترين دليل اين امر اقدام وى به كشتن امام حسين و همراهان و اعضاى خانواده‌اش و دربدر ساختن زنان و كودكانش از اين شهر به آن شهر بود ؛ حال آنكه آنها از تبار پيامبر خدا بودند و ميليونها مسلمان آنان را گرامى مىداشتند و با ديدن آنها به ياد رسول خدا و اسلام راستين مىافتادند و پس از آن اقدامش در يورش آوردن به مدينه و قتل مردم آن و عرضه زنانشان بر ارتش شام تنها به اين جرم كه آنها اقدام امام حسين را گرامى داشتند و قتلش را محكوم كردند و سپس اقدام وى در محاصره مكه و ويران - ساختن كعبه و بسيارى ديگر از اقداماتش را كه جز به سبك مغزى و حماقت و نادانى نمىشود توجيه ديگرى كرد بهترين دليل بر اين مدعاى ماست .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nدر هر صورت ، مسلمانان در حجاز و خارج از آن و به هنگامى كه معاويه را ديدند كه پس از وفات امام حسن ( ع ) ، در پى زمينه‌چينى و فراهم آوردن مقدمات - ولايت‌عهدى پسر بىبندوبار و هرزه‌اش يزيد برآمده است دست به دامان امام حسين ( ع ) گرديدند و از وى كمك خواستند . امام حسين ( ع ) آنان را به شكيبايى و انتظار و پرداخت منطقى و حكمت‌آميز مسائل ، دعوت مىفرمود . عبد اللّه بن همام السلولى برخورد و نارضايى و خشم مسلمانان در رابطه با ولايت‌عهدى يزيد را طى ابيات زير ، بازگفته است :\r\n- و اگر « رملة » يا « هند » را هم بياوريد با او به عنوان امير المؤمنين بيعت مىكنيم ( از يزيد بهترند ) .\r\n- همين كه كسرايى مىميرد كسرايى ديگر بجاى او مىآيد و بدين ترتيب سه تا را متناسب يكديگر برشمرده‌ايم .\r\n- آنچنان خشمگين و غضب‌آلوده هستيم كه حتى اگر خون همهء بنى اميه را سركشيم بازهم خشممان فرو نمىنشيند .\r\n- رعيت شما از ميان رفته‌اند و شما غافل مشغول شكار خرگوشان هستيد .\r\nو در « سيرهء اهل البيت » أبو علم آمده است كه : مروان بن الحكم كه كارگزار معاويه در مدينه بود به معاويه نوشت كه عمرو بن عثمان يادآور شده است كه گروهى از مردم عراق و چهره‌هاى سرشناس اهل حجاز ، گرد امام حسين ( ع ) گرد آمده‌اند و او ديگر قابل اطمينان نيست من در اين باره به تحقيق پرداختم و متوجه شدم كه اكنون قصد مخالفت دارد و مىخواهم كه نظرت را در اين باره برايم بنويسى . معاويه برايش نوشت : نامه‌ات بدستم رسيد و آنچه را درباره حسين يادآور شده بود دانستم ؛ مبادا كمترين آسيبى به وى برسانى همانگونه كه به تو كار ندارد تو نيز با او كارى نداشته باش چه ما تصميم نداريم مادام كه در بيعت ما وفادار مانده و متعرض حكومت ما نشده است ، متعرض او شويم بنابراين تا آنگاه كه چيزى بر تو آشكار نشده ، او را به حال خود رها كن .\r\nو هم او به امام حسين ( ع ) نوشت : اما بعد بدان كه درباره تو چيزهايى شنيده‌ام كه اگر واقعا درست باشد ترا از آن برحذر مىدارم و به خدا كه هر كس با خداى پيمان بندد و عهدى گذارد شايسته است كه بدان وفا كند و كسى چون با موقعيت و مقام و منزلتى كه خداوند برايت در نظر گرفته بيش از ديگران برازندهء وفادارى به عهد خود هستى حال به عهد خود وفادار باشد كه هرگاه از در مخالفت با من درآيى مخالفتت\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمىكنم و هر وقت دردسرى برايم ايجاد كنى در دردسرت خواهم انداخت و زنهار كه اين امت را دچار تفرقه نكنى و خداوند به دست تو آنها را دچار فتنه نسازد حال به خودت ، دينت و امت جدت توجه كن و مبادا كه ابلهانى كه مورد اطمينان نيستند ترا تحريك كنند .\r\nامام حسين ( ع ) در پاسخش نوشت : نامه‌ات بدستم رسيد و در آن آمده بود كه تو چيزهايى درباره‌ام شنيده‌اى كه خوشايندت نبوده است و تو انتظار ديگرى از من دارى بدان كه راهنماى نيكيها ، خداوند متعال است . و در مورد آنچه دربارهء من به گوش تو رسيده بدان كه سعايت تفرقه‌افكنان و نفاق‌افكنان بوده است ، خبرچينانت دروغ مىگويند من نخواسته‌ام با تو از در جنگ درآيم و مخالفتت كنم و در عدول از اين كار از خداى بيم ندارم و نيازم نيست كه از تو و پدران عهدشكن و ملحدت ، آن ستم‌پيشگان و شيطان‌پرستان ، در اين كار پوزش خواهم و مگر تو نبودى كه حجر بن عدى برادر كنده و ياران نمازگزار و عابدش را كه عليه ستم قيام كرده بودند و بدعتها را محكوم مىكردند و امر به معروف و نهى از منكر مىنمودند و در راه خدا از هيچ سرزنشى باك نداشتند ، به قتل رساندى تو آنها را به هنگامى به قتل رساندى كه عهد و پيمانهاى محكم و مطمئن به آنها داده بودى كه به خاطر مسأله‌اى كه ميان تو و آنها بوده است ، ايشان را مؤاخذه نكنى كه اين كار بىتوجهى به پيمان خدا و زير پا گذاردن حرمت الهى است .\r\nآيا تو قاتل عمرو بن الحمق از ياران رسول خدا آن بندهء نيكوكارى كه عبادت جسمش را نحيف كرده و رنگ از چهره‌اش پرانده بود ، نيستى ؟ تو او را در حالى كشتى كه پيش از آن امانش داده بودى و آنچنان عهد و پيمانهاى محكمى به وى داده بودى كه مىتوانستند قله‌هاى كوه را نيز به زمين كشند .\r\nآيا چنان نيست كه كسى به نام زيار بن سميه را كه زارة عبيد بن ثقيف بوده ، فرزند پدرت بشمار آوردى حال آنكه رسول خدا ( ص ) فرموده است : فرزند متعلق به زايندهء اوست و فاسق را بايد سنگسار كرد تو از عمد ، سنت رسول خدا ( ص ) را به كنارى نهادى و بىتوجه به خواست الهى ، از هواى خود تبعيت كردى و آنگاه هم او را بر اسلاميان مسلط گرداندى تا آنها را بكشد و دست و پايشان را قطع كند و چشمشان را از حدقه درآورد و آنان را بر نخلها به دار آويزد تو گويا از اين امت نيستى و آنها نيز از تو نيستند .\r\nو اين تو نبودى كه دربارهء اهالى حضرموت كه ابن سميه دربارهء آنها نوشت كه بر دين على ( ع ) هستند به او نوشت كه هر آن كس را كه بر دين على است به قتل برسان\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو او نيز آنان را كشت و فرمانت را به اجرا درآورد ؟ دين على ( ع ) همان دين پسر عمويش محمد پيامبر خدا ( ص ) است كه بر تو و بر پدرت آن را فرود آورد تا از گمراهى خود درآييد و به همين دين است كه تو اينك بدين مقام و موقعيت رسيده‌اى و اگر اين دين نبود تو و پدرت هنوز هم در كوچ زمستانى و تابستانى خود بوديد . از جمله ديگر مواردى در نامه‌ات آمده بود اين بود كه گفته‌اى به خود و دينت و امت جدت محمد ( ص ) توجه كن و از پراكنده ساختن مسلمانان و ايجاد تفرقه و فتنه‌جويى ميان آنها ، برحذر باش و من فتنه‌اى بزرگتر از ولايت تو بر اين امت نمىشناسم و براى خود و دين و امت جدم محمد ( ص ) وظيفه و مأموريتى عظيم‌تر از مبارزه با تو نمىدانم و اگر اين كار را بكنم كارى خدايى كرده‌ام و اگر نكنم به درگاه احديت ، مغفرت مىطلبم و از او در كارم راهنمايى مىجويم .\r\nديگر اينكه گفته‌اى : اگر مخالفتم كنى با تو مخالفت خواهم كرد و اگر دردسرى برايم ايجاد كنى در دردسرت خواهم انداخت تو هر كارى كه مىخواهى بكن و من از خداى خود مىخواهم كه نيرنگت بر من كارساز نيفتد و كسى در آتش‌افروزيهاى تو ، نسوزد . زيرا تو نابخردانه كار كردى و به خود جرأت دادى كه پيمانت را نقض كنى و زير پا گذاردى و سوگند مىخورم كه به هيچ شرطى ، پايبند نماندى تو با كشتن اين گروه از كسانى كه پس از اينهمه عهد و پيمان و اطمينان دهى آنها را كشتى ، پيمان خود را زير پا گذاردى و اين كار را تنها بدان سبب كردى كه آنها از فضل و بزرگداشت حق ما سخن مىگفتند تو از بيم كارى كشتى كه چه بسا اگر آنها را نكشته بودى خود پيش از آنكه كارى كنند مرده بودى يا خودشان پيش از آنكه به هدفشان نايل آيند مىمردند .\r\nمعاويه بدان كه بايد قصاص دهى و مطمئن باش كه حسابى در كار است و خداوند متعال را حسابى است كه هيچ كم‌وكاستى را رها نمىكند خداوند كسى نيست كه مورد اتهام قرار دادن و تبعيد اولياى خود را به ديار غربت و نيز بيعت گرفتن از مردم براى فرزندت را كه نوجوانى دائم الخمر و سگ‌باز است فراموش كند ؛ من ترا كسى مىدانم كه گمراه شده است و رعيت خود را فريب داده و به سخن نادانان بىمايه گوش فرا داده و به پرهيزگارى و تقوا ، ارجى ننهاده است .\r\nوقتى معاويه نامه امام را خواند گفت : احساس مىكنم در اين نامه‌اش چيزى را پنهان مىكند . فرزندش يزيد به او گفت : پاسخى به او بده و تحقيرش كن و زشتى كردار پدرش را به رخش بكش ، آنگاه عبد اللّه بن عمرو بن العاص بر وى وارد شد ، معاويه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبه او گفت : آيا ديده‌اى كه امام حسين ( ع ) براى ما چه نوشته است ؟ گفت : چه نوشته است و او نيز نامه را برايش خواند به او گفت : چرا پاسخى دندان‌شكن به او نمىدهى و تحقيرش نمىكنى . معاويه به او گفت : يزيد هم همين را به من گفت ولى شما هر دو اشتباه مىكنيد . من به فرض هم كه بخواهم اين كار را بكنم دربارهء على چه مىتوانم بگويم على كسى نيست كه او را انگ باطلى بزنيم و عيبى بر او نهيم وقتى من كسى را كه مردم عيبى در او نمىبينند عيب كنم به دروغم پى مىبرند من نمىتوانم از حسين عيبى بگيرم او را با اين مقوله كارى نيست به نظرم رسيد كه طى نامه‌اى به او ، ضمن وعده و وعيد ، تهديدش كنم ولى از اين كار نيز منصرف شدم .\r\nراويان بر آنند كه ميان امام حسين ( ع ) و معاويه چندين بار از اين گونه گفتگوها و نامه‌نگاريها جريان يافت و معاويه آنچنان كه مىتوان فهميد سعى مىكرد طى آنها نظر امام حسين را نسبت به بيعت با يزيد و نسبت به خودش ، بداند و در عين حال اميدوار بود بتواند تا آنجا كه ميسر است از شدت و حدت مخالفت و نظر منفىاش ، بكاهد زيرا بنا به موقعيت والايى كه او در جامعهء اسلامى داشت از وى بيش از هر كس ديگر مىهراسيد و از طرف ديگر امام حسين نيز از شگردها و نيرنگهاى معاويه و شيوه‌هاى فريبكارانه او خوب آگاه بود و تحت تأثير نرمى سخن و زيبايى كلامش و روشهاى خدعه - آميزش قرار نمىگرفت لذا در يكى از اين گفتگوها و رد و بدل نامه‌ها برايش نوشت :\r\nيزيد خودش مقام و موقعيت و منزلت خود را نشان داده است ، از او همان قدر كه به بجان هم انداختن سگهاى هار و پراندن كبوترهايى كه به دنبال جفت خود مىپرند علاقه دارد و در پى زنان آواز خوان و نوازندگان است بهره گير ، او مرد كار ديگرى نيست در مورد او سعى ديگرى به عمل نياور ( و مخواه كه او را ولايت عهد خود گردانى ) . ديگر بيش از آنچه اكنون هست در پيشگاه خداوند بر بار گناهانت نسبت به مردم ، ميافزا .\r\nكه به خدا سوگند تو آنچنان در ظلم و جور و تعدى پيش رفته‌اى كه همه جا اثر ستمگريهايت بجاى مانده است ، ميان زندگى و مرگت تنها يك چشم بر هم زدن فاصله است و بيا كارى كن كه در آن دنيا و روز رستاخيز و آنگاه كه راه گريزى نيست ، بكارت آيد .\r\nابن جرير طبرى در حوادث سال شصت تاريخ خود مىنويسد : معاويه در بستر آخرين بيمارى خود كه بر اثر آن وفات يافت فرزندش يزيد را فرا خواند و گفت : فرزندم من ديگر رفتنى هستم . همه چيز را براى تو مهيا كرده‌ام دشمنان را به زانو درآورده‌ام و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nسركردگان عرب را وادار ساخته‌ام در برابرت سر تعظيم فرود آورند و ديگر از هيچ كس بيم ندارم كه در برابرت عرض وجود كنند جز چهار تن از قريش يعنى حسين بن على ؛ عبد اللّه بن عمر ، عبد اللّه بن زبير و عبد الرحمن بن ابو بكر . در مورد عبد اللّه بن عمر بايد بگويم او كسى است كه عبادت بسيار از پايش درآورده و اگر كسى جز او نمانده باشد با تو بيعت خواهد كرد . و حسين بن على را مردم عراق تنها هنگامى او را مىپذيرند كه عليه تو بپاخيزد اگر اين كار را كرد و بر او پيروز شدى او را به حال خود واگذار چرا كه حق عظيم بر ما دارد و از خويشاوندى بسيارى برخوردار است و عبد الرحمن بن ابو بكر كسى است كه وقتى ببيند دوستانش كارى كرده‌اند او نيز همان كار را انجام مىدهد تنها فكر و ذكرش زن و هوسبازى است ولى آن كسى كه همچون شير چنگ و دندانت نشان مىدهد و همچون روباه ، به مكر و فريبت مىپردازد و اگر فرصتش دهى پا مىگيرد و مغلوبت مىسازد عبد اللّه بن زبير است اگر چنين سركشى با تو كرد و بر او چيره شدى بدنش را قطعه‌قطعه كن .\r\nو در روايت ديگرى ، مىگويد : و اما حسين بن على ، او مرد فرزانه‌اى است و اميدوارم با همان وسيله كه پدرش از پاى درآمد و برادرش تسليم شد ، حريف او شوى او را خويشاوندى بسيار و حق عظيمى است و از نزديكان رسول خداست و گمانم اين است كه مردم عراق بالاخره او را عليه تو برمىانگيزانند وقتى بر او چيره شدى او را به حال خود واگذار .\r\nبر فرض كه چنين وصيتى درست باشد نشان مىدهد كه او مىدانسته كه كشتن امام حسين ( ع ) براى او و امويها گران تمام مىشود و منجر به نابودى آنها مىگردد .\r\nگواينكه من [ نويسنده 
  ] در آن ترديد دارم او خودش كسى نبود كه با داشتن چنان موقعيت و قدرتى در صورت مخالفت امام حسين ، او را به حال خود گذارد و مورد عفو قرار دهد حال چگونه مىشود پسرش را به چيزى كه خودش در برخورد با دشمنانش نمىكرد ، سفارش كند او قبلا امام حسن را به قتل رسانده بود ، حجر بن عدى و ياران با وفايش را به قتل رسانده بود و دهها تن ديگر از بىگناهان و شخصيتهاى برجسته را به قتل رسانده بود و علاوه بر اينها سعد بن ابى وقاص و عبد الرحمن بن خالد بن وليد را نيز كشته بود زيرا با جانشينى يزيد پس از وى مخالفت كرده بودند خاندان اموى چه هنگام با عفو و بخشش آشنايى داشته‌اند و توجهى به خويشاوندى با خاندان علوى مبذول مىكردند كه اكنون داشته باشند بيشتر گمان مىكنم كه اين وصيت از آن جهت از\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nزبان معاويه آورده شده است تا از مسئوليت وى در رابطه با آنچه كه ولى عهدش با حسين و اهل بيت كرد ، بكاهد .\r\nآنچه را كه ابن اثير در جلد دوم اسد الغابة آورده است با سياست امويها كه بر اساس خشونت و خونريزى و بكارگيرى همه گونه شيوه‌هاى خشونت‌آميز در نيل به قدرت و تسلط بر مردم ، استوار بوده است ، همخوانى بيشترى دارد .\r\nدر اين منبع آمده است كه امام حسين از بيعت با يزيد بن معاويه آنگاه كه پدرش او را وليعهد خودش قرار داد امتناع ورزيد و به همراه وى فرزند عمر و فرزند زبير و عبد الرحمن بن ابو بكر نيز از اين كار خوددارى كرده بودند ، بيشتر مردم با وى بيعت كرده بودند معاويه با هزار تن از جنگجويان ارتش شام به حجاز آمد وقتى به نزديكى مدينه رسيد امام حسين بن على ( ع ) با او برخورد كرد وقتى معاويه او را ديد گفت : سلام و درودم مباد بر اين آمدنى كه بوى خون از آن مىآيد . امام حسين ( ع ) فرمود : معاويه اندكى تأمل كن كه به خدا سوگند مرا با اين سخنها كه تو مىگويى كارى نيست ؛ و معاويه در پاسخش گفت : به بدتر از اين هم كار دارى . با فرزند زبير نيز برخورد كرد و به او گفت : سلام و درودم مبادت كه تو همچون شيرى كه سر به زمين برده و با دم ضربه مىزند ، هستى و به خدا قسم كه دلم مىخواهد كه از دمت ترا بگيرم و به زمينت افكنم از پيش چشمم دور شو و ضربه‌اى بر صورت مركبش وارد آورد . پس از آن نيز با عبد الرحمن بن ابو بكر برخورد كرد : سلام و درودم مباد بر پيرمرد خرفتى كه عقل از سرش پريده است و ضربه‌اى بر صورت مركبش فرود آورد و با فرزند عمر نيز همين برخورد را كرد .\r\nسپس وارد مدينه گرديد به ايشان اجازه نداد كه به خانه‌ها وارد شوند و همراهانش نيز آنچه را دوست داشتند از وى نديدند آنگاه به مكه رفتند در آنجا معاويه براى مردم سخنرانى كرد به تمجيد و ستايش از پسرش يزيد پرداخت آنگاه بر عايشه وارد شد به او خبر رسيده بود كه معاويه با حسين و يارانش ديدارى داشته و آنها را در صورت بيعت نكردن با يزيد ، به قتل خواهد رساند معاويه شكايت از آنها به وى برد .\r\nعايشه در پاسخش گفت : به اطلاعم رسيده كه تو آنان را تهديد به قتل كرده‌اى گفت :\r\nاى ام المؤمنين براى يزيد بيعت گرفته‌ام ديگران نيز بيعت كرده‌اند آيا مىخواهى بيعتى را كه انجام گرفته ، نقض كنم ؟ گفت : با آنان مدارا كن به خواست خدا ، هم آنچه كه دوست دارى ، خواهد شد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآنگاه به شوخى به وى گفت : از كجا مىدانى من كسى را ديده‌ام كه ترا به نام برادرم محمد ، ترور كند در پاسخش گفت : من مطمئنم كه در خانه‌ات در امان هستم .\r\nو به اين قصد كه با مخالفان در صورت تن دادن به خواسته‌اش به مدارا رفتار كند ، از خانه عايشه خارج شد و فرستادگانى را نزد حسين و ديگر مخالفان فرستاد و نظر خود را در انتخاب يزيد ، براى آنان توضيح داد و از آنان خواست كه ياريش كنند و در كنارش بايستند و همان شيوه‌اى را كه با امام حسن ( ع ) به هنگام صلح با او به كار گرفته بود ، به كار برد و از جمله به ايشان گفت : در واقع همهء كارها و برنامه‌ريزيها به دست شماست و يزيد تنها در اسم ، خليفه است .\r\nطبيعى بود كه امام حسين و دوستانش زير بار نروند و فريب شيوه‌هاى نيرنگ - آميزش را نخورند به او پيشنهاد كردند كه او نيز همان كارى را كه ابو بكر كرد بكند و كسى را كه از خانواده‌اش نبود ، برگزيند يا اينكه همان كارى را كه عمر بن الخطاب كرد ، انجام دهد و شش تن را انتخاب كند و برگزيدن خليفه را به آنان واگذارد . معاويه را خشم فرا گرفت و گفت : گاه موقعى كه سخنرانى مىكردم يكى از شما به مخالفتم برمىخاست و آنچه را كه خوش نداشتم مطرح مىكرد و من او را ملامت نمىكردم و با وى خشونت بخرج نمىدادم و اكنون بر آنم تا به مسجد روم تا تصميمى را كه گرفته ، با همه در ميان بگذارم اگر كسى با من مخالفت كرد و سخنم را قطع كرد مطمئن باشد كه شمشير از گردنش نزديكتر از سخنش به لبان او خواهد بود و بر هر يك از آنها مردى را گمارد و دستورش داد كه چنانچه حتى با بيان يك كلمه مخالفتش كرد و سخنى گفت با شمشير گردنش را بزند .\r\nمخالفان را به زور به مسجد آوردند و معاويه بر منبر رفت و پس از ستايش و حمد خداى گفت كه پس از تأمل در كار مسلمانان كسى را از پسرش يزيد براى آنان شايسته‌تر نيافته است و ادامه داد كه : من اين موضوع را با حسين بن على و فرزند عمر و فرزند زبير و فرزند ابو بكر در ميان گذاردم و به آنها قول دادم كه يزيد بدون در نظر - گرفتن رأى آنها تصميمى نگيرد و هيچ كارى بدون مشورت آنان انجام ندهد آنها نيز موافقت كردند و به عهده من گذاشتند كه هر چه را صلاح ديدم انجام دهم .\r\nگروهى كه از ايشان نام برد هيچ سخنى نگفتند و مخالفتى نشان ندادند زيرا همچنانكه بيشتر مورخين تصريح كرده‌اند ، شمشير روى سرشان بود و نمىتوانستند اين كار را بكنند مردم گمان بردند كه آنها با صحبتهاى معاويه ، موافقند لذا با او بيعت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكردند و با اين فريب كارى و نيرنگ ، معاويه توانست به هدف خود نايل آيد و مدينه نيز همچون ديگر شهرها ، بيعت خود را اعلام كردند .\r\nمعاويه به شام بازگشت ، او در دل مطمئن بود كه مخالفت ، پيش از هر جاى ديگر از سوى عراق برخواهد خاست و مردم عراق طى نامه‌اى امام حسين را نزد خود فرا مىخوانند تا با وى بيعت كنند و او نيز در هر شرايطى ، خواسته ايشان را برآورده مىكند ، لذا بود كه فرزندش را آنگونه كه گروهى از مورخين ادعا كرده‌اند ، به بخشودن او در صورت چيرگى بر وى ، سفارش كرد . من پيش از اين نظر خود را دربارهء اين سفارش معاويه به فرزندش يزيد ، گفته‌ام ( و در درستىاش ترديد كرده‌ام ) ولى به فرض صحت ، دليلش اين بود كه كشتن امام حسين طى مدت زمان درازى به صورت برنده‌ترين سلاح به دست كسانى خواهد افتاد كه عليه خاندان اموى ، هواى قدرت و حكومت ، در سر داشته باشند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nامام حسين در دوران يزيد\r\nمعاوية بن ابى سفيان در شصتمين سال هجرت وفات يافت ، زندگى دراز و سراپا جنايت و گناه وى و مخالفت علنى با تعاليم و اصول اسلام با مسلط ساختن فرزندش يزيد - كه به خوبى از حال و روزش آگاه بود - بر مسلمانان ننگ ديگرى را پذيرا شد ، او على رغم فريادهاى مخالفت و محكوم ساختن چنين تصميمى ، اين كار را كرد و بر آن پاى فشرد و بالاخره با نيرنگ و وعده و وعيد از مردم براى او بيعت گرفت و همين كه يزيد پس از او قدرت را بدست گرفت همهء كوشش و توان دستگاه حكومتىاش را براى بيعت گرفتن از امام حسين و شرعيت بخشيدن به حكومتش ، به كار گرفت و به كارگزارش در مدينه نوشت تا از همهء مردم بطور كلى و به طور مشخص از امام حسين براى وى بيعت بگيرد و تأكيدش كرد كه قاطعانه و با سرسختى هر چه بيشتر در برابر امام حسين بايستد و هيچ رحم و شفقتى را جايز نشمارد و تا بيعت نگيرد ، دست از او نكشد . وقتى نامه‌اش به دست والى رسيد در پى مروان بن الحكم فرستاد تا در اين رابطه با او مشورت كند ، او مىدانست كه امام حسين به هر قيمتى كه شده ، با يزيد بيعت نمىكند . جاى شگفتى نبود كه مروان بن الحكم كه خود از دشمنان سرسخت محمد و آل محمد بشمار مىرفت توصيه‌اش كرد كه حسين را دستگير و بازداشت كند و اگر بيعت نكرد گردنش را بزند . دليل اين امر آن بود كه مروان به خلافت و حكومت چشم دوخته بود و وقتى هم كه معاويه در مورد جانشينى پسرش با وى مشورت كرد ، از در مخالفت درآمد و به همين علت معاويه او را از كارگزارى مدينه بر كنار ساخت و آنگونه كه برخى مورخين و پژوهشگران مىگويند ، ديگرى را بجاى وى ، به كار گمارد . او مىدانست كه كشتن\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nامام حسين ، بدترين پيامدها را براى خاندان ابو سفيان در پى خواهد داشت و برنده‌ترين سلاح به دست همه كسانى خواهد بود كه با هر انگيزه از در مخالفت با آنان برآيند .\r\nواقعا همچنين بود و بعيد هم نيست كه وقتى پيشنهاد قتل امام حسين را در صورت عدم بيعت وى با يزيد به والى داد همين حساب را كرده بود و به علاوه در پى بىآن بود كه كينهء ديرينش را نسبت به اهل بيت ارضا كند ، ولى وليد بن عتبة بن ابى سفيان عاقل‌تر از آن بود كه مروان او را به جنايتى وادارد كه در تاريخ ، سابقه نداشته است لذا كسى را نزد امام حسين فرستاد تا شبانه با هم ديدارى داشته باشند . فرستاده او را در مسجد يافت هنوز خبر مرگ معاويه ، پخش نشده بود و امام حسين حدس زد كه وليد طبق دستورى كه از شام به او رسيده بود براى در جريان گذاردن او از اين موضوع ، و گرفتن بيعت براى حاكم جديد ، او را فرا خوانده است لذا دوستان و برادران و عموزادگان خود را فرا خواند و به اطلاعشان رساند كه والى او را نزد خود فرا خوانده است و افزود كه : من اطمينان ندارم كه او مرا به كارى كه نتوانم پاسخش گويم ، دعوت نكند و خواست تا با او باشند و پشت در بايستند و تا موقعى كه خارج نشده آنجا را ترك نگويند . و به آنها فرمود : وقتى صدايم بلند شد به خانه يورش آوريد . آنها نيز با وى رفتند و او به تنهايى وارد خانه شد . والى وى را در جريان مرگ معاويه قرار داد و نامه‌اى را كه طى آن دستورش داده با قاطعيت از امام حسين بيعت بگيرد ، بر وى خواند . پاسخ امام حسين ( ع ) اين بود كه اين كار بايد علنى انجام گيرد و صبح كه شد و وقتى مردم جمع شدند ، تصميم خود را خواهم گرفت . در اينجا مروان بن الحكم كه حاضر بود به والى اشاره كرد كه امام حسين را بازداشت كند و اگر بيعت نكرد او را بكشد و افزود كه او اگر از اينجا رفت و بيعت نكرد ديگر هرگز به او دست نخواهى يافت . امام حسين ( ع ) به او گفت :\r\nتو اى ابن الزرقاء توصيه مىكنى كه گردنم را بزنند . مشاجره ميان آنها بالا گرفت امام حسين چاره‌اى جز اين نيافت كه نظر خود را به صراحت دربارهء اين بيعت با والى در ميان بگذارد و فرمود : ما اهل بيت نبوتيم و سرچشمهء رسالت خداوند آغاز و فرجام رسالتش را به ما سپرد حال آنكه يزيد مرد فاسق و فاجر و بىبندوبارى است كه كسى چون من با كسى چون او هرگز بيعت نخواهد كرد ولى بگذاريد صبح شود و ببينيم كه چه مىشود . والى ترسيد كه مشاجره و درگيرى ميان طرفين شدت گيرد و كنترل كارها از دستش برود و كار بجايى رسد كه به زيانش تمام شود و احساس كرد كه انبوهى از هاشميها پشت در منتظر امام حسين ( ع ) هستند لذا رو به ايشان كرد و گفت : اى ابا عبد اللّه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبرو كه موفق باشى وعدهء ما فردا در مسجد باشد .\r\nوقتى امام حسين از آنجا بيرون رفت مروان به والى گفت : تو سخن مرا گوش ندادى و به خدا كه هرگز ديگر چنين فرصتى را بدست نخواهى آورد . به او گفت : خدا ترا لعنت كند اى مروان ، آيا مىگويى كه حسين فرزند دختر رسول خدا ( ص ) را بكشم به خدا سوگند كسى كه در انديشهء خون حسين باشد روز قيامت كفهء اعمالش نزد خدا ، بسى سبك باشد .\r\nامام حسين از همان دم و پس از درك ناگزيرى شرايط به تدارك خارج شدن از مدينه پرداخت و طى چند روز آنچنان كه در بيشتر روايات آمده در دل شب و به اتفاق خانواده و برادران و عموزادگانش ، از مدينه خارج شد و راه مكه را در پيش گرفت و اين آيه را مىخواند : « فخرج منها خائفا يترقب قال رب نجنى من القوم الظالمين » ( پس از شهر بيرون شد و ترسان و نگران ، گفت پروردگارا مرا از اين گروه ستمكاران نجات ده ) و راه خود را در همان مسيرى كه معمولا مردم از آن مىرفتند ، ادامه داد . به او گفته شد : بهتر نيست همانگونه كه عبد اللّه بن زبير كرد از بيراهه مىرفتى ؟ عبد اللّه بن زبير چند روز پيش از امام حسين ، به مكه پناه برده بود ، امام حسين زير بار آن نرفت كه از بيراهه رود و فرمود : به خدا سوگند كه راه اصلى را رها نخواهم كرد تا خدا خود هر چه رقم زده ، همان شود ، روز سوم شعبان سال شصت هجرى وارد مكه شد و بقيهء شعبان و رمضان و شوال و ذىقعده را در مكه ماند و روز هشتم ماه ذى حجه از مكه خارج شد و برادرانش جز محمد بن الحنفية ، هيچ‌كدام از وى جدا نشدند .\r\nدر اينجا روايات دربارهء علت جدا شدن او ، مختلفند در برخى از آنها آمده كه او دچار بيمارى بود و قادر به حركت و انجام هر كار ديگرى نبود و برخى ديگر بر آنند كه امام حسين خود تصميم گرفت كه او را در حجاز باقى گذارد تا اخبار آنجا و حركتهاى آنان را به اطلاع وى برساند و آنچنان كه در بعضى روايات آمده به او گفت : و تو برادر ! بايد در مدينه باقى بمانى تا به مثابهء چشم من باشى و مرا در جريان همهء اخبار آنها قرار دهى . و محمد بن الحنفية در پاسخش گفت : برادر تا آنجا كه مىتوانى دربارهء بيعت خود با يزيد سخنى مگو و از شهرها ، فاصله بگير و فرستادگانت را نزد مردم فرست و اگر با تو بيعت كردند كه سپاس خداى را بجاى آور و اگر ديگرى را برگزيدند خداوند ترا مسئول نمىداند و چيزى از تو و جوانمرديت ، كم نشده است . امام حسين نيز به او گفت : برادر خداوند پاداش نيكت دهد كه محبت كردى و پندم دادى و من اينك به اتفاق برادران\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو عموزادگان و دوستدارانم ، عازم مكه هستم و به خدا سوگند كه اگر در دنيا پناه و مأوايى هم نباشد براى چه بايد با يزيد بن معاويه بيعت كنم آنگاه با وى وداع كرد و هر آنچه را كه لازم مىدانست ، سفارشش كرد .\r\nبيشتر رواياتى كه در رابطه با برخورد امام حسين نسبت به بيعت با يزيد آمده‌اند تصريح دارند كه : وقتى امام حسين در راه به مكه بود با عبد اللّه بن مطيع برخورد كرد .\r\nعبد اللّه بن مطيع به حضرت گفت : فدايت شوم قصد كجا دارى ؟ فرمود : فعلا به مكه مىروم . ولى بعد از خدا مىخواهم كه را هم را برگزيند . عبد اللّه گفت : خداوند راهت را مشخص كرده خداوند ما را فداى شما گرداند وقتى به مكه رسيدى مبادا كه از آنجا به كوفه روى كه اين شهر ، شهر نكبت بارى است كه در آن پدرت به قتل رسيد و برادرت به زانو درآمد و مورد ترور قرار گرفت و نزديك بود در آن حادثه ، جان سپارد در مكه بمان كه سرور اعرابى و اهل حجاز هيچ كس را بر تو ترجيح نخواهند داد و مردم از هر سوى ، به تو روى خواهند آورد عمويم و دايىام به فدايت اى ابا عبد اللّه مبادا كه كعبه را ترك گويى به خدا سوگند كه اگر هلاك شوى پس از تو ما را به بردگى خواهند كشاند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nامام حسين ( ع ) در مكه\r\nاو با خانواده و برادران و عموزادگان و برخى از شيعيان مخلص خود از مدينه خارج گرديد و برادرش محمد بن الحنفية را در آنجا گذارد تا اخبار و اطلاعات فعاليتهاى دست‌اندركاران را به آگاهيش برساند پيش از رفتن بر سر قبر جدش ، مادرش و برادرش آمد و ضمن وداع ، از جور و جفا و هتك حرمتها و زير پا گذاردن ارزشها و مقدسات از سوى امت ، شكايتشان كرد و راه مكه را پيش گرفت تا طى ماههايى كه مسلمانان براى اداى حج عمره و تمتع در آن گرد مىآيند ، در آنجا باشد و با ايشان ديدار كند ، مدت چهار ماه و چند روز در مكه ماند و اميد دلها و قلبهاى جمع ، بود مسلمانان به گردش جمع مىآمدند و حلال و حرام را از وى مىآموختند و احكام شرع را جويا مىشدند ، بيشتر وقتها عبد اللّه بن زبير نيز به همراه مردم نزد وى مىآمد امير مكه يحيى بن حكيم متعرض او نمىشد و چون امام حسين را به حال خود گذارده بود و كارى به كارش نداشت يزيد او را عزل كرد و به جايش عمرو بن سعيد بن العاص را گمارد ؛ در رمضان همان سال مدينه را نيز تحت امارت او درآورد و وليد بن عتبة را از آن عزل كرد زيرا او آنچنان كه روايت ابن قتيبه تصريح دارد ، در برخورد با امام حسين روش معتدلى پيش گرفته بود و خواسته مروان را انجام نداده بود .\r\nمردم از بيعت نكردن امام حسين ( ع ) با يزيد آگاه شده بودند و همه بويژه مردم كوفه چشم به او دوخته بودند چون در آن هنگام اينان ( اهل كوفه ) بيش از ديگران از يزيد به ستوه آمده و به امام حسين ( ع ) گرايش داشتند لذا در خانهء سليمان ابن - صرد خزاعى گرد آمده و اين يك ، طى سخنرانى براى ايشان گفت : شما آگاه شده‌ايد كه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمعاويه فوت كرده و پس از خود پسرش را بر اريكهء قدرت نشانده است و حسين بن على با وى از در مخالفت درآمده و خود به اتفاق خانواده‌اش از مدينه به مكه رفته و اينك به يارى شما كه شيعه و ياران او هستيد بيش از هر وقت ديگر نيازمند است . اگر واقعا فكر مىكنيد به كمكش مىشتابيد و ياريش مىكنيد و با دشمنش مىجنگيد برايش بنويسيد و اگر فكر مىكنيد كه كمكش نمىكنيد و زبونى بخرج مىدهيد او را بى خود اميدوار نسازيد . همگى گفتند : ما با دشمنش مىجنگيم و در راهش ، جان نثار مىكنيم و پس از گفتگوها و بحثهايى قرار شد هيئتى را از سوى خود به مكه گسيل دارند تا با امام ديدار كند و نامه‌اى را كه بوسيله بزرگان و چهره‌هاى سرشناس آنان نوشته شده بود به وسيله اين هيئت به امام حسين رساندند كه در آن آمده بود ، پس از سپاس و ستايش خداى ، بدان كه ما جز تو براى خود امامى و پيشوايى نمىشناسيم بنابراين به اينجا بيا چه بسا خداوند بوسيله تو ما را به گرد حق ، مجتمع سازد و نعمان بن بشير در قصر امارت است و ما نه عنوان امام جماعت و نه به عنوان امام جمعه قبولش نداريم ايام عيد به حضورش نمىرسيم و وقتى از آمدن تو باخبر شويم او را از كوفه بيرون مىرانيم و او را به شام مىفرستيم . نامه‌ها از ده تا به بيست تا و پنجاه تا رسيد در بيشتر آنها نوشته بودند اينك وقت اقدام فرا رسيده و زمينه فراهم است و ما كسى جز ترا به اميرى خود ، نمىشناسيم پس نزد ما بيا كه از هر كس ديگر به امامت و خلافت اولىتر و به امارت سزاوارترى . نامه‌هاى آنها بيشتر و بيشتر مىشد آن نامه‌ها هر از گاهى به دو مىرسيد و آنچنان زياد شده بود كه امام حسين از آنها دو كيسه را پر كرد و آنها را با خود به عراق برد تا در صورت بروز هر گونه سستى و انحراف ، آنها را به عنوان دليل و حجت خويش ، ارائه دهد .\r\nبرخى روايات حاكى از آن است كه او نامه‌هايى به همين مضمون از اهالى بصره ، مدائن و جاهاى ديگر نيز دريافت كرد و به علاوه هيئتهايى از عراق و يمن و ديگر مناطق اسلامى به حضورش مىرسيد و با اعلام بيعت و طرفدارى از او ، پيام مخالفت مردم آنجا و عزمشان را عليه رژيم حاكم به اطلاعش مىرساندند ولى با اين حال او تا به حقيقت امرشان پى نبرده و به طور ملموس و بىهيچ پرده‌پوشى آنان را نيازموده باشد در انديشهء پاسخگويى به آنها نبود لذا پسر عمويش مسلم بن عقيل را كه فردى خردمند و شجاع و كاردان بود و در عين حال از اعتماد بالايش برخوردار بود روانهء كوفه كرد تا اگر مردم آنجا را همچنانكه در نامه‌هايشان آمده بود ديد خبرش كند تا او به دنبالش عازم\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nشود .\r\nاز برخى روايات چنين برمىآيد كه مسلم بن عقيل نسبت به نتايج اين سفر خود ، خوشبين نبود چون سابقهء برخوردهاى دورويانه آنها با عمويش على بن ابى طالب و ناجوانمردى نسبت به او را داشت امام از اين برخورد آنها آرزوى مرگ يا كشته شدن كرده بود ، او از خيانتشان به پسر عمويش حسن كه وى را ناگزير به صرفنظر كردن از قدرت به سود معاويه كردند ، آگاه بود و در اين رابطه با امام حسين سخن گفته بود ولى امام او را از آن مأموريت معاف نساخت و به بىتدبيرى و ترسويى متهمش ساخت .\r\nو مسلم بن عقيل على رغم بدبينى خود رهسپار مأموريتش گرديد و هنگامى كه يكى از دو راهنمايانش پس از گم كردن راه از تشنگى هلاك شد يك بار ديگر طى نوشته‌اى از امام حسين خواست تا وى را معاف دارد ولى امام حسين ( ع ) نسبت به ادامه راه به كوفه ، پافشاريش كرد او نيز به راهش ادامه داد و اهالى كوفه به گرمى از وى استقبال كردند او به عنوان ميهمان بر مختار بن عبيدة ثقفى وارد شد و از همانجا مردم را به حضور مىپذيرفت و براى امام حسين ( ع ) تبليغ به عمل مىآورد . تعداد كسانى كه امضاى خون با او كردند به 40 هزار تن رسيد كه كمترين از اين را هم گفته‌اند . در آن روز ، نعمان بن بشير از سوى يزيد ، امارت كوفه را عهده‌دار بود ، او آنگونه كه مورخان توصيفش مىكنند آدم مسالمت‌جويى بود و از تفرقه بيزار ، عافيت طلب بود و به ضعف و سوء تدبير متهم بود و اطرافيانش از پيروان يزيد سعى كردند او را به نبرد با ياران مسلم بن عقيل وادارند ولى او از اينكه در اين كار خشونت و شدت بخرج دهد ، خوددارى كرد .\r\nدعوت امام حسين در كوفه و اطراف آن وسعت يافت مردم همه جا نام او را به زبان مىآوردند عرصه بر نعمان و درباريانش ، تنگ آمد ، يكى از ياران امويها طى نامه‌اى به يزيد او را در جريان اوضاع مسلم و ضعف نعمان بن بشير قرار داده از جمله نوشت :\r\nاگر به عراق نياز دارى و مىخواهى در دستت باقى باشد كسى را كه به قاطعيت و اراده و قدرتش اعتماد دارى به آنجا بفرست . وقتى اين نامه به يزيد بن معاويه رسيد يارانش را گرد آورد و در اين موضوع به مشورت با آنها پرداخت « سرجون رومى » يكى از نزديكان و خاصان پدرش بود به يزيد گفت : ببينم اگر پدرت از قبر درآيد و چيزى به تو بگويد از وى مىپذيرى . گفت : آرى آنگاه نامه‌اى را كه معاويه دربارهء كارگزارى عبيد اللّه بن - زياد بر كوفه در وقت نياز نوشته و به « سرجون » سپرده بود نشانش داد . يزيد در عمل به مضمون نامه ترديدى به خود راه نداد و همان دم به دنبال ابن زياد فرستاد و دستورش\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nداد تا براى بدست گرفتن زمام امور و ادارهء كوفه عازم آنجا شود و انتخاب جانشين خود بر بصره را به خودش واگذارد تا هر كه را مناسب بيند برگمارد . و دستورش داد كه در صورتى كه توانست مسلم بن عقيل را به قتل برساند و با امام حسين نيز بجنگد و در صورت پيروزى او را بكشد و سرش را براى وى بفرستد . او نيز بلافاصله پس از رسيدن نامه ، بصره را به يكى از يارانش سپرد و به اتفاق گروه اندكى كه از تعداد انگشتان يك دست بيشتر نبودند راهى كوفه شد و در قيافه‌اى مبدل و ناشناس وارد كوفه شد مردم خيال كردند حسين بن على ( ع ) است بر هر گروه از مردم كوفه مىگذشت با خوشامدگويى و خوش‌رويى او را استقبال مىكردند فريادهاى خوشامدگويى از هر سوى بلند مىشد خوش - آمدى اى فرزند رسول قدمت بر روى چشم به خانهء خود خوش آمدى و او ساكت بود و سخنى نمىگفت و جز با اشاره ، به كسى سلام نمىگفت به شدت خشمگين شده بود با دلى مالامال كينه و نفرت بالاخره به قصر رسيد نعمان از ترس توده‌هايى كه براى امام حسين ( ع ) ابراز احساسات مىكردند درب قصر را بسته بود و نمىخواست برايش باز كند و گفت : اى فرزند رسول خدا به خدا سوگند كه تا وقتى تو شروع به جنگ نكرده‌اى با تو نمىجنگم روا نمىدانم كه در امانتم خيانت كنم به من كارى نداشته باش و به هر جاى كوفه كه مىخواهى رفت و آمد كن كه به خدا سوگند تا وقتى به من كارى نداشته باشى با تو نمىجنگم ؛ عبيد اللّه بن زياد ديگر نتوانست خشم خود را كنترل كند توده‌هاى مردم را مىديد كه در سر راهش به قصر ، امام حسين را خوشامدگويان بدرقه مىكردند والى را مىديد كه از مردم دورى گزيده و در قصر خود زندانى شده است و هيچ كارى نمىتواند بكند و آنچنان ترس بر وى مستولى شده كه نزديك بود قالب تهى كند به او گفت : باز كن يا خودم باز مىكنم من عبيد اللّه بن زياد هستم و ارباب تو قدرت در اين شهر را به من سپرده است .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nخيانت به مسلم بن عقيل\r\nهمين‌كه والى جديد قدم به كاخ گذارد و قدرت را بدست گرفت در انديشهء كار مسلم بن عقيل شد و همه گونه سلاح را براى پراكنده ساختن مردم و دور ساختن آنها از گرد مسلم و دستگيرى او به هر قيمتى كه شده ، به كار گرفت مردم از ورود او به كوفه آگاه شده بودند و سابقهء خشونت و قاطعيت و شدت او را داشتند ، طبيعى بود كه با آمدن او طوفانى در مخالفين سياست او به رهبرى مسلم بن عقيل ، برپا كند و به دنبال وسيلهء تازه‌اى براى نيل به مقصود خود باشند . لذا مسلم بن عقيل به خانهء هانى بن عروة رفت و در آنجا مخفيانه به تبليغ پرداخت و رابطه‌اش محدود به نزديكترين يارانش گرديد ، ابن زياد نيز با شيوه‌هاى خاص خود به رويارويى با وى پرداخت و با شگردى كه خود به كار برد توانست از مخفيگاه مسلم بن عقيل آگاه شود . هانى بن عروة در آن روز بزرگ خاندان بنى مراد بود و در كوفه حرفش گوش شنوا داشت ، در اين رابطه حوادث پرشكوهى اتفاق افتاد كه مورخين ثبتش كرده‌اند و بنا به پيوندى كه با فاجعهء كربلا دارد در سينهء شيعيان امام حسين ( ع ) ، جاودانه شد فاجعه‌اى كه از همان آغاز تا كنون حديث نسلها و از جمله مهمترين و بارزترين ويژگى تشيع اهل بيت ( ع ) است و تا آنگاه كه روى زمين مردمى باشند كه قهرمانيها و فداكاريهاى بزرگ و ارزش والايى را كه در انقلاب حسين مجسم گرديد تقديس كنند ، اين فاجعه به عنوان مهمترين حادثه تاريخ بشريت و پرشكوه‌ترين آنها ثبت خواهد بود . و براى اينكه خواننده را خسته نكرده باشم من خيلى سريع به مرحله‌اى كه سرور شهدا امام حسين زندگى پنجاه و هشت سالهء خود را كه مالامال فضيلت و جهاد و سرشار از همه گونه اخلاق و الا و جوانمردى و بزرگوارى بود - بپايان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nرساند ، مىپردازم .\r\nوالى جديد با شگرد حساب‌شده‌اى توانست هانى بن عروة را كه سفير امام حسين را پناه داده بود و ميزبانش گشته بود و در هر كارى ياريش رسانده بود ، دستگير كند او را پس از دستگيرى و مشاجرات طولانى كه ميان آنها جريان يافت به قتل رساند و جسدش را از فراز كاخ به ميان توده جمعيتى كه به گرد آن جمع آمده بودند ، افكند ترس و وحشت بر همه مستولى شد و هر كس به خانهء خود رفت و ديگر كارى به كارها نداشت .\r\nوقتى مسلم از آنچه كه بر هانى آمد باخبر شد و زبونى و سكوت قبيلهء « مذحج » را با آن همه نفرات و توانى كه داشت ديد به اتفاق يارانش بيرون شد و مناديانش مردم را فرا خواند و به اتفاق همه ، به محاصرهء قصر پرداخت ، محاصره تنگ و تنگتر گرديد و كار بر ابن زياد دشوار شد ولى او توانست با نيرنگ و فراستى كه داشت بر اين وضع فايق آيد و مردم را از گرد مسلم ، پراكنده كند . مردم پراكنده شدند و با رسيدن شب با آن تعداد كمى كه با وى باقى مانده بودند نماز گزارد و به تنهايى بىهيچ يار و ياورى از مسجد جامع ، خارج شد كسى نبود كه راه را نشانش دهد مردم درب خانه‌هاى خود را به روى او بستند ، دنبال خانه‌اى مىگشت كه آن شب را در آن بگذراند ، همچنانكه در تاريكى شب راه مىرفت زنى را درب خانه‌اش يافت كه به نظر مىرسيد منتظر چيزى است ، خود را به وى معرفى كرد و از وى خواست كه تا صبح نزد او بماند از او استقبال كرد و وارد خانه‌اش كرد و برايش شام آورد ولى او چيزى نخورد . پسر آن زن ، از جاى او با اطلاع شد ابن زياد براى هر كس كه خبرى از او آورد جايزه‌اى تعيين كرده بود هنوز سپيده صبح نزده فرزند زن به قصر رفت و محمد بن اشعث را از محل وجود مسلم بن عقيل آگاه ساخت بلافاصله پس از اين خبر ابن زياد نيروى بزرگى از سربازانش به فرماندهى محمد بن اشعث را به جايى كه مسلم در آن بود ، روانه ساخت ، مسلم با شنيدن سر و صدا دانست كه در پى او آمده‌اند با شمشير به استقبالشان رفت آنها از هر سوى خانه را به محاصره گرفته بودند با درآمدن مسلم ، همگى كه بيش از دويست جنگجو بودند ، پا به فرار گذاردند و وقتى از دست او خسته شدند و به ستوه آمدند ابن زياد اسب و سوار به كمكشان فرستاد و پس از نبرد سختى كه ميان او و آنها در خيابانها درگير شد و سنگ و آتش از فراز بامها به كار گرفته شد مسلم بن عقيل پس از آنكه از سوى محمد بن اشعث امان داده شد و در اين مورد عهد و پيمانش داد ، تسليم گرديد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمسلم بن عقيل با آنها به قصر آمد و به حضور ابن زياد رسيد و به او سلام نگفت گفتگوى درازى ميان آنها رد و بدل شد كه طى آن مسلم بن عقيل بىباكانه و بيان قوى پاسخش مىداد و به ستوهش آورد ابن زياد به خشم آمد و چهره‌اش برافروخت و به ناسزا - گويى به على ، حسن و حسين پرداخت و سپس دستور داد او را به بالاترين نقطه قصر برند و بكشند و از همان بالا جسدش را به ميان مردم اندازند و در خيابانهاى كوفه ، بكشند و بالاخره در كنار هانى بن عروة ، به صلابه‌اش كشند و در همان حال اهل كوفه ناجوانمردانه تنها تماشاگر اين صحنه‌ها بودند و مثل اينكه هيچ اتفاقى نيفتاده است « فرزدق » شاعر ، اين صحنه را در ابيات زير چنين ترسيم كرده است :\r\n- اگر تا پيش از اين با مرگ آشنا نبودى اينك بنگر ؛ كه هانى و مسلم بن عقيل در بازارند .\r\n- به قهرمانى بنگر كه مرگ چهره‌اش را تغيير رنگ داده ؛ و ديگرى از ديدن كشتهء باد كرده بجان آمده است .\r\n- و حال كه شما به انتقام گرفتن از خون برادرتان نپرداخته‌ايد ؛ پس همچون زنان جامهء زنانگى بپوشيد .\r\nمسلم بن عقيل از محمد بن اشعث خواسته بود تا جريان كار او در كوفه را براى امام حسين بنويسد و سفارشش كند كه به كوفه نيايد محمد بن اشعث در اين مورد به او قول داد ولى به قولش عمل نكرد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nبيرون آمدن امام حسين از مكه به عراق\r\nو اكنون كوفه را كه عبيد اللّه بن زياد به تاخت‌وتاز در آن مىپردازد و شيعيان امام حسين را مورد تعقيب و شكنجه قرار مىدهد اندكى به حال خود مىگذاريم و به مكه بازمىگرديم تا كاروان امام حسين را از آنجا تا كربلا كه فاجعه بزرگ جريان يافت با فشردگى هر چه بيشتر ، پيگيريم زيرا دربارهء اين فاجعه دوست و دشمن دهها كتاب به رشتهء تحرير درآورده‌اند و تا به امروز نيز زنده است و به عنوان يكى از پرشكوه - ترين فرازهاى تاريخ و زيباترين چيزى كه از نظر خودى و بيگانه انسان تا به امروز تقديم تاريخ كرده است ، بشمار مىآيد .\r\nدر صفحات پيش گفتيم كه امام حسين در نخستين روزهاى ماه شعبان سال شصتم هجرى وارد مكه شد اندك روزهاى پيش از وى ، عبد اللّه بن زبير كه به ادعاى مورخين از ولايت يزيد به خشم آمده بود ، به آنجا رسيده بود وجود امام حسين بر او گران مىآمد زيرا مردم اهميتى به او نمىدادند و مادام كه امام حسين حضور داشت وجود او بر ايشان محسوس نبود او از اين مطلب آگاه بود و مىدانست كه مسلمانان هيچ كس را در كنار امام حسين قرار نمىدهند ، طى مدتى كه امام حسين در مكه بود هميشه در كنارش بود و در مجلسش حضور داشت سخنش مىگفت به سخنانش گوش مىداد و هنگامى كه از برخورد مردم كوفه و نامه‌هاى ايشان مطلع گرديد به او توصيه كرد كه به آنجا رود و به درخواستشان پاسخ گويد و به حضرت گفت : اگر من نيز يارانى چون ياران تو داشتم لحظه‌اى در پاسخ به آنها ترديد نمىكردم و براى اينكه با توصيه كردنش به رفتن به كوفه و ترجيح اين كار براى او و آرزوى داشتن\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nيارانى چون ياران او مورد بدبينى امام حسين قرار نگيرد به او مىگويد : و اگر خواسته باشى همينجا باش ما با تو بيعت مىكنيم و تا دم مرگ ، در كنارت مىايستيم .\r\nامام حسين ( ع ) از منظور قلبى او و نيرنگ و نفاق و دروغش به خوبى آگاه بود همچنانكه در قدم گذاردن در اين راه نيازى به توصيه و تشويق عبد اللّه بن زبير و امثال او نداشت او با اعتماد و اطمينان كامل به خود ، راهش را ادامه مىداد و به همهء جنبه‌هاى موضوع و عواقب و نتايج آن ، واقف بود .\r\nاو مىديد كه پذيرفتن بيعت با يزيد خطر غير قابل جبرانى بر اسلام است و مىديد كه چشمها از همه سو به اوست و در انتظار تصميم نهايى وى مانده است ، مردم عراق را نيز بيش از هر كس ديگر مىشناخت ، او خود و پدرش و برادرش تلخى خيانتها و زبونى آنها را چشيده بودند و انتظار نداشت كه از نظر نظامى به كمك آنها بر يزيد و ياران يزيد ، فايق آيد ولى وظيفه خود مىدانست كه در رويارويى با ولايت ستمگرانى چون يزيد و ديگران مردانه ايستادگى كند و به قيمت جان خود و كودكان خود و دربدرى زنانش اقدام كند تا معلوم شود اسلامى كه او نمايندهء آن است اجازهء چنين ولايتى را نمىدهد .\r\nاو تصميم گرفت به هر قيمت شده به عراق رود ، مسلم بن عقيل رضوان اللّه عليه برايش از شتاب درآمدن به عراق و نيز از اصرار و اقبال مردم به او نوشته بود ، يزيد و يارانش نيز از تمامى حوادث كوفه باخبر شده بودند لذا از موسم حج سوء استفاده كرده تعداد بسيارى از افراد خود را روانه كردند تا حتى اگر امام حسين به پرده‌هاى كعبه آويزان هم شده بود ، او را بقتل برسانند و هنگامى كه امام حسين از اين جريان بو برد احرامش را درآورد و روز هشتم ذى حجة و پيش از آنكه حج خود را بانجام رساند از مكه بيرون آمد تا مبادا در مكه كشته شود و خونش به هدر رود و نتيجه‌اى كه از كشته شدنش به آن نحوى كه لرزه بر اندام ظلم و ظالمان افكند ، عايد نشود .\r\nچنانچه او مىتوانست امام حسين را در مكه به قتل رساند و همانگونه كه پدرش موفق شد على ( ع ) را در مسجد خدا در حال نماز كشت اين نقشه طبق دستور او عملى مىشد شايع مىكردند كه او را يكى از خوارج به قتل رساند و همانگونه كه دامن خود را از خون پدرش بالا گرفتند از خون او نيز بالا مىگرفتند و اين سخنشان به عنوان يك حقيقت تاريخى ، درمىآمد .\r\nدر رواياتى كه به بيان خروج او از مكه و وداعش با محمد حنفيه پرداخته‌اند\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nآمده است كه او در همان شبى كه فرداى آن قصد خارج شدن از مكه داشت به برادرش محمد فرمود : برادر ترسيدم كه يزيد بن معاويه مرا در مكه ترور كند و نخستين كسى باشم كه با ريخته شدن خون وى حرمت خانه كعبه ، زير پا گذارده شود .\r\nهمانگونه كه گفتيم روز هشتم ذى حجه امام حسين براى انجام حج احرام پوشيده بود و هفت بار هم به دور كعبه گشت و سعى صفا و مروه را نيز انجام داده بود كه از احرام درآمد و با برادران و عموزادگان و برادرزاده‌هايش و نيز زنان و يارانش بيرون شد مردم كه به عرفات مىرفتند امام حسين بيرون از مكه در راه به عراق بود . ابو بكر - بن عبد الرحمن بن حارث بن هشام مخزومى نزد او آمد و وى را از رفتن برحذر داشت و نسبت به خيانت و زبونى مردم كوفه ، هشدارش داد و توصيه كرد كه با آنها در نياميزد ولى امام تصميم گرفته بود كه به راه خود ادامه دهد . عبد اللّه بن عباس نيز به او رسيد و از خيانت اهل عراق برحذرش داشت و سابقه سياه آنها را با پدر و برادرش يادآور گرديد ولى او همچنان اصرار داشت كه برود ، ابن عباس به او گفت : به خدا سوگند اگر مىدانستم كه در صورتى كه دست به گريبانت شوم و موهايت را بگيرم و فرياد بزنم و مردم را به گرد خود جمع كنم حرفم را مىشنوى و منصرف مىگردى اين كار را مىكردم ، امام حسين در پاسخش فرمود : اين چيزى است كه خدا مقدر كرده و ناگزير بايد انجام دهم .\r\nوقتى ابن عباس از بازگشت او و انصرافش نااميد گشت وداعش گفت و گريه كرد و در راه به عبد اللّه بن زبير برخورد كرد و گفت :\r\n- اى كه داراى تاج و كاكل هستى اينك كه خطر از سرت گذشته و صياد رفته است دانه برچين و خوش باش .\r\n- هر چه مىخواهى دانه برچين كه مژده‌ات باد كه حسين ، بيرون رفته است .\r\nتنها ابن عباس نبود كه امام حسين را به انصراف از رفتن به كوفه تشويق مىكرد و از خيانت و نفاق آنها برحذرشان مىداشت . ابن جعفر و محمد بن حنفيه و عبد اللّه بن - مطيع نيز چنين كردند ، عبد اللّه بن مطيع او را در خارج از مكه ملاقات كرد و به او گفت :\r\nخداى را بخاطرت مىآورم نكند اسلام مورد هتك حرمت قرار گيرد و ترا به خدا سوگند مىدهم كه حرمت قريش و تأمين اعراب را بخطر نيندازى و به خدا كه همين‌كه بخواهى قدرت را از بنى اميه بچنگ آورى ترا مىكشند و وقتى ترا كشتند از آن پس از هيچ كس ترسى نخواهند داشت لذا به كوفه مرو و خود را به چنگ بنى اميه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nنيفكن .\r\nاز جمله ديگر كسانى كه توصيه‌اش كرد به كوفه نرود عبد اللّه بن عمر بود ، او وقتى شنيد كه از مكه بيرون شده سوار بر مركب خود شد و به شتاب به دنبال او رفت و در يكى از منزلگاههاى راه به او رسيد و گفت : به كجا مىخواهى به روى اى فرزند رسول خدا ؟ فرمود : به عراق و گفت : به حرم جد خود بازگرد . حضرت نپذيرفت و وقتى عزمش را جزم ديد گفت : اى ابا عبد اللّه همان جايى از بدنت را نشانم ده كه پيامبر خدا بر آن بوسه مىزد امام نيز نشانش داد عبد اللّه بن عمر آنجا را سه بار بوسه زد و گريه كرد و آنگاه گفت : ترا به خدا مىسپارم اى ابا عبد اللّه .\r\nآخرين پاسخ امام به كسانى كه توصيه‌اش مىكردند در مكه بماند اين بود كه حضور وى در مكه و يا جاى ديگر ، او را از يورش امويها ، در امان نگه نمىدارد ، آنها بالاخره سعى مىكنند وادارش سازند با يزيد بيعت كند يا جان خود را در اين راه بدهد بطورى كه به تعبير راوى حتى اگر به لانه سوسمار هم وارد شود دنبالش مىكنند .\r\nكاروان حسين ( ع ) راه خود را به سوى كربلا ادامه داد و همه آنهايى را كه به ماندنش در مكه سفارش مىكردند به حال خود گذاشت تا بر وى دل بسوزاند و انتظار سرنوشت محتوم به دست ستمگران بنى اميه برايش كشند . همانگونه كه به راه خود مىرفت به فرزدق شاعر برخورد كرد و درباره مردم كوفه از وى پرسيد ؛ او گفت :\r\nاى فرزند رسول خدا به مكه بازگرد كه زبان و دل مردم كوفه با توست ولى شمشيرشان با بنى اميه و عليه تست و قضاى الهى از آسمان مقدر مىشود و خداوند هر چه مىخواهد همان كند . امام حسين ( ع ) در پاسخش فرمود : بدون ترديد قضاى الهى هيچ كس را به حال خود نمىگذارد . و بنا به آنچه در صفحات 216 و 217 جلد ششم تاريخ طبرى آمده كاروان به راه خود ادامه داد به هر كس كه مىرسيد درباره اهل عراق از وى مىپرسيد تا اينكه از همه ماجراهاى آنجا از جمله كشته شدن مسلم بن عقيل و هانى بن - عروه و هر آنچه كه پيش و پس از آن اتفاق افتاده بود ، باخبر گرديد .\r\nدر بيشتر رواياتى كه از آمدن امام حسين به كربلا سخن گفته‌اند آمده است كه وقتى او شب هنگام به « ثعلبية » رسيد دو تن از افراد بنى اسد به وى ملحق شدند و سلامش گفتند و آنچه بر سر مسلم و هانى آمده بود برايش بازگفتند چندين بار انا للّه و انا اليه راجعون گفت آنگاه آن دو به وى گفتند : ترا به خدا قسم مىدهيم كه از اينجايى كه هستى تكان نخور كه در كوفه يار و ياورى ندارى . بنى عقيل پيش آمدند و گفتند\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبه خدا قسم تا هنگامى كه انتقام خود را نگيريم يا همچون مسلم در خون خويش در نغلطيم از پاى نخواهيم نشست . امام حسين ( ع ) نگاهى به آنها افكند و فرمود :\r\nزندگى پس از اينان ، مفهومى ندارد ، آنگاه آن دو گفتند كه دانستيم كه وى عزم جزم كرده و باز نخواهد گشت .\r\nيكى از يارانش به وى گفت : به خدا سوگند كه تو مانند مسلم بن عقيل نيستى و اگر به كوفه برسى مردم زودتر از مسلم ، ترا از پاى درمىآوردند و در محلى به نام « زبالة » از كشته شدن عبد اللّه بن يقطر باخبر گرديد ، همراه او و پيش از آنكه از كشته - شدن مسلم بن عقيل باخبر شود نامه‌اى را براى مسلم بن عقيل و گروهى از اهل كوفه ارسال داشته بود « حصين بن نمير » در قادسيه او را دستگير مىكند و به نزد عبيد اللّه بن - زياد مىبرد در آنجا عبيد اللّه به او مىگويد : بر منبر رو و به حسين و پدرش ناسزا گويد تا ببينم با تو چه‌كار كنم عبد اللّه بر منبر رفت و معاوية و يزيد بن معاويه و عبيد اللّه بن - زياد را مورد لعن و نفرين قرار داد و گفت : اى مردم من فرستاده حسين فرزند فاطمه دختر رسول خدا ( ص ) به شما هستم تا او را عليه يزيد و ابن زياد يارى دهيد و ياور باشيد . ابن زياد دستور داد تا او را از بالاى قصر به زير انداختند و بر اثر آن تمام استخوانهايش شكست و مردى آمد و او را سر بريد و مردم اين كارش را تقبيح كردند .\r\nو در تاريخ طبرى آمده است كه وقتى خبر مسلم و هانى و عبد اللّه بن يقطر به سمع امام حسين رسيد و در جريان اخبار مردم كوفه و طرفدارى آنها از بنى اميه قرار گرفت در برابر همراهانش از اهل و ياران خود و كسانى كه در راه به انگيزهء فرصت طلبى به او پيوسته بودند به سخنرانى ايستاد و پس از بيان واقعيت اهل كوفه و زبونى آنها در برابر وى فرمود : هر كس از شما دوست دارد كه منصرف شود ما او را نكوهش نمىكنيم ، مردم از چپ و راست از گردش ، پراكنده شدند بطورى كه تنها همان عده از يارانش با وى ماند كه از مدينه همراهش بيرون آمده بودند . اين كار را كرد چون مىدانست آن عده از اعراب و باديه‌نشينانى كه به دو پيوسته بودند بر اين گمان بودند كه امام حسين به شهرى عازم است كه همهء ساكنين آن به فرمانش درآمده‌اند لذا خوش نداشت كه با چنين انگيزه‌اى ، همراه وى باشند زيرا او عازم كارى بود كه تنها جانهاى با ايمانى كه آخرت را بر دنيا ترجيح مىدهند و زندگى با ستمگران و جفاپيشگان را جز نكبت و خوارى نمىدانند توان همراهى با وى را دارند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nهمانگونه كه او به اتفاق ياران مخلص و اهل بيت و عموزادگان خود مىرفت امام حسين و يارانش از فاصله‌اى بسيار دور ، چشمشان به اشباحى افتاد كه به آنها نزديك مىشدند ؛ برخى از ايشان گمان كردند كه نخلهاى كوفه و درختان آن را مىبينند امام حسين ( ع ) به اشباحى كه به كاروان نزديك مىشدند خيره شد و فرمود :\r\nاينها آنگونه كه شما گمان مىكنيد نه كوفه و نه نخلهاى آنند بلكه اسبان و برق نيزه‌ها و اشباح سربازان است و طى زمان كوتاهى براى كاروانيان روشن شد كه آن اشباح عبارت از هزار جنگجو از سربازان عبيد اللّه بن زياد به فرماندهى حر بن يزيد رياحى بود كه ابن زياد آنها را گسيل داشته بود تا راه بر امام حسين ( ع ) ببندند وقتى به كاروان نزديك شدند امام حسين از آنها دربارهء مأموريت خود پرسيد حر به كاروانيان گفت : دستور داريم كه شما را همراهى كنيم و به جايى كه نه آب و نه قلعه‌اى باشد سوق دهيم يا اينكه با يزيد و عبيد اللّه بن زياد كنار آييد . گفتگوى مفصلى ميان طرفين صورت گرفت كه نتيجه رضايت‌بخشى براى طرفين دربرنداشت حر نه امكان داد كه امام حسين به حجاز بازگردد و نه گذاشت كه راهش را به سوى كوفه ادامه دهد امام حسين ( ع ) نيز زير بار اين نرفت كه تسليم يزيد و ابن زياد شود پس از آنكه حر ، امام حسين را به عنوان امام جماعت مردم براى نمازگزاردن بر آنها به پيش راند به سخنرانى براى آنها پرداخت و از جمله فرمود : من وقتى به اينجا آمدم كه نامه‌هاى متعدد شما به دستم رسيد و فرستادگانتان پياپى نزد من آمدند حال اگر نمىخواهيد كه اينجا باشم آماده‌ام تا به حجاز بازگردم يا به هر جاى زمين خدا روم و به عقبة بن سمعان دستور داد تا نامه‌هاى آنان را بيرون آورد . حر به او گفت : اى ابا عبد اللّه ما از كسانى كه برايت نامه نوشته‌اند نيستيم .\r\nكاروان به راه خود ادامه داد و حر سعى مىكرد مانع از ورود آن به كوفه شود ياران حسين ( ع ) سعى مىكردند او را در تنگنا قرار داده و او را به جنگى در قلب صحرا بكشانند ، زهير بن القين در اين مورد از همه شور و هيجان بيشترى نشان مىداد به امام حسين ( ع ) گفت : جنگيدن با آنها اكنون از جنگ با ديگران براى ما آسانتر است . امام حسين ( ع ) اين ايده را نپذيرفت زيرا آنها در جنگ عليه او پيش قدم نشده بودند و فرمود : من آغازگر جنگ نخواهم بود چند روزى نگذشته بود كه طرفين در آن صحراى پهناور به راه خود ادامه مىدادند و حر با امام حسين همراهى مىكرد و او را از جنگيدن با بنى اميه برحذر مىداشت و خيانت مردم كوفه و بر خوردشان را با پدر و\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nبرادرش يادآور مىگرديد كه عمر بن سعد با لشكريانى كه در برخى روايات به سى هزار و برخى ديگر بيش از آن تخمينشان مىزنند از كوفه بيرون آمد و در روايت ديگرى ابن زياد كوفه و اطراف آن را به جنگ عليه امام حسين بسيج كرد و تهديد كرد كه هر كس قادر به حمل سلاح باشد و به جنگ امام حسين درنيايد به قتلش برساند ، نتيجه اين شد كه زندانها پر از شيعيان امام حسين گرديد و گروهى از آنان مخفى شدند ، ياران بنى اميه و فرصت‌طلبان و طمع‌كاران و منفعت‌جويان كه بيشترين تعداد را در كوفه تشكيل مىدادند به جنگ امام حسين درآمدند ولى در مورد روايت پنج هزار جنگجو كه برخى مورخين بدان استناد مىكنند اضافه بر اينكه جزو مراسيل است شرايط و اوضاع و احوال حاكم بر جريان از اين دست كه تنها وقتى همه گونه مقدمات و زمينهء كار فراهم آمد بايد اقدام كرد و هر گونه احتياطى را در نظر گرفت ، آن را تأييد نمىكنند بويژه براى كسى كه اهل كوفه را مىشناسد و از عدم ثبات و تزلزل آنان آگاه است معقول نيست كه اين تعداد اندك را براى اين كار برگزيند .\r\nدر هر صورت انبوه لشكريان اعزامى از كوفه راه بر امام حسين ( ع ) بستند و ناگزيرش ساختند در كربلا يعنى جايى بدور از آب و غير مناسب براى جنگيدن ، رحل اقامت افكند آنها هر دم حلقهء محاصره را بر وى تنگتر كردند و طبق دستورى كه از سوى عبيد اللّه بن زياد به آنها رسيده بود مانع از دسترسى وى به آب شدند وقتى امام حسين تعداد زياد آنان را ديد و دريافت كه در صورت عدم تسليم شدن به يزيد بن معاويه مصمم به جنگ وى هستند لذا عمامه رسول خدا ( ص ) را بر سر گذارد و سوار بر شترش شد و سلاح بدست گرفت و نزديك اردوگاهشان شد بطورى كه صدايش را مىشنيدند و پس از سپاس و ستايش خداى ، از آنان دربارهء نامه‌هايى كه به او نوشته بودند و پيمانهايى كه با خود بسته بودند ، پرسيد و هنگامى كه منكر سخنانش شدند دستور داد نامه‌ها را نشان دهند نامه‌ها در دو بسته بزرگ بود كه آنها را ميان آنان پخش كرد بطورى كه نامه‌ها را همه ديدند و شنيدند و هر يك از كسانى را كه نامه نوشته بودند به نام خواند در ميان آنان عده زيادى بودند كه خود برايش نامه نوشته بودند و با خدا پيمان بسته بودند كه با همه توش و توان خود به ياريش بشتابند كه در اينجا همگى سكوت اختيار كردند و پاسخش ندادند ، آنگاه از ايشان پرسيد كه براى چه خواهان كشتن وى هستند آيا انتقامى است كه از او مىگيرند يا مالى از آنها به غصب گرفته است يا بخاطر بدعتى است كه در اسلام آورده ؟ و با نام بردن مردانى به نام آنها پرسش كنان فرياد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبرآورد : آيا روى زمين كسى جز او را به عنوان فرزند دختر رسول خدا مىشناسند ؟ و آيا شنيده‌اند كه جدش و پيامبر آنها مىفرمايد : حسن و حسين سروران جوانان بهشتىاند و در ادامه به آنها فرمود : اگر اين سخن را خود از رسول اكرم ( ص ) نشنيده‌اند در ميان مسلمانان امروز كسانى چون جابر بن عبد اللّه انصارى و زيد بن ارقم و ديگر صحابه‌هاى پرهيزكارى كه نامشان را برشمرد يافت مىشوند كه اگر از ايشان بپرسيد به شما خواهند گفت كه پيامبر ( ص ) اين سخن را بارها به زبان آورده است ، آنگاه در پايان سخنانش فرمود : حال كه نامه‌هاى خود را انكار مىكنيد و پيمان خويش را زير پا مىگذاريد بگذاريد به همان جايى كه بودم بازگردم يا به جاى ديگرى از زمين پهناور خدا روم و در يكى از مرزها حضور يابم و با كفار و مشركان تا آخرين نفس بجنگم اينها را گفت تا حجت را بر آنها تمام كرده باشد .\r\nولى آنها با همه اين صحبتها زير بار نرفتند و به ماندن در باطل و گناه خود ، اصرار ورزيدند و پاسخشان همانى بود كه اهل مدين بنا به آنچه در كتاب خدا آمده است به پيامبرشان دادند :  « قالُوا يا شُعَيْبُ ما نَفْقَهُ كَثِيراً مِمَّا تَقُولُ وَ إِنَّا لَنَراكَ فِينا ضَعِيفاً »  ( گفتند اى شعيب ما بسيارى از آنچه تو مىگويى نمىفهميم و ما ترا در ميان خود بيچاره و ناتوان مىبينيم ) . يا بايد تسليم ابن زياد شوى كه او خود مىداند با تو چه كند و يا با تو از در جنگ درمىآييم كه كمترين نتيجه‌اش بر باد رفتن سرها و قطع دست و پاهاست .\r\nامام حسين ( ع ) غمگين به اردوى خود بازگشت و به يارانش فرمود : آنها نسبت به جنگ اصرار دارند و كسى جز مرا نمىخواهند و اگر مرا به چنگ آورند ديگر به شما كارى ندارند و هنگامى كه شب تاريكى خود را گستراند هر كس از شما مىتواند به جايى كه امنيت داشته باشد برود و مرا با اينان تنها بگذاريد .\r\nياران وفادار و اهل بيت پاكش نپذيرفتند كه رهايش سازند و على رغم اينكه سرنوشت آنها را مجسم كرده بود و همه چيز را برايشان روشن ساخته بود نخواستند جان خود را از وى دريغ دارند دست شستن از جان بالاترين ايثارهاست و همگى با يك زبان درآمدند كه : به خدا سوگند رهايت نمىكنيم و زندگى پس از ترا و دنيا با هر آنچه در آن است را در برابر شهادت در راه تو برايمان ارزشى ندارد و يكى از آنها گفت : به خدا اى ابا عبد اللّه اگر بدانم كه كشته مىشوم و دوباره زنده مىشوم و بازهم كشته مىشوم و اين روند هفتاد بار تكرار شود تا تو و اين جوانان همراهت جان سالم بدر برند ترديدى در اين كار به خود نمىدهم .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nيارانش و اهل بيتش نيز هر يك طى سخنانى مشابه با او ، عزم جزم خود را در نبرد در كنار وى و افتخار شهادت در كنار او اعلام داشتند ، حر بن يزيد رياحى تحت تأثير سخنان امام حسين ( ع ) قرار گرفته و از كردهء خود پشيمان گرديد و سوار بر اسب گاه به اردوى امام حسين نزديك مىشد و گاهى ديگر به جاى خود مىرفت نگرانى و اضطراب به گونه‌اى بر وى چيره شده بود كه يكى از دوستانش به وى گفت : به خدا سوگند كه هرگز ترا اين گونه نديده بودم و اگر از من سؤال مىشد كه شجاع‌ترين مردم كوفه كيست كسى جز ترا معرفى نمىكردم در اينجا بود كه حر ، راز درونش را با وى در ميان گذاشت و گفت : به خدا كه من خود را ميان آتش و بهشت و دنيا و آخرت ، مردد مىبينم و شايسته نيست كه مرد عاقل ، چيزى را به بهشت و آخرت ، ترجيح دهد ؛ آنگاه اسبش را به سوى اردوى امام حسين ( ع ) هدايت كرد و به او پيوست و بر سر چادرش ايستاد امام حسين بيرون آمد حر به دست و پاى امام افتاد و از او تقاضاى بخشش و عفو كرد و آنگاه گفت : اين من بودم كه عرصه بر تو تنگ كردم و نگذاشتم كه بازگردى و و اگر مىدانستم كه آنها با تو چنين مىكنند اين كار را نمىكردم آيا راه توبه بر من باز است ؟ امام حسين فرمود : آرى خداوند توبه‌ات را مىپذيرد و هم او پذيرنده توبه و مهربان است و حر به او گفت : به خدا سوگند كه توبهء من تنها جنگيدن در كنار تو و جان - دادن در راه تست و به جنگ پرداخت و مردم احاطه‌اش كرده‌اند و بر وى يورش بردند و او را كشتند .\r\nگفتگوهايى ميان امام حسين و عمر بن سعد رد و بدل شده و مباحثاتى صورت گرفته بود و قرار شده بود كه امام حسين به مكه يا به جايى از سرزمين پهناور خدا برود و عمر بن سعد نيز براى تثبيت اين توافق نامه‌اى به عبيد اللّه بن زياد كه نفرين خدا بر او باد نوشت . در پاسخش گفت : تو اكنون چنگالهاى ما را در وى فرو برده‌اى و او از خدا مىخواهد كه نجات پيدا كند نه به خدا سوگند نمىخواهم از دستمان ، بيرون رود مىخواهم او را اسير و ذليل به نزدمان آورى و من اگر خواستم او را مىبخشم و اگر هم خواستم به قتلش مىرسانم و هنگامى كه ابن سعد اين پاسخ او را خواند گفت : او هرگز تسليم آنان نخواهد شد و نفس پدرش در جانش دميده شده است .\r\nو هنگامى كه از شكست مذاكرات مطلع شد مرگ را بر زندگى در اسارت يزيد را ترجيح داد و فرمود : به خدا سوگند كه هرگز خود را به ذلت شما در نخواهم آورد و همچون بردگان ، بدست شما نخواهم افتاد و بدانيد كه من مرگ را جز خوشبختى نمىدانم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nو زندگى با ستمگران را جز بدبختى و ننگ نمىدانم .\r\nابن زياد نيز به عمر بن سعد دستور داد تا در نهم محرم سال شصت و يكم هجرى به اتفاق همراهانش از اهل كوفه حلقه محاصره را بر امام حسين تنگتر كنند او نيز بىخبر به چادرهاى امام حسين و يارانش يورش بردند و آنان را به محاصره درآوردند امام حسين از چادر خود همچون شيران درنده بيرون آمد و از آنها خواست كه آن شب را مهلتش دهند و بدين منظور برادرش عباس را نزد آنان فرستاد ابن سعد از اينكه تا صبح فردا مهلتشان دهد ، نپذيرفت و عمرو بن الحجاج زبيدى بنابه آنچه كه راويان نقل كرده‌اند به وى گفت : اى پناه بر خدا به خدا سوگند كه آنها اگر ترك يا ديلمى بودند و چنين خواسته‌اى از ما مىخواستند بر ما بود كه خواستشان را برآورده سازيم و پس از يك سلسله مشاجرات و گفتگوهايى كه ميان او و فرماندهان لشكريانش درگرفت بالاخره پذيرفت تا صبح فردا يعنى روز دهم محرم ، مهلتشان دهد .\r\nامام حسين در آن شب يارانش را گرد آورد و خداى را سپاس و ستايش كرد و فرمود : پروردگارا از اينكه ما را نبوت كرامت كردى و برايمان گوش و چشم و دل قرار دادى و قرآن آموختى و در دين ، فقيهمان ساختى ، سپاست مىگويم پس ما را از جمله سپاسگزاران قرار ده . اما بعد من ياران و اهل بيتى باوفاتر و نيكوتر از ياران و اهل بيت خود نمىشناسم خداوند همه شما را جزاى نيكو دهد بدانيد كه آنها فقط مرا مىخواهند من به همهء شما اجازه مىدهم كه راه خود گيريد و به هركجا مىخواهيد برويد كه من شما را حلال كرده‌ام و هيچ گناهى بر شما نيست و اينك كه شب سياهى خود را گسترانده با استفاده از اين تاريكى پراكنده شويد و خود را نجات دهيد برادران و فرزندان و عموزادگانش به وى گفتند : اين كار را بكنيم تا پس از تو زنده بمانيم ، خداوند هرگز آن روز را برايمان نياورد پس از آنها يارانش به زبان آمدند و همگى به يك زبان گفتند : اى ابا عبد اللّه به خدا سوگند كه ما هرگز ترا تنها نخواهيم گذارد تا اينكه نيزه‌هاى خويش را در سينهء آنها بشكنيم و تا توان در بدن داريم با شمشيرهاى خويش بر آنان ضربه وارد كنيم و وقتى هم سلاحى به دستمان نماند با سنگ به جانشان مىافتيم تا همراه تو بميريم . امام حسين سپاسشان گفت و برايشان پاداش نيكو آرزو كرد و مژدهء بهشتشان داد .\r\nآن شب را امام حسين در چادرش گذراند « جون » بردهء ابو ذر نزد وى بود و شمشيرش را درست مىكرد و امام حسين ابيات زير را به زبان مىآورد :\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n- اى روزگار تفو بر تو كه در همه جاى تو چه يار و ياور كم هستند .\r\n- چه دوست و جان فشان كم‌اند و زمانه كسى ديگر را ( بجاى من ) نمىخواهد .\r\n- و هر فردى راهى را پيش گرفته و چه زود است كه بايد غزل خداحافظى را خواند .\r\nخواهرش زينب صدايش را شنيد و خوددارى نتوانست به هر گونه خود را به وى رساند و فرياد برآورد : تا به كى بايد داغ عزيزان بينم اى كاش مرگ هم امروز زندگى را از من مىگرفت ، مادرم فاطمه و پدرم على و برادرم حسن ( ع ) مردند و داغشان بر دلم ماند . اى جانشين گذشتگان و اميد بازماندگان . امام حسين ( ع ) نگاهى به او انداخت و فرمود : خواهرم مبادا كه شيطان شكيباييت را از ميان ببرد و سپس فرمود : من ناخواسته ناگزير شده‌ام كه در چنين جنگى وارد شوم آنگاه او را دلدارى داد و به شكيبايى سفارشش كرد و خانواده و فرزندانش را به وى سپرد و خود به اتفاق يارانش آن شب را تا به صبح به نماز و قرائت قرآن گذراندند .\r\nبا آغاز دهمين روز محرم ، لشكريان ابن زياد و پيشاپيش آنها عمر بن سعد به سوى خيمه‌هاى امام حسين پيشروى كردند ابن سعد تيرى در كمانش قرار داد و خيمه‌هاى امام حسين ( ع ) را نشانه گرفت و كمانش را كشيد و گفت : نزد ابن زياد شهادت دهيد كه من نخستين كسى بودم كه به سوى امام حسين و يارانش ، كمان كشيد پس از آن باران نيزه‌ها و تيرها از هر سوى بر خيمه‌هاى امام حسين و مواضع آنان باريدن گرفت .\r\nامام حسين يارانش را فرا خواند و با صداى بلند به ايشان فرمود : اينها فرستادگان دشمنند كه به سوى شما روان شده‌اند ؛ يارانش ، همچون شيران غرنده از چادرشان بيرون آمدند در حالى كه از مرگ نمىهراسيدند و كمترين اهميتى به آن همه انبوه لشكريان دشمن نمىدادند و چنان از لقاى قريب الوقوع خداى به وجد آمده بودند كه گويا جاى خود را در كنار پيامبران و صديقين و بندگان صالح او به چشم سر مىبينند و هر كدام از آنان كه عازم نبرد مىشد مىگفت : السلام عليك يا ابا عبد اللّه و دوستانش را سفارش مىكرد كه با جان و دل در راه او فداكارى كنند ، نبرد ميان آنها و دشمنانشان شدت گرفت هر كدام از ياران حسين ( ع ) كه كشته مىشد بين ده تا بيست نفر از آنان را كشته بود . و طى ساعتهاى اندكى همهء آنها كشته شدند و امام حسين تنها با اهل بيت و برادرانش باقى ماندند در اين حال خود با قهرمانى بىنظيرى قدم پيش گذارد و هر يك از آنها را كه كشته مىشد برمىداشت و ميان ياران كشته‌اش ، مىگذارد و آنگاه كه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nفرزندش على اكبر كه بنابه توصيفى كه راويان از وى دارند شبيه‌ترين مردم از هر جهت به پيامبر خدا ( ص ) بود و يكى از شعراى معاصر درباره‌اش مىگويد :\r\n- هيچ چشمى در ميان همه مردم ، مانند او را نديده است .\r\nبه ميدان آمد و به مبارزه پرداخت امام حسين به هنگام وداع ، طرف مقابل را نفرين كرد و فرمود : پروردگارا تو گواه باش كه جوانى به مبارزه و جنگ آنها رهسپار است كه از همه كس از هر نظر به رسول تو شبيه‌تر است و ما هر وقت مشتاق ديدار پيامبرت مىشديم نظر به او مىافكنديم ، پروردگارا بركتهاى زمين را از ايشان دريغ دار و پراكنده‌شان ساز و آنان را از هم جدا كن و پاره‌پاره‌شان گردان و هرگز اوليائت را از ايشان خشنود مگردان و آنچنان كه راويان ، مدعى شده‌اند خطاب به عمر بن سعد فرياد برآورد : خداوند همچنان خويشانم را از من بريدى و نزديكىام به رسول خدا را ناديده گرفتى ، خويشانت را از تو بگسلاند آنگاه على اكبر بر آنان حمله‌ور شد و قهرمانانه با آنها جنگيد و آنچنان به نبردش ادامه داد كه بنا به آنچه در رواياتى كه به توصيف نبرد كربلا و جنگ آن پرداخته‌اند ، آمده دويست تن از اهل كوفه را به قتل رساند .\r\nابو الفضل العباس از جمله بارزترين جنگجويان در ميان خانواده امام حسين ( ع ) بود كه با سه برادرش از يك مادر به نام امّ البنين بود . او وقتى ديگر كسى از ياران و فرزندان و خانواده امام حسين نمانده بود به سوى او آمد و اجازهء جنگيدنش خواست امام حسين گريه كرد و او را در آغوش گرفت و آنگاه اجازهء نبردش داد و چنان بر اهل كوفه يورش مىبرد كه آنها همچون گوسفند از ترس گرگان درنده ، به هر سوى مىگريختند ، اهل كوفه از بسيارى كشته‌هاى خود به دست او ، به فغان آمدند و هنگامى كه كشته شد امام حسين ( ع ) فرمود : اينك پشت من شكسته شد و كارم دشوار و دشمنم شاد گرديد .\r\nو در روايت ديگرى او به اتفاق برادرش امام حسين به نبرد پرداخت آنها به هر طرف كه مىتاختند لشكريان را تار و مار مىساختند و بر هر گروه كه يورش مىبردند آنها را از هم مىپاشاندند و بالاخره دشمن موفق شد او و برادرش را از هم جدا سازند و با كمين - گرفتن پشت نخلها از پايش درآورند و امام حسين ميان آنها تنها ماند و سيل لشكريان بر وى هجوم آوردند ، حميد بن مسلم در حالى كه به جنگ با انبوه لشكريان مىپرداخت اين گونه توصيف مىكند : كسى با اينهمه دشمن كه بر او حمله كرده‌اند و فرزندش ، اهل بيت و يارانش كشته شده‌اند نديده‌ام كه پيش از او ( امام حسين ) اينهمه خونسرد\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو پرجرأت و بىباك به پيش مىتازد و بر آنان كه سى هزار تن بودند يورش آورد و همچون ملخ ، آنها را پراكنده و پريشان سازد آنگاه به جايى ميان چادرهاى خود و لشكريان ابن زياد بازمىگردد و مىگويد : لا حول و لا قوة الا باللّه العلى العظيم . وقتى ابن سعد چنين ديد به لشكريانش دستور داد تا او را سنگ باران كنند و با نيزه ، نشانه‌اش روند و آنگاه بارانى از نيزه سنگ به سويش سرازير شد و از هر سوى او را دربرگرفت و نيرويش را به تحليل برد شمر بن ذى الجوشن و همراهانش تلاش كردند تا به چادرهاى اهل بيت او يورش برد فرياد و ضجهء زنان و كودكان بلند شد امام ( ع ) فرياد برآورد : خداى شما را لعنت كند اى طرفداران ابو سفيان اگر دين نداريد و از روز قيامت هراسى نداريد در دنيا آزاده باشيد و اگر آنگونه كه ادعا مىكنيد عرب هستيد به سنتهاى حسب و نسب و پيشينيان خود بازگرديد اين منم كه با شما مىجنگم و با من مىجنگيد زنان كه گناهى ندارند تا من زنده هستم متعرض ناموس و حريم خانوادگىام مشويد . با اين سخن بازگشتند و با نيزه‌ها و كمان و سنگ به او حمله‌ور شدند و او از ضربات اصابت شده بيهوش به زمين افتاد و هنگامى كه سعى مىكرد از جاى خود برخيزد شمر و گروهى از همراهانش بر وى حمله‌ور شدند .\r\nابن حجر در صواعقش مىنويسد : از جمله نحوه‌هاى خشم الهى نسبت به كشته شدن امام حسين اين بود كه آسمان تاريك شد و در روز ، ستارگان ظاهر شدند و عذاب الهى شامل تمامى آنهايى كه در قتلش شركت يافتند ، گرديد و ادامه مىدهد كه :\r\nآيا انتظار دارى امتى كه حسين را به قتل رساند در روز جزا ، از شفاعت جدش برخوردار شود ؟\r\nو المقريزى به نقل از « السرى » آورده است كه وقتى امام حسين كشته شد آسمان به گريه افتاد و خورشيد كسوف كرد و گريه آن ، به سرخىاش درآورد همچنانكه از على بن ميسرة نيز نقل كرده كه گفته است : جده‌ام برايم تعريف كرده كه او در آن ايامى كه امام حسين كشته شد كنيزكى جوان بود آسمان در آن روزها ، خون‌رنگ گرديده بود او همچنين از الزهرى نقل مىكند كه گفته است : به اطلاع من رسيد كه روز كشته شدن امام حسين به هر سنگى از سنگهاى بيت المقدس كه دست مىزدى ، خون زير آن جمع شده بود ، جهان سه روز در تاريكى فرو رفت و آسمان ، خون باريد . راويان طى روايتهايى كه همه جزو « مراسيل » هستند خبر از وقوع حوادث ديگرى نيز داده‌اند كه البته در صورت اقتضاى مصلحت الهى ، براى خدا اين كار مشكل نيست .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nوقتى امام حسين كشته شد مردم به غارت هست و نيستش پرداختند و لباس و زيور آلات زنانش را به يغما بردند بطورى كه وقتى زنى خود را در پيراهنش مىفشرد پيراهنش را از وى به تاراج مىبردند و لختش مىگذاردند عمر بن سعد به دستور ابن زياد به ده تن از لشكريانش دستور داد با اسبانشان بر سينه امام فرود آيند و كمرش را به زير سم اسبان خود گيرند آنگاه سر كشتگان از بدن جدا ساختند و آنها را بر سر نيزه‌ها آويختند ، تعداد سرها هفتاد و هشت تا بود كه قبايل شركت‌كننده در آن نبرد ، ميان خود تقسيم كردند ، آنگاه عمر بن سعد دستور داد كه زنان را سر برهنه بر اشتران سوار كردند و خشونت و سخت‌دلى بدانجا رسيد كه آنان را به دستور وى ، از ميان اجساد كشته‌ها گذراندند ، زينب جسد پاره پاره برادرش را ديد كه از نيزه‌ها و شمشيرها و لگد اسبان از هم دريده شده بود ، هر دو دستش را به سوى آسمان بلند كرد و گفت : پروردگارا اين قربانى ما را بپذير . ابن سعد كشته‌هاى خود را به خاك سپرد و امام حسين و ياران او را به حال خود گذارد تا سه روز بعد و بنا به بيشتر روايات به وسيله امام زين العابدين ( ع ) به خاك سپرده شدند . مورخين روايت كرده‌اند كه ابن سعد ، پس از پايان نبرد سرهاى برافراخته بر نيزه‌ها را به كوفه آورد . سر امام حسين ( ع ) به وسيله خولى بن يزيد اصبحى حمل مىشد موقعى كه به كوفه رسيد درب كاخ را بسته يافت سر مبارك امام را به خانهء خود برد و آن را در ظرفى قرار داد و خود به رختخوابش رفت به همسرش گفت : گرانبها - ترين چيز را برايت آورده‌ام اين را كه در حياط گذارده‌ام سر امام حسين است .\r\nدر روايت طبرى آمده است كه همسر وى از اينكه به او خبر داده بود سر امام حسين را آورده است خشمگين شده به او گفت : خدا لعنتت كند مردم طلا و نقره آورده‌اند و تو سر فرزند دختر رسول خدا ( ص ) را آورده‌اى ؟ به خدا كه در اين خانه ديگر جاى من و تو با همديگر نيست و از كنارش برخاست و به حياط خانه رفت و گفت : چشمم به نورى خورد كه از ظرف محتوى سر امام ساطع بود و پرندگانى سفيد را ديد كه در اطراف آن بال و پر مىزدند .\r\nراويان روايت مىكنند كه ابن زياد در آن روز به مردم بار عام داد آنها به درون كاخ آمدند سر امام حسين ( ع ) ما بين پاى ابن زياد بود كه با چوبدستى كه در دست داشت دندانهاى حضرت را مورد ضربه قرار مىداد زيد بن ارقم او را ديد و گفتش :\r\nچوب‌دستىات را از لبان حضرت بردار . به خدايى كه جز او پروردگارى نيست من بارها ديده‌ام كه پيامبر ( ص ) بر اين لبان بوسه زده است آنگاه با صداى بلند به گريه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nافتاد ، ابن زياد به او گفت : اگر تو پيرمردى نبودى كه عقلش را از دست داده است ترا مىكشتم زيد بن ارقم از جايش برخاست و مىگفت : اى اهل كوفه شمايى كه امام حسين را كشتيد و تن به يوغ يزيد داده‌ايد از اين پس برده ، خواهيد بود .\r\nو در روايت ديگرى ابن زياد ضمن زدن عصاى خود بر دندانهاى امام اين شعر را مىخواند :\r\n- فرق سرهاى مردان بزرگى را كه بر خود ستم كرده‌اند و طردشان كرده‌ايم ، مىشكافيم .\r\nابو برزه از ياران پيامبر خدا ( ص ) حاضر بود و به او گفت : اى ابن زياد اين كار را مكن كه من لبان پيامبر را ديده‌ام كه بر همين جايى كه عصايت را قرار داده‌اى فرود آمده است .\r\nوقتى اسيران را نزد ابن زياد آوردند زينب كبرى ( س ) كه چهره‌اى ناشناس به خود گرفته بود به گوشه‌اى از كاخ رفت ، ابن زياد متوجه وى شد و پرسيد اين زن ناشناس كيست ؟ جوابش نداد . دوباره و سه باره سؤالش را تكرار كرد و او پاسخش نگفت ، يكى از كسانى كه در آنجا حاضر بود به وى گفت : او زينب دختر فاطمه دختر رسول خدا ( ص ) است ، ابن زياد سوى او آمد و گفت : سپاس خدايى را كه شما را رسوا ساخت و كشت و دروغتان را برملا ساخت و زينب در پاسخش فرمود : سپاس خدايى را كه با پيامبرش محمد ، بزرگيمان بخشيد و از هر گونه زشتى و پلشتى ، منزه‌مان ساخت و اى عبيد اللّه بن زياد بدان آنكه رسوا مىشود فاسق است و آنكه دروغ مىگويد فاجر است كه جز ماست . به او گفت : و تو كارى را كه خدا با برادرت حسين كرد چگونه مىبينى ؟ گفت : تنها لطف و مرحمت الهى مىدانم اينان گروهى بودند كه بايد كشته مىشدند و به مبارزه برخاستند و به آرامگاه خويش شتافتند و خداوند تو و آنها را با هم روبرو خواهد گرداند در آن روز محكوم مىشوى و مورد خشم الهى واقع مىگردى و خواهى ديد كه آن روز لرزه بر اندام چه كسى خواهد افتاد ، اى مادرت به عزايت بنشيند اى ابن مرجانه . ابن زياد از اين پاسخ گستاخانهء او در حضور آن همه كسانى كه حاضر بودند ، بخشم آمد و خواست تا او را ضربه زند عمرو بن حريث به او گفت : او زن است و زن را نبايد با سخنى كه گفته ، مورد مؤاخذه قرار دهى و او نيز سعى كرد با شيوهء كين‌توزانه‌اى كه در پى تحقيرش بود با وى سخن گويد به او گفت : اينك با كشته شدن امام حسين و سركشان خانواده‌ات ، دلم آرام گرفته است . با شنيدن\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاين سخن به گريه افتاد و به او گفت : آرى تو جوانم را كشتى و خويشانم را از ميان بردى و ريشه‌ام را پاره پاره كردى و اگر اين كارها ، دلت را آرام مىسازد ، اينك آرام يافته‌اى .\r\nكما اينكه گفتگوى تندى ميان او و امام زين العابدين ( ع ) نيز درگرفت كه امام بىترس از قدرت و هيبت او ، در برابرش قد علم كرد و ابن زياد از شدت خشم چهره‌اش برافروخت و اگر بانو زينب ( س ) فداكارى نكرده بود و خود را به روى او نينداخته بود ، مىخواست امام زين العابدين را نيز بكشد زينب ( س ) به او گفت :\r\nهر چه از ما كشته‌اى بس است و اگر مىخواهى او را بكشى قبلا مرا بكش و يكى از كسانى كه حاضر بود به وى گفت : همان بيمارى كه دارد برايش كافى است ، در اينجا بود كه از كشتنش درگذشت و گفت : شگفتا از اين خويشاوندى كه آرزو مىكرد بجاى او ، بميرد .\r\nراويان دربارهء برخورد امام زين العابدين و بانو زينب كبرى با ابن زياد و يزيد و زنان و مردانى از اهل كوفه سخنها گفته‌اند و مورخين اين مطالب را در ضمن بيان حوادث كربلا و قيام امام حسين و پيامدهاى آن ، آورده‌اند كه من ( نويسنده ) براى پيشگيرى از بدرازا كشيدن سخن ، به همين اندازه از زندگى او و قيامش و حوادث پس از آن اكتفا مىكنم .\r\nخلاصه اينكه كشته شدن امام حسين ، جهان اسلام را به لرزه درآورد و دلها را تكان داد و شدت و خشونت فاجعه‌اى كه بر مردم آمده بود به حدى بود كه گمان بردند خورشيد كسوف كرده و ستارگان از هم فرو پاشيدند و آسمان خون باريد و صداى غيبى جن ، از هر سوى به گوششان مىرسيد كه : شما فرزند پيامبرتان را كشتيد و خاندان پيامبرتان را آواره كرديد پس در دنيا و آخرت ، در انتظار عذاب و رسوايى باشيد ، حتى خود امويها نيز پس از ديدن خشم و نفرت مسلمانان در اين سو و آن سوى جهان نسبت به اين حادثه و خشم و نفرتى كه بر خاندان اموى نسبت به آن در دل گرفتند ، اظهار پشيمانى كردند و از تمامى آنچه كه اتفاق افتاده بود ، اظهار برائت كردند و يحيى بن الحكم برادر مروان نيز در همين راستا ، اين ابيات را سرود :\r\n- در كنار طف ، اجسادى به خون غلطيده كه نسبت خويشى آنها با رسول خدا ( ص ) بسى نزديكتر از خويشى ابن زياد پست و فرومايه است .\r\n- نسل و فرزندان سميه ( مادر ابن زياد ) به فراوانى ريگها شد ولى دختر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nپيامبر خدا ( ص ) بدون نسل گرديد .\r\nهمچنانكه معاوية بن يزيد نيز سخت به گريه افتاد و هنگامى كه از علت گريه و بىتابى وى پرسيدند گفت : گريه‌ام در حسرت گذشته نيست بلكه گريه‌ام به خاطر دلتنگى و بيچارگى كسى از بنى اميه است كه بر مسند قدرت خواهد نشست ، ديگر صحابه نيز اعلام كردند كه آنها در آن روز پيامبر ( ص ) را ديدند كه پريشان و گردآلود شيشه‌اى پر از خون بدست داشت و هنگامى كه از وى دربارهء شيشه پر از خون پرسيدند پاسخ داد كه او شاهد قتل امام حسين بوده و خون امام را در آن شيشه جمع آورده و روزى كه قاتلانش به پيشگاه الهى حاضر مىشوند ، از آنها خونش را مطالبه خواهد كرد .\r\nدر برابر خشم و نفرت مسلمانان نسبت به بنى اميه ، يزيد بن معاويه چاره‌اى جز اين نديد كه مسئوليت كشتن امام را بر ابن زياد افكند و بگويد : خداوند ابن مرجانه را لعنت كند به خدا سوگند كه من دستور كشتن به او نداده بودم و بدين كار هم راضى نبودم و مرا به كارى واداشت كه تحملش را نداشتم به خدا قسم دلم مىخواست دست از هر چيزى مىكشيدم ولى امام حسين كشته نمىشد . البته همانگونه كه گفتيم اين سخنان را هنگامى بر زبان آورد كه به اطلاعش رسيده بود كشته شدن امام حسين جهان اسلام را به لرزه درآورده و مسلمانان را به قيام عليه وى و انقلابى بزرگ ، سوق داده است ، او همچنانكه گفتيم پيش از رسيدن اين خبرها و تشديد خشم و نفرت مردم ، از ابن زياد تقدير به عمل آورد و به خاطر كارى كه به فرجام رسانده بود ، از او تشكر كرد و ارجش نهاد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nسر امام حسين ( ع )\r\nمورخين به اتفاق بر آنند كه عبيد اللّه بن زياد به هنگامى كه عمر بن سعد را به جنگ امام حسين ( ع ) فرستاد در راستاى اجراى دستور يزيد بن معاويه لعنت اللّه عليه ، سفارشش كرد كه امام را پس از كشتن پاره پاره كند و سر وى را برايش بفرستد ، ابن سعد نيز همين كار را كرد و سر امام حسين و اعضاى خاندان و يارانش را سوار بر نيزه به كوفه آورد و ابن زياد همراه اسرا يا آنچنان كه در برخى روايات آمده پيش از آنها ، به شام فرستاد و عمر سعد اجساد كشتگان خود را به خاك سپرد ولى امام حسين و فرزندان و ياران كشته او را در همان جاى نبرد بجاى گذاشت و پس از آن جسد مطهر امام حسين و برادرش عباس و ياران حسين در همين جايى كه اكنون قبر آنها هست ، به خاك سپرده شد و در اين باره هيچ يك از محدثين و مورخين كمترين ترديدى ندارد .\r\nولى سر امام حسين ، همچنانكه گفتيم همراه ديگر سرها ، به شام فرستاده شد و يزيد بن معاويه آن را درون طشتى پيش روى خود قرار داد و با چوبدستى كه در دست داشت دندانهاى او را مورد ضربه قرار مىداد و بنا به آنچه يكى از راويان بازگفته اين اشعار را مىخواند :\r\n- اى كاش نياكانم در بدر مىديدند كه چگونه خزرج از درد نيزه‌ها ، مىنالند .\r\n- و اگر مىديدند به هلهله مىپرداختند و شاديها مىكردند و مىگفتند اى يزيد دست‌مريزاد .\r\nآنگاه سر به خاك سپرده شد اينكه چه هنگام و در كجا اين كار صورت گرفت چيزى است كه مورخين و راويان در آن اختلاف نظر پيدا كرده‌اند و گفته‌هاى متعددى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدارند بطورى كه آنچنان كه برخى نويسندگان آنها را برشمرده‌اند به 9 روايت بالغ مىشوند آنچه كه بيشتر شيعه بر اساس برخى روايات ، بر آنند اينكه سر مبارك امام همراه جسد در كربلا به خاك سپرده شده و امام زين العابدين از يزيد خواست كه آن را به وى ببخشد و او نيز بخشيد و در راه به مدينه به كربلا رفت و به جسد مبارك ، ملحقش ساخت .\r\nروايت دوم حكايت از آن دارد كه يزيد بن معاويه آن را به مدينه فرستاد والى آنجا عمرو بن سعيد بن العاص بود ، عمرو بن سعيد سر مبارك را كنار قبر مادرش ( فاطمه زهرا ( س ) و برادرش امام حسن ( ع ) ، در بقيع به خاك سپرد از جمله كسانى كه بر اين باورند ابو الفداء در تاريخ خود و نيز عمر بن الوردى در جلد اول تاريخ خود و على بن عبد اللّه السمهورى در كتاب خود « وفاء الوفاء باخبار دار المصطفى » است . ابن - ابى الدنيا مىافزايد : سر امام حسين ( ع ) را در خزانهء يزيد بن معاويه يافتند و آن را كفن كرده در دمشق در دروازهء الفراديس ، بخاكش سپردند .\r\nو آنچنان كه در « اسعاف الراغبين فى سيرة المصطفى و فضايل اهل بيته الطاهرين » آمده گفته شده است يزيد بن معاويه دستور داد كه سر مبارك را در همه جا طواف دهند و هنگامى كه به عسقلان رسيد كارگزار آن سر را در همانجا به خاك سپرد و هنگامى كه اروپاييها ، عسقلان را اشغال كردند طلائع از وزراى فاطمىها با پول هنگفتى آن را از ايشان خريدارى كرد و چندين منزل را براى دستيابى به آن طى كرد وقتى آن را بدست آورد درون كيسه‌اى ابريشمين سبز نهاد و روى چارپايه‌اى از چوب آبنوس نهادش و زير آن را عطر و مشك قرار داد و زيارتگاه حسينى معروف در نزديكى خان الخليلى قاهره را بر آن ، بنا كرد .\r\nو نويسندهء مرشد الزوار الى طريق الابرار كه مؤلف « نور العين فى مشهد الحسين » از آن نقل قول كرده مىگويد : برخى علماى معاصر فاطميها نقل كرده‌اند كه آنچه در قاهره است همان سر امام حسين ( ع ) است كه در عسقلان بوده و در زمان ظاهر فاطمى ، عباس به وى نوشت كه اروپايى نزديك است كه عسقلان را تسخير كنند و در اين شهر ، سرى هست كه گفته مىشود متعلق به امام حسين ( ع ) است و هر كس را كه صلاح مىداند به آنجا گسيل دار تا آن را بگيرد او نيز مكنون الخادم را به اتفاق گروهى از خدمتكاران به آنجا فرستاد و سر را از عسقلان به مصر و از آنجا به كاخ آوردند و در همانجا كه اكنون نيز هست ، نهاده شد و « الظاهر » مسجد الفاكهانى را بنا كرد تا آن را در آنجا قرار دهد و طلائع بن رزيك ( وزير فاطمى ) نيز مسجدى در\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدروازهء زويلة ساخت كه به مسجد صالح معروف شده تا سر را در آن قرار دهد بالاخره تصميم گرفتند كه سر مبارك را درون خاك در زير گنبدى به نام گنبد ديكم كه زير آن يكى از راهروهاى مخصوص خدمتكاران بود ، قرار دهند و مهذب بن زبير به همين مناسبت قصيده‌اى سروده كه در آن مىگويد :\r\n- دلم در حسرت سرهايى كه پس از به خاك سپردن به اينجا و آنجا برده مىشوند ، مىسوزد .\r\nالمقريزي در جلد اول خطط خود مىگويد كه افضل بن امير الجيوش با لشكر بزرگى عازم بيت المقدس گرديد ، در آنجا سقمان و ايلفارى دو تن از فرزندان ارتق به اتفاق گروهى از خويشان و جنگجويان و لشكريان بسيارى از تركها ، حضور داشتند در قاموس الاعلام سامى بيك آمده كه ارتق ، بنيان‌گذار دولت حكومت خاندان ارتق كه بر ديار بكر و حلب و ماردين حكومت كردند است و سقمان و ايلفارى فرزندان او از سال 484 تا سال 516 حكمرانى كردند . افضل بن امير الجيوش ، طى مكاتبه با آنها ، خواست تا بدون جنگ و خونريزى بيت المقدس را تسليم وى كنند ولى آنها ، درخواستش را نپذيرفتند لذا با جنگ شهر را تصرف كرد و منجنيقى در آن نصب كرد و بدين ترتيب آنها چاره‌اى جز سر فرود آوردن در برابر او و تسليم قدس به وى ، نيافتند .\r\nپس از بدست آوردن قدس ، به عسقلان بازگشت در اين شهر جايى متروك بود كه سر امام حسين در آنجا قرار داشت سر را بيرون آورد و عطرآگينش ساخت و در سبدى گذاشت و به خانه‌اى در آن شهر قرارش داد و جايى را كه سر در آن قرار داشت بنا كرد وقتى ساختمان آن پايان يافت « افضل » خود سر مبارك را بدست گرفت و پياده آن را به محل ساخته شده آورد و در آنجا گذارد در سال 548 سر مبارك امام حسين از عسقلان به قاهره برده شد و كسى كه سر را از عسقلان به قاهره آورد امير سيف المملكة و قاضى مؤتمن بن مسكين بود كه در قبهء ديلم بر دروازهء دهليز خدمه ، به خاك سپرده شد و هر كس كه به آنجا وارد مىشد در برابر قبر ، زمين را مىبوسيد .\r\nاز پژوهندگان اين گونه مسائل چنين به نظر مىرسد كه سر مبارك امام در صورتى كه وجود آن را در قاهره ، درست بدانيم طى دو مرحله به آنجا رسيد ابتدا در دمشق در جايى نزديك باب الفراديس به دستور يزيد بن معاويه به خاك سپرده شد يا اينكه سر مبارك در خزانهء او يافت شد و بخاكش سپردند .\r\nاز جمله كسانى كه به خاك سپردن سر مبارك امام حسين را در دمشق ترجيح\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nداده‌اند ابن ابى الدينار بلاذرى در تاريخ خود و نيز واقدى است برخى از اينان معتقدند كه او در باب الفراديس به خاك سپرده شده و برخى ديگر معتقدند كه يزيد بن معاويه آن را در قبر پدرش به خاك سپرده در مسجد يا در قلعه شهر نيز گفته شده است . پس از آن به وسيله فاطميها از دمشق به عسقلان انتقال يافت و تا قرن پنجم هجرى در آنجا ماند از جمله كسانى كه چنين اعتقادى دارند عثمان مدوخ در كتاب خويش العدل - الشاهد فى تحقيق المشاهد است كه پس از بيان اين مراحل مىگويد : دليل اين مطلب آن است كه يكى از علماء به جايى نزديك به باب الفراديس آمد و شروع به خراب كردن آنجا كرد تا جايى براى نگهدارى كتاب خود بسازد كه در ديوار طاقى محكم يافت كه سنگى بزرگ جلويش قرار داشت و روى آن مطالبى حكاكى شده بود كه مفهوم آن اين بود كه اينجا آرامگاه سر مبارك امام حسين ( ع ) است موضوع را با والى شام در ميان گذاردند والى خود به آنجا آمد و آن را ديد و دستور داد كه در آنجا چيزى نسازند آنگاه موضوع را با سلطان عبد المجيد خان فرزند سلطان محمود خان در ميان گذاشت . او هم دستور داد كه با حضور گروهى از علما و امرا و چهره‌هاى سرشناس مردم به جستجوى آنجا بپردازند آنها نيز سنگى را كه نوشته روى آن حك شده بود يافتند و جايى را زير آن خالى يافتند وقتى حاضران آنجا را ديدند دستور داد همانگونه كه بود آن را بجاى خود بگذارند و جريان را به سلطان عبد المجيد در ميان گذاشت او نيز دستور داد تا دور سنگ را نرده‌اى از نقره ، بسازند . مؤلف در ادامه مىگويد : من وزن نرده را مىدانستم و آن را هفتاد هزار درهم تخمين مىزنم و پس از آن مىافزايد : اين نشانه ، دليل بر آن است كه سر مبارك امام در دمشق به خاك سپرده شد و حدود صد سال بعد آرامگاه عسقلان پيدا شد و سر مبارك به وسيلهء طلائع - بن رزيك در نيمه قرن ششم از عسقلان به قاهره ، انتقال يافت .\r\nوجود سر مبارك را در قاهره يعنى جايى كه هم اكنون نيز آرامگاهش برقرار است عبد الرحمن كدخدا القردغلى نيز به هنگامى كه تصميم گرفته مسجد مجاور مسجد - الشريف را توسعه دهند ، تأييد كرده است . گفته مىشد كه ثابت نشده كه در اين آرامگاه سر مبارك ، به خاك سپرده شده باشد لذا مىخواست تا در اين باره در برابر مردم تحقيق كند . لذا استاد جوهرى شافعى و استاد شيخ الجلوى مالكى كه دو تن از بزرگان علماى آنجا بودند در آنجا رفتند و چارپايه‌اى چوبى از جنس ساج را يافتند كه روى آن طشتكى از طلا قرار داشت و روى طشتك پرده‌اى از ابريشم سبز رنگ قرار\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nداشت و درون آن سر مبارك امام حسين ( ع ) قرار داشت جريان را به اطلاع مردم رساند و مسجد و بارگاهى ساخته شد و اوقافى را براى آن قرار داد كه تا كنون نيز بهرهء آن اوقاف ، خرج آن مىشود .\r\nو گفته مىشود كه سر مبارك در مسجد الرقه در مدينه به خاك سپرده شده و اين مطلب را عبد اللّه بن عمر الوراق در كتاب خود المقتل اظهار داشته است . در اين كتاب آمده است كه : وقتى ابن زياد سر امام حسين را نزد يزيد بن معاويه فرستاد گفت : آن را به جاى سر عثمان به خاندان آل معيط مىفرستم آنها در الرقه بودند و سر را نزد آنها فرستاد آنها نيز سر مبارك را در يكى از خانه‌هاى خود به خاك سپردند و پس از آن خانه جزو مسجدى كه در كنار درخت سدرى ساخته شد ، درآمد .\r\nو گفته مىشود كه سر مبارك در دمشق باقى مانده و از آنجا بيرون برده نشده است . الذهبى در تاريخ الاسلام به نقل از ابى بكر روايت مىكند كه او گفته است :\r\nمن در ميان گروهى بودم كه بر وليد بن يزيد يورش آوردند و خزائن او را در دمشق به غارت بردند من سبدى را گرفتم و به خود گفتم كه بهرهء من همين است و سوار بر اسب خود شدم و آن را در ميان دستان خود گرفتم و از « باب توما » خارج شدم ، وقتى آن را باز كردم پارچه‌اى ابريشمين يافتم كه سرى در آن قرار داشت و روى آن نوشته شده بود اين سر امام حسين بن على است از اسبم به زير آمدم و با شمشير خود حفره‌اى كندم و آن را به خاك سپردم .\r\nو گفته شده كه سليمان بن عبد الملك سر مبارك را كه تا زمان او در خزائن امويها باقى مانده بود بخاكش سپرد و هنگامى كه سياه‌جامگان غلبه يافتند جاى آن را جويا شدند و قبر را نبش كردند و آن را بيرون آوردند و گفته شده كه سر مبارك تا دوران تيمور لنگ در همانجا مدفون ماند كه مغوليها ، قبر را نبش كردند و آن را به ديار خود بردند و در همانجا ، به خاك سپردند همچنانكه گروهى از جمله « ابن تيمية » تأكيد كرده‌اند جايى كه در قاهره هست متعلق به سر امام حسين ( ع ) نيست دربارهء سر مبارك امام حسين و جاى آن ، صحبتهاى ديگرى نيز شده است . هيچ‌يك از كسانى كه در اين باره اظهار نظر كرده‌اند دليل قاطع و روايت قابل اطمينانى استناد نكرده‌اند ، حتى شيعيانى كه معتقد به اين هستند كه سر مبارك همراه جسد آن حضرت در كربلا به خاك سپرده شده نيز دليل قانع كننده‌اى براى اين ادعاى خود نياورده‌اند قدر متيقن آن است كه جسد مبارك در همين جايى كه اكنون هست ، به خاك سپرده شده و سر مبارك\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهمراه اسرا ، به شام فرستاده شد .\r\nاما اينكه سر مبارك از شام به عسقلان يا الرقه يا مدينه و يا قاهره برده شده يا اينكه در خزائن بنى اميه باقى مانده و جز اينها ، با توجه به منابع و مآخذى كه در اختيار داريم نمىتوان به آنها اطمينان كرد ، بعيد نيست كه يزيد بن معاويه آن را در شام در كنار مسجد يا در مقبرهء آن ، به خاك سپرده باشد زيرا احساس كرده بود كه خشم و كينه زيادى در مناطق مختلف اسلامى عليه وى ، شكل گرفته است و متوجه شده بود كه نتايج و پيامدهاى كشتن امام حسين ، براى او و خاندان اموى بطور كلى گران تمام خواهد شد ، لذا سعى مىكرد تا حدودى از عواقب جنايت خود كه در تاريخ مانندى براى آن ثبت نشده ، بكاهد و از امام زين العابدين و اسرايى كه در دست داشت دلجويى به عمل آورد و دستش را از جنايتى كه ابن زياد مرتكب شد بشويد و در مجامع ، نفرينش كند و بگويد : ابن مرجانه مرا به كارى كه تحملش ندارم ، واداشت .\r\nبعيد است كه در چنين فضاى آميخته از نگرانى و اضطراب يزيد سر امام حسين را نزد خود يا در خزائن خويش ، نگه دارد حال آنكه بقاى آن خاطرات اندوهبار شهادت وى را به اذهان مىآورد و فاجعه‌اى را كه مسلمانان اينك تلخى آن را حس كرده بودند و يزيد و خاندانش عواقب شوم آن را براى خود درك كرده بودند ، در نظرها مجسم مىكرد و عواقب شومى را بجاى مىگذاشت كه نمىشد از آنها پيشگيرى كرد . لذا من درستتر اين مىدانم كه طى چند روز اول ورود به شام در باب الفراديس يا در قبرستان آن و يا در هر جاى ديگرى ، به خاك سپرده شد و اينكه پس از آن به عسقلان و از آنجا به قاهره يا جاى ديگر منتقل گرديد به نظر من محال نيست ولى اثبات آن نيازمند دليل است و آنچه كه ذكر شده نمىتوان به عنوان دليل ، پذيرفت .\r\nبهر حال اگر جسد امام حسين در جاى كوچكى از زمين قرار گرفت در عين حال در دل هزاران ميليون از مؤمنان نيك‌نهادى قرار گرفت كه حتى اگر جايى كه جسد امام به خاك سپرده شد از نظر پژوهشگران و مورخان و حتى ياران و دوستدارانش ، پنهان مانده دلهايى كه امام حسين آن را به تصرف خود درآورده و رهبر و امام و بالاترين ارزشهايش ساخته است عشق و دوستى و احترام نسبت به امام حسين و ياران حسين و همهء آنانى كه با نهايت افتخار راه حسين را پيش گرفته‌اند را هرگز پنهان نمانده است . امام حسين تمامى دلهايى را كه به حق و عدالت و يارى مظلومان و مستضعفان عشق مىورزند و به ستمگران و طاغوتها و خائنان و منافقان كينه مىتوزد و نفرت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدارد و در راه خدا از جان و مال و فرزند همهء دارايىاش مىگذرد تسخير كرده است و با وجودى كه قلب من از آن جمله دلهايى است كه امام حسين ( ع ) تسخير كرده با افتخار به همهء كسانى كه به دنبال جايش مىگردند مىگويم :\r\n- سر امام حسين را در شرق و غرب زمين ، نجوييد .\r\n- همه را به حال خود بگذاريد و به نزد من آييد كه بارگاه او در قلب من است « 1 » .\r\n\r\n\r\n","description":"","footnote":"\r\n( 1 ) ما در آنچه كه راجع به سر امام حسين ( ع ) نوشتيم از كتاب الحسين بن على نوشتهء على جلال الحسينى صفحهء 139 و پس از آن ، بهره گرفتيم .\r\n","page_name":" 93 ","page_number":93},
  {"content":"\r\n\r\n\r\nمقايسه‌اى ميان صلح امام حسن و قيام امام حسين ( ع )\r\nبرخورد نويسندگان و محدثان نسبت به صلح امام حسن و قيام امام حسين ( ع ) متفاوت است ، گروهى صلح امام حسن ( ع ) را بجا و قيام حسين ( ع ) را نابجا قلمداد كرده‌اند و گروهى ديگر درست به عكس اين برخورد را داشته كار امام حسن را نادرست و كار امام حسين ( ع ) را درست و بجا ارزيابى كرده‌اند ، همچنانكه گروه سومى نيز هستند كه كار هر دو امام را درست و بجا دانسته‌اند . بيشتر خاورشناسان امام حسين ( ع ) را در قيامى كه داشت تخطئه كرده و گروهى از نويسندگان متقدم و متأخر عرب نيز با آنان موافقت كرده‌اند ما طى بخشهاى پيشين و در سخن از صلح امام حسن ( ع ) و سپردن قدرت به معاوية بن هند يادآور شديم كه در اين برخورد بىنهايت خردمندانه و حكمت‌آميز عمل كرده و مصلحت عالى اسلام آن را بر وى ديكته كرده بود و او اگر در آن فضايل كه براى پيروزى معاويه بر وى آماده بود به مخالفت با معاويه ادامه مىداد و در پى اينكه معاويه اعلام كرده بود خواهان صلح است و امام حسن در صورت تن دادن به صلح همه كاره خواهد بود و نقش يزيد تنها در اجراى تصميمهاى وى بود اگر بازهم به مخالفت با معاويه ادامه مىداد در آن شرايطى كه لشكريانش از هم گسيخته بودند و بيشتر آنها به طرف معاويه رفته بودند به استيصال كشاندن امام حسن و برادران و اهل بيت و شيعيان مخلص وى و نيز تحريف و مشوه ساختن اسلام آنگونه كه مىخواست از جمله ساده‌ترين كارها براى معاويه مىشد و اگر چنين چيزى صورت مىگرفت و البته مانعى در اين كار برابر معاويه قرار نداشت ، معاويه رؤياى پيشينيان خود را كه بيش از بيست سال با اسلام جنگيده\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبودند تحقق مىبخشيد و هيچ‌يك از مسلمانان در شرق و غرب كره خاكى از كسى حساب نمىبرد و با وجودى كه امام حسن و امام حسين و آن عده از نيكان و پرهيزگاران مسلمان حضور داشتند و نسبت به احياى سنت ( پيامبر ( ص ) ) و نبرد با ستم و ستمگران پافشارى مىكردند معاويه ، كارهايى انجام داد كه به شريعت و اسلام ، عميقا لطمه وارد كرد و آشكارا سوء استفاده از اسلام و مشوه ساختن آن در جهت قدرت خود و خواستهء حاكمان بود و طى آنچه كه گذشت يادآور شديم كه معاويه ، نمىتوانست كينه و نفرت و رشك خود را نسبت به محمد بن عبد اللّه ( ص ) از نزديكان و خاصانش ، پنهان بدارد زيرا نام وى روزانه صدها بار از منبرها و گلدسته‌هاى اذان ، برده مىشد .\r\nما در بخشهاى پيش موارد ديگرى از اين گونه را يادآور شديم كه جملگى تأكيد دارند كه برخورد امام حسن با معاوية بن ابى سفيان برخاسته از مصلحت عالى اسلام بود كه همهء اقدامات و فعاليتهاى امامان اهل بيت و حركت ايشان در همهء زمينه‌ها را تحت تأثير خود قرار مىداد .\r\nولى آنهايى كه قيام امام حسين ( ع ) را تخطئه كرده و نادرست ارزيابى كرده‌اند برخى تعصب كور و همسويى با امويها آنان را بدين برخورد كشانده همچون ابو بكر - بن العربى در كتاب خود العواصم من القواصم است كه در آن از يزيد ستايش به عمل آورده و قيام امام حسين ( ع ) عليه وى را اشتباهى توجيه‌ناپذير ارزيابى كرده و مىگويد :\r\nوقتى خلافت و قدرت از دست برادرش كه لشكريان زمين و بزرگان مردم با وى بودند و او را مىخواستند ، بدر رفت چگونه امام حسين مىخواهد با مشتى افراد فرومايهء كوفه خلافت را بازپس گيرد حال آنكه بزرگان صحابه وى را از اين كار بازمىداشتند . و مىافزايد : بهتر آن بود كه امام حسين سخن جدش را آويزه گوش قرار مىداد كه فرموده بود : چه شرهايى كه به پا نخواهد شد هر كس در پى اين برآمد كه بر وحدت و جمع امت ، خللى وارد آورد با شمشير ، به جانش افتيد گوهر كس كه مىخواهد باشد . و بهتر آن بود كه در خانه‌اش بنشيند و بيعت كند . اين يزيد يا والى او عبيد اللّه - بن زياد نبود كه او را كشت او را آن دسته از اوباشان كوفه كشتند كه در آغاز از وى دعوت به عمل آوردند و سپس وى را تنها گذاردند .\r\nابن حزم اندلسى و ابن تيمية و ديگر ظاهريها و سلفيها و اباضية خوارجى كه افراطگرى و غلو آنها به بالاترين حد خود رسيده نيز پا به پاى ابن العربى ، قدم برداشته‌اند و به ستايش از يزيد پرداخته‌اند زيرا او امام حسين ( ع ) را به قتل رساند و روز عاشورا\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nرا جشن مىگيرند زيرا در اين روز امام حسين كشته شد و تا به امروز نيز در آن جاهايى كه وجود دارند از جمله در اطراف الجزاير و جاهاى ديگر ، اين روز را جشن مىگيرند و حتى تا به امروز دهم ماه محرم يكى از بزرگترين عيدها در الجزاير بشمار مىرود .\r\nصاحبان چنين نظرى آنگونه كه از نوشته‌هايشان مىتوان فهميد اين گونه استدلال مىكنند كه امام حسين ( ع ) زير بار بيعت يزيد نرفت و امت را دچار دودستگى ساخت و در پى بىآن شد تا ميان مسلمانان ايجاد فتنه و بلوا كند و يزيد و كارگزار او در كوفه آغازگر اين جريان فتنه‌جويانه و خصمانه عليه او نبوده‌اند بلكه اين امام حسين بود كه ابتدا به اين كار اقدام كرد و هر كس اين كار را بكند براى حفظ وحدت امت و دفاع از قدرت و سلطه و كرامت آن و بنا به گفتهء جدش پيامبر اكرم كه فرمود « هر كس در پى تفرقه‌اندازى ميان اين امت برخاست با شمشير پاسخش گوييد » ، خونش به عهدهء خودش مىباشد ، اين كسانى كه در طرفدارى از خاندان اموى تعصب نشان داده‌اند همچون ابن تيمية و غزالى و ديگران گفته‌اند كه امام حسين با شمشير جدش به قتل رسيد و سخنانى ديگر از اين قبيل بر زبان رانده‌اند كه گويا نفرت و كينه ديرين آنها نسبت به على و آل على عليهم السلام است .\r\nشگفت اينجاست كه كسانى كه با توجه به سخن ادعايى پيامبر جنايات يزيد را توجيه كرده‌اند همين سخن را در مورد معاوية بن ابى سفيان كه در جهت مخالف امت حركت كرد و باعث پراكندگى و جنددستگى امتى كه به گرد على ( ع ) جمع آمده بودند گرديد ، پياده نمىكنند . حضرت على ( ع ) امام مسلمانان و سرور آنان بود و همان كسانى كه با ابو بكر و عمر و عثمان بيعت كرده بودند با وى نيز دست بيعت دادند و خلافتش سرتاسر بلاد اسلام را دربرگرفت همچنانكه معاويه با تجاوز تبهكارانه عليه نوادهء پيامبر و سرور جوانان بهشتى يعنى امام حسن ( ع ) با وجودى كه مهاجرين و انصار باقى مانده و تمامى بلاد اسلامى كه گرد پدرش جمع آمده بودند با وى بيعت كرده بودند ، با امت و جمع مسلمين ، مخالفت كرد و يارانش و سربازانش را با پول و وعده و وعيدهاى دروغين ، اغوا كرد تا جايى كه ناگزيرش ساخت تا طى شرايطى كه بهترين آنها واگذارى قدرت پس از او به وى يا به مسلمانان باشد تا آنها خود هر كس را براى دين و دنيايشان صلاح مىدانند برگزينند ، قدرت را به او واگذارد ولى او ( معاويه ) همهء شرايط را زير پا گذارد و سعى در كشتن وى كرد و آنگاه پسر نابكارش را على رغم ميل مسلمانان و با وجود نفرتى كه از وى داشتند و بيش از ترس بر جان خويش ، بيم\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nلگدمال گشتن شريعت محمد بن عبد اللّه ( ص ) را داشتند ، بر آنها تحميل كرد و با همه اينها ، از نظر بخش اعظم اهل سنت همچنان در شمار صحابه‌هاى بزرگوار پيامبر و پرهيزگاران قلمداد مىشد حال آنكه آن حديث مورد ادعاى آنها ، دستور قتل او را صادر كرده است و به علاوه سخنان پيامبر به عمار ياسر ، او را باغى قلمداد مىكند و به حكم قرآن قتل باغى و جنگ با او واجب است . قرآن مىگويد :  وَ إِنْ طائِفَتانِ مِنَ - الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  ( الحجرات - 9 ) ( اگر دو گروه از مؤمنان با هم درافتند ( كشتار كنند ) ميان آنها آشتى دهيد پس اگر يكى از آنها بر ديگرى افزونى جويد ( ستم كند ) شما با او بجنگيد تا از افزون‌جوئى بازآيد و تن به امر خدا دهد ) .\r\nو آيا معاويه‌اى كه شرايط صلح را زير پا گذارد و دستور داد بر سر منبرها على ( ع ) را ناسزا گويند و بر اثر آن كودك خردسال پير و سالخوردگان فرتوت مىشوند و صدها تن از نيكان و بىگناهانى چون حجر بن عدى و امثال او را به قتل رساند و امام مسلمين حسن بن على ( ع ) را كه نص صريح پيامبر در مورد امامتش آمده بود به قتل رساند و على رغم حكم قرآن و سنت پيامبر ( ص ) و اجماع امت ، زياد را به پدر خود نسبت داد و اموال مسلمانان را به غارت برد و حيف و ميل كرد و ميان ياران و طرفدارانش پخش كرد و تنها هنگامى از اين دنيا رخت بربست كه پسرش يزيد را على رغم مسلمانان بر آنها مسلط گرداند آيا چنين كسى مىتوان گفت كه از قد علم كردن در برابر خدا ، دست شسته است ؟\r\nخلاصه اينكه اين حديث به فرض صحت ، شامل كسى است كه در پى پراكنده - ساختن و تفرقه‌اندازى ميان امتى است كه به گرد امام رهبرى الهى و عامل به شريعت اسلام و پايبند مصالح مسلمانان و حقوق آنها ، جمع آمده‌اند ولى اگر اين حاكم ، فاسق و فاجر و ستمگرى باشد كه آشكارا اقدام به همه گونه فسق و فجور مىكند و چون يزيد ، شريعت و اصول دين را زير پا مىگذارد به حكم قرآن و اسلام ، بر امت است كه با او بجنگد و گرنه در همهء اعمال و تصرفهاى او شريك وى بشمار مىآيند . امام حسين ( ع ) در چنين اوضاع و احوالى بود كه عليه حكومت يزيد ، بپاخاست و با وجودى كه مىدانست نتايج نظامى اين نبرد او ، به سود وى نيست ولى همانگونه كه در پى اين نگاه گذرا به نظريات منتقدان و مخالفان قيام حسين ، به اثبات خواهيم رساند نتايج آن به سود اسلام و مسلمانان خواهد بود .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nگفتيم آنهايى كه قيام امام حسين ( ع ) را مورد انتقاد قرار داده و تخطئه كرده‌اند اعم از آنها كه با ديد تعصب‌آميز نسبت به امويها و طرفدارى سرسختانه از آنها اين چنين نظرگاهى دارند و يا كسانى كه از نقطه نظر سياسى و نظامى موضوع را بررسى كرده‌اند همچون بيشتر خاورشناسان و برخى از نويسندگان عرب ، بدون توجه به شرايطى كه امام حسين ( ع ) در آن قرار داشت و انگيزه‌هاى مذهبى وى و نتايج و پيامدهايى كه از شهادتش حاصل آمد ، موضوع را ارزيابى كرده‌اند . حال آنكه در تاريخ سابقه نداشته و ندارد كه نبردى چون نبرد امام حسين و دشمنان دچار آنچنان شكستى شده و در همان حال در زمينهء سياسى و عقيدتى اين چنين پيامدهاى شگفتى بجاى گذارده است و در تاريخ نبردى را سراغ نداريم كه پيروزمندان آن همچون پيروزمندان نبرد كربلا ، انگشت ندامت و پشيمانى ، گزيده باشند .\r\nبا همهء اين پيامدهايى كه تاريخ آنها را ثبت كرده اين گروه از نويسندگان چنين ديدى سطحى بدان داشته‌اند و وى را به قصور و سوء تدبير در برخوردى كه وى را محكوم ساخته بود كه كشته شدن فرزندان و برادران و خانواده‌اش را پيش روى چشمانش شاهد باشد و به تعبير برخى از آنها مىدانسته كه او نيز ناگزير ، به ايشان خواهد پيوست .\r\n« فلهوزن » در كتاب خود الخوارج و الشيعة مىنويسد : حسين بن على همچون كودكان دستش را دراز كرد تا ماه را بچنگ آورد و ادعاهاى آنچنانى كرد ولى حتى براى تحقق كمترين ادعاهاى خود ، قدمى برنداشت و گذاشت تا ديگران به خاطر وى همه كار انجام دهند و در نخستين برخوردى كه داشت با شكست روبرو شد و مىخواست عقب‌نشينى كند ولى دير شده بود و تنها به اين بسنده كرد كه يارانش را كه به خاطر او در اين نبرد مىمردند نگاهى افكند و تا آخرين لحظه ، خود را زنده نگاه دارد و در ادامه مىگويد : كشته شدن عثمان بن عفان فاجعه بود ولى كشته شدن امام حسين تكه نمايش دراماتيكى بود و اينكه خون پيامبر در رگهايش جارى بود و در شمار اهل بيت به شمار مىآمد ، نقاط ضعف شخصيت او را مىپوشانيد .\r\nو « گولد تسهر » خاورشناس در كتاب خود العقيدة و الشريعة بر آن است كه امام حسين در قيام عليه يزيد ، تحت تأثير كوته‌فكرى و سبك مغزى شيعيانى قرار گرفت كه وى را درگير چنان نبردهاى مرگبارى با خاندان اموى ساختند .\r\nو « سرويليام مور » از ديدگاه صاحب قدرت و حكومتى كه هر حركت انقلابى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nرا فتنه‌جويى قلمداد مىكند ، به اين جريان نگريسته و مىگويد : امام حسين با درافتادن به توطئه خيانت‌آميز در جهت كسب قدرت ، مرتكب جنايتى شد كه هستى جامعه را به لرزه درآورد و سردمداران حكومت اموى را بر آن داشت تا هر چه زودتر به قلع و قمع آن بپردازند .\r\n« لامنس » نيز همين رويه را پيش گرفت و با همان لحن زشتى كه در رابطه با مسائل اسلامى پيش مىگيرد و سرشار از دروغ و افترا و بهتان به اسلام و بزرگان آن و نيز به خاندان پيامبر ( ص ) است ، قيام امام حسين ( ع ) را به باد انتقاد گرفته است .\r\nاينان بنا به عادتى كه در تجزيه و تحليل مسائل بدور از واقعيتها و شرايط آن دارند امام حسين را كسى مىدانند كه خواسته با آن گروه اندك از يارانش در پى كسب قدرت برآمده بود حال آنكه هر پژوهشگرى مىتواند دلايل چندى را بيابد كه امام حسين در قيامى كه داشت و برخورد نظامى با دشمنانش كه به عمل آورد هرگز در پى تحقق پيروزى نظامى و يا بدست گرفتن قدرت نبوده است زيرا آنگونه كه از اظهارات و برخوردهايش برمىآيد مىدانست كه در اين راه كشته خواهد شد و تنها هنگامى عليه يزيد بن معاويه قيام كرد و سر به شورش برداشت كه متوجه خطرات و عواقب شومى كه متوجه امت اسلامى است ، گرديد خطرات و عواقبى كه مطمئن بود بدون چنان فداكارى و قهرمانى ، قادر به پيش‌گيرى از آنها نيست هر پژوهشگر مىتواند دلايل چندى را بيابد كه ثابت مىكنند او پيش از خروج از مكه ، از سرنوشت خود ، كاملا آگاه بود .\r\nاز جمله دلايل اين است كه او هر گونه توصيه‌اى را كه در مورد عدم خارج - شدن از مكه و رفتن به عراق به وى مىشد ، رد كرد در حالى كه همه كسانى كه چنين توصيه‌اى به وى مىكردند از دوستدارانش بودند ، كسانى چون عبد اللّه بن عباس و ابن جعفر و محمد بن الحنفية و عبد اللّه بن مطيع كه اينك دو بار يكى هنگامى كه عازم مكه بود و ديگرى به هنگام برخورد با وى در سر راهش به عراق به وى توصيه كرد كه انديشه رفتن به عراق را از سر بدر كند . و نيز أبا هرة الاسدى و عبد اللّه بن سليم و ابن المشعل و الفرزدق و ديگرانى كه از مردم كوفه برايش سخن گفتند و واقعيتها را با وى در ميان گذاردند و نسبت به سرنوشتى كه داشت ، هشدارش داده بودند ، اگر او به خلافت و قدرت چشم دوخته بود اينهمه توصيه‌هايى كه به وى مىشد كافى بود تا او را از اين كار بازدارد و در تصميمش تجديد نظر كند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهمچنانكه سخنرانى او در مكه پيش از بيرون آمدن از آن تقريبا با صراحت تمام نشان مىدهد كه او از همهء جريانات باخبر بوده است او سخنرانى خود را با اين گفته آغاز كرد كه : آويز مرگ بر فرزندان آدم همچون آويزهء گردن دوشيزگان ، رقم زده شده است و از جمله فرمود : آنها كه عشق ما را در سر دارند و بر آنند كه به لقاء اللّه برسند با ما بيايند كه من به يارى و خواست خدا ، بامداد فردا ، عازم حركتم .\r\nو موقعى كه برادرش محمد بن الحنفية براى بار دوم پيش او آمده بود تا از رفتن به كوفه منصرفش سازد به وى فرمود : هنگامى كه تو از من جدا شدى رسول خدا نزدم آمد و فرمود : اى حسين بيرون رو كه خداوند خواسته تا ترا كشته بيند . و محمد بن الحنفيه به او گفت : حال كه براى كشته شدن بيرون مىروى پس چرا زنان را همراهت مىبرى . فرمود : خداوند خواسته كه آنها به اسارت گرفته شوند و همچنانكه به ابن عباس نيز كه ملتمسانه از وى مىخواست از تصميمش منصرف شود فرمود : پيامبر خدا به من فرمانى داده و من عازم اجراى آنم .\r\nو به كسى كه در راه به او برخورد كرده بود و در جريان مردم كوفه قرارش داده و از ادامه راه برحذرش داشته بود فرمود : چيزى بر من پوشيده نيست ولى خواست خدا را نمىتوان ناديده گرفت .\r\nو در يكى از مناسبتها فرمود : به خدا سوگند كه تا جان مرا نگيرند ، مرا به حال خود نمىگذارند و حتى اگر در لانهء يكى از حشرات كره خاكى نيز قرار گيرم نيز مرا بيرون مىكشند و به قتل مىرسانند و طى نامه‌اى به يكى از هاشميها كه همراهش نشد از جمله نوشت كه : بدانيد كه هر كس به من پيوست به شهادت مىرسد و هر كس كه مرا رها كند فتح و پيروزى نخواهد ديد و ديگر سخنان و برخوردهايى كه با توجه به همهء آنها كمترين ترديدى باقى نمىماند كه او از سرنوشتى كه دچارش گرديد كاملا آگاه بود و در پى بدست گرفتن قدرت يا در رؤياى پيروزى بر دشمنانش ، نبود .\r\nبلكه به منظورى كه مستقيما به اسلام ارتباط پيدا مىكرد بيرون شد تا عواقب شوم و خطرات مرگبارى را كه طى حكومت معاويه و از پس به وسيله يزيد و مقاصد پليد وى متوجه اسلام مىشد ، جبران كند و از آنها پيش گيرد زيرا معاويه تنها به قدرت طلبى اكتفا نمىكرد او در پى بىآن بود كه با رسيدن به قدرت توده‌هاى مردم را به گمراهى كشاند و اسلام و معتقدات اسلامى را خدشه‌دار كند و در اين رابطه بارها در برابر مردم اظهار داشته بود كه در خلافت او و على ( ع ) از خداوند داورى خواسته و خداوند او را\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبرگزيده است .\r\nو هنگامى كه مىخواست از مردم حجاز براى پسرش يزيد بيعت بگيرد اعلام كرد كه برگزيدن يزيد به خلافت و در واقع جانشينى خويش ، از جمله قضاى الهى است كه گريزى از آن نيست و بندگان خدا بايد كه به آن تن دهند همچنانكه او در هر مناسبتى سعى مىكرد اين چنين در اذهان مسلمانان تلقين كند كه هر آنچه كه خليفه انجام مىدهد حتى اگر معصيت خداى باشد در شمار مقدرات محتومى است كه مردم بايد آن را بپذيرند تا بدين گونه تخم يأس و زبونى را در دلها بيفشاند و در برابر حاكمين على رغم درافتادن آنها در منكرات و ستم و تجاوز و زشتيها ، سر تسليم فرود آورند تا ديگر درازاى كثافت كارى خود در برابر افكار عمومى مسئول تلقى نشوند زيرا وقتى كارهايشان در شمار مقدرات الهى باشد ديگر دليلى بر محكوم ساختن آنها و اعطاى صفت سركشى عليه احكام الهى ، وجود نخواهد داشت .\r\nپسرش يزيد از او هم بدتر بود و آنگونه كه عبد اللّه بن حنظلة كه پدرش به غسيل - الملائكه شهرت يافته بود ، او را توصيف مىكند از نظر نيت و اعتقاد ، از وى پليدتر بود آنچنان كه راويان از عبد اللّه بن حنظلة نقل مىكنند او درباره‌اش گفته است : به خدا سوگند در برابر يزيد قيام نكرديم تا جايى كه ترسيديم از آسمان بر ما سنگ فرود آيد او كسى است كه با مادران و دختران و خواهران همخوابگى مىكند و مىگسارى مىكند و آشكارا ترك نماز و روزه مىگويد و به خدا سوگند اگر كسى از مردم با من نبود به درگاه الهى ، نفرينش مىكردم تا از آسمان ، بلايى بر وى نازل شود .\r\nمعتقدان امام حسين ( ع ) بنا به عادتى كه در تحليل شورشهاى نظامى به هنگام ناكام ماندن و عدم نيل به مقصود دارند قيام نظامى وى از آن جهت كه زمينه قيام بايد فراهم باشد و شرايط لازم پديد آيد ، بررسى كرده‌اند و لذا آن را به عنوان ماجراجويى به منظور دستيابى به قدرت و اقدام در اين زمينه بىآنكه آمادگيهاى لازم فراهم آمده باشد ، ارزيابى مىكنند حال آنكه اگر اندك دقتى در انديشهء خود كنند و بيطرفى پيشه كنند او را در اين زمره تلقى نمىكردند و متوجه مىشدند كه اقدامهاى او ناشى از اين واقعيت بود كه او خود را به عنوان مسئول اسلام و فرزند صاحب اين رسالت كه چشمها از هر سوى به وى دوخته شده و سرنوشت اسلام در آن دوران سخت از تاريخ به برخورد او گره خورده است ، مىديد و اقدامات خويش را با اين واقعيت ، منسجم و هماهنگ كرده بود .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو اگر آنچنان كه منتقدان قيام ، و آنگونه كه عبد اللّه بن زبير و عبد اللّه بن عمر و ديگر زبونان ، انجام مىدادند امام حسين با يزيد بيعت كرده بود اين ساده‌ترين راهى بود كه يزيد به حكومت و خلافت خويش مشروعيت مذهبى بخشد و راه هر گونه انتقادى را نسبت به اقدامات و اعمال ضد اسلامى خود ، ببندد ولى او ( امام حسين ) با - خوددارى از بيعت و بيرون آمدن از مكه به سوى عراق با اهل بيت خود و آن گروه كوچك از يارانش و شهادت به آنگونه‌اى كه جريان يافت و پس از اتمام حجت بر آنها و پس از آنكه كمترين توجيهى براى كشتن خود و كشتن فرزندان و زنان و يارانش و به اسارت - گرفتن زنانش براى آنها باقى نگذارد و همهء توطئه‌هاى معاويه و پس از او فرزندش يزيد را نقش بر آب ساخت و حكومت اموى را به خاطر تجاوز به قوانين اسلام و شرايع آن و زير پا گذاردن ارزشهاى و الا و همهء مقدسات آن ، محكوم ساخت او براى برملا - ساختن توطئه‌هاى آنان و برخوردهاى خصمانه آنها نسبت به اسلام راهى مناسبتر از بذل جان خود و به اسارت كشانده شدن زنانش و دربدرى آنها از اين شهر به آن شهر ، نيافت و پس از شهادت امام حسين ( ع ) بخش اعظم توده‌هاى مسلمانى كه در سال « جماعة » تسليم خلافت معاويه گرديده بودند اينك به صف مخالفان حكومت امويها تبديل شدند كه گاه خشم خويش از ستمگران را با شمشير و گاهى ديگر با انزجار قلبى و زبانى ، بروز مىدادند و طى قرون متمادى تا به امروز آتشى خاموش‌ناپذير در دلها ، شعله‌ور گرديد مسلمانان در مناطق مختلف بلاد اسلام به عمق اين فاجعه پى بردند و متوجه شدند كه هيچ كس از پيامدهاى مرگبار آن در صورتى كه مسلمانان به انتقام از آن و بازيابى كرامت خود و اسلام برنخيزند ، در امان نخواهد ماند .\r\nاهل كوفه احساس عميق گناه خويش را با اين سخنان بيان كردند : ما فرزند دختر پيامبر خود را فرا خوانديم ولى جان خويش را از وى دريغ داشتيم تا اينكه در كنار ما به قتل رسيد ما نه با اقدام خود به ياريش شتافتيم و نه با زبان خود از وى دفاع كرديم و نه با مال خود پشتيبانىاش كرديم و در اين صورت و در ملاقات با پيامبر ، چه جوابى داريم كه بدهيم . قيام توابين و پس از آن شورش مختار كه موفق شد تمامى آنها را كه در نبرد كربلا عليه امام حسين شركت كرده بودند ، مستأصل كند ، جريان يافت اهل حجاز نيز كه در ميان آنها ياران باقى مانده پيامبر نيز بودند بپاخاستند و سر از طاعت يزيد برتافتند و امويها را به خاطر جنايتى كه عليه امام حسين و ياران و خانواده‌اش مرتكب شدند ، محكوم ساختند پس از آن نيز حركتها و شورشهاى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nپياپى عليه امويها ، شكل گرفت و خون حسين براى اين حركتهاى انقلابى ، از هر سلاحى ، برّاتر گرديد عباسيها و فاطميها نيز همين پرچم را برافراشتند و تمامى آنها كه چشم طمع به قدرت دوخته بودند نيز پشت همين شعار و پرچم ، خود را پنهان ساختند و حتى عبد اللّه بن زبير ، دشمن شناخته شده و سرسخت على و خاندان على نيز از آن به سود خود ، بهره گرفت .\r\nبه نظر من ( نويسنده ) در كنار دميدن خونى تازه در كالبد اسلام و رسواسازى توطئه‌هاى امويها و بيدار ساختن مسلمانان ، دشمنان على ( ع ) از اهل شام و خيانت‌كاران به وى از اهل عراق را به يكسان محكوم ساخت چرا كه مىرفت تا هدف از جنگهاى على و محتواى صلح امام حسن لگدمال توطئه دشمنان و خيانت خيانت‌پيشگان و گمراه‌سازى توده‌ها از سوى معاويه با شيوه‌هاى شناخته شده خود ، گردد ولى وقتى امام حسين كشته شد و بنى اميه سر مبارك آن حضرت و زنان اسيرش را در شهرها ، گرداندند براى بيشتر مسلمانان روشن شد كه نبرد و كارزار ميان علويها و امويها در واقع ارائه همان نبرد و كارزارى است كه ميان محمد بن عبد اللّه ( ص ) از يك سو و ابو سفيان بن حرب و همهء هم مسلكان او از قريش و مشركان از سوى ديگر جريان داشته است .\r\nخلاصه اينكه نهضت و قيام امام حسين ( ع ) ، برنامه‌اى كاملا حساب شده بود زيرا اگر او تن به توصيه‌هاى كسانى كه وى را از بيرون آمدن و اقدام كردن سفارش مىكردند داده بود حكومت يزيد را مشروعيت بخشيده بود و اگر براى جلب ياران و پيروان بيشتر به يمن يا شهرهاى ديگر مىرفت جنگ ميان او و امويها بدرازا مىكشيد و متهم به ايجاد فتنه و نفاق‌افكنى مىشد و عدالت و حقانيت راهش ، خدشه‌دار مىشد او تنها خانواده و زنانش را به همراه برد تا به دنيا نشان دهد بنى اميه چگونه بىهيچ توجيه مذهبى و با زير پا گذاردن همه گونه مسائل انسانى با وى رفتار مىكنند تا با وجود شاهدانى چون زنان به اسارت برده‌اش ، راهى را كه در پيش گرفت و پيمود با ريخته شدن خونش در صحراى كربلا ، به فراموشى سپرده نشود و بدون شاهد نماند و آنها تمامى آنچه را كه ميان او و دشمنانش جريان يافت ، شهادت دهند .\r\nدكتر بنت الشاطى ، در كتاب خود قهرمان كربلا مىنويسد : زينب خواهر امام حسين ، لذت پيروزى را بر ابن زياد و بنى اميه ، تبديل به زهر كرد و قطره‌هايى از زهرهاى كشنده در جام پيروزمندان نبرد كربلا ، ريخت و باعث و بانى همهء حركتهاى بعدى از جمله قيام مختار و عبد اللّه بن زبير و سقوط حكومت اموى و تشكيل حكومت عباسى و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاصالت گرفتن مذهب شيعه ، زينب بود .\r\nدكتر احمد محمود صبحى نيز در كتاب خود الامامة لدى الشيعة الاثنى عشرية مىنويسد : اگر چه ( امام حسين ) در يك نبرد نظامى ، با شكست مواجه شد و از نظر سياسى ناكام ماند ولى در طول تاريخ هيچ شكستى همچون شهادت امام حسين نبوده كه اين چنين اثرات مثبتى به سود شكست‌خوردگان از آن نتيجه شده باشد . كشته - شدن منجر به قيام عبد اللّه بن زبير و شورش مختار گرديد و هنوز اينها پايان نيافته به قيامها و حركتهاى انقلابى ديگرى منجر شد و بالاخره پس از آنكه انتقام از خون امام حسين و فرياد خونخواهى او لرزه بر اندام حكومت اموى گرديد و منجر به زوال آنها شد و دولت عباسيها و پس از آن فاطميها را به اريكهء قدرت رساند كه پادشاهان فارس و روم و عرب را به زير چتر خود درآورد .\r\nاو در كتاب نامبردهء خود ادامه مىدهد كه : امام حسين ( ع ) توانست تمامى آنهايى را كه از كشتن پدرش به سادگى گذشتند و اهميتى به خوارى و زبونى خود كه برادرش امام حسن ( ع ) باعث شده بود زير سلطهء امويها بچشند توانست همهء اينانى را كه به پدرش خيانت كردند و برادرش را دست تنها گذاردند در غمى عميق و دردى جانكاه و سوز و گدازى هميشگى ، فرو برد .\r\nهمچنانكه موفق شد طوفانى از خشم و نفرت را متوجه حكومت امويها كه مىرفت پس از « عام الجماعة » مشروعيتى به خود بگيرد ؛ ساخت و در ادامه مىنويسد :\r\nامام حسين ، رهبر و پيشواى تمامى حركتهايى گرديد كه تاج و تخت پادشاهان و خلفايى را كه به ناحق عنوان خليفه به خود گرفته بودند ، به لرزه درآوردند و از نظر عقيدتى نيز بايد گفت كه تشيع ، حسينى است چرا كه او ( امام حسين ) به تعبير نويسنده ، بزرگوارترين امام شيعه پس از پدرش حضرت على ( ع ) بشمار مىآيد . زيرا پيامدهاى عقيدتى شهادت وى را هيچ يك از امامان شيعه پس از على ( ع ) ، بجاى نگذاشت .\r\nو در ادامهء سخن از پيامدهاى نهضت حسينى و اثرات جاودانه آن ، مىگويد :\r\nبه خاطر همهء اينهاست كه خاورشناسى آلمانى به نام « مارينى » كه به قيام امام حسين از ديدگاه صرفا نظامى كه منجر به داورى سطحى نسبت به آن مىشود يعنى كارى كه بسيارى از خاورشناسان انجام داده‌اند ننگريسته ، بر اين باور است اين قيام از همان لحظه نخست از سوى امام حسين ، برنامه‌ريزى و حساب شده بود و هنگام پيروزى و ميوه‌چينى از آن را نيز مىدانست بنابراين قيام او عليه يزيد در واقع تصميم قلب بزرگش بود كه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nزير بار تسليم و ذلت نرفت و پيروزى آنى را نپسنديد لذا همراه خانواده و خويشانش به قيامى برخاست كه پيروزى بلند مدت را پس از مرگش نصيب خود ساخت و بدان چيزى را زنده و جاودان ساخت كه بدون چنين شهادتى ، در واقع مرده بود .\r\nدكتر احمد صبحى مىگويد : با همهء اينها نمىتوان گفت كه قيام او جنبهء خودكشى داشته و به عنوان كسى كه خود را به تهلكه انداخته است بايد ارزيابى كرد . او همه گونه بهانه‌اى را از دشمنانش گرفت و هنگامى كه شرايط خود را با آنها مطرح ساخت و خود و همراهانش كه شامل زنان و كودكان نيز مىشد تحمل تشنگى كرد و آنگاه كه آغازگر جنگشان نبود و آن زمان كه پيش از آغاز نبرد به سخنرانى در برابر ايشان ايستاد و پرسيد كه براى چه او را مىكشند او كه كارى به آنها نكرده بود مالى از آنها غصب نكرده بود و ترديدى در اينكه او فرزند دختر پيامبرشان هست نيز ندارند و علاوه بر همهء اينها نامه‌هايشان را نشانشان داد كه او را به قيام فرا مىخواندند ، كمترين بهانه‌اى براى توجيه كشتن وى از سوى آنها باقى نگذارد .\r\nچنين بود كه حركت سياسى و عقيدتى امام حسين پرده از انگيزه‌هايى كه نمىتوانست به هنگام مخالفت با مشاوران و اندرز دهانش بازگويد ، برگرفت به علاوه و از اين نقطه نظر كه بيعت با يزيد متضمن خطرات مهيبى بود كه نه تقيه و نه هيچ بهانه و عذر ديگرى توجيهش نمىكرد ، ناگزير از قيام عليه وى بود و توانست با اين حركت خود تيشه را متوجه ويرانسازى دولت بنى اميه گرداند و مجراى تاريخى را كه بنى اميه در صدد بودند با دست خود آن را بسازند ، تغيير دهد .\r\nدر الاستيعاب عبد الرحمن بن البر به نقل از حسن بصرى آمده است كه نظير آنهايى كه همراه امام حسين و اهل بيت او به شهادت رسيدند در روى زمين هرگز ديده نشده است .\r\nو در شرح نهج البلاغه ابن ابى الحديد نيز آمده كه به فردى كه همراه عمر بن سعد شاهد نبرد كربلا بود گفته شد : خدا شما را لعنت كند كه خاندان رسول خدا ( ص ) را به قتل رسانديد ، مىگويد از شدت خشم برافروختم و گفتم : تو نيز اگر آنچه را كه ما ديديم مىديدى همان كارى را كه كرديم مىكردى ، گروهى چون شير غران كه شمشير بدست گرفته و چپ و راست اسبها را درمىنورديدند و خود را به آب و آتش مىزدند و هيچ چيز جلودارشان نبود و امان نمىپذيرفتند و مال و ثروتى نمىخواستند و براى رسيدن به منظور خود از هيچ چيز باك نداشتند ، بر ما يورش آوردند و اگر ما اقدامى نمىكرديم مىرفتند كه تمامى لشكريان را از پاى درآورند و تو مادر بخطا مىگويى چرا اين كار را\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكرديم ؟\r\nبرخى مورخين و نيز اصفهانى در مقاتل الطالبين از جملهء اينان على اكبر را ياد مىكند كه 19 ساله و به روايتى ديگر بيست و سه‌ساله بود و مادرش ليلى دختر ابن مرة - بن عروة بن مسعود الثقفى بود كه بنا به روايات بسيارى او نيز در كربلا همراه امام حسين بود و شاهد به خاك و خون افتادن پسرش بود .\r\nو عبد اللّه بن حسين كه كودك خردسالى بود كه امام حسين در آخرين لحظات زندگى خود او را از خواهرش زينب گرفت تا وداعش گويد كه در حالى كه در آغوش پدرش بود نيزه‌اى به گردنش اصابت كرد و در بيشتر روايات آمده كه امام حسين او را كه تشنگى سخت بر او فشار آورده بود از خيمه‌گاه بيرون آورد و برايش تقاضاى آب كرد كه حرملة بن كاهل نيزه‌اى به گردنش زد و همان دم جان سپرد مادرش رباب دختر امرئ القيس بن عدى بود .\r\nو در روايت حميد بن مسلم كه بيشتر حوادث نبرد كربلا را ثبت كرده آمده است كه امام حسين كودك خردسالى را فرا خواند و بر دامانش نشاند كه عقبة بن بشير نيزه‌اى روانه‌اش ساخت و او را به قتل رساند و امام حسين دستانش را به خون وى آغشت و به سوى آسمان بلند كرد و گفت : پروردگارا مبادا كه اين قربانى از نوزاد شتر صالح به پيشگاهت كم‌بهاتر باشد .\r\nو يكى ديگر از اين شيران غران ، عباس بن على معروف به ابو الفضل و ملقب به سقاى كربلا است كه در « عمدة الطالب » ابن مهنا آمده است كه او در روزهاى آخرى كه محاصره تنگتر شده بود براى برادرش و خانواده او آب مىآورد و آخرين بارى كه بنا به عادت خود براى آوردن آب بيرون رفت ديگر بازنگشت و در همانجا نزديكى رودخانه به خاك سپرده شد ، مادرش ام البنين بود پيش از او سه تن ديگر از برادران وى پيش چشم امام حسين به شهادت رسيده بودند او خوش‌سيما و زيباروى بود و آنگونه كه مورخان توصيفش كرده‌اند وقتى سوار اسب زيبا و تنومندش مىشد پاهايش به زمين مىرسيد ، ملقب به قمر بنى هاشم و سقاى كربلا بود و امام حسين به خاطر شكيبايى و كارايى وى به گريه افتاد و وقتى كشته شد فرمود : اكنون پشتم شكسته شد او به هنگام شهادت سى و چهار سال داشت .\r\nديگرى عبد اللّه بن على بن ابى طالب و مادرش ام البنين بود كه عباس او را به جلو فرستاد و به او گفت : همراه امام حسين پيش‌تاز تا نزد خدا ترا نيز به شمار آورم او نيز\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nپيش رفت و قهرمانانه جنگيد و دشمنان با يورش آوردن بر وى ، از پايش درآوردند .\r\nديگر جعفر بن على برادر ابو الفضل العباس بود كه بنا به توصيفى كه مؤلفين حوادث كربلا ، از وى به عمل آورده‌اند نوجوانى بود كه هنوز بيست سال نداشت و قهرمانانه با از جان‌گذشتگى جنگيد و پس از حمله‌ور شدن جمعى بر او ، به قتل رسيد .\r\nپس از او برادرش عثمان بن على قدم پيش گذارد كه او نيز كشته شد و مادر اين هر سه به اتفاق ابو الفضل العباس ام فاطمه دختر حزام بود كه كنيه‌اش برگرفته شده از اين فرزندان پسر خود ، ام البنين ( مادر فرزندان پسر ) شده است ، راويان روايت مىكنند كه او پس از كشته شدن فرزندانش به بقيع مىرفت و گريه و زارى مىكرد و دوست و دشمن جمع مىشدند و از حال و گريه او به گريه مىآمدند و در گريه و زارىاش مىخواند :\r\n- مرا ديگر ام البنين مخوانيد كه مرا به ياد شيران غران مىاندازد .\r\n- مرا فرزندان پسرى بود كه مرا بدانان مىخواندند ولى اينك ديگر هيچ فرزندى ندارم .\r\nو محمد الاخضر بن على بن ابى طالب بود مادرش بنا به روايت طبرى ، اسماء بنت - عميس است و گفته شد كه مادرش ام ولد است و ابو بكر بن على مادرش ليلى بنت مسعود بود كه در روايت مدائنى آمده كه او را ميان كشتگان يافتند و ندانستند قاتلش كيست و ديگرى ابو بكر بن الحسن بود كه جوان نابالغى بود كه همچنانكه ارباب مقاتل مدعيند او را عقبة القنوى به شهادت رساند و ديگرى قاسم بن الحسن برادر ابو بكر بن الحسن بود و در روايت حميد بن مسلم آمده كه مىگويد : جوانى به ميدان نبرد قدم گذاشت كه چهره‌اش همچون قرص ماه زيبا بود و بدست شمشيرى داشت و پيراهن و ردايى بر تن كرده بود كه يك جفت كفش بپاداشت كه بند يكى از آنها كه درست بخاطرم مىآيد متعلق به پاى چپ بود ، پاره شده بود عمر بن سعد بن فضيل الازرى كه كنار من ايستاده بود گفت به خدا كه من مىخواهم بر او حمله كنم گفتم : اينها كه از هر سوى احاطه‌اش كردند به حسابش مىرسند ولى در يك چشم بر هم زدن با شمشير خود سر نوجوان را نشانه گرفت و او با روى صورت به زمين افتاد و فرياد زد : آى عمو جان . به خدا سوگند كه امام حسين نيز همچون عقاب به بالينش آمد و بسان شير ، حمله‌ور شد و با شمشير ضربه‌اى بر عمر وارد آورد و او با بازوى خود ضربه را دريافت كرد كه باعث شد از پايين آرنج به شدت آسيب بيند . سواران بنى سعد سر رسيدند تا او را از دست امام حسين نجات دهند و او را زير سمهاى خود گرفتند و به هلاكت رساندند وقتى گرد و خاك نبرد\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nفرو نشست امام حسين را ديديم كه بر سر نوجوان آمده و مىگفت : فرزندم آنها ترا كشتند و بر عمويت بسيار گران آمد كه تو او را فرا خواندى ولى پاسخت نداد يا پاسخت داد ولى تأثيرى بر تو نبخشيد .\r\nو از جمله عبد اللّه بن الحسن و عوف بن عبد اللّه بن جعفر و محمد بن عبد اللّه بن جعفر و سه تن از فرزندان عقيل يعنى عبد اللّه و جعفر و عبد الرحمن بودند و در روايت ابن كثير در البداية و النهايه آمده كه در ميان كشته‌ها از فرزندان جعفر بن عقيل بود كه خالد بن - جعفر نام داشت همچنانكه همراه او محمد بن ابى سعيد بن عقيل و عبد اللّه بن مسلم و محمد بن مسلم و عبيد اللّه بن جعفر بن ابى طالب نيز به شهادت رسيدند و بدين ترتيب تعداد كسانى كه از ميان علويها كشته شدند بنا به شمارشى كه محمد فتح بدران و فؤاد - على وفا در كتابهاى خويش « غض الرسول » و « الحسين بن على » كرده‌اند به بيست و يك كشته مىرسد .\r\nامام زين العابدين ( ع ) از فرزندان امام حسين جان سالم بدر برد زيرا همچنانكه خبرهاى مربوط به نبرد كربلا تصريح دارد او بيمار بود ، ابن زياد پس از رسيدن اسيران به كوفه و وارد شدن بر وى سعى كرد او را به قتل برساند ولى عمه‌اش زينب به وى آويخت و خود را بر او انداخت و گفت اگر مىخواهى او را بكشى قبلا مرا بكش و او نيز دست از او برداشت ، امام زين العابدين در آن هنگام ازدواج كرده و از جمله از فرزندانش امام محمد باقر بود كه دو سال يا اندكى بيشتر داشت .\r\nو در روايت ابن قتيبة در « الامامة و السياسة » به نقل از امام محمد باقر ( ع ) آمده كه فرموده است : ما دوازده كودك بوديم كه در غل و زنجيرمان بسته بودند و نگران و مضطرب بوديم كه بر يزيد بن معاويه وارد شديم و به ما گفت : شما همگى از دست عبيد بن زياد نجات يافته‌ايد من چيزى از قيام ابا عبد اللّه و كشته شدن او نمىدانستم .\r\nپيش از اين گفتيم كه او سعى مىكرد با چنين سخنانى و امثال آن خود را از گناه كشتن امام حسين ( ع ) برهاند حال آنكه خود نقشه و دستورش را داده بود او چنين مىكرد زيرا مىدانست خشم توده‌ها از هر سوى او و خاندانش را نشانه گرفته است و درك كرده بود كه مسلمانان على رغم تحمل ظلم و جور او ياراى تحمل كشتن امام - حسين و به اسارت درآوردن زنان او را نخواهند داشت .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nتفسير شيعه از كشته شدن امام حسين از ديدگاه دكتر احمد صبحى و ديگران\r\nپيش از سخن گفتن از نظر دكتر صبحى و ديگران دربارهء تفسير شيعه از كشته شدن امام حسين ( ع ) مىخواهم اشاره‌اى گذرا و به نظر شيعه در مورد كشته شدن امام حسين آنگونه كه اعتقاد دارند ، داشته باشم ، اگر چه طى بخشهاى پيش به اندازه‌اى كه بتوان ادعاهاى بهتان زنانى را كه آگاهانه يا ناآگاهانه و به دليل وجود برخى رواياتى كه شيعيان روى آنها حسابى نمىكنند و ملاكشان قرار نمىدهند سعى در مشوه ساختن اعتقاد شيعه در اين خصوص دارند رد كرده ، در اين باره سخن گفته‌ايم و اينك از همهء نويسندگان در اين موضوع استدعا دارم كه پيش از پژوهش و تحقيق كامل ، در نتيجه‌گيريهاى خود شتاب بخرج ندهند تا احكامى را كه صادر مىكنند تا اين پايه كم ارزش و بىبهاء نباشد .\r\nشيعيان بر اين اعتقادند كه حسين بن على ( ع ) پس از پدر و برادرش امام حسن ( ع ) ، سومين امام است و جد گرامى آنها پيامبر اكرم ( ص ) طى حديثى كه ميان همهء محدثين سنى و شيعه شهرت يافته و اكثريت محدثين اهل سنت آن را درست دانسته‌اند و عبارت از اين است كه : « حسن و حسين برخيزند يا بنشينند دو امام هستند » بر امامت او و برادرش ، تصريح فرموده است و ما اين حديث را در بخشهاى نخست اين كتاب از منابعش نقل كرديم همچنانكه آنچه رواياتى كه از جد وى دربارهء او و برادر و پدرش وارد شده و جنبهء متواتر به خود گرفته است نيز نقل كرديم .\r\nمسلمانان طى زندگى وى ، او را گرامى و بزرگ مىداشتند و در چهره و شمايلش\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nشبح جد گرامىاش را مىديدند نه از اين جهت كه او عزيز كرده و دردانهء پيامبر ( ص ) بود بلكه همچنانكه طى بخشهاى قبلى و در جريان سخن گفتن از او ، جنبه‌هايى از سرشت و اخلاق و سيره او اشاره كرديم او تجسم سيرهء جدش و تجسم تعاليم و ارزشهاى والاى اسلامى در رفتار و كردار و همه گونه برخوردهاى خود بود .\r\nو هنگامى كه قدرت به دست امويها افتاد و اينان غرق فساد و زشتىها شدند و ارزشها و آموزه‌هاى اسلام را زير پا گذاردند و همه گونه ظلم و جور و جفايى را عليه نيكان و مصلحان و بىگناهان روا داشتند مسلمانان دست به دامان امام حسين نوادهء پيامبر و حامى شريعت شدند و او چاره‌اى جز اين نديد كه به هر قيمت شده در برابر آنان بايستد ؛ او هر گونه برخورد منفى با حكومت يزيد ، و پيامدهايى را كه ممكن بود به نفع اسلام داشته باشد ، از نظر گذراند و بالاخره بهتر آن ديد كه خود و گروه اندك از فرزندان و خانواده و يارانش جانفشانى كنند و زنان و كودكانش را در معرض اسارت و آوارگى شهرها قرار دهد لذا خود به اتفاق فرزندان و برادران و عموزادگان و يارانش دست به كار شد و با اطمينان كامل از سرنوشتى كه در انتظار اوست و بىتوجه به همهء آنهايى كه سفارشش مىكردند خارج نشود و بدون قرار گرفتن تحت تأثير سرزنش‌كنندگانش ، قدم در اين راه گذارد ، او قهرمانانه زندگى كرد و قهرمانانه مرد و الگوى و الا ، اسوهء نيكو و مثال زندهء همهء جوانمردان و رادمردانى گرديد كه مرگ سرخ را بر زندگى با ستمگران و مستبدان ترجيح مىدهند او به راهى كه وظيفه‌اش رهنمونش شده بود رفت و مىفرمود : من مرگ را جز نيكبختى و سعادت و زندگى با ستمگران را جز بدبختى و ذلت نمىبينم .\r\nدر تاريخ نبردى وجود ندارد كه همچون نبرد او با امويها ، داراى چنان پيامدهاى مثبتى براى شكست‌خوردگانش باشد و پس از آن نيز هر انقلاب و حركتى كه صورت گرفته از نبرد و مبارزه اين قيام مايه گرفت و حسين را الگوى خود قرار داد .\r\n- چه بسا پيروزى كه از هر شكستى بدتر باشد و خانه‌هاى ستمگران را ويرانه گرداند .\r\nشيعيان از اين ديدگاه است كه به فاجعهء كربلا و كشته شدن امام حسين مىنگرند و همه‌ساله و در بسيارى مناسبتها سعى مىكنند يادش را گرامى دارند و تلاش دارند تا آتش اين قيام و حركت فداكارانه همچنان افروخته بماند تا نسلها طى قرون و اعصار در هر جا و زمانى از آن در برابر ستم و طغيان ، نيرو و توان گيرند .\r\nامامان اهل بيت نيز همواره اصرار ورزيده‌اند كه ياد آن جاودانه و زنده بماند و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدر اين رابطه سفارش كرده‌اند شيعيان آن را احيا كنند و تبليغ نمايند زيرا در رابطهء تنگاتنگ با اهداف عالى و مقاصد والاى اسلام قرار دارد . امام صادق ( ع ) دربارهء روز دهم محرم با جمعى از يارانش فرموده است : آيا بخاطر مىآوريد كه با جدم حسين ( ع ) چه كردند به خدا سوگند او را همچون گوسفندى سر بريدند و هفده تن از فرزندان و اهل بيت و برادران جوانش را كه روى زمين مانند آنها يافت نمىشود به قتل رساندند .\r\nعارفان شيعه بر آنند كه امام صادق ( ع ) در پى بىآن نبود كه با اين سخنان ، عواطف و احساسات آنها را برانگيزد و به گريه و زارى وادارد بلكه خواسته تا با تكرار آن فجايع و محنتها ، عظمت حقانيتى را كه امام حسين و اهل بيت او به خاطر آن جان باختند در دلشان جاى دهد و بر اثر آن آنها نيز همچنان كه حسين از همه چيز خود از فرزندان و ياران و جان خويش در راه آن گذشت ، از همه چيز خود بگذرند .\r\nو امام رضا ( ع ) طى سخنانى به گروهى از يارانش دربارهء آنچه در كربلا بر امام - حسين و فرزندان و خانواده‌اش گذشت ، ضمن يادآورى حوادث كربلا مىفرمايد : وقتى از آنها ياد مىكنيد بگوييد اى كاش ما نيز همراه شما بوديم و پيروزى بزرگى بدست مىآورديم . امام از شيعيان و يارانش از همهء مسلمانان مىخواهد كه با جان و دل و از صميم قلب همراه حسين باشند و در شمار عاملين به اصول قرآن و سنن پيامبران و مصلحانى كه در هرجا و هر زمان در جهت خوشبختى ، سعادت و خير انسانها عمل مىكنند باشند زيرا امام حسين نيز با انقلاب خود همين جنبه‌هاى اسلام را تجسم بخشيد .\r\nامام رضا مىخواهد به ياران و شيعيان خود بگويد : در هر زمان ستمگرانى چون يزيد و قلدرانى چون بنى اميه وجود دارند و شما نيز در هر زمان عليه ستمگران و نابكاران و قلدران قد علم كنيد درست همان گونه كه حسين نيز در زمان خود عليه يزيد و يارانش قيام كرد . امامان شيعه عليهم السلام از اين گونه برخوردها و سخنان بسيار داشته و سعى كرده‌اند مردم را سرشار خشم و نفرت عليه ستمگران و ايثار و فداكارى و از خودگذشتگى در راه حق و كرامت و آزادى انسانها ، سازند .\r\nو چنانچه برخى از شيعيان اهداف نهضت حسينى را درست نفهميده‌اند و در مراسم يادبودى كه همه‌ساله در اينجا و آنجا براى تجليل از قيام وى برگزار مىشود از هدفهاى اساسى و مقدس آن منحرف گشتند و چيزهاى بيهوده و بىمعنايى را در آن وارد كرده‌اند اينها بيانگر نظر شيعيان و گوياى معتقدات آنها دربارهء حسين و شهادت وى و پيامدهاى انقلابش ، نيست .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدكتر احمد محمود صبحى در كتاب خود نظرية الامامة دربارهء شيعه و امامان آنها قلمفرسايى كرده و در برخى بخشهاى كتاب خود همچون پژوهشگر حقيقت‌جويى كه تنها به دنبال حقيقت است واقع‌بينى بخرج داده كه ما اين روش را از او و هر نويسنده ديگرى با هر رنگ و نژادى كه داشته باشد ارج مىنهيم و ستايش مىكنيم ولى هم ايشان در بخشهاى ديگرى از كتاب خود به نظر مىرسد كه از منطق و ديدگاه واقع‌بينانه‌اى كه بخشهاى پيش گفته را نوشته ، عدول كرده كه ما به عنوان مثال به صفحهء 344 از كتاب ياد شده تحت عنوان تفسير شيعه از شهادت امام حسين ( ع ) ، اشاره مىكنيم كه مىنويسد :\r\nشيعيان معتقدند كه وقتى پيامبر ( ص ) از مرگ فرزندنش ابراهيم اندوه و بىتابى نشان داد و بر آرامگاهش گريه كنان فرمود : چشمها گريان و دلها نالان است و ما بر تو اى ابراهيم سوگواريم خداوند راز مرگ او را با وى در ميان گذاشت و جبرائيل بر او نازل شد و گفت : پروردگار درودت مىفرستد و به تو مىگويد : كدام يك را مىخواهى اين را كه فرزندت ابراهيم زنده باشد كه در اين صورت او را زنده خواهد گرداند و پس از تو نبوت به او مىرسد و امتت او را خواهند كشت و خداوند به آتش دوزخشان مىفرستد يا اينكه او مرده بماند و حسين برايت باشد كه خداوند او را پيشوا مىگرداند و نيمى از امت تو به طور مستقيم يا غير مستقيم او را مىكشند يا از ياريش سرباز مىزنند و عليه او به يارى دشمنش مىپردازند و يا بالاخره در برابر كشته شدن او سخنى نمىگويند و خداوند آنها را به آتش دوزخ مىفرستد كه پيامبر انتخابى را كه زيان كمترين متوجه امتش مىكند برگزيد و به كشته شدن حسين ، رضا داد و نويسنده مىافزايد كه معتقدات شيعه در مورد كشته شدن امام حسين همخوانى بسيارى با آنچه كه مسيحيان در مورد كشته شدن مسيح باور دارند ، دارد چه او نيز همچنانكه مسيحيان دربارهء حضرت عيسى مىگويند داوطلبانه خود را قربانى كرد تا شيعيان گناهكارش را رهايى بخشد و مطلبى به همين معنا را از خاورشناس رونلدسن در كتاب وى عقيدة الشيعة نقل كرده است .\r\nو در ادامه مىگويد : شيعيان وجه تشابهى را كه ايدهء نجات ( نجات گناهكاران با قربانى شدن امام حسين - م ) ميان مسيحيان و آنها بوجود آورده پنهان نمىدارند چه وجوه تشابه ميان مسيح و امام حسين را يادآور شده مىگويند كه جز عيسى بن مريم و حسين هيچ كس ديگرى على الاطلاق پس از شش ماه باردارى ، به دنيا نيامده است .\r\nدكتر صبحى در جاى ديگرى مىگويد : يكى از هنديان معاصر در توصيفى از امام حسين\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمعتقد است كه او باعث اصلى هستى و رابطه جوهرى ميان علت و معلول و حلقهء پيوند دهندهء خدا و انسان است . و به اين نتيجه رسيد كه نويسنده شيعه مذهب هندى امام حسين را داراى ويژگيهاى الهى دانسته كه ما مشابه آن را در معتقدات مسيحيان در مورد حضرت مسيح ، مىبينيم . و موارد ديگرى نيز در كتاب خويش راجع به اين موضوع آورده كه دور از واقعيت است و نشانى از آنها در معتقدات شيعه نسبت به كشته شدن امام حسين وجود ندارد همچنانكه گفتگويى را كه او ميان جبرئيل و پيامبر در مورد زندگى و مرگ ابراهيم نقل كرده در ميان روايات صحيح شيعه ، وجود ندارد و هيچ يك از شيعيان ، بدان پاىبند نيستند و تفسير درست از نظر شيعه و علماء و امامان بزرگوار آنان از آنچه كه چندين بار طى سخن گفتن از سيرهء پربار و سرشار از فداكارى و اخلاق و ايثار و تمامى ارزشهايى كه مقام انسان را در دنيا و آخرت بالا مىبرد ، فراتر نمىرود و عينا همان است كه گفتيم .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nشيعيان و دههء اول ماه محرم\r\nاز همان هنگام كه امام حسين در دهم ماه محرم به شهادت رسيد روزهاى نخست اين ماه براى شيعيان ، همه‌ساله يادآور آن فاجعهء خونين و سوگوارهء درد و غم آنهاست ، امامان شيعه تلاش داشتند تا ياد اين فاجعه و ارزشهاى والايى را كه دربردارد ، در اذهان باقى بماند روايات شيعه حكايت از آن دارند كه امام على بن الحسين ( ع ) همواره اين فاجعه را بخاطر مىآورد و آنچه را كه امويها با پدرش ( امام حسين ( ع ) كردند به ياد مىآورد و آنچنان گريه مىكرد كه لقب گريه‌كننده به خود گرفت امامان ديگر نيز چنين بودند لذا شيعيان اين روزهاى ماه محرم را روزهاى عزادارى و ماتم و سوگنامهء امام حسين دانسته كه طى آن گرد هم مىآيند و ماجراهايى را كه بر او و خانواده‌اش از كشتار و آزار و اسارت رفته بود يادآور مىشوند و بسيارى از آنان همه‌ساله به زيارت قبرش مىروند و تا مدتها هيچ يك از سردمداران حاكم در اين كار با كسى از ايشان مخالفت نمىكردند و مانع اين كارها نمىشدند ، ولى وقتى متوكل عباسى با آن دشمنى و خصومت شديدى كه با علويها داشت ، به مسند قدرت نشست قبر امام حسين را ويران ساخت و مردم را از زيارت آن منع كرد و آنها را در صورتى كه به عزادارى بپردازند يا به زيارت او روند تهديد به قتل و مصادره اموال و دارايىشان كرد .\r\nدر تاريخ ابن اثير طى بازگويى حوادث سال 236 آمده است كه متوكل عباسى نفرت و كينه شديدى نسبت به على و خاندانش داشت و وقتى به اطلاعش مىرسيد كه كسى به على و حسين ( ع ) عشق مىورزد ، دستور مىداد اموالش را مصادره و او را به قتل برسانند و مىافزايد كه او به كارگزار خود در مصر نوشت كه خاندان ابو طالب را\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاز مصر اخراج و به عراق بفرستد زيرا اينان در مصر ، آشكارا دم از دوستى و عشق على ( ع ) مىزدند و سخن از آنچه كه در كربلا بر امام حسين رفت ، به زبان مىآوردند كارگزار مصر اسحاق بن يحيى در نيمهء اول ماه رجب سال 236 آنان را بيرون راند و آنهايى كه پيرو اهل بيت بودند پنهان شدند و شيعيان علوى در آنجا علاوه بر ظلم و جور متوكل عباسى و كارگزاران وى در مناطق مختلف ، دچار درد و رنج و بحران مضاعفى از اين جهت گرديدند .\r\nو اين بحران كه فراگيرشان شده بود بنا به آنچه ابن اثير و ديگر مورخين اظهار داشته‌اند با مرگ متوكل و نشستن پسرش المنتصر بر مسند قدرت پس از وى ، پايان يافت چه دربارهء حوادث سال 248 مىگويد : منتصر ، فرمان زيارت قبر امام حسين و على ( ع ) را صادر كرد و به علويها امان داد و آنان را آزاد ساخت و فدك را به آنان بازگرداند و نخستين اقدامش اين بود كه صالح بن على را كه آنان را مورد پيگرد و انواع اذيت و آزار قرار داده بود از مدينه بر كنار ساخت و به جاى وى على بن الحسين بن - اسماعيل بن العباس بن محمد را تعيين كرد و هنگامى كه اين يك در سر راه خود به مدينه ، به خداحافظىاش آمده بود به وى گفت : اى على من ترا به جايى اعزام كرده‌ام كه گوشت و خون و بازويم آنجاست ببينم كه چگونه با آنها برخورد مىكنى و چه رفتارى با آنها خواهى داشت .\r\nشيعيان از آن پس هر جا حضور داشتند ياد نهضت حسين را گرامى داشتند و در هر فرصتى كه بدست مىآوردند در هر جا اعم از آنجاهايى كه همچون عراق و افريقا كه فاطميها در آنجا خلافت داشتند و آنها در اكثريت بودند و آنجاهايى كه اقليت بشمار مىآمدند ، نمودهاى تشيع در اين زمينه را اظهار كنند . در مصر نيز كه « كافور - الاخشيدى » كه طبق توصيفى كه مورخين از او كرده‌اند نسبت به شيعيان خصومت و تعصب شديدى داشته است - قدرت را در آن بدست داشت شيعيان على رغم اقليت بودن نسبت به ديگران ، آنچنان مقاومت و قاطعيتى نشان دادند كه « كافور » ناگزير گرديد چشم از عزاداريها و گريه و زارى بر آنچه بر اهل بيت جريان يافت ، ببندد و با آنها كنار آيد .\r\nاين بحران در مصر هنگامى بر طرف شد كه فاطميها در آنجا بر سر كار آمدند و المعزّ لدين اللّه فاطمى بر آن حكومت كرد ، در اين هنگام و با وجود او ، روحيهء شيعيان بالا رفت زيرا فاطميها زمينه‌هاى مناسبى براى شيعه فراهم آوردند و با آنها در احياى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nفاجعه كربلا شركت كردند و با دست و دل بازى تمام ، به منظور برگزارى آن ، پول خرج كردند .\r\n« المقريزى » در « خطط » خود مىگويد : فاطميها در روز عاشورا شتر و گاو سر مىبريدند و گريه و زارى و نوحه بسيارى مىكردند و تا انقراض دولتشان ، به اين كار ادامه مىدادند و به نقل از « ابن زولاق » در سيرة المعز لدين اللّه ، مىافزايد كه : در روز عاشوراى سال 363 انبوهى از شيعه به سوى قبرهاى ام كلثوم و نفيسة روان شدند گروهى از سواران مغربى و مردان آنان همراهشان بودند و در آنجا به گريه و نوحه بر امام حسين پرداختند و ظرفهاى ساقيان را شكستند و در سال 396 طبق معمول همه سال بازارها تعطيل شد و سرودخوانان به مسجد قاهره رفتند و در آنجا گرد هم آمده به گريه و زارى و نوحه و سرودخوانى پرداختند . المقريزى به وصف آنچه كه فاطميها در رابطه با عزادارى در سطح حكومتى و مردم در روز دهم محرم به عمل مىآوردند پرداخته مىگويد : وقتى روز دهم محرم ( عاشورا ) فرا مىرسيد خليفه از مردم پنهان مىشد و با آغاز روز قاضى - القضاة و كارگزاران با لباس مبدل سواره به حركت در مىآمدند و به بارگاه حسينى وارد مىشدند و در آنجا مىنشستند و در رثاى اهل بيت به شعرخوانى و سرود مىپرداختند تا اينكه سه ساعت از اين كار مىگذشت آنگاه خليفه آنان را به كاخ خود فرا مىخواند و قاضيان و ديگر همراهانشان بار مىيافتند ، قاضى و دادستان روى فرشهاى حصيرى كه فرش شده بود مىنشستند در كنارشان همه گونه مردم از طبقات مختلف نيز حضور مىيافتند و در آنجا به قرائت قرآن و سرودخوانى مىپرداختند و سپس براى صرف غذا بر سر سفره‌هايى كه پنير و شير و عسل و خوراكيهاى ديگر بود مىنشستند ، پس از فراغت از خوردن به نوحه‌خوانى مىپرداختند و در قاهره مىگشتند ، فروشنده‌ها مغازه‌ها و فروشگاههاى خود را تمام آن روز تعطيل مىكردند و به مراسمى كه فاطميها طى حكومت خود در مصر انجام مىدادند ، مىپرداختند .\r\nو هنگامى كه ايوبيها به قدرت رسيدند با تمامى اين مراسم ، مبارزه كردند و روز دهم محرم ( عاشورا ) تبديل به روز شادى و جشن گرديد كه در آن با پوشيدن لباسهاى فاخر و صرف انواع خوراكىها و شيرينى سعى داشتند به تعبير المقريزى در خطط خود ، در برابر شيعيان بايستند و على رغم ميل آنان عمل كنند .\r\nو در عهد آل بويه ، شيعيان و حكام آنها همان نقشى را كه فاطميها در مصر داشتند ، ايفا مىكردند . در تاريخ ابى الفداء و طى سخن از حوادث سال 352 آمده\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاست كه معز الدولة در روز دهم محرم بازارها را تعطيل مىكرد و دستور مىداد كه مردم به عزادارى بپردازند و زنان با آشفته ساختن موهاى خود و دريدن پيراهنشان و زدن بر سر و صورت خود به خاطر امام حسين ( ع ) به عزادارى بپردازند . ابن كثير در البداية و النهاية خود نيز طى سخن از دولت آل بويه و آنچه كه روز دهم محرم و روزهاى نخست اين ماه همه‌ساله در بغداد انجام مىدادند ، اين مطلب را تأييد كرده است .\r\nروايات بسيارى در مورد سوگوارى شيعه و حكام آنان وجود دارد . ولى اهل سنت و حكام آنها در رويارويى با شيعه و سنتهاى آنان ، با شادى و سرور و جشن به مقابله با اين مراسم مىشتافتند . ما از خداوند متعال مىخواهيم كه توفيقمان بخشد و به ما در گفتار خويش صداقت و راستى الهام كند و در كردار اخلاص به ما ارزانى دارد و موفقمان دارد تا ارزشهاى والاى فداكارى در راه حق و ستمديدگان و رنجديدگان را از انقلاب حسينى ، بهره‌بردارى كنيم .\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nامام على بن الحسين زين العابدين ( ع )\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nامام زين العابدين ( ع ) ميان محدثين به « ابن الخيرتين » ( فرزند دو دودمان برگزيده ) معروف است چرا كه پدرش حسين بن على بن ابى طالب و مادرش يكى از دختران پادشاه ايران بود و در ربيع الابرار زمخشرى آمده است : در ميان بندگان خدا دو دودمان برگزيده هست كه برگزيدگانش از اعراب بنى هاشم و از غير عرب فارسها هستند و هم دربارهء اوست كه « ابو الاسود الدؤلى » مىگويد :\r\n- زادهء كسرى و بنى هاشم ؛ از همهء آنها كه از هر نظر كاملند ، بزرگوارتر است .\r\nروايات متفق القولند كه مادرش ، از جمله اشراف فارس بوده ولى در مورد تاريخ دستيابى مسلمانان بر او و ازدواجش با امام حسين و نيز نام او ، اختلاف نظر است ؛ در بحار الانوار به نقل از جعفر بن بابويه آمده كه نام وى شهربانو دختر يزدگرد فرزند شهريار است و در كامل ابن اثير نامش سلافه ، خولة و برة آمده است .\r\nو در روايت كافى به نقل از امام محمد باقر ( ع ) آمده كه او فرموده است : وقتى دختر يزدگرد بر عمر بن الخطاب وارد شد روى خود را پوشاند و به زبان فارسى گفت :\r\nهرمز ، سياه روز شد و روزگارش تباه گرديد و زمانه با او چپ افتاد چرا كه فرزندانش به اسارت مردى چون اين ، گرفتار آمده‌اند و به عمر بن الخطاب اشاره كرد عمر گمان برد كه مشغول ناسزا گفتن و دشنام اوست كه امير المؤمنين منظور وى را برايش بازگفت .\r\nو در روايت المفيد آمده كه عمر بن الخطاب مىخواست او را به فروش برساند امير المؤمنين به او گفت : دختران پادشاهان حتى اگر كافر هم باشند فروخته نمىشوند ولى تو به او پيشنهاد كن كه كسى را براى خود انتخاب كند و هر كس را انتخاب كرد\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبه ازدواج وى در آر و ( مهريه ازدواج ) را بهاى آن قلمداد كن ، عمر نيز او را مخير كرد و او امام حسين را برگزيد ، امام حسين نيز با او ازدواج كرد و امير المؤمنين فرمانش داد تا او را براى خود نگه دارد و به او نيكى كند و بنابه ادعاى راوى ، به او فرمود :\r\nاى ابا عبد الله اين زن يكى از نيكان روزگار را برايت به دنيا خواهد آورد و او نيز زين - العابدين ( ع ) را به دنيا آورد و امام حسين به فرزندش امام زين العابدين مىگفت : تو فرزند دو دودمان برگزيده‌اى ، برگزيده اعراب قريش هستند و برگزيدگان قريش بنى هاشمند و برگزيدهء بيگانگان ، فارسها هستند .\r\nمضمون اين روايت را احمد بن على بن مهنا در كتاب خود عمدة الطالب فى انساب آل ابى طالب تأييد كرده و مىافزايد : و گفته مىشود كه او در زمان خلافت على بن ابى طالب ( ع ) به اسارت گرفته شد و الحارث بن جابر الحنفى دو دختر يزدگرد را برايش آورد كه يكى از آنها را به فرزندش حسين داد كه امام زين العابدين را برايش به دنيا آورد و دومى را به محمد بن ابى بكر داد كه قاسم بن محمد فقيه معروف را برايش زاد .\r\nابن الكلبى نيز اين روايت را تأييد كرده و على جلال الدين الحسينى در كتاب خود الحسين بن على از وى نقل كرده است ، همچنانكه روايت نخستين را الشبلنچى در نور - الابصار و الزمخشرى در ربيع الابرار تأييد كرده و هر دو افزوده‌اند كه وقتى اسراى فارس نزد عمر بن الخطاب آورده شدند ميان آنها سه تن از دختران يزدگرد وجود داشتند اسرا را فروخت و هنگامى كه مىخواست دختران يزدگرد را بفروشد امير المؤمنين ( ع ) به او گفت : با دختران پادشاهان نبايد رفتارى چون ديگران داشت بلكه بايد ارزيابى شوند و قيمت آنها را كسى از ميان مسلمانان مىپردازد كه ايشان را براى خود انتخاب كند و گروهى از حاضران در مجلس آنها را ارزيابى كردند و امير المؤمنين على بن ابى طالب آنها را گرفت و يكى را به حسين ( ع ) داد كه امام زين العابدين را برايش زاد و يكى را هم به عبد اللّه بن عمر داد و سالم بن عبد اللّه را برايش زاد و سومى را به محمد بن ابى بكر داد كه قاسم بن محمد را برايش زاد و اين هر سه تن ، خاله‌زاده‌هاى يكديگر بودند .\r\nو در روايت ابن بابويه آمده كه وقتى عبد اللّه بن عامر در دوران خلافت عثمان بن - عفان ، خراسان را فتح كرد دو تن از دختران كسرى را گرفت و آنها را نزد عثمان فرستاد و او يكى را به حسن و ديگرى را به امام حسين داد و هر دو در هنگام وضع حمل ، وفات يافتند . مضمون اين روايت را يكى از راويان طى روايت كه از امام رضا ( ع ) نقل كرده تأييد كرده است . در اين روايت آمده كه حضرت به محمد بن سهل بن قاسم النوشجانى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nفرمود : ميان ما و شما خويشاوندى است . پرسيد چگونه ؟ گفت : عبد اللّه بن عامر بن كرز دو تن از دختران يزدگرد را بدست آورد و آنها را نزد عثمان فرستاد كه او يكى را به امام حسن و ديگرى را به امام حسين بخشيد كه هر دو به هنگام وضع حمل ، وفات يافتند و آنكه متعلق به امام حسين بود على بن الحسين را زاييد .\r\nبه نظر مىرسد كه ميان راويان و مورخين در اينكه مادر امام زين العابدين از دختران پادشاهان فارس بوده و او به اتفاق يك يا دو خواهرش به اسارت افتاد و به ازدواج امام حسين ( ع ) درآمد ، مهمترين مورد اختلاف ميان آنها در آن است كه او در زمان عمر بن الخطاب يا عثمان بن عفان و يا بالاخره زمان على بن ابى طالب امير المؤمنين ( ع ) و به وسيله كارگزار او در يكى از بلاد شرق يعنى حارث بن جابر الحنفى ، به اسارت درآمده است . و آنچه كه يكى از دو روايت آخرى را درستتر و قابل‌قبول‌تر مىسازد آن است كه امام زين العابدين به هنگام وفات پدرش ( امام حسين ( ع ) ) بين بيست و يك و بيست و پنج سال سن داشت و ميان فاجعهء كربلا و وفات عمر بن الخطاب ، حدود چهل يا اندكى كمتر سال فاصله بود .\r\nو در يكى از روايات آمده كه مادر امام سجاد پس از روزهاى اندكى از ولادت ايشان ، وفات يافت و هنگامى كه محمد بن ابى بكر در مصر كشته شد امام حسين با خواهر او ازدواج كرد و همين يك تربيت و پرورش او ( امام سجاد ) را بر عهده گرفت و بعضى راويان بر آنند كه او همراه حسين ماند و فاجعه كربلا را درك كرد و از شدت ناراحتى وارد شده بر او به خاطر امام حسين ، خود را به فرات انداخت ، چيزهاى ديگرى نيز گفته شده است كه ما به صحت و سقم اين جنبه‌ها كارى نداريم ، راويان مدعيند كه هيچ يك از اهل مدينه مايل به ازدواج با زرخريدان نبودند ولى وقتى على بن الحسين به دنيا آمد به اين كار تمايل نشان دادند .\r\nدر هر صورت بيشتر راويان بر آنند كه ولادت آن حضرت ( امام سجاد ( ع ) ) بين پنجم و دهم شعبان سال سى و هشت يا سى و هفت هجرى بوده كه نيمهء جمادى الثانى را نيز گفته‌اند بنابراين او به هنگامى كه پس از كشته شدن پدرش ، عهده‌دار امامت گرديد بيست و دو يا بيست و سه سال سن داشت و در صورتى كه ولادت او را آنچنان كه گفته شده سال سى بگيريم به هنگام شهادت پدر ، سىساله بوده است . امامت آن حضرت سى و چهار سال بدرازا كشيد و طى آن با حكومت يزيد بن معاويه و مروان بن الحكم و عبد الملك بن - مروان ، معاصر بود و همانگونه كه در بيشتر روايات شيعى آمده در زمان وليد بن -\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nعبد الملك بن مروان ، بر اثر مسموميت ، وفات يافت تاريخ وفات ايشان نيمهء اول محرم سال پنجاه و نه هجرى و غير از آن ، ذكر شده است .\r\nاز جمله مشهورترين القاب آن حضرت ، زين العابدين ، سجاد ، ذو الثفنات ( داراى پينه‌ها ) ، البكاء ( زياد گريه‌كننده ) و عابد و از همهء اينها معروفتر زين العابدين است كه به همين نام نيز ناميده مىشد .\r\nو در روايات به نقل از محمد بن شهاب زهرى آمده كه او مىگفت : منادى روز قيامت ندا در مىدهد كه سرور عبادت كنندگان زمان خود برخيزد و آنگاه على بن الحسين ( ع ) برمىخيزد و همچنانكه در تذكرة الخواص ابن الجوزى آمده ، رسول خدا ( ص ) او را بدين اسم ناميد .\r\nو در وجه تسميه ايشان به ذو الثفنات آنچنان كه در حلية الاولياء و كافى كلينى آمده كه امام باقر ( ع ) فرمودند : در پيشانى و سجدگاه پدرم آثار ثابتى وجود داشت كه بر اثر بسيار و درازا كشاندن سجده ، پديد آمده بود و هر ساله آن را مىبريدند و در روايت صدوق آمده كه او پينه‌هاى پيشانى خود را مىكند و جمع مىكرد و وصيت كرده بود كه همراه او در قبرش ، به خاك سپرده شوند و وقتى فوت نمود اين كار را كردند .\r\nو به نقل از امام جعفر صادق در وجه تسميهء آن حضرت به البكاء ( كسى كه زياد گريه مىكند ) راويان روايت كرده‌اند كه فرموده است : على بن الحسين مدت بيست سال بر پدرش گريه كرد و هر وقت خوراكى در برابرش گذارده مىشد به گريه مىافتاد و يكى از دوستدارانش به ايشان گفت : قربانت گردم اى فرزند رسول خدا من بيم آن دارم كه ( بر اثر گريه فراوان ) هلاك گردى ؛ فرمود : من از غم و اندوه خود به خداى شكوه مىبرم و چيزهايى از سوى خدا مىدانم كه شما نمىدانيد من هرگاه به ياد كشته شدن پدر و برادران و عموزادگانم مىافتم از غم و اندوه ، رنج مىبرم .\r\nو در روايت ديگرى يكى از دوستدارانش به وى گفت : حال وقت آن رسيده كه اندوهت پايان گيرد و گريه‌ات كاهش يابد ، در پاسخ به او فرمود : چه مىگويى يعقوب پيامبر دوازده فرزند داشت و خداوند يكى از آنان را از چشمانش پنهان ساخت و او از شدت بسيارى گريه چشمانش سپيد شد و كمرش خميده گشت حال آنكه فرزندش زنده بود و من در حالى شاهد پدر و برادران و عموها و هفده تن جوان از عموزادگانم بودم كه آنها همچون گوشت قربانى تكه پاره شده بودند و عمه‌ها و خواهرانم را ديدم كه اهل كوفه آنها را احاطه كرده بودند و آنها به گريه و زارى و ناله براى كشتگانشان مىپرداختند\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبه خدا سوگند هر وقت به ياد آن روز مىافتم بغض گلويم را مىفشارد و خفه‌ام مىكند .\r\nو از امام جعفر صادق ( ع ) نقل است كه فرمود : گريه كنندگان پنج تن هستند :\r\nآدم و يعقوب و يوسف و فاطمه دخت پيامبر ( ص ) و على بن الحسين . حضرت آدم به خاطر اينكه خداوند او را از بهشت بيرون راند گريه كرد و بشدت غمگين گرديد . و يعقوب آنچنان بر فرزندش يوسف گريه و زارى كرد كه چشمانش سفيد شد و به او گفته شد :\r\nبه خدا كه آن قدر از يوسف ياد مىكنى كه ممكن است هلاك گردى و يوسف آنچنان به خاطر پدرش گريه كرد كه آنهايى كه در زندان با وى بودند ، اذيت شدند و فاطمهء زهرا آنچنان بر پدرش گريه كرد كه بالاخره به او پيوست و اهل مدينه از گريه‌اش به تنگ آمدند و به او گفتند : تو از شدت گريه‌اى كه مىكنى ما را آزار مىدهى ؛ او روزها به آرامگاه شهدا مىرفت و به گريه مىپرداخت و شب كه مىشد به خانه‌اش بازمىگشت .\r\nو على بن الحسين ( ع ) او بيش از سى سال براى پدرش گريه كرد و هرگاه مىخواست چيزى بخورد يا بنوشد مىگفت : چگونه بخورم حال آنكه ابا عبد اللّه گرسنه كشته شد و چگونه بنوشم كه ابو عبد اللّه تشنه ، به شهادت رسيد و ديگر رواياتى كه دربارهء غم و اندوه و گريه او در هر مناسبتى در طول حيات آمده است او هرگاه گروهى از شهرهاى مختلف به حضورش مىرسيدند از آن فاجعه برايشان سخن مىگفت و حوادث آن را بر ايشان بازمىگفت و گاه به بازار مىرفت وقتى قصابى را مىديد كه مىخواهد گوسفند يا حيوان ديگرى را سر ببرد به او نزديك مىشد و مىفرمود : آيا به آن آب نوشانده‌اى ؟ پاسخش مىداد : آرى اى فرزند رسول خدا . ما هر وقت خواسته باشيم حيوانى را بكشيم حتما حتى اگر كمى هم شده به او آب مىنوشانيم . آنگاه حضرت به گريه مىافتاد و مىفرمود : ولى ابا عبد اللّه را تشنه ، كشتند .\r\nو از وى نقل است كه روزى به بازار آمد و غريبى را ديد سلامش گفت و از او دعوت كرد تا به خانه‌اش رود و در حضور جمعى از مردم به وى گفت : آيا اگر مرگ به سراغت آيد و تو دور از خانواده‌ات باشى كسى پيدا خواهد شد كه ترا غسل و دفن كند ؟ مردم گفتند : اى فرزند رسول خدا ، همهء ما اين وظيفه را انجام مىدهيم گريه كرد و فرمود : ابا عبد اللّه غريب كشته شد و جسدش سه روز بىغسل و كفن در برابر آفتاب بر زمين افتاده بود .\r\nآن حضرت ، در بيشتر چنين برخوردهايى سعى مىكرد جانها را به هيجان آورد و براى قيام و انقلاب عليه ستم و ستمگرانى كه حرام را حلال مىكنند و ارزشها و اديان\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nرا در راه كاخها و طمعهاى بىحد و مرزشان پايمال مىسازند ، تحريك و آماده كنند اين برخوردها اثر خود را بخشيد و توده‌هاى مسلمان را در حجاز و عراق و جاهاى ديگر براى قيام آماده كرد كوفه سر به عصيان برداشت و مردم آن از برخورد زبونانه‌اى كه با امام حسين داشتند بشدت اظهار پشيمانى كردند و اهل مدينه نيز احساس كردند كه اين فاجعه ، عميقا اسلام را مورد ضربه قرار داد لذا اين اقدام سركشانه يزيد را محكوم ساختند و كارگزارانش را طرد كردند و آن نبردى را پديد آوردند كه فرمانده آن مسلم بن عقبة ، مدينه اين شهر پيامبر را به خون‌آلود و بيش از ده هزار تن از علماى مسلمانان و نيكان آن را به خاك و خون كشاند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nسيما و پوشاك آن حضرت ( ع )\r\nدربارهء سيماى او از فرزدق شاعر نقل شده كه او زيباروى و خوش‌چهره‌ترين مردم و خوشبوترين آنان بود و بر پيشانيش اثر سجود ديده مىشد به همين علت يعنى بسيارى سجود ، لقب ذى الثفنات گرفته بود و در قصيدهء ميمية مشهور وى در توصيف وى آمده است :\r\n- از نور چهره‌اش همچون خورشيدى كه از پرتوافشانىهايش تاريكيها به يك سوى روند ، سياهيها از هم مىشكافد .\r\n- پروردگار چنان عظمت و افتخارى به دو بخشيده كه قلم صنع خود را بر لوح او ، بكمال رسانده است .\r\nاو با اين حال ، در اخلاق و بخشش و مهر و محبتش به فقرا و مستمندان از مردمان زمانهء خود برتر بود و از هر كسى به مسلمانان ، دلسوزتر بود مورد احترام خودى و بيگانه بود زمستان كه مىشد پوشاكى از خز به قيمت پنجاه دينار مىخريد و پس از فصل زمستان آن را مىفروخت و بهايش را ميان مستمندان ، بخشش مىكرد و در تابستان فاخرترين لباسها را مىپوشيد و همچنانكه ابن سعد در طبقاتش تصريح كرده مىفرمود : بگو كسى حرام كرد و در بند آورد آرايش اين جهانى را كه خداوند براى بندگان خويش آماده كرد و شيرينها و خوشيهاى روزى كه ساخت ؟\r\nو از امام محمد باقر ( ع ) نقل است كه فرمود : پدرم امام زين العابدين ( ع ) وقتى زمستان به پايان مىرسيد لباسهايش را به مستمندان مىبخشيد و تابستان نيز كه تمام مىشد لباسهايش را به آنها مىداد بيشتر اين لباسها از خز بود به او گفته مىشد : تو\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nلباسهايت را به كسانى مىدهى كه ارزش آنها را نمىدانند و شايستهء پوشيدنشان نيستند و بهتر آن است كه آنها را بفروشى و بهايش را تصدق دهى . فرمود : من خوش ندارم لباسى را كه در آن نماز گزارده‌ام به فروش رسانم و به تواتر دربارهء او آمده است كه فاخر - ترين لباسها را مىپوشيد و اگر به درگاه خدا بار مىيافت غسل مىكرد و عطر مىزد ، بيشتر امامان نيز در لباس ظاهر خود چنين بودند .\r\nو از اينجا روشن مىشود كه زهد در دنيا كه شعارشان را تشكيل مىداد معنايش اين نبود كه از لذتهاى زندگى چشم پوشند و رياضت كشند بلكه معنايش عمل به خواست خدا و اجتناب از معصيت او و هر آنچه تحريم كرده و عدم چشم‌داشت به آنچه از كالاهاى دنيايى به دست مردم است ، مىباشد . و در حديث آمده است : بالاترين درجات زهد ، پايينترين حد تقوا و پارسايى است .\r\nراويان روايت مىكنند كه ابن عيينة به امام جعفر صادق ( ع ) گفت : جد شما امام امير المؤمنين ( ع ) لباسهاى زمخت مىپوشيد حال آنكه شما لباسهاى فاخر و ابريشمين مىپوشيد . فرمود : ترا چه مىشود اى ابن عيينة على ( ع ) در زمان تنگدستى مىزيست و وقتى گشايشى دست دهد نيكان روزگار از هر كس ديگرى به آنها سزاوارترند .\r\nو امام جعفر صادق ( ع ) در توصيف جد خود امام زين العابدين ( ع ) فرمود : جدم هنگام راه رفتن همچون كسى بود كه كبوترى بر سرش نشسته باشد به هيچ سويى متمايل نمىشد و دستش را تكان نمىداد و وقار و آرامش خاصى داشت .\r\nو در روايت عبد اللّه بن سليمان مىگويد : من با پدرم در مسجد بوديم كه امام زين العابدين ( ع ) وارد شد من ايشان را نمىشناختم روى سر عمامهء سياهى داشت كه طرفين آن را به ميان شانه‌هاى خويش انداخته بود به مردى كه نزديكم بود گفتم : اين مردى كه مىبينم كيست ؟ به من گفت : چرا از آنهايى كه جز اين مرد ، به مسجد وارد شدند از من نمىپرسى . به او گفتم : من هيچ كس را خوش‌اندام و چهره‌تر از او نديدم كه وارد مسجد شد براى همين از تو سؤال كردم . گفت : او امام على بن الحسين ( ع ) است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nامام على بن الحسين ( ع ) در كوفه و شام\r\nامام على بن الحسين ( ع ) در خاندان نبوت و منزلگاه وحى و در خانه‌اى كه دردناكترين رنجها و مصيبتها را كه مىشود تصور كرد در راه خدا متحمل گرديد ، رشد و پرورش يافت و در دوران حساس و لطيف كودكى با درد جانكاه جدش كه در خانه خدا در خون خود غلتيده بود ، آشنا شد و پس از آن نيز همزمان با آغاز جوانى خود با محنت عمويش امام حسن كه بر اثر سمى كه معاوية بن هند جگرخوار ، جگر - پاره‌پاره‌شدهء خود را لمس مىكرد ، آشنا گرديد و در سنين جوانى و در همان حال كه از بيمارى كه از آن رنج مىبرد ، بسترى بود ، كشته شدن پدر و برادران و عموزادگانش و نيز اسارت عمه‌ها و خواهرانش از كربلا به كوفه و از آنجا به شام و در حالى كه سرهاى شهدا و پيشاپيش آنها سر مبارك پدرش بر فراز نيزه‌ها بود ، از پيش چشمانش گذشت و عبيد اللّه - بن زياد و يزيد بن معاويه را مىديد كه براى انتقام‌گيرى و تسكين دل خود دندانهاى پدرش را با چوبدستى كه در دست داشتند زيرورو مىكردند و چندين بار نيز هم اين دو ، در صدد كشتن وى برآمدند كه مشيت الهى مانع از تحقق خواسته آنها شده بود .\r\nو در طبقات ابن سعد آمده كه امام زين العابدين بزرگترين فرزند پدرش بود و در فاجعهء كربلا همراه پدرش بود كه بيمارى و درد ، او را رنج مىداد و ابو مخنف از او ، روايت مىكند كه گفته است : من در آن شبى كه فرداى آن پدرم كشته شد نشسته بودم و عمه‌ام زينب از من پرستارى مىكرد كه در اين حال پدرم به چادر خود رفت جون بردهء ابو ذر غفارى در آنجا بود و مشغول تعمير شمشير خود بود و پدرم اين اشعار را مىخواند :\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n- اى روزگار تفو بر تو كه در همه جاى تو چه يار و ياور كم هستند .\r\n- چه دوست و جان فشان كم‌اند و زمانه كسى ديگر را ( بجاى من ) نمىخواهد .\r\n- و هر فردى راهى را پيش گرفته ؛ و چه زود است كه بايد غزل خداحافظى خواند .\r\nدر اين حال بغض گلويم را گرفت و آن ابيات را تكرار كردم و سپس سكوت كردم و دانستم كه فاجعه نزديك است و عمه‌ام زينب وقتى آن ابيات را شنيد نتوانست خوددارى كند به شتاب خود را به او ( امام حسين ) رساند و فرياد برآورد : تا به كى بايد داغ عزيزان بينم اى كاش مرگ هم امروز زندگى را از من مىگرفت مادرم فاطمه و پدرم على و برادرم حسن ( ع ) مردند و داغشان بر دلم ماند . اى جانشين گذشتگان و اميد بازماندگان . پدرم نگاهى به او انداخت و فرمود : خواهرم مبادا كه شيطان شكيباييت را بگيرد و او را به شكيبايى و نگهدارى از بازماندگانش سفارش كرد .\r\nامام على بن الحسين ( ع ) بسيارى از اخبار فاجعهء كربلا و نبردهايى را كه در آن جريان يافت و نيز سخنرانى پدرش براى كوفيان پيش از شهادت را نقل كرد و در آخرين لحظه‌هاى زندگى پدرش ، بر او وارد شد و وصيتهايش را شنيد و امام حسين ، ارث نبوت و امامت را به وى واگذارد و آخرين سفارش او اين بود كه فرزندم همان سفارشى را كه جدت رسول خدا به على ( ع ) كرد به تو مىكنم همان سفارشى را كه جدت على به عمويت حسن و آنچه را كه عموميت به من سفارش كرد ، به تو مىكنم زنهار از ستم بر كسى كه جز خدا ياورى در برابر تو نمىيابد آنگاه وداعش گفت و عازم آخرين نبردى كه طى آن به شهادت رسيد ، گرديد .\r\nو آنگونه كه در بيشتر روايات شيعه آمده هم او بود كه پدرش امام حسين و ديگر كشتگان از خانواده و يارانش را به خاك سپرد و بنى اسد را از قبر شهدا و نام ايشان مطلع گردانيد بنى اسد روز سيزدهم يا دوازدهم محرم براى به خاك سپردن آنها حاضر شده بودند و اگر درست باشد كه او آنها را به خاك سپرد خروج او به شيوه‌اى كه راويان روايت كرده‌اند تفسير و توجيهى جز مشيت الهى ، ندارد . و هنگامى كه او و عمه‌هاش وارد كوفه شدند مردم به گرد آنها جمع شدند و از آنچه مىديدند ناراحت شده به گريه و نوحه پرداختند به مردم اشاره كرد كه آرام گيرند آنگاه على رغم بيمارى كه از آن رنج مىبرد ايستاد و به سخنرانى پرداخت و با سپاس و ستايش خدا و ياد پيامبر و درود بر او گفت : اى مردم هر كس مرا شناخته كه مىشناسد و آن كس كه مرا نمىشناسد من خود\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبه او مىشناسانم من على بن الحسين بن على بن ابى طالبم من فرزند كسى هستم كه حرمتش شكسته شد و خوشيهايش سلب شده و دارايىاش به يغما رفته و خانواده‌اش به اسارت درآمده‌اند من فرزند كشتهء شط فراتم من فرزند كسى هستم كه ناجوانمردانه كشته شد و همين افتخار براى او كافى است ، و سپس نامه‌ها و پيمانهاى مردم كوفه و برخورد زبونانه‌اى را كه داشتند خاطرنشان ساخت و مردم به ادعاى راوى ، به گريه و زارى افتادند اگر چه من در تمامى آنچه راجع به سخنرانى او و عمه‌هايش گفته شد ترديد دارم زيرا ابن زياد اجازه‌شان نمىداد كه دست به چنين اقدامهايى بزنند و افكار عمومى مردم را تحريك كنند و احساسات آنها را برانگيزانند ، او به هنگام آمدنشان به كوفه تمام اقدامهاى احتياطآميز را به عمل آورده و مجالى براى دم زدن ، باقى نگذارده بود .\r\nو هنگامى كه به اتفاق عمه‌هايش بر ابن زياد لعنت اللّه عليه وارد شد آنچنان كه راويان مدعيند ابن زياد به او گفت : تو كيستى ؟ گفت : من على بن الحسين هستم . پاسخش داد : مگر نه آنكه خداوند على بن الحسين را كشته است . امام پاسخش داد : برادرى داشتم كه نامش على بود و مردم او را كشتند ، ابن زياد گفت : نه خداوند او را كشت .\r\nامام فرمود : خداوند به هنگام مرگ هر كس ، جانش را مىستاند . ابن زياد بخشم آمد و گفت : آيا جرأت مىكنى و جوابم مىدهى . و به دژخيمانش دستور قتل او را داد كه عمه‌اش زينب به او آويخت و در آغوشش گرفت و گفت : اى ابن زياد هر چه از خون ما ريخته‌اى بس است به خدا سوگند كه از او جدا نخواهم شد و اگر مىخواهى او را بكشى مرا نيز بكش . كه از او درگذشت و رهايش ساخت .\r\nو هنگامى يزيد بن معاويه طى نامه‌اى به عبيد اللّه به او دستور داد سر مبارك امام حسين و سر ديگر شهدا را همراه اسرا به شام ارسال دارد ، او آنان را همراه مخفر بن ثعلبة - العائدى و شمر بن ذى الجوشن و گروهى از سربازانش گسيل كرد ، امام زين العابدين ( كه در اين كاروان جزو اسرا بود ) بنا به توصيفى كه راويان از او مىكنند در بند آهنين بود و هنگامى كه به شام رسيدند مردم با شادى فراوان و سرور زايد الوصف ، به استقبالشان آمدند .\r\nو در كامل البهايى و البحار به نقل از سهل بن سعد ساعدى آمده كه او گفته است :\r\nعازم بيت المقدس بودم كه در سر راه گذرم به شام افتاد ديدم كه در اين شهر رودها جارى و درختان پربار و مردم همه جا را به پرده و حرير و ديباج آراسته بودند و شاد و خوش‌حال بودند زنان مشغول رقص و آواز و بزن و بكوب بودند پيش خود گفتم : براى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاهل شام عيدى را نمىشناسم كه ما از آن بىخبر باشيم لذا به گروهى كه مشغول صحبت با يكديگر بودند نزديك شدم و به آنها گفتم : مردم آيا شما در شام عيدى داريد كه ما از آن بىخبريم . گفتند : پيرمرد مثل اينكه در اينجا غريب هستى به آنها گفتم : من از ياران پيامبر ( ص ) سهل بن سعد ساعدى هستم و رسول خدا را ديده و سخنانش را شنيده‌ام .\r\nگفتند : در شگفت نيستى كه اينك از آسمان خون ببارد و زمين مردمش را بكام خود گيرد ، به آنها گفتم براى چه ؟ گفتند : اين سر امام حسين ( ع ) است كه از سرزمين عراق براى يزيد بن معاويه به هديه آورده مىشود ؛ گفتم : شگفتا سر امام حسين را مىآورند و مردم آنگونه كه شاهدم خوش‌حالى مىكنند ، از كدام دروازه وارد مىشود ؟ آنها به دروازه‌هايى كه به آن باب الساعات مىگفتند اشاره كردند . همانگونه كه مشغول صحبت بوديم پرچمهايى را ديديم كه پياپى وارد مىشوند و جنگجويى را ديديم كه نيزه‌اى بدست داشت و بر آن سر امام حسين كه از هر چهره‌اى به چهرهء پيامبر خدا شبيه‌تر بود ، قرار داشت و در پى او زنان را كه بر شترانى روباز سوار بودند آوردند من به اولين زن نزديك شدم و گفتم : اى زن تو كيستى ؟ گفت من سكينه دختر امام حسين هستم ، به او گفتم : آيا به چيزى نياز دارى من سهل بن سعد ساعدى هستم كه جدت رسول خدا را ديده‌ام ، گفت : اى سهل ! به اين كسى كه سر امام حسين را بدست دارد بگو كه جلوى ما قرار گيرد تا نگاه مردم از زنان رسول خدا منصرف شود . سهل بن سعد مىگويد : به كسى كه سر را در دست داشت نزديك شدم و به او گفتم : آيا مىتوانى خواسته‌ام را برآورده كنى و از من چهارصد دينار بگيرى . گفت : خواسته‌ات چيست ؟ گفتم : سر مبارك را پيشاپيش زنان ببر ، اين كار را كرد و مبلغ را به او پرداختم . و در روايت ديگرى كسى كه از سهل درخواست كرد چيزى به حامل سر مبارك بدهد امام زين العابدين ( ع ) بود آنگاه يزيد بن معاويه اشراف و سران شام را فرا خواند و به دور خود نشاند و دستور داد تا على بن الحسين و سرها و اسرا نزد وى آورده شوند آنها را در حالى كه با طناب پيچيده شده بودند وارد كردند على بن الحسين به او گفت : ترا به خدا اى يزيد مىدانى كه اگر پيامبر ما را به چنين حال و روزى ببيند چه مىكند همهء حاضران بنابه آنچه در برخى روايات آمده ، به گريه افتادند يزيد دستور داد طنابها را پاره كنند و وقتى كه سرها را پيش پايش گذاردند اين شعر را خواند :\r\n- فرق سرهاى مردان بزرگى را كه بر خود ستم كرده‌اند و طردشان كرده‌ايم ، مىشكافيم .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو يحيى بن الحكم برادر مروان بن الحكم در مجلس حاضر بود و هنگامى كه شادى و خوش‌حالى يزيد را ديد اين دو بيت را سرود :\r\n- در سرزمين طف ، اجسادى به خون غلطيده كه نسبت خويشاوندى ايشان با پيامبر ( ص ) ، بسى از خويشى ابن زياد پست و فرومايه نزديكتر است .\r\n- نسل و فرزندان بنى اميه به فراوانى ريگها شد ؛ ولى دختر پيامبر خدا ( ص ) ، بدون نسل گرديد .\r\nيزيد با دست ضربه‌اى به سينه‌اش زد و گفت : ساكت شو و رو به على بن الحسين كرد و گفت : پدرت رشته خويشاوندانم را بريد و حق مرا ناديده گرفت و در قدرت ، به مبارزه با من برخاست و لذا خداوند همين را كه مىبينى بر سر او آورد . على بن - الحسين ( ع ) در پاسخش فرمود : هيچ مصيبتى و بلايى در زمين و در نفسهاى خود شما نرسد مگر آنكه در كتاب ( لوح محفوظ ) ثبت است پيش از آنكه زمين و شماها را بيافرينيم ! همانا دانستن و شمردن آن و رسانيدن و نگاهداشتن اندازهء آن و بازداشت آن بلاها و مصيبتها براى خداوند آسان است تا شما اندوه مبريد بر آنچه از دست شما شده و شادى نبريد به آنچه خداوند در اين دنيا به شما داده كه خداوند لاف‌زن خرامان و خويشتن‌ستان را هيچ دوست ندارد . ( آيات 22 و 23 سورهء حديد ) . يزيد به پسرش خالد گفت : پاسخش را بده و او نمىدانست چه بگويد لذا خود يزيد به او گفت به امام بگويد : هر چه به شما از مصيبت برسد به سبب كاركرد دستهاى شماست و خداوند از بسيارى از آنها فرو مىگذارد ( آيه 30 از سورهء شورى ) .\r\nامام زين العابدين در جوابش فرمود : اى فرزند معاويه و هند و صخر ، مىدانى چرا نبوت و امامت پيش از آنكه تو به دنيا بيايى بر پدران و اجدادم فرود آمده است ، جدم على بن ابى طالب در بدر و احد و احزاب پرچم پيامبر خدا ( ص ) را بدست داشت و پدر و جدت تو پرچم كفر را بدست داشتند واى بر تو اى يزيد اگر بدانى كه چه كرده‌اى و چه بلايى بر سر پدرم و اهل بيت او آورده‌اى به كوهها مىگريختى و به ميان خاكسترها مىنشستى و پريشانى و غم و اندوه سراپايت را فرا مىگرفت و بدان كه در روزى كه مردم براى رستاخيز گرد هم مىآيند ، ننگ و رسوايى و پشيمانى سزايت خواهد بود .\r\nراويان روايت كرده‌اند كه يزيد بن معاويه دستور داد يكى از يارانش بر بالاى منبر رود و على و حسن و حسين را به باد ناسزا گيرد و به تمجيد و ستايش از معاويه بپردازد . سخنران بالاى منبر رفت و معاويه را مورد ستايش قرار داد و على و حسن و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nحسين را به باد ناسزا گرفت ، امام سجاد به او گفت : واى بر تو اى گوينده كه رضا و خشنودى مخلوق را با خشم خالق خريدى پس منتظر آتش دوزخ باش آنگاه رو به يزيد كرد و فرمود : آيا اجازه‌ام مىدهى كه بر فراز اين منبر روم و سخنانى گويم كه باعث خشنودى خدا باشد و حاضران را اجر و ثوابى دربرداشته باشد . يزيد اجازهء چنين كارش نداد برخى از كسانى كه در جمع حاضر بود به او گفتند : به او اجازه ده اى امير ببينيم چه مىگويد . يزيد در پاسخشان گفت : اگر بر فراز منبر رفت پايين نمىآيد مگر آنكه مرا و خاندان ابو سفيان را به رسوايى كشاند . به او گفته شد : مگر اين جوان چه‌كار مىتواند بكند . و در پاسخ آنچنان كه راويان مدعيند به آنها گفت : او از خاندانى است كه دانش از سر و رويشان مىبارد . بالاخره حضار آن قدر از وى خواستند تا اينكه اجازه سخنش داد . امام بر منبر رفت و پس از ستايش و حمد خداوند فرمود : اى مردم به ما شش چيز داده شده و به هفت فضيلت آراسته‌ايم به ما دانش و بردبارى و عطوفت و فصاحت و شجاعت و محبت دل مؤمنان داده شد و فضيلتمان در آن است كه پيامبر برگزيدهء خدا ( ص ) و صديق و طيار و شير خدا و شير پيامبر خدا و بانوى زنان و امامان اين امت از ماست آنگاه فرمود :\r\nاى مردم هر كس مرا شناخته كه شناخته و هر كس نمىشناسد از حسب و نسبم آگاهش مىكنم من فرزند مكه و منى هستم ، من فرزند زمزم و صفايم من فرزند آنم كه زكات را به دامنش كشيد من فرزند آنم كه از همه بهتر پوشيد و لباس دربركرد من فرزند آنم كه از همه بهتر كفش بپاكرد و پاى برهنه بود من فرزند آنم كه از همه بهتر سعى و طواف كرد من فرزند آنم كه از همه بهتر به حج خانهء خدا رفت و خداى را لبيك گفت ، من فرزند آنم كه بر اسب « براق » راهى آسمانها شد من فرزند كسى هستم كه شبانه از مسجد الحرام به مسجد الاقصى برده شد . من فرزند آنم كه جبرئيل او را به سدرة - المنتهى برد ، من فرزند آنم كه نزديك شد و فرود آمد تا به اندازهء دو كمان يا نزديكتر گشت ( آيه 8 و 9 سورهء النجم ) و من فرزند آنم كه براى فرشتگان در آسمان نماز خواند من فرزند آنم كه خداوند بر او وحى كرد فرزند محمد مصطفى و على مرتضايم من فرزند كسى هستم كه بزرگان خلق را وادار به گفتن لا إله الا اللّه كرد من فرزند آنم كه همراه پيامبر خدا ( ص ) با دو شمشير نبرد كرد و دو بيعت كرد و با دو نيزه به جنگ پرداخت و دو بار هجرت كرد و در بدر و حنين رزميد و حتى يك لحظه به خدا كفر نورزيد و همچنان ادامه داد و من و من گفت و ويژگيهاى دو جد بزرگوارش رسول خدا ، امير المؤمنين و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nپدرش ابا عبد اللّه را بر جمع حاضران بيان مىكرد و وقايعى را كه در كربلا اتفاق افتاد به يادها مىآورد تا اينكه مردم به گريه و زارى افتادند يزيد آنگونه كه روايت مدعى است ترسيد كه مردم شام عليه او بپاخيزند لذا به اذان‌گو دستور اذان داد وقتى اذان اذان‌گو « اللّه اكبر » گفت حضرت فرمود : هيچ چيز از خدا بزرگتر نيست و هنگامى كه گفت :\r\nاشهد ان لا إله الا اللّه امام فرمود : گوشت و خون و پوست و مويم بدان گواهى داده است و هنگامى كه گفت : اشهد ان محمدا رسول اللّه على بن الحسين رو به يزيد بن معاويه كرد و به او گفت : اين محمد جد من يا جد تست ؟ اگر مدعى آنى كه جد تست دروغ گفته‌اى و كفر ورزيده‌اى و اگر مدعى آنى كه او جد منست پس چرا عترت او را به قتل رساندى .\r\nراوى به همين جا گفتگوى ميان امام زين العابدين و يزيد بن معاويه را بپايان مىبرد و مىافزايد كه در مجلس يزيد يكى از احبار يهود حاضر بود و به يزيد گفت :\r\nاين جوان كيست ؟ گفت : او على بن الحسين است . آن يهودى از جد و پدر و مادرش پرسيد نسبش را برايش بازگفت تا اينكه به رسول خدا ( ص ) رسيد يهودى گفت : اى سبحان اللّه شما به همين زودى فرزند دختر پيامبرتان را كشتيد چه بد پس از او با خاندانش برخورد كرديد به خدا قسم اگر موسى بن عمران نواده‌اى از خود بجاى مىگذاشت گمان مىكنم كه او را پس از خدا مىپرستيديم و شما ديروز با پيامبرتان بدرود گفتيد و بر فرزندش يورش آورديد و او را كشتيد چه امت پستى هستيد .\r\nراوى در ادامه مىگويد : روزى امام زين العابدين از محلى كه يزيد براى اسرا معين كرده بود خارج گرديد و در همان حال كه در يكى از بازارها قدم مىزد منهال بن عمر به او برخورد كرد و از حالش پرسيد امام ( ع ) به او فرمود : ما را همچون بنى اسرائيل در ميان آل فرعون بدان كه فرزندانشان را مىكشتند و زنانشان را زنده مىگذاشتند ؛ آنگاه امام به او فرمود : اى منهال تا ديروز اعراب بر ديگران فخر مىفروختند كه محمد از آنهاست و قريش بر ديگر اعراب فخر مىفروخت كه محمد از اوست و ما خاندان او هستيم كه اينك حقمان غصب شده و كشته شده و آواره گشته‌ايم آرى اى منهال ما اين گونه بوديم و اين چنين شديم .\r\nو در روايت ديگرى امام ( ع ) علاوه بر سخنان فوق به او فرمود : حال كسى كه بدست يزيد بن معاويه اسير است چگونه مىتواند باشد .\r\nيزيد بن معاويه آنچنان كه در الملهوف آمده است به امام زين العابدين قول داده بود كه سه خواستهء او را برآورده كند ، روزى به آن حضرت گفت : سه خواسته‌اى را كه وعده\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبرآوردن آنها را به تو داده بودم ، بيان كن . امام به او فرمود : اول اينكه چهرهء پدرم را بر من بنما تا از نگاه كردن به آن مايه گيرم و دوم اينكه آنچه را از ما گرفته شده به ما بازگردانى و سوم اينكه اگر تصميم به كشتن من گرفتى كسى را با اين زنان همراه كنى تا به ديار جدشان رسول خدا بازگردانده شوند . يزيد به زعم راوى به او گفت : در مورد سر پدرت آن را هرگز نخواهى ديد و در مورد زنان جز تو كسى آنها را به مدينه باز نخواهد گرداند و در مورد آنچه از شما گرفته شد من چندين برابر قيمت آن به شما بازپس خواهم داد .\r\nامام ( ع ) به او فرمود : در مورد مال و ثروت تو ما آن را نمىخواهيم و ارزانى خودت باد من براى اين آنچه را كه از ما گرفته شد از تو خواستم چون در ميان آنها ، دوك پشم‌ريسى ، مقنعه و گردن بند و پيراهن جده‌ام فاطمه زهرا بود ، يزيد دستور داد آنها را به وى بازگردانند و دويست دينار هم به آنها افزود كه آنها را گرفت و ميان فقرا تقسيم كرد .\r\nيكى از راويان روايت مىكند كه يزيد بن معاويه امام زين العابدين را مخير گرداند كه يا در شام بماند و يا به مدينه بازگردد كه امام بازگشت به مدينه را برگزيد يزيد نيز آنان را مهيا ساخت و كسى را براى ادارهء آنها همراهشان كرد تا در راه مراقبت از آنان را به عهده داشته باشد ، آنها از راهنماى خود خواستند كه سر راه از كربلا بگذرند و او پذيرفت . قبلا جابر بن عبد اللّه انصارى و گروهى از بنى هاشم بار سفر به زيارت قبر امام حسين ( ع ) بسته بودند و يك روز پيش از رسيدن اسرا به كربلا وارد شدند ، در همان حال كه جابر بن عبد اللّه انصارى و همراهانش به ميان قبرها در رفت و آمد بودند كاروان امام از سوى شام بر ايشان نمودار گشت جابر بن عبد اللّه نابينا بود راهنمايش به او گفت من يك سياهى مىبينم كه از سوى شام به سوى ما روان است و ترسيد كه مبادا كاروان متعلق به يكى از پيروان يزيد يا ابن زياد است ، جابر به او گفت : برو و به شتاب از آن برايمان خبر آور كه اگر از پيروان ابن زياد بود به جايى پناه ببريم و اگر كاروان متعلق به على بن الحسين و عمه‌ها و خواهرانش بود كه در اين صورت تو در راه خدا آزادى .\r\nاو نيز رفت و به سرعت بازگشت و گفت : اى جابر برخيز و به استقبال از زنان پيامبر خدا بشتاب ، اين زين العابدين است كه همراه عمه‌ها و خواهرانش مىآيد ، جابر برخاست و پاى برهنه پيش رفت و خود را به امام زين العابدين رساند خود را بر وى انداخت و بوسيدش و گريه كرد آنچنان گريه مىكرد كه زمين به لرزه درآمده بود ، امام زين العابدين ( ع ) به او فرمود : اى جابر در همينجا بود كه مردانمان كشته شدند و كودكانمان سر بريده شدند و زنان ما به اسارت درآمدند و خيمه‌هاى ما به آتش كشيده\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nشدند .\r\nابن طاووس در كتاب خود الملهوف مىگويد وقتى آنها به كربلا رسيدند جابر بن عبد اللّه و گروهى از بنى هاشم و مردانى از خاندان پيامبر ( ص ) را ديدند كه به زيارت قبر حسين آمده بودند و با ديدن يكديگر به گريه و نوحه و عزادارى پرداختند و گروهى از قبايل در نزديكى كربلا و مقيم كنار فرات نيز به آنها پيوستند و بعد از چند روزى كاروان بنا به روايتى كه به توصيف عزيمت اسرا از عراق به شام و از آنجا از راه كربلا به حجاز پرداخته آورده‌اند ، عازم مدينه شد .\r\nراويان همچنين برخوردهاى امام زين العابدين ( ع ) در راه خود به شام و نيز در دمشق را روايت كرده و به او و سر مبارك امام حسين كراماتى را در راه و در مجلس يزيد بن معاويه نسبت داده‌اند كه اگر چه ياراى نقد و تحقيق نمىآورند ولى از آنها و از قدرت خداوند متعال نمىتوان بعيد دانست و مىتوان پذيرفت خداوند به اولياء خود كه دعوتش را لبيك گفته و عزيزترين و گران‌مايه‌ترين چيز خود را در راه او بذل كردند ، چنين كراماتى را عطا كند .\r\nولى آنچه ترديدى در آن نيست اينكه يزيد بن معاويه و همدستان نابكارش در كربلا با امام حسين و در كوفه و شام با اسرا به گونه‌اى كه در تاريخ عرب نظير ندارد و سابقه نداشته ، زشت‌ترين و قبيح‌ترين رفتارها را داشته‌اند و اينها همه از يزيدى كه اينهمه بىبندوبار بود و حتى در ميان اعضاى خاندانش عنصر بىهمتايى در وقاحت و سركشى بود بعيد نيست ولى جزئيات و حوادثى را كه مؤلفين دربارهء كشته شدن امام حسين و حوادث پس از آن روايت كرده‌اند بيشتر روايات مربوط از نوع مراسيل هستند و اندكى از آنها كه با سند ارائه شده‌اند نيز داراى عيبهايى هستند كه همه وقتى نيمى از جزئيات را دربرندارد همچنانكه بنده ترديدى ندارم كه دوستداران و داستانسرايان نيز در رواياتى كه فراوان در اين باره نگاشته شده‌اند ، نقش داشته‌اند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nامام زين العابدين ( ع ) در مدينه\r\nبرخى راويان مدعيند كه وقتى امام زين العابدين ( ع ) به نزديكى مدينه رسيد رحل اقامت افكند و چادرش را نصب كرد و زنان را در آن پياده كرد بشر بن جذيم همراهش بود به او فرمود : اى بشر ، خداوند پدرت را كه شاعرى بود ، رحمت كند آيا اندكى از هنر پدرت را دارى ؟ گفت : آرى اى فرزند رسول خدا ، فرمود : بنابراين به مدينه برو و خبر شهادت ابا عبد اللّه را به گوش مردم آنجا برسان . بشر مىگويد :\r\nسوار بر اسبم شدم و به راه افتادم و به مدينه رسيدم ، وقتى به مسجد پيامبر ( ص ) رسيدم صداى گريهء خود را بلند كرده و اين ابيات را سروده و خواندم :\r\n- اى اهل يثرب ديگر جاى شما در اين شهر نيست ؛ حسين كشته شد و بايد كه همچون سيل اشك بريزيد .\r\n- تن او در كربلا به خون آغشته است و سر مبارك او بر سر قنات ، آويزان است .\r\nسپس گفتم : اى اهل مدينه ، اين على بن الحسين است كه به همراه عمه‌ها و خواهرانش به سرزمين شما آمده و در خانهء شما رحل اقامت افكنده‌اند و من فرستادهء اويم و جاى وى را به شما نشان مىدهم راوى مىافزايد كه در اين حال در مدينه هيچ زنى باقى نماند مگر آنكه از خانه‌اش بيرون آمده باشد هركس در مدينه بود گريه كنان و نالان بيرون آمد .\r\nبشر بن جذيم مىگويد : وقتى خبر شهادت امام حسين را به اهل مدينه رساندم و همه بيرون آمدند اسبم را سوار شده و بازگشتم ديدم مردم از شدت ازدحام راه را گرفته و حركت دشوار شده است بنابراين از اسبم به زير آمدم و پياده راه پيمودم تا بالاخره به چادرى كه امام على بن الحسين در آن بود نزديك شدم امام به دنبال ازدحام\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمردم به گرد چادر او بيرون آمد تكه پارچه‌اى بدست داشت كه اشكهاى خود را با آن پاك مىكرد نوكر آن حضرت چهار پايه‌اى را برايش آورد و حضرت بر آن نشست در حالى كه نمىتوانست از گريه و زارى خوددارى كند صداى گريه و شيون مردم از هر سوى بلند شد آنها شهادت پدرش را تسليتش مىگفتند با دست به مردم اشاره كرد تا ساكت شوند و آنگاه فرمود : سپاس و ستايش خداى را كه پروردگار جهانيان است و مالك روز جزا و آفريننده تمامى خلق و كسى كه دور شد و به آسمانها بلندى گرفت و نزديك شد و رازها را شنيد او را بر هر مصيبت بزرگى و فجايع زمانه و دردناكترين فاجعه‌ها و سوزناكترين شكنجه‌ها و بزرگترين بدبختيها و مصيبتهاى ناگوار و دردناك و سنگين و طاقت‌فرسا و زشت ، ستايش و سپاس مىگوييم .\r\nآنگاه فرمود : اى مردم خداوندى كه همواره سپاسش باد ما را به مصيبتهاى بزرگى بيازمود و در اسلام شكاف و رخنه بزرگى پديد آمد پدرم ابا عبد اللّه و خاندانش كشته شدند و زنان و كودكانش به اسارت درآمدند و سر مبارك او را در شهرها و بر سر نيزه گرداندند و اين مصيبتى است كه مانند آن نبوده است .\r\nاى مردم كدام يك از مردان شما پس از كشته شدنش شاد مىشوند و كدام دلى است كه به خاطر او به درد نيايد و كدام چشمى است كه اشكش را نگهدارد و از سرازير شدنش جلوگيرى كند و كدام قلبى است كه به خاطر كشته شدن او به درد نيايد و كدام دلى است كه به زاريش ننشيند و كدام گوشى است كه اين مصيبت وارده بر اسلام را بشنود و كر نشود .\r\nاى مردم ما اينك بدون هيچ جرم و گناهى آواره و سرگردان و رانده شده‌ايم ما سابقه اين كار را در مورد اجدادمان سراغ نداريم و اين يك بدعت است به خدا سوگند حتى اگر پيامبر ( ص ) همچنانكه در وصيت به ما عمل كرد در جنگ با ما نيز پيشقدمشان مىشد چيزى بيش از آنكه با ما كردند نمىتوانستند بكنند ما از اين مصيبتى كه جانكاهتر و دردناكتر و تلخ‌تر از آن نيست بر ما وارد شده به خدا پناه مىبريم و انا للّه و انا اليه راجعون مىگوييم و از آنچه بر ما رفته به خدا شكايت مىكنيم كه او پرقدرت و انتقام‌گيرنده است .\r\nسخنرانى آن حضرت غم و اندوه را در دل توده‌هاى جمع آمده به گرد او برانگيخت و آنجا از شدت گريه و شيون جمع ، به لرزه افتاد مسلمانان تلخى آن مصيبتى را كه اسلام را نشانه گرفته بود حس كردند و جانهاى سرد آنان را گرمى تازه‌اى بخشيد و در\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nروانهاى از كار افتاده‌شان روح مبارزه و دفاع از كرامتى كه از هر سو خطر احاطه‌اش كرده بود ، اميد و در درون هر مسلمانى كه ياراى ياريش داشت و يارى نكرد و دعوتش را شنيد و پاسخ نگفت احساس گناه و شرم ، نطفه زد و جامعه اسلامى شاهد قيامها و حركتهايى گرديد كه از سوى كسانى كه اينك احساس گناه و كوتاهى مىكردند ، صورت مىگرفت آنها احساس كردند كه شرف و كرامت مسلمانان پس از كشته شدن امام حسين اين دردانه پيامبر خدا و به اسارت درآمدن زنان و كودكانش ، لگدمال يزيد بن معاويه و امويها ، شده است و لذا پس از گذشت تنها سه سال از كشته شدن حسين در مدينه و اطراف آن قيام توابين و مختار بن عبيدة الثقفى و مسلمانان ، صورت گرفت شهادت امام حسين ، قيام كنندگان را نيرو مىبخشيد و آنان را بر آن مىداشت تا زبونى يارى نكردن او و سر فرود آوردن در برابر ستمگران و يارانشان را جبران كنند ، از آن پس و پياپى انقلابها عليه حكومت اموى علم شد كه نبرد كربلا با ارزش والايى كه در فداكارى و جانفشانى در راه حق بجاى گذارده بود ، نيرو و قدرتشان مىبخشيد و بالاخره توانستند دولت امويها را در هم بشكنند و حكومت عباسيها به قيمت نبرد كربلا و آنچه بر حسين و ياران بزرگوارش آمد ، شكل گرفت و تأسيس شد و قيامها و انقلابهايى كه روح كربلا راهبر آنها بود عليه ظلم و فساد و طغيان به مدت دهها و بلكه صدها سال ، ادامه يافت .\r\nامام زين العابدين پس از پايان گرفتن سخنرانى خود و در حالى كه اشك از چهره‌اش سرازير بود وارد مدينه گرديد شهر را وحشت‌زده يافت مردمش را غم و اندوه فرا گرفته بود خانه‌هاى آن را خالى يافت تو گويى صاحبانشان را تسليت مىگفتند و خود كارى به كار مردم نداشت ، ديگر هيچ چيز اين دنيا و مردمان آن برايش اهميت نداشت در سالهاى نخست اقامتش در مدينه به گريه و زارى بر پدر و برادران و عموزادگان خود پرداخت بطورى كه محدثين او را در شمار گريه‌كنندگان آورده و گفتند كه او مدت بيست سال يا بيشتر از آن بر پدرش گريه كرد .\r\nو در حلية الاولياء با سندى كه به ابو حمزهء ثمالى منتهى مىشود از امام جعفر صادق ( ع ) روايت شده كه او فرمود : از امام زين العابدين درباره بسيارى گريه‌اش سؤال شد فرمود : مرا سرزنش مكنيد يعقوب پيامبر ( ع ) تنها يك فرزند خود را گم كرد و براى او آن قدر گريه كرد كه چشمانش از شدت اندوه سفيد شد و من چهارده تن از خانوادهء خود را ديدم كه كشته بر دشت كربلا افتاده بودند آيا فكر مىكنيد اندوه و\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nغم اينان از دلم بزدايد .\r\nو ابن شهر آشوب از امام صادق ( ع ) روايت كرده كه فرمودند : هرگاه خوراكى پيش ايشان مىگذاشتند حضرت به گريه مىافتادند يكى از خدمتكاران به ايشان گفت :\r\nقربانت گردم اى فرزند رسول خدا مىترسم از بىغذايى ، هلاك گرديد ، در پاسخش فرمود : من شكايت از غم و اندوهم را به خدا مىبرم و چيزهايى از سوى خدا مىدانم كه شما نمىدانيد من هرگاه به خاك و خون افتادن فرزندان فاطمه را به ياد مىآورم بغض گلويم را مىفشارد .\r\nو صدوق در الخصال روايت كرده كه او مدت بيست سال بر پدرش اشك ريخت و خدمتكارش به او گفت : اكنون ديگر وقت آن است كه اندوهت پايان گيرد ، پاسخش داد : چه مىگويى يعقوب پيامبر ( ع ) دوازده فرزند داشت كه وقتى خداوند يكى از آنها را از وى دور گرداند از بسيارى گريه بر او چشمانش سفيد شد و موهايش به سپيدى گراييد و كمرش از شدت غم ، خم گرديد حال آنكه فرزندش در همين دنيا زنده بود و من نگاهم به پدرم ، برادرم ، عمويم و هفده تن از مردان خانواده‌ام كه در اطرافم كشته افتاده بودند ، افتاده حال چگونه مىخواهى غم و اندوهم پايان گيرد .\r\nاين مطلب ميان راويان و همه كسانى كه به سيره و تاريخ زندگى وى پرداخته‌اند شهرت يافته است او اضافه بر آن از هر فرصتى براى بازگويى آنچه بر اهل بيتش رفت ، استفاده مىكرد به بازار قصابها در مدينه مىرفت و با آنان به صحبت مىنشست و از آنها جويا مىشد كه آيا گوسفندى را كه مىخواهند بكشند آب داده‌اند يا نه . و وقتى مىشنيد كه مىگفتند ما پيش از كشتن گوسفند كمى هم شده آب به آن مىآشاميم به گريه مىافتاد و مىفرمود : ابا عبد اللّه را تشنه و غريب كشتند ، آنها نيز با گريه او به گريه مىافتادند و بدين ترتيب صداى گريه و زارى و شيون بلند مىشد و مردم به گرد او جمع مىشدند .\r\nايشان وقتى غريبى را در راه مىديدند به ضيافت خود دعوتش مىكردند آنگاه گريه كرده و مىگفتند : ابا عبد اللّه گرسنه و تشنه در فاجعه كربلا به شهادت رسيد و از اين گونه برخوردهايى كه در سالهاى نخستين كشته شدن پدرش از خود نشان مىداد تا دلهاى مردم را سرشار كينه و نفرت نسبت به ستمگران و خشم نسبت به يزيد بن - معاويه و حكومت او سازد و آنان را براى قيام و انقلاب به هنگامى كه فرصت مناسب باشد ، آماده مىفرمود . عمهء او زينب كبرى را نيز در چنين گونه حركتهاى سياسى در پوشش برانگيختن غم و اندوه و عواطف و خشم و نفرت توده‌ها عليه يزيد و حكومت\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاو ، با وى مشاركت مىكرد بر اثر اين اقدامها ، بر فضاى مدينه ، نگرانى و اضطراب سايه افكنده بود و هر دم امكان برآشفتن اوضاع مىرفت به گونه‌اى كه عمرو بن سعيد - الاشوق به عنوان مرد اول مدينه را بر آن داشت تا طى نامه‌اى به يزيد بن معاويه پرده از خطرات و تهديدهايى كه بر اثر برخوردهاى بانو زينب دختر على ( ع ) ممكن است تاج و تخت او را نشانه رفته است ، برگيرد .\r\nاز جمله در اين نامه آمده بود : وجود او در مدينه باعث تحريك احساسات و هيجان مردم است او زنى بليغ و تيز و داناست و به اتفاق عده‌اى از همراهانش تصميم گرفته اقدام به انقلاب كند تا انتقام برادرش حسين را گرفته باشد . و يزيد در جوابش به او دستور داد تا فعاليتهاى او را كنترل كند و ميان مردم و او جدايى افكند « 1 » .\r\nطبيعى است فعاليتى كه بانو زينب بدان دست مىيازيد از بازگو كردن و تكرار آن فاجعه و گريه و زارى پياپى كه باعث تحريك عواطف مردم و آماده ساختن آنها به قيام عليه يزيد و حكومت ستمگرانه‌اش كه اينك و پس از كشته شدن امام حسين ( ع ) ديگر ترس از هيچ كس و هيچ نيرويى ندارد - فراتر نمىرفت و امام زين العابدين ( ع ) و عمه‌اش بانو زينب موفق شدند مردم را براى انقلاب ، كاملا آماده سازند اين مردم تنها در پى جرقه‌اى براى منفجر شدن بودند .\r\n\r\n\r\n","description":"","footnote":"\r\n( 1 ) زينب الكبرى نوشتهء جعفر نقدى صفحهء 120 و 122 و نيز بطلة كربلا نوشتهء دكتر بنت الشاطى .\r\n","page_name":" 142 ","page_number":142},
  {"content":"\r\n\r\n\r\nشمه‌اى از قيامهايى كه بدنبال فاجعه كربلا مطرح شدند\r\nيكى از راويان روايت كرده است كه عثمان بن محمد بن ابى سفيان والى مدينه ، هيئتى از اهل مدينه را كه عبد اللّه بن حنظلة انصارى معروف به غسيل الملائكة و عبد اللّه - بن ابى عمرو بن حفص بن مغيره مخزومى و منذر بن زبير و گروهى از اشراف و بزرگان مدينه را نزد يزيد بن معاويه فرستاد ، وقتى آنان به حضور يزيد رسيدند يزيد بن معاويه آنان را گرامى داشت و مورد محبت و مهر خود قرار داد و هداياى بسيارى به آنان بخشيد ، آنها بىتوجهى و بىبندوباريش بىبندوباريش را نسبت به دين و اخلاق و همه ارزشها و مقدسات را ديده بودند و لذا وقتى به مدينه بازگشتند به دشنام و ناسزاگويى به يزيد پرداختند و پرده از فسق و گستاخى و بىبندوباريش برگرفتند و سر از طاعتش برداشتند آنگونه كه از مورخينى چون مسعودى و ديگران برمىآيد از جمله مهمترين علت خشم و نفرت مردم نسبت به او كشتن امام حسين بود ، حتى دشمنان علويها نيز از اين موضوع به سود خويش بهره‌بردارى كردند چه شاهد آن بودند كه همه مالامال خشم و نفرت نسبت به يزيد و خاندان او شده‌اند . طبرى در تاريخ خود و ابن اثير در كامل و ابن كثير در البداية و النهاية آورده‌اند كه : هنگامى كه امام حسين ( ع ) در سال شصت و يك به شهادت رسيد عبد اللّه بن زبير به ميان اهل مكه برخاست و كشته شدن او را محكوم كرد و بويژه مردم كوفه و بطور كلى مردم عراق را مورد سرزنش قرار داد و قاتلانش را لعن و نفرين كرد و گفت : مردم عراق خيانت پيشه و فاجرند و اهل كوفه بدترين كسان در ميان اهل عراقند آنها امام حسين را فرا خواندند تا ياريش كنند و او را حاكم خود گردانند ولى وقتى نزد آنها رفت عليه او برخاستند و به او گفتند يا بايد\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nخود را تسليم ما كنى تا ترا نزد ابن زياد بريم و او در مورد تو تصميم بگيرد و يا اينكه به جنگ بپردازى . ولى او و يارانش گروه اندكى بودند كه بايد در برابر انبوه لشكريان به جنگ مىپرداختند و خداوند هم كه كسى را از علم غيب در مورد كشته شدنش آگاه نكرده بود ولى او مرگ شرافتمندانه را بر زندگى زبونانه ترجيح داد و خداوند نيز بر امام حسين رحمت آورد و قاتلانش را رسوا ساخت آنها او را در حالى كشتند كه تمام شبش را به نماز پرداخته و روزش را روزه گرفته بود ، او كسى نبود كه قرآن را با غنا و روزه را با مىگسارى عوض كند كه در اين سخن به يزيد بن معاويه لعنة اللّه عليه طعنه مىزد و بسيارى از اين گونه برخوردها كه طى آنها بر كشته شدن امام حسين ، اظهار ناراحتى و اندوه مىكرد و مردم را عليه قاتلانش برمىانگيخت .\r\nخلاصه اينكه شهادت امام حسين ( ع ) مردم مدينه را سرشار خشم و كينه نسبت به يزيد كرده بود و برخوردهاى امام زين العابدين ( ع ) و عمه او زينب ( س ) آنان را مهياى قيام كرده بود و گروهى از آنان نزد او رفتند و على رغم اينكه بخششهاى فراوانى به آنها كرده بود پس از بازگشت ، سر از اطاعتش برتافتند و عبد اللّه بن حنظله يكى از آنان گفت كه من از نزد كسى مىآيم كه اگر تنها همين گروه همراهم مىشدند به جنگش مىشتافتم و تنها به اين علت بخششهاى او را پذيرفتم كه قدرت بيشترى داشته باشم و منذر بن زبير يكى ديگر از آنان كه نزد يزيد بن معاويه رفته بود گفت :\r\nاو مبلغ صد هزار ( درهم ) به من جايزه داد و با اين وجود دادن چنين جايزه‌اى مانع از آن نمىشود كه گزارش كار او را به شما ندهم به خدا سوگند او ميگسارى مىكند و آنچنان بد مست مىشود كه نمازش را ترك مىكند و همه گونه فعل حرام انجام مىدهد و هر گونه حرامى را مباح مىداند ديگر اعضاى هيئت اعزامى نيز سخنانى مشابه ايراد كردند .\r\nو در جلد پنجم تاريخ الخميس آمده كه بزرگان اهل مدينه به خاطر به شهادت - رساندن امام حسين و بدرفتارى او بيعت يزيد را نقض كردند و خشم و نفرتش را به دل گرفتند و آنچنان كه در روايت مسعودى آمده عبد اللّه بن حنظلة و عبد اللّه بن مطيع عدوى را بر خود گماردند و كارگزارش عثمان بن محمد بن ابى سفيان را طرد كردند و بنى اميه را در خانه مروان ، به محاصره درآوردند و سپس آنان را از مدينه بيرون كردند و اين اتفاق به سال 63 هجرى افتاد و در صفحه 103 از كتاب الفخرى نوشته محمد بن على بن\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nطباطبا معروف به ابن الطقطقى آمده است كه مردم مدينه به سال شصت و دو يعنى يك سال پس از كشته شدن امام حسين ، عليه يزيد سر به شورش برداشتند . و در همين سال بود كه جريان « الحرة » كه محلى خارج از مدينه است ، اتفاق افتاد . وقتى مروان بن الحكم و بنى اميه عازم شام شدند و خانوادهء خود را در مدينه بجاى گذاشتند مروان بن الحكم با عبد اللّه بن عمر صحبت كرد و از او خواست كه خانواده و اهل خود را نزد وى بسپارد كه رضايت نداده ، آنگاه به سراغ امام زين العابدين ( ع ) رفت كه او با اين كار موافقت كرد كه تا پايان نبرد نزد وى باقى ماندند ، وقتى اقدامهاى اهل مدينه به اطلاع يزيد رسيد لشكرى به فرماندهى مسلم بن عقبة المرى به سراغشان فرستاد ، وقتى اين لشكر به الحرة رسيد اهل مدينه طى لشكرى به فرماندهى عبد اللّه بن حنظلة به نبردش شتافتند طرفين نبرد سخت و خونينى با يكديگر داشتند كه با پيروزى لشكريان شام پايان يافت و عبد اللّه هشت فرزند خود را به نبرد فرستاد و خود نيز همراه آنان كشته شد .\r\nمسعودى در مروج الذهب مىگويد : در آن نبرد بسيارى از مردم از بنى هاشم و قريش و انصار و ديگران كشته شدند و در ادامه مىگويد : از خاندان ابو طالب دو تن يعنى عبد اللّه بن جعفر بن ابى طالب و جعفر بن محمد بن على بن ابى طالب و از بنى هاشم غير از خاندان ابو طالب فضل بن عباس بن ربيعة بن الحرث بن عبد المطلب و حمزة بن عبد اللّه بن نوفل بن حرب بن عبد المطلب و عباس بن عتبة بن ابى لهب و نود و اندى از قريش و همين تعداد از انصار و چهار هزار نفر از ديگر مردم كه غير از ناشناخته‌ها آمارگيرى شده بودند به قتل رسيدند و مردم از آن پس با بيعت يزيد در واقع به صورت بردگان او درآمدند و ديگرانى كه تن به اين بيعت برده‌وار نشدند به استثناى امام زين - العابدين و على بن عبد اللّه بن عباس ، از سوى مسلم بن عقبه براى از دم شمشير گذرانده - شدن ، احضار شدند ، مردم به سراغ امام زين العابدين آمدند ايشان بر سر قبر پيامبر ( ص ) پناه آورده بودند و به دعا مىپرداختند ايشان را كه به شدت خشمناك بودند نزد مسلم بن عقبه آوردند حضرت از او و پدرانش تبرا جست ولى مسلم ايشان را ديد كه نزدش مىآيند به لرزه افتاد و برخاست و حضرت را كنار خويش نشاند و به ايشان گفت : نيازهايت را با من در ميان بگذار و حضرت نيز در مورد همه كسانى كه براى گردن زدن آورده بودند شفاعت كردند و سپس از نزد وى رفتند و در روايت ديگرى به ايشان گفت : شايد كه اينان ترسيده‌اند و امام زين العابدين ( ع ) در پاسخش گفتند :\r\nآرى به خدا آنگاه دستور دادند مركبش آماده شد سپس طى حمله‌اى بر او ، سخنش را\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبه خودش بازگرداند .\r\nمسعودى مىگويد : وقتى امام زين العابدين از نزد او رفت به ايشان گفته شد ديدم كه لبانت حركت مىكنند در آن حال چه مىگفتيد ؟ فرمود : مىگفتم پروردگارا اى خداى آسمانهاى هفتگانه و آنچه كه سايه افكنده‌اند و خداى زمينهاى هفتگانه و آنچه كه رويانده‌اند پروردگار عرش عظيم اى خداى محمد و خاندان پاكش من از شر او به تو پناه مىجويم و سر بريدنهايش را با تو دفع مىكنم و مانع مىشوم و از تو مىخواهم كه خيرش را به من رسانى و از شرش در امانم دارى .\r\nو مسلم بن عقبه گفته شد : ترا ديديم كه پيش از اين جوان را ناسزا مىگفتى ولى وقتى او را نزد تو آوردند او را گرامى داشتى و ارجش نهادى ؛ گفت : دست خودم نبود دلم از ديدنش به هراس افتاد .\r\nو آنچنان كه در روايت طبرى آمده گفته شده است : يزيد بن معاويه سفارش على بن - الحسين را به او كرده بود و ايشان به اتفاق مروان و فرزندش عبد الملك پيش وى آمده بودند وقتى حضرت را با ايشان ديد گفت : تو با اين دو نزد من آمده‌اى به خدا سوگند چنانچه تنها به اين دو پناه آورده بودى ترا مىكشتم ولى امير المؤمنين سفارش ترا به من كرد و همين سفارش نزد من مهم است نه آمدنت با اين دو .\r\nبعيد هم نيست كه يزيد سفارش او و علويها را به وى كرده باشد نه براى اينكه يزيد خوبى آنها يا ديگران را مىخواهد و نه براى اينكه او زنده ماندن هر يك از خاندان على و اهل بيت پيامبر ( ص ) و حتى همهء مردم براى او مهم باشد بلكه به اين دليل كه عمق جنايت خويش در حق امام حسين و يارانش را حس كرده بود و خطراتى را كه بر اثر آن تاج و تختش را تهديد مىكرد درك كرده بود فريادهاى انتقام‌جويى خون حسين از هر گوشه و كنار طنين‌افكن شده بود و انعكاس وسيعى در همه جا داشت و با استقبال همگانى روبرو مىشد . قيام مردم مدينه نيز تنها به خاطر حسين و خاندان او بود كه مظلومانه به خاك و خون كشيده شدند و انقلابها و قيامهاى ديگرى را در پى خواهد داشت كه لبه تيز حمله آنها عليه حكومت ستمگرانه اموى بوده و مشروعيت خود را از خون بناحق ريخته‌شدهء حسين و اصول و بنيادهايى كه او به خاطر آنها جانفشانى كرد ، مىگرفتند . و به گمان پس از حوادث كربلا ، يزيد بن - معاويه اينها همه را درك مىكرد و چه بسا پس از پيامدهاى تلخ آن براى خود ، به راز وصيت پدرش در مورد امام حسين پيش از مرگش به وى گفته بود پى برد ، او\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nطى اين وصيت به وى گفته بود : مردم كوفه تا او را به سوى خود نكشانند رها نخواهند ساخت و اگر بر وى پيروز گشتى كارى به كارش نداشته باش كه داراى خويشان بسيارى است .\r\nمعاويه نه از پسرش يزيد بزرگوارتر بود و نه دل پاكتر از او داشت و او و پدر و خانواده‌اش نيز هرگز و از همان نخستين روزهاى طلوع اسلام و طى نبردهاى خويش با پيامبر ( ص ) و على بن ابى طالب ( ع ) كمترين ارزش و اهميتى براى خويشان و نزديكان قائل نبودند آن روزى كه هند و ابو سفيان در نبرد احد با حمزه چنان كردند ، هنوز از خاطره‌ها پاك نشده است ولى او ( معاويه ) دورانديش‌تر و از پيامدها و اثرات حوادث حساستر نسبت به فرزندش بود و با اين حال همواره تلاش كرد كه با نزديكترين و ساده‌ترين وسايل به هدفهاى خود دست يابد .\r\nلذا بعيد نيست كه يزيد بن معاويه پس از انعكاسى كه حوادث كربلا بدنبال داشت و فريادهاى انتقامجويى از خون حسين از هر جا برخاست و حتى كسانى كه وجود امام حسين ( ع ) را كمتر از يزيد بن معاويه مىتوانستند تحمل كنند به گريه و زارى براى او پرداختند و عليه يزيد و ديگر ستمگران اموى سر برافراشتند سفارش امام زين العابدين ( ع ) را به فرمانده‌اش مسلم بن عقبه كرده باشد در هر صورت امام زين العابدين و اهل بيت او و همهء كسانى كه به خانه‌اش پناه آورده بودند از شر مسلم بن - عقبه در امان ماندند و ميان راويان مورخين چنين مشهور است كه تعداد افرادى كه به امام زين العابدين ( ع ) پيوستند بالغ بر چهار صد خانوار مىشدند .\r\nدر ربيع الابرار زمخشرى آمده است وقتى كه يزيد بن معاويه ، مسلم بن عقبه را به جنگ اهل مدينه و ريختن خون آنان فرستاد امام زين العابدين چهار صد زن به اتفاق فرزندان و احشام آنان را ضمانت كرد و آنان را جزو خانوادهء خويش قلمداد كرد و نفقه و خورد و خوراك آنها را بر عهده گرفت تا اينكه ارتش عقبه ، مدينه را ترك گفت و يكى از اين زنان سوگند ياد كرد كه او آسايش و زندگى مرفهى را كه در خانه امام از آن برخوردار بود در خانه پدر و مادرش نيز برخوردار نبود .\r\nابن قتيبة روايت مىكند كه تعداد كشته‌هاى فرزندان انصار و مهاجرين و سران مدينه به هزار و هفتصد تن و كشته‌هاى ديگر مردم به غير از زنان و كودكان به ده هزار تن رسيد و ادامه مىدهد كه : يكى از سربازان مسلم بن عقبه بر زنى زائو از انصار وارد شد كه كودكش همراهش بود گفت : آيا پولى دارى ؟ زن پاسخ داد : نه به خدا\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nچيزى برايمان باقى نگذارده‌اند ، گفت : به خدا قسم چيزى برايم مىآورى يا اينكه تو و اين كودكت را مىكشم ، زن به او گفت : چه مىگويى او ولد بن ابى كبشهء انصارى از دوستان رسول خداست كه در اينجا مرد پاى كودك را كه پستان مادرش به دهانش بود كشيد و از اتاق بيرونش برد و به ديوارش كوبيد كه بر اثر آن مغز كودك ، پخش زمين گرديد .\r\nطى اين نبرد و سه روزى كه مسلم بن عقبه به كشت و كشتار مىپرداخت جز كسانى كه فرار كردند و يا آنها كه به امام على بن الحسين ( ع ) پناه آورده بودند ، كسى از زن و مرد ، جان سالم از دست لشكريان شام بدر نبرد .\r\nدر همان هنگام كه يزيد بن معاويه به شورشيان مدينه مىپرداخت توابين در كوفه از سال شصت و يك تدارك قيام عليه يزيد و يارانش را مىديدند آنها از همان لحظه اولى كه امام زين العابدين در برابر آنها كه در خيابانها و دروازه‌هاى كوفه به استقبال سرهاى از تن جدا شده و اسرا بيرون آمده بودند چنان سخنان دردناكى ايراد فرمود به تلخى و عمق آن فاجعه پى بردند امام از جمله خطاب به مردم كوفه فرموده بود :\r\nاى مردم شما را به خدا سوگند مىدهم آيا مىدانيد كه شما براى پدرم نامه نوشتيد و فريبش داديد و از خود عهد و ميثاق و بيعت با او بستيد و سپس به جنگش شتافتيد اى ننگ و نفرين بر شما كه چه كار زشت و ننگ‌آلودى كرديد شما با چه رويى مىخواهيد به رسول خدا ( ص ) چشم اندازيد حال آنكه به شما خواهد گفت : شما خاندان مرا كشتيد و حرمتم را زير پا گذارديد و ديگر در شمار امتم نيستيد .\r\nراويان مىگويند صداى گريه مردم از هر سوى بلند شد و به يكديگر مىگفتند :\r\nهلاك شده‌ايد و خود نمىدانيد .\r\nبانو زينب دختر على بن ابى طالب ( ع ) نيز كه آنان را گريان و نالان ديد فرمود :\r\nآرى به خدا بسيار گريه كنيد و كمتر بخنديد كه ننگ و رسوايى آن بر شما ماند و هرگز نخواهيد توانست دامان خود را از آن پاك كنيد شما چگونه مىتوانيد دامنتان را از قتل نوادهء خاتم پيامبران و سرور جوانان بهشتى ، پاك كنيد .\r\nراويان روايت كرده‌اند كه شيعيان كوفه پس از چنين برخوردهايى كه با آنها شد دچار پشيمانى شدند و خود را سرزنش كردند و در دلشان احساس گناه و نكوهش خود كردند و عزم جزم كردند كه آن را به گونه‌اى جبران نمايند و يكى از آنان مىگفت :\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nما فرزند دختر پيغمبر خويش را فرا خوانديم ولى او در ميان ما به شهادت رسيد حال آنكه ما از جان خود بر او دريغ كرديم و نه با دستان خود به كمكش شتافتيم و نه با زبان ياريش كرديم و نه با مال و ثروت خود تقويتش نموديم ما نزد خدا و به هنگامى كه با پيامبر خدا ملاقات مىكنيم چه عذرى داريم ؟ نه به خدا كه هيچ عذرى نداريم مگر آنكه قاتلان و برانگيختگان عليه او را به قتل رسانيم يا اينكه در اين راه جان بسپاريم تا شايد خداوند توبه ما را بپذيرد .\r\nو سليمان بن صرد خزاعى گفت : ما براى آمدن خاندان پيامبر خود لحظه شمارى مىكرديم و وعده يارى و همراهيشان مىداديم و نسبت به آمدن آنها نزد خود ، اصرارشان مىكرديم ولى وقتى آمدند زبونى به خرج داديم و از ياريش دريغ ورزيديم تا اينكه در ميان ما فرزند پيامبرمان و خاندان و پاره‌هاى تن او كشته شدند ، هان اينك قيام كنيد كه خداوند از شما خشمناك است و تا هنگامى كه خداوند از شما راضى نشده به زنان و فرزندانتان روى مياوريد و گمان نمىكنم خداوند از شما راضى گردد مگر آنكه قاتلانش را به سزاى اعمال خود برسانيد و يا اينكه هلاك گرديد و در ادامه گفت : هان ديگر از مرگ نهراسيد كه به خدا سوگند هر كس از مرگ هراسيد به خاك ذلت مىافتد .\r\nسليمان بن صرد نامه‌هايى به سعد بن حذيفة بن اليمان و شيعيانى كه در مدائن همراهش بودند و نيز به المثنى بن مخربة العبدى در بصره نوشت و آنان را به گرفتن انتقام حسين فرا خواند و خود سليمان بن صرد به اتفاق همراهانش در كوفه از همان هنگام كه امام حسين به شهادت رسيد به تدارك و گرد آوردن اموال و افراد پرداخت بطورى كه از آنان لشكريانى كه در تاريخ به توابين شهرت يافته تشكيل يافت آنها قصد خود را از هيچ كس پنهان نكردند بلكه در حالى به خريد سلاح و نيازهاى جنگى مىپرداختند كه از هر سوى فرياد برمىآوردند : پروردگارا ما دنيا را نمىخواهيم و براى آن نيز كار نمىكنيم و به خاطر آن برنخاسته‌ايم بلكه بر آنيم تا انتقام خون حسين را بگيريم .\r\nفراخوانى آنها روز به روز ابعاد وسيعترى به خود مىگرفت تا اينكه در يكايك خانه‌هاى كوفه و بصره و مدائن پاسخ مناسبى يافتند بويژه پس از آنكه يزيد بن معاويه به هلاكت رسيد و تعداد بيعت كنندگان با سليمان بن صرد و يارانش به بيش از شانزده هزار تن بالغ گرديد .\r\nبا فرا رسيدن سال شصت و پنج هجرى فريادهاى انتقام‌جويى از خون حسين ( ع )\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nزمين را زير پاى بنى اميه و همدستانشان به لرزه درمىآورد كوفه شاهد خيل آنها بود كه اسلحه بدست و مجهز در خيابانها و آباديهاى آن در رفت و آمد بودند و مردم را به توبه به درگاه الهى نسبت به برخوردى كه با حسين ( ع ) داشتند و نيز به همراهى آنها براى نبرد با ستمگران ، دعوت مىكردند .\r\nدر شب جمعه پنجم ربيع الآخر سال شصت و پنج هجرى در حالى كه آيهء فتوبوا الى ربكم فاقتلوا انفسكم ذلكم خير لكم عند بارئكم ( پس بدرگاه خدايتان توبه كنيد و خويشتن را بكشيد كه اين نزد پروردگارتان براى شما بهتر است ) را مىخواندند ، از كوفه خارج شدند و راه قبر امام حسين ( ع ) را پيش گرفتند .\r\nوقتى به قبر شريف رسيدند يك صدا به گريه و زارى و عزادارى پرداختند و يك شب و يك روز را در آنجا ماندند و مىگفتند : پروردگارا ما فرزند دختر پيامبر خود را تنها گذارديم ما را ببخش و توبه ما را بپذير كه تو توبه‌پذير و مهربانى . ما ترا گواه مىگيريم كه سزاى قاتلانش را بدهيم و اگر بر ما ببخشايى و ما را رحم نكنى از زيان ديدگان خواهيم بود .\r\nآنها قبر را به سوى شام ترك گفتند و بسيارى از كسانى را كه درگير نبرد در كربلا بودند پشت سر خود بجاى گذاردند . مروان بن الحكم پس از نشستن بر اريكهء قدرت ، ارتشى را به فرماندهى عبيد اللّه بن زياد از شام به قصد سركوب قيام در كوفه گسيل داشته بود طرفين در مكانى به نام « عين الوردة » به يكديگر رسيدند انقلابيون همچون موج از جان گذشته با آن هزاران جنگجويى كه از شام به فرماندهى ابن زياد روانه شده بودند برخورد كردند ميان آنها نبردهاى سختى درگرفت و در صورتى كه هرازگاهى كمك به لشكريان ابن زياد نمىرسيد چيزى نمانده بود كه ابن زياد و لشكريانش را از پاى درآورد آنها به نبرد خود ادامه دادند تا بالاخره تمامى آنها تا آخرين نفر ، در اين راه جان باختند و هم دربارهء آنهاست كه رعشى شاعر همدان ( قبيله‌اى يمنى ) طى قصيده‌اى طولانى در رثاى آنها مىگويد :\r\n- پس از آن گروهى از شام روانهء آنجا شدند ؛ جمع بسيارى همچون موج دريا از هر سوى .\r\n- هيچ يك از آنها جان سالم بدر نبردند و در نتيجه جز افرادى معدود و گروهى بسيار اندك نجات نيافتند .\r\n- « اهل الصبر » همه‌شان به خاك و خون افتادند و به ميان باد صبا و اسبان\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبىسوار جاى گرفتند .\r\nتوابين ، شهداى پشيمانى و توبه گرديدند و در پس خود پشيمانى را همچون ميراثى براى فرزندان پس از خود و نوادگانشان بجاى گذاردند تا نسلهاى پياپى به آتش آن بسوزند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nقيام مختار\r\nبا آغاز سال شصت و شش هجرى ، « مختار » در كوفه قيام كرد و مردم را به گرفتن انتقام حسين ( ع ) ، فرا خواند . او همه جا اظهار غم و اندوه و بىتابى ( از شهادت حسين ) مىكرد و در اجتماع مردم و محافل گوناگون داستان كربلا و جناياتى را كه اهل كوفه مرتكب شدند بازمىگفت شيعيان به او پيوستند و او توانست بر بيت المال دست يابد و موجودى آن را ميان مردم تقسيم كند بيشتر مردم به او گرويدند و موقعيتش مستحكم گرديد او در صدد برآمد تا با دعوت از امام زين العابدين ( ع ) موقعيت خود را در كوفه و بويژه نزد شيعيان آن تحكيم بخشد لذا نامه‌اى به وى نوشت و اموال فراوانى به آن ضميمه كرد و به حضرت پيشنهاد كرد تا در كوفه براى وى بيعت گيرد و مردم را به جانب وى فرا خواند در اينجا گروهى از مورخين ادعا مىكنند امام پولها را نپذيرفت و به نامه‌اش پاسخى نداد و در برابر مردم در مسجد رسول خدا ( ص ) او را به باد ناسزا گرفت وقتى مختار از ايشان قطع اميد كرد طى نامه‌اى به عمويش محمد بن الحنفية پيشنهاد گرفتن بيعت براى او را نمود او نيز در اين مورد با امام زين العابدين ( ع ) مشورت كرد امام از او خواست تا بيعتش را نپذيرد و به درخواستهايى كه از او كرده پاسخ نگويد و در برابر مردم به انتقادش بپردازد و از وى برائت جويد ولى ابن عباس به او توصيه كرد كه چنين برخوردى با او نداشته باشد و تماسش را با وى همچنان حفظ كند چون نمىدانست واكنش عبد اللّه بن زبير كه در حجاز اعلام استقلال كرده بود چه خواهد بود او نيز همچنانكه مسعودى و ديگران مدعيند ، از ابن عباس اطاعت كرد و به انتقاد از مختار نپرداخت .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاعم از اينكه اين روايت درست باشد يا غلط ، مختار به تعقيب قاتلان حسين ( ع ) و كسانى پرداخت كه در جنگ عليه او شركت كرده بودند تنها كسانى جان سالم بدر بردند كه از كوفه به شام گريختند و يا به عبد اللّه بن زبير پيوستند ، مناديان مختار در كوفه و دور و بر آن ندا سر دادند كه هر كس در به روى خود ببندد در امان است مگر آنها كه در جنگ با آل محمد ( ص ) مستقيما شركت داشتند ، او به يارانش توصيه مىكرد كه اينان را زنده دستگير كنند و وقتى نزد وى آورده مىشدند همان كارى را كه با حسين ( ع ) ، و يارانش كرده بودند با او مىكردند .\r\nعمر بن سعد هراسان شده بود و هر دم نوبت خود را انتظار مىكشيد مختار كسى را مأموريت داد كه او را بكشد و سرش را نزد وى بياورد . وقتى سرش را نزد وى آوردند پسرش حفض در حضور مختار بود به او گفت آيا ( صاحب ) اين سر را مىشناسى ؟ پاسخ داد : آرى و زندگانى پس از وى برايم بىارزش است . مختار گفت : چه كسى خبرت داده كه قرار است پس از او زنده باشى ؟ آنگاه دستور داد فرزند را نيز كشتند و سرش را در كنار سر پدرش گذاردند و گفت : آن يك در ازاى امام حسين و اين يك در ازاى على بن الحسين ( على اكبر ) اگر چه برابرى نمىكنند و گريه كرد و ادامه داد كه به خدا سوگند كه اگر سه چهارم قريش را نيز بكشم برابرى يك انگشت از انگشتان او را نمىكنند . آن دو سر را نزد امام زين العابدين ( ع ) فرستاد و گفته شد كه آنها را نزد محمد بن الحنفيه ارسال داشت .\r\nمختار از جمله كسانى از قاتلان امام حسين و شركت كنندگان در قتل او در نبرد كربلا محمد بن الاشعث را نيز خواست او در روستايى خارج از كوفه بسر مىبرد وقتى حس كرد به دنبالش آمده‌اند مخفيانه از كاخش بيرون شد و همچون ديگرانى كه از كوفه گريختند به مصعب بن زبير پيوست مختار نيز خانه‌اش را ويران ساخت و از سنگها و خشتهاى آن ، خانهء حجر بن عدى كندى را كه زياد بن عبيد در آن هنگام كه از سوى معاويه والى كوفه بود اين خانه را به اضافهء خانهء ديگر شيعيان ويران كرده بود ، ساخت .\r\nمختار در انتظار فرصتى ماند تا بتواند عبيد اللّه بن زياد را به سزاى اعمالش برساند و هنگامى كه به اطلاع وى رسيد كه او در رأس ارتش عظيمى از شام قصد عراق كرده و به موصل رسيده و بر آنجا دست يافته ، ابراهيم بن اشتر را همراه ارتشى از جنگجويان كوفه و آبديدگان جنگشان را هشت روز مانده به پايان ذى حجة سال شصت و شش به مصاف ابن زياد فرستاد طرفين در محلى به نام الخازر نزديكى موصل به يكديگر رسيدند و\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nنبردهاى سخت و خونينى كه در تاريخ نظير آن ديده نشده ميان آنها درگرفت و تا تاريكى شب بدرازا كشيد ابراهيم بن اشتر عبيد اللّه را بازشناخت و در حالى كه عبيد اللّه وى را بجا نياورده بود ابراهيم بن اشتر او را كشت و بقيه اهل شام نيز با بجاى گذاردن هزاران كشته بر سواحل رودخانه « الخازر » متوارى شدند ، نبرد - سرنوشت‌ساز آنها روز دهم محرم سال شصت و هفت بود ابراهيم بن اشتر احساس كرده بود كه او عبيد اللّه بن زياد را كشته است لذا به يارانش گفت : در ميان كشته‌ها كسى را پيدا كنيد كه با شمشير بر او ضربه وارد آوردم و پس از اين كار بوى مشك از او به مشامم رسيد و دستانش به سوى شرق و پاهايش به سمت غرب رودخانه قرار گرفت و او را پيدا كردند در حالى كه ضربهء فرزند اشتر به دونيمش كرده بود سرش را بريدند و نزد مختار فرستادند او نيز آن را براى امام زين العابدين ( ع ) در مدينه فرستاد . سر عبيد اللّه بن زياد در حالى به او رسيد كه مشغول ناهار خوردن بود ، با ديدن سر و بنا به آنچه در روايت ابن سعد در طبقات و روايت ابن عبد البر در الاستيعاب آمده ، امام زين العابدين ( ع ) فرمود : اى سبحان اللّه سر پدر مرا نيز وقتى بر صاحب اين سر وارد كردند مشغول ناهار بود .\r\n« الكشى » در كتاب خود اخبار الرجال به نقل از عمر بن على بن الحسين ( ع ) روايت مىكند كه وقتى مختار سر عبيد اللّه بن زياد و سر عمر بن سعد را نزد على بن الحسين فرستاد حضرت به سجده افتاده فرمودند : سپاس خدايى را كه انتقام مرا از دشمنانم بازستاند و خداوند مختار را جزاى خير دهد .\r\nو از امام جعفر صادق ( ع ) نقل است كه فرموده‌اند : به مدت پنج سال و تا پيش از كشته شدن عبيد اللّه بن زياد هيچ‌يك از زنان هاشمى سرمه نكشيدند و خضاب نماليدند و در هيچ خانه هاشمى ، دودى برنخاست ( غذايى پخته نشد ) .\r\nو از فاطمه دختر امام على ( ع ) نقل است كه گفت : هيچ زنى از ما به چشمان خود سرمه نكشيد و شانه بر سر نزد تا اينكه مختار سر عبيد اللّه بن زياد را به مدينه فرستاد .\r\nو ابن اثير روايت كرده كه عبد اللّه بن زبير به ابن عباس گفت : آيا خبر كشته شدن آن دروغگو را شنيده‌اى ؟ گفت : كدام دروغگو ؟ گفت : ابن ابى عبيده . گفت : خبر كشته - شدن مختار را دارم . ابن زبير گفت : مثل اينكه نمىخواهى قبول كنى كه او كذاب است .\r\nابن عباس در پاسخش گفت : او ( مختار ) مردى است كه قاتلان ما را كشته و به انتقام خون ما ( امام حسين ) برخاسته و به دلهاى ما آرامش بخشيده و پاداشش آن نيست كه ناسزا و دشنامش گوييم .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبه نقل از ائمه ( ع ) ، اخبار بسيارى در ستايش از او و استقامت و پايداريش داده شده همچنانكه در برابر مواردى آمده كه حكايت از انحراف او دارد و مورخين و پژوهشگران در فرقه‌هاى اسلامى نظريات و آرايى را به وى نسبت مىدهند كه با اسلام و اصول آن سازگار نيست .\r\nو گروهى از بزرگان شيعه همچون علامهء حلى و ابن طاووس و محقق اردبيلى و ديگران همچنانكه عبد الرزاق المكرم در كتاب خود تنزيه المختار او را از آنچه به وى نسبت داده شده مبرى و منزه دانسته‌اند .\r\nمختار ، دشمن سرسخت امويها و زبيريها كه هر دوى اين خاندان در عراق نفوذهايى داشتند ، بود و به حساب علويها ، آنها را از آنجا بيرون راند و بىهيچ ترديدى نسبت به اهل بيت اظهار ارادت و دوستى مىكرد او هيچ يك از كسانى را كه به گونه‌اى در نبرد كربلا عليه امام حسين ( ع ) دست داشتند ، بىمجازات نماند حال آنكه عبد اللّه بن - زبير شيفته قدرت و امويها در همه چيز با يكديگر اختلاف داشتند مگر در كينه و نفرتشان نسبت به علويها و هاشمى كه وجه مشترك آنها بشمار مىآمد اينان بر منبرهاى خود على ( ع ) را به باد ناسزا و دشنام مىگرفتند و خاندان پيامبر را كشتند و در برخورد با بعثت پيامبر از همان ابتدا چنان موضع خصمانه‌اى داشتند و عبد اللّه بن زبير نيز هنگام بدست گرفتن قدرت در حجاز اگر مختار نبود همان نقش امويها را با آنان ايفا مىكرد و به علاوه او ذكر نام پيامبر ( ص ) را از خطبه‌هاى نماز جمعه حذف كرد به اين بهانه كه او داراى خويشان و اقوام خودپسندى است كه اگر نام پيامبر را به زبان آورد به - فخرفروشى مىپردازند و احساس سربلندى مىكنند . بنابراين با چنين وضعى كه داشتند بعيد نيست به مختار كه دشمن مشتركشان را يارى مىرساند هر چه مىخواستند نسبت دهند و او را در شمار گمراهان و جادوگران قرار دهند آنهايى كه تاريخ را نوشتند پيرو همين حكام و هواهاى نفس خود بودند و كارى به حق و واقعيت نداشتند اين نكته بر همهء كسانى كه شرايط و فضاى حاكم بر مورخين آن زمان را در نظر مىگيرند ، مسجل است . در هر حال او ( مختار ) در رابطه با ستمگران و طاغوتهاى زمان و آنها كه امام حسين و خاندان و ياران بزرگوارش را كشتند چنان برخورد قهرمانانه‌اى كرد كه نه تاريخ و نه پيامبر گرامى ( ص ) و فرزندانش امامان بزرگوار ( ع ) هرگز فراموش نخواهند كرد ، او با اين كار خود درد و رنجى را كه اين فاجعه در كربلا بر خاندان پيامبر ( ص ) ، بجاى گذارده بود و پيامبر دهها سال پيش از وقوع ، بر آن گريه كرده بود و\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nتا سالهاى متمادى بار دردناك آن بر جان و دل امامان شيعه و همهء شيعيان در طول زندگانيشان باقى مانده و خواهد ماند و به عنوان الگوى ارزنده‌اى طى تاريخ خواهد ماند و ارزشهاى والاى آن الگوبخش همهء قيام كنندگان عليه ظلم و طغيان خواهد بود پس خداى او را پاداشى نيكو دهد و وى در شمار مجاهدين فى سبيل اللّه و آنها كه با جان و مال خويش در راهش جهاد كردند ، به شمار آورد كه هم او مهربان و سرشار محبت است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nشمه‌اى از اخلاق و ويژگيهاى انسانى امام زين العابدين ( ع )\r\nفاجعهء به شهادت رساندن پدر ، برادران و عموزادگانش كه او با وجود رنجى كه از بيمارى مىبرد به چشم خود ديد و درد و تلخى آن را چشيد بيش از آن عميق بود كه از آن پس به دنبال قدرت باشد يا به مردم اعتماد كند يا كمترين دخالتى در مسائل سياسى داشته باشد و در عوض بيشتر به فعاليتهاى معنوى امامت همچون عبادت و نشر احكام و اخلاق و دستگيرى مستمندان و بيچارگان و از اين گونه فعاليتهايى كه بدانها روى آورد ، پرداخت و در اين راه و به دور از سياست و سياستمداران ، همه گونه از خودگذشتگى ، نشان داد و مدرسهء فقه و حديثى را كه بسيارى از تابعين و مواليان را در خود جاى داشت ، تأسيس كرد ؛ شيخ طوسى در « رجال » خود و ديگر مؤلفين رجال ، تعداد بيش از صد و شصت تن از تابعين و مواليان را كه از سرچشمهء ناب دانش او سيراب شده‌اند و در موضوعهاى گوناگون از ايشان روايت كرده‌اند و از جملهء آنان سعيد بن المسيب و ابن جبير و جبير بن مطعم و القاسم بن محمد بن ابى بكر و جابر بن عبد اللّه انصارى و يحيى بن ام الطويل و امثال اين طبقه از تابعين را نام برده‌اند .\r\nو در طبقات ابن سعد آمده كه على بن الحسين ( امام زين العابدين ( ع ) ) فردى ثقه و امين و كثير الحديث و عالى و والامقام و بسيار پرهيزگار بود و المبرد در الكامل مىگويد : يكى از قريش گفته است : من همنشين سعيد بن المسيب بودم ، روزى به من گفت : دايىهايت كيستند ؟ گفتم : مادرم زن جوانى است مثل اينكه با اين سخن از ارزش من نزد او كاسته شد مهلتى از وى خواستم امام زين العابدين ( ع ) سر رسيد سلامش گفت و سپس رفت . گفتم : عمو او چه كسى بود ؟ گفت : او كسى بود كه هيچ\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمسلمانى نمىتواند او را نشناسد او على بن الحسين بن على بن ابى طالب بود ؛ گفتم :\r\nمادرش كه بود ؟ گفت : زن جوانى . گفتم : عمو ولى وقتى دانستى كه مادرم زن جوانى است مثل اينكه ارزشم نزد تو كاهش يافت .\r\nو در « محاضرات » راغب اصفهانى و مناقب ابن جوزى آمده كه عمر بن عبد العزيز كه امام زين العابدين تازه از مجلسش برخاسته بود به اطرافيانش گفت : چه كسى از همه بزرگوارتر و شرافتمندتر است ؟ يكى از فرصت طلبها و بادمجان دور قاب‌چينهايى كه حضور داشت گفت : شما اى امير المؤمنين . گفت : خير ، بزرگوارترين مردم همان كسى است كه به تازگى اينجا را ترك گفت و كسى است كه همهء مردم مىخواهند از او باشند ولى او خوش ندارد از كسى باشد .\r\nو شيخ صدوق با سندى كه به سفيان بن عيينه مىرسد روايت كرده است كه گفته :\r\nبه محمد بن شهاب زهرى گفتم : آيا على بن الحسين را ملاقات كرده‌اى ؟ گفت : آرى و هرگز كسى برتر از او را ملاقات نكرده‌ام و به خدا سوگند كه من دوستى در خفا و دشمنى آشكار براى او نمىشناسم ، به او گفتم چگونه اين سخن را مىگويى ؟ گفت :\r\nزيرا هر كس را ديده‌ام اگر چه دوستش داشته باشد ولى پيش خود از شدت آشنايى به فضل و معرفتى كه دارد ، به ايشان حسادت مىورزد و هر كسى هم كه كينه‌اش را به دل داشت به خاطر بسيارى مدارايى كه داشت ، مدارايش مىكرد .\r\nو مفيد در ارشادش مىگويد : فقها آن قدر در علوم مختلف از وى روايت كرده‌اند كه به شمار نمىآيد و آن قدر موعظه و دعا و فضايل قرآن و احكام حلال و حرام آن قدر نقل شده كه ميان علما مشهور است و ادامه مىدهد : عبد اللّه بن الحسن بن امام حسن ( ع ) گفته است : مادرم ، فاطمه دختر امام حسين ( ع ) بود من هر بار كه با او نشستم بهره‌اى از وى برگرفتم اين بهره يا به صورت ترس از خدا بود كه به قلبم راه يافته و يا به شكل دانشى بود كه از او بهره‌ور شده‌ام .\r\nمورخين متفق القولند كه ايشان يكسر به عبادت و علم و تدريس پرداختند زيرا در اين كار غذاى قلب خود و آرامش جانش را مىيافت . او دانشمندان را اعم از اينكه در ميان مردم از ارج و اعتبارى برخوردار بود يا نبود و تنها به صرف اينكه مردم از دانش او بهره‌مند مىشدند ، ارجشان مىنهاد و اگر وارد مسجد مىشد همهء حاضران را رد مىكرد و در كنار زيد بن اسلم مىنشست نافع بن جبير سرزنش كنان به ايشان گفت : خدايت بر تو رحمت كند تو سرور مردم هستى ولى از همهء خلق اللّه\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدرمىگذرى و اهل علم و قريش را پشت سر مىگذارى و در آخر در كنار اين برده سياه مىنشينى . امام ( ع ) در پاسخش فرمود : دانش و علم هر جا كه باشد بايد بدان روى آورد . همچنانكه به سراغ سعيد بن جبير نيز كه از بردگان بود ، مىرفتند و گفتند مىخواهم از او چيزهايى بپرسم كه خداى را خوش آيد و اين كار عار نيست چرا كه كسانى را نداريم كه آنچه اينان ما را بدان سوق مىدهند ، ما را سوق دهند .\r\nايشان علاوه بر پرداختن به نشر علم و فقه ، با مردم بسيار مهربان و سخاوتمند و بردبار و شكيبا بودند و در تاريخ آنگونه كه در اين رابطه از ايشان صحبت رفته از هيچ كس ديگر نرفته است . كلينى در كافى از ايشان نقل كرده كه فرموده‌اند : هرگز جرعه‌اى گواراتر از جرعهء خشمى كه طرف مقابلم را از آن رانده باشم ، سر نكشيده‌ام .\r\nيك بار يكى از عموزادگانش بر او وارد شد و سخنان زشت و دشنام‌آميزى خطاب به ايشان بر زبان آورد . يك كلام پاسخش نگفت . وقتى رفت به همنشينانش فرمود :\r\nشنيديد كه اين مرد چه سخنانى به من گفت و من خوش دارم كه با من بياييد تا پاسخم را به وى بشنويد . همگى به راه افتادند در راه آيهء و الكاظمين الغيظ و العافين عن الناس و اللّه يحب المحسنين ( فروخوردنگان خشم و بخشودگان بر مردم و خداوند نيكوكاران را دوست مىدارد ) را مىخواند آن مرد آماده برخورد مشابهى از سوى امام داشت و ترديدى نداشت كه امام آمده تا سزاى آنچه را كه از وى سر زده ، بدهد .\r\nبا رسيدن به او امام زين العابدين ( ع ) به او فرمود : برادر تو اندكى پيش در برابرم ايستادى و سخنان آنچنانى خطاب به من گفتى حال اگر آنچه گفته‌اى باشم من از خداوند مغفرت و آمرزش مىخواهم و اگر آنچه گفتى سزاوارم نبود خداوند ترا مورد آمرزش قرار دهد . آن مرد عذرخواهانه به سويش آمد و گفت : آنچه گفتم تو سزاوارش نبودى و لايق خود من بود .\r\nراويان دربارهء بردبارى و گذشتش روايت كرده‌اند كه كنيزكى ، آفتابه‌اى بدست داشت كه از آن براى وضوى امام ، روى دست آن حضرت آب مىريخت كه آفتابه از دستش بر صورت آن حضرت افتاد و زخمش كرد و خون از آن جارى گرديد حضرت سرش را خشمناكانه به سوى او بلند كرد . كنيزك به ايشان گفت : خداوند مىفرمايد :\r\nو الكاظمين الغيظ . حضرت فرمود : خشمم را فرو خوردم . گفت : و العافين عن الناس . فرمود :\r\nخداوند ترا ببخشايد . گفت : و اللّه يحب المحسنين . فرمود : تو براى رضاى خدا ، آزادى .\r\nو در مناقب ابن شهر آشوب و كشف الغمة آمده كه ميهمانانى بر امام ( ع ) وارد\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nشدند و ايشان از خدمتكار خواستند كه به شتاب ، كبابهايى را كه به سيخ كشيده و پخته شده بود بياورد سيخ كبابى از دست او كه با عجله به اين كار اقدام مىكرد روى سر كودكى از وى افتاد و او را كشت خدمتكار مضطرب و هراسان شد وقتى امام در آن حالت نگاهش به او افتاد فرمود : تو كه در اين كار تعمد نداشتى حال برو كه براى رضاى خدا آزادى .\r\nراويان مىافزايند كه امام خدمتكارى داشت كه در كشتزار برايش كار مىكرد و بسيارى از محصول را از ميان برد امام خشمگين شد و با تازيانه‌اى كه در دست داشت او را زد وقتى به منزل بازگشت خدمتكار را احضار كرد خدمتكار هراسان نزد ايشان آمد و ايشان را لخت و تازيانه بدست ديد ، او ترسيده بود و حس كرد كه امام مىخواهد مجازاتش كند ولى امام به وى فرمود :\r\nمن با تو برخوردى داشتم كه مانند آن از من سر نزده بود اين كار من اشتباه و لغزشى بود كه از من سر زد حال اين تازيانه را بگير و با من معامله به مثل كن و قصاص خود را بگير . گفت : مولاى من به خدا سوگند كه گمان بردم تو مىخواهى مجازاتم كنى و من مستحق مجازات هستم حال چگونه از تو قصاص گيرم ؟ فرمود :\r\nحال بشتاب و قصاص كن . گفت : معاذ اللّه هرگز چنين كارى نمىكنم . وقتى خدمتكار از اين كار امتناع ورزيد امام ( ع ) به او فرمود : حال كه از اين كار خوددارى مىكنى ، كشتزار از آن تست .\r\nو در روايت واقدى آمده است كه هشام بن اسماعيل بن هشام بن وليد مخزومى از سوى عبد الملك بن مروان ، كارگزار مدينه بود كه به امام بىحرمتى مىكرد و به تعبير راوى ايشان را اذيت و آزار بسيار مىرساند ، وقتى عبد الملك وفات يافت وليد بن عبد الملك او را بر كنار ساخت و در اختيار مردمش گذارد تا از او قصاص گيرند . گفت : به خدا كه من از هيچ كس نمىترسم مگر امام زين العابدين . امام بر او گذشت و سلامش گفت و به نزديكانش دستور داد كه كسى به وى صدمه‌اى وارد نياورد و برايش نامه‌اى نوشتند كه : اگر نياز به پولى دارى نزد ما آن قدر كه نيازت را بر طرف سازد وجود دارد تو از ما و هر كس كه فرمانمان مىبرد راضى باش . هشام بن اسماعيل در پاسخش گفت : خداوند خوب مىداند كه رسالتش را در كجا قرار دهد .\r\nو در روايت « الطبقات الكبرى » نوشته ابن سعد آمده كه عبد اللّه بن على بن الحسين ( ع ) گفت : وقتى وليد بن عبد الملك هشام بن اسماعيل را از كارگزارى مدينه بر كنار ساخت\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو او را در اختيار مردم گذارد تا از وى انتقام بگيرند و با وجودى كه به پدرم بسيار بد كرده بود پدرم على بن الحسين ما را فرا خواند و فرمود : اين مرد بر كنار شده است و وليد او را در اختيار مردم گذارده ولى هيچ يك از شما نبايد به وى آسيبى برسانيد ، گفتم پدر چرا چنين نكنيم به خدا كه او بدى بسيار بر ما كرده و ما به انتظار چنين روزى بوده‌ايم . فرمود : فرزندم او را به خداى واگذار . و به خدا كه هيچ‌كس از خاندان حسين كمترين آسيبى به وى نرساند تا اينكه بالاخره درگذشت .\r\nو امام سجاد همچنانكه گفته شد به اين نيز بسنده نكرد بلكه طى نامه‌اى ، پولى براى او فرستاد تا نيازش را بر طرف سازد و اين در حالى بود كه بنا به نص بيشتر روايات ، او تنها از وى مىترسيد چون بيش از همه به او اذيت و آزار رسانده بود .\r\nپيش از آن نيز با سرسخت‌ترين دشمنان اهل بيت مروان بن الحكم كه به وليد توصيه كرده بود امام حسين را به قتل برساند و روزى كه خبر كشته شدن امام حسين به وى رسيد تظاهر به سرزنش اين كار كرد و در بصره و صفين به ناكثين و قاسطين پيوسته بود و در كنار معاويه به اذيت و آزار اهل بيت مىپرداخت و با هر وسيله‌اى كه در اختيار داشت به توهين و اسائه ادب به آنها و شيعيانشان مىپرداخت نيز همين برخورد را كرد و امام زين العابدين همان كارى را كه با هشام كرد با او نيز كرد و احسان فراوانى به وى كرد همچنانكه او اذيت و آزار فراوانى به او و پدر و عمو و جدش كرد ، روزى كه كار بر مروان بن الحكم سخت شد و مأوى و پناهى نداشت دست به دامان فرزندان مهاجرين و انصار شد ولى از سوى آنان پاسخ مساعدى براى خود نيافت كسى جز على بن الحسين نبود كه از او و خانواده‌اش حمايت به عمل آورد و اهل و عيال امويها و زنانشان را از خشم و انتقام قيام كنندگان در امان دارد ولى او همان رفتارى را با آنها كرد كه با اهل و عيال خود كرد و يكى از دختران مروان يا يكى از زنان اموى ، قسم ياد مىكند كه او در خانه پدر و مادريش آنچنان آسايش و رفاهى را كه در منزل على بن الحسين زين العابدين ديد در آن روز نديده بود .\r\nاگر چنين برخوردهايى ، از نظر اخلاق و طبيعت مردم جاى شگفتى داشت از آنها كه خداوند ايشان را برگزيده و بزرگى و عصمت را ويژه آنها گردانده بود و در همهء خصوصيات و اخلاق ، برتر از مردمشان قرار داده بود ، هيچ شگفت نبود اخلاق او برگرفته از اخلاق جد بزرگوارش پيامبر اكرم ( ص ) و على امير المؤمنين ( ع ) بود و ويژگيهايش مايه از ويژگيهاى آنها داشت . پيامبر خدا ، ابو سفيان سر كرده مشركان\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو منافقان را نيز پس از پيروزى بر وى ، مورد عفو قرار داد همچنانكه همسرش هند دختر عتبة را نيز كه شكم حمزه را دريده و جگرش را درآورده و به دندان دريده بود و به مكه برده بود تا با ديدن آن آرامش پيدا كند ، مورد عفو قرار داد و حكم پدر مروان را نيز وقتى بر مكه چيره شد مورد عفو قرار داد و اين در حالى بود كه حضرت را مورد آزار و شكنجه قرار مىداد و همه گونه بىحرمتى بر وى روا مىداشت و پس از فتح مكه نيز كه ظاهرا اسلام آورد حضرت را مورد استهزا و ريشخند قرار مىداد و افترا بر وى روا مىداشت ولى پيامبر ( ص ) تنها با تبعيد او و فرزندش به طائف بسنده كرد همچنانكه همهء مشركان مكه و سركردگان آنان را و همهء كسانى را كه به او بىحرمتى كرده بودند آزاد و عفو كرد و سخن مشهورش را بر زبان راند كه : برويد همه شما آزاديد .\r\nجدش امير المؤمنين نيز مروان را كه لشكريانى را براى جنگ با او در بصره فرماندهى كرده بود پس از پيروز شدن بر وى و اسير گشتن در دستان او ، مورد عفو قرار داد و با وجودى كه مىدانست به معاويه خواهد پيوست و در صفين و جاهاى ديگر بازهم به جنگ با او خواهد پرداخت ، رها كرد و پس از آنكه جاى پاى معاويه محكم شد و او را به عنوان كارگزار مدينه برگزيد ، امام حسن ( ع ) را مورد اذيت و آزار قرار مىداد و به خشمش مىآورد ، كشتار كربلا از جمله بهترين و خوشايندترين چيزى بود كه از آن ياد مىكرد ولى امام امير المؤمنين مىفرمود : اگر بر دشمنت پيروزى يافتى عفو و بخشش شيرين‌ترين پيروزى است . بنابراين جاى شگفتى نيست كه امام زين العابدين آنهايى را كه آزارش رسانده بودند ، مورد عفو قرار داده باشد .\r\nدهها مورد از عفو و بخشش و بزرگوارى او را راويان روايت كرده‌اند همچنانكه از كرم و نيكيهايش نيز سخنها گفته‌اند همين‌كه حضرت احساس مىكرد كسى دينى بر عهده دارد و به سراغش مىرفت و ياريش را تقاضا مىكرد و دينش را ادا مىكرد .\r\nهر كس كه در تنگنايى گرفتار بود نزد او مىرفت و گشايش كار خود را از ايشان مىديد به هر نيازمندى آن قدر مىداد كه او را از هر نيازى بىنياز مىكرد . روزى بر محمد بن اسامة بن زيد وارد شد او را ديد كه گريه مىكند . فرمود : چرا گريه مىكنى ؟\r\nگفت : زيرا دينى به مبلغ پانزده هزار دينار بر عهده‌ام هست . امام فرمود : همه آن به طور كامل بر عهده من باشد و همان دم آن را ادا فرمود .\r\nهرگاه سائلى نزد وى مىآمد مىفرمود : قدم آن كس كه روز قيامت توشه‌ام مىسازد ، بر روى چشم . ايشان خوراكى نمىخوردند مگر آنكه به اندازه آن مىبخشيدند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو با اين وجود و بنابه روايت احمد بن حنبل و صدوق به نقل از امام باقر ( ع ) عهده‌دار خرج صد خانوار در مدينه بودند .\r\nابو نعيم در حلية الاولياء مىگويد : خانه‌هايى در مدينه بود كه از سوى امام زين العابدين ( ع ) اداره مىشدند ولى اين موضوع را نمىدانستند و هنگامى كه امام وفات يافت ديگر كسى نبود كه آنها را اداره كند و آنگاه بود كه دانستند امام زين العابدين عهده‌دار خرج ايشان بوده است و گفتند : همين‌كه امام زين العابدين را از دست داديم ، كمكهايى را كه در نهان به ما مىشد از دست داديم .\r\nو در روايت صدوق به نقل از سفيان بن عيينة آمده است كه محمد بن شهاب زهرى ، در شبى سرد ، امام زين العابدين ( ع ) را ديد كه كيسه‌اى آرد بر دوش داشت و راه مىرفت . گفت : اى فرزند رسول خدا اين چيست ؟ فرمود : عازم سفرى هستم كه اين توشه را براى آن در نظر گرفته و قصد دارم آن را به جايى دست نيافتنى حمل كنم .\r\nگفت : اين غلام من است اجازه بده تا او آن را حمل كند . امام ( ع ) زير بار نرفت و اين بار گفت كه اجازه بده من آن را به دوش گيرم . فرمود : ولى من بارى را كه در سفرم نجاتم مىبخشد و ورودم را به آن نيكو مىگرداند ، فرو نمىنهم ترا به خدا راه خود گير و مرا رها كن . چند روز بعد كه محمد بن شهاب حضرت را ديد به ايشان گفت :\r\nاى فرزند رسول خدا من هيچ اثرى از آن سفرى كه صحبتش را مىكردى ، نمىبينم .\r\nفرمود : آرى اى زهرى . اين سفر آنگونه كه تو مىپندارى نيست اين سفر مرگ است كه براى آن آماده مىشوم . آماده شدن براى مرگ ، پرهيز از گناه و بخشش در راه خير است .\r\nايشان در حالى كه نقابى بر چهره داشتند درب خانه‌هاى مستمندان را مىزدند بيشتر آنها بر در خانه‌هاى خود مىايستادند و انتظارش را مىكشيدند و وقتى او را ديدند به يكديگر مژده داده مىگفتند : آن نقابدار آمد .\r\nو ابن طاووس در « الاقبال » به سندى منتهى به امام صادق ( ع ) روايت كرده كه امام زين العابدين با فرا رسيدن ماه رمضان هيچ‌يك از خدمتكاران ( بردگان ) و كنيزان خود را نمىزد و اگر از برده يا كنيزى گناهى سر مىزد آن را به نام او ياد داشت مىكرد و شب آخر ماه رمضان كه مىرسيد همه را به گرد خود جمع مىكرد و سپس گناهانى را كه مرتكب شده يا خطاهايى كه از هر يك از آنها سر زده بود ، مطرح مىكرد و آنها اعتراف مىكردند . آنگاه مىفرمود : بگوييد اى على بن الحسين پروردگار\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nتو همانگونه كه تو حساب همهء كارهاى ما را داشته‌اى ، حساب كارت را دارد . او نوشته‌اى دارد كه به حق سخن مىگويد و هيچ مورد كوچك يا بزرگى را نانوشته و ناشمرده نمىگذارد و همانگونه كه ما همهء كارهاى خود را نزد تو پيش رو ديديم تو نيز همه كارهايت را نزد او ( خدا ) پيش رو مىبينى پس ببخش و درگذر تا پروردگار نيز بر تو ببخشايد و درگذرد و خود در حالى كه در ميان آنها ايستاده مىگريد و مىگويد :\r\nپروردگارا تو به ما فرمان دادى تا از هر آن كس كه بر ما ستم روا داشت درگذريم و ما نيز همانگونه كه فرمان داديد بخشيديم پس تو نيز بر ما ببخشاى كه تو از ما و هر مأمور ديگرى بدين كار ، اولىترى . آنگاه رو به آنها مىكند و مىگويد : من شما را بخشيدم آيا شما نيز نسبت به هر آنچه از من به شما رسيده ، بخشيده‌ايد برويد كه من شما را آزاد كرده‌ام بدين اميد كه عفو خداوندى شامل حالم شود و خود از آتش آزاد باشم و وقتى روز عيد مىشد آن قدر به آنها عيدى مىداد كه از همهء مردم بىنياز مىشدند .\r\nاو مىفرمود : خداوند متعال در هر يك از شبهاى ماه رمضان هفتاد هزار نفر را از آتش مىرهاند و آخرين شب كه فرا مىرسد خداوند به اندازه تمامى آنچه در شبهاى ديگر آزاد كرده بود ، آزاد مىكند و من دوست دارم كه خداوند مرا در حالى بيند كه در اين دنيا ، كسانى را در خانه‌ام آزاد كرده‌ام بدين اميد كه مرا از آتش دوزخ ، آزاد سازد .\r\nراويان روايت مىكنند كه وقتى ايشان براى نماز وضو مىساخت چهره‌اش زرد مىشد از ايشان پرسيده مىشد چرا هنگام وضو ساختن اين چنين مىشويد مىفرمود :\r\nآيا مىدانيد به پيشگاه چه كسى مىخواهم بايستم . و هنگامى كه به نماز مىايستاد لرزشى بر اندامش مىافتاد ، از ايشان سؤال مىشد : اى فرزند رسول خدا شما را چه مىشود ؟ مىفرمود : شما نمىدانيد كه به مناجات چه كسى مىخواهم بايستم . و در حالى كه به سجده رفته بود در خانه‌اش آتش‌سوزى شد مردم گرد آمدند و گفتند : اى فرزند رسول خدا آتش آتش . او توجهى به آنها نمىكرد و سرش را نيز بلند نمىكرد و وقتى آتش خاموش مىشد به ايشان گفته شد : چه چيز ترا از انديشهء آن بدور داشت ؟\r\nمىفرمود : آن آتش بزرگ ( دوزخ ) چنين كرد .\r\nو ديگر روايات بسيارى كه سخن از نيكى و احسان و گذشت و عبادت و سخاوتمندى آن حضرت ، سخن گفته‌اند . مضمون همهء اين روايات تأكيد اين مطلب است كه دوست و دشمن و مورخين و محدثين خودى و بيگانه بر آنند كه او برترين مردم و سخاوتمندترين\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاهل زمان خود و از همه پرهيزگارتر بوده است .\r\nو با همهء اينها ، با هيبت و پرعظمت بود يك بار بر عبد الملك بن مروان كه كينهء ديرينى از وى به دل داشت وارد شد همين‌كه نگاهش به امام افتاد كه به سوى او مىآمد برخاست و او را در كنار خود نشاند و گرامىاش داشت . در اين باره از او جويا شدند گفت وقتى ايشان را ديد دلم پر از ترس ايشان شد . و هنگامى كه در مدينه بر مسلم بن عقبة وارد شد گفته بود قلبم از ترس او لبريز شده بود .\r\nو در روايت السبكى در طبقات الشافعية آمده است كه يك سال هشام بن عبد الملك به حج رفت و به طواف كعبه پرداخت و سعى كرد حجر الاسود را لمس كند ولى از بسيارى جمعيتى كه در آنجا بود موفق بدين كار نشد ، در يكى از اطراف كعبه برايش صندلى گذاردند تا بنشيند و منتظر كاهش ازدحام باشد تا بتواند آن را لمس كند مردم شام نيز در اطراف او ايستادند ، در همان حال كه به تماشاى مردم نشسته بود امام زين العابدين ( ع ) وارد شد ، او به تعبير راوى از همه خوش‌سيماتر و برازنده‌تر بود .\r\nبه طواف كعبه پرداخت و هنگامى كه به حجر الاسود رسيد مردم به احترام و بزرگداشت او به كنارى رفتند و راه باز كردند تا موفق شد حجر الاسود را لمس كرده و آن را ببوسد مردم ايستاده بودند و تماشايش مىكردند تو گويى پرندگانى روى سر آنها لانه داشتند ، وقتى او رد شد آنها دوباره به طواف خود بازگشتند هشام بن عبد الملك و همراهانش اين صحنه را مىديدند و هشام در دل كينه و نفرت سختى از آن حضرت گرفت . بزرگان و سرشناسان شام كه همراهش بودند مردى را كه مردم اينهمه احترام برايش قائل شدند و راه باز كردند ، نمىشناختند و خليفه ( هشام ) و سربازانش سعى مىكردند راهى به حجر الاسود بيابند ولى موفق بدين كار نمىشدند ، يكى از ايشان رو به هشام كرده پرسيد : اين مردى كه مردم اينهمه احترام برايش قائل شدند چه كسى بود ؟ و او از ترس اينكه اهل شام شيفته‌اش گردند پاسخ داد كه او را نمىشناسم .\r\nفرزدق شاعر نيز حاضر بود گفت من او را مىشناسم . مرد شامى گفت : اى ابو فراس ، بگو كه او چه كسى بود . فرزدق پاسخ داد : او على بن الحسين بن على بن ابى طالب ( ع ) و فرزند فاطمه دختر رسول خدا ( ص ) بود و در ميان انبوه جمعيتى كه حاضر بودند فى البداهه اين اشعار را سرود :\r\n- اين همان كسى است كه همه مردم كوچك و بزرگ و زن و مرد او را مىشناسند .\r\n- او فرزند بهترين خلق خداست او همان پرهيزگار ، سرشناس و طاهر و پاكيزه است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n- در صورتى كه خود به نزديك ( خانهء كعبه ) نيامده بود چه بسا خانهء كعبه او را از عرفان دل انگيزش ، سرشار سازد .\r\n- وقتى قريش او را مىبينند مىگويند همهء بزرگواريها و بزرگيها به او ختم مىشود .\r\n- اگر او را نمىشناسى او فرزند فاطمه است و به جد او ، پيامبران خدا ، خاتمه يافتند .\r\n- اينكه مىگويى او كيست ، لطمه‌اى بر وى وارد نمىكند ؛ عرب و عجم همه او را كه نمىشناسى ، مىشناسند .\r\n- سرشار بزرگى و آزرم است و چشم از مهابتش خيره مىماند ؛ و تنها هنگامى سخن مىگويد كه لبخندى بر لب دارد .\r\n- به اوج عزت و شرفى كه دستها را بدان دسترسى نيست و پاها توان رسيدن به آن را ندارند ، رسيده است .\r\n- از جد بزرگوارش ، بزرگى پيامبران را به ارث برده و امتها ، به امت وى ، بزرگى يافته‌اند .\r\n- نور هدايت از سپيدهء پيشانىاش مىتراود ؛ همچون خورشيدى كه تاريكيها را مىزدايد .\r\n- خداوند شرافت و فضل به او بخشيده ؛ و در لوح او از ازل چنين فضلى بر او رقم زده شده است .\r\n- هر دو دستانش ، همچون ابر پربارى همه جا را از باران خود بهره‌ور ساخته و عطا و بخشش اين دستان را پايانى نيست .\r\nتا آخر اين قصيده كه بنابه آنچه در روايت ابن الجوزى و السبكى در طبقات - الشافعية آمده به حدود سى بيت بالغ مىشود .\r\nداستان همين برخورد فرزدق شاعر با هشام بن عبد الملك را بيشتر مورخين و محدثين با تفاوت اندكى در نحوهء چنين برخوردى و تعداد ابياتى كه اين شاعر در آن موقع سرود و بدانها به جنگ قدرت و سلطه ستمگرانى رفت كه به قدرت و سربازان خويش مىباليدند ولى اين قدرت و اين سربازان در آن هنگامه‌اى كه انبوه جمعيت براى دست يافتن به حجر الاسود بر يكديگر پيشى مىگرفتند ، كارى از پيش نبرد ، نقل كرده‌اند ولى امام ( ع ) كه تنها به خدا و يارى او مىباليد بلافاصله پس از رسيدن به نزديكى آن جمعيت ، سيل مردم برايش راه باز كردند و امكانش دادند تا به حجر الاسود راه يابد مردم به كنارى ايستاده بودند تو گويى زمين ايشان را به خود بسته بود تا\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاينكه امام ، از كار خود فراغت يافت و آنجا را ترك گفت و مردم دوباره همچون گذشته ، هجوم آوردند . اهل شام نظاره‌گر همهء اين جريانهاى شگفت‌انگيز بودند و منتظر بودند كسى اين جوان را كه اين همه مورد احترام و ارج مردم قرار گرفت ، به آنها معرفى كنند چون خليفهء آنها اظهار بىاطلاعى كرده بود و گفته بود او را نمىشناسم او اميدوار بود كه مردم شام امام را نشناسند زيرا خود وى و اسلافش از بنى اميه براى مردم شام چنين وانمود كرده بودند كه خاندان پيامبرى ( ص ) كه خداوند به دوستى و مودت آنها فرمان داده ، خودشان هستند و هرگز تصور هم نمىكرد كه فرزدق شاعر با آن اشعار جانانه‌اش ضربه‌هايى كوبنده‌تر از صاعقه بر وى فرود آورد و بگويد :\r\n- اينكه مىگويى او كيست لطمه‌اى بر وى وارد نمىكند ؛ عرب و عجم همه او را كه نمىشناسى ، مىشناسند .\r\n- اين على است كه رسول خدا پدر اوست كه همه امتها ، اينك از نور هدايتش راه مىيابند .\r\n- اگر او را نمىشناسى او فرزند فاطمه است و به جد او ، پيامبران خدا ، خاتمه يافتند .\r\nراويان مدعيند كه هشام بن عبد الملك از فرزدق به شدت خشمگين شد و دستور داد در تنگنايش قرار دهند و مىافزايند كه امام زين العابدين ( ع ) مبلغ هزار دينار براى او فرستاد ولى فرزدق آنها را رد كرد و به فرستاده گفت : آنچه را گفتم تنها براى خشنودى خدا و رسولش بود و براى طاعت خدا ، اجر و پاداشى نخواهم گرفت . امام ( ع ) مبلغ را دوباره به وى بازگرداند و فرمود : ما اهل بيت چيزى را كه مىدهيم بازپس نمىگيريم لذا فرزدق مبلغ را پذيرفت و مدتى را در زندان هشام بسر برد و بالاخره نيز با اين ابيات هجو او را گفت :\r\n- آيا مرا در مدينه‌اى كه دلهاى مردم همه ، اميد و آرزويشان را در آن مىبينند ، زندانى مىكند .\r\n- بر جايى نشسته كه هرگز شايسته‌اش نيست و چشمانى چپ دارد كه پر از عيب و زشتى است .\r\nراويان مدعيند وقتى هجو او به سمع هشام رسيد دستور داد از زندان بيرونش كنند خداوند او را بيامرزد و پاداش نيكو دهد ، او در اين برخوردى كه با هشام بن - عبد الملك داشت در شمار برترين مجاهدان در راه خدا مىباشد زيرا از پيامبر اكرم ( ص )\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nنقل شده كه فرمودند : برترين مجاهدان راه خدا حمزة بن عبد المطلب و مردى است كه در برابر سلطان ستم پيشه‌اى ، دم از حق زند .\r\nيكى از راويان روايت مىكند كه عبد الملك بن مروان خبردار شده بود كه شمشير پيامبر خدا ( ص ) نزد امام زين العابدين ( ع ) است لذا به وسيله فرستاده‌اى خواست كه آن را به وى بدهد و در اين خواست اصرار ورزيد امام زير بار نرفت ، عبد الملك به تهديد پرداخت و گفت كه سهم او را از بيت المال قطع خواهد كرد و در روايت ديگرى او كسى را به حجاز فرستاد تا امام را دست بسته نزد وى آورد امام ( ع ) طى نامه‌اى پاسخش داد كه : اما بعد بدان كه خداوند براى پرهيزكاران از همان جايى كه خوش ندارند ، برون - رفت قرار داده و آنان را از جايى كه تصورش نمىكنند ، روزى مىدهد . و خداوند متعال در كتاب خود مىفرمايد : « ان اللّه لا يحب كل خوان فخور » حال ببين كه كدام يك از ما بيشتر مورد خطاب اين آيه هستيم .\r\nروايتى را كه در آن آمده كه او كسى را فرستاد تا ايشان را دست بسته نزد او آورد ، ابن جوزى در تذكره خود به نقل از ابن حمدون در كتابش التذكره به نقل از زهرى ، روايت كرده است .\r\nدر اين روايت آمده است كه عبد الملك امام زين العابدين را در غل و زنجير از مدينه به سوى خود احضار كرد و محافظانى را بر او گمارد زهرى مىگويد : از آنها اجازه خواستم تا به وداعش آيم اجازه‌ام دادند و در حالى بر وى وارد شدم كه دست و پايش در غل و زنجير بود به گريه افتادم و گفتم اى كاش من به جاى تو بودم و تو سالم بودى و در امان مىماندى . فرمود : اى زهرى گمان مىكنى آنچه بر سر و گردنم مىبينى ، ناراحتم مىكند اگر بخواهم مىتوانم آنها را از خود دور سازم ولى اينها مرا به ياد عذاب الهى مىاندازد . محمد بن شهاب در ادامه مىگويد : آنگاه او دست و پاهاى خود را از زنجير بيرون آورد و هنوز چهار شب نگذشته مأموران او به مدينه بازگشته در پىاش مىگشتند ولى او را نيافتند . از يكى از ايشان جويا شدم گفت كه ما ايشان را گم كرديم و نيافتيم و زنجيرى را كه به دست و پايش بسته بوديم يافتيم و زهرى ، مىافزايد : پس از آن من نزد عبد الملك بن مروان فرا خوانده شدم ، دربارهء ايشان از من پرسيد آنچه مىدانستم گفتم . گفت : روزى كه يارانم او را گم كردند نزد من آمد و بر من وارد شد و فرمود : « ما أنا و انت » به ايشان گفتم : نزد من بمان . فرمود : خوش ندارم آنگاه بيرون رفت و به خدا سوگند دلم سرشار ترس از او شده بود .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبرخى راويان نيز كرامات ديگرى از اين دست به ايشان نسبت داده‌اند كه در برابر نقد و بررسى ، قابل اثبات نيستند و به گمان من ( نويسنده ) برخى از اين كرامات نسبت داده شده به ايشان و ديگران ، ساخته و پرداختهء قصه‌پردازانى است كه در صدد برآمده‌اند تا با اين داستانها ، توجه عوام الناس را جلب كنند و عواطفشان را برانگيزانند و تاريخ سرشار از چنين شواهدى است . حال آنكه به اعتقاد من آنها ( امامان ) اگر از خداوند چيزى مىخواستند خداوند هر آنچه را كه مىطلبيدند در اختيارشان مىگذارد ولى آنها به اميد نيل به آنچه خداوند براى شكيبايان و راضيان به قضاى او وعده داده ، در برابر سختيها و محنتها ، شكيبايى پيشه مىكردند . تاريخ سرشار و درخشان و غنى از فضايل و نيكى و فداكاريهاى ايشان در راه خدا ، تأكيدگر همين نكته است .\r\nو از امام محمد باقر ( ع ) آمده كه امام زين العابدين ( ع ) فرمود : روزى بيمار گشتم پدرم به من گفت فرزند ، اشتهاى چه دارى ؟ به ايشان گفتم : مىخواهم از جمله كسانى باشم كه تكليفى براى پروردگارم در مورد امور خود ، معين نكنم . پدرم به من فرمود :\r\nآفرين بر تو باد پسرم . تو اينك به ابراهيم خليل مانند شده‌اى كه جبراييل به او گفته بود : آيا نيازى دارى ؟ و پاسخ داده بود : من پيشنهادى به خدايم نمىكنم خدايم همانچه بر من مىكند نيك است و هم او بهترين ياور است .\r\nامام زين العابدين ( ع ) همواره از دوستداران و شيعيانش مىخواست كه در سخن - راندن از ايشان راه مبالغه نپيمايند و در بزرگداشت آنها ، راه اعتدال پيشه كنند ، ابن سعد در طبقات خود روايت كرده كه امام زين العابدين ( ع ) همواره مىفرمود : اى مردم همانگونه كه اسلام مىخواهد ما را دوست داشته باشيد كه به خدا سوگند كه دوستى شما در حق ما به گونه‌اى شده كه به صورتى ننگى بر ما درآمده و ما را مورد خشم و نفرت مردم ، ساخته‌ايد .\r\nو در روايت ديگرى ، ايشان خطاب به شيعيانشان مىفرمودند : نام و ياد ما در كتاب خدا آمد و نسب ما به رسول اللّه مىرسد و تولدى نيكو داريم . كه به نظر مىرسد با اين سخن خواسته تا آنها ( شيعيان ) به همين موارد و مزايا بسنده كنند و افتخار و شرف ايشان را در آنها بيابند و با مردم از مواردى سخن نگويند كه عقل و منطقشان ياراى تحملش ندارد .\r\nو در مناقب ابن شهر آشوب آمده كه به ايشان گفته شد : اى فرزند رسول خدا براى چه هنگامى كه به مسافرت مىروى خود را به همراهانت نمىشناسانى ؟ فرمود : من خوش\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nندارم از پيامبر خدا ( ص ) چيزى بگيرم كه قادر به بازدادنش نيستم .\r\nو در روايت ديگرى ، فرمود : يك بار با گروهى كه مرا مىشناختند مسافرت كردم آنها از قبل رسول خدا ( ص ) برخوردى با من كردند كه سزاوارش نبودم لذا از آن پس خوشتر دارم كه خويشتن را نشناسانم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nصحيفهء سجاديه\r\nامام زين العابدين در دورانى زندگى مىكرد كه مردم ، تسليم شهوتهاى خود شده بودند و راه و رسم حكام مسلط بر آنها را پيشه كرده بودند و از مفاهيم مكتب و اخلاق و آداب اسلامى فاصله گرفته بودند او اين امكان را نداشت كه بالاى منبر رود و در برابر اجتماع مردم به ارشاد و راهنمايى آنها و بيان مصلحت ايشان در پيشه كردن اخلاق و آداب و احكام اسلام بپردازد و آنان را از ظلم و جور ستمگرانى كه با رفتار زشت و طغيان خويش چهرهء اسلام را خدشه‌دار ساختند و تمامى ارزشها و مقدسات اسلام را زير پا گذاشتند و آزاديها و حرمتها را مورد تجاوز خود قرار دادند ، برهاند ، لذا به تبليغ اسلام پرداخت و مردم را به بازگشت به دين و قرآن و اخلاق اصيل خود فرا خواند و سيرهء پيامبرشان را مطرح ساخت تا الگوى خود قرار دهند و حكام را نيز به احقاق حق و اقامهء عدل و انصاف محرومين و ستمديدگان فرا خواند و توجه همگانى را به آنچه كه بايد در حكام فراهم باشد و نيز وظيفه‌اى كه در برابر رعيت دارند و حقوق و وظايفى كه در ازاى فراهم ساختن امنيت و دادگسترى و حفظ و صيانت مردم و هر آنچه كه ضامن حفظ حق دولت از يك سو و حفظ كرامت و حق زندگى انسان از سوى ديگر ، مىشود ، گوشزد كرد .\r\nامام زين العابدين ( ع ) همواره تلاش مىكرد تا مردم را على رغم تفاوتهاى طبقاتى و مقام و موقعيتى كه داشتند به مسئوليتهاى خود آشنا سازد و وظايفى را كه در برابر خدا و مردم دارند البته به شيوه‌اى جز آن شيوه‌هايى كه وعاظ و مرشدين و - قصه‌پردازان پى مىگرفتند ، آشنا سازد به او شيوهء گفتگو و راز و نياز با خدا و مناجات با او و جلب مهر و محبت و نيز ستايش او را طى شصت دعايى كه به صحيفهء سجاديه شهرت\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nيافته و فرزندش امام باقر ( ع ) و زيد بن على و افراد مطمئنى از ياران ائمه آنها را روايت كرده‌اند و از آن پس شيعيان حضرت مورد استفاده قرارشان داده و همچنان نزد بزرگان شيعه ، در شمار مقدسات بشمار مىرود و شب و روز و در نيمروز و نيمه‌هاى شب و به - هنگام نياز و هر فرصتى ، همان دعاها را ، بر زبان مىآورند .\r\nو از جمله در يكى از دعاهاى مربوط به شبهاى رمضان در صحيفهء سجاديه آمده است : پروردگارا ، من با معصيت خويش ، قصد مخالفت با ترا نداشتم و هنگامى نيز كه به معصيت پرداختم از آن رو نبود كه به تو شك داشتم يا تنبيه ترا دست كم مىگرفتم و يا به مجازاتت معترض بودم ولى نفس من ، فريفته شد و در اين كار ، گناه‌پوشانى تو ، ياريم كرد و حال ، چه كسى از عذاب تو نجاتم مىبخشد و اگر تو بندت را از من بگسلى ، به كدام بند و ريسمان ، آويزم ، پس واى بر من هنگامى كه فرداى قيامت ، به دست كم - گرفتگان تو گفته مىشود دست كشيد و راه خود گيريد و به ديگران گفته مىشود همين جا بمانيد نمىدانم بايد كه با دست كم گرفتگان بروم يا با ديگران بمانم ؟ و در اين دعا مىفرمايد :\r\nپروردگارا وقتى حجتم پايان مىگيرد و زبانم از پاسخ تو در مىماند ، بر من رحم كن ، پروردگارا اگر ببخشايى چه كسى از تو در بخشيدن اولى است و اگر عذاب دارى چه كسى از تو در حكم راندن ، عادل‌تر است ، در اين دنيا بر غربتم رحم كن و به هنگام مرگ بر گرفتارىام و در قبر بر تنهايىام و در گور بر وحشتم رحمت آر و آنگاه كه بر جاى خود افتاده و دستان عزيزانم به اين سو و آن سوى مرا مىكشند مرا مورد رحمت خود قرار ده و آنگاه كه در غسل‌گاه ، همسايهء نيك من ، به غسلم مىپردازد بر من تفضل كن و در وقتى كه جنازه‌ام بدست خويشان ، بلند مىشود بر من شفقت كن و در آن خانهء جديد و در گورى كه در آن قرار مىگيرم ، بر غربت و وحشتم ، رحم كن .\r\nامام در دعاى براى خود و خانواده و برادران و همسايگان و همهء مسلمانان مىفرمايد :\r\nپروردگارا و سرورا ! ترا به عزت و جلالت سوگند مىدهم كه اگر مرا به گناهانم مؤاخذه كنى من دست به دامان عفو تو مىشوم و اگر خبايثم را به رخم كشيدى كرم ترا مطرح مىسازم و اگر به دوزخم وارد كردى به دوزخيان عشق خود به ترا بازگو مىكنم ، پروردگارا اگر تنها بر دوستداران و مطيعان خود ، مىبخشايى پس گناهكاران به كه روى آورند و اگر تنها به وفاداران به خود ، كرم روا مىدارى پس بدكاران به كه پناه\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآورند . خداوندا اگر مرا به آتش فرو فرستى با اين كار دشمنت شاد مىگردد و اگر به بهشتم اندازى پيامبرت شاد مىگردد و من به خدا سوگند مىدانم كه شادى پيامبرت نزد تو از شادى دشمنت ، عزيزتر است ، پروردگارا بصيرتى در دين خود ، و فهمى در حكم خود و تفقهى در علم خود عطايم فرما و پرهيزكارى نصيبم گردان تا از آن از معصيت تو دور باشم . پروردگارا من از كسلى و كاهلى و بزدلى و بخل و غفلت و قساوت و خوارى و مسكنت و فقر و فاقه به تو پناه مىبرم و از نفسى كه قانع نمىگردد و شكمى كه سيرى نمىپذيرد و قلبى كه خاشع نمىشود و دعايى كه شنيده نمىشود و عملى كه فايده ندارد به تو پناه مىآورم ، خداوندا تو در كتاب خود قرآن ، عفو و بخشش خود را مطرح ساختى و به ما فرمان دادى تا از هر آن كس كه بر ما ستم روا داشت ببخشاييم و حال ما بر خود ستم روا داشته‌ايم حال بر ما ببخشا كه تو در اين كار ، از ما اولىترى .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nاز دعاى حضرت در مكارم اخلاق\r\nپروردگارا مرا از ثروت ديگران بىنياز دار و روزى مرا فراوان رسان ، از فتنه‌ها بركنارم دار و فطرت مرا عزيز و غنى گردان تا چشم طمع بدست مردم ندوزم .\r\nمگذار كه به آزار نخوت و كبريا دچار شوم و بگذار ترا آنچنان كه شايستهء ذات مقدس تو باشد بندگى كنم و رنج مرا در اداى عبادت و طاعت ، بيهوده مساز .\r\nپروردگار من ! مقرر فرماى كه دستهاى من در خير و صلاح مردم به كار افتد و همچنان دست كارگر مرا از منت‌گذارى و دل آزارى ايمن دار و زبان مرا از خودستايى و تفاخر ، خاموش فرماى .\r\nپروردگارا ! بدانسان كه در چشم مردم بر مقام من مىافزايى در چشم من از مقام من بكاه و به ميزان عزتى كه در اجتماع به من ارزانى همىفرمايى مرا به ذلت نهانى من آشنا ساز تا شخصيت خويش را هرگز فراموش نكنم و پاى از گليم خويش ، فراتر نگذارم .\r\nتا آن روز كه توانم به عبادت تو برخيزم زنده‌ام دار و تا آن دم كه از تو ياد همىكنم دم گرم از سينه‌ام برآر و اگر چنان باشد كه را هم از راستى به انحراف خواهد گراييد و اهريمن ناپاك در بيدارى ضلالت به كمندم خواهد انداخت پروردگار من هر چه زودتر مرا به سوى خويش فرا خوان و جان مرا از خطر شقاوت وارهان ، و مقدر فرماى تا به طاعت خيرخواهان توفيق يابم و به دنبال راهبران راه پويم و چنان كن كه بدانديش را به خيرخواهى و بدكردار را به نيكوكارى و محروم‌كننده را به بخشش و عهدشكن را به وفادارى و بدگوى را به خوش‌گويى پاسخ گويم و همواره در عوض مرحمت ، سپاس\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبگذارم و همواره از بديها ، چشم بپوشم .\r\nو در همين مناجات مىفرمايد :\r\nبگذار اى پروردگار من كه به نيروى تو بر شدائد حمله آورم و دست حاجت به سوى تو بگشايم و پيشانى تضرع و مسكنت بر درگاه تو ، به خاك بمالم .\r\nروا مدار اى پروردگار من كه كف حاجت من به جانب ديگران گشوده شود و عرق آبروى من بر پاى ديگران فرو ريزد زيرا همىدانم كه در اين هنگام مستوجب طرد و منع تو باشم و به قهر و اعراض تو گرفتار آيم اى كه مهربانترين مهربانانى .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nدر دعايى كه در حق ستمگران بر او مىفرمود\r\nحضرت تنها بدان بسنده نمىكرد كه در حق آنها كه بر وى بدى روا داشته بودند نيكى كند بلكه از درگاه خداوندى براى ايشان طلب عفو و مغفرت مىكرد و مىفرمود :\r\nپروردگار من ! آن كس كه در حق من بد كرده و خلاف آنچه شايسته بود ناشايسته آورده و بىآنكه از من پوزش بجويد زندگى را بدرود گفته و اكنون در دل خاك آرميده و دستش از دنيا كوتاه است و موجودى مستمند باشد ، گناهانش را بيامرز و مغفرت خود را از وى دريغ مدار ، من از آنچه در حق من به ناحق كرده گذشتم و تو نيز اين جريمت را بر وى مگير و چنان كن كه گذشت من پاكترين صدقه در راه تو باشد و مرا به درگاه تو نزديكتر سازد .\r\nپروردگارا ! من ستم اين بنده ستمكاره را بخشيده‌ام و چنان خواهم كه در برابر اين بخشش رحمت واسعهء تو بهرهء من گردد .\r\nپروردگارا من دربارهء اين موجود مستمند كه دستى از دعا كوتاه دارد دعا كرده‌ام و در برابر اين دعا همىخواهم سعادت مرا نيز تأمين و تضمين فرمايى و به فضل خويش چنان كنى كه من و ظالم من هر دو در پيشگاه تو مغفور و مرحوم ( مورد رحمت قرار گرفته - شده ) شمرده شويم .\r\nو با اين وجود ، خود را نسبت به حقوق مردم ، مقصر مىپنداشت و در اين مورد از درگاه خداوندى پوزش مىطلبيد و در برخى دعاهايش مىفرمود :\r\nچنان مىافتاد اى پروردگار من كه مظلومى در برابر من شكنجه همىدهد و من دست دفاع به خاطر وى برنداشته‌ام و به ياريش برنخاستم اكنون از اين تقصير ، پوزش\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nهمى طلبم و از تو همىخواهم كه مرا به يارى مظلومان برانگيزى و در دفاع از حقوق آنان كمك فرمايى . الهى چنان افتاد كه نيكوكارى در حق من نيكى كرده و من از اداى شكر ، لب فرو بسته بودم و ناشنوده كارى دربارهء من ناشايست آورده و بيدرنگ از كار زشت خويش پوزش خواسته اما من عذرش نپذيرفته‌ام و به پوزشش عنايت نكرده‌ام چنان افتاد كه تهيدستى ، دست حاجت به سوى من دراز كرده و من نوميدش و بازگردانيده‌ام چنان افتاد كه مسلمانى بر گردن من حقى گذاشته ولى من در ايفاى حقش سستى ورزيده‌ام و آنچنان كه شايسته حق بوده ، احقاق نكرده‌ام . چنان افتاد كه عيبى را در معيوبى شناخته‌ام اما همچون جوانمردان ، عيبش را از ديدار ديگران ، نپوشيده‌ام . چنان افتاد كه به گناه گنهكارى پى برده‌ام ولى از وى دورى نگزيده‌ام حال از تو مىخواهم كه پشيمانى مرا از گناهانم ، توبه‌اى شكست‌ناپذير بشمار و تصميم مرا به ترك معصيتها و لغزشها تشبيب فرماى چنان كن كه توبهء من و تصميم من محبت ترا به سوى من معطوف بدارد و رضاى ترا بهرهء من سازد اى آن كس كه توبه‌كنندگان را دوست مىدارى .\r\nآن حضرت در خلوتهاى خود با خداوند متعال ، براى رزمندگان و مرزداران حاضر در مرزهاى اسلام با كشورهاى مشركين و كفار ، دعا مىفرمود و از خداوند متعال ، براى ايشان شكيبايى ، تأييد و پيروزى بر دشمنان اسلام را آرزو مىكرد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nاز دعاهاى او براى رزمندگان و مرزداران اسلام\r\nپروردگار من ! به روان مقدس محمد و آل محمد رحمت فرست و مرزداران اسلام را از حملهء دشمنان در پناه خود مصون و محفوظ بدار و مرزبانان ما را در ايفاى وظايفى كه به عهده دارند حمايت كن و عطايا و مواهب خود را دربارهء آنان تكميل فرماى .\r\nبر شمار سربازان ما كه از مرزهاى ما پاس مىدارند بيفزاى و حربهء آنان را بر ضد دشمن ، كارگر كن و سنگرشان را از آسيب دشمن در امان‌گير و جمعيتشان را به هنگام دفاع از پريشانى ايمن ساز و به تدبير خويش صفوفشان را بهم بپيوند و رشتهء وحدت و وصلتشان را از هم مگسل و هدفشان را همواره يكتا گردان و در سايهء صبر و صولت ، پيروزشان فرماى و در آن هنگام كه سربازان ما بر قلب دشمن حمله مىآورند ياد دنيا را از ضميرشان بدر آور تا به دلرباييهاى فريبنده‌اش فريب نخورند و خود را نبازند . جمال زيور و زر را در برابرشان از جلوه برانداز تا بهواى زيور و زر به دشمن پشت نكنند و از توش و توان در نمانند . چنان كن كه جز بهشت نخواهند و جز ملكوت اعلاى ترا نبينند .\r\nپروردگارا ! نيروى دشمن را هر چه قوى باشد ضعيف ساز و ناخنهاى درنده‌شان را از بيخ برآور و ميان آنان و سلاحى كه بر ضد ما تجهيز كرده‌اند جدايى افكن و تاروپود قلبشان را با طوفان ترس بلرزان و خزانهء توشه را از دسترسشان بدور دار و راه حمله و فرار به رويشان ببند و به بلاى ره گم‌كردگان مبتلايشان ساز و از كمك پشتيبانان ، محرومشان كن و دم‌به‌دم از تعدادشان بكاه و دلهايشان را از بيم و ترديد بياكن و بازوهايشان را هرگز مگشاى و زبانشان را به سخن ، هرگز مچرخان و در ساحت ميدان آشفته پريشانشان فرماى و چنان دمار از روزگارشان برآور كه ديگران جرأت نياورند\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبه مرزهاى ما حمله كنند و بر ما تعدى و تجاوز و تهاجم روا دارند .\r\nخداوندا آن سرباز فداكار را كه در راه تو و دين تو بر روى دشمنان تو شمشير مىكشد و در جهاد خويش رضاى تو و اعلاى كلمه علياى تو مىجويد همواره پيروز و خرسند فرماى سختى جنگ را بر وى آسان كن و لذت چيرگى را به كامش شيرين گردان و پشتش را هميشه قوى و گرم و استوار بدار چنان كن كه از خزانه غيب معناى بىمنتهاى تو بر وى فرو ريزد تا با فراغ خاطر در جبههء جهاد بر ضد دشمنان تو بجنگد .\r\nپروردگار من ! به روز مبارزه خاطرش را از ياد زن و فرزند بپرداز تا غم فراق ، دلش را نشكند و عزمش را ضعيف نسازد و بجاى آن حسن نيت و ثبات عقيدت در ضميرش بنشان و دور از ترس و هراس در پناه صحت و عافيت و جرأت و شهامت ، پرچم پيروزى را بر بالاى سرش برافراز .\r\nو در ادامه دعاى خود براى مرزداران و مجاهدان مىفرمايد :\r\nپروردگارا مشركان را به جدال و قتال مشركان سرگرم بدار تا از خويشتن به مسلمانان نپردازند و همچنان با شمشير خودشان ، ريشهء كفر را از بلاد و بقاع برآور و با دست خودشان تيشه بر پايشان بگذار .\r\nدلهايشان را اى پروردگار بزرگ از آرامش و اطمينان ، تهى گردان و نيرو از تنشان بازگير و قلب‌هايشان را بلرزان و تدبيرشان را درهم بشكن تا اركان فعاله آنان به سستى گرايد و در ميدان نبرد ، در برابر حريف ، به زانو درآيند . خداوندا يارى و پشتيبانى از ايشان را قطع كن و دلهايشان را سرشار ترس و وحشت گردان و دستشان را از بازشدن ، بازدار .\r\nخداوندا به آن مسلمان كه به سربازان رشيد تو از توش و توشهء خويش كمك مىكند و يا در گفتار خود به تمجيد و تحسينشان ياد آورد و يا خانواده‌شان را در پناه گيرد همچنان مزد وافر و اجر جزيل عنايت كن .\r\nخداوندا به يك چنين مسلمان كه دست حمايت به سوى سربازان راه تو ، پيش مىآورد مزد سربازان اسلام ببخش و به كرامت و افتخار جهاد ، سربلندش ساز .\r\nخداوندا ! آن مسلمان كه به اعتلا و عظمت اسلام مىانديشد و به هنگام حادثه غمناك و رنجور مىماند همىخواهد مانند سربازان اسلام شمشير بر كفن بندد و راه ميدان به پيش گيرد ولى ضعف بدن يا فقر كيسه و يا عارضه‌اى از عوارض زندگى از اين آرزو بدورش مىدارد ، در صف سربازان راه حق و شهداى راه خويش بنشان و در دنيا و\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nآخرت ، سعيد و رشيدش دار .\r\nو از جمله دعاهايى كه در حق پدر و مادرش مىفرمود :\r\nپروردگار من ! چنان كن كه هيبت مقام پدر و مادر در چشم من همچون هيبت پادشاهان ستمكار جلوه كند و مع هذا چنان محبوب و عزيزشان به من بنمايان كه مانند مادرى پرمهر ، بدانها عطوفت و رأفت روا دارم .\r\nاطاعت پدر و مادر را در ديدهء من از بستر خواب دلپذيرتر بنمايان و رنجى را كه به خاطرشان مىبرم در كام من از شربت گوارا به كام تشنگان گواراتر گردان تا بر آنچه خواهند خواهشى برنگزينم و همواره هوس خود را در راه رضايشان فدا كنم .\r\nچنان كن اى پروردگار من كه حقشان هميشه در چشم من عظيم جلوه كند هر چه هم كوچك باشد و نيكويى من در حق ايشان كم جلوه كند هر چند كه زياد باشد .\r\nپروردگار من ! پدر و مادرم در راه تربيت من سعى بسيار به كار برده‌اند تو سعيشان را مشكور فرماى و به پاداش اين مساعى جميله ، جزاى جميلشان عنايت كن و آنچنان كه مرا از كودكى به بزرگى رسانيده‌اند و نگاهم داشته‌اند و از آسيب حوادث دورم گرفته‌اند ، حفظشان كن و از آسيب حوادث ، بدورشان دار .\r\nپروردگار من ، بدانسان كه در راه آموزش و پرورش من رنج ديده‌اند و از دست من آزار كشيده‌اند گناهانشان را ببخش و اين رنج و آزار را به حساب كفاره‌اى گذار كه از معصيتها و لغزشهايشان بكاهد و به همين پايه بر درجاتشان در بهشت برين بيفزايد ؛ اى تو پروردگار مهربان و متعال من كه گناه گناهكاران را به ثواب عوض كنى ، گناهان پدر و مادر مرا به پاداش زحمتى كه برده‌اند بيش از چندين برابر ، به ثواب عوض كن .\r\nصحيفهء سجاديه علاوه بر فرازهايى كه آورده شد متضمن دهها دعاى ديگر از جمله در « طلب روزى » ، « اداى دين » « درخواست حاجات ، عفو و مغفرت » ، « دعا براى دفع شر دشمنان » و « دعا براى ياران پيامبر و پيروان او » است كه شايسته است انسان براى پدر و مادرش ، فرزندانش ، همسايگانش در صبح و شب هر روز ، به هنگام يادآورى مرگ و در روزهاى ماه مبارك رمضان و شبهاى آن و جز آن ، آنها را بر زبان آورد . اين صحيفه علاوه بر اينها محتوى بسيارى احكام و آداب و اخلاق و هر آنچه كه انسان را تكامل مىبخشد و به خداوند متعال ، نزديكش مىسازد ، مىباشد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nرسالهء حقوق\r\nمحدثين در مجاميع حديث خود روايت كرده‌اند كه امام زين العابدين ( ع ) به دنبال حوادثى كه طى زندگى پدران خود و مشاهدهء رنج و مشقتهايى كه امت در سايهء خاندان اموى تحمل مىكردند و تلاشهايى كه آن حكام در جهت تحريف و مشوه - ساختن مفاهيم مكتب به عمل مىآوردند ، رساله‌اى براى ياران و شيعيان پدرش تنظيم كرد كه مشتمل بر وظايف و حقوق آنها و حاوى پنجاه بند است كه به تعبير محدثين به رسالهء حقوق شناخته مىشود كه شيخ صدوق در الخصال به سندى كه بيشتر مؤلفين زندگى امام زين العابدين آن را معتبر مىشمارند به نقل از امام آنها را روايت كرده همچنانكه على بن شعبة حلبى نيز در كتاب خود تحف العقول به سندى كه به ابو حمزه ثمالى منتهى مىشود آن را روايت كرده كه امام ( ع ) با اين سخن آن را ، افتتاح مىكند : بدان كه بر تو برابر خدايت حقوقى است كه در هر حركتى كه مىكنى و سكناتى كه دارى يا هر جا كه فرود مىآيى و هر عضوى كه به حركت درمىآورى يا در هر ابزارى كه مورد استفاده قرار مىدهى ، جارى است و بزرگترين و مهمترين آنها حقى است كه نسبت به خودت و از سر تا پايت و تمامى اندامى كه دارى را فرا مىگيرد براى ديده‌هايت بر تو حقى نهاده ، براى گوشهايت حقى نهاده ، براى زبانت حقى قرار داده و براى دستانت و پاهايت حقى قرار داده و براى فرجت نيز حقى نهاده است ، آنگاه امام از حقوق اندامها و اعضاى بدن به حقوق افعال مىپردازد و از آنجا ، به حقوق انسان در برابر جامعه‌اش ، برادرانش ، همسايه‌ها ، هيئت حاكمه ، ياران و همنشينان و دوستان و شركا و خدمتكاران و همسران و جز اينها را نيز مطرح مىكند و در مورد حقوق سلطان ( هيئت\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nحاكمه ) مىفرمايد : در برابر آنچه به تو مىبخشد آن قدر رضايت و خشنودى نشان ده كه خويشتن را از گزند وى در امان دارى و به دينت نيز آسيبى نرسد و با او از در مخالفت ميا كه اگر چنين كنى نافرمانى او و خويشتن كرده‌اى و خود را به دشوارى انداخته‌اى و او را به انديشهء هلاك خويش ، سوق داده‌اى حال آنكه شايسته‌تر آن بود كه ياور او باشى و در آنچه به تو ارزانى داشت و شريك و انباز باشى .\r\nو در حالى كه سخن از حق معلم بميان آورده مىفرمايد : و از جمله حق او بر تو ، بزرگداشت او و حفظ حرمت حضور او و نيكو گوش دادن به سخنانش و روى آوردن به او و با جان و دل در اختيارش بودن در آنجايى كه نياز به دانشش دارى بدين ترتيب كه تمام خرد خويش را به وى سپارى و انديشه‌ات را در اختيارش گذارى و جان و دل خود را در اختيارش نهى و با ترك لذتها و كاستن از شهوتها ، ديده‌ات را براى او جلا دهى و صدايت را در برابرش بلند نكنى و به كسى پاسخ نگويى تا تنها او پاسخ دهنده باشد و در حضور او با كسى به گفتگو ننشينى و اگر كسى نزد تو از وى بدگويى كرد به دفاعش برخيزى و عيبهاى او را پنهان دارى و مناقش را بر زبان‌آورى و با دشمنش نشست و برخاست نكنى و با دوستانش ، دشمنى نورزى .\r\nو در مورد حقوق مادران بر فرزندان فرمود : حق مادرت اين است كه بدانى او ترا به گونه‌اى حمل كرده كه هيچ كس ، ديگرى را حمل نمىكند و از شيرهء جانش ترا به گونه‌اى كه هيچ كس ، ديگرى را نمىخوراند ، خورانده است و با گوش و چشم و دست و پاى و موى و پوست و همهء اندامش با رضا و رغبت و شادى از تو مراقبت به عمل آورده و همه گونه درد و رنج و محنت و غمى را به جان مىخرد تا توانت بخشد و به دنيايت آورد ، او راضى مىشود كه خود گرسنه بماند ولى ترا سير گرداند ، عريان بماند تا ترا بپوشاند ، خود تشنه ماند تا تو سيراب گردى و با هر رنج و بدبختى كه ديده براى تو فداكارى و از خودگذشتگى كرده و تو ياراى سپاس و شكرش را ندارى مگر به يارى و توفيق الهى .\r\nو در مورد حق برادر بر برادر خود مىفرمايد : برادرت ، دست توست كه درازش مىكنى و پناهى است كه بدان پناه مىجويى و عزتى است كه بر آن اعتماد مىكنى و قدرت و توانى است كه بدان تكيه دارى و استوارى حال مبادا كه از او به عنوان سلاحى براى معصيت خدا از آن بهره‌گيرى و در راه ستم بر خلق خدا ، مورد استفاده‌اش قرار دهى و هرگز از يارى او روى بر متاب و در برابر دشمنش ، تنهايش مگذار و هرگز در\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nنبرد با شياطين ، او را رها مكن و از نصيحت و راهنمايى او براى رضاى خدا ، دريغ مكن كه اگر سر تسليم در برابر خداى خود فرود آورد و پاسخى نيكو به او داد كه چه بهتر و در غير اين صورت باشد كه خداى ، خود عذرت را بپذيرد و او را نسبت به رفتار و كردار خود ، مسئول شمارد .\r\nو در مورد حقوق همسايگان فرمود : و از حق همسايه آن است كه در غيابش ، پاسش دارى و در حضور ، احترامش نهى و در هر حال به يارى و كمك او برخيزى و به عيبجويى او نپرداز و دنبال نقاط ضعفش مباش و اگر بىاراده و ناخواسته ، بر عيبى از او واقف گشتى آن را نزد خود نگاه دار و چنانچه ناخواسته و بىتكلف به موردى منفى از او برخورد كردى ، دانستهء خود را نزد خويش نگاهدار و بپوشان و بىاطلاع او به سخنانش گوش مسپار و بهنگام سختىها رهايش مكن و وقتى او را در نعمتى مىيابى بر وى رشك مبر و لغزش‌هايش را ناديده گير و خطاهايش را ببخشاى و هرگاه حق - ناسپاسىات كرد بردبارى كن .\r\nدر مورد آنچه كه در رابطه با دوست بايد انجام داد امام ( ع ) مىفرمايد : بر توست كه با نيكى مصاحبتش كنى و حد اقل انصاف را در موردش رعايت كنى و همچنانكه در حقت بزرگوارى مىكند بزرگى كنى و نگذار كه در نيكىها ، بر تو پيشى گيرد و اگر چنين كرد ، جبران نمايى و خود را ملزم كنى كه در طاعت پروردگارش به وى يارى و مراقبت رسانى و در دورى جستن از معصيت الهى ، وى را همراهى كنى .\r\nو در مورد نوع برخورد انسان با اموالى كه در اختيار دارد فرمود : بر توست كه جز از راه حلال و شايسته ، آن را بدست نياورى و جز در راهى مناسب ، خرج نكنى و مبادا كه از جاهاى شايسته ، جابجايش كنى و جز در راه خدا و براى او كه منبع اصلى آنهاست ، صرف نكنى و آنها را براى كسى كه چه بسا ، شكرگزارت نباشد ، و در راه طاعت پروردگارش به كار نبرد بر خود روا مدار كه او بهره‌بردارى كند و تو به گناه آلوده شوى و حسرت و پشيمانى نصيبت شود .\r\nو در آنچه كه انسان بايد نسبت به اندرزدهنده‌اش كند فرمود : بر تست كه در برابر او حق‌شناس باشى و دل خويش به او سپارى و گوش جان به او سپارى تا اندرزش را بفهمى و در مورد آن بينديشى اگر خود بدان عمل مىكرد فبها و در غير اين صورت او را ببخش و سرزنش مكن و بدان كه دلسوز تو نيست و به هر حال به اندرزهايش توجهى مكن .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nو در سخن از حق كسى كه ديگرى را شاد كرده است ، فرمود : اگر منظور او اساسا شاد كردن و شادمانى تو بود ابتدا خداى را سپاس گو و سپس از وى تشكر كن و چون او آغازگر اين پيام شادىبخش بوده او را پاداش ده و هديه‌اى برايش در نظر بگير ولى اگر شادمانى تو برايش مطرح نبود ابتدا خداى را سپاس بگذار و سپس از او تشكر كن چرا كه او سببى از اسباب نعمت‌هاى الهى براى تو شده است و پس از آن براى وى آرزوى خير و نيكى كن چرا كه اسباب و علل نعمت‌ها ، از هركجا كه باشد بركت است هر چند ، ناخواسته باشد .\r\nو در مورد آنچه بايد با اهل ذمة كرد فرمود : حكم [ اسلام 
  ] در مورد آنان ، اينست كه آنچه را خداى از آنان پذيرفته ، بپذيرى و همين بس كه خداوند عهد خود به آنان داده و امانشان بخشيده است و با همان حكمى كه بر خود روا مىدارى در معامله با آنها ، حكم كن و عهد و پيمان خدا و رسول و وفاى به عهد خدا ، مانع از ستم بر آنان شود كه رسول اكرم ( ص ) فرموده است : هر كس با طرفهاى پيمانش ظلم كند ، با وى دشمنى ورزيده است پس در مورد آنان از خداى بترس .\r\nاين رسالهء امام همچنانكه گفتيم مشتمل بر پنجاه حق در موضوعهاى مختلف است كه ما براى اجتناب از اطالهء كلام به همين اكتفا كرديم .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nاز سخنان نغز آن حضرت ( ع )\r\nاز ايشان نقل شده كه به يكى از فرزندان خود فرمود : فرزندم ! خداوند متعال ترا از من راضى دانسته ولى مرا از تو راضى ندانسته است لذا سفارش مرا به تو نموده ولى سفارش ترا به من ننموده است . پس نيكى كن كه نيكى گنج بزرگى است .\r\nو فرمود : دراز كردن دست نياز به سوى مردم ، خوارى زندگى و بر باد دهندهء شرم و از ميان بردن وقار و در واقع فقر واقعى است و در برابر كاستن از نياز ، غناى حقيقى است .\r\nو فرمود : محبوبترين شما نزد خدا ، نيكوكارترين شماست و كار شما نزد خدا آنگاه عظمت بيشترى دارد كه به رضاى خدا ، رغبت بيشترى داشته باشيد . و آن كس كه از خداوند بيشتر مىترسد ، از عذاب الهى ، دور تر مىشود و نزديكترين شما به خدا ، خوش‌اخلاقترين شماست و آن كس كه بيشتر به خانواده‌اش رسيدگى كند از رضايت بيشتر الهى برخوردار است و گرامىترين شما نزد خدا ، پرهيزكارترين شماست .\r\nو به يكى از فرزندانش ، فرمود : فرزندم پنج گروه مردم را در نظر گير و با آنان مصاحبت مكن و گفتگو نداشته باش و همراهى مكن . گفت : پدر آنان كيانند ؟ فرمود :\r\nاز مصاحبت و همدمى با دروغگو دورى كن كه او همچون سراب ، دور را برايت نزديك نشان مىدهد و نزديك را دور جلوه مىدهد . از مصاحبت با آدم نابكار برحذر باش كه او ترا به لقمه‌اى و حتى كمتر از آن ، مىفروشد . فرزند پرسيد : كمتر از آن ديگر چيست ؟\r\nفرمود : به طمع لقمه‌اى كه بدست هم نمىآورد . و زنهار از مصاحبت با آدم بخيل دورى كن كه او به هنگام نياز ، كمترين چيز را از تو دريغ مىدارد و زنهار از مصاحبت و همدمى با آدم احمق بپرهيز كه او با قصد سود رساندن به تو ، زيانت مىرساند و بالاخره\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nزينهار از مصاحبت با كسى كه با خويشانش قطع رابطه كرده ، بپرهيز كه من او را در قرآن ، ملعون يافتم .\r\nو فرمود : سه مورد است كه اگر مؤمنان در آن قرار گيرند در پناه الهى قرار مىگيرند و روز قيامت در برابر هراس از روز رستاخيز ، در امان خواهند ماند هر كس به مردم آنچه را كه خود از ايشان درخواست كرده بود ، بدهد و مردى كه قدمى برندارد مگر آنكه بداند در جهت طاعت خدا يا در معصيت او برداشته است و كسى كه عيبى در برادر خود نجويد مگر آنكه آن را از خود دور كرده باشد و مرد را همين بس كه بجاى پرداختن به عيوب مردم ، به عيب خود بپردازد .\r\nو به فرزندش امام باقر ( ع ) فرمود : به هر كس از تو خواست نيكى كن اگر شايسته‌اش بود كه به جا عمل كرده‌اى و لياقت داشته است و اگر شايسته‌اش نبود خود لياقت آن را داشته‌اى و اگر كسى در سمت راست ، دشنامت داد و سپس به سمت چپ تو شد و عذرخواهى كرد عذرش را بپذير .\r\nطاووس يمانى مىگويد : مردى را ديدم كه در مسجد الحرام به نماز ايستاده و دعا و گريه مىكند وقتى نمازش پايان يافت نزد او رفتم ديدم كه امام على بن الحسين زين - العابدين ( ع ) است به ايشان عرض كردم : اى فرزند رسول خدا ترا در آن حال ديدم در صورتى كه در تو سه چيز است كه اميدوارم به يارى آنها ، در امان از ترس و هراس باشى يكى اينكه فرزند رسول خدا هستى و ديگر شفاعت جد تست و سومى رحمت خداوند عز و جل است . در پاسخ من فرمود : اى طاووس ! اينكه من فرزند رسول خدا هستم مرا در امان نمىدارد چه از خداوند شنيده‌ام كه فرمود : در آن روز خويشاوندى به كار نمىآيد و در مورد شفاعت جدم آن نيز در امانم نگه نمىدارد زيرا خداوند متعال مىفرمايد : جز براى آنان كه خدا از ايشان راضى است ، شفاعت نمىكنند . و بالاخره در مورد رحمت الهى ، خداوند مىفرمايد : كه رحمت من براى نيكوكاران نزديك است كه من خود را از ايشان نمىدانم .\r\nو در روايت ديگر از طاووس يمانى آمده كه گفت : امام زين العابدين ( ع ) را شنيدم كه در نيايش خود مىگفت : پناه بر تو كه چنان معصيت مىشوى كه گويى نمىبينى و چنان بردبارى نشان مىدهى كه گويى معصيت نمىشوى . به خلق خود چنان مهر و محبت مىورزى كه گويى تو به آنها نياز دارى حال آنكه تو مولاى من ، بىنياز از ايشانى . آنگاه به سجده افتاد . طاووس مىگويد : به ايشان نزديك شدم و سر حضرت را\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبر بالين خود گذاردم و آن قدر گريه كردم كه اشكهايم بر گونه‌هايش جارى شد حضرت نشست و فرمود : چه كسى مرا از ياد و ذكر خداى ، بازداشت ؟ گفتم : من بودم اى فرزند رسول خدا . اين چه بىتابى و عجز و لابه است اين ما هستيم كه بايد چنين كنيم و ما معصيت‌كاريم و جفا كار ، مولاى من پدر شما ، حسين بن على ( ع ) و مادرتان فاطمه زهرا ( س ) و جدّ شما رسول خداست . طاووس مىگويد حضرت رو به من كردند و فرمودند : هيهات ، هيهات اى طاووس ، با من سخن از پدر و مادر و جدم مكن خداوند بهشت را براى كسانى آفريد كه اطاعتش كرده‌اند و نيكى نموده‌اند هر چند بندهء حبشى باشند و دوزخ را براى معصيت‌كاران و بدكاران آفريد هر چند سيد قريشى باشند آيا سخن الهى را نشنيده‌اى كه فرمود : « فاذا نفخ فى الصور فلا انساب بينهم يومئذ و لا يتساءلون » به خدا سوگند كه فرداى قيامت جز كارهاى خوبى كه مىكنى ، هيچ چيز به دردت نخواهد خورد .\r\nو در كافى با اسناد به ابو حمزة ثمالى آمده است كه امام زين العابدين ( ع ) در مناجات با خدا گريه كنان مىگفت : مولاى من چگونه درحالىكه عشق تو در دلم است عذابم مىدهى ترا به عزتت سوگند كه اگر چنين كنى مرا با گروهى كه بخاطر تو با آنها خصومت داشته‌ام ، به يك چوب رانده‌اى .\r\nآن حضرت ( ع ) ، ياران خود را به امانتدارى سفارش مىكرد و مىفرمود : بخدايى كه محمد را به حق برگزيد و فرستاد سوگند اگر قاتل پدرم حسين ( ع ) همان شمشيرى را كه او را بدان كشت نزد من به امانت بگذارد ، آن را به وى بازخواهم‌گرداند .\r\nحضرت در سفارش به سپاسگزارى از نيكوكار فرمود : خداوند متعال روز قيامت به بنده‌اش مىگويد : آيا از كسى كه به تو نيكى كرد سپاسگزارى كردى ؟ مىگويد : آرى ترا سپاس گفتم پروردگار من . خداوند مىفرمايد : اگر از او سپاسگزارى نكنى از من سپاسگزارى نكرده‌اى .\r\nو از آن حضرت نقل شده كه به فرزند خود امام محمد باقر ( ع ) در بستر مرگ فرمودند : فرزندم ! زينهار از ستم بر كسى كه جز خدا ياورى در برابر تو ندارد . و آن حضرت مىفرمود : هر كس به برادرى كه به او پناه آورد پناه ندهد ولايت خداوندى از وى قطع خواهد شد .\r\nو مىفرمايد : خداوند را بندگانى است كه در صدد برآوردن نيازهاى مردم هستند و هم آنها در روز قيامت ، در امان هستند و هر كس مؤمنى را شاد سازد خداوند روز\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nقيامت دل او را خرّم خواهد گرداند .\r\nهمچنين مىفرمايد : زبان آدمى ، هر صبح به حضور ديگر اعضا و جوارح مىرسد و مىپرسد چگونه هستيد ؟ پاسخش مىدهند خوب هستيم به شرطى كارى به ما نداشته باشى . آدمى به زبان است كه عقوبت مىشود يا مورد پاداش و ثواب قرار مىگيرد .\r\nراويان نقل مىكنند كه گروهى از اهل عراق بر امام زين العابدين ( ع ) وارد شدند و ابو بكر و عمر و عثمان را به بدى ياد كردند و دشنامشان دادند . حضرت به ايشان فرمود : آيا به من مىگوييد كه شما كه هستيد ؟ شما از مهاجران اوليه‌اى هستيد كه براى جلب رضاى خداوند و برخوردارى از فضل او از خانه و كاشانه و مال خود گذشتند و خدا و رسول او را يارى كردند و همانا راستگويانند ؟ گفتند : خير . فرمود : پس آيا شما از كسانى هستيد كه سراى اسلام [ مدينه 
  ] را جايگاه گرفتند و به دين و ايمان ( پيش از آمدن مهاجران ) دل فرو دادند و هر كس به سوى آنها هجرت كند دوست مىدارند درحالىكه در دلشان هيچ گونه نيازى به آنچه آنها دارند ، ندارند و ميهمان را بر خود مىگزينند هر چند كه به خوراك نيازمندند ؟ گفتند : خير . فرمود : شمايى كه از هيچ‌كدام از اين دو گروه نيستيد من گواهى مىدهم در شمار كسانى نيز نيستيد كه خداوند دربارهء آنها فرموده است :  وَ الَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا  ( آنانى كه پس از ايشان آمدند مىگويند پروردگارا ما و برادران ما را كه پيش از ما ايمان آوردند ، ببخشاى و در دل ما نسبت به ايمان‌آورندگان كينه‌اى قرار مده ) . برويد و از اينجا دور شويد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nفرزندان امام ( ع )\r\nشيخ مفيد در ارشاد خود و « ابن الصباغ » در « الفصول المهمة » مىگويند كه تعداد فرزندان پسر و دختر ايشان پانزده تن بوده كه يازده تن پسر و چهار دختر بودند كه بزرگترين و بزرگوارترين پسران امام محمد بن على ملقب به باقر العلوم بود كه مادرش فاطمه دختر امام حسن ( ع ) ، بود .\r\nو در طبقات ابن سعد آمده است كه فاطمه دختر امام حسن ( ع ) براى آن حضرت ، چهار پسر به دنيا آورد كه عبارتند از حسن ، حسين اكبر ، محمد باقر و عبد اللّه كه به اين آخرى نيز ناميده مىشد . ظاهرا ، امام محمد باقر ( ع ) بزرگترين فرزند ايشان بود كه در سال پنجاه و هفت هجرى به دنيا آمد و به هنگام شهادت جدش امام حسين ( ع ) ، سه سال داشت از ديگر فرزندان پسر ايشان ، زيد بن على ، و على بن على بوده كه مادرش بنا به آنچه در تذكرة الخواص آمده ، « ام ولد » نام داشته است .\r\nابن خشاب در كتاب خود مواليد اهل البيت مىگويد : فرزندان پسر آن حضرت ، هشت تن بودند و دخترى نداشت . گفته‌هاى ديگرى نيز آمده است . مشهورترين و ارجمندترين آنان ، امام محمد باقر بوده كه در بخش ويژهء آن حضرت از اين كتاب ، درباره‌اش ، صحبت خواهيم كرد . و زيد بن على الشهيد در خانهء امام زين العابدين ، نوادهء على بن ابى طالب دروازهء شهر دانش ، در خانه‌اى كه گهوارهء دانش و خرد بشمار مىرفت ، پرورش يافت و تمايلات ، گرايشها و ديدگاه‌هايش شكل گرفت و بدون ترديد او در نخستين سالهاى تحصيلاتش ، قرآن كريم را حفظ كرد و پس از قرآن ، روى به حديث آورد و آن را از پدرش فرا گرفت و بعد از مدت زمانى ، به عنوان فقيه و دانشمند و\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nخردمندى مطرح گرديد كه از قرآن خدا و سنت پيامبر ( ص ) احكام را برداشت مىكرد و براى ديگران حديث ، روايت مىنمود و هر چند كه پدرش ، او را در سن نوجوانى و حدود چهارده سالگى تنها گذاشت ولى برادرش امام محمد باقر ، جانشين پدر در امامت و فقه و حديث ، همواره ، با او بود و هر نيازش را برآورده مىساخت و او نيز در فقه و حديث و تفسير ، بهره‌هاى فراوان از وى گرفت تا اينكه به عنوان يكى از مشاهير علماى همعصر خود و مرجع دانشمندان و رجال حديث در مدينه و جاهاى ديگر ، مطرح گرديد ، برخى راويان مدعيند كه او به بصره ، سفر كرد و در آنجا با علماى آن ، ديدار كرد و با و اصل بن - عطاء غزال ، سردسته معتزله در آن روز ، دربارهء اصول عقايد ، مناظره كرد . بصره در آن دوره ، جايگاه فرقه‌هاى مختلف عقايد اسلامى بشمار مىرفت و ابو حنيفة نيز در آغاز زندگى خود كه در پى علم كلام بود ، به همانجا رفت و روايت شده كه او بيست و دو بار بر مناظره در علم كلام با « معتزله » و فوريه » و « الجهميه » و متكلمين در صفات و ديگران ، به بصره رفت و آنگونه كه شهرستانى در « ملل و نحل » مدعى است چنان نبوده كه او براى تلمذ نزد و اصل بن عطاء رفته باشد يا از محضر ديگران استفاده كند زيرا او همسن و سال او بوده بلكه به خاطر مناظره و گفتگو دربارهء مسائل اسلامى بود چون ، گرايشهاى بيگانه با اسلام و اصول آن در ميان علماى آن ديار ، پا گرفته بود .\r\nزيد بن على آنچنان كه از تاريخ زندگيش مىتوان برداشت كرد به سياست يا بدست - گرفتن قدرت ، روى نياورده بود بلكه او را ناگزير بدين جهت‌يابى كردند و مورد پيگردش قرار دادند و ناگزيرش ساختند كه با آن گروه اندكى كه همراه داشت و پس از آنكه مردم عراق همچنانكه با پدرانش پيش از آن نيز كرده بودند ، به وى خيانت كردند ، به جنگ آنها بپردازد .\r\nآنها به علت رفت و آمدهاى زيد بن على به كوفه - كه تعداد زيادى از شيعه در آن مىزيستند - به آزارش پرداختند و عرصه را بر او تنگ كردند ، خالد القسرى والى عراق ، عليه آنها ، تعصبى نداشت حتى به آنها نيكى هم مىكرد و حضورشان را گرامى مىداشت و به آنها امكان مىداد كه در زمان خود ، با زيد بن على و ديگر علويها ، تماس داشته باشند ؛ يوسف بن عمر الثقفى ، اين سياست را نمىپذيرفت و آن را متضمن خطرى نسبت به حكومت امويها ، ارزيابى مىكرد لذا طى نامه‌اى به هشام بن عبد الملك نوشت كه اين خانواده از بنى هاشم ، تا پيش از عهد ولايت خالد ، آنچنان درگير قوت خود بودند كه تمام هم و غمشان مصروف سير كردن خانواده‌شان ، مىشد ولى وقتى خالد\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبه كارگزارى عراق ، منصوب گرديد آن قدر پول و ثروت در اختيارشان گذارد كه رفته رفته قدرت گرفتند و هواى خلافت به سرشان زد . از جمله عواملى كه هشام بن عبد الملك را بر آن داشت تا خالد را عزل كند ، و بجاى وى يوسف بن عمر ثقفى را كه تمام تلاش و كوشش را در آزار و اذيت ايشان به كار مىگرفت ، برگمارد ، اين يك ، طى نامهء - فتنه‌انگيزانه‌اى به هشام و به منظور بدگويى از زيد كه به كوفه رفت و آمد مىكرد ، نوشت كه خالد القسرى مبلغ ششصد هزار درهم نزد زيد بن على بن الحسين ، به وديعه گذارده بود و اينك زيد اين مبلغ را منكر شده است . هشام نيز طى پيغامى به زيد بن على ( ع ) ، او را به نزد خود فرا خواند زيد از مدينه به شام رفت و به وى اظهار داشت كه او اطلاعى از آنچه كه يوسف بن عمر ثقفى ادعا مىكند ، ندارد هشام بن عبد الملك به او پيشنهاد كرد كه خود نزد يوسف بن عمر ثقفى رود و با او روبرو شود ولى زيد به شدت با اين پيشنهاد مخالفت كرد و متوجه شد كه همهء اين كوششها براى بدام انداختن خود اوست و در صورتى كه يوسف بن عمر ، دستگيرش كند خواستهء امويها را در مورد سر به نيست كردنش ، برآورده مىسازد و به هشام سوگند داد كه او را نزد يوسف بن عمر نفرستد ولى هشام دربارهء رفتنش به عراق ، پافشارى كرد و زيد بن على ، زير بار نرفت و هنگامى كه هشام نقشه‌هايش را نقش بر آب ديد در صدد برآمد تا خود به رويارويى با وى بپردازد و از شأن و اعتبارش بكاهد و به اصطلاح تحقيرش كند . بزرگان و اشراف اهل شام و خاصان او در مجلسش حضور داشتند و در برابر آنها به او گفت : به اطلاع من رسيده كه تو با وجودى كه فرزند كنيزكى هستى ، خود را شايستهء خلافت مىدانى . زيد بن على در پاسخش گفت : ترا چه مىشود اى هشام آيا مرا به خاطر مادرم تحقير مىكنى ؟ به خدا سوگند كه اسحاق فرزند زن آزاده‌اى بود و اسماعيل كنيززاده و با اين حال كنيززادگى اسماعيل مانع از آن نشد كه خداوند او را به پيامبرى مبعوث نگرداند و سرور عرب و عجم يعنى محمد بن عبد اللّه ( ص ) را از نسل او نسازد . بدان كه مادران ، مانع از دسترسى مردان به هدفهاشان نمىگردند . اى امير المؤمنين ، از خداى در مورد خاندان پيامبرت ، بپرهيز . هشام خشمگين شد و گفت : و كسى چون تو به من دستور مىدهى كه از خداى بترسم ؟ و زيد پاسخش داد كه : كسى بزرگتر از اينكه به تقواى خدا سفارش شود ، نمىگردد و كسى بىآنكه به تقواى خدا سفارش كند ، بيش از آن خوار نمىگردد .\r\nو در روايت ديگرى ، هشام بن عبد الملك پس از گفتگوى با زيد و پس از آنكه زيد او را محكوم و متقاعد ساخت به وى گفت : برادرت بقرة ( گاو ) چه كرد ؟ كه منظورش\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nامام محمد باقر ( ع ) بود ، زيد به او گفت : پيامبر خدا او را باقر العلوم ( شكافندهء علوم ) ناميده و تو بقره‌اش مىنامى وه چه تفاوت سهمگينى با يكديگر داريد تو به دوزخ مىروى و او روانهء بهشت خواهد شد . هشام گفتش : بيرون شو اى زنازاده ؛ زيد بن على نيز در حالى كه اين ابيات را به زبان مىآورد ، از حضورش بيرون رفت :\r\n- ترس فراريش داد و تحقيرش كرد ؛ چنين است حال كسى كه از گرمى نبرد و كارزار ، دورى مىجويد .\r\n- دستهايى بىتوان كه شكايت از تشنگى دارد و نيزه‌هايى از هر سو بر او فرود مىآيند .\r\n- در مرگ ، آسايش و راحتى او بود ؛ و مرگ در هر حال گريبانگير بندگان مىشود .\r\n- اگر خداوند اراده كند مىتواند و توان آن دارد كه آثار دشمنان را چون خاكستر بر باد دهد .\r\nو راه كوفه را پيش گرفت و مىگفت : هر كس به زندگى دل بست خوار گرديد .\r\nمردم آنجا در مورد امر به معروف و نهى از منكر و دفاع از مستضعفين و دادخواهى ستمديدگان ، با وى بيعت كردند ؛ گروهى از علويها و هاشميها ، به او توصيه كردند كه به قول و قرار اهل عراق ، دل نبندد و به ايشان اعتماد نكند و برخوردى را كه با جدش امير المؤمنين و عمويش امام حسن و جدش امام حسين ( ع ) داشتند ، خاطرنشان ساختند ولى او به ادامهء راه خود ، اصرار ورزيد و از سوى فقها و بزرگان و نيكان مسلمان ، با استقبال وسيعى روبرو گشت .\r\nو از ابى حنيفه آمده است كه گفته : خروج او با خروج جدش رسول خدا در روز بدر ، برابرى مىكند مبلغى پول نيز به دستش رسيد تا در نبرد با ستمگران از آنها استفاده كند . برخى مورخين نيز روايت مىكنند كه او خود شخصا به بصره رفت و اهالى آنجا را به يارى خود در نبرد عليه بنى اميه ، طلبيد و فرستادگانش را به مدائن و موصل و جاهاى ديگر فرستاد و دعوت او در سرتاسر عراق گسترش پيدا كرد و به آن سوى عراق نيز كشانده شد . وقتى خبر او به هشام بن عبد الملك رسيد طى نامه‌اى به كارگزار خود بر عراق يعنى يوسف بن عمر نوشت كه او را مورد پيگرد قرار دهد . يوسف بن عمر همه گونه شيوه‌ها و احتياطهاى لازم را براى دور گرداندن مردم از وى را به كار گرفت . زيد به دشوارى و حساسيت اوضاع پى برد و در خارج شدن از كوفه ، شتاب كرد . يوسف بن -\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nعمر كسى را مأمور كرد تا نظرش را دربارهء ابو بكر و عمر ، جويا شود . زيد پاسخش گفت :\r\nخداوند آنان را رحمت كند من كسى از پدرانم را نيافتم كه از ايشان تبرى جويد . و با اين سخن بسيارى از ياران او از گردش پراكنده شدند و به همين مناسبت آنان را رافضى خواندند زيرا نپذيرفته بودند كه همراه زيد بن على ، وارد نبرد شوند و هنگامى كه نبرد ميان او و يوسف بن عمر شدت گرفت جز دويست و هيجده نفر مرد ، همراهيش نكردند و نيزه‌اى به وى اصابت كرد و كارش را تمام كرد . يارانش او را در جوى آبى ، دفن كردند تا به دار آويخته نشود يا سوزانده نگردد ولى دشمنانش او را يافتند و قطعه‌قطعه‌اش ساختند و سر او را به شام فرستادند و از آنجا به مدينه بردند و بدنش آنچنان كه در مروج - الذهب و جاهاى ديگر آمده مدت پنجاه ماه ، آويزان بود و هنگامى كه دوران خلافت وليد بن يزيد رسيد به كارگزارش در كوفه نوشت كه جسد را با صليبى كه بدان آويخته‌اش بودند بسوزاند و او نيز چنين كرد .\r\nكشتن او در بيشتر مناطق اسلامى ، خشم و نفرت شديدى را برانگيخت و غم و اندوه اهل بيت را دوباره در يادها ، زنده كرد امام جعفر صادق ( ع ) نيز بر او گريست و به سوگواريش نشست و فضيل بن يسار روايت مىكند كه پس از كشته شدن زيد بن على ، بر امام جعفر صادق ( ع ) وارد شدم و ايشان به من گفتند : اى فضيل عمويم زيد بن على ، كشته شد . گفتم : آرى اى فرزند رسول خدا . فرمود : خدايش رحمت كند به خدا سوگند كه او فردى مؤمن و عارف و عالم و بسيار راستگو بود و اگر قدرت به دستش مىرسيد مىدانست كه با آن چه‌كار كند .\r\nو امام رضا ( ع ) فرمود : زيد بن على ، از آنچه كه به حق متعلق به او بود درنمىگذشت و او از هر كس ديگر ، در برابر خدا پرهيزگارتر بود و او گفت : شما را به رضاى آل محمد ، فرا مىخوانم .\r\nو در روايت سوم آمده كه امام صادق ( ع ) فرمود : خداوند رحمت كند زيد را كه او به رضاى آل محمد فرا خواند و اگر پيروز مىشد به فرا خوان خود ، وفا مىكرد . او به هنگام خروج ، با من به مشورت پرداخت به وى گفتم : عموى من اگر راضى مىشوى كه در « الكناسة » به دار آويخته شوى ، خود مىدانى و هنگامى كه عزيمت كرد امام ( ع ) فرمود : واى بر كسى كه فراخوانش را بشنود و پاسخش نگويد .\r\nو در روايت ابو حمزهء ثمالى آمده كه او گفته است : بر سرورم امام زين العابدين وارد شدم او را ديدم كه نشسته و روى زانويش پسر بچه‌اى نشسته و حضرت دلباخته\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبه بوسيدنش مىپرداخت و نوازشش مىكرد كودك برخاست و رو به در رفت و به زمين افتاد حضرت سراسيمه برخاست و او را برداشت و خون او را با پارچه‌اى پاك كرد و در همان حال مىفرمود : فرزندم هنگامى كه در « الكناسه » ترا بدار مىآويزند ، به خدا مىسپارم . گفتم : اين « كناسه » كدام است . فرمود : اين فرزندم در جايى از اطراف كوفه كه به آن « كناسة » مىگويند ، به صليب كشيده مىشود و در ادامه فرمود : به خدايى كه محمد را به حق برگزيد در صورتى كه پس از من زنده بمانى اين كودك را كه در يكى از نواحى كوفه و درحالىكه كشته شده و كشانده شده است خواهى ديد سپس او را به خاك مىسپارند و از قبرش بيرون مىآورند و در « الكناسة » به دارش مىآويزند و سپس جسدش سوزانده مىشود و خاكسترش در فضا ، پاشيده مىشود . گفتم : فدايت گردم نام اين كودك چيست ؟ فرمود : او فرزند من زيد است . حضرت به تعبير راوى ، درحالىكه اين سخنان را به زبان مىآورد گريه مىكرد .\r\nابو حمزه ثمالى مىافزايد كه امام به من فرمود : آيا دوست دارى كه از اين فرزندم برايت سخن گويم ؟ گفتم : آرى . فرمود : درحالىكه من شبى ، در محراب خود به سجده رفته بودم خواب بر من چيره شد و بخواب رفتم ؛ در خواب چنين به نظرم آمد كه در بهشت هستم و رسول خدا ( ص ) و على ، حسن و حسين و فاطمه همگى جمعند ؛ آنها همسرم دادند و با او همبستر شدم و درحالىكه در سدرة المنتهى مشغول غسل بودم هاتفى ندا داد كه : آيا دوست دارى كه ترا مژده فرزندى دهم كه نامش زيد است . آنگاه از خواب بيدار شدم برخاستم و نماز صبح را بجاى آوردم و در همين حال درب خانه را زدند درب را باز كردم مردى بود كه كنيزكى همراه داشت كه چهره‌اش پوشيده بود . به او گفتم :\r\nنيازت چيست ؟ گفت : على بن الحسين ( ع ) را مىخواهم گفتم : خودم هستم . گفت : من فرستادهء مختار نزد تو هستم او به تو سلام مىرساند و مىگويد اين كنيزك به دست ما افتاده است وى را به ششصد دينار خريديم و آن را تقديم تو مىكنيم اين نيز ششصد دينار ديگر است كه به تو مىدهيم تا روزگار بگذرانى . او پول را به من داد و نامه‌اى را كه مختار برايم نوشته بود و نيز كنيزك را به من سپرد . به كنيزك گفتم : اسمت چيست ؟\r\nگفت : حورية . گفتم اين تعبير خواب دوشين منست كه خداوند آن را حق گردانده است من از او صاحب اين كودك شدم و وقتى آن را به دنيا آورد او را زيد ناميدم ، آنچه را به تو گفتم پنهان دار . ابو حمزه ثمالى مىگويد : به خدا سوگند من زيد را ديدم كه كشته شده و به خاك سپرده شده و از قبرش بيرون آورده شده و به صليب كشيده شده و آن قدر\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبر صليب ماند تا فاخته بر اندامش ، لانه كرده بود و سپس سوزانده شد و خاكسترش به فضا ، پراكنده شد .\r\nدر هر حال ، زيد بن على پس از امام محمد باقر ( ع ) ، از ديگر برادرانش گران‌مايه‌تر و دانشمندتر در فقه اهل بيت و اصول عقايد اسلامى بود كه در اين رابطه راه پدران بزرگوار و امامش را پيمود و با « معتزلة » و « قدريه » و ديگر منحرفان از راه درست به مناظره پرداخت و هرگز در انديشه قيام عليه حكام دورانش نبود جز آنكه آنها ، بدين كار ناگزيرش ساختند و مورد تعقيبش قرار دادند و جنگيدن را بر وى تحميل كردند او به رضاى اهل بيت ( ع ) فرا مىخواند و در صورتى كه پيروز مىشد طبق توصيفى كه امام صادق ( ع ) از وى به عمل آورده ، به عهد خود وفا مىكرد . او ادعاى امامت نداشت و هيچ كس نيز در زمان حيات وى ، چنين ادعايى به وى نسبت نداد و تنها پس از كشته - شدنش و آن زمان كه عباسيها ، در جهت تفرقه‌اندازى ميان شيعه تلاش مىكردند ، چنين صحبتهايى بميان آمد ، عباسيها همواره كوشش داشتند شيعيان را دچار تناقض سازند و برايشان ، دشمن‌تراشى كنند . اين ادعا ، بعدها ، شكل كاملترى به خود گرفت و به صورت مذهب مستقلى مطرح گشت كه نيرو و بقاى خود را از پيوند با يكى از بزرگان اهل بيت ( ع ) ، مايه مىگرفت فقه اين مذهب در بسيارى مسائل و مباحث ، با فقه امامية ، و آنچنان كه از فقه زيدية كه اساس فقهى مذهب خود را از نظرات زيد بن على ، اقتباس كرده‌اند ، همخوانى دارد مجموعهء فقهى نيز كه شاگردانش از وى نقل كرده يا ابو خالد عمرو بن خالد الواسطى آنها را به ايشان نسبت داده ، گوياى همين مطلب است .\r\nخداى رحمت كند زيد بن على را كه رسالت پدرانش را بدوش كشيد و مبارزه و جهاد كرد تا بالاخره در راه مجاهدين راه خدا ، به شهادت رسيد و در شمار جاودانگان درآمد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nعبد اللّه ، عمر و حسين ، فرزندان امام زين العابدين ( ع )\r\nاز جمله ديگرانى كه كتابهاى انساب ، از ايشان به عنوان فرزندان امام زين العابدين ( ع ) ياد كرده‌اند عبد اللّه بن على ملقب به « الباهر » ( خيره‌كننده ) است كه فردى فاضل و فقيه بود كه به تعبير راويان ، احاديث بسيارى از طريق پدرانش از رسول اكرم ( ص ) روايت كرده است . و در برخى روايات آمده كه به امام محمد باقر ( ع ) گفته شد كداميك از برادرانت را بيشتر دوست داريد و از همه برترند ؟ فرمود : زيد ، زبان من است كه بدان سخن مىگويم و حسين ، بردبار است و بسيار آرام راه مىرود و از جمله كسانى است كه وقتى نادانان همصحبتشان مىشوند لب از سخن فرو مىبندند و آنچنان كه در ارشاد مفيد و جاهاى ديگر آمده است ، عبد اللّه صدقه‌هاى رسول خدا و صدقه‌هاى امير المؤمنين را گردآورى مىكرد .\r\nو در مورد عمر بن على ( يكى ديگر از فرزندان امام زين العابدين ( ع ) در توصيف وى آمده كه او مردى فاضل و جليل القدر و پرهيزكار و سخاوتمند بود كه صدقه‌هاى پيامبر و جد خود امير المؤمنين را توليت مىكرد و با آنها كه ميوه‌هاى آن را خريدارى مىكردند شرط مىكرد كه شكافهايى در ديوارهاى باغ پديد آورند تا آنهايى كه رد مىشوند از ميوه باغ استفاده كنند و كسى دست‌خالى نماند و از وى روايت شده كه گفته است افراطكننده در دوستى ما مانند افراطكننده در دشمنى با ماست ما را همچنانكه خداوند مقدر كرده ، ارزيابى كنيد و آنچه را كه شايسته‌اش نيستيم به ما نسبت ندهيد اگر خداوند ما را عذاب كند به گناهان ماست و اگر مورد رحمت قرار دهد از رحمت و فضل او بر ماست .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو در مورد حسين بن على بن الحسين ( ع ) ، مفيد در ارشاد خود درباره‌اش مىگويد كه او فاضلى پرهيزگار بود كه احاديث بسيارى از پدرش على بن حسين و عمهء خود فاطمه دختر امام حسين ( ع ) كه امام حسين به هنگام خروج از مدينه به سوى كربلا وصيت خود را به وى سپرد نقل كرده است . و از برادرش امام محمد باقر نيز روايت كرده و شيخ طوسى در رجال خود او را در شمار ياران امام باقر و امام جعفر صادق عليهما - السلام ، قلمداد كرده است .\r\nوفات امام زين العابدين در محرم سال نود و پنج و بر اثر مسموميتى كه به دستور وليد بن عبد الملك بن مروان و به اعتقاد بيشتر محدثين و راويان ، اتفاق افتاد و در برخى روايات به نقل از محمد بن شهاب زهرى آمده كه روزى وليد بن عبد الملك به من گفت :\r\nمادام كه على بن الحسين در قيد حيات است من روى آسايش و راحتى نمىبينم او پيش از وفات خود تمامى فرزندانش را گرد آورد و ايشان را به تقواى خدا و اطاعت از برادر - شان امام باقر ( ع ) سفارش كرد همچنانكه در اعيان الشيعة ، آمده كه در همين گردآورى ، به امامت وى پس از خود ، خبر داد .\r\nامام زين العابدين ( ع ) پس از مبارزه‌اى طولانى و خستگىناپذير به منظور رهايى بشريت از رنجهايى كه مىبرد ، دار فانى را وداع گفت و در طى زندگيش پس از پدر ، همواره فاجعهء كربلا را به ياد مردم مىآورد و براى آن گريه مىكرد تا همچنان جاودانه باقى بماند و آنان را به قيام عليه ظلم و فداكارى در راه خدا ، سوق دهد و آنچنان در شب و روز به عبادت پرداخت كه به سجاد ( بسيار سجده‌كننده ) ناميده شد و به زين العابدين ( زينت عبادت كنندگان ) ملقب گرديد و از آنجا كه به پيامبر ( ص ) ( از سوى پدر ) و به كسرى پادشاه ايران ( از طريق مادر ) وابسته بود به نام فرزند خيرتين ، شناخته شد .\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\n\r\nگوشه‌هايى از زندگى امام محمد باقر ( ع )\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\nامام محمد بن على معروف به باقر العلوم به سال پنجاه و هفت هجرى و در اوايل ماه رجب آن سال و يا در اوايل صفر ، به دنيا آمد و وفات آن حضرت به سال صد و چهارده هجرت پيامبر ( ص ) از مكه ، در هفتم ماه ذى حجة يا ربيع الاول آن سال و در سن پنجاه و هفت سالگى كه طى آن جد بزرگوارش امام حسين ( ع ) را درك كرد و مدت چهار سال را با او بود و پس از جدش مدت سى و پنج سال پدرش امام سجاد ( ع ) را درك كرد ، اتفاق افتاد . پس از پدرش مدت هيجده سال و يا به روايت كافى مدت نوزده سال زندگى كرد كه همان مدت امامت اوست . وفات آن حضرت در سالهاى آخر حكومت هشام بن - عبد الملك يا در آغاز حكومت ابراهيم بن الوليد بن يزيد بن عبد الملك ، بوده است . آن حضرت در ايام كودكى خود غم جانكاهى را كه در كربلا بر اهل بيت وارد آمد و طى آن جدش امام حسين و برادران و عموزادگان و يارانش كه همراهش بودند به خاك و خون افتادند درك كرد و همان درد و تلخى و اندوهى را كه ديگر كودكان و زنان ، چشيدند چشيد و پس از آن نيز شاهد تمامى مصايب و فجايعى بود كه بر خاندان خود و خاندان پدرش از سوى حكام شهوترانى كه غرق در شهوات و لذتهاى مادى شده بودند و همه گونه ارزشهاى اخلاقى و نيز تمامى اصول و بنيادهايى كه اسلام مطرحشان ساخت و پيامبر اكرم مدت بيست سال و اندى به خاطر آنها مبارزه و جهاد كرد زير پا مىگذاردند ، بر سرشان مىآمد .\r\nامويها ، مفاهيم مكتب را به يكسو نهادند و همه گونه اشكال و مظاهر رذالت و پستى را آشكارا و با فسق و فجور خود در كاخها و حرم‌سراهاى خود و هر جا كه بودند\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو حضور داشتند پى گرفتند ؛ اين جريان كه كاخهاى خلفا ، حكام و كارگزاران را در خود فرو گرفته بود بيشتر مسلمانان را تحت تأثير خود گرفته بود و آنها نيز بنا به « الناس على دين ملوكهم » غرق در لذتهاى مادى و وسوسه‌هاى دنياى و ارتكاب همه گونه منكرات شده بودند .\r\nحكام اموى ، شيوهء خشونت و شكنجه و ظلم و كشتار بىگناهان و نيكان و حيف و ميل اموال را براى پاىگيرى حكومتشان و در راه كاخها و شهوترانىهايشان ، در پيش گرفتند . علويها و شيعيان علوى بيشترين بهره از اين سياست وحشيانه را ، تحمل كردند زيرا تنها گناهشان اين بود كه آنها از پيوند عميقى با مردم برخوردار بودند و شايستگى جانشينى پيامبر خدا ( ص ) در آنها وجود داشت ؛ امام محمد باقر ( ع ) نيز آنچنان كه در شرح نهج البلاغه آمده در سخنانى براى گروهى از يارانش ، به اوضاع آن زمان پرداخته و حكام آن زمان و خشونتشان را در مورد شيعه و نيز خونريزيهاى آنان و بالاخره وجدانها را به منظور افشاندن دروغ و جعليات در سخنان پيامبر ( ص ) ، به تصوير كشانده است و طى اين گفته‌ها به نقشى كه حجاج بن يوسف با شيعه داشت و آنان را مورد اذيت و آزار و شكنجه و تعقيب قرار داد و همه گونه عذابى را نسبت به آنها روا داشت اشاره مىكند كه طى اين اوضاع كار بدانجا مىرسد كه آدمى آرزو مىكند به او زنديق و ملحد گفته شود ولى برچسب مؤمن شيعه وارد نيايد .\r\nدر اين فضاى آميخته با ظلم و فساد امام محمد باقر پا به عرصه وجود گذاشت .\r\nپدرش در حالى دار فانى را وداع گفت كه تنها چهل سال عمر داشت و پس از وى همچنانكه گفتيم مدت هيجده سال زنده ماند و نسبت به شيعيان پدرانش و ستمديدگان و مستمندان و نيز نسبت به سرنوشت اسلام در صورت ادامهء روش جفاكارانهء آن حكام و طغيان آنها ، نگران بود و حوادث گذشته و برخوردهايى كه با پدرانش شده بود و خيانت و زبونى مردم در لحظات حساس به وى آموخته بود كه از سياست و سياستمداران خود را كنار كشد بنابراين با پرداختن به دفاع از اصول و بنيادهاى اسلامى و نشر تعاليم و احكام اسلام به خدمت به اسلام روى آورد و با فرقه‌هايى كه در انديشه و ستمگرىها - يشان منحرف شده بودند به مناظره مىپرداخت در زمان وى ، اسلام به خاور و باختر گسترش يافته بود و ملتهايى با سابقهء فرهنگى و تمدن و آبادانى ، تحت سلطهء آن درآمده بودند ، انقلاب سترگى در انديشه و تمامى شيوه‌ها و عوامل زندگى پديد آمده بود و گرايشها و ستمگريهايى كه الحاد و زندقه به همراه داشتند بروز كرده بود و چه بسا همان\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nحكام ، خود ، پشت پرده ، در وراى اين تحول مطرح شده بر انديشهء اسلامى قرار داشتند كه به صورت تهديدى خطرناك ، جوهر اعتقادات اسلامى را نشانه گرفته بود زيرا بيشتر آنهايى كه چنين انديشه‌هايى را برانگيختند از جمله كسانى بودند كه به اسلام اعتقادى نداشتند و كسانى بودند كه به خلفا و كاخهايشان پيوسته بودند و سردمدار آن انديشه‌ها گشته بودند و آرزوى حكام بود كه ، همانا بجاى پرداختن به دخل و تصرفهاى آنها ، در اين زمينه‌ها ، مشغول نبردهاى فكرى و عقيدتى با يكديگر باشند .\r\nحال آنكه برخى از مسائلى كه به شدت مورد درگيرى و بحث قرار گرفته بود و بحث دربارهء آنها به اوج خود رسيده بود همچون مسأله جبر و « ارجاء » « 1 » ، دامن زدن به آنها از همه بيشتر به سود همان حكام بود زيرا جبرى بودن كارها آنان را از مسئوليت اقدامها و تصرفاتشان ، برى مىساخت و اعتقاد به « ارجاء » آنان را در شمار مؤمنان قرار مىداد حال آنكه معتزله ، ايمان آنان را قبول نداشتند و خوارج ، مسلمانشان نمىدانستند .\r\nدر چنين فضاى آلوده به نبردهاى عقيدتى ، امام محمد باقر ( ع ) ، پا به عرصه وجود گذارد و نقش امامت را عهده‌دار گرديد مصلحت اسلام ايجاب مىكرد كه ايشان به دفاع از عقايد اسلامى و نشر تعاليم آن بپردازد لذا هزاران تن از علما و آموختگان علم و حديث از شيعه و ديگران ، به گرد آن حضرت ، جمع آمدند .\r\nدر تذكرة الخواص ابن جوزى پس از تفسير تبقر ( از ريشهء بقر ) به دانش اندوختگى فراوان ، آمده است كه امام محمد باقر از آن جهت بدين صفت ، ناميده مىشود كه در علم و دانش ، چيرگى داشت . و ابن سعد در طبقات خود مىگويد : ايشان دانشمند و عابد و مورد اعتماد همهء مسلمانان بود و ابو حنيفه و ديگر سردمداران مكتب و دانش ، از وى ، روايت كرده‌اند .\r\nو از جابر بن عبد اللّه انصارى آمده كه او گفته است : پيامبر خدا ( ص ) ، خبرم داده كه من زنده خواهم ماند تا مردى از فرزندان او را كه از همه به او شبيه‌تر است ببينم و دستورم داد كه سلامش را به او برسانم نام او محمد است كه دانش را مىشكافد در آن تبحر دارد . راويان مىگويند كه جابر بن عبد اللّه انصارى آخرين تن از ياران پيامبر بود كه\r\n\r\n\r\n","description":"","footnote":"\r\n( 1 ) قاتلان به آن را « مرجئه » گويند كه معتقدند اگر كسى ايمان داشته باشد معصيت ، او را زيان ندارد و اگر كافر باشد اعمال خوب او سود ندهد . ( م ) .\r\n","page_name":" 203 ","page_number":203},
  {"content":"\r\n\r\nتا آن هنگام در قيد حيات مانده بود ، در روزهاى آخر زندگيش به مسجد رسول اللّه مىرفت و فرياد برمىآورد اى باقر علم آل بيت پيامبر ! و وقتى آن حضرت را مىديد به دست و پايش مىافتاد و بر آنها بوسه مىزد و سلام جدش رسول خدا ( ص ) را به وى مىرساند .\r\nو در تذكرة الخواص ابن جوزى به نقل از « عطاء » يكى از بزرگان تابعين نقل شده كه او گفته است : من هرگز نديدم كه علما در محضر امام محمد باقر ( ع ) اين چنين احساس كوچكى و كوچك بينى كنند من خود حكم بن عيينة را ديده‌ام كه نزد او همچون گنجشك كوچكى بود كه از هر كارى عاجز و ناتوان مانده بود .\r\nو آنها كه به توصيف حضرت پرداخته‌اند مىگويند : امام باقر ( ع ) در ميان برادرانش ، جانشين و وصى و قائم به امامت پس از پدرش بود و در علم و كمالات و زهد و بزرگى از همه برادرانش سر بود از همهء ايشان ، بزرگوارتر ، خوش‌نامتر و گراميتر بود و در علم و سنت و تفسير و ديگر فنون ، آنچه او داشت هيچ يك از فرزندان امام حسن و امام حسين عليهم السلام ، نداشتند و آن دسته از صحابه‌اى كه تا زمان وى باقى مانده بودند و نيز چهره‌هاى سرشناس تابعين و فقهاى مسلمان ، اصول و احكام دين را از وى روايت كرده‌اند و قرطبى درباره‌اش گفته است :\r\n- اى شكافندهء علم براى پرهيزكاران و بهترين كسى كه بخيلان نيز گشاده دستى و مالك بن اعين الجهنى نيز با ابيات زير او را مورد مدح و ستايش خود قرار داده است :\r\n- وقتى مردم علم قرآن را طلب كنند تمامى قريش از عرضهء چنين علمى ، فرو مىمانند - و هنگامى كه گفته شود فرزند دختر پيامبر كجاست ؛ نزد او رشته‌هاى دراز اين علم را خواهند يافت - ستارگانى است كه براى شب روان نور افشانى مىكنند و كوههايى است كه دانش را به وسعت كوهها ، به ارث مىبرند .\r\nو هنگامى كه به عمر بن عبد العزيز گفته شد كه على بن الحسين ( ع ) به خداى خود شتافت و دار فانى را وداع گفت ، گفت : چراغ دنيا و جمال اسلام و زينت عبادت - كنندگان از ميان ما رفت و به او گفته شد : او از خود فرزندى به نام محمد باقر به جاى گذاشته كه صفات او را داراست ، نامه‌اى به وى نوشت و آنچنان كه در روايت يعقوبى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nآمده در صدد برآمد تا او را بيازمايد امام محمد باقر در پاسخ آن ، نامه‌اى پندآميز به وى نوشت . عمر گفت : حال نامه‌اى را كه به سليمان نوشته نشان دهيد ديدند كه در آن نامه او را مورد ستايش و تمجيد قرار داده است . عمر بن عبد العزيز با كارگزارش در مدينه تماس گرفت و به او گفت : امام محمد باقر را اخطار كن و به او بگو كه اين نامه تو به سليمان است كه او را مورد ستايش و تمجيد قرار داده‌اى و اين هم نامهء تو به عمر بن عبد العزيز است كه با وجود عدل و احسانى كه در وى وجود دارد مورد پند و موعظه قرار داده‌اى و بيمش داده‌اى ، علت اين كار چيست . كارگزار احضارش كرد و نوشته‌ها را به ايشان نشان داد . امام باقر ( ع ) فرمود : سليمان فرد ستمگرى بود كه من نيز به روالى كه بايد به ستمگران نوشت ، نامه نوشتم و دوست تو عدل و احسان كرده و من آنچه را كه بايد به نيكوكاران بنويسم برايش نوشتم . كارگزار مدينه اين پاسخ امام را براى عمر بن عبد العزيز نوشت وقتى پاسخ را قرائت كرد گفت : خداوند اين خانواده ( اهل بيت ) را هرگز از بزرگى و فضل ، بىنصيب نگردانده است .\r\nو محى الدين بن شرف نووى متوفاى سال 676 بنا به آنچه در مرآة الجنان آمده درباره‌اش گفته است محمد بن الحسين القرشى الهاشمى معروف به باقر از آن جهت بدين لقب ، ملقب گشته كه دانش را شكافته يعنى كه اصل و ريشهء آن را دريافته و از رازهاى آن باخبر گشته است او تابعى گرانقدر و امامى پرهيزكار است كه بر بزرگواريش همگى اذعان دارند و از جمله معدود فقهاى مدينه و بزرگان آن بشمار مىرود و از جابر بن عبد اللّه انصارى و انس بن مالك و نيز گروه‌هايى از بزرگان تابعين روايت شنيده و ابو - اسحاق السبيعى و عطاء بن ابى رياح و عمر بن دينار اعرج و زهرى و ربيعة الرأى و گروه‌هاى ديگر و فقهاى بزرگ از وى روايت نقل كرده‌اند .\r\nو ابن العماد الحنبلى در جلد اول « الشذرات » درباره‌اش مىگويد : ابو جعفر محمد بن على بن الحسين از فقهاى مدينه بود و به او باقر گفته مىشد زيرا دانش را شكافت و در آن تبحر يافت و اصل آن را شناخت و او يكى از دوازده امام است و عبد اللّه بن عطاء در اين باره افزوده است كه : من هرگز علما را نزد كسى ، خوارتر و كوچكتر از آنكه نزد او باشند ، نديده‌ام .\r\nو محمد بن طلحة قرشى عدوى شافعى آنچنان كه در « مطلب السؤال » آمده درباره‌اش گفته است : محمد بن على باقر همان شكافندهء علم و جامع آن است كه دانش گستردهء او و مقام بلندش بر همگان آشكار است و گوهر و زينتش آراسته است و قلبش پرصفا و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nكار و كردارش پيراسته است و نفسش پاك و اخلاقش منزه و اوقاتش به طاعت خدا سپرى و قدمش در مقام تقوى راسخ و پابرجاست فضايل و نيكيها به گرد پايش نمىرسند و ويژگيهاى مثبت اخلاقى به وى افتخار مىكنند ؛ او را سه لقب است : باقر العلم ، شاكر و هادى كه مشهورترينشان باقر است كه به علت تسلط و تبحرى كه در علم و دانش دارد بدان ملقب گرديده است .\r\nو محمود بن عبد الفتاح الحنفى آنچنان كه در كتاب خود جوهرة الكلام آورده درباره‌اش گفته است : محمد بن على بن الحسين ملقب به باقر ( شكافنده ) شده چون او دانش را شكافته و از راز و رمز آن آگاه گشته و تاريكيهاى آن را روشن ساخته و لذا او از نهانگاههاى گنجهاى دانش و حقايق احكام و حكمت و معرفت آنچنان آشكارتر است كه جز بر كور چشمان ، پنهان نيست و از همين‌جاست كه گفته مىشود او شكافندهء علم است و دربرگيرنده و اوج‌دهنده آن است و قلبش را صفا بخشيده و علم و عملش را تزكيه كرده و نفسش پاك گرديده و اخلاقش و الا شده و عمر او به طاعت پروردگار ، سپرى شده است .\r\nكنيهء آن حضرت جز ابو جعفر نيست و لقبش باقر ، شاكر و هادى است كه اولى از همه مشهورتر است و در ادامه مىگويد : آنچه كه ابن المدينى به نقل از جابر بن عبد اللّه ( رضى اللّه عنه ) روايت كرده او را كافى است جابر بن عبد اللّه در زمان كودكى آن حضرت ، به ايشان گفته بود : پيامبر خدا سلامت مىرساند . به او گفته شد اى جابر ، چگونه بوده كه تو سلام پيامبر را به ايشان مىرسانى . گفت : من در حضور پيامبر ( ص ) نشسته بودم و امام حسين ( ع ) نزد او بود و بازى مىكرد . پيامبر ( ص ) به من فرمود : اى جابر ، فرزندى برايش به دنيا خواهد آمد كه نامش على است و روز قيامت كه منادى ندا سر مىدهد سرور عبادت كنندگان ، بپاخيزد فرزندش على ، برمىخيزد آنگاه از اين يك فرزندى خواهد آمد كه نامش محمد است و تو اى جابر اگر او را درك كردى سلام مرا به او برسان . و از اين گونه مواردى كه در وصف و شناساندن ايشان ، بر زبان شرح‌حال‌نويسان و مؤلفين شرح زندگى بزرگان ، آمده است .\r\nما براى گريز از اطالهء كلام و خستگى خوانندگان ، به همين مقدار بسنده مىكنيم گواينكه بنده براى ادامه سخن در اين جنبه ، هيچ فايده‌اى مترتب نمىدانم و او مشهورتر و معروفتر از آن است كه نيازى به توصيف و شناساندن داشته باشد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nدانشگاه اهل بيت\r\nگمان ندارم كسى به دور از بيمارى جهل و تعصب ، مرا كه به آن جلسات درس و دانشى كه امام محمد باقر ( ع ) در مسجد مدينه اداره مىكرد نام دانشگاه نهم ، متهم به غلو و گزافه‌گويى كند چرا كه اين جلسات ، همواره صدها تن از نقاط مختلف را براى فراگيرى فقه و حديث و فلسفه و تفسير و لغت و ديگر علوم ، دربرمىگرفت و از آغاز تشكيل آنها كه امام باقر بنيان‌گذار آنها بود تا آخرين مراحل رشد و تكامل خود در زمان فرزندش امام جعفر صادق ( ع ) هزاران فارغ التحصيل از دانشمندان در موضوعهاى گوناگون را عرضه كرد . استاد عبد العزيز در توصيف آن مىگويد : كوفه و بصره و واسط و حجاز جگرگوشگان خود را به دانشگاه اهل بيت گسيل داشتند و علما و محدثين و راويان بزرگى از آن فارغ التحصيل گرديدند ، حسن بن على الوشّاء خود نهصد شيخ را درك كرد كه در مسجد كوفه به درس و بحث اشتغال داشتند و همگى از جعفر بن محمد و پدرش امام محمد باقر ( ع ) ، نقل حديث مىكردند .\r\nو هم او ( حسن بن على الوشّاء ) در سخنانى با يكى از يارانش مىگويد : من در اين مسجد ، تعداد نهصد شيخ را درك كردم كه همگى مىگفتند جعفر بن محمد ( ع ) ، حديثم گفته است . حسن بن وشا ، با امام رضا ( ع ) معاصر بود و با زمان مدرسه امامان محمد باقر و جعفر صادق ( ع ) مدت سى سال فاصله بود ، تأليفات فارغ التحصيلان اين جامعه را شمارش كرده به شش هزار كتاب بالغ شده است كه چهار صد تا از آنها ، به تعبير محدثين شيعه ، به اصول معروف بوده و چه بسا بيشتر كتابهاى كافى ، من لا يحضره الفقيه ، الوافى و الاستبصار ، از آنها برگرفته شده است .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنبايد از نظر دور بداريم كه در صحبت از دانشگاه اهل بيت كه امام محمد باقر و امام جعفر صادق ( ع ) ، از بانيان آن بودند و آنچنان نتايج بزرگى را در بر داشت از جمله مهمترين وظيفه‌اى بود كه هر كدام از امامان شيعه ، براى خود در نظر داشتند ولى شرايطى كه براى امام محمد باقر و جعفر صادق ( ع ) پديد آمد براى هيچ كدام از ديگر امامان فراهم نگرديد زيرا سالهاى امامت امام محمد باقر ( ع ) با نشانه‌هايى از خشم و نفرت همگانى عليه سياست امويها و حركتهاى رهايى از ايشان در نقاط مختلف ، همزمان شده بود و رفتار زشت و ناپسندشان ، علويها ، از جمله قويترين سلاحهايى بود كه دشمنان و رقيبان آنها از آن استفاده مىكردند كه اين خود آنان را واداشته بود تا رفتار معتدلانه‌ترى نسبت به گذشته با ائمه شيعه و خود شيعيان ، در پيش گيرند و هنگامى كه زمان امامت امام جعفر صادق ( ع ) رسيد حكومت اموى نفسهاى آخر حيات خود را مىكشيد و شاهد پيروزيهاى عباسيها در نقاط مختلف بود و بالاخره نيز از صحنه وجود ، بر كنار شد و قدرت به دست عباسيها افتاد .\r\nدر چنين شرايط ويژه‌اى بود كه امام محمد باقر و امام جعفر صادق عليهما السلام به ايفاى رسالت خود پرداختند اين شرايط ميان دو دوره‌اى پديد آمد كه سرشار از بدبختى و شكستها ( براى امويها ) و نويدبخش پيروزى و دستيابى به قدرت ( براى عباسيها ) بود ، حكومت جديد به حساب علويها ، تأسيس يافت چنين شرايطى براى هيچ كدام از امامان ديگر فراهم نيامد . وقتى جاى پاى عباسيها كه به نام اهل بيت و علويها و شيعيان به قدرت رسيده بودند محكم گرديد با آنها رفتارى به همان زشتى كه امويها داشتند ، در پيش گرفتند بطورى كه ظريفى در اين باره مىگويد :\r\n- اى كاش ظلم و ستم بنى مروان ( امية ) همچنان باقى بود و اى كاش عدالت بنى عباس ، سوزانده مىشد .\r\nدانشگاه اهل بيت به هنگامى تأسيس يافت كه حكومت اموى از همه سو ، دچار خطر شده بود ، اين دانشگاه ، چهار هزار تن دانشجو را در بر مىگرفت ولى با اين اشاره كه اينك حدود يك قرن بر مسلمانان مىگذشت كه هيچ آشنايى با فقه ويژه اهل بيت نداشتند و راويان جرأت نداشتند حديثى را آشكار از ايشان ( ائمه ) نقل كنند و در اين رابطه تنها احاديثى متداول بود كه گاه ، به طور كتبى ، دست بدست مىشد زيرا امويها ، با جديت نسبت به اذيت و آزار آنها و هوادارانشان و از ميان آثارشان ، تلاش مىورزيدند .\r\nدر صورتى كه امامان بعد از على ( ع ) فرصت مىيافتند به همان جهتى كه امام -\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمحمد باقر و امام جعفر صادق ( ع ) پرداختند ، بپردازند فقه اهل بيت ، فقه متداول نزد عموم مسلمانان مىبود زيرا از فقه امير المؤمنين على ( ع ) مايه مىگرفت آن حضرت در فقه و قضاوت صاحب‌نظر اصلى و بلامنازع بود و در كوفه و مدينه آنچنان آثارى در اين زمينه بجاى گذارد كه براى حل مشكلات مسلمانان در هر جا ، بسنده بود ولى دشمنانش همواره در جهت پوشاندن آثار او عمل كردند و به شيوه‌هاى شناخته‌شدهء خود ، مشكلات و دشمنانى فراهم كردند و پس از وى با فرزندانش نيز چنان كردند و شيعيانشان را مورد پيگرد و آزار قرار دادند و كسانى را كه از ايشان نقل حديث مىكردند يا نظرى را به ايشان نسبت مىدادند ، مورد تعقيب قرار مىدادند حال آنكه آنها به هر دانش‌آموز يا دانشمندى اجازه دادند كه هر چه مىخواهد بگويد و هر روايتى را نقل كند ، در شهرهاى بزرگ اسلامى و جاهاى ديگر به فتوا بپردازد و لذا سالم بن عبد اللّه بن عمر و عروة بن الزبير و الزهرى و محمد بن شهاب و يحيى بن سعيد و عطا و ديگر مواليان و احرار ، در شمار بزرگ مفتيان مكه و مدينه بودند و ابراهيم النخعى و الشعبى در كنار ديگران در كوفه بدين كار اشتغال داشتند حال آنكه النخعى فقه خود را همچون ديگران ، از فقه على ( ع ) گرفته بود ولى نظر آن حضرت را گاه به خود نسبت مىداد و به همين دليل او را در شمار كسانى كه به رأى خود عمل مىكرد ، آورده‌اند . حسن البصرى فقيه بصره و طاووس فقيه يمن نيز چنين بودند و بدين گونه آنها در هر شهر ، عالم و فقيهى را تحميل كردند تا مردم در حلال و حرام خود به آنها مراجعه كنند وى فقهاى شيعه‌اى كه تقريبا با همين طبقه از فقها ، همزمان بودند همچون سعيد بن المسيب و قاسم بن محمد و امثال ايشان على رغم اينكه از جمله بزرگان فقه زمان خود بودند ولى به فقه و نظريات ايشان ، آشكارا جنبه شرعى نمىدادند و شايع است كه سعيد بن مسيب ، گاه ناچار مىشد در پاسخ مسأله‌اى نظر ديگر علماى همعصر خود را بگويد يا نظر صحابه و تابعين پيش از خود را مطرح كند تا به سرنوشت سعيد بن جبير و يحيى بن ام الطويل و ديگر كسانى كه گرفتار تعقيب و كشتار آن هم تنها بدين علت كه در شمار شيعهء على و فرزندانش ( ع ) بودند ، گرفتار نيايند .\r\nخلاصه اينكه ، خداوند متعال مقدر كرده بود كه دانشگاه اهل بيت و لو براى مدتى محدود ، در امن و امان به كار خود مشغول باشد اين مدت محدود ( كه دانشگاه اهل بيت فعال بود ) نسبت به آثارى كه در شرق و غرب بلاد اسلامى طى يك سوم قرن بجاى گذاشت ، تقريبا زمانى بشمار نمىآمد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nخداوند مىخواست كه مذهب اهل بيت و فقه آنها يعنى همان فقه على بن - ابى طالب ( ع ) كه او بلاواسطه از پيامبر دريافت كرده بود به نواده‌اش جعفر بن محمد كه خود به اتفاق پدرش امام محمد باقر ( ع ) در تأسيس آن شركت يافت و پس از وفات او مستقلا آن را رهبرى فرمود ، نسبت داده شود البته اين بدين علت نبود كه حضرت امام صادق ( ع ) در اصول و فقه مذهب ، نظرى متفاوت با نظريات پدران يا نوادگانش داشت او خود فرموده بود حديث من حديث پدرم و حديث پدرم حديث جدم و حديث جدم حديث رسول خدا و حديث رسول خدا همان سخن خداست علت اين نبود بلكه ناشى از اين بود كه براى او و پدرش شرايطى فراهم آمد كه براى ديگران فراهم نيامده بود آنها توانستند در آن مدت زمان كوتاهى كه سرشار حوادث و فعل و انفعالاتى به سود آنها بود شرق و غرب جهان را از آثار اهل بيت و فقه آنها سرشار سازند و چيزى را تحقق بخشند كه تحقق آن براى پيشينيان آنها و امامانى كه بعد از آنها آمدند ، ميسر نشد و به نظر مىرسد كه به همين علت ، فقه و معتقدات اهل بيت به امام صادق ( ع ) ، منسوب شده است .\r\nحال كه سخن از امام باقر ( ع ) و نقش ايشان در تأسيس اين دانشگاه به ميان است ناگزير بايد به برخى كسانى كه از آن فارغ التحصيل گرديدند و آثار آن را به نقاط مختلف ، بردند ، اشاره‌اى داشته باشيم ، از جمله اينان ، « ابان بن تغلب بن رباح ابو سعيد - البكرى » است كه با سه تن از امامان شيعه معاصر بود و از ايشان بهره گرفت و از نوشته‌هاى كسانى كه دربارهء راويان نگاشته‌اند چنين برمىآيد كه رابطه او با امام باقر ، نسبت به زمان ارتباطى كه با امام زين العابدين و امام جعفر صادق ( ع ) داشت ، طولانىتر بود و او از آن حضرت بيش از ديگران بهره گرفت ، النجاشى به نقل از ابراهيم بن يزيد نخعى روايت كرده كه ابان بن تغلب در همهء رشته‌هاى علوم ، پيش قدم بود از جمله در فقه و حديث و ادبيات و لغت و نحو سرآمد بود ، مىافزايد كه او كتابهاى بسيارى تصنيف كرده كه از ميان آنها كتاب وى تفسير غريب القرآن را برمىشمارد . و امام محمد - باقر ( ع ) به او فرمود : در مسجد مدينه بنشين و بر مردم فتوا كن كه من دوست دارم كه در ميان شيعيانم كسانى چون تو ، يافت شوند .\r\nمؤلفان شرح حال راويان مىگويند : وقتى او با امام جعفر صادق ( ع ) روبرو مىشد مصافحه‌اش مىكرد و به آغوشش مىكشيد و به گرمى از وى استقبال مىكرد و هرگاه به مسجد پيامبر ( ص ) وارد مىگرديد جايگاه ويژهء پيامبر ( ص ) را براى او خالى مىكردند\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو مردم به سوى او ، هجوم مىبردند .\r\nو در حديث عبد الرحمن بن الحجاج آمده كه او گفته است : ما در حضور ابان بن - تغلب بوديم كه جوانى نزدش آمد و گفت : اى ابو سعيد مرا خبر كن كه چه تعداد از ياران پيامبر ( ص ) ، شاهد برخوردهاى على بن ابى طالب ( ع ) بوده است ؟ ابان بن تغلب گفت : گويا با دانستن تعداد كسانى از ياران پيامبر كه پيرو او بودند مىخواهى بر فضل و بزرگى على ( ع ) واقف گردى . گفت : آرى چنين است . ابان به او گفت : به خدا سوگند كه ما بر فضل و بزرگى آنان تنها به پيروى ايشان از او ، واقف گشته‌ايم .\r\nمؤلفين كتب درايه و رجال ، تصريح كرده‌اند كه او از امام محمد باقر ( ع ) و امام جعفر صادق ( ع ) ، بيش از سى هزار حديث در موضوعهاى مختلف روايت كرده كه بيشتر آنها در فقه است و در پاسخ به كسانى كه نقل حديث وى از امام باقر ( ع ) را نكوهش مىكردند گفته است : چگونه نقل حديث من از كسى كه در پاسخ هر چيز تنها قال رسول اللّه ( ص ) پاسخم مىدهد ، مرا سرزنش مىكنيد . و امام صادق به سليم بن - ابى حية فرموده است : نزد ابان بن تغلب رو كه او احاديث بسيارى از من شنيده است و هر آنچه را كه بر تو روايت مىكند از قول من ، روايت كن .\r\nعلما و محدثان شيعه على رغم اينكه اذعان دارند شيعه است و الذهبى در ميزان - الاعتدال به سرسختى در تشيع و راستى و گفتار توصيفش مىكند ، او را مورد اعتماد مىدانند و هم او مىگويد راستى گفتار او براى ما و بدعتش براى خود او باشد و منظور ذهبى از بدعت او برترى بخشيدن على ( ع ) بر بزرگان صحابه و دوستى با اوست .\r\nابن النديم در الفهرست خود ، سه كتاب برايش ذكر كرده كه يكى در « القراءات » و ديگرى در معانى قرآن و سومى در « اصول الحديث على مذهب الشيعة » است .\r\nاز ديگر شاگردان امام محمد باقر ( ع ) ، زرارة بن اعين است كه از جمله مراجع حديث و روايت در مذهب اهل بيت ( ع ) بشمار مىرود و هم دربارهء اوست كه امام صادق ( ع ) فرموده است : اگر زرارة نبود گمان مىبردم كه احاديث پدرم به باد مىرفت .\r\nو از جمله موردى كه نشانهء علو شأن و بزرگى مقام اوست سخنى كه امام صادق ( ع ) در باره‌اش گفته و آن هنگامى بوده كه يونس بن عمار روايتى را كه زرارة از پدرش امام باقر ( ع ) روايت كرده و بدين مضمون است كه با وجود پدر و مادر و فرزند پسر و دختر هيچ كس ديگرى ارث نمىبرد امام صادق ( ع ) در پاسخ مىفرمايد : آنچه را كه زراره از پدرم نقل كرده من نمىتوانم رد كنم .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو در روايت ابراهيم بن عبد الحميد و ديگران آمده است كه امام جعفر صادق ( ع ) مىفرمود : خداوند رحمت كند زرارة بن اعين را كه اگر او و امثال او نبود احاديث پدرم ، از ميان مىرفت و فراموش مىشد و دربارهء او و گروهى از يارانش از جمله ابو بصير ليث مرادى و محمد بن مسلم و يزيد بن معاويه عجلى مىگويد : اگر اينان نبودند كسى ياراى استنباط اين فقه ( فقه جعفرى ) را نداشت ؛ اينان حافظان دين و امينان پدرم ( ع ) در مورد حلال و حرامش بودند و هم اينان در دنيا و آخرت ، همراهان هستند .\r\nو آنچنان كه در شرح حال وى آمده امام جعفر صادق ( ع ) در يكى از مجالس خود به او مىفرمايد : به خدا سوگند كه تو از همه مردم برايم عزيزترى و در ميان ياران زنده و مردهء پدرم از همه محبوبترى . او آنچنان كه در سفينة البحار قمى و اتقان المقال شيخ محمد طه نجف آمده ، دو كتاب از خود بجاى گذاشت كه يكى در جبر و تفويض و ديگرى در « استطاعت » است و او يكى از شش تن ياران امام محمد باقر ( ع ) بوده كه راويان در صحت آنچه كه ايشان نقل كرده‌اند ، اتفاق نظر دارند .\r\nاز ديگر شاگردان سرشناس آن حضرت ، محمد بن مسلم ثقفى است كه دربارهء او و زرارة و محمد بن على بن نعمان ملقب به مؤمن الطاق و يزيد العجلى است كه امام صادق ( ع ) مىفرمايد : چهار تن از مردم هستند كه مرده و زندهء آنها ، نزد من محبوبترند . و ابن - ابى يعفور به امام صادق ( ع ) گفت : من نمىتوانم هر لحظه كه بخواهم به حضور شما برسم و شما را ملاقات كنم حال آنكه كسانى از يارانمان مىآيند و از من سؤال مىكنند و من پاسخ همهء پرسشهاى آنان را ندارم ؛ امام ( ع ) فرمود : چه چيز مانع از آن مىشود كه از محمد بن مسلم ثقفى بپرسى كه او از پدرم حديث شنيده و نزد ايشان ، ارج داشته است .\r\nگروهى از وى روايت كرده كه گفته است : شبى بر پشت بام خوابيده بودم كه درب خانه را زدند از روى پشت بام نگاه به پايين انداختم و ديدم كه پشت در ، زنى است به من گفت : مرا عروسى است كه درد زايمان در او ظاهر شده و در حال زاييدن ، مرده است و فرزند در شكمش حركت مىكند حال با او چه كنم ؟ گفتم : از امام محمد باقر ( ع ) در همين باره پرسش شد گفت كه بايد شكم مرده را بشكافند و فرزند را از آن بيرون كشند تو نيز چنين كن ولى تو به من بگو كه چه كسى ترا نزد من فرستاد ؟ گفت :\r\nخدايت رحمتت كند نزد ابو حنيفه رفتم و در اين باره از او پرسيدم گفت من پاسخى بر اين مسأله ندارم ولى بر توست كه نزد محمد بن مسلم ثقفى روى كه پاسخت را خواهد داد و وقتى پاسخ خود را دريافت كردى نزد من بازگرد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمحمد بن مسلم ثقفى همواره مىگفت : هر پرسشى كه به ذهنم خطور مىكرد دربارهء آن از امام محمد باقر ( ع ) سؤال مىكردم تا اينكه تعداد احاديثى كه در پاسخم فرمود به سى هزار حديث بالغ گرديد و بنابه آنچه در روايت الكشى و بيشتر مؤلفين در رجال آمده ، مىگويد كه از امام زين العابدين ( ع ) ، دربارهء شانزده هزار حديث ، جويا شدم .\r\nاز جملهء ديگر شاگردان آن حضرت ، محمد بن على بن نعمان ملقب به « مؤمن الطاق » بوده است كه ابو العباس النجاشى تصريح كرده كه او دانش خود را از سه تن از امامان ، امام زين العابدين و امام محمد باقر و امام جعفر صادق ( ع ) ، گرفته است و از آن جهت ملقب به الطاق شده كه او در محلى به نام « باب الطاق » از محله‌هاى كوفه ، به صرافى اشتغال داشته و او يكى از چهار تن كسانى است كه امام صادق ( ع ) بر ايشان دعا كرده و براى زنده و مردهء آنها ، طلب رحمت كرده است .\r\nو از ابو خالد كابلى آمده كه گفته است : ابا جعفر صاحب الطاق را در باغى ديدم كه مردم مدينه از سروكولش بالا مىرفتند و از وى سؤال مىكردند و پاسخشان مىداد به او نزديك شدم و گفتم كه امام جعفر صادق ما را از سخن گفتن ، منع كرده است ؛ گفت : به تو دستور داده كه اين را به من هم بگويى ؟ مىگويد نه به خدا ولى به من دستور داده كه با كسى سخنى نگويم . گفت : پس برو و دستورش را اجرا كن . كابلى مىگويد : سپس بر امام جعفر صادق ( ع ) وارد شدم و جريان ديدار و گفتگويم با صاحب الطاق را و نيز سخنى را كه به او گفتم و پاسخى را كه به من داد ، با ايشان در ميان گذاردم ، امام لبخندى زدند و فرمودند : اى ابو خالد ، صاحب الطاق در سخن با مردم ، آنها را مجاب مىكند و از پس بحثها برمىآيد ولى تو چنين نيستى .\r\nبه نظر مىرسد كه او در جدل و گفتگو و بحث ، يد طولايى داشت و طرف مقابلش با هر ميزان دانش و تسلطى كه داشت ، محكوم مىشد لذا امام او را از مجادله و بحث منع نساخت بلكه تنها كسانى را از اين كار برحذر مىداشت كه در برابر خصم ، تاب مقاومت نداشتند و با شيوه‌هاى مناظره آشنا نبودند .\r\nدر اخبارش آمده كه او بر يكى از سركردگان خوارج كوفه وارد شد و به او گفت :\r\nمن نسبت به دين خود ، بصيرت دارم و اينك سخنت را مىشنيدم كه دربارهء عدل ، داد سخن مىدهى لذا خوش داشتم كه با تو وارد مناظره شوم ؛ آن فرد خارجى به يارانش گفت : اگر اين مرد با شما همعقيده گردد به سود شماست . « مؤمن الطاق » به او گفت : تو براى چه از على بن ابى طالب تبرى جستيد و خونش و جنگ با او را حلال\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nساختيد ؟ خارجى [ كه همان ضحاك بن قيس شيبانى رهبر خوارج حرورية و كسى كه بعدها بر كوفه و موصل مسلط گرديده بود 
  ] گفت : زيرا او در برابر مروان ، در دين خدا حكم كرد . گفت : هر كس در دين خدا حكم كند خونش را حلال مىدانيد ؟ پاسخ داد : آرى . به او گفت : حال مرا در جريان دينى قرار ده كه آمده‌ام دربارهء آن با تو مناظره كنم تا همراه تو وارد آن گردم . چنانچه حجت من بر حجت و دليل تو غالب آمد چه كسى يكى از ما دو تن را كه بر خطا مىرود از خطايش ، بازمىدارد و حكم به درستى آن طرف مىدهد ؟ ضحاك ضمن اشاره به يكى از يارانش گفت : اين شخص ميان ما به داورى و حكميت مىايستد . در اينجا بود كه مؤمن الطاق رو به خوارج حاضر كرد و گفت : اين سركردهء شما در دين خدا حكم كرده است . آنها نيز با شمشيرهاى خود بر او زدند تا ساكت شد . او را با سركردگان فرقه‌ها و علماى مذاهب از اين گونه برخوردها فراوان است او همواره پيروز و فاتح بر مخالفان خود ، بيرون مىآيد . از مناظرات و گفتگوهايش چنين برمىآيد كه مرد بسيار زيرك و دلائلش قوى بوده و طرف خود را محكوم مىساخته و آنچنان كه بر خودش با ضحاك نشان مىدهد ، با منطق خود بر خصم پيروز مىشده است .\r\nاز ديگر شاگردان آن امام ، يزيد العجلى بوده كه مؤلفين احوال راويان تصريح دارند كه او در ميان ياران امام محمد باقر ( ع ) سرشناس بوده و پس از وفات ايشان ، همچون بسيارى از ديگر ياران و شاگردانى كه به زندگى خود ادامه دادند و برخى پاره‌اى از حيات امام صادق ( ع ) را درك كردند و برخى نيز تا امامت امام كاظم ، زندگى كردند ، در ملازمت امام صادق بوده و از امام كاظم نيز روايت نقل كرده است .\r\nو آنچنان كه در روايت جميل بن دراج دربارهء او آمده امام صادق ( ع ) او را در شمار نخبگان و امناى حرام و حلال خدا برشمرده است .\r\nو در روايت داوود بن سرجان آمده است كه امام صادق ( ع ) مىفرمود : اين ياران من اگر بشنوند و اطاعت كنم همانچه را كه پدرم به يارانش سپرد ، به آنها مىسپارم و مىافزايد : ياران پدرم ، مرده يا زنده باعث افتخار ما بودند و امام يزيد العجلى را در شمار آنان آورده و آنان را به قسطگذاران و راستگويان و پيشگامان نيكيها ، قلمداد كرده است .\r\nو از جملهء آنها ، جابر الجعفى است كه بنا به آنچه در احوال راويان گفته شده حدود پنجاه هزار حديث در موضوعهاى مختلف از امام باقر ، نقل كرده است و حتى اگر فرض كنيم كه در اين عدد ، مبالغه شده - كه فرض دور از ذهنى هم نيست - آنچه ترديدى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدر آن وجود ندارد اينكه او روايات بسيارى از ايشان نقل كرده و كمتر كسى كه دست اندر كار احاديث فقهى و ديگر موضوعهاى اسلامى باشد به حد اقل يك يا چند روايت از او ، برخورد نمىكند .\r\nو از جمله آنان ، فضيل بن يسار و ابو بصير اسدى و عبد اللّه بن مسكان و ابان بن عثمان احمر و حريز بن عبد اللّه و عبد اللّه بن جندب و على بن النعمان و صفوان الجمال است كه عبد اللّه بن جندب و على بن النعمان و صفوان الجمال سه نفرى بوده‌اند كه در خانهء خدا با يكديگر پيمان بستند كه هر كس پيش از ديگران فوت كرد ديگران به جاى او نماز گزارند و روزه بگيرند و به حج روند و همه‌ساله همان مبلغى را كه به عنوان زكات از مال خود مىدهد به جاى او نيز بدهد و همهء كارهاى نيكى را كه انجام مىدهد ، براى مرده نيز انجام دهد عبد اللّه بن جندب و على بن النعمان پيش از صفوان بن مهران وفات كردند لذا اين يك روزانه صد و پنجاه ركعت نماز مىخواند و همه‌ساله سه ماه روزه مىگرفت و زكات خود و دو تن دوستان خود را مىداد و هر كار نيكى را كه براى خود انجام مىداد براى آن دو تن دوستان خود نيز انجام مىداد . علاوه بر اينها كه نامشان را برديم صدها تن ديگر نيز بودند كه از دانشگاه اهل بيت فارغ التحصيل شدند و فقه و حديث را از امام محمد باقر و امام جعفر صادق ( ع ) گرفتند و از شنيده‌هاى خود از ايشان ، دهها كتاب تأليف كردند و اين نكته در نوشته‌هايى كه از تاريخ و آثارشان سخن بميان آورده‌اند ، ذكر شده است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nاز پاسخهاى امام و مناظره‌هاى ايشان\r\nهمچنانكه گفتيم نقش امام باقر ( ع ) تنها به فقه و حديث ، منحصر نمىشد ايشان خود به اتفاق يارانشان دربارهء اصول اسلام ، به مناظره مىپرداختند و سعى مىكردند آنها را در اذهان و ميان مردم رسوخ دهند تا دستخوش نزاعها و جدلهاى عقيدتى آن دوره ، نگردند .\r\nو در كتاب وافى تصنيف محسن فيض و ديگر كتب حديث آمده كه نافع بن عبد اللّه ارزق مىگفت : اگر مىدانستم كه در اين يا آن گوشهء دنيا كسى هست كه مركبهاى من مرا به دو مىرسانند و در اينكه على ( ع ) درحالىكه ستمگر نبود اهل نهروان را به قتل رساند با من به بحث بپردازد ، به نزدش مىرفتم . به او گفته شد : نزد او مىرفتى و نزد فرزندانش نمىرفتى ؟ گفت مگر در ميان فرزندانش ، عالمى وجود دارد ؟ به او گفتند اين مهمترين نادانى تست و مگر مىشود كه در هر زمان ، دنيا از عالمى ، تهى باشد ؟ گفت : و امروز عالم آنها كيست ؟ به او گفته شد محمد بن على بن الحسين ( امام محمد باقر ( ع ) ) . آنگاه به اتفاق جمعى از يارانش به مدينه رفت و از امام محمد باقر ( ع ) اجازهء حضور خواست . امام فرمود : او كه از من و پدرانم بيزار است از من چه مىخواهد ؟ آنگاه به غلام خود فرمود : نزد او برو و به او بگو : فردا به اينجا بيا .\r\nصبح كه شد عبد اللّه به اتفاق يارانش به حضور رسيدند امام ( ع ) فرزندان مهاجرين و انصار را گرد آورده بود و به ايشان گفت شما را سوگند مىدهم كه چنانچه منقبتى در على بن ابى طالب سراغ داريد بر زبان آوريد و در پى بىآن گروهى از ايشان از فضل و مناقب آن حضرت ، سخن گفتند ، عبد اللّه بن ارزقى از آنچه گفته شد چيزى را انكار\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nنكرد ولى نسبت كفر به آن حضرت داد زيرا در صفين ، با حكميت موافقت كرده بود امام محمد باقر حديث خيبر و سخن پيامبر ( ص ) را بخاطرش آورد كه فرموده بود :\r\nبه خدا سوگند كه فردا پرچم را به دست كسى خواهم سپرد كه خدا و رسولش را دوست مىدارد و خدا و رسول نيز او را دوست مىدارند . و ابن ارزق صحت حديث را مورد اعتراف قرار داد .\r\nامام به او فرمود : به من بگو آيا خداوند متعال روزى كه على را دوست مىداشت مىدانست كه او اهل نهروان را مىكشد يا نمىدانست ؟ خارجى ساكت شد و نمىدانست چه پاسخى دهد اگر مىگفت خدا نمىدانست كه به او نسبت جهل داده و اگر مىگفت مىدانست در صورتى كه نهروانيها مستحق كشته شدن نبودند على بن ابى طالب مرتكب خطاى بزرگى شده و ستم آشكارى روا داشته پس چگونه خداوند او را كه ظلم كرده و بر بندگانش ستم روا داشته ، دوست داشته است حال آنكه خداوند ستمگران جنايتكار را دوست نمىدارد لذا گريزى جز اينكه اعتراف كند آنها مستحق كشته شدن بوده‌اند ، نداشت و بدين ترتيب ، شكست خورده و محكوم ، از حضور امام ، خارج گرديد .\r\nو در توحيد شيخ صدوق به نقل از عبد اللّه بن سنان از پدرش آمده كه او گفته است : من در محضر امام محمد باقر ( ع ) بودم كه يكى از خوارج نزد ايشان آمد و گفت : اى ابو جعفر چه چيزى را مىپرستى ؟ پاسخش داد : خداى را مىپرستم . گفت :\r\nآيا او را ديده‌اى ؟ فرمود : چشمان با مشاهده ، آن را نمىبينند ليكن دلها با حقايق ايمان او را ديده‌اند او به اندازه نمىآيد و با حواس ، درك نمىشود و شبيه مردم نيست وصفش در آيات آمده و در هيچ حكمى ، ستم روا نمىدارد و هم او خدايى است كه پروردگارى جز او نيست . آن مرد در حالى كه مىگفت خداوند خود مىداند كه رسالتش را كجا قرار دهد ، خارج گرديد .\r\nو در توحيد صدوق به نقل از محمد بن مسلم آمده كه گفته است : از امام محمد باقر ( ع ) دربارهء آيهء « يا ابليس ما منعك ان تسجد لما خلقت بيدى » ( اى ابليس چه چيز ترا از اينكه برابر ساختهء دست من سجده كنى ، بازداشت ) پرسيدم . فرمود : دست ( يد ) در زبان عربى و نزد اعراب قدرت و عظمت است خداوند مىفرمايد : « و السماء بنيناها بأيد » يعنى آسمان را با قدرت ، بنياد نهاديم و خداوند مىفرمايد : « و ايدهم بروح منه » ( و ايشان را به روح خود ) ( يعنى قدرت و نيروى خود ) تأييد و پشتيبانى كرد . و به كسى مىگويند من دستان بسيارى دارم يعنى احسان و فضل من فزون است و او را نزد من\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n( يد بيضاء ) يعنى نعمتى است .\r\nو عمرو بن عبيد دربارهء آيهء « و من يحلل عليه غضبى فقد هوى » از ايشان پرسيد و گفت كه اين غضب ( خشم ) چيست ؟ امام باقر ( ع ) فرمودند : اى عمرو ، اين خشم همان عقاب است چنانچه كسى گمان برد كه خداوند عز و جل تغييرناپذير است و از چيزى به چيز ديگر تبديل مىشود او را با صفت آفريده توصيف كرده است ، خداوند متعال را چيزى نمىترساند و چيزى هم تغيير نمىدهد .\r\nو در ارشاد مفيد به نقل از محمد بن ابى عمير از عبد الرحمن بن الحجاج از امام جعفر صادق ( ع ) آمده كه مىگويد : محمد بن المكندر مىگفت : گمان نمىبردم كه كسى چون امام زين العابدين ، فرزندى به نيكى خود ، بجاى گذارد تا اينكه فرزندش محمد بن على امام باقر ( ع ) را ديدم مىخواستم او را پندى دهم كه پندم داد . به خارج از مدينه رفته بودم هوا گرم بود و گرمى هوا طاقت فرسا . امام باقر ( ع ) را در راه ديدم مرد تنومندى بود و دو غلامش را همراه داشت پيش خود گفتم يكى از بزرگان قريش در اين ساعت روز و در اين حال ، در طلب روزى دنياست و سخت مشغول كار است بگذار بروم و او را پند دهم نزديكش شدم و سلامش گفتم درحالىكه عرق از سر و رويش روان بود سلامم را پاسخ گفت . گفتم : چگونه است كه يكى از بزرگان قريش را در چنين ساعت روزى ، در طلب دنيا مىبينم حال اگر در چنين حالتى مرگ به سراغت آيد چه مىگويى ؟ مىگويد : دستان خود را كه از فرط خستگى بر دو غلامش تكيه داده بود برداشت و گفت : به خدا سوگند كه اگر مرگ در چنين حالتى بسراغم آيد چه بهتر كه من مشغول طاعت خدا هستم و كار مىكنم تا از كسى چون تو و مردم بىنياز باشم من همواره از آن بيم دارم كه مبادا مرگ هنگامى به سراغم آيد كه در حال معصيت خدا باشم . گفتم : خداوند ترا رحمت كند كه مىخواستم پندت دهم حال آنكه تو پندم دادى .\r\nاين محمد بن المكندر ، تمايلى به تصوف داشت و همچون طاووس يمانى و ابراهيم - بن ادهم ، كسب و كار را رها كرده بود و به عبادت مشغول بود و زندگيش سربار مردم بود ، جواب امام به او هشدارى بود كه بر خطا بودن شيوهء زندگى خويش را متوجه شود چه كار و كوشش و طلب روزى به منظور بىنيازى از مردم ، از جمله برترين عبادتهاست و از پيامبر اكرم ( ص ) نقل است كه فرمود : آن كس كه سربار مردم باشد ملعون ملعون است و فرمود : كار يك روز از عبادت يك سال بر تو است و لذا بود كه ابن المكندر به\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nحضرت گفت : مىخواستم پندت دهم ولى تو پندم دادى .\r\nو در روايت مفيد ( در ارشاد ) آمده است كه نافع بن ارزق روزى خدمت آن حضرت رسيد و دربارهء مسائلى در حرام و حلال از ايشان ، پرسش كرد . حضرت در پاسخش فرمودند : اى نافع ! به اين گروه از دين برگشتگان ( مارقين ) بگو چگونه و به چه دليل جدايى از امير المؤمنين ( على ( ع ) ) را بر خود روا داشتيد حال آنكه همراه او خون خود را ريخته بوديد و در راه طاعت و تقرب الهى ياريش كرده بوديد ؛ و اگر در پاسخت گفتند كه او مروان را به حكميت در دين خدا پذيرفت به ايشان بگو : خداوند متعال در شريعت دو تن مرد از آفريدگانش را به حكميت نشاند و گفت : « و ابعثوا حكما من اهله و حكما من اهلها ان يريدا اصلاحا يوفق اللّه بينهما » و رسول خدا ( ص ) نيز سعد بن معاذ را در بنى قريظه حكم قرار داد و او را در مورد آنچه كه خداوند مقرر فرموده بود ، حكميت كرد و آيا ندانستيد كه امير المؤمنين هنگامى فرمان به حكميين داد كه با آنها شرط كرد با قرآن داورى كنند و از آن سربازنزنند و شرط كرد كه هر آنچه كه حكمين مخالف قرآن حكم كنند نپذيرد و هنگامى كه به او گفتند كسى را بر خود به حكميت گماشتى كه عليه تو حكم كرد فرمود : من كسى را حاكم قرار ندادم من كتاب خدا را داور گرفتم حال اين از دين برگشتگان چگونه به كسى كه قرآن را داور قرار داده و شرط كرده كه مخالف قرآن را نپذيرد برچسب گمراهى مىزنند حال آنكه خود با چنين شبهاتى ، بدعت روا داشته‌اند . در اينجا نافع ابن ارزق گفت : به خدا سوگند كه من هرگز اين گونه سخن نشنيده بودم و به مغزم نيز خطور نكرده بود و سخن حقى است .\r\nو كلينى در كافى به نقل از ابو حمزه ثمالى روايت كرده كه گفته است : من در مسجد پيامبر ( ص ) نشسته بودم كه مردى وارد شد و سلام كرد و گفت تو كه هستى اى عبد اللّه ؟ گفتم : مردى از اهل كوفه هستم چه مىخواهى ؟ گفت : آيا امام محمد باقر ( ع ) را مىشناسى ؟ گفتم : آرى و تو كه حق و باطل را از هم تشخيص مىدهى ، چه نيازى به او دارى ؟ به من گفت : شما اى مردم كوفه مردم تحمل‌ناپذيريد چنانچه ابا جعفر ( امام محمد باقر ( ع ) را ديدى خبرم كن . هنوز پاسخش پايان نگرفته بود كه امام وارد شدند اطراف ايشان اهالى خراسان و جاهاى ديگر بودند كه دربارهء مناسك حج پرسش مىكردند امام آمد و بجاى خود نشست و آن مرد نزديك آن حضرت نشست ؛ من نيز همان نزديكى نشستم تا به سخنانش گوش دهم جمعيت\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبسيارى گرد آن حضرت جمع آمده بودند ؛ وقتى كار آنها را راه انداخت و آنها رفتند رو به آن مرد كردند و به او گفتند : كيستى ؟ گفت : من قتادة بن و عامة بصرى هستم . امام ( ع ) به او فرمود : تو فقيه اهل بصره هستى ؟ گفت : آرى . فرمود : هان بدان اى قتادة كه خداوند عز و جل خلقى را آفريد و آنان را حجت خلق خود قرار داد آنها ستونهاى زمين اويند و فرمانبرانش هستند و گزيدگان دانش او مىباشند كه پيش از آفرينش آنها را برگزيده و همانها سايه عرش اويند . قتادة پس از سكوتى طولانى گفت : خداوند پاداش نيكت دهد . به خدا سوگند كه من در حضور فقهاى بسيارى از جمله ابن عباس بوده‌ام هرگز چون حالا ، قلبم از اين حضور ، به تپش نيفتاده بود . امام محمد باقر ( ع ) به او فرمود : آيا مىدانى اكنون كجا هستى ؟ تو اينك در برابر منزلگاه اذان خدايى هستى كه هر بار نام خدا در آن ياد مىشود و در شب و روز مردانى در آن مشغول عبادتند كه هيچ تجارت و خريدوفروشى آنان را از ياد خدا و گزاردن نماز و دادن زكات بازنمىدارد تو آن سويى و ما اينان هستيم . قتادة به ايشان گفت : به خدا سوگند كه راست گفتى خداوند مرا فداى تو گرداند كه اين خانه‌ها ، تنها خانه‌هاى سنگ و گلى نيستند .\r\nآنگاه قتاده از ايشان پرسيد : حال از ( پنير ) برايم بگو . امام محمد باقر ( ع ) لبخندى زد و فرمود : چطور شد در اين باره سؤال مىكنى ؟ گفت : برايم مسأله‌اى است . امام به او فرمود : بسيار خوب اشكالى ندارد . قتاده گفت : سؤال من به اين خاطر است كه در آن ( پنير ) از شيردان گوسالهء مرده استفاده مىشود . فرمود : اشكالى ندارد شيردانها رگ ندارند و در آنها خون و استخوان هم يافت نمىشود بلكه از ميان مدفوع و خون ، خارج مىشوند و ادامه دادند : شيردانها همچون مرغ مرده‌اى هستند كه تخمى از آن بيرون آيد . آيا آن تخم را مىخورى ؟ قتاده پاسخ داد : خير نه خود مىخورم و نه اجازهء خوردنش را به كسى مىدهم . امام به او فرمود : چرا ؟ گفت چون تخم از مرغ مرده است . امام به او فرمود : حال اگر آن تخم را در جاى گرمى نگاه دارى و مرغى از آن حاصل شود آيا آن مرغ را مىخورى ؟ گفت : آرى . فرمود : پس چه چيز باعث شد آن تخم را حرام بدانى و اين مرغ را حلال . شيردانها نيز چنين است حال پنير را از بازار مسلمانها خريدارى كن و از دست نمازگزاران بگير و در اين باره سؤالى نكن مگر اينكه خبرى برايت آورد .\r\nراويان روايت كرده‌اند كه عبد اللّه بن معمر ليثى به امام محمد باقر ( ع ) گفت : به اطلاع من رسيد كه تو در مورد متعه ( ازدواج موقت ) فتوا داده‌اى ؛ فرمود : خداوند\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nآن را در كتابش حلال گردانده و رسول خدا ( ص ) نيز آن را سنت خود قرار داده بود و اصحابش بدان عمل كردند . عبد اللّه به ايشان گفت : ولى عمر بن الخطاب آن را نهى كرد . امام فرمود : تو بر سخن دوست خود ( عمر ) باش و من به سخن رسول خدا عمل مىكنم . عبد اللّه بن معمر در پاسخ ايشان گفت : آيا راضى مىشوى كه زنانت ( همسرانت ) اين كار را بكنند ؟ و چه كسى در مورد زنان متعه را روا داشته است اى احمق ؟ كسى كه آن را در كتابش حلال گردانده و براى بندگانش روا داشته است از تو و آن كس كه متكلفانه نهى كرد ، بسى غيرتمندتر است . و تو آيا راضى هستى كه يكى از زنان حرم‌سرايت به نكاح زير يكى از بافندگان يثرب ، قرار گيرد ؟ گفت : خير . فرمود :\r\nپس چرا آنچه را كه خدا حلال كرده حرام مىكنى . گفت : من حرام نمىكنم ولى آن بافنده در شأن من نيست ؟ امام باقر فرمود : ولى خداوند كارش ( بافندگى ) را مىپسندد و خواسته‌اش را برآورده كرد و او را به ازدواج حورى بهشتى ، درآورد . حال تو از كسى كه خداوند هوايش را دارد دورى مىجويى و كسى را كه در بزرگى و مقام ، با حوريان بهشتى در يك مقام است ، دست كم مىگيرى . عبد اللّه خنديد و گفت : سينه‌هاى شما را كشتگاه درختان دانشى مىيابم كه ميوه‌هايش از آن شما و برگهايش نصيب مردم مىشود .\r\nو در روايت ديگر ابا بصير آمده است كه روزى امام باقر به اتفاق گروهى از يارانش در خانهء خدا نشسته بود كه طاووس يمانى به اتفاق گروهى از مردم وارد شد و به امام گفت : اجازه‌ام مىدهى سؤالى كنم ؟ فرمود : اجازه‌ات مىدهم هر سؤالى دارى بكن .\r\nپرسيد : چه هنگام يك سوم مردم هلاك گرديدند ؟ امام فرمود : مثل اينكه اشتباه گفتى و منظورت آن است كه چه هنگام يك چهارم مردم هلاك شدند . گفت : آرى منظورم همين بود اى فرزند رسول خدا ؛ امام ( ع ) پاسخ داد روزى كه قابيل ، هابيل را كشت يك چهارم مردم كشته شدند زيرا جز آدم و حوا و قابيل و هابيل كسى روى زمين نبود لذا با مرگ هابيل ، يك چهارم آنها هلاك شدند . طاووس گفت :\r\nكدام يك از آنها - قاتل يا مقتول - پدر مردم بشمار مىآيد ؟ امام ( ع ) فرمود : نه اين و نه آن بلكه شيث بن آدم ، پدر مردم بود . پرسيد : براى چه آدم ، نام آدم گرفته است ؟\r\nفرمود : چون گل او را از لايهء زيرين زمين سرشتند . پرسيد : و چرا همسرش را حواء ناميدند ؟ فرمود : زيرا او از پهلوى فرد زنده‌اى ( حى ) آفريده شده . گفت : و براى چه ابليس را بدين نام مىخوانند ؟ فرمود : زيرا او از رحمت خداوند عز و جل نااميد شد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nگفت : و چرا جن بدين نام خوانده مىشوند ؟ فرمود : زيرا آنها ناپديدند و ديده نمىشوند .\r\nگفت : حال به من بگو نخستين دروغى كه به زبان آورده شد كدام است . فرمود : دروغ ابليس هنگامى كه گفت : من از او برترم مرا از آتش و او را از گل آفريدى . گفت :\r\nاز گروهى برايم بگو كه شهادت حق دادند ولى دروغ مىگفتند . فرمود : منافقين هنگامى كه گفتند : شهادت مىدهم كه تو فرستادهء خدايى و خداوند گواهى مىدهد كه منافقين دروغگويانند . گفت : حال از پرنده‌اى برايم بگو كه يك بار به پرواز درآمد و بيش از آن پرواز نكرده بود و خداوند عز و جل در قرآن از آن ياد كرده است . امام فرمود :\r\nآن طور سيناست كه خداوند آن را بر فراز بنى اسرائيل به پروازش درآورد و در آن عذابهاى گوناگون بود و وادارشان ساخت كه تورات را بپذيرند و آن هم در اين آيه است كه مىفرمايد :\r\n« و اذ نتقنا الجبل فوقهم كانه ظلة و ظنوا انه واقع بهم » ؛ طاووس گفت : حال از فرستاده‌اى برايم بگو كه خداوند آن را فرستاد و از جن و انس و ملائكه نيست و خداوند در كتابش از آن ياد كرده است ؛ امام ( ع ) پاسخ فرمود : اين فرستاده كلاغ است كه خداوند آن را فرو فرستاد تا به او بنماياند كه چگونه مردهء برادر خود را پنهان كند .\r\nگفت از كسى برايم خبر ده كه به قومش هشدار داد ولى از جن و انس و ملائكه نيست و خداوند در كتاب خود از او ياد كرده است . امام فرمود : مورچه است كه گفته : اى مورچگان به جايگاه خويش دررويد تا شما را سپاه سليمان نشكنند و خرد نكنند در حالى كه آنان آگاه نيستند . گفت مرا خبر از نمازى واجب ده كه وضو نمىخواهد و از روزه‌دارى كه روزه گرفته ولى از خوردن و آشاميدن ، خوددارى نمىكند . امام ( ع ) در پاسخ فرمود : نماز بدون وضو نماز بر پيامبر و آل اوست و روزهء مزبور را خداوند از سوى مريم داستان آن را بازگفت و در آيه آمده است : من نذرى به درگاه خدا كرده‌ام كه به مدت سه روز با هيچ انسانى ، سخن نگويم .\r\nو همچنانكه راوى ادعا مىكند از ايشان دربارهء چيزى پرسيد كه افزايش و كاهش مىيابد و چيزى كه افزايش مىيابد و كاهش نمىيابد و آنچه كه كاهش دارد و افزايش ندارد . امام فرمود : آنچه كه كاهش و افزايش مىيابد ماه است و آنچه افزايش مىيابد و كاهش نمىپذيرد درياست و آنچه كاهش دارد و افزايش ندارد عمر آدمى است .\r\nو در برخى روايات به نقل از امام حسن عسكرى ( ع ) آمده كه فرموده است :\r\nامام محمد باقر ( ع ) روزى در مجلس خود نشسته بود و فرمود : وقتى پيامبر خدا ( ص )\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nدستور حركت به سوى تبوك را صادر كرد فرمان داد تا على ( ع ) در مدينه به جاى ايشان بماند على ( ع ) گفت : اى رسول خدا من خوش ندارم كه در جايى و زمانى از تو عقب بمانم و از ديدارت محروم باشم و به راه و هدايتت چشم ندوزم . رسول خدا ( ص ) فرمود : اى على آيا راضى مىشوى كه تو به من همچون هارون به موسى باشد جز اينكه پس از من ديگر پيامبرى نيست و تو اى على در مدينه مىمانى و همان اجر و پاداشى را كه در صورت بيرون آمدن با رسول خدا بدست مىآورى ، بدست خواهى آورد و به علاوه پاداش كسى را كه فرمانبرانه و با رغبت بيرون آمده را نيز خواهى داشت و اى على ترا به پاس محبتت آنست كه به قدرت و مشيت الهى ترا همان چيزهايى كه بايد از محمد ببينى ، مىبينى در اينجا مردى برخاست و گفت اى فرزند رسول خدا چگونه چنين مىشود حال آنكه اين معجزه تنها ويژه پيامبران و نه ديگران است ، امام ( ع ) در پاسخ فرمود : اين معجزه محمد رسول خداست زيرا خداوند مىتواند با دعاى محمد ( ص ) چنين كند .\r\nآنگاه امام باقر فرمود : اين امت چه بسيار ستمها كه بر على بن ابى طالب روا داشتند و چه ياران اندكى داشت آنها ( امت على ) چيزى را كه بر ديگر صحابه روا مىداشتند از او كه از همهء آنها برتر بود دريغ داشتند و چگونه است كه منزلتى را كه به ديگران داده‌اند از وى دريغ مىدارند ، به ايشان گفته شد : اى فرزند رسول خدا چگونه چنين شده است ؟ فرمود : زيرا شما با دوستداران ابو بكر بن ابى قحافه دوستى مىكنيد و از دشمنانشان هر كه باشد تبرى مىجوييد حتى اگر اين دشمن على ( ع ) باشد همچنين با دوستداران عمر بن الخطاب و عثمان بن عفان دوستى مىكنيد حال آنكه شما گفته بوديد كه با او دوستى مىكنيم و از دشمنانش تبرى نمىجوييم و آنها را نيز دوست مىداريم حال چگونه جايز بود كه چنين كنند حال آنكه رسول خدا ( ص ) ، دربارهء على ( ع ) مىفرمود : خداوندا دوست دار دوستدارش را و دشمن دار دشمنش را و زبون دار آنكه را كه زبونش مىدارد و از ياريش سرباز مىزند و آيا شما تصور مىكنيد كه با وجود چنين سخنى ، خداوند دشمنانش را دشمن ندارد و زبونانش را زبون نسازد و اين انصاف نيست .\r\nبه ادعاى راوى ، امام ( ع ) در ادامه فرمود : به علاوه آنها وقتى آنچه را كه خداوند با دعاى پيامبر خدا ( ص ) به على بخشيده بود و كرامتش داده بود به ياد آوردند انكار كردند ولى آنچه را كه براى ديگر صحابه گفته شده ، پذيرفتند حال چه چيز باعث شده\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nكه آنچه را براى ديگر صحابه رسول خدا ( ص ) گفته شده دربارهء على ( ع ) نگويند . در مورد عمر بن الخطاب مىگويند كه او در مدينه مشغول سخنرانى براى مردم بود كه بىمقدمه فرياد برآورد « يا سارية الجبل » ( اى سارية به كوه پناه بر ) . وقتى سخنرانيش پايان يافت و نماز را بپايان رساند در مورد اين سخنش در حين سخنرانى از وى پرسش كردند گفت : بدانيد كه من در حال سخنرانى ، چشمم به سوى جايى رفت كه برادران شما در نهاوند به فرماندهى سعد بن وقاص به جنگ با كافران رفته‌اند و خداوند پرده‌ها را از جلوى چشمانم برگرفت و به ديده‌ام قدرتى داد به گونه‌اى كه آنها را مشاهده كردم كه در حال راه‌پيمايى بر فراز كوهى در آنجا هستند و يكى از كفار نزديك مىشود تا از پشت بر ساريه و مسلمانان همراهش يورش آورند لذا گفتم اى ساريه به كوه پناه آور تا به آن پناه آورد و مانع از آن شود كه او را غافلگير كنند و بدانيد كه خداوند برادران شما را بر كافران پيروز گرداند و كشورشان را به فتح آنها درآورد . حال اين را داشته باشيد تا خبرش به شما برسد ؛ فاصلهء ميان مدينه و نهاوند بيش از پنجاه روز بود و آنچنان كه در روايت آمده امام محمد باقر ( ع ) مىافزايد : اگر چنين چيزى از عمر سر زده باشد چگونه براى على ( ع ) روا نباشد و از او باور نكنند ولى آنها قومى بىانصاف و حق ناشناسند .\r\nو زرارة از ايشان نقل كرده مىگويد : من در كنار امام محمد باقر ( ع ) كه رو به قبله نشسته بود ، نشسته بودم كه فرمود : بدان نگاه كردن به آن ( قبله ) عبادت است در اين حال مردى از بجيلة نزد ايشان آمد و گفت : اى جعفر كعب الاحبار مىگفت : كعبه هر روز براى بيت المقدس سجده مىكند . امام فرمود : و تو دربارهء سخن كعب چه مىگويى ؟\r\nآن مرد گفت : او راست مىگويد . امام در پاسخش فرمود : تو دروغ مىگويى و كعب - الاحبار هم دروغ مىگويد و بخشم آمد ، زرارة مىگويد : هرگز نديده بودم كه ايشان با تعبير دروغ مىگويى به كسى جز او را پذيرفته باشد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nامام محمد باقر ( ع ) و عبد الملك بن مروان\r\nبرخى راويان مدعيند كه عبد الملك بن مروان سعى مىكرد برخوردش با علويها ، از خشونت كمترى نسبت به اسلافش برخوردار باشد و به كارگزارش در حجاز طى نامه‌اى نوشت كه زنهار خون خاندان ابو طالب را به پايم نبندى كه من ديده‌ام آنها كه چنين كرده‌اند خيرى نديده‌اند حال اگر صحت داشته باشد كه او با علويها و شيعيان آنها نسبت به اسلاف خود رفتار بهترى داشته علتش اين است كه او ميزان ناخشنودى و خشمى را كه بر اثر سياست معاويه و فرزندش يزيد با آنها به جاى گذاشت و عواقب و قيامهايى را كه در جاى جاى كشور اسلامى بوجود آورده بود ، درك كرده بود بويژه كه رقيب تازه نفسش در حجاز پا به عرصه وجود گذاشته بود و چشم طمع به عراق و مناطق ديگر دوخته بود و لذا همين‌كه موفق شد بر دشمنش زبير چيره گردد به كارگزارانش نوشت كه خشونت و شدت را با شيعيان اهل بيت از سر گيرند و به حجاج دستور داد كه به عراق رود و به او گفت : وقتى پاى به كوفه گذاردى چنان جاى پاى خود را در آنجا محكم كن كه اهل بصره نيز عبرت گيرند چون شنيده‌ام آنچه من نمىپسندم انجام داده‌اند و به مراقبت و كنترل امامان و اقدامات ايشان پرداخت و به كارگزار خود در حجاز دستور داد امام زين العابدين را نزدش گسيل دارد و همچنانكه قبلا نيز طى سخنى از زندگى امام زين العابدين يادآور شديم او كينهء ديرينه‌اى نسبت به ايشان داشت و حجاج نيز سابقه برخوردهايى با شيعيان عراق داشت كه در تاريخ ، بدتر از آن ، سراغ نشده است و با وجود چنين برخوردهايى كه با ائمه و شيعيانشان داشت در برخى مسائلى كه به او مربوط مىشد و راه چاره‌اى نمىيافت بنا به اطلاع و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nآگاهى كه از مقام و منزلت آنها داشت و مىدانست حتى نسبت به سرسخت‌ترين دشمنانشان از پند و اندرز و راهنمايى دريغ ندارند و بويژه اگر مصلحت اسلام ايجاب مىكرد كوتاهى نمىكردند ، به آنها مراجعه مىكرد .\r\nو در حياة الحيوان شيخ كمال الدين دميرى و در شذرات العقود مقريزى و جاهاى ديگر به نقل از كسايى آمده كه گفته است : روزى بر هارون الرشيد وارد شدم ، او در ايوانش نشسته بود و اموال بسيارى را پيش روى خود داشت و سكه‌اى را در دست گرفته بود و به نوشته‌اش با تأمل بسيار ، نگاه مىكرد آنگاه به من گفت : آيا مىدانى كه نخستين بار چه كسى اين نوشته را بر طلا و نقره ، شكل بخشيد ؟ گفتم : سرورم عبد الملك - بن مروان . گفت : آيا مىدانى علت اين كار چه بود ؟ گفتم : نه نمىدانم جز اينكه او نخستين كسى است كه اين نوشته را مرسوم كرد . گفت : اكنون برايت مىگويم : اسكناسها همه متعلق به روميها بود و بيشتر ساكنين مصر ، همچون پادشاه روم ، مسيحى بودند و اين اسكناسها ، متضمن كتابت رومى بود و بر آن عبارت ( پدر ، پسر و روح القدس ) نقش بسته بود . در زمان صدر اسلام همهء اسكناسها به همين شكل بود تا اينكه نوبت به خلافت عبد الملك بن مروان كه مردى تيزهوش و زيرك بود ، رسيد او متوجه اين نكته شد ، روزى چشمش به اسكناسى افتاد و توجهش به نوشتهء روى آن جلب شد و پس از آن دستور داد كه نوشته به عربى ترجمه شود پس از ترجمه و آگاه شدن از مضمون آن ، خوشش نيامد و گفت : براى دين و اسلام چه نارواست كه اين نقش و نگارها عينا در ظرفها و لباسها ، نقش بندد و اينها همه در مصر ، به عمل آيد و چيزهاى ديگرى كه همگى آنها در مصر به عمل مىآمد . اين مطلب را براى برادرش عبد العزيز كه كارگزار او در مصر بود نوشت و به او دستور داد كه اين نقشها را باطل سازد و به سازندگان اسكناس دستور دهد كه آنها را با سوره‌اى از قرآن ، نقش دهند و همين نقش و نگار و نوشته اسكناسهاست كه از آن هنگام تاكنون هيچ كم‌وكاست و تغيير پيدا نكرده است او به كارگزارانش در همه جا نوشت كه اسكناسهاى رايجى كه متعلق به روم بوده و در اختيار دارند باطل كنند و هر كس نيز از اين پس از اين گونه اسكناسها نزدش يافت شد مورد ضرب و شتم زندان قرار گيرد وقتى اسكناسهاى جديد شكل گرفت و به بلاد روم حمل گرديد و خبر آن پراكنده شد و به سمع پادشاه ايشان رسيد و از مضمون نوشته روى اسكناس تازه باخبر گرديد به شدت خشمگين شد لذا طى نامه‌اى به عبد الملك بن مروان نوشت كه چاپ اسكناس در مصر و هر آنچه كه در آنجا ضرب مىشود متعلق به روم است و همچنان به سبك\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nروم ، صورت مىگرفت كه تو آن را باطل ساختى حال اگر خلفاى پيش از تو ( كه كارى به اين اسكناسها نداشتند ) راه درستى پيش گرفتند تو بر خطا رفته‌اى و اگر تو كار درستى كردى آنها همه ، بر خطا رفته‌اند . حال بگو ببينم كدام يك از اين دو حالت را مىپسندى و انتخاب مىكنى . همراه نامه نيز هديه گرانبهايى فرستاد و از وى خواست تا وضع اسكناسها و نقش آنها را به همان گونه كه بوده بازگرداند . عبد الملك بن مروان نامه و هديه او را بازپس فرستاد و پادشاه روم نيز بار دوم و سوم و هر بار با هديه‌اى گرانبهاتر از پيش به همراه نامه ، براى عبد الملك فرستاد و عبد الملك آنها را رد مىكرد و بالاخره پادشاه روم تهديد كرد كه اگر اين وضع ادامه پيدا كند بر درهم و دينارهايى كه ضرب مىشود دشنام و ناسزا به پيامبر ( ص ) را نقش مىبندد و بحث و مشاجراتى ميان طرفين درگير شد كه منجر به حل و فصل چنين بحرانى نگرديد پادشاه روم نسبت به درخواست خود پافشارى مىكرد درهم و دينارهايى كه مسلمانان در همه جاى بلاد اسلامى معامله مىكردند ساخت روم بود ، عبد الملك در تنگنا قرار گرفته بود با نزديكان و مشاوران و صاحب نظران مسلمان به مشورت پرداخت ولى نتيجه‌اى قطعى براى پايان بخشيدن به اين موضوع و حفظ آبروى مسلمانان در اين رابطه ، حاصل نگرديد و هنگامى كه بالاخره براى برون رفت از اين بحران با « روح بن زنباع » مشورت كرد اين يك به او گفت : تو خوب مىدانى كه راه برون رفت از اين بحران كجاست ولى به عمد نمىخواهى از آن استفاده كنى . پاسخش داد : چه مىگويى ، او كيست ؟ گفت : بر تو باد كه به سراغ امام باقر از اهل بيت عليهم السلام روى . گفت : آرى راست مىگويى ولى من در اين مورد پاك گيج شده‌ام و به كارگزارش در مدينه نوشت كه با احترام و ارج فراوان امام محمد باقر را نزد وى گسيل دارد و مبلغ صد هزار درهم براى توشه راه و سيصد هزار درهم براى خرج او در اختيارش گذارند ، وقتى كارگزار مضمون نامهء عبد الملك را با امام مطرح ساخت ايشان بار سفر بستند و رهسپار شام گرديدند و بر عبد الملك وارد شدند او نيز از ايشان استقبال كرد و خوشامدشان گفت و داستان خود با پادشاه روم را با ايشان در ميان گذاشت و از آن حضرت ، راه حلى براى مسأله‌اى كه اين گونه از حلش بازمانده بود ، طلب كرد . امام باقر ( ع ) به او فرمود : زياد نگران اين مسأله نباش راه حلش آن است كه در همين لحظه ، كسى را بخواهى كه درهم و دينارها را برايت ضرب كند و بر يك طرف آنها نقش « توحيد » و بر طرف ديگر « محمد رسول اللّه » را نقش زنى و در حاشيه آن نام شهرى را كه سكه در آن ضرب شده و نيز سال آن را قيد كنى . آنگاه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nامام ( ع ) ، راه حلى را ارائه دادند كه طى آن امكان كم‌وكاست در وزن درهم و دينارها يا جعل آنها را از ميان مىبرد همچنانكه نحوهء ساخت سكه‌هاى اسلامى را با قطعات گردى از بلور كه قابل افزايش و كاهش نيست ، توضيح دادند آنگاه امام ( ع ) به او فرمودند : وقتى اين كار را كردى فرمان به وجوب معامله با آنها را صادر كن و مخالفين را به اشد مجازات تهديد نما و بدين ترتيب راه را بر پادشاه روم مىبندى و از پولهاى او بىنياز مىشوى . عبد الملك اين نظر را پسنديد و بلافاصله به سرتاسر مناطق اسلامى دستور داد تا با درهم و دينارهاى اسلامى معامله كنند و آنچه را كه از روميها در دست داشتند باطل گردانند و به پادشاه روم هم گفته شد كه تو هر كارى كه مىخواهى بكن و آنچه را كه اعراب را به آن تهديد مىكردى انجام ده . در پاسخ گفت : من هنگامى با نوشتهء خود او را بخشم مىآوردم كه پولها و سكه‌ها و اسكناسها همه در اختيار روم بود ولى اينك ديگر نمىتوانم تهديدهاى خود را عملى سازم زيرا ديگر مسلمانان با پولهاى ما معامله نمىكنند . اين خلاصه جريانى بود كه دميرى در حياة الحيوان به نقل از « المحاسن و المساوى » بيهقى نقل كرده و جز او نيز به همين مضمون از شذرات العقود مقريزى ، نقل كرده‌اند .\r\nخلاصه روايت ديگر ، از اين قرار است : به دنبال نبردهاى سخت و درگيريهاى بسيارى ميان دولتهاى روم و اسلام در مورد مرزهاى خود ، پادشاه روم عبد الملك بن مروان را تهديد كرد كه در صورت عدم واگذارى مناطقى از مرز كه مسلمانان در اختيار داشتند ، جريان پول را در مناطق اسلامى ، قطع خواهد كرد ، عبد الملك از اين تهديد ، مضطرب شد زيرا چنين كارى ، منجر به فلج اقتصاد اسلامى مىگرديد لذا بزرگان مسلمانان را گرد آورده و با ايشان در مورد راه حل اين بحران ، به مشورت و نظرخواهى پرداخت ولى آنها به نتيجهء قطعى دست نيافتند و به او توصيه كردند كه به امام باقر ( ع ) مراجعه كند ، او نيز نامه‌اى به ايشان نوشت و دعوتشان كرد تا نزد وى حضور يابند ، امام نيز دعوت را پذيرفت و رهسپار شام گرديد عبد الملك جريان روميها را با وى در ميان گذاشت و گفت كه در چه وضعى قرار گرفته‌اند . امام ( ع ) به او فرمود : هيچ بيم و هراسى به دل راه مده به پادشاه روم پيغام فرست و از او مدت زمانى مهلت بخواه تا در مورد پيشنهادهايش تصميم بگيرى و طى اين مدت به كارگزارانت در همه جا بنويس تا همهء طلا و نقره‌ها را جمع آورند و حتى گوشواره‌هاى زنان را حاضر آورند و همين‌كه مقدار كافى از طلا و نقره ، فراهم گرديد اقدام به ضرب درهم و دينار كن . امام وزن هر\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nسكه و كيفيت آنها را برايش مشخص ساخت و به او دستور داد كه در يك طرف از آنها بنويسد « محمد رسول اللّه » و در سمت ديگر هر چه خواست ، بنويسد و امام سخنانى بدين مضمون افزودند كه پس از انجام اين كارها ، درهم و دينار را در اختيار مسلمانان قرار ده و آنان را از معامله با جز آنها ، برحذر دار تا پادشاه روم تسلطى بر تو نداشته باشد .\r\nعبد الملك را اين نظر بسيار خوش آمد و همان دم اقدام به اجراى آن كرد .\r\nو طى چند ماه بعد ، سكه‌هاى تازه در اختيار مسلمانان بود كه با آنها بجاى پول روم ، معامله مىكردند ، عبد الملك نيز فرستاده‌اى را نزد پادشاه روم فرستاد و به اطلاعش رسانيد كه او تعديل مرزهاى دو كشور را نمىپذيرد . دولت روم بر اين گمان بود كه تهديدى كه در جهت فشار اقتصادى به عمل آورده بود به عنوان برگ برنده‌اى قابل استفاده است ولى وقتى مسلمانها پول تازه خود را ضرب كردند در اين تهديد نيز ناكام ماند لذا نوع ديگر تهديد يعنى فشار و ارعاب نظامى را پيش گرفت و گروهى از متمردين را كه پس از فتح اسلامى به روم پناه برده بودند ، عليه كشور اسلامى ، برانگيخت و آنان را روانه مناطق اسلامى كرد و آنان را به قصد خرابكارى در بلاد شام روانه كرده بود آنها راه ساحلى را پيش گرفتند و به قتل و غارت و چپاول پرداختند تا اينكه بالاخره به سواحل لبنان رسيدند ، عبد الملك به منظور تعقيب آنها ، لشكرى را روانه آنجا كرد ، گروهى از ايشان را كشت و گروهى ديگر را به اسارت گرفت ، عده‌اى از آنها كه فرار كردند راه غارها و دره‌هاى كوهستانهاى لبنان را در پيش گرفتند كه تا آن هنگام كسى در آنها ساكن نبود و هرازگاهى به دستور و اشارهء روميها از آشيانه‌هاى خود بيرون مىآمدند به دزدى و غارت و خرابكارى مىپرداختند و هر بار كه با گشتيهاى حكومت اسلامى روبرو مىشدند به پناهگاههاى خود بازمىگشتند . مدت زمانى به همين رويه ادامه دادند تا اينكه در همان مناطق ، بومى شدند و در آنجا سكنى گزيدند و پس از آنكه راه گريزى نيافتند سر به فرمان دولت اسلامى دادند و در عهد صليبيهايى كه مدت زمان درازى بر لبنان حكم راندند در آن منطقه سرورى كردند و هنگامى كه صليبيها آنجا را ترك گفتند زاد و ولد آنها به دهها هزار تن بالغ شده بود .\r\nو جمعيت آنها با گذشت زمان افزايش پيدا كرد بطورى كه تا امروز چيزى حدود يك چهارم جمعيت لبنان كنونى را تشكيل مىدهند و تا به امروز نحوهء ورود اجداد متمرد خود را به اين ديار - آنگونه كه روايات توصيف كرده‌اند - افتخار و مباهات مىكنند .\r\nاين خلاصه آن چيزى بود كه برخى روايات دربارهء پول و سكه‌هاى اسلامى ،\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nآورده بودند و در يكى از آنها آمده كه نخستين كسى كه فرمان به ضرب سكه‌هاى اسلامى داد امام على بن ابى طالب ( ع ) در بصره به سال چهلم هجرى بود ، « رأس البغل » سكه‌هاى درهمى را براى عمر بن الخطاب به سبك سكه‌هاى ايرانى ضرب كرد كه به درهمهاى بغلى معروف است . احتمال هست كه چنين باشد ولى در همان حال معامله با پول رايج روم در كنار آن پول ، متداول بود ولى هنگامى كه عبد الملك بن مروان به توصيهء امام محمد باقر ( ع ) سكه ضرب كرد ، معامله با سكه‌هاى ديگر ، منع گرديد . چيزى كه قابل توجه است و سؤال برانگيز اينكه روايات حكايت از آن دارند كه تاريخ ضرب سكه‌هاى اسلامى به سال هفتاد و شش هجرى بازمىگردد كه در آن هنگام عبد الملك با اشارهء امام محمد باقر ، اقدام بدان كار كرد ، امام باقر در آن روز نوزده سال عمر داشتند و هنوز شهرتى ( بعنوان امام شيعيان ) بهم نزده بودند پدر ايشان امام زين العابدين ( ع ) نيز هنوز در قيد حيات بودند و تا به سال نود و پنج هجرى زندگى كردند و پس از اين تاريخ بود كه امامت به فرزندش امام باقر ( ع ) منتقل گرديد كه پانزده سال از وفات عبد الملك گذشته بود . اين نيز امكان دارد كه كسى كه عبد الملك با او مشورت كرده بود وى را به مشورت با امام زين العابدين ، فرا خوانده بود زيرا ايشان امام بودند و در ميان مسلمانان شهرت داشتند همچنانكه بعيد هم نيست كه بنابه نص صريح روايت مزبور ، فرد مورد مشورت عبد الملك همان امام محمد باقر ( ع ) بودند زيرا ايشان نيز در ميان مسلمانان شهرتى داشتند و شايستگيهاى امامت ربطى به عدد سال عمر امام ندارد و اين نكته براى كسى كه در تاريخ شكوهمند و آثار جاويدان آنها كه خداوند ارزانى داشته و به ارثشان رسانده ، كاملا روشن و آشكار است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nسخنان نغز ، گفتارهاى حكيمانه و پندهاى آن حضرت ( ع )\r\nاز ايشان نقل شده كه فرمودند : هرگاه در قلب كسى چيزى از تكبر وارد شد چيزى به همان اندازه از عقل و خرد او كاسته مىشود .\r\nو فرمود : دانشمندى كه از دانش او استفاده مىشود از هزار عابد برتر است و به خدا سوگند از نظر ابليس ، مرگ دانشمند از مرگ هزار عابد ، خوشايندتر است . و به يكى از فرزندانش فرمود : فرزندم از كاهلى و رنجورى برحذر باش كه اين دو ويژگى ، كليد هر شر است و وقتى كاهل باشى حقى را ادا نمىكنى و وقتى رنجور باشى طاقت برابر شدن با حق را نخواهى داشت .\r\nو به جابر جعفى فرمود : اى جابر دنيا چيست و تو چگونه مىخواهى باشى آيا جز اين است كه مركبى است كه سوارش مىشوى يا لباسى است كه مىپوشى و يا زنى است كه دوست مىدارى ؛ اى جابر ! مؤمنين به بقاى در دنيا ، اطمينان ندارند و به آمدن آخرت براى خود اعتماد نمىكنند لذا پاداش نيكان از آن آنهاست و پرهيزكاران از همه اهل دنيا ، سبك‌بارترند و از همه به تو مفيدتر هرگاه ايشان را فراموش كنى ترا به ياد مىآورند و اگر به يادشان آمدى ياريت مىكنند حق خداى را بجاى مىآورند و فرمان خداى را اجرا مىكنند .\r\nاى جابر ، در دنيا چنان باش كه در آن وارد شدى و از آن رخت خواهى بست يا همچون ثروتى كه در خواب آن را خوش داشتى و به هنگام بيدار شدن چيزى از آن در دست نداشتى اين ثروت از آن خردمندان است و دانايان به خداوند متعال زينت وجودند و آنچه را كه خداوند از دين و حكمتش در تو نهاده ، حفظ كن .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nآن حضرت از جمله مىفرمود :\r\nچيزى بيش از درخواست ، نزد خداوند خوشايندتر نيست و قضا و قدر را جز دعا ، دفع نمىكند و كار خيرى كه از هر كار خير ديگرى ، زودتر پاداش بدان تعلق مىگيرد نيكى كردن است و كار شرى كه از همهء كارهاى شرّ ديگر ، مجازاتش زودتر است زناست و عيب آدمى را همين بس كه آنچه را كه در خود نمىبيند در مردم مشاهده كند و مردم را به چيزى كه خود قادر به انجامش نيست ، فرمان دهد و همنشينش را در آنچه به وى مربوط نيست ، بيازارد .\r\nو در وصيتى به يكى از دوستانش ، آمده است : ترا به پنج چيز سفارش مىكنم :\r\nاينكه اگر مورد ستم قرار گرفتى ، ستم روا مدار و اگر مورد خيانت واقع شدى ، خيانت نكن و اگر دروغگويت خواندند ، بخشم نيايى و اگر ستايشت كردند شادمان نشوى و اگر سرزنشت كردند آزرده و بىتاب ، مگردى . و درباره آنچه درباره‌ات گفته شده انديشه كن چه افتادنت از چشم خدا در برابر خشم از حقيقت ، نسبت به بيم افتادن از چشم مردم ، مصيبت گرانترى است و چنانچه بر خلاف آنچه درباره‌ات گفته‌اند بودى بدون رنج و مشقت ، ثوابى بدست آورده‌اى و در صورتى كه مردم شهر تو درباره‌ات متفق گشته معتقد شدند كه آدم بدى هستى ، اندوه به دل راه مده و اگر گفتند آدم خوبى هستى ، اين سخن خوش‌حالت نكند و برابر همهء اينها ، خويشتن خود را بر كتاب خدا عرضه كن چنانچه راه آن را پيموده بودى و در پرهيزكاريهايش پرهيز كرده بودى و در آنچه ترغيبت كرده بود راغب بودى و از بيم و هراسش ، بيمناك گشته بودى ، استوار باش و هراس بدل راه مده و بشارت باد ترا كه آنچه درباره‌ات گفته‌اند زيانت نمىرساند و اگر در تضاد با قرآن بودى چه چيز ترا نسبت به خويشتن مغرور مىسازد . مؤمن همواره در انديشهء مجاهده با نفس خويش است تا خود را بر هواهايش ، غالب گرداند و در اين راه ، يك بار در جهت كسب محبت الهى ، با هوايش مخالفت مىكند و در برابرش مقاومت مىكند و بار ديگر نفسش او را مغلوب مىسازد و پيروى هوايش مىكند كه در اين صورت خداوند توانى به وى مىبخشد و نيرو مىگيرد و از لغزشش ، درمىگذرد و او نيز متذكر مىگردد و به توبه روى مىآورد . اى جابر ! كمى رزق و روزى را به منظور سپاس و حمد الهى ، زياده بين و بسيارى طاعت الهى را در جهت كسب عفو الهى ، اندك شمار تا اينكه مىفرمايد : از اعتماد كردن به غير امين ، برحذر باش و بدان كه دانشى چون دانش سلامت‌جويى نيست و عقلى چون مخالفت هوا وجود ندارد و فقرى چون فقر دل\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nو غنايى چون غناى نفس نيست و معرفت و شناختى چون شناخت خود و نعمتى چون عافيت ، وجود ندارد و عافيتى چون يار شدن توفيق و شرفى چون بلندهمتى و زهدى چون محدوديت آرزو و عدلى چون انصاف و ستمى چون همسويى با هواى نفس و طاعتى چون انجام فرايض و مصيبتى چون نبود عقل و خرد و معصيتى چون اندك شمردن گناه و خشنودى از وضعى كه در آنى و جهادى چون مخالفت با هواى نفس و نيرويى چون بازداشتن خشم و ذلتى چون ذلت آز ، وجود ندارد . و از زياده‌روى و كوتاهى به هنگام فرصت بپرهيز كه اين راه ، صاحبش را به زيان سوق مىدهد .\r\nآن حضرت ( ع ) به يكى از يارانش فرمود : سخن خوب را از هر كه گفت ، بپذير اگر چه گوينده خود به آن عمل نكند كه خداوند متعال مىفرمايد : آنها كه سخن را مىشنوند و از بهترينش پيروى مىكنند آنها كسانى هستند كه خدا هدايتشان كرده است .\r\nو گروهى از يارانش ، از آن حضرت نقل كرده كه فرموده است : آيا كسى از شما دست خود را درون جيب دوستش مىكند و بدون اطلاع وى هر آنچه مىخواهد از آن بر مىدارد ؟ گفتند : نه يا ابن رسول اللّه . فرمود : برويد كه آنچنان كه مدعى هستند برادران ما نيستيد .\r\nو به يكى از يارانش فرمود : از آنچه به تو مربوط نمىشود خود را كنار گير و از دشمنت اجتناب كن و از دوستت برحذر باش با جفاپيشه دوستى مكن و راز خود با او برملا نكن و در كار خود با كسانى كه از خدا مىترسند مشورت كن و اگر بتوانى تنها با كسى كه به او نيكى كرده‌اى معامله كنى اين كار را بكن و سه موارد از اخلاق پسنديده اين است كه بر كسى كه بر تو ستم روا داشته ببخشايى و با كسى كه قطع رابطه‌ات كرده ، ارتباط برقرار كنى و در صورتى كه حق‌ناشناسى بر تو روا داشت بردبارى به خرج دهى . و مىفرمايد : ستم بر سه گونه است : ستمى كه خداوند آن را نمىبخشايد و ستمى كه خداوند آن را مىبخشايد و ستمى كه خداوند آن را به حال خود رها نمىكند .\r\nآن يك كه خداوند آن را نمىبخشايد شرك به خداست و آن يك كه آن را مىبخشايد ستم آدمى بر خودش در آنچه كه ميان خود و خدايش است و ستمى كه خداوند از آن درنمىگذرد ستم بندگان بر يكديگر است .\r\nآن حضرت ( ع ) يك بار يارانش را مورد پند و اندرز قرار داده به همكارى با يكديگر فرا خواندشان و فرمود : هر بنده‌اى كه از يارى رساندن به برادر مسلمان خود و\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nتلاش براى برآوردن نيازهاى او ، خوددارى كند اين نياز برآورده بشود يا نشود به تلاش و كوشش در جهت برآوردن نيازى گرفتار مىآيد و پاداش بدست نخواهد آورد .\r\nو هر بنده‌اى كه از انفاق نفقه‌اى در راه خشنودى خداوند ، بخل ورزد بدان مبتلى مىگردد كه چندين برابر آن را در جهت خشم آوردن خدا ، انفاق كند .\r\nو فرمود : هيچ بنده‌اى عالم نخواهد شد مگر اينكه نسبت به ما فوق خود ، حسادت ورزد و زير دستش را تحقير كند . و مىفرمايد : سه خصلت هست كه پيش از مرگ ، گريبان دارنده‌اش را مىگيرند زنا ، قطع رحم و سوگند دروغ كه خدا را به مبارزه طلبد . پاداش و ثواب صلهء رحم پيش از هر طاعت ديگرى ، عايد مىشود و گروهى كه زناكار باشند به اين كار ادامه مىدهند و در آن غوطه‌ور مىگردند و سوگند دروغ و قطع رحم بدان منجر مىشود كه زمين از مردمش ، تهى گردد .\r\nو خطاب به كسانى مدعى تشيع و هوادارى از ايشان مىكنند فرمود :\r\nبه خدا سوگند كه شيعه و هواداران ما كسانى هستند كه از خداى بترسند و او را اطاعت كنند و تنها به تواضع و خشوع و اداى امانت و بسيارى ياد خدا و نماز و روزه و نيكى به پدر و مادر و احساس مسئوليت برابر همسايگان تهيدست و بىخانمانان و زيان‌ديدگان و يتيمان و نيز راستى گفتار و تلاوت قرآن و بازداشتن زبان از بدگويى به مردم ، شناخته مىشوند .\r\nو همچنين در توصيف آنها ( شيعيان ) فرمود : شيعهء على ( ع ) تنها كسانى هستند كه در دوستى و محبت ما ، جان مىگذارند و در مودت و دوستى به ما عشق مىورزند و همت به احياى دين مىگمارند وقتى خشمناك مىگردند ستم روا نمىدارند و اگر راضى شدند هيچ نعمتى را از همسايگان خود دريغ نمىدارند و آنها كه با ايشان درآميزند در امان مىمانند .\r\nو آن حضرت مىفرمود : اين زبان ، كليد هر شر و خير است لذا شايسته است كه مؤمنان همچنانكه بر سيم و زر خود مهر مىزند بر زبان خويش مهر زند چرا كه رسول خدا ( ص ) فرموده است : خداى رحمت كند مؤمنى را كه زبانش را از هر شرّى ، دور گرداند كه اين كار صدقه‌اى از سوى خود بر خويشتن است و هيچ كس از گناهان ، در امان نمىماند مگر اينكه زبانش را از غيبت ، بازدارد و در مورد برادرش آنچه را كه خداوند پنهان داشته ، بازگويد و چنانچه چيزى را كه در وى نيست بگويد بر او بهتان روا داشته است . و در روز قيامت آنها كه بيش از همه حسرت مىخورند كسانى هستند\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nكه از عدل سخن گويند ولى در برخورد با ديگرى ، با آن مخالفت نمايند . راستى گفتار و پاكدامنى و اجتهاد و امانت‌دارى نسبت به هر آن كس كه امانتى نزد شما گذارد اعم از اينكه آدم خوب يا بدى باشد ، پيشه كنيد و اگر قاتل على بن ابى طالب ( ع ) امانتى نزد من مىسپرد آن را براى وى نگه مىداشتم .\r\nو از جمله سفارشهايى كه به فرزندش امام جعفر صادق ( ع ) فرمود ، اينكه : خداوند متعال سه چيز را در سه چيز پنهان داشته رضا و خشنودى خود را در اطاعت وى پنهان كرده پس مبادا كه طاعتش را دست كم گيريد كه چه بسا رضامندى وى در آن است و خشم خود را در معصيتش پنهان ساخته و مبادا كه معصيتش را خرد بشمريد كه ممكن است غضبش در آن باشد و اوليا و دوستان خود را در ميان آفريدگانش ، پنهان كرد مبادا كسى را تحقير كنيد و خوار شماريد كه چه بسا هم او يكى از اولياى خدا باشد .\r\nعلاوه بر تصريح پيامبر ( ص ) نسبت به امامت آن حضرت ، امام على بن الحسين ( ع ) نيز بنا به آنچه در كافى و ديگر مجاميع حديث به روايت افراد عادل و مورد اعتماد از راويان احاديث اهل بيت ( ع ) ، در مورد امامت ايشان ، تصريح داشته‌اند همچنانكه خود آن حضرت نيز در آخرين مرحله از زندگى خويش ، در مورد جانشين خود امام جعفر صادق ( ع ) ، به صراحت سخن گفتند . آن حضرت در سن پنجاه و هفت سالگى و به سال 114 هجرى - كه سالهاى ديگرى نيز ذكر شده - در زمان يزيد بن عبد الملك ، به لقاى خدايش رفت . و هفت تن فرزند دختر و پسر بجاى گذارد كه بزرگترين آنها جعفر بن محمد صادق بود كه كنيه‌اش از او بود مادر اين فرزند ( همسر امام باقر ) ، فاطمه يا قريبة دختر قاسم بن محمد بن ابى بكر با كنيهء « ام فروة » كه مادرش اسماء دختر عبد الرحمن بن ابو بكر بود و در اشاره به همين مطلب است كه امام صادق ( ع ) فرمود : ابو بكر مرا دو بار ، به دنيا آورد .\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nامام صادق ( ع )\r\n\r\n","description":"","footnote":"","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\nامام صادق ( ع ) در اوايل نيمهء دوم ربيع اول يا آغاز ماه رجب سال هشتاد و سه هجرى طبق روايت مفيد و كلينى و يا در سال هشتاد هجرى ، ولادت يافتند و به هنگام خروج از اين دنيا در سال 149 بين شصت و پنج تا شصت و هشت سال به حسب اختلاف روايات در تاريخ ولادتشان عمر داشتند كه دوازده يا پانزده سال را همراه پدر ارجمندشان امام زين العابدين ( ع ) در خانه‌اى كه جز رنج و عذاب و غمى كه با فاجعهء كربلا آغاز گشته بود ، زندگى كردند و در آغاز جوانى ، با درد جانكاهى كه بر اثر فاجعهء وارده بر عمويش زيد بن على كه تأثير ناگوارى بر او و اهل بيت ( ع ) داشت ، آشنا گرديد و ناله و ضجهء ستمديدگان و شكنجه‌ديدگان از شيعيان پدران ارجمندش را شنيدند و پس از جدش به مدت نوزده سال با پدرش امام محمد باقر ( ع ) زيست كه طى آن انديشه‌هايش پخته و موهبتهايش تكامل‌يافته گرديد و علما و محدثين به حضورش مىرسيدند تا در موضوعهاى گوناگون از علم و حديثش ، بهره گيرند . آن حضرت ، در تأسيس دانشگاهى كه آثار آن همهء دنيا را فرا گرفته بود شركت داشتند و پس از پدر نيز سى و چهار سال ( كه مدت امامت ايشان بشمار مىآيد ) زندگى كردند و طى اين مدت با هشام بن - عبد الملك و وليد بن يزيد بن عبد الملك و يزيد بن وليد بن عبد الملك ملقب به ناقص و ابراهيم ابن وليد و مروان بن محمد و عبد اللّه بن محمد بن على بن عبد اللّه بن عباس معروف به سفاح ( خونريز ) همدوره بودند و وفات آن حضرت پس از گذشت ده سال از خلافت منصور عباسى ، بوقوع پيوست .\r\nامام جعفر صادق ( ع ) چيزى حدود چهل و هشت سال از دوره امويها را كه\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمالامال حوادث دردناك و سراپا ناخوشايند بود درك كردند ، ايشان نيكان و مصلحان امتش را مىديد كه گروه گروه و به طور انفرادى به مرگ و زندان و شكنجه سوق داده مىشوند و هرازگاهى در ميان طالبيها جوانان و پيرانى را مىيافت كه تحت پيگرد و تعقيب قرار مىگيرند و به شهادت مىرسند و على رغم تحمل اين همه درد ، توان جلوگيرى از فجايع اين نابكاران و كسانى كه همهء حرمتها و مقدسات انسانى و كرامت او را زير پا مىگذارند ، نداشت . اينان علاوه بر همه اين بىحرمتيها ، مالياتهاى سنگين و باج و خراجهاى كمرشكن بر امت تحميل مىكردند و كار را بجايى رساندند كه حتى در مورد كسانى از اهل كتاب كه اسلام مىآوردند و اسلام آوردنشان براى فرار از جزيهء كمرشكن و تحمل‌ناپذير بود - جزيه را تحميل مىكردند .\r\n« جهشيارى » مىنويسد آنها جزيه را از كسانى كه گرفتن آن از ايشان واجب نبود مىگرفتند و عبد العزيز بن مروان دستور داد راهبان مصر را نيز در شمار آورند و از ايشان جزيه بگيرند و اين به تعبير راوى نخستين جزيه‌اى بود كه در اسلام از راهبان گرفته مىشد ، او در ادامه مىنويسد : امويها مالياتهاى اضافى همچون عوارض حرفه‌اى و صنعتى و در مورد هر كس كه ازدواج مىكرد يا عريضه‌اى تقديم مىداشت ، تحميل كردند و مالياتهاى زمان ساسانيها را كه به هداياى نوروزى معروف شده بود بازگرداندند و نخستين كسى كه آن را درخواست كرد معاويه بود كه در نوروز بر مردم عراق تحميل كرد .\r\nكشاورزان هرات به عبد اللّه قسرى كارگزار هشام بن عبد الملك در هرات ، هداياى جشن تقديم كردند كه آنچنان كه در جلد پنجم كامل ابن اثير آمده بالغ بر هزار هزار گرديد .\r\nدر تاريخ طبرى آمده است كه كارگزار هرات به اتفاق دهقانانى به سال 120 هدايايى را به حضور هشام فرستاد كه از جمله دو كاخ يكى از طلا و ديگر از نقره ، ظروف طلايى و نقره‌اى و پارچه‌هاى ابريشمى را شامل مىشد .\r\nعبد الملك نيز به كارگزارش در الجزيره پيغام داد كه سرشمارى كند و همهء مردم را كارگر قلمداد نمايد و تمامى آنچه كه هر كس طى يك سال بدست مىآورد جمع كند و باقى مانده آن را پس از كسر مخارجش ، بگيرد . كارگزار نيز آنها را برشمرد و كارگرشان قلمداد كرد كه مرز معينى به آنها تعلق مىگيرد و از مجموع درآمد ساليانهء آنها ، مخارجشان و نيز پوشاكشان را طى يك سال كسر كرد و نزد هر نفر 4 دينار اضافه ديد\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nو بنا به آنچه در كتاب الامام الصادق و المذاهب الاربعة « 1 » آمده آنان را مجبور ساخت كه اين مبلغ را بپردازند .\r\nدر همين كتاب به نقل از جهشيارى آمده كه اسامة بن زيد خراجهايى را كه نزدش جمع شده بود براى سليمان بن عبد الملك فرستاد ، او كه كارگزار سليمان در مصر بود برايش نوشت : من هنگامى نزد تو مىآيم كه رعيت را چپاول كرده و تمام سعى خود را به كار برده‌ام حال اگر مىخواهى ارفاق كن و چيزى به آنها بازگردان و در خراجشان ، تخفيف روا دار تا بدان به عمارت بلاد خود و بهبود معاششان بپردازند اين كار را بكن كه در سال آينده جبران خواهد شد . سليمان در پاسخش گفت : مادرت به عزايت بنشيند بهترين دارايى آنها را بگير و اگر ميسر نشد خونشان را بگير .\r\nگاهى خلفا ، دست كارگزاران خود را باز مىگذاردند تا در مورد اموالى كه در اختيار دارند خود اقدام كنند ، اين اموال گاهى به حدود چندين ميليون درهم بالغ مىشد و آنچه كه در اختيار كارگزار خراسان بود به بيست ميليون درهم بالغ گرديد ، آنها را براى او نگه داشت و خود نيز مانند همان دارايى را داشت ، روزى به كاتبش گفت :\r\nدر شگفتم كه چگونه با وجود داشتن اينهمه دارايى خواب به چشمانم مىآيد ، به او گفت :\r\nمبلغش چقدر است ؟ گفت : من دارايى خود را تخمين زده‌ام كه براى مدت صد سال روزانه هزار درهم كه نيازى هم به خريد برده و گله و چيزهاى ديگرى ندارم ، كافى باشد كاتب در پاسخش گفت : خداوند چشمانت را بخواب برد اى امير از خواب خود با وجود داشتن اينهمه دارايى ، در شگفت نباش ولى هنگام شگفتى كن كه اين دارايى را رفته باشد و تو بخواب روى . و چنين نيز شد و همهء آن داراييها بر باد رفت و كارش بجايى رسيد كه نقرهء قرآنش را فروخت تا با بهاى آن خرج غذايش كند و سوار بر خر كوچكى مىشد و آثار فقر بر چهره‌اش هويدا بود ، مالك بن دينار او را ديد و به وى گفت :\r\nآن پول و ثروتى كه درباره‌اش چنان گفته بودى چه كرد ؟ گفت : همه چيز از ميان رفتنى است مگر وجود خدا « 2 » .\r\nوضع به همين منوال بود تا اينكه مردم از ظلم و جورشان به ستوه آمدند و اموال و جان خود را در خطر ديدند و هنگامى كه نوبت به خلافت عمر بن عبد العزيز رسيد او ضمن حل مشكلات بسيارى از جفاهايى كه اعمال مىشد مسأله خراج و ماليات و جزيه را\r\n\r\n\r\n","description":"","footnote":"\r\n( 1 ) نگاه كنيد به صفحهء 40 از جلد دوم كتاب ياد شده .\r\n( 2 ) همان منبع به نقل از « جهشيارى » .\r\n","page_name":" 241 ","page_number":241},
  {"content":"\r\n\r\nنيز حل كرد و به كارگزار خود در كوفه چنين نوشت : اما بعد بدان كه اهل كوفه تا كنون رنج و مشقت بسيارى را تحمل كرده‌اند و احكام خدا در مورد آنها بد اجرا شده و سنتهاى زشتى بر آنها حاكم بوده حال آنكه قوام دين به عدل و نيكى است و هيچ چيز جز خود تو نبايد برايت مهم باشد و بنابراين حتى اندك گناهى نيز بر آن روا مدار و خرابى را بر آبادانى ترجيح مده و به قدر توان از آن بگير و اصلاحش كن تا آبادان شود و از اين پس ماليات و هديهء نوروزى و جشنها و نيز بهاى قرآن و مزد فتحها و خانه‌ها و ازدواج را دريافت نكن خراج آنهايى را كه به اسلام مىگروند مگير و در اين راستا از دستورهاى من پيروى كن كه من آنچه را كه خداوند در آن ولايتم داده ترا ولايت داده‌ام و در هيچ كارى شتاب مكن تا اينكه با من مشورت كنى . به ديگر كارگزاران خود ، همين مطالب را نوشت . مردم طى اين دورهء كوتاه از خلافتش ، احساس آسايش كردند و طعم زندگى را چشيدند همچنانكه تلخى و فشار آن را ، بنى اميه و پيروانشان كه همه چيز امت را بازيچهء خود قرار داده بودند و كرامت آن را زير پا گذارده بودند ، حس كردند و پس از وفاتش ، همه چيز بدتر شد و با مرگ او دورانى كه بيشتر به رؤيا مىمانست ، سپرى گرديد يزيد بن عبد الملك ، روش پدران خود در گذشته را دنبال كرد و به زشت‌ترين وجه ، سياست پيشينيان را پى گرفت . او به كارگزاران و حكام ايالتها طى نامه‌اى نوشت :\r\nاما بعد بدانيد كه عمر بن عبد العزيز ، خودبين بود و شما آنچه را كه از دورهء وى به ذهنتان مانده ، به كنارى نهيد و مردم را به همان وضع سابق بازگردانيد وضعشان خوب باشد يا بد ، خوش داشته باشند يا نداشته باشند ، زنده باشند يا مرده ، شما كار خود را بكنيد . رنج و محنت به مردم بازگشت و سختى آنان شدت گرفت و ناخشنودى و نارضايتى ميان همهء گروه‌هاى مردم ، رواج يافت و هرج و مرج همه جا را فرا گرفت و بسيارى از مسلمانان با هر قيام كننده‌اى اظهار همدردى كردند و در بيشتر جاهاى مملكت ، شورش و قيام ، سايه گسترانيد ، انقلابى در اردن و انقلابى در مصر بوقوع پيوست مردم اين ديار ، امير خود حفص بن وليد حضرمى را كشتند و انقلاب و شورش ديگرى نيز در حمص ( سوريه ) بوقوع پيوست كه كارگزار خود عبد اللّه بن شجره كندى را به قتل رساندند ، اهل مدينه كارگزار خود را بيرون راندند و ميان امويها ، اختلاف و جنددستگى پيش آمد و در شام نبردهايى درگرفت و طى آنها همچنانكه در البداية و النهاية ابن كثير آمده تعداد هيجده هزار نفر كشته شدند و در فلسطين نيز قيامى پا گرفت كه طى آن آنگونه كه ابن اثير در\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nكامل و ديگران توصيفش كرده‌اند مردم بسيارى طى آن كشته شدند . رهبرى شورشيان در خراسان به دست ابو مسلم خراسانى افتاد ، او پيش از آن به گشت‌وگذار در مناطق غربى ايران پرداخت و براى مسلمانان ، ستم بنى اميه بر مردم و كشتن خاندان پيامبر ( ص ) و شيعيان ايشان و نيز زير پا گذاردن ارزشها و مقدسات را توضيح مىداد نبردهاى خونينى ميان او و طرفداران امويها درگرفت و در همان حال عباسيها در مناطق عربى قيام كردند و انقلاب را خود رهبرى كردند و از جنايات امويها عليه اهل بيت ، - بهره‌بردارى كردند و در سرتاسر مناطق پراكنده شدند و توده‌هاى آشفته از بنى اميه بر اثر ستمهايى كه روا مىداشته‌اند و مقدسات را لگدمال مىكردند و كرامت مردم را به هيچ مىانگاشتند را در جريان اين جنايات قرار مىدادند ، بنى عباس در آغاز ، ستمها و تعدى بنى اميه نسبت به علويها را بهانه قرار دادند و همچنانكه گفتيم از اين برخوردها ، - بهره‌بردارى مىكردند و بر كشتگانشان اشك ريختند و تظاهر بدان كردند كه براى ايشان سينه چاك مىكنند و هنگامى كه دولت اموى از هم فرو پاشيد و پيروزى حتمى را براى خود مسجل ديدند عبد اللّه بن محمد بن على سفاح را به اتفاق برگزيدند و او را به عنوان رهبر دولت نوپا در سال 132 هجرى در كوفه ، برگزيدند . مروان بن محمد در جايى به نام الزاب در بلاد موصل بود سفاح ، ارتشى از كوفه - نخستين پايتخت خود - به سويش گسيل داشت كه فرماندهى آن را عمويش عبد اللّه بن على بن عبد اللّه بن عباس بر عهده داشت ، ميان آنها نبردهاى سختى درگرفت كه بر اثر آن مروان بن محمد ، گريخت ، نبردهاى ديگرى ميان طرفين بوقوع پيوست كه در آن مروان در روستايى از روستاهاى مصر و به دست مردى از اهل كوفه ، كشته شد سفاح و فرماندهان ارتشش به تعقيب باقىمانده‌هاى امويها و كشتن پيروانشان و طرفدارانى كه در همه جا پراكنده بودند پرداختند و كار بجايى رسيده بود كه هر كس در انديشهء نجات خود بود و زن و مرد سرگردان و آواره از ديار خود ، بيرون مىرفتند و به بلاد شركت پناه مىآوردند و حكام آنجا ايشان را نمىپذيرفت و بيرون مىكرد . عبد اللّه و عبيد اللّه دو فرزند مروان بن محمد رهبرى اين گروه سرگردان را به عهده داشتند كه بر سر دوراهى رسيدند كه كوهى ميانشان قرار داشت هر يك از آن دوراهى را پيش گرفت و گمان داشت تا ساعتى بعد يا ساعات اندكى ديگر ، به يكديگر خواهند رسيد ولى يك روز راه رفتند و به يكديگر نرسيدند و به راهى كه آن دو را به هم برساند برخورد نكردند و امكان بازگشت هم نداشتند روزها راه مىسپردند و هيچ يك از ديگرى خبرى نداشت . عبد اللّه و همراهانش\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبه گروهى سربازان حبشه برخورد كردند آنها عبد اللّه بن محمد را كشتند و يارانش را به اسارت گرفتند و پس از آنكه دار و ندارشان را بردند و حتى لباسشان را از تن درآوردند آنها را در بيابان تنها گذاشتند . تشنگى و گرسنگى آنچنان بر آنها فشار آورد كه هر كس در دستان خود بول مىكرد و آن را مىنوشيد و بالاخره به طور اتفاقى ، به عبيد اللّه برخوردند آنچه كه بر سر او و زنان همراهش آمده بود دردناكتر از وضعى بود كه بر سر آنان آمده بود پاهايشان از پياده روى پاره پاره شده بود و آن قدر بول خود را خورده بودند كه دهانشان شكاف برداشته بود آنها به « المندب » رسيدند و در آنجا مدت يك ماه اقامت كردند . مردم به كمكشان شتافتند و برايشان لباس و نيازهاى اوليه ، تهيه كردند .\r\nآنها به تعبير يعقوبى در تاريخ خود و ابن عبد ربه در العقد الفريد ، در لباس حمال ، قصد مكه كردند .\r\nو در شذرات الذهب ابن عماد حنبلى آمده است : عامر بن صالح خراسانى يكى از فرماندهان در ارتش صالح بن على السفاح وقتى مروان جعدى آخرين پادشاه بنى اميه كشته شد وارد منزل مروان شد و بر تختش نشست و زنانش را فرا خواند و سر مروان را در اتاق دخترش گذارد و به او نزديك شد و به توبيخش پرداخت و او نيز در پاسخش گفت : اى عامر ، زمانه مروان را به زير كشيد و ترا به جاى وى نشاند تا جايى كه شام او را شام خود كردى و اينها در صورت انديشه كردن و خردمندى ترا پند و بيدارى و روشنگرى كامل است .\r\nسليمان بن على نيز در بصره گروهى از بنى اميه را به قتل رساند و دستور داد آنها را از پايشان بكشانند و به صحرا برند سگها و درندگان آنها را خوردند بسيارى از ايشان پنهان شدند و تنها هنگامى خود را نشان دادند كه بنى عباس جاى پايشان محكم شده بود و طومار بنى اميه همچون طومار همهء ستمگران و نابكاران درهم نورديده گرديد و بر ويرانه‌هاى آن آنچنان كه سنت تاريخ از آغاز پيدايى انسان بر روى زمين است ، دولتى همچون گذشته ، تأسيس يافت « پادشاهانى را هلاك مىسازد و پادشاهان ديگر را در پى آنها مىآورد و سنت الهى تحويل‌پذير نيست » .\r\nمنظور از طرح گذراى اين جنبه از سير و سلوك امويها اين بود كه نشان دهيم امام صادق ( ع ) ، تمامى اين جريانها را گذرانده بود و به دور از آنها و بر كنار از حكام و سياستمداران قرار داشت و به دنبال فرصتهاى بعدى براى انجام رسالتش بود تا اينكه دولتى اموى را سخت درگير مشكلات خود ديد و فضايى را كه سرآغاز آن در دوران\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nپدر گراميش پيدا شده بود براى خود آماده يافت لذا با تمام توان ، به انجام رسالت خود همت گماشت علما و دانش‌جويان و آنهايى كه انديشه‌هايى بيگانه با اسلام داشتند از هر سوى به سوى ايشان رهسپار شدند و به آن دانشگاهى كه پدر آن حضرت پيش از وى بنياد گذارده بود رسيدند خود امام صادق ( ع ) حاصل پربار و سخاوتمند همين دانشگاه بود اين دانشگاه در زمان آن حضرت به اوج فعاليتهاى خود در همهء رشته‌ها رسيد .\r\nخلاصه اينكه امام صادق ( ع ) حدود پنجاه سال را در زمان امويها و حدود پانزده سال را در عهد عباسيها زندگى كرد دولت اموى را در اوج قدرت و ابهت و سلطه‌اى كه داشت و سپس در سير نزولى كه پيمود و در فروپاشى آن درك كرد در مورد دولت عباسى نيز شاهد نخستين روزهاى شكوفايىاش بود كه بر ويرانه‌هاى امويها ، سنگ بناى خود را به زمين زدند و در مقابله با زشتيهاى آنان ، برخى ويژگيهاى مثبت از خود نشان دادند ولى همين‌كه جاى پايشان محكم شد زبان حال مردم اين شده بود كه :\r\n- اى كاش ظلم و ستم بنى مروان ( بنى اميه ) همچنان باقى بود و عدل بنى عباس در آتش ، مىسوخت .\r\nآن حضرت پس از فوت پدر ، خود را متعهد ديد كه از همانجايى كه پدر رسيده بود ، راه را ادامه دهد با فساد و ظلم و طغيان مبارزه كرد و از ياران با وفا و مصلحش خواست تا پيش از زبان ، با كردار خود الگوى والاى مكتب خود باشند زيرا مردم ، رهبران را طى كردارشان ، ارزيابى مىكنند و حال آنكه گفته‌ها و سخنانى كه از سوى وعاظ و دعوتگران به خير و صلاح مطرح مىشود همگى در كتابها نوشته شده يا بر در و ديوار نقش بسته است . آن حضرت تا تحقق آنچه كه در پى بىآن بود به يارانش مىفرمود :\r\nشما را به تقواى خدا و اداى امانت در مورد كسانى كه شما را امين شمرده‌اند و نيز حسن دوستى و رفاقت با آنها كه دوستى برقرار كرده‌ايد سفارش مىكنم و مىخواهم كه در عين سكوت ( با عمل خود ) مبلغ ما باشيد .\r\nاين سخن شگفتى آنان را برانگيخت چگونه مىتوانند در عين سكوت خود ، دعوت به خير كنند پرسيدند : اى فرزند رسول خدا چگونه مىشود ساكت باشيم و در عين حال به خداى دعوت كنيم ؟ امام ( ع ) فرمود : آنچه را كه در طاعت خدا فرمانتان داديم عمل كنيد و با مردم به درستى و عدالت رفتار نماييد و امانتها را ، ادا كنيد و به معروف امر كنيد و از منكر نهى نماييد و مردم جز خير و نيكى ، چيزى از شما نبينند و هرگاه اين چيزها را از شما ديدند متوجه برترى آنچه كه ما داريم و مدعى هستيم مىشوند و بدان\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nروى مىآورند .\r\nاو همچنان اين سفارش را بر دوستان خود تكرار و تأكيد مىكند . در روايتى از آن حضرت آمده كه فرمود : تقواى خدا ، پاكدامنى ، اجتهاد و راستى گفتار و اداى امانت و حسن اخلاق و حسن همسايگى را فراموش نكنيد و همواره با عمل خود ( و نه با زبان ) مبلغان خود باشيد .\r\nو ابن ابى يعفور مىگويد : امام جعفر بن محمد صادق ( ع ) را شنيدم كه به يارانش مىفرمود : با جز زبان خود ، راهبر مردم باشيد تا اجتهاد و راستى و پاكدامنى را به چشم از شما ببينند .\r\nامام صادق عليه السلام از مبلغان مىخواست تا كردار و گفتار را با هم درآميزند و گفته‌هايشان تصويرى از كرده‌هايشان باشد زيرا اين گونه برخورد بيشترين تأثير را دارد و از جمله موفقترين شيوه‌ها براى انجام نبردى است كه با ستم و ستمگرى در اشكال مختلف آن و در كنار ستمديدگان و رنج ديدگانى است كه از سياست آن نابكاران مسلط بر امت كه به عنوان دين و اسلام كمر به ويرانى هر آنچه به اسلام كمترين پيوندى دارد بسته بودند ، مىباشد .\r\nامام صادق ( ع ) حكومت امويها را در زشت‌ترين و خشن‌ترين شكل خود درك كرده بود ، او هرازگاهى از كشتار و زندان و تعقيب و پيگردى را كه نسبت به شيعيان پدرانش و صلحاى مسلمانان روا مىشد ، باخبر مىگرديد و كشتار و شكنجه‌اى را كه متوجه عموزادگان و اهل بيت خود مىديد و درمىيافت كه اينها همه تنها بدين خاطر است كه آنان مبلغان حق هستند و به نيكى دعوت مىكنند و از زشتى ، بازمىدارند ، آن حضرت بدبختى وارد بر همهء امت را كه از ظلم و جور حكام نالانند و از مالياتهايى كه همه هستى آنها را به تاراج مىبرد و درآمدشان را به يغما مىكشاند به ستوه آمده‌اند ، درك مىكرد و متوجه بود كه در اين فضاى آميخته با هرج و مرج و فساد و بازيچه - قرار دادن سرنوشت و كرامت امت ، جايى براى اجراى عدالت و مساوات در حق ، وجود ندارد .\r\nامام بخشى از زندگى خود را دردناكانه در غم سرنوشت اسلام و بدبختيها و فجايعى كه بر مسلمانان روا مىشد ، گذراند و در عين حال در جهت نجات آنها از اين وضع ، راهى نمىيافت لذا مصمم شد انقلابى را تدارك بيند و خود آن را عليه ظلم و طغيان و انحراف ، رهبرى كرد ولى اين انقلاب همچون ديگر شورشهايى كه هر از چند\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nگاه در اينجا و آنجا ، مطرح مىشود با نيروى اسلحه نبود بلكه با نشر فرهنگ اسلامى و دعوت به پيش گرفتن اخلاق والاى اسلامى كه مسلمانان را به كناره گرفتن از گناه و زشتى وامىدارد و به حسن دوستى و همسايگى ، تعاون و شكيبايى در برابر ناملايمات و تلاش در جهت خير تمامى مردم فرا مىخواند ، اين انقلاب را رهبرى كرد و از يارانش خواست تا دعوتگران ساكت مردم با كردار خود باشند و پيش از گفته‌هاى خود ، با عمل ، مردم را به اين ويژگيها فرا خوانند ، آن حضرت به ايشان مىفرمود : به نيكيها امر كنيد و از زشتيها ، نهى نماييد چرا كه امر به معروف و نهى از منكر نه اجلى را نزديك و نه رزقى را دور مىكنند و در پى بىآن مىافزود : واى بر مردمى كه با امر به معروف و نهى از منكر ، دين خود را در برابر خداى خويش ، ادا نمىكنند .\r\nسپس روى به آنان مىكند تا خود محورى را از آنان دور سازد و بجايش همكارى و احساس درد و رنج ديگران و همدردى و شركت در آرزوها و اميد آنان را بگنجاند لذا مىفرمايد : آنچه را براى خود دوست دارى براى برادرت دوست بدار و آنچه را براى خود نمىخواهى براى او آرزو مكن . و با اين سخن اين جنبه را تأكيد مىبخشد : مؤمن در ارتباط با مؤمن ديگر همچون تنى يگانه است كه وقتى جزئى و عضوى از آن به درد آيد اعضاى ديگر نيز متأثر مىشوند . مؤمن برادر مؤمن است و چشم و راه يكديگرند كه به يكديگر ستم روا نمىدارند ، خيانت نمىكنند ، فريب نمىدهند و وعده‌اى نمىدهند كه بدان عمل نكنند . و بسيارى از اين گونه برخوردها كه طى آنها سعى در پالودن نفس و پاك ساختن آن و نيز نقطهء پايان گذاردن بر فساد و هرج و مرج و به منظور زمينه‌سازى براى انقلاب عليه ستم و ستمگران و رويارويى مطمئن و بىهيچ تزلزل و ضعف و بيمى ، با دشواريها و سختيها داشته است چه از جمله مىفرمايد : امر به معروف و نهى از منكر اجلى را نزديك نمىكند و روزى كسى را مانع نمىشود : همانگونه كه گفتيم انقلاب آن حضرت عليه ظلم و ظالمين و مستبدان از گونهء جديدى بود كه با گسترش آموزه‌هاى اسلامى و تعهد عملى به آنها انجام مىشد و از اين ديدگاه ناشى مىشد كه مسلمان متعهد به احكام اسلامى و اخلاق و آداب آن ، با ظلم و تجاوز مىجنگد و با هيچ كس - با هر مقام و قدرت و منزلتى - به حساب دين خود ، پيوند دوستى برقرار نمىكند .\r\nدعوت امام صادق ( ع ) در چارچوب چوب ويژهء خود و به دور از سياست و سياستمداران ، گسترش پيدا كرد و در حالى كه بيشتر رهبران انقلاب در جاهاى مختلف براى خاندان على ( ع ) و جلب خشنودى آل محمد دعوت مىكردند و حتى خود عباسيها ، به همين\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nموارد تظاهر مىكردند عامهء مردم گمان كردند كه امت ، در حال قدم گذاردن در دوران تازه‌اى با آمدن آل محمد و على در صحنه است همه چشمها ، به سوى امام صادق ( ع ) گرديد ولى آن حضرت به قصد و هدف عباسى كاملا آگاه بود برخورد اهل كوفه با پدرانش نيز از يادش نرفته بود او مىدانست كه عباسيها همان برخوردى را با وى خواهند داشت كه يزيد بن معاويه با حسين بن على ( ع ) ، و هشام بن عبد الملك با عمويش زيد بن على ( ع ) داشته است . و شهوت قدرت و سلطه ، به كسى رحم نمىكند . بنى عباس و طرفداران و مبلغان ايشان بر حسين و آنهايى كه همراه آن حضرت در كربلا كشته شده بودند و نيز بر يزيد بن على و ديگر علويها ، اشك مىريختند و تظاهر به گريه مىكردند ولى وقتى قدرتشان تثبيت شد و نسبت به سرنوشت قدرت ، اطمينان يافتند زشت‌ترين نقشى را كه اسلاف آنها ( امويها ) با علويها داشتند با خشونتى كه در تاريخ سابقه نداشته ، ايفا كردند .\r\nامام حتى زير بار سخن گفتن دربارهء خلافت نيز نرفت و به كسى نيز اجازه نداد كه در اين باره با وى سخن گويد گواينكه در اين مورد بسيارى بر ايشان وارد مىشدند و از جمله كسانى كه به سود علويها كار مىكردند - يكى از رهبران ، « ابو سلمة الخلال » بود كه وقتى به مقاصد عباسيها پى برد و دانست كه در صددند قدرت را به تنهايى قبضه كنند به سه تن از علويها يعنى امام صادق و عبد اللّه المحض و عمرو الاشرف نامه نوشت و نامه‌ها را به وسيله يكى از يارانشان براى آنها فرستاد و به فرستاده گفت : نخست به سراغ جعفر بن محمد صادق برو در صورتى كه پاسخت داد به ديگران مراجعه مكن و دو نامهء ديگر را پاره كن و در صورتى پاسخى به تو نداد به سراغ عبد اللّه المحض رو و نامه را تسليمش كن در صورتى كه اين يك پاسخت داد به ديگرى مراجعه نكن و در غير اين صورت نزد عمرو الاشرف رو . فرستاده به سراغ امام جعفر بن محمد ( ع ) رفت و نامهء ابى سلمه را تسليم ايشان كرد . امام ( ع ) فرمود : مرا با ابو سلمه چه كار كه او شيعهء ديگران است و آنگاه به نوكرش فرمود : چراغ را نزديكم آور و وقتى چراغ را نزديك آورد نامه را بر آتش گرفت و نامه به طور كامل سوخت فرستاده اين صحنه را مىديد امام به او فرمود اين است جواب من به اين نامه . پس از آن فرستاده نزد عبد اللّه المحض رفت و نامه را به وى سپرد آن را گرفت و خواند و همان دم نزد امام صادق ( ع ) رفت و به ايشان گفت : اين نامه ابو سلمه است كه در آن مرا به خلافت دعوت كرده است و اين نامه همراه يكى از شيعيان ما در خراسان به دستم رسيده است . امام صادق ( ع ) به او فرمود :\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاز چه هنگام مردم خراسان شيعهء تو شده‌اند ؟ آيا تو ابو مسلم را در آنجا برانگيختى و آيا كسى از مردم آنجا را به نام مىشناسى ؟ پس چگونه در حالى كه آنها را نمىشناسى و تو را نمىشناسند شيعيان تو هستند ؟ عبد اللّه در پاسخ ايشان گفت : اين سخن تو كاملا بجاست . امام صادق ( ع ) فرمود : خدا مىداند كه من ، اندرزدهى به هر مسلمانى را وظيفه خود مىدانم و چگونه آن را از تو دريغ كنم تو خلافت را براى خود آرزو مكن كه اين دولت ، از آن اينان خواهد بود .\r\n« سدير الصيرفى » نيز بر آن حضرت وارد شد و گفت : اى ابا عبد اللّه ( امام صادق ( ع ) چرا كارى نمىكنى ؟ فرمود : براى چه اى سدير . گفت : چون هواداران و شيعيان و ياران بسيارى دارى . فرمود : اى سدير ممكن است تعدادشان چقدر باشد ؟ گفت :\r\nصد هزار . امام با شگفتى فرمود : صد هزار ! گفت : آرى و حتى دويست هزار . آنچنان كه در برخى روايات آمده به او فرمود : اگر به تعداد ياران پيامبر ( ص ) در بدر داشتم قيام مىكردم . و هنگامى كه هاشميها با محمد بن عبد اللّه بن حسن بيعت كردند امام جعفر صادق ( ع ) به ايشان فرمود : اين كار را نكنيد كه خلافتى براى شما در كار نيست و با دست بر پشت ابو العباس سفاح زد و سپس با دست بر شانهء عبد اللّه بن الحسن زد و فرمود :\r\nبه خدا سوگند كه اين خلافت نه براى تو و نه براى دو فرزند تست ولى براى آنهاست و دو فرزندت ، كشته مىشوند . آنگاه امام صادق ( ع ) برخاست و بر دست عبد العزيز بن عمران زهرى تكيه داد و فرمود : آيا صاحب لباس زرد ( يعنى منصور دوانيقى ) را ديده‌اى ؟ زهرى گفت : آرى اى فرزند رسول خدا . فرمود : او وى را خواهد كشت . گفتم :\r\nآيا محمد را مىكشند ؟ فرمود : آرى . پيش خود گفتم كه به خداى كعبه سوگند به او حسادت مىورزد آنگاه عبد العزيز گفت : به خدا سوگند از دنيا نرفتم مگر آنكه ديدم كه منصور آن دو را كشت .\r\nو در روايت ديگرى در توصيف مجلسى كه امام جعفر صادق ( ع ) و عبد اللّه بن - الحسن و سفاح و منصور در آن حضور داشتند آمده است كه امام صادق به عبد اللّه فرمود :\r\nبه خدا سوگند كه اين كار نه براى تو و نه براى دو فرزند تست و بلكه از آن اينان ( و اشاره به سفاح و منصور كرد ) و فرزندانشان است و همچنان در ميان آنها خواهد بود تا اينكه كودكان را همه كاره كنند و با زنان مشورت نمايند و بنا به ادعاى راوى ، امام افزود . اين كس ( با اشاره به منصور ) او را در احجار الزيت مىكشد و پس از او برادرش را مىكشد . آنگاه امام با خشم و درحالىكه ردايش را جمع مىكرد و مىكشيد ،\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبرخاست منصور در پى ايشان شد و گفت : آيا مىدانى كه چه گفته‌اى اى ابا عبد اللّه ؟\r\nفرمود : آرى به خدا مىدانم كه چه مىگويم و تحقق خواهد يافت « 1 » .\r\nخلاصه اينكه امام صادق ( ع ) خود را از خلافت و سياست ، كنار كشيد و در آنچه كه همزمان با فروپاشى دولت امويها و حوادث و جرياناتى كه هيچ بخشى از بلاد اسلامى آن روز از آن به دور نبود ، هيچ شركتى نكرد حال آنكه هر كدام از گروه‌هاى درگير كه در صحنهء سياسى و نظامى آن روز عرض اندام مىكردند آرزو مىكردند كه امام جانب آنها را گيرد تا در راه نيل به اهداف و منافع خود ، از ايشان بهره‌بردارى نمايد ولى آن حضرت ، ترجيح دادند از آن حوادث و جريانهاى گذرنده خود را دور نگه دارند ايشان از فرصت انصراف قدرت‌طلبان و دست‌اندركاران جريانها به مشكلاتى كه خاندانهاى اموى و عباسى درگيرش بوده‌اند و باعث شده بود آنها از وى و عموم علويها كه هرازگاهى متعرض شكنجه و پيگرد و گونه‌هاى مختلف آزاد مىشدند ، موقتا ، صرفنظر كنند و كارى به كارشان نداشته باشند آن امام از همهء اينها صرفنظر فرمود و خود را كنار كشيد و به اسلام و شريعت اسلامى بپردازد و موفق شد تا طى سالهاى اندكى ، آنچنان به سود اسلام و شريعت اسلامى كار كند كه براى هيچ امامى جز ايشان در گذشته و آينده ، فرصتش پديد نيامده بود . اعم از اينكه رواياتى كه در مورد اطلاع ايشان از عاقبت و نتيجهء اين قيامها و شورشها درست باشد يا غلط ، كناره‌گيرى آن حضرت ، نشانگر درونگرى و ديد صادقانه‌اى است كه از آن سوى حوادث نسبت به نتايجى كه اغلب مصلحان و حتى عموم آنها ، اميد خلافش را داشتند .\r\nآن امام با تمام امكاناتى كه در اختيار داشت در جهت دعوت به دين و نشر آموزه‌ها و احكام آن و عمل به آنها گام برداشت و به همه رشته‌هاى علمى پرداخت و با زنادقه و ملحدين و منحرفين در انديشه و ستمگريها از اصول اسلام ، به مناظره پرداخت و با تمامى آنها ، جلسات بسيار موفقى در موضوعهاى مختلف داشته كه براى تمامى كسانى كه پس از او آمدند ، مفيد و ثمربخش بود و به عنوان مرجعى براى انديشمندان و علما در مشكلاتى كه با آن درگير مىشدند بشمار مىآمد .\r\n\r\n\r\n","description":"","footnote":"\r\n( 1 ) « احجار الزيت » مكانى خارج از مدينه است كه محمد بن عبد اللّه بن الحسن در سال 145 در آنجا ، به قتل رسيد .\r\n","page_name":" 250 ","page_number":250},
  {"content":"\r\n\r\n\r\nگزيده از آنچه دربارهء ايشان گفته شده\r\nتوصيف كنندگان آن حضرت بر اين نكته اتفاق نظر دارند كه ايشان به اين دليل ملقب به صادق شد كه به راستى گفتار و سخن و عمل شناخته مىشد تا جايى كه در اين مورد زبانزد مردم زمان خود بود و ابن الحجاج درباره‌اش مىگويد :\r\n- اى سرورى كه احاديث او را به روايت كسى كه ژرف‌انديش و كاملا چيره دست نقل مىكنم .\r\n- و مثل اينست كه من حديث محمد پيامبر را از جعفر صادق ، نقل مىكنم .\r\nو با اين وجود به بلندهمتى و دورانديشى و به دور بودن از هر هوا و غرضى در نيل به حقيقت ، توصيف شده است ، او حق را به خاطر حق مىخواست و هيچ چيزى را با آن عوض نمىكرد و مسائل بر او مشتبه نمىگرديد ، وقتى به امرى شبهه‌آميز برخورد مىكرد بصيرتش او را به حقيقت آن رهنمون مىشد و پردهء شبهات را برمىگرفت و پيامبر ( ص ) نيز در اين سخن چنين كسى را مورد نظر داشت كه فرمود : خداوند كسى را كه در برخورد با شبهات از ديدى نافذ برخوردار باشد و نيز دارنده عقل كامل به هنگام رويارويى با شبهات را دوست مىدارد .\r\nو مالك بن انس يكى از سران مذاهب درباره‌اش مىگويد : من نزد جعفر بن محمد بسيار مىرفتم مردى پرتبسم بود و هنگامى كه در حضور وى از پيامبر ( ص ) ياد مىشد رنگش دگرگون مىگرديد و اتفاق مىافتاد كه مدتها او را نمىديدم مگر آنكه يا نماز مىگزارد و يا روزه بود و يا قرآن مىخواند و هرگاه از رسول خدا نقل حديث مىكرد ، مقيد به طهارت بود و در مورد آنچه به او مربوط نمىشد سخنى نمىگفت و او از بسيار\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nعبادت كنندگان و زاهدانى بود كه از خداوند متعال ، هراس دارند .\r\nو در ادامه مىگويد : هيچ چشمى نديده و هيچ گوشى نشنيده و بر هيچ دلى خطور نكرده كه در علم و عبادت و پاكدامنى ، كسى برتر از جعفر بن محمد صادق ( ع ) باشد .\r\nو ابو حنيفه مىگويد : من فقيه‌تر از جعفر بن محمد كسى را سراغ ندارم و منصور به من گفته است : مردم شيفتهء جعفر بن محمد شده‌اند لذا تو يك چند مسأله دشوار در نظر گير و از وى بپرس ، من نيز چهل مسأله تهيه كردم منصور در « حيرة » بود مجلسى فراهم آورد و بزرگان و چهره‌هاى سرشناس را در آن گرد آورد و به دنبال من نيز فرستاد ، وقتى وارد شدم جعفر بن محمد سمت راست او نشسته بود وقتى نگاهم به او افتاد چنان هيبتى مرا گرفت كه از منصور نگرفته بود بر او سلام گفتم و نشستم منصور به من گفت : اى ابو حنيفه سؤالهايت را با جعفر صادق مطرح كن من نيز مسائل را يك يك مطرح ساختم و او نيز در مورد هر كدام مىفرمود : شما اين را مىگوييد و اهل مدينه به همان مىگويند و ما فلان نظر را داريم گاهى نظرش مخالف ما بود و گاهى مخالف آنها و گاهى نيز با ما يا آنها ، موافقت داشت تا اينكه بالاخره هر چهل مسأله مطرح شد و او حتى يكى را بىجواب نگذارد و نتيجهء اين مناظره آن شد كه ابو حنيفه در برابر جمع و در حضور منصور كه به دنبال نقطهء ضعف هر چند كوچكى از امام جعفر صادق ( ع ) بود ، بگويد : داناترين مردم كسى كه بيش از هر كس از اختلاف نظر آنها ، آگاه باشد ، منصور احساس ناكامى و شكست كرد و همهء اميدهايى كه به اين مناظره بسته بود ، نقش بر آب شد . او انتظار داشت و اميدوار بود كه امام صادق ( ع ) هر چند در يكى از آن مسائل چهل‌گانه‌اى كه ابو حنيفه از ميان مسائل دشوار برگزيده بود ، بىجواب بماند .\r\nمنصور به اين دليل چنين آرزويى داشت تا نشان دهد كه جعفر بن محمد نيز همچون ديگر فقهاست و نه آنگونه كه شيعيان و يارانش و نيز بيشتر مردم او را بالاتر از همه مىدانستند و امام عليه السلام توانست خود را بر ابو حنيفه و منصور و بر همهء مردم ، تحميل كند و آنان ناگزير به پذيرش برترى مطلق او گرديدند .\r\nابو حنيفه به هنگامى كه از زندان ابن ابى هبيره گريخت و به حجاز پناه آورد و تا روى صحنه آمدن ابو العباس سفاح در آنجا اقامت داشت به مدت دو سال پياپى ، شاگردى امام صادق را كرد و به همين مناسبت است كه ابو حنيفه همواره مىگفت : اگر آن دو سال نبود ، نعمان ( نام ابو حنيفه ) هلاك مىشد . او چندين بار نيز طى سفرهاى خود به حجاز با ايشان ديدار داشت .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو ابن ابى العوجاء به هنگامى كه به قصد مناظره با امام نزد ايشان رفت و امام به او فرموده بود : چرا سخن نمىگويى و چه چيز باعث لب فرو بستن تو شده است ؟ به ايشان مىگويد : از هيبت تو و به پاس احترام تست كه سخن نمىگويم زبانم در حضور تو به سخن نمىآيد من با علماى بسيارى برخورد داشته‌ام و با متكلمين ، مناظره‌ها داشته‌ام ولى هيچ يك از آنها هيبت و ابهتى را كه تو اى فرزند رسول خدا بر من وارد آوردى ، وارد نياورد .\r\nمنصور نيز على رغم اينكه از حضور با آن حضرت از هر كس ديگرى بر وى گرانتر مىآمد مىگفت : جعفر بن محمد از جمله پيشتازان به نيكى و در شمار بندگانى است كه خداوند آنان را برگزيد و كتاب را در ايشان به ارث گذارد . و در مجالسى كه شامل ياران خاصش نيز مىشد تكرار مىكرد كه : بدانيد كه در ميان اهل بيت ، كسى هست كه از نهان خبر دارد و آن كس در حال حاضر جعفر بن محمد صادق ( ع ) است .\r\nراويان مدعيند كه منصور دوانيقى اين سخن را دربارهء امام صادق ( ع ) و در پى پرده برگرفتن امام از توطئه‌اى بر زبان آورد كه به منظور بهانه‌جويى و توجيه ريختن خون او و برخى علويهايى كه بيمشان را داشت چيده بود .\r\nو در اين باره آورده‌اند كه منصور به محمد بن اشعث گفت : اى محمد كسى را معرفى كن كه خردمند باشد و از عهدهء انجام مأموريتى براى من برآيد . محمد به او گفت : در نظر دارم . او ابن مهاجر دايى منست . گفت : او را نزد من بياورند . وقتى او را آوردند منصور به او گفت : اى ابن المهاجر اين پولها را بگير و روانهء مدينه شو و به سراغ عبد اللّه - بن حسن و جعفر بن محمد ( و گروهى از علويها را نيز جز اين دو ، تعيين كرد ) برو و دستورش داد كه پول را به آنها بپردازد و به ايشان بگويد كه او از شيعيان ايشان در خراسان است و هنگامى كه پول را گرفتند به عنوان اينكه فرستاده هستم و خوش دارم دست خط شما را با خود داشته باشم رسيد آنچه را كه دريافت داشتند از ايشان بگير . او نيز پول را گرفت و به مدينه رفت و پس از انجام مأموريت ، به نزد منصور بازگشت به او گفت : چه كردى ؟ گفت : نزد آنها رفتم و اين هم دست خط آنها به جز جعفر بن محمد كه وقتى به سراغش رفتم در مسجد پيامبر ( ص ) مشغول نماز بود پشت او ، نشستم و پيش خود گفتم بالاخره نمازش را به پايان مىبرد و من مطلب خود را با او در ميان خواهم گذاشت ولى او در نماز خود شتاب كرد و بيرون شد من در پى او رفتم رو به من كرد و فرمود : از خداى بترس و در صدد فريفتن خاندان محمد بر نيا كه آنها دولت بنى مروان را\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nخوب مىشناسند و همه‌شان نيازمندند . به او گفتم : خدايت توفيق دهد منظورت چيست ؟\r\nسر خود را به من نزديك كرد و تمامى آنچه را كه ميان من و تو اتفاق افتاده بود برايم گفت . منصور گفت : اى ابن مهاجر بدان كه همواره از ميان خاندان پيامبر كسى هست كه حدسش هميشه صائب است و امروزه اين كس ، جعفر بن محمد است .\r\nبا وجودى كه حضور امام صادق از هركس ديگرى بر منصور گران مىآمد و او بيش از هر كس از او بيم داشت زيرا هر جا كه مىرفت مىديد كه گروه‌هاى مختلف و طبقات مختلف آنها از وى سخن مىگويند ناخواسته و بىآنكه بخواهد خود را ناگزير مىديد آنچه را كه اعتقاد دارد بر زبان آورد و در مناسبتى به آن حضرت گفت : ما همچنان از درياى ( دانش ) تو سيراب مىشويم و به تو روى مىآوريم و تو ، در تاريكى نور ديدهء مايى و به روشنايىات از تاريكى رهايى مىيابيم و ما اى ابا عبد اللّه پرندگانى در آسمان تو و ماهيانى در درياى توايم و يك بار نيز به دربان خود « ربيع » گفت : تنها كسى حق خاندان فاطمه را ناديده مىگيرد و انكار مىكند كه هيچ چيز از دين نداند .\r\nو نوح بن دراج مىگويد : به عبد الرحمن بن ابى ليلى گفتم آيا شده است كه گفته‌اى به زبان آورده باشى يا قضاوتى انجام داده باشى كه به سخن كسى در آن استناد كرده باشى ؟ گفت : نه مگر يك نفر . گفتم او كيست ؟ گفت : جعفر بن محمد صادق .\r\nعمر بن عبيد بر آن حضرت وارد شد و درخواست كرد تا گناهان كبيره را براى وى برشمارد و به ايشان گفت : دوست دارم آنها را از كتاب خدا يا سنت رسولش بشناسم .\r\nاين سخن را به هنگامى گفت كه نبرد فكرى ميان معتزله و خوارج و « مرجئة » درباره سرنوشت كسى كه مرتكب گناه كبيره مىشود به اوج خود رسيده بود خوارج چنان كسى را به كفر توصيف مىكردند حال آنكه معتزلة معتقد بودند كه چنين كسى در ميان دو منزلگاه قرار دارد و مرجئة او را همچنان مؤمن و با ايمان مىشمردند زيرا معتقد بودند كه معصيت و گناه به هر اندازه كه بزرگ باشد صفت ايمان را از كسى سلب نمىكند .\r\nامام صادق ( ع ) به درخواستش پاسخ گفتند و از جمله عاقى پدر و مادر را برشمرد زيرا عاق والدين به عنوان سركش و نگونبخت توصيف شده است خداوند متعال مىفرمايد :\r\n وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا  و ديگر ، دشنام و ناسزا به زنان پاك ، زيرا خداوند مىفرمايد :\r\n إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ وَ لَهُمْ \r\n\r\n","description":"","footnote":"","page_name":" 254 ","page_number":254},
  {"content":"\r\n\r\n عَذابٌ عَظِيمٌ  .\r\nو گريز از پيشروى ( در جنگ ) زيرا خداوند مىفرمايد :\r\n وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  .\r\nو قتل نفس را زيرا در قرآن داريم :\r\n وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً  .\r\nو شكستن پيمان و قطع رحم زيرا در قرآن مىخوانيم :\r\n الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ هُمُ الْخاسِرُونَ  .\r\nامام به برشمردن گناهان كبيره و بيان دليل آن از كتاب و سنت ادامه داد و آنها را به پايان برد عمرو بن عبيد با شوق و ذوق ، به بيان ايشان گوش فرا مىداد . وقتى امام سخنان خود را به پايان برد ، عمرو بن عبيد گفت : نابود باد آن كس كه شما را از ارثيهء خود محروم ساخت و در فضل و دانش با شما درآويخت .\r\nمردى از ابو حنيفه دربارهء كسى كه دارايىاش را وقف امام كرده پرسيد كه چه امامى مستحق آن است ؟ پاسخ داد : مستحق آن جعفر بن محمد صادق است زيرا او امام بر حق مىباشد .\r\nو عبد اللّه بن مبارك دربارهء ايشان گفته است :\r\n- تو اى جعفر فراتر از هر ستايشى و ستايشها در برابرت ، خوارند .\r\n- همهء بزرگان ، زمين هستند و تو ايشان را آسمانى .\r\n- در مورد كسى كه انبيا او را تولد بخشيده‌اند ، ستايش حد و مرزى نمىشناسد .\r\nو در مناقب ابن شهر آشوب آمده كه زيد بن على ( ع ) مىگفت : در هر زمان مردى از ما اهل بيت هست كه خداوند او را حجت خلق خود قرار مىدهد و حجت زمان ما برادرزاده‌ام جعفر بن محمد است كه هر كس از او پيروى كند گمراه نمىشود و هر كس مخالفتش ورزد هدايت نمىيابد .\r\nو شهرستانى در ملل و نحل مىگويد : ابو عبد اللّه جعفر صادق ( ع ) داراى دانش فراوان در دين و آراستگى كامل در حكمت و زهد در دنيا و پارسايى و پاكدامنى در برابر شهوتها است او مدتى را در مدينه ، اقامت داشت كه طى آن شيعيان وابسته به او\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاز وى بهره‌ها بردند و هرگز متعرض خلافت نگرديد و با كسى در اين باره درگير نشد و هر كس در درياى دانش غرق شود نيازى به لنگر ندارد و آنكه به اوج حقيقت دست يابد از فرود آمدن بيمى ندارد و هر كس با خدا انس گيرد با مردم بيگانه مىشود و هم او از « رجعت » و « بداء » و « تناسخ » و غلو و تشبيه ، برى است .\r\nو چيزهاى ديگرى كه دربارهء آن حضرت گفته‌اند كه اگر كسى خواسته باشد هر - آنچه را كه معاصران وى و بعد از او درباره‌اش گفته‌اند تنها در همين موضوع ، مىتواند كتاب مستقلى ، فراهم آورد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nدانشگاه اهل بيت\r\nامام صادق ( ع ) مدت حدود سى و پنج سال را با پدر گراميش امام باقر ( ع ) بنيانگذار دانشگاه اهل بيت گذراند كه طى آن و در آغاز جوانى شاهد نشانه‌هاى فروپاشى دولت امويها بود و در همان دوره و دوره‌هاى بعدى ، حلقه‌هاى درسى را كه در مسجد مدينه و بيرون از آن زير نظر پدرش امام باقر ( ع ) داير بود درك كرد .\r\nدر اين حلقه‌هاى درس همچنانكه منابع موثق تأكيد دارند صدها طالب علم و دانشمند از نقاط مختلف بلاد اسلامى ، حضور مىيافتند و او در كنار پدر علوم دين و اسرار هستى و هر آنچه را كه از پدرانش و آنها از پيامبر ( ص ) به ارث برده بود مىآموخت .\r\nاو تا آخرين لحظهء حيات پدر ، در كنارش بود و در مكتب ( دانشگاه ) فقه و حديث و علوم اسلامى به فعاليتهاى خود در موضوعهاى گوناگونى كه به اسلام خدمت مىكند ، ادامه مىداد تا اينكه به سال 114 هجرى ايشان وفات كردند و امام صادق ( ع ) مستقلا رهبرى دينى را به عهده گرفت و مسلمانان از هر سوى روانه محضرش مىشدند و اين در هنگامى بود كه دولت اموى با گامهايى تند ، به سوى اضمحلال پيش مىرفت و شورش و قيامهاى مردمى در اينجا و آنجا پيروزيهاى پياپى بدست مىآورد .\r\nدرست در همين شرايط امامت و رهبرى دينى امام صادق ( ع ) در فاصلهء حكومت در حال احتضار امويها و حكومت نوپا و شكوفاى عباسيها كه دنيا به آنها لبخند مىزد و آنها را پذيرفته بود ، تحقق يافت هر دوى اين جريان نياز مبرمى به سكوت و در واقع رضاى او داشتند امويها كه حاكم بودند ولى حكومتشان در آستانهء فروپاشى بود حس كرده بودند كه برخوردهاى آنها در گذشته با اهل بيت چه نتايج دردبارى بر ايشان\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nداشته است زيرا بيشتر قيام‌كنندگان ، فاجعهء كربلا و رنج و عذاب اهل بيت و شيعيانشان و نيز آنچه بر سر زيد بن على و فرزندش يحيى بن زيد و ديگر جناياتى كه قيام‌كنندگان از آنها بهره بردند را بر زبان مىآوردند و توانستند از همين طريق توده‌هاى مردم را همانطور كه مىخواستند به سود خود وارد صحنه كنند و از ايشان براى قيام عليه حكام وقت و سركردگانى كه همه گونه اذيت و آزار و شكنجه و خشونت را بر مسلمانان روا داشته بودند و بىگناهان را هدف فشارهاى خود قرار داده بودند ، استفاده كنند .\r\nو حتى آنها كه قيام عليه امويها را رهبرى مىكردند نيز تحت پوشش افتخار به علويها و آثار آنان قدم پيش مىگذاردند و به دشمنانشان چنگ و دندان نشان مىدادند و بلائى را كه طى حكومت بيش از هشتادساله خود بر اهل بيت داشتند و اينان هرگز طعم زندگى را نچشيدند ، مطرح مىساختند در اين شرايط طبيعى بود كه در اين مدت همه گونه وسايل آرامش و استقرار را براى امام صادق ( ع ) فراهم آورند و او نيز راه پدرش امام باقر را با همان جايى كه رسيد ، ادامه دهد بويژه كه دانش طلبان و محدثين و كسانى كه دنبال مناظره در عقايد بودند و حاصل انديشه‌هايى خلاف اصول اسلام بودند در همه جا پراكنده شده بودند و از هر سوى به مدينه مىآمدند بطورى كه علاوه بر كسانى كه به قصد مناظره در موضوعهاى گوناگون با ايشان به حضور آن حضرت مىرسيدند ، تعداد شاگردان ايشان بالغ بر چهار هزار نفر گرديد .\r\nچه بسا از جمله دلايلى كه باعث اينهمه تجمع دانش طلبان به گرد امام باقر و امام صادق ( ع ) گرديد اين است كه امويها ، برخوردى به غايت سرسختانه با آثار اهل بيت و فقه آنها داشتند و كار بجايى رسيده بود كه برخى فقها وقتى ناگزير مىشدند حديثى را به منبع آن اسناد دهند وقتى از امام على ( ع ) بود مىگفتند : ابو زينب گفت .\r\nدر اين زمينه در تاريخ حسن البصرى نوشتهء ابو الفرج ابن الجوزى آمده كه وقتى او مىخواست از على ( ع ) نقل حديث كند مىگفت : ابو زينب گفت و از ترس امويها و دار و دستهء آنها ، مىترسيد نام آن حضرت را به زبان آورد . و هنگامى كه خواص ، دانستند كه منظور وى آن امام است ابان بن عياش به او گفت : در اين مورد كه تو دربارهء على بن ابى طالب ( ع ) سخن گفته‌اى چه مىگويى ؟ گفت : برادرزادهء من خونم را از اين بيدادگران ، پاس دار كه اگر چنين نمىكردم تركه‌ها بر بدنم فرود مىآمد .\r\nو برخى ديگر مىگفتند : شيخ گفت و منظورشان على ( ع ) بود كه جرأت نمىكردند نامش را بياورند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nو از ابو حنيفه آمده كه مىگويد : وقتى يكى از امويها دربارهء يك مسأله فقهى از وى پرسيد پيش خود انا للّه و انا اليه راجعون گفتم زيرا در پاسخ مسأله من نظر على ( ع ) را ( از قول خود ) گفتم حال آنكه در برابر خدا ، معصيت كار بودم و نمىدانستم چه‌كار كنم ؛ آنگاه تصميم گرفتم همان فتوايى را كه متضمن معصيت خدا از سوى من بود ، بدهم و آنچنان كه در جلد اول مناقب ابو حنيفة آمده ، در ادامه مىگويد : بنى امية تن به فتواى على ( ع ) نمىدادند و آن را عمل نمىكردند و ميان فقها على ( ع ) به نام ياد نمىشد و ميان بزرگان علامت اين بود كه بجاى نام وى مىگفتند « قال الشيخ » .\r\nالشعبى نيز در عيون الاخبار ابن قتيبة مىگويد : خاندان ابو طالب چنان بودند كه اگر دوستشان مىداشتيم ما را مىكشتند و اگر دشمنىشان مىورزيديم وارد جهنم مىشديم .\r\nميزان بىتوجهى به آثار فقه اهل بيت از سوى امويها بدانجا رسيده بود كه برخى فقهاى ديگر را آنچنان بزرگ كردند كه امر فتوا را به آنان واگذاردند فقهايى چون سليمان بن موسى الاشدق متوفى سال 119 و عبد اللّه بن ذكوان متوفاى سال 130 ( يكى از مواليان ايشان و ناقل احاديث ابو هريرة ) و نافع غلام ابن عمر و سليمان بن يسار كه ملازم كاخهايشان بود و بر مدينه منصوبش كردند و « مكحول » غلام بنى هذيل و ابى حازم سلمة بن دينار الاعرج غلام بنى مخزوم و سليمان بن طرخان و اسماعيل بن خالد بجلى و عكرمه غلام ابن عباس و ابن شهاب زهرى و ديگر علماى موالى كه آنان را مقرب خود ساختند و روى بازنشانشان دادند و خزاين خود را در اختيارشان گذاردند و به هيچ كس اجازه ندادند دربارهء اهل بيت سخنى بگويد يا به على و ديگر فرزندانش ، در فقه و ديگر موضوعهاى اسلامى ، نظرى را اسناد دهد كه خود باعث مشكلات بسيارى براى فقهايى كه جايگزينى براى فقه على و فرزندان او نمىداشتند ، شده بود .\r\nو چه بسا آنها كه به فقهاى رأى شناخته شده‌اند كسانى بودند كه با نظر امام فتوا مىدادند ولى بىآنكه سندى از روايات صحابه يا رأى خود براى آن ذكر كنند آن را به خود نسبت مىدادند آنها از ترس تازيانه امويها و شمشيرهاى برنده‌اى كه تهديدشان مىكرد جرأت اسناد به على ( ع ) نداشتند لذا ايشان را در شمار فقهاى رأى به حساب آورده‌اند . و هنگامى كه امام جعفر صادق و امام محمد باقر ( ع ) امكان يافتند از حضرت على ( ع ) و پيامبر اكرم ( ص ) نقل حديث كنند و فقه او و آثار اسلامى را مطرح سازند علما و شيفتگان دانش از هر سو به مدينه روى آوردند و قصد آنها كردند\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبويژه كه دورهء آنها شاهد نهضت علمى همه جانبه‌اى در سرتاسر مملكت و كارزار عقيدتى وسيعى كه دستهاى مرموزى به منظور مشوه ساختن اصول اسلامى و تحريف آنها و اهانت به اسلام راه انداخته بودند و جز به سود دشمنان اسلام تمام نمىشد ، بود برندهء نبردى كه مسلمانان را دچار تفرقه ساخته و آنها را به گروه‌ها و دسته‌جات مخالفى تقسيم كرده بود همان حكامى بودند كه مىخواستند مسلمانان به اين گونه مباحثات مشغول باشند و از ستم و طغيان وجود آنها به هر قيمت كه شده ، مطرح نگردد .\r\nدر هر حال ، گروههاى بسيارى از شهرها و روستاها ، راهى دانشگاه اهل بيت شدند و در زمان امام صادق ( ع ) حركت علمى جان تازه‌اى يافت و در پى از ميان - رفتن موانع و تمهيداتى كه آنها را از مردم جدا ساخته بود اين خيزش علمى ، به دورترين نقاط نيز راه يافت و تعداد كسانى كه به اين دانشگاه پيوستند طبق شمارشى كه ابو العباس احمد بن عقدة متوفى 230 در كتاب مستقلى از ايشان به عمل آورده به چهار هزار تن رسيد . شيخ نجم الدين در « المعتبر » اين آمار را تأييد كرده و حسن بن على الوشّاء از ياران امام رضا ( ع ) تعداد نهصد تن از آنان را كه سالخورده بودند و پس از گذشت بيست سال از وفات امام صادق ( ع ) در مسجد كوفه به گرد آن حضرت جمع مىشدند و فقه او را مباحثه مىكردند ، از نزديك ديده است . و اگر اين درست باشد كه پس از گذشت بيش از بيست سال حسن بن على الوشّاء به تنهايى در مسجد كوفه اين تعداد را ديده جاى شگفتى نيست كه از جاهاى ديگر و اقطار اربعه ( حجاز و عراق و شامات و مصر ) چهار هزار تن يا بيشتر ، به گرد او جمع آمده بودند .\r\n« محقق » در المعتبر مىگويد : شاگردان سرشناس آن حضرت از احاديث و پاسخهاى آن حضرت به مسائل تعداد چهارصد كتاب به رشته تحرير درآوردند كه به دوران پس از وى به اصول معروف شده است و كلينى و شيخ صدوق و طوسى در كتب چهارگانه خود يعنى كافى ، من لا يحضره الفقيه ، وافى و استبصار آنها را مرجع خود قرار دادند .\r\nو آنگونه كه تأليفات شيعه در احوال رجال ، تصريح دارند ياران امام باقر و امام صادق ( ع ) در رشته‌هاى مختلف بيش از چهار هزار كتاب تأليف كرده‌اند و به فرض كه در اين عدد ، مبالغه شده باشد و بعيد هم نيست آنچه ترديدپذير نيست اينكه آنها علاوه بر چهار صد كتاب اصول ، صدها كتاب در حديث و فقه و ديگر موضوعهاى اسلامى نگارش كرده‌اند و تأكيد امام صادق ( ع ) در اينكه از بيم فراموشى يا كم‌وكاست ، آنچه را كه بيان مىكند به رشته تحرير درآورند ، چنين امكانى را فراهم\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمىكند بويژه كه در آن دورانى كه علما و علاقه‌مندان به ثبت وقايع و آثار در تأليف و تصنيف پيشدستى مىكردند . تدوين و تأليف كتب به بالاترين سطح خود رسيده بود و دهها نوشته در حديث و سيره و تاريخ و تفسير و ديگر موضوعهاى اسلامى و غير اسلامى پديد آمده بود ؛ ولى اينكه اين تأليفات شيعه كجا هستند تاريخ نسبت به سرنوشت آنها بىتفاوت مانده همچنانكه مؤلفين در احوال رجال و آثار آنها نيز آنان را ناديده گرفته‌اند و بدون ترديد بسيارى از آنها تا قرنهاى چهارم و پنجم نيز باقى مانده بودند و همچنانكه گفتيم مؤلفان كتب اربعه ياد شده ، آنها را ملاك كار خود قرار داده بودند و بيشتر آنها را سلجوقيان ، تاتارها ، ايوبيها و ديگر متجاوزين ضمن اتلاف كتابخانهء شاپور وزير و كتابخانهء طوسى در بغداد و كتابخانهء قصر فاطمى در قاهره ، از ميان بردند و به علاوه كتابهايى نيز از كتابخانهء محمد بن عمير كه از ترس هارون الرشيد آنها را زير خاك سپرده بود از ميان رفتند هارون الرشيد او را به زندان انداخته بود و همهء اموالش را مصادره كرده بود و هنگامى كه از زندان خارج شد آنها را كهنه و پلاسيده يافت اين كتابها شامل صدها كتاب متعلق به ياران امام صادق و امام باقر ( ع ) بود .\r\nو از كتاب سرائر محمد بن ادريس عجلى كه پس از شيخ طوسى مىزيسته چنين مىنمايد كه او برخى از اين نوشته‌ها را در اختيار داشته و در سرائر ، بلاواسطه از آنها نقل كرده است چه آورده است كه : از آن جمله ، چيزى است كه موسى بن بكير - الواسطى در كتاب خود به نقل از حمران بن اعين شيبانى وارد كرده و پس از آنكه مقدارى از كتاب ياد شده را نقل مىكند مىگويد : و از جمله مواردى است كه از كتاب معاوية بن عمار برگزيديم برخى احاديث در احكام حج و نماز را از آن نقل مىكند و سپس مىگويد : از جمله مواردى است كه از كتاب احمد بن محمد ابى نصر البزنطى برگزيديم .\r\nهمچنانكه از نوشته‌هاى ابان بن تغلب ، جميل بن دراج و سيارى و البزنطى و حريز بن عبد اللّه سجستانى و حسن بن محبوب السراد و عبد اللّه بن بكير و ديگران نقل كرده است و عبارت او در اينكه مستقيما از آنها نقل كرده تقريبا صريح است .\r\nو از نوشته‌هاى شهيد در الذكرى و كفعمى در مصباح خود چنين برمىآيد كه برخى از تأليفاتى كه ياران ائمه ( ع ) از خود بجاى گذاشتند نزد آنها بود و حر عاملى نيز در فصل فائدهء ششم كه ضميمهء جلد سوم چاپ قديمى وسايل كرده به همين مطلب ، آشكارا اشاره شده است .\r\nدر هر صورت در آن صدد نيستم كه اين مطالب را تحقيق كنم و يا تمامى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nآنچه را كه دربارهء آنها و دانشگاه اهل بيت ( ع ) و تعداد كسانى كه به آن ملحق شده بودند و نتايجى كه در زمينه‌هاى مختلف بجاى گذارده ، گفته شده در اينجا مطرح سازم كه اين كار حتى در يك جلد كتاب مستقل نيز جاى نمىگيرد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nامام صادق ( ع ) و افراطيها\r\nچه بسا از جمله مهمترين مشكلاتى كه دانشگاه اهل بيت و مكتب آنها با آن مواجه بوده مشكل آن دسته از كسانى است كه به قصد خرابكارى و مشوه‌سازى به ميان پيروان آن رخنه كرده و دهها هزار حديث را در ميان احاديثى كه افراد ثقه از ايشان ( امام صادق ( ع ) نقل كرده‌اند ، جعل كرده و نظرياتى را به ايشان نسبت داده‌اند كه با اصول اسلام و بنيادهاى آن همخوانى ندارد و در نتيجه در مورد آنها راه افراط پيش گرفته او را فراتر از بشر ساخته و تمامى ويژگيهاى الهى را به دو بخشيده‌اند و حتى مدعى شده‌اند آنها وكلاى او و فرستادگان او براى مردم هستند . بيشتر اينان از مواليان و عناصرى بوده‌اند كه تنها به قصد خرابكارى و گمراه‌سازى اسلام آوردند و برخى به اجراى خواسته‌هاى حكامى كه وجود امام صادق و آوازهء بلند او و رهبرى مذهبىاش - كه تمامى ديگر رهبريها را تحت الشعاع قرار داده بود - آنان را نگران ساخته بود ، همت گماشتند و چه بسا از جمله آنان بتوان از وهب بن وهب معروف به ابو البخترى كه حكام روز تحويلش گرفتند و مقام قضاوت را به وى سپردند زيرا بهتان به امام صادق ( ع ) مىزد و احاديثى را به خواست آنها ، جعل مىكرد ، ياد كرد . امام ( ع ) در برابر اين مشكل قاطعانه ايستادگى كرد تا از خطرات آن پيشگيرى كند لذا در برابر امت بيزارى و برائت خود از اين گروه‌هاى منحرف و نيز انحراف آنها از دين و اسلام را اعلام كرد و از جمله در برابر انبوهى از يارانش فرمود :\r\nبه خدا سوگند آنها كه آشكارا به جنگ با ما كمر همت مىبندند بر ما گرانتر و تحمل‌ناپذيرتر از كسانى كه سخنى ناخوشايند ، بر زبان مىآورند و آنچه را كه دربارهء\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nخودمان نگفته‌ايم ( دربارهء ما ) مىگويند ، هستند .\r\nو در مناسبت ديگرى فرمود : مردم در دروغ گفتن بر ما ، اشتياق نشان مىدهند و من كه براى كسى از ايشان حديثى بگويم هنوز از من جدا نشده‌اند آن را به صورت ديگرى تأويل و تفسير مىكند و اين به خاطر آن است كه آنها در حديث گرفتن از ما در پى آنچه نزد خداست نيستند بلكه دنيا را مىطلبد و هركس دوست دارد خود سرورى كند .\r\nيكى از ياران آن حضرت به ايشان گفت : اى فرزند رسول خدا ما از تو شنيده‌ايم كه گفته‌اى : اگر دانستيد هر كارى خواستيد بكنيد . امام ( ع ) فرمود : من گفتم اگر دانستيد هر آنچه از طاعات خواستيد انجام دهيد كه خداوند از شما مىپذيرد .\r\nآن حضرت مىفرمود : در مورد ما اهل بيت ، شيطان همچنان در پى بىآن است كه كسانى را كه از ما نيستند و در شمار اهل دين ما هم به حساب نمىآيند ، به صفوف ما جاى دهند و آنگاه كه شيطان او را بجايى رساند و مردم برايش ارجى قائل شوند او را دستور مىدهد تا به ما دروغ بندد .\r\nو به يارانش سفارش مىكرد كه تمامى آنچه راويان از وى روايت مىكنند نپذيرند و براى ايشان قاعده‌اى معين كرد تا به آن مراجعه كنند تا نسبت به صحت آنچه به آنها نسبت داده شده ، اطمينان يابند و فرمود : تنها آنچه را كه با قرآن و سنت همخوانى دارد يا آنچه را كه شاهدى از احاديث قبلى ما بر آن يافتيد ، بپذيريد .\r\nو به ابا بصير فرمود : اى ابا محمد ، از آنها كه ما را به خدايى مىرسانند و آنها كه ما را پيامبر مىپندارند ، برائت جوى ؛ ابا بصير گفت : در برابر خدا از ايشان برائت مىجويم آنگاه امام صادق ( ع ) فرمود : هر كس بگويد ما پيامبريم لعنت خدا بر او باد .\r\nاز ميان اين خرابكاران و مزدوران گروهى صاحب نام شده‌اند كه خطرشان تنها به احاديث اهل بيت و آثارشان بسنده نشده و در كنار دروغ و تحريف در حديث و مفسده‌جويى در اين زمينه ، انديشه‌هايى منافى با اسلام و انديشه‌هايى را كه خطرى بر تشيع و اصول آن است ، با خود حمل مىكردند و اگر برخوردهاى امام صادق ( ع ) نبود و با آنها مقابله نمىكرد ، ريشهء تشيع را بركنده بودند .\r\nامام صادق ( ع ) در برابر آنها ايستاد و كفرشان را برملا ساخت و از آنها برائت جست و همچنان به تعقيب آنها و رد ادعاهايشان ادامه داد و مسلمانان را از ايشان و توطئه‌هايشان برحذر داشت تا اينكه بالاخره بر افكار و ادعاهايشان تقريبا فائق آمد و\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nواقعيت امر را پيش از آنكه پا گيرند و در اذهان جايى يابند ، بر مردم آشكار ساخت و با اينهمه مؤلفين متقدم و محدثين آنان را على رغم اظهارات صريح ائمه شيعه و علماى شيعه كه از همان زمان كفرشان را برملا ساخته و خروجشان از اسلام - از شيعه كه جاى خود دارد - را بيان داشته بودند ، در شمار فرقه‌هاى شيعه ، به حساب آورده‌اند و اين در حالى است كه انديشه‌هاى آنان را جز كين‌توزان و دغل‌كاران و تشويش كنندگان اسلام و تشيع ، نمىتوانند بپذيرند .\r\nاز جمله اينان محمد بن مقلاص معروف به ابى الخطاب اسدى است كه بنا به تصريح مؤلفين مذاهب و فرقه‌هاى اسلامى ، از مواليان بوده و شهرستانى او را محمد بن زينب اسدى اجدع ناميده و مقريزى كنيهء ابو تور داده است و در مورد نام و كنيهء او چيزهاى ديگرى گفته شده و آنچنان كه مؤلفين مذاهب و فرق شيعه همچون نوبختى و مؤلفين پس از وى مدعيند پس از اظهار وجود در كوفه و اعلام تشيع و تماس با ياران امام صادق و راويان احاديث ايشان ، برخى نظريات انحرافى و فاسد همچون نسبت خدايى به امام صادق و اينكه او پيامبرى فرستاده از سوى ايشان است و از اين قبيل ، به وى نسبت داده شده است وقتى اين اظهارات به سمع امام صادق ( ع ) رسيد قاطعانه در برابر آن ايستاد و مسلمانان را از وى برحذر داشت و عيسى بن منصور مىگويد : از امام جعفر صادق ( ع ) شنيدم كه مىفرمود : خداى لعنت كند ابا الخطاب را كه مرا نشسته و ايستاده و خوابيده ، به وحشت انداخته خداوندا آتش جهنم را به او بچشان .\r\nو در روايت عنبة بن مصعب آمده كه امام جعفر صادق به او فرمودند : از ابا الخطاب چه شنيده‌اى ؟ گفت : شنيدم كه مىگفت تو دست خود را بر سينه‌اش گذاردى و به او گفتى : هم اينجا قرار گير و فراموش مكن و اينكه تو غيب مىدانى و اينكه گفته‌اى : او نهانخانهء دانش ما و رازدار ما و اعتماد زندگان و مردگان ماست . امام صادق ( ع ) برخاسته و فرمود : نه به خداى سوگند كه جسم من با جسم او جز دستش ، تماس حاصل نكرده و در اين مورد كه مىگويد من غيب مىدانم به خدايى كه جز او پروردگارى نيست من غيب نمىدانم و اگر اين سخن را گفته باشم خداوند پاداش مردگان و بركت زندگان بر من روا ندارد .\r\nو مفضل بن يزيد مىگويد : امام جعفر صادق ( ع ) به دنبال ذكر نام ابو الخطاب و افراطيها به من فرمود : اى مفضل با آنها نشست و برخاست نكنيد ، هم غذا نشويد با آنها دست ندهيد و از ايشان ارث نبريد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nو در روايت سدير صيرفى آمده كه گفته است : به امام صادق ( ع ) گفتم گروهى مىپندارند شما خداوندگاريد و در اين مورد از قرآن برايمان تلاوت مىكنند « يا أيها - الرسل كلوا من الطيبات و اعملوا صالحا انى بما تعملون عليم » . امام ( ع ) فرمود : اى سدير ، گوش و چشم و موى و پوست و گوشت و خونم از اينان بيزارند . خدا و رسول نيز از اينان بيزار هستند اينها بر دين من و پدرانم نيستند و هرگز مباد كه خداوند آنان را با من يك جا گرد آورد مگر اينكه بر آنان خشم گرفته باشد و از اين گونه سخنان كه از امام صادق دربارهء او نقل شده است ؛ مؤلفين در فرقه‌هاى اسلامى ، بر آنند كه او پس از برخوردى كه امام جعفر صادق با افكارش داشت در نشر و تبليغ دعوت خود با شكست مواجه شد و بالاخره نيز به اتفاق گمراهان و منحرفان همراه خود عليه سلطهء حاكم در كوفه قيام كرد كه عيسى ابن موسى نيز گروهى را به سراغ وى فرستاد و آنها او و يارانش را كشتند و آنها را به دار آويخت تا عبرتى براى ديگران باشد .\r\nو ديگر از اين گروه بزيع بن موسى الحائك است كه فرقهء بزيعية به ادعاى مؤلفين در فرقه‌هاى اسلامى ، به او منسوبند ، او از سران الحاد و نفاق بود و ادعاى پيامبرى و اينكه به آسمان صعود كرده و خداوند بر سرش كشيده و اينكه حكمت و دانش در سينه‌اش مىرويد ، كرده بود و برخى يارانش مدعى شده‌اند كه او ، امام پس از ابا الخطاب است و از اين گونه مطالبى كه به وى نسبت داده شده است . برخى مؤلفين در فرقه‌هاى اسلامى اينان را از شاخه‌هاى خطابيه برشمرده‌اند و تمامى وابستگان اين فرقه در مورد خدا بودن امام صادق ( ع ) ، اتفاق نظر دارند گواينكه شخصا در بسيارى از آنچه به ايشان نسبت داده شده ترديد دارم ولى در عين حال و پس از آنكه امام صادق آنان را لعنت كرد و از ايشان برائت جست ترديدى در انحراف آنها ندارم ؛ آن حضرت آنچنان كه راويان روايت كرده‌اند فرمود : خداوند لعنت كند بزيع و سرى و بشار اشعرى و حمزهء زيدى و حائد النهدى را . و فرمود : نبان و سرى و بزيع را خداوند لعنت كند شيطان به جلدشان فرو رفته و ما هيچ زمان از دروغگويى كه بر ما دروغ بندد رها نيستيم ، خداوند ما را از شر همهء دروغگويان برهاند و آنان را طعم آتش و گرمى آهن ، بچشاند .\r\nو به علاوه امام ، نامه‌هايى به نقاط مختلف ارسال داشتند و امت را از توطئه‌ها و شيوه‌هايى كه براى گمراه ساختن مردم به كار مىبردند ، برحذر داشتند .\r\nاز جملهء ايشان بشار شعيرى بود كه در كوفه اقامت گزيد و دربارهء حضرت على ( ع ) راه تعصب و افراط پيش گرفت و قائل به « تناسخ » و « تعطيل » [ كسى كه قائل به\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nوجود خدا نيست و جهان را معطل از آفريننده مىداند 
  ] بود و از اين جهت كوفه را برگزيد كه در آنجا شيعيان بسيارى زندگى مىكردند ولى امام صادق ( ع ) در برابر او نيز قاطعانه ايستادگى كرد .\r\nو در روايت مرازم بن حكيم ازدى مدائنى آمده است كه امام صادق ( ع ) به او فرمود : اى مرازم ! يهوديان قائل به وحدت خداى هستند ، مسيحيان قائل به وحدت خدا هستند و بشار سخن بسيار گرانى گفته و چنانچه به كوفه رفتى نزد او رو و به او بگو جعفر بن محمد به تو مىگويد : اى فاسق ، اى كافر ، اى مشرك من از تو بيزارم . مرازم مىگويد : وقتى به كوفه رسيدم و بارم را به زمين گذاردم به خانهء او رفتم و كنيزك را فرا خواندم و به او گفتم به ابو اسماعيل ( بشار ) بگو كه مرازم آمده است ، او نيز آمد و من پيغام امام را به او رساندم . گفت : آيا مولايم مرا ياد كرد ؟ گفتم : آرى تنها به همانچه كه برايت گفتم . گفت : خداوند جزاى خيرت دهد و به خاطر اين پيغام ، دعايم مىكرد و تشكر مىنمود .\r\nو اسحاق بن عمار مىگويد : امام جعفر صادق ( ع ) به بشار شعيرى فرمود : از پيش من برو كه خداى لعنتت كند و به خدا سوگند من و تو هرگز زير يك سقف قرار نخواهيم گرفت . وقتى بيرون رفت ، امام فرمود : واى بر او ، بدانيد كه او آنچه را يهوديان مىگويند ، گفته آگاه باشيد كه او آنچه را مسيحيان مىگويند ، مىگويد و بدانيد كه آنچه را كه زرتشتيها و پيروان نوح پيامبر ( ع ) مىگويند ، مىگويد و به خدا سوگند هيچ كس از مردم همچون اين نابكار ، خدا را خوار نكرده او شيطان و شيطان زاده است از دريا آمده تا ياران مرا به اغوا كشاند پس ، از وى برحذر باشيد و حاضرين به غايبين اطلاع دهند كه من بندهء خدا و فرزند بندهء خدا ، از استخوان پشت و رحم ، فراهم آورده شده‌ام و مىميرم و دوباره زنده مىشوم و آنگاه مورد سؤال قرار مىگيرم به خدا سوگند دربارهء آنچه اين دروغگوى شياد درباره‌ام گفته و مدعى شده ، سؤال مىشوم او را چه مىشود خداوند همواره غم نصيبش گرداند كه مرا ترسانده و پس از مرگم و در آرامش قبرم ، نگران ساخته است .\r\nامام صادق ( ع ) در برابر السرى و حمزة زيدى و حائد النهدى و مغيرة بن سعيد نيز همين برخوردى را كه با خطابية و بزيع الحائك و بشار شعيرى كرد ، داشت و مسلمانان را از ايشان و توطئه‌ها و معتقداتشان برحذر داشت و در مجالس عمومى و\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nخصوصى ايشان را لعنت كرد و از آنجا كه اينان ، كوفه را مقر خود اختيار كرده بودند ، فرستادگان امام و نامه‌هاى آن حضرت هرازگاهى روانه مردم آنجا مىشدند در اين نامه‌ها امام ايشان را از درافتادن در دامشان برحذر مىداشت و در برابر هر كسى كه از كوفه و اطراف آن به حضورش مىرسيد از آنها و معتقداتشان ، بيزارى مىجوييد .\r\nمغيرة بن سعيد را احتمالا مىتوان دروغپردازتر و گمراه‌كننده‌تر و شعبده‌بازتر از همه آنها دانست چه در « مقالات الاسلاميين » اشعرى آمده كه وى مدعى بود اسم اعظم نزد اوست و مردگان را با آن زنده مىكند و از طريق سحر و جادو ميان عوام الناس و افراد ساده‌لوح ، كارهاى خارق العاده انجام مىداد .\r\nطبرى در تاريخش مىگويد : او به قبرستان مىرفت و صحبت مىكرد و در آنجا به صورت ملخ ديده مىشد و با اين حال بر امام باقر و امام صادق دروغ بسيار مىگفت .\r\nو در روايت محمد بن عيسى بن عبيد آمده كه يكى از اصحاب ، در حضور من از يونس بن عبد الرحمن سؤال كردند كه اى ابا محمد چرا در مورد حديث اينهمه سخت‌گيرى مىكنى و نسبت به آنچه دوستان ما روايت مىكنند انديشه مىكنى چه چيز ترا بر آن مىدارد تا احاديث را نپذيرى ؟ يونس پاسخ داد : هشام بن حكم روايتم كرده كه او از امام جعفر صادق شنيده كه فرمود : هيچ حديثى را از قول ما نپذيريد مگر اينكه با قرآن و سنت همخوانى داشته باشد و از احاديث قبلى ما شاهدى بر آن داشته باشيد چرا كه مغيرة بن سعيد در كتابهاى ياران پدرم احاديثى را گنجانده كه ايشان آنها را به زبان نياورده‌اند پس از خداى بترسيد و مواردى را كه با گفتهء خدا و سنت پيامبر ما مطابقت ندارد ، نپذيريد ؛ و در روايت ديگرى امام صادق فرمود : ياران مغيرة كه در پوشش ياران پدرم درآمده‌اند كتابهاى ياران پدرم را مىگرفتند و به مغيرة مىدادند و او كفر و زندقه و الحاد را در آنها جا مىداد و به پدرم منتسب مىكرد و سپس به ياران خود مىدادشان و دستور مىداد كه آنها را ميان شيعه ، رايج كنند و القا نمايند و لذا تمامى غلوها و افراطگريها كه در كتابهاى پدرم ديده شود از آن جمله مواردى است كه مغيرة بن سعيد در اين كتابها و نوشته‌ها جاى داده است .\r\nامام صادق ( ع ) طى سخنان خود دربارهء مغيرة بن سعيد و امثال او از كسانى كه صدها حديث جعل كردند و آنها را به او و پدرش ( ع ) نسبت دادند و آن دو را تا خدايى رساندند هشدارانه مىفرمايد : خداوند لعنت كند مغيرة بن سعيد را و لعنت كند آن زن يهودى را كه مغيرة نزدش رفت و آمد مىكرد و از او سحر و جادو و شعبده‌بازى\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمىآموخت . مغيرة بر پدرم دروغ بست و خداوند ايمان را از او سلب كرد . گروهى بر من دروغ بستند و خداوند آتش دوزخشان چشاند و به خدا سوگند كه ما همه بندگانيم كه خداوند ما را آفريد و برگزيد و از پيش خود ، توان كارى نداريم اگر بر ما رحم كند از رحمت اوست و اگر عذابمان دهد بر اثر گناهان ماست به خدا سوگند حجتى بر خدا نداريم و اختيارى از سوى او به ما تفويض نشده ما هم مىميريم و به خاك سپرده مىشويم و به روز رستاخيز دوباره زنده مىشويم و در پيشگاهش مىايستيم و بازخواست مىگرديم .\r\nآنها را چه مىشود خداوند لعنتشان كند كه خدا را اذيت كردند و پيامبر را در قبرش آزردند و امير المؤمنين و فاطمه و حسن و حسين را آزار رساندند و اينك منم كه در ميان شما در بيم و هراس به خوابگاه خود مىروم و در ادامه فرمود : من كسى هستم كه رسول خدا مرا زاد و اختيارى از سوى خدا ندارم اگر اطاعتش كنم بر من رحمت مىآورد و اگر معصيتش كنم به شديدترين وجه ، عذابم مىكند .\r\nمغيرة آنچنان كه مؤلفين در فرقه‌ها و مذاهب اسلامى نوشته‌اند مدعى بود كه مرده‌ها را زنده مىكرد و در روايت ابو بكر بن عياش آمده كه وقتى خالد بن عبد اللّه قسرى او و پيروانش را دستگير كرد و يكى از آنها را به قتل رساند به مغيره گفت : اگر واقعا در ادعاى خود صادقى ، او را زنده كن گفت : من مرده‌ها را زنده نمىكنم . آنگاه او را كشت و جسدش را در آتش سوزاند .\r\nو در « رجال » كشى آمده كه ابا منصور عجلى از گمراهان و سردمداران الحاد و زندقه بود او ساكن كوفه شده بود و در آنجا ضمن تظاهر به ولايت اهل بيت ( ع ) به تبليغ مرام و دعوت خود مىپرداخت ولايت اهل بيت را وسيله‌اى براى موفقيت خود در تبليغ ، ساخته بود و هنگامى كه خبر وى به سمع امام باقر ( ع ) رسيد از وى بيزارى جستند و لعنتش كردند و يارانش را به كوفه فرستاد تا مردم آنجا را از وى و تمامى آنهايى كه از قماش اويند ، برحذر دارد . ابو منصور تا زمان امام جعفر صادق ( ع ) به تلاشهاى خود در جهت كفر و الحاد ، ادامه داد ، امام صادق ( ع ) نيز در برابر انبوهى از مردم كوفه از وى بيزارى جست و لعنتش كرد و او را پيامبر ابليس ناميد و دستورشان داد از وى فاصله گيرند و بالاخره نيز يوسف بن عمر او را كشت و به دارش آويخت تا عبرتى براى ديگران باشد و با كشته شدن او نقش آن دسته از گمراهان و سردمداران كفر و تفرقه ، بسر رسيد و امام صادق ( ع ) با تلاشهايى كه در جهت خنثىسازى فعاليت آنها و به شكست كشاندن شيوه‌هايى كه به كار مىبردند توانست انديشه‌هاى آنان را در\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nنطفه خفه سازد و پيش از آنكه خطرشان كارساز شود و آثار شومشان به جاى ماند و نسلهاى بعدى تا به روز قيامت لعنت و نفرين خود را نثارشان كنند ، از خطر آنها ، پيش گيرد .\r\nآنها كه مدعى شدند فعاليت آنها در ميان شيعيان مؤثر افتاده و گروهى از ايشان را به خود جلب كرده و هر يك از آنها ، پيروانى يافته‌اند و فرقه‌هايى را تشكيل داده‌اند خطاى بزرگى مرتكب شده‌اند نوبختى و شهرستانى و كسانى از متأخرين كه از اين دو نقل كرده‌اند بويژه كسانى كه از اين امر به منظور مشوه ساختن آموزه‌هاى اهل بيت ، سوء استفاده كرده‌اند ، چنين ادعاهايى را كرده‌اند .\r\nپيش از پايان دادن به سخنم درباره اين گمراهانى كه مىخواستند با بنياد گذاردن چنين اصول ويرانگرى بر سر راه دعوتى كه امام باقر و امام صادق ( ع ) بدان قيام كردند با آن به مقابله برخيزند ناگزير بايد به اشتباهى كه محمد جابر عبد العال در كتاب خود حركتهاى شيعيان افراطى مرتكب شده و طى آن آنان و ديگر متعصبان نسبت به اهل بيت و منحرفان را در شمار فرقه‌هاى شيعه برشمرده و محمد جابر در كتاب ياد شده خود مىافزايد كه جابر جعفى حركت آنها را سركردگى كرده و ياران مغيرة او را به تعبير او هم شأن مغيرة قرار داده‌اند اشاره‌اى داشته باشم . حال آنكه امامان و علماى شيعه در تمامى مراحل تاريخ زندگى خود اشاره‌اى در اين مورد كه جابر جعفى نسبت به ائمه ، انحراف داشته و آنان را در شمار خدايان قرار داده باشد حال آنكه امامان شيعه چنين كسانى را از مشركين و نفى كنندگان همه انبيا و رسالتشان ، بدتر مىدانند و ما برخى از آنچه از امام باقر و امام صادق ( ع ) دربارهء اين قبيل كسان را يادآور شديم . همچنانكه چيزى كه به جابر جعفى نسبت داده شد درست نيست و منابع موثق آن را تأييد نمىكنند و از نظر اينها ، جابر جعفى گناهى نداشته جز اينكه به نقل احاديث بسيارى از اهل بيت ، مشهور شده است و به علاوه محدثين اهل سنت نيز در مورد محكوم ساختن او متفق الرأى نيستند چه در تهذيب التهذيب ابن حجر آمده كه ابن مهدى درباره‌اش گفته : در نقل حديث كسى را پاكدامن‌تر از جابر نديدم و ابن علية به نقل از شعبه درباره‌اش مىگويد :\r\nجابر در حديث ، بسيار راست گفتار است و يحيى بن ابى كثير به نقل از شعبة درباره‌اش گفته : وقتى جابر بگويد « حدثنا » يا « سمعت » او از مورد اعتمادترين مردم است و وكيع درباره‌اش مىگويد : هر چه هم شك و ترديد داشته باشيد در اينكه جابر مورد اعتماد است ، ترديد نكنيد . و ابن عبد الحكم گفته است : از شافعى شنيدم كه مىگفت : سفيان\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nثورى به شعبه گفته است : حال كه دربارهء جابر سخن گفتى درباره‌ات سخن مىگويم . و بسيارى از اين نقل قولها كه نشان مىدهند او در شمار گمراهان و منحرفان ، نبوده است .\r\nگروهى از محدثين اهل سنت نيز او را ضعيف دانسته و به دروغ و آشفته گويى متهمش كرده‌اند . از نظر علماى اهل سنت و محدثين آنها همانگونه در پىگيرى و دقت در آثار و كتابهايى كه به وضع و حال راويان نگاشته‌اند برمىآيد ، هوادارى از اهل بيت و نقل آثار و فضايل آنها از جمله مهمترين عامل ضعيف شمردن و برچسب دروغ زدن است و ما البته در همان حال ، اتهام همسويى و همراهى وى را با آن منحرفان ، رد مىكنيم مدعى نيستيم كه او در ميان ياران ائمه و راويان احاديث آنها در طبقهء اول قرار مىگيرد و رواياتى را كه نقل مىكند قابل انتقاد و كم‌وكاست نيست و در عين حال برچسبهايى را كه استاد محمد جابر و ديگران به وى زده‌اند ، ناچسب مىدانيم و پافشارى مىكنيم اگر آنچه كه به گمراهان و منحرفانى چون عجلى ، سرى ، مغيرة بن سعيد ، بشار شعيرى و خطابى و ديگران كه به ميان ياران امام باقر و امام صادق ( ع ) رخنه كرده بود نسبت داده شده باشد درست باشد آنها از يهود و نصارى هم بدترند امام صادق آنان را كافر دانسته و لعنت كرده و از ايشان بيزارى جسته و تمامى نقشه‌هاى آنان را در ويران كردن اصول و بنيادهاى اسلام ، نقش بر آب ساخته است ، تمامى آنچه كه اينان طى حضور خود در ميان ياران ائمه بجاى گذاردند جعل هزاران حديث در ميان روايات منسوب به امام باقر و صادق ( ع ) است كه برخى از آنها را نيز به ياران مورد اعتماد آن دو اسناد داده و راويان بدون تأمل و دقت ، اين گونه روايات را نقل كرده‌اند لذا درست و نادرست درهم آميخته است ، امامان ( ع ) خود يك سرى اصول و قاعده‌هايى را براى تمييز سره از ناسره وضع كرده‌اند و براى شناخت احاديث نادرست و عدم رجوع به آنها فرمان داده‌اند به آن قاعده‌ها رجوع شود . علماى شيعه نيز تلاشهاى خود در پژوهش و تحقيق روايات چه در متن و چه در سند آنها دو چندان كرده‌اند و احاديث را به چهار دسته تقسيم كرده‌اند تا در حد امكان ، امانت رعايت شده باشد .\r\nخلاصه اينكه دانشگاه اهل بيتى كه امام باقر ( ع ) بنيانگذارش بود و فرزندش امام صادق ( ع ) پس از ايشان به مدت بيش از سى سال مستقلا رهبرى آن را به عهده داشت و دهها دانشمند و دانش طلب از هر سوى ، به آن روى آوردند بهترين اثرها را در تاريخ فقه و شرع اسلامى بجاى گذارده و در اشاره به آن است كه پيشواى مذهب\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nحنفى مىگويد : اگر آن دو سال نبود ، نعمان ، هلاك مىشد . همچنانكه طبق منابعى كه به تاريخ پيشواى دوم مذاهب يعنى مالك بن انس پرداخته‌اند او نيز بدان پيوست و از آن بهره برد . فعاليت اين دانشگاه در پى خيزش انديشهء اسلامى به فراسوى مباحث فقه و احكام و ورود مسلمانان در نبردى تازه با ديگران كه اصول اسلامى زمينهء آن را تشكيل مىداد تنها محدود به بررسى و پژوهش در فقه اسلامى و دلايل احكام نگرديده ؛ اين كارزار منجر به برخى انحرافها و كژيها نسبت به اصول اسلامى كه قرآن مقرر داشته و سنت تأييدشان كرده ، گرديد و نظريات در آنها ، متعدد شد همچنانكه در مسائل فرعى نيز چنين شد هر گروه ، نظر و مذهب خود را با ظواهر قرآن و سخنانى كه به دروغ و بهتان به پيامبر نسبتشان مىدادند ثابت مىكردند نتيجه نبرد در مورد اين موضوعها ، جدالهاى سخت و دشمنيها و خصومتهايى بود كه سرانجام به فرقه‌ها و مذاهب متعدد منجر گرديد اين فرقه‌ها در تمامى مناطق اسلامى وسيعا گسترش پيدا كردند كه بىشك در گذشته و آينده مسلمانان بدترين تأثيرها را بجاى گذاشته و تا به امروز نيز از اثرات آن ، رنج مىبرند .\r\nامامان اهل بيت عليهم السلام در برابر اين گروه منحرفان و انديشه‌ها و نظريات و معتقداتشان ايستادگى كردند و دوستان و شاگردانشان را به بحث و مناظره تشويق نمودند و دلايل و برهانها و شيوه‌هاى دفاع را در اختيارشان قرار دادند و از امام صادق ( ع ) نقل است كه ايشان به عبد الرحمن بن حجاج بجلى فرمودند : با اهل بدعت و رأى ، مناظره كن كه من خوش دارم در ميان شيعيانم كسانى چون ترا ببينند .\r\nو حمزه طيار به ايشان گفت : شنيده‌ام كه تو درگيرى با مردم و مناظره با آنها را خوش ندارى . فرمود : ولى سخن كسى چون تو كه اگر بال و پر گيرد بهتر از آن است كه خاموش باشد و اگر خاموشى گزيند بهتر از به زبان آمدنست ، چنين نيست و از مناظره‌اش با مردم ، خوشم مىآيد .\r\nتوجه آن حضرت به اين جنبه بدانجا رسيده بود كه آنها جلسات مناظره ميان خود براى فراگيرى و تمرين مناظره با دشمنان و زنادقه ، ترتيب مىدادند . الكشى در اين زمينه روايت مىكند كه گروهى از ياران امام صادق ( ع ) از جمله جميل بن دراج و عبد الرحمن بن حجاج و گروهى ديگر كه تعدادشان به پانزده تن يا بيشتر مىرسيد به هشام بن حكم پيشنهاد كردند در مسأله توحيد و صفات خداوند سبحان با هشام بن - سالم ، مناظره كند هر دوى آنها از ياران برجسته امام صادق ( ع ) در فقه و كلام و فلسفه\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nو ديگر رشته‌هاى علوم بودند . به همين منظور جلسه‌اى تشكيل دادند و ميان آن دو بحث و جدل دربارهء همهء فرضهايى كه امكان داشت ميان آنها و دشمنان زنديق و منحرفشان مطرح شود ، بحث كردند .\r\nهمچنانكه ابو عمر الكشى در رجال خود روايت كرده كه مردى از اهل شام از امام جعفر صادق ( ع ) كه گروهى از يارانش نيز حضور داشتند ، اجازه خواست و به ايشان گفت : شنيده‌ام كه تو در هر مسأله‌اى كه بپرسند مسلط هستى لذا به اينجا آمده‌ام تا با تو مناظره كنم . در مجلس امام صادق ( ع ) ، حمران بن اعين ، ابان بن تغلب ، مؤمن الطاق و هشام بن حكم و ديگر يارانش حضور داشتند آنها در برخى مسائل با وى مناظره كردند تا اينكه بالاخره نوبت به مرد شامى رسيد كه سرگردان مانده نمىدانست چه بگويد و از نظريات خود دست كشيد و مدت زمان بسيارى ملازمت هشام بن حكم كرد تا آنچه كه مىخواست از او بگيرد .\r\nهمچنانكه اهل بدعت و زنادقه و منحرفين از تشيع نيز با امامان و يارانشان مناظره داشتند و ايشان با دليل و منطق با آنها مجادله كردند و از عقيده و اصول اسلامى دفاع كردند و آنچه را كه افراطيها و منحرفان به اصول اسلام چسبانده بودند ، از آنها زدودند و همچنانكه در روايت ابن نديم و نجاشى و الكشى آمده در رد بر آن گروه‌ها ، كتاب نوشتند و هشام بن حكم علاوه بر آنچه كه در فقه و اصول آن در مذهب اهل بيت ( ع ) تأليف كرد ، كتابى در رد بر زنادقه و ملحدين و كتابهاى ديگرى در امامت ، جبر و اختيار ، قضا و قدر و نيز در رد ثنويت و ارسطاطاليس و ديگر فلاسفه يونان و هند نيز به رشتهء تحرير درآورد .\r\nزرارة بن اعين نيز كتابهايى در « استطاعت » و جبر و اختيار و ديگر موضوعها ، نوشت و محمد بن عمير كه از شاگردان امام موسى بن جعفر و امام رضا ( ع ) بود و چه بسا امام جواد ( ع ) را نيز درك كرده باشد دربارهء مبدأ ، توحيد و امامت كتاب نوشت .\r\nيعقوب بن اسحاق سكيت نيز كتابى در منطق و كتابى دربارهء « الالفاظ و الاضداد » و كتابى در الفاظ مشترك در ميان معانى متعدد نوشت و متوكل نيز آموزش فرزندانش را به وى سپرد ، روزى از وى پرسيد كدام را بيشتر دوست دارى فرزندانم معتز و مؤيد را يا حسن و حسين را ؟ در پاسخش گفت : به خدا سوگند كه قنبر نوكر امام حسن و امام حسين از تو و دو فرزندت برايم عزيزتر است . متوكل نيز به غلامانش دستور داد زبانش را از قفا ببرند و او در دم جان سپرد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nابان بن عثمان احمر نيز كتابى در مبدأ و مبعث نوشت ، محمد بن نعمان بجلى معروف به مؤمن الطاق دربارهء امامت ، معرفت ( شناخت ) و اثبات الوصية و الاوامر و النواهى و كتابى هم دربارهء مناظرات كه در آن همه مناظره‌هاى خود را با ابو حنيفه و يارانش آورده تأليف كرد ، او با ابو حنيفه خصومتى سخت داشت در حجت بسيار قوى بود . وقتى امام صادق وفات يافت ابو حنيفه به شوخى به وى گفت : امام تو مرد . و او پاسخش داد : ولى امام تو تا روز قيامت ، باقى خواهد ماند . به علاوه صدها تأليف ديگر هست كه شاگردان ائمه و ياران آنها در موضوعهاى گوناگون به رشته تحرير درآوردند و طى سخن از دانشگاه اهل بيت و خدماتى كه اين مركز به اسلام كرد ، بدان اشاره كرديم .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nامام صادق ( ع ) با منصور و اعوان و انصارش\r\nآنگونه كه از برخى روايات برمىآيد منصور ، در زمان امويها ، رابطه نزديكى با امام صادق ( ع ) داشته و به حضور ايشان مىآمده و به سخنانشان گوش فرا مىداده است ، در اين زمينه از او نقل شده كه پس از برچيده شدن طومار امويها و انتقال قدرت به او ، امام ( ع ) و فرزند خود مهدى را فرا خواند و به آن حضرت گفت : اى ابا عبد اللّه حديثى را قبلا در ارتباط با صلهء رحم برايم گفته بودى اينك مىخواهم آن را بازگويى تا مهدى هم آن را بشنود . امام فرمود : پدرم به نقل از پدرش و او از جدش به نقل از على ( ع ) حديثم كرد ، كه رسول خدا ( ص ) مىفرمود : مردى كه صلهء رحم كند و از عمرش سه سال باقى مانده باشد خداوند متعال سى سال زندگانيش مىبخشد و اگر صله رحم نكند در در صورتى كه از عمرش سى سال باقى مانده باشد خداوند متعال آن را به سه سال كاهش مىدهد . آنگاه آيهء  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  را خواند .\r\nمنصور گفت : اى ابا عبد اللّه حديث خوبى بود ولى منظور اين نبود . امام فرمود :\r\nپدرم به نقل از پدرش و او از جدش به نقل از على ( ع ) حديثم كرده كه رسول خدا ( ص ) فرمود : صله رحم باعث آبادانى ديار مىشود و عمر را طولانى مىكند هر چند كنندهء اين كار ، از مردمان خوب نباشد .\r\nمنصور گفت : اين نيز حديث خوبى است ولى منظور من حديث ديگرى بود .\r\nامام جعفر صادق ( ع ) فرمود : پدرم به نقل از پدرش و او از جدش از على ( ع ) حديثم گفته كه رسول خدا ( ص ) مىفرمود : صلهء رحم ، حساب و كتاب آدمى را آسان مىسازد .\r\nمنصور گفت : آرى اين حديث بود كه مىخواستم .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاز اين روايت و روايات ديگر چنين برمىآيد كه منصور با امام ارتباط داشته و به سخنانش گوش مىداده و چيزى مطرح نبوده كه باعث قطع رابطه با آن حضرت و بىوفايى نسبت به ايشان شود ولى بعد از اينكه بر مسند قدرت نشست و دوران دشمنان اموىاش به سر رسيد ديگر جز از علويانى كه تا ديروز حق ايشان را مطالبه مىكرد و به حساب ايشان مردم را به مقاومت در برابر امويها فرا مىخواند ، نمىهراسيد . پس از اينكه جاى پايش محكم شد ديگر بيم جز آنها را نداشت و احساس مىكرد كه وجود امام جعفر بن محمد ( ع ) خطرى براى تاج و تختش و تمامى خاندانش بشمار مىرود و بارها تلاش كرد خود را از ايشان برهاند ولى مشيت الهى مانع از آن مىگرديد كه به خواسته‌اش ، نايل آيد .\r\nدر برخى روايات به نقل از ربيع پرده‌دار منصور آمده كه مىگويد : وقتى خلافت منصور تثبيت شد و دنيا به كامش گرديد به من گفت : اى ربيع ، به دنبال جعفر بن محمد فرست و او را نزد من آر . من نيز نزد ايشان رفتم و گفتم : اى ابا عبد اللّه ، امير المؤمنين ترا احضار كرده با من بيا . ايشان نيز با من راه افتادند وقتى به نزديك درب ( كاخ ) رسيديم امام لبانش را تكان مىداد و سخنانى بر لب مىآورد كه برايم مفهوم نبود . آنگاه بر منصور وارد شد و سلامش گفت ؛ منصور پاسخ سلام ايشان را نداد سرش را به سوى امام بلند كرد و گفت : اى جعفر ، مردم را عليه من تحريك و به قيام تشويقشان مىكنى . امام انكار كرد و مسئوليت كارى عليه او را به عهده نگرفت . خشم منصور فرو نشست و گفت :\r\nبنشين يا ابا عبد اللّه . و مشك خواست امام دستان خود را مشك‌آلود مىكردند و قطرات آن از ميان انگشتانشان به زمين مىريخت آنگاه از ايشان عذر خواهى كرد و گفت : حال اگر مىخواهى مىتوانى به روى و به من دستور داد كه پاداشى به او دهم .\r\nربيع مىافزايد : من همراه امام بيرون رفتم و به ايشان گفتم : چيزى را ديدى كه هرگز نديده بودى و سخنانى شنيدى كه تا كنون نشنيده بودى اى فرزند رسول خدا . تو در حالى بر وى وارد شدى كه او از تو خشماگين بود و من به هنگام وارد شدن ديدم كه لبانت به زمزمه حركت مىكرد و خيلى زود برخوردش با تو تغيير كرد . امام ( ع ) فرمود : پدرم از پدرش و او از جدش حديثم كرده كه وقتى پيامبر خدا ( ص ) گرفتارى برايش پيش مىآمد دعاى فرج را مىخواند و خداوند گرفتاريش را بر طرف مىكرد من نيز موقعى كه منصور احضارم كرد دانستم كه قصد آزارم دارد و خداوند به بركت اين دعا ، شر او را از سرم كوتاه كرد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nيك بار ديگر ربيع مىگويد كه منصور او را نزد امام صادق ( ع ) فرستاد تا به دنبال خبرى كه به وى رسيده بود ، ايشان را به حضور طلبد . وقتى امام صادق به درب ( كاخ ) منصور نزديك شد پرده‌دار بيرون آمد و به ايشان گفت : اى ابا عبد اللّه ترا از خشم اين ستمگر برحذر مىدارم كه مىدانم به شدت خشمگين است . امام فرمود : من از جانب خدا امانى دارم كه ان شاء اللّه رفع نگرانى مىكند ، آنگاه اجازهء ورود خواست . وقتى منصور اجازه داد و امام وارد شد منصور به ايشان گفت : اى جعفر تو مىدانى كه پيامبر خدا ( ص ) به پدرت على بن ابى طالب گفته كه اگر بيم آن نداشتم كه گروهى از امت من آنچه را كه مسيحيان دربارهء حضرت عيسى گفتند درباره‌ات بگويند درباره‌ات سخنى مىگفتم كه هرگاه از ميان جمعى مىگذشتى خاك زير پايت را برمىداشتند و على ( ع ) فرمود : در مورد من دو گروه هلاك مىشوند حال آنكه من گناهى ندارم ، دوستدارى مبالغه‌گر و دشمنى افراطى . و اين سخن بدان جهت بود كه او سخن دوستان و دشمنانش را نمىپسنديد و تو مىدانى كه درباره‌ات چه مىگويند . احمقهاى حجاز و عوام الناس مىپندارند كه او دانشمند زمانه و حجت خدا و زبان گوياى او و انبان دانش اوست تو نيز سخنى بگو كه نخستين كسى كه سخن حق گفت جدّ تو بود و اولين كسى كه تصديقش كرد پدرت بود و تو سزاوار آنى كه راه آنها را پيش گيرى و آثارشان را دنبال كنى .\r\nامام صادق ( ع ) فرمود : من نيز شاخه‌اى از همان درختم . منصور گفت : مرا به دريايى احاله داده كه كرانه‌اش ناپيدا و ژرفايش دست نيافتنى است ، اين همان استخوانى است كه در گلوى خلفا ، گير كرده و نه مىتوان تبعيدش كرد و نه كشتنش رواست ، و اگر آن نبود كه من و او را درختى نيكو بنياد و بركشيده شاخ و شيرين بر يك جا گرد مىآورد بر اثر انتقادهايى كه از ما مىكند و بدگوييهايى كه دربارهء ما دارد برخوردى با او مىكردم كه چندان خوشايند نبود . امام اين شيوهء سخنش را محترمانه مورد نكوهش قرار داد .\r\nآنگاه منصور رو به ايشان كرد و گفت : بنا به صداقتى كه در تو ديدم از تو درگذشتم اى ابا عبد اللّه ، حال حديثى برايم بگو تا از آن سود جويم و مرا از درافتادن به گناه ، بازدارد .\r\nامام ( ع ) فرمود : بردبارى پيشه كن كه اساس دانش است و به هنگام توانايى ، خود را كنترل كن كه اگر كارى كنى كه توانش را دارى همچون كسى عمل كرده‌اى كه خشم خود را فرونشانده باشد و عقده‌اى از دل برون كرده باشد و دوست دارد كه\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبا صولتش بخوانند و بدان كه اگر مستحق تعقيبى را مورد پيگرد قرار دارد حد اكثر توصيفى كه از تو به عمل مىآورند جز عدالت نيست . و حالتى كه موجب شكر گردد از حالتى كه موجب شكيبايى گردد ، برتر است . منصور گفت : چه خوب پندم دادى و كوتاه و سنجيده سخن گفتى .\r\nو در تذكرة الخواص ابن جوزى آمده كه منصور به سال 144 در سر راه خود براى اداى فريضهء حج ، وارد مدينه شد و به فضل بن ربيع گفت : كسى را بفرست تا امام جعفر - صادق را به زور نزد من آورد و خدا مرا بكشد اگر او را نكشم . فضل مىگويد : من بدين - اميد كه منصور يادش برود و آرام گيرد ، در انجام اين خواسته‌اش تعلل كردم . ولى او براى بار دوم و سوم خواسته‌اش را تكرار كرد و من ديگر چاره‌اى جز فرا خواندن امام نداشتم لذا كسى را دنبال ايشان فرستادم . وقتى حاضر شد به او گفتم : اى ابا عبد اللّه ترا براى كارى سترگ فرا خوانده و گمان ندارم بتوانى نجات پيدا كنى . امام ( ع ) فرمود : لا حول و لا قوة الا باللّه العلى العظيم و بر منصور وارد شد و به او سلام گفت . منصور پاسخ سلامش نداد و به او گفت : مردم عراق ترا پيشواى خود مىدانند و اموال زكات و موارد ديگر را برايت مىآورند و در برابر قدرت من ، سركشى مىكنى و آرزوى هرج و مرج براى آن مىكنى خداى مرا بكشد اگر ترا نكشم . امام در پاسخش فرمود : اى امير المؤمنين ، سليمان پيامبر دارايى يافت و سپاس گفت و ايوب مبتلى گرديد و شكيبايى پيشه كرد و بر يوسف بن يعقوب ستم روا شد و بخشيد و تو نيز به هر يك كه مىخواهى اقتدا كن .\r\nامام در برخورد با او كه بدان گونه خشم‌آگين و كين‌توز بود راهى جز اين شيوهء آرام و نرم كه در اين گونه حالات ، از هر شيوهء ديگر رساتر و گوياتر است ، نداشت .\r\nامام ( ع ) مىخواست خشم او را فرو كشاند لذا سخنى با اين مضمون با وى گفت :\r\nخداوند متعال وقتى نعمتى را ارزانى بندگانش مىكند سزاوار سپاس آنهاست همچنانكه سليمان پيامبر نيز بر نعمتهاى او ، سپاسش گفت و تو از هر سوى ، غرق نعمتهاى خداوند هستى اذيت و آزار بىگناهان در پى بدگمانى و تهمت آنها كفر و كفران نعمتهاى خداست و اگر مرا بلاى جان خود مىدانى چنانچه همانگونه كه ايوب بر بدترين بلاها شكيبايى پيشه كرد شكيبايى بخرج دهى اجر صابران را از آن خود مىسازى و اگر به نظر تو من به تو ستم روا مىدارم اگر به يوسف اقتدا كنى و همانگونه كه او ستمگرانش را بخشيد ببخشايى اين كار به تقوا نزديكتر است و خداوند نيكوكاران را دوست دارد .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nپاسخ امام بر دل منصور مؤثر افتاد و اندكى در انديشه فرو رفت و پس از آن سرش را بلند كرد و به گونه‌اى جز آنكه قبلا با امام مواجه شده بود رو به امام كرد و ايشان را نزديك خود كرد و محاسن مبارك آن حضرت را به عطر آميخت و از ايشان عذر خواهى كرد و آنچنان كه در روايت آمده به فضل بن ربيع گفت : براى ابا عبد اللّه پاداشى نيكو فراهم كن و تا خارج از كاخ ، ايشان را بدرقه كرد امام نيز درحالىكه خداوند متعال از كسانى كه وجود امام بر ايشان گران بود همانگونه كه وجود پدرانش نيز تنها به اين علت كه آنها از اهل بيت بودند و تجسّم حق و عدالت و نيكى در همهء كارهايشان بودند بر آن ستمگران بنى اميه كه در رفتار و كردار خود تجسم باطل و ستم و طغيان بودند ، گران مىآمد ، آن حضرت را مصون داشت به خانهء خود بازگشت .\r\nبار ديگر نيز محمد بن ربيع را به حضور امام فرستاد و به او دستور داد در همان حالى كه او را يافت ايشان را نزد وى آورد . محمد بن ربيع مىگويد : وقتى وارد خانهء آن حضرت شدم ايشان را در حال نماز يافتم . وقتى نمازشان پايان يافت به او گفتم : امير المؤمنين ترا احضار كرده و برخيز تا برويم . فرمود : اجازه ده تا لباسم را بپوشم . گفتم : نمىتوانم اين كار را بكنم زيرا مأمورم تا بر همان حالتى كه ترا يافتم با خود ببرم و حضرت را در همان حال آوردم و به حضور منصور كه كينه ايشان را به دل گرفته بود رساندم وقتى نگاه منصور به ايشان افتاد ، گفت : اى جعفر ، آيا نمىخواهى رشك خود و دشمنىات را با اين خانوادهء بنى عباس ، رها كنى . اين كار تنها از شدت حسادت تو سرچشمه مىگيرد و تو نخواهى توانست به آنچه فكر مىكنى نايل آيى . امام ( ع ) فرمود : به خدا كه اى امير المؤمنين من از اين گونه كارها نكرده‌ام من در دوران بنى اميه نيز بودم و مىدانى كه آنها از هر كس ديگرى دشمنى بيشترى با ما داشتند و هيچ حقى هم در خلافت نداشتند و با اين حال به خدا سوگند كه عليه آنها كارى نكردم و اظهارات بدى از من عليه آنها ، از من نشنيدند حال چگونه با تو اين كار را بكنم درحالىكه تو پسر عموى منى و از هر كس ديگر به من نزديكترى . منصور ساعتى خاموش ماند . آنگاه بالشتكى را كه كنارش بود بلند كرد و از زير آن بستهء نامه‌ها را درآورد و آنها را به سوى او پرت كرد و گفت : اينها نامه‌هاى تو به مردم خراسان است كه آنها را به شكستن بيعت من و بيعت با خود فرا خوانده‌اى . امام فرمود : به خدا سوگند من چنين نكرده‌ام و مىدانى كه اگر قصد اين كار را داشته باشم برايم كارى ندارد . آنگاه منصور خاموش شد و دستش را به شمشير برد و به اندازه يك وجب از آن را بيرون كشيد و دوباره به جاى خود گذاشت و گفت : اى جعفر آيا خجالت نمىكشى كه با اين موهاى سپيد و سن خود\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nسخن باطل مىگويى و ميان مسلمانان تفرقه ايجاد مىكنى آيا مىخواهى خون بپاشود و ميان رعيت ، فتنه برپا گردد و . . . و همچنان با همين شيوه كه سرشار كينه و نفرت است حضرت را مورد خطاب قرار داد و حال آنكه امام ( ع ) مىفرمود : به خدا سوگند من چنين نكردم و اين نامه‌ها و خطابه‌ها و مهرها ، از آن من نيست . او همچنان سوگند ياد مىكرد و از آنچه به وى نسبت داده مىشد بيزارى مىجست تا اينكه بالاخره منصور آرام گرفت و آنچنان كه مجلسى در بحار آورده گفت : ترا راستگو مىيابم .\r\nراويان مدعى هستند كه او حدود هشت بار درحالىكه كينه‌اش را به دل گرفته و قصد كشتنش را داشت آن حضرت را فرا خواند ولى پس از رويا رو شدن با ايشان ، كوتاه مىآمد و ناخواسته ، ناگزير به احترام و بزرگداشت ايشان مىشد . اگر چه من ( نويسنده ) در بيشتر آنچه كه برخى راويان درباره اين برخوردهاى ادعايى ، نقل كرده‌اند ، ترديد دارم زيرا منصور خوب مىدانست كه امام صادق ( ع ) كارى به خلافت و قيام عليه رژيم او نداشت و با عموزادگانش نيز كه هرازگاهى قيام مىكردند همعقيده نبود و از ناكام - ماندن همه تلاشهاى ايشان در جهت بدست گرفتن قدرت و سلب آن از دست عباسيها ، خبرشان كرده بود چون با علمى كه از پدران و اجدادش به وى رسيده بود خبر از تشكيل حكومت بنى عباس و محكم شدن جاى پاى آنها داشت و منصور هم خود اين خبر را با شادى بسيار - همچنانكه پيش از اين نيز گفتيم - دريافت كرده بود و منصور ايشان را گرامى مىداشت و احترام مىكرد و هيچ كسى را برتر از ايشان نمىشناخت و گمان نمىكنم سعى در كشتن ايشان يا انديشهء اين كار را به خود راه داد زيرا مىدانست كارى از اين قبيل ، برايش گران تمام مىشود .\r\nعلاوه بر اينها ، چنين رواياتى از امام صادق ( ع ) چهره كسى را مىنماياند كه در موضعى خوار عفو و بخشش منصور و رضايت او را درخواست مىكند حال آنكه بيشتر روايات حكايت از آن دارند كه او به حساب دين خود با هيچ كس مجامله و معامله نمىكرد و حتى گاهى چون صاعقه بر او و ستمگرانى چون او ، مىخروشيد .\r\nدر اين رابطه در روايت ابى نعيم در حلية الاولياء آمده است كه روزى منصور امام صادق را فرا خواند و ايشان را با احترام و بزرگداشت بسيار ، مورد صحبت قرار داد ، در اين ميان مگسى بر چهرهء منصور نشست و آن قدر بر صورت و بينىاش رفت و آمد كرد كه منصور را از كوره بدر برد ، گفت : اى ابا عبد اللّه ، خداوند براى چه مگس را آفريد ؟\r\nامام فرمود : تا پوزهء ستمگران را به خاك بمالد . منصور برآشفت و چهره‌اش درهم رفت و\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nحتى يك سخن اهانت‌آميز به ايشان نگفت .\r\nهمچنانكه راويان روايت مىكنند كه او حضرت را فرا خواند و از اينكه قطع رابطه‌اش كرده شكوه آغاز كرد چون پيش از آن به مدينه رفته بود دل امام صادق در ميان بزرگان و چهره‌هاى سرشناسى كه به ديدارش آمده بودند ، حضور نداشت لذا به ايشان گفت : براى چه آنچنان كه مردم با ما رفت و آمد دارند تو با ما رفت و آمد ندارى ؟\r\nامام ( ع ) در پاسخش فرمود : ما در دنيا چيزى نداريم كه به خاطر آن از تو بترسيم و تو هم از آخرت چيزى ندارى كه اميد حصولش را از تو داشته باشيم و در آنچنان نعمتى نيستى كه تبريكت بگوييم و چنان غمى ندارى كه با تو همدردى كنيم . منصور به ايشان گفت : مصاحبتمان كنى تا پندمان دهى و امام پاسخش داد : آن كه دنيا را مىخواهد پندت نمىدهد و آن كس كه آخرت را مىخواهد همنشينت نمىشود . و چه بسيار از اين برخوردهايى كه طى آنها حكام و ستمگران را مورد انتقاد قرار مىدهد و با زشت‌ترين لحن توصيفشان مىكند و از خشم الهى و عقاب او و نيز ادامهء ظلم و طغيان برحذرشان مىدارد .\r\nهمچنانكه برخوردهايى كه با كارگزاران منصور داشت نيز در هرجا كه لازم بود جنبهء قاطعيت و سرسختى داشت . در اين زمينه در برخى روايات آمده كه يكى از كارگزاران منصور در مدينه در حضور امام به ايراد خطبه‌هاى نماز جمعه پرداخت و امير المؤمنين على ( ع ) را مورد اهانت قرار داد . پس از پايان گرفتن خطبه‌ها ، امام برخاست و پس از ستايش خدا و فرستادن درود بر محمد ( ص ) ، فرمود : بدان كه هر سخن نيكى گفتى ما سزاوار آنيم و هر سخن بدى كه به زبان آوردى تو و آن اربابت از هر كس بدان سزاوارتريد ، آنگاه رو به مردم كرده فرمود : آيا مىخواهيد زيانكارترين مردم و كسى را كه از همه در روز قيامت ترازويش سبكتر است به شما معرفى كنم بدانيد كه او كسى است كه آخرتش را به دنياى ديگر فروخته و اين همين فاسق است .\r\nكارگزار ساكت شد و با خفت و شكست خورده از مسجد بيرون شد .\r\nهنگامى كه داود بن على كارگزار مدينه بود آزار و اذيت علويها را به حد اعلا رساند و هواداران ايشان را مورد پيگرد قرار داد و از معلى بن خنيس خواست تا گزارش آنها را دهد ، معلى زير بار نرفت تهديد به قتلش كرد ولى او همچنان خوددارى مىكرد و تن به اين كار نمىداد . داود بن على ، به سيرافى رئيس ( شهربانى ) خود دستور قتلش را صادر كرد . وقتى خبر سرنوشت معلى به سمع امام صادق ( ع ) رسيد ، تأسف بسيار خورد و\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nبه شدت خشمگين گرديد و كارى كه عادت آن حضرت نبود يعنى خود پاى پياده نزد كارگزار رفت و به او گفت : تو غلامم را كشتى و دارايىام را گرفتى . آيا نمىدانى كه داغ فرزند تحمل‌كردنى ولى ظلم و ستم غير قابل تحمل است و ميان امام و كارگزار در اين مورد جدال سختى درگرفت ، كارگزار سعى مىكرد از زير بار مسئوليت ماجرا شانه خالى كند و آن را بر دوش سيرافى گذارد و خانوادهء مقتول را به حال خود گذارد تا از قاتل ، تقاص گيرند ، وقتى قاتل را براى كشتن آوردند فرياد برآورد : دستورم مىدهند كه مردم را بكشم و من هم آنها را براى ايشان مىكشم و سپس از مسئوليت اين كار خود شانه خالى مىكنند و دستور كشتن مرا مىدهند . و در روايت ديگرى امام خود به سراغ قاتل رفت و با دست خويش او را كشت .\r\nو برخى روايات تصريح دارند كه ايشان پس از كشتن سيرافى ، داود بن على را مورد نفرين قرار داد و در دعاى خود آنچنان كه در روايت كافى آمده ، فرمود : پروردگارا ترا به نور خود كه خاموشى نمىپذيرد و به افسون خود كه پنهان نمىگردد و به عزتى كه پايان نمىيابد و به نعمتى كه در شمار نمىآيد و به قدرتى كه بدان دست فرعون را از موسى كوتاه كردى سوگند مىدهم كه مرا همين الان از شر داود بن على ، رها گردان كه تو نزديكى و دعايم مىشنوى . و همين كه دعاى آن حضرت پايان يافت صداى ضجه و ناله از خانه داود بن على ، برخاست .\r\nخلاصه اينكه امام صادق ( ع ) سختيها و محنتهايى را در عهد منصور ديد كه در دوران امويها نديده بود . وجود آن حضرت براى منصور بسيار گران مىآمد زيرا هركجا مىرفت و به هر جا سر مىزد حديث مردمش مىيافت و علما و دانش طلبان را مىديد كه از هر جا و مكانى به در خانهء او در مدينه ، رهسپار مىشدند و او آنها را آموزش مىداد و درسها و راهنماييهاى خود را برايشان ، بازمىگفت ؛ دعوت به حق ، عدالت خواهى ، هميارى با ستم ديدگان و كناره گرفتن از ستمگران و ظالمانى كه بر امت مسلط شده و سرنوشت و كرامت آن را بازيچهء خود قرار داده‌اند و ارزشها و اخلاق را زير پا گذاردند بيشتر اين اهميت و جاى بارزى در ميان تعاليم و راهنماييهاى آن حضرت به خود اختصاص مىدادند .\r\nو در همان حال مىفرمود :\r\nامامت تنها شايسته كسى است كه سه ويژگى در خود داشته باشد : پاكدامن باشد تا از گناه ، بازداشته شود و داراى بردبارى باشد تا خشم خود را فرو خورد و با زير -\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nدستانش خوش برخورد باشد تا رابطه‌اش با آنها چون پدرى مهربان باشد .\r\nو منصور هم همهء اينها را مىبيند و مىشنود ولى در همان حال مىداند كه آزار و اذيت امام و ريختن خون ايشان برايش پيامدهاى خطرناكى در پى دارد كه قابل كنترل نيستند و اگر چنين نبود همان كارى كه با نزديكان علوىاش مىكرد كه زندانها و بازداشتگاههاى مخوف را از ايشان پر كرده بود و آدمهاى خود را بر آنها مسلط كرده و به شكنجه‌شان مىپرداخت تا جايى كه يكى از ايشان كه از شدت شكنجه در زندانش جان داده بود در ميان زندگان رهايش كرده بودند و تماشايش مىكردند و بوى او همه جا پيچيده بود ، همين بلا را بر سر او نيز مىآورد . وضع اين افراد زندانى بجايى رسيده بود اوقات نماز را تنها از تلاوت بخشهايى از قرآن كه به نوبت در شب و روز مىخواندند ، مىشناختند بالاخره نيز منصور دستور داد تا زندان را بر سر آنها خراب كنند و بدين - ترتيب آنها كه زنده مانده بودند زير آوار جان سپردند .\r\nهمهء مورخين نيز داستان خزانه‌اى را كه آن را به پسرش مهدى سپرد و كليدش را به « ريطة » همسر او داد و سفارشش كرد كه تنها هنگامى كه از مرگ او مطمئن شد به ديگرى بسپاردش ، ريطة گمان مىكرد كه محتوى خزانه ، جواهرات و اشياى نفيس است .\r\nطبرى در تاريخ خود ، نقل كرده كه وقتى منصور عازم حج شد ريطة دختر ابو العباس همسر مهدى را پيش خود خواند ، مهدى در آن هنگام كه منصور عازم سفر به حجاز بود ، غايب بود . منصور سفارشهاى خود را به او كرد و كليدهاى خزائن را به او سپرد و از وى قول و قرار گرفت كه خزائن را باز نكند و جز مهدى ، كسى را از آنها باخبر نسازد و خودش نيز پيش از اطمينان از مرگ او ، آنها را باز نكند و پس از اطمينان از مرگش نيز ، به اتفاق مهدى به سراغ آنها روند و با هم آنها را باز كنند ، وقتى مهدى بازگشت ريطة كليدها را به او داد و سفارشهاى منصور را به وى بازگفت . وقتى خبر مرگ منصور به فرزند رسيد و بر كرسى خلافت نشست در حضور همسرش ، خزائن را باز كرد و درون آنها گروهى از كشته‌هاى طالبين را ديد كه در گوشهايشان رقعه‌هايى است كه مشخصات و نسب آنها نوشته شده است و در ميان آنها كودكان و جوانان و سالمندان را يافت تعداد آنها زياد بود . وقتى چنين ديد ترس و وحشت او را فرا گرفت و چهره‌اش دگرگون شد و دستور داد حفرهء بزرگى براى ايشان كندند و همه را در آنجا به خاك سپرد .\r\nبه گمان من منصور مىخواست كه با اين وصيت خاموش به جانشين خود مهدى ،\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبگويد كه : اگر خواهان قدرتى ، از آل على برحذر باش و چنين معامله‌اى با آنها كن و چه بسا از اين جهت آن اجساد پاك را نگه داشت و وصيت كرد كه به او بسپارند تا تشويقش كند در سياستهاى خود همين شيوه خشونت و بيرحمى را پيشه كند .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nاز مناظره‌هاى امام صادق ( ع ) و پاسخهاى آن حضرت\r\nامام صادق ( ع ) با گروهى از علما و متكلمين و نيز با زنادقه ، ملحدين ، معتزله ، مجسمة ، قدرية و خوارج و ديگر فرقه‌ها با شيوه‌اى بسيار آرام و دلايلى محكم و استوار كه راه گريزى برايشان باقى نمىگذاشت ، مناظره فرمود . حال كه دربارهء برخى جنبه‌هاى زندگى آن حضرت سخن مىگويم ناگزير بايد چند نمونه از مناظره‌هاى ايشان را مطرح سازيم .\r\nاز جمله آنچه در برخى روايات آمده اينكه ابن ابى العوجاء و ابن طالوت و ابن مقفع و برخى از زنادقه در موسم حج در مسجد حرام گرد آمدند ، در آن روز امام صادق ( ع ) نيز در آنجا بود و مردم به گرد آن حضرت جمع بودند و با دليل و برهان ، به سؤالهاى آنها پاسخ مىداد و فتوا صادر مىكرد و گاهى نيز برخى آيات قرآنى را تفسير مىفرمود .\r\nگروه ياد شده به ابن ابى العوجاء گفتند : آيا مىتوانى اين كسى را كه نشسته دچار دردسر كنى و سؤالى از او بكنى كه در برابر حاضران ، در پاسخش درماند تو كه مىبينى چگونه مردم شيفته او شده‌اند .\r\nابن ابى العوجاء به آنها گفت : آرى . آنگاه به طرف حضرت پيش رفت و از ميان جمعيت انبوه اطراف ايشان راه باز كرد و در برابرشان ايستاد و گفت : اى ابا عبد اللّه آيا اجازه‌ام مىدهى سؤالى بكنم ! امام صادق ( ع ) به او فرمود : هر چه مىخواهى بپرس . ابن - ابى العوجاء پرسيد : تا كى مىخواهيد بر اين خرمن پاى كوبيد و به دور اين سنگ ( حجر - الاسود ) بچرخيد و خانه‌اى را كه با خشت و گل ساخته شده ، بپرستيد و به دور آن چون اشترى چموش ، جست و خيز كنيد ؟ هر كس در اين كار انديشه كند متوجه مىشود كه\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاين كار بخردانه نيست و مفهومى ندارد و حال پاسخم ده كه تو در رأس اين كار هستى و پدرت بنياد و اساس آن . امام ( ع ) در پاسخش فرمود كسى كه خداوند گمراهش كرد و چشم دلش را گرفت حق را ناخوش مىدارد و حلاوت آن را درك نمىكند و شيطان ولى و پروردگارش مىشود و او را به هلاكت‌گاهش فرو مىبرد و بيرون نمىآورد . و اين خانه‌اى است كه خلق خدا او را در آن پرستش مىكنند تا در آمدن و زيارت آن و بزرگداشتش ، خدا آنان را در طاعتش بيازمايد و آن را قبله‌گاه نمازگزاران قرار داد و اين خانه ، شعبه‌اى از بهشت او و راهى به سوى آمرزشش مىباشد . در استوارترين جاى قرار گرفته و عظمت و جلال را در خود گرد آورده است ، خداوند آن را پيش از گسترانيدن زمين ، آفريد بنابراين سزاوارترين كس به اطاعت كردن از او و خوددارى از آنچه منع كرده همانا خدايى است كه جانها و صورتها را آفريد .\r\nابن ابى العوجاء گفت : جوابم دادى ولى مرا به كسى كه غايب است حوالت كردى .\r\nامام صادق ( ع ) فرمود : اى واى بر تو چگونه كسى را كه با آفريده‌هايش حضور دارد و به آنها از رگ گردن نزديكتر است و سخنشان را مىشنود و از رازهايشان آگاه است همه جا هست و مكانى را اشغال نمىكند و به هيچ جا از جاى ديگرى ، نزديكتر نيست و آثارش بر او گواهى مىدهند و كردارش به او دلالت دارند و كسى كه با آيات محكم و براهين آشكار محمد بن عبد اللهى را كه ما را بدين پرستش فراخواند ، مبعوث گرداند ، غايب مىپندارى حال اگر در اين مورد ترديدى دارى سؤال كن تا برايت توضيح دهم .\r\nابن ابى العوجاء ساكت شد و نمىدانست چه بگويد و از كنار آن حضرت دور شد و به دوستانش گفت : از شما خواسته بودم اعتبارى برايم كسب كنيد آبرويم را برديد .\r\nپاسخش دادند : ساكت شو كه به خدا سوگند با خاموشى خود و درماندگىات ( در برابر امام ) آبروى ما را بردى ، هيچ كس را خوارتر از تو در حضور او نديده بوديم . گفت : آيا اين سخن را به من مىگوييد ؟ او فرزند كسى است كه اينان را سر جايشان نشاند و با دست اشاره به جمع حاجيان كرد .\r\nو در احتجاج طبرسى به نقل از هشام بن حكم آمده كه مىگويد : ابن ابى العوجاء و ابو شاكر ديصانى و عبد الملك بصرى و ابن المقفع در بيت اللّه الحرام گرد آمده به مسخره - كردن حجاج پرداختند و قرآن را مورد بىحرمتى قرار دادند و ابن ابى العوجاء گفت :\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبياييد هر كدام از ما يك چهارم قرآن را رد كنيم وعدهء ما سال آينده در همين جا گرد مىآييم و چهار نفرى همهء قرآن را رد كرده‌ايم وقتى قرآن رد شد نبوت محمد باطل مىشود و با ابطال نبوت اسلام باطل مىشود و آنچه كه ما بر آنيم اثبات مىگردد . بر اين كار با يكديگر توافق كردند و از يكديگر جدا شدند ، سال بعد كه شد همگى در خانهء خدا جمع شدند . ابن ابى العوجاء گفت : من از همان هنگام كه از يكديگر جدا شديم به اين آيه مىانديشم :  فَلَمَّا اسْتَيْأَسُوا مِنْهُ خَلَصُوا نَجِيًّا  كه نتوانستم به معنا و فصاحت آن چيزى بيفزايم و همين آيه ما را از انديشيدن به آيه‌هاى ديگر ، بازداشت . عبد الملك بصرى نيز گفت : من هم از هنگامى كه از شما جدا شدم به اين آيه مىانديشم :  يا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطَّالِبُ وَ الْمَطْلُوبُ  و موفق نشدم آيه‌اى مثل آن بياورم . و ابو شاكر ديصانى گفت : من هم از هنگام جدا شدن از شما به اين آيه مىانديشم :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  و مطلقا قادر نيستم مثل آن ، آيه‌اى بياورم . و بالاخره ابن مقفع : دوستان ، اين قرآن ، از جنس كلام بشر نيست من هم از آن هنگام ، به اين آيه مىانديشم :  وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ - الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ  كه هرگز به درك كامل آن نايل نيامدم و نتوانستم مثل آن بياورم . هشام بن الحكم مىافزايد : در همان حال كه اينان در اين گيرودار بودند جعفر بن محمد صادق ( ع ) بر آنان گذشت و فرمود :\r\n« لئن اجتمعت الانس و الجن على ان يأتوا به مثل هذا القرآن لا يأتون بمثله و لو كان بعضهم لبعض ظهيرا » آنها به يكديگر نگاه كردند و گفتند : از آنجا كه اسلام را حقيقتى است جانشين بر حق محمد ، كسى جز جعفر بن محمد نيست و به خدا سوگند هر وقت او را ديديم از او بيمناك شديم و از هيبتش ، پوست تنمان به لرزه افتاد .\r\nو در روايت يونس بن يعقوب آمده كه مىگويد : نزد امام جعفر صادق ( ع ) بودم كه مردى از اهل شام بر ايشان وارد شد و به ايشان گفت من مردى صاحب فقه و كلام و فريضه هستم و آمده‌ام تا با يارانت مناظره كنم . امام ( ع ) به او فرمود : اين سخن تو از پيامبر است يا اينكه خودت گفته‌اى ؟ گفت : برخى از پيامبر و برخى از خود من است امام به او فرمود : بنابراين تو شريك پيامبر ( ص ) خدايى ؟ گفت : خير . فرمود : وحى را از خداوند شنيده‌اى ؟ گفت : خير . فرمود : و همچنانكه طاعت رسول خدا واجب است طاعت تو نيز واجب است ؟ گفت : خير .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nيونس بن يعقوب مىافزايد : امام جعفر صادق ( ع ) رو به من كرده فرمود : اين آدم پيش از آنكه سخنى بگويد ، دشمن خويش است . آنگاه فرمود : اى يونس اگر در مناظره استاد بودى ، با وى مناظره مىكردى . يونس گفت : از اين بابت متأسفم . و سپس مىگويد : اى ابا عبد اللّه شنيده‌ام كه تو از مناظره نهى مىكنى و مىفرمايى : واى بر اهل كلام كه مىگويند اين قابل انتقاد است و آن يك قابل انتقاد نيست و اين در پى بىآن مىآيد و اين يك نمىآيد و اين را ما مىفهميم و آن را نمىفهميم و . . . امام فرمود : روى سخن ما با كسانى بود كه با كلام ، سخن مرا رها كردند و هر چه خواستند گرفتند . حال برخيز و به بيرون خانه شو و هر كه از متكلمين را ديدى ، به اينجا بياور . يونس بن يعقوب مىگويد : رفتم و حمران بن اعين و محمد بن نعمان احول و هشام بن سالم و قيس الماصر را كه علم كلام را از امام زين العابدين آموخته بود ، ديدم و به درون آوردم ؛ وقتى جمعمان جمع شد و در چادرى متعلق به امام جعفر صادق در سمت تپه‌اى در راه به خانه خدا قرار گرفته بوديم و چند روزى به حج مانده بود . امام جعفر صادق ( ع ) سر خود را از خيمه بيرون آورد و در برابر خود شترى را ديد كه نزديك مىشوند فرمود : به خدا سوگند كه هشام است . ما گمان مىكرديم كه هشام يكى از فرزندان عقيل است كه محبت بسيارى به امام داشت ولى دريافتيم كه هشام بن حكم بوده است او تازه موهاى صورتش درآمده بود و كسى در ميان ما نبود كه سنش از او بيشتر نباشد . امام به استقبالش شدند و فرمودند :\r\nاو با قلب و زبان و دست خود ما را يارى داده است . آنگاه به حمران گفتند كه با مرد شامى ، مناظره كن او نيز مناظره‌اش كرد و مغلوبش كرد . آنگاه رو به محمد بن نعمان كرده گفتند با وى مناظره كن او نيز مناظره كرد و به تعبير راوى او را مغلوب ساخت . ديگر يارانش را يك به يك دستور مناظره و مجادله با او را داد و امام خود از گفتگوهاى ايشان با مرد شامى ، لبخند بر لب مىآورد . آنگاه به مرد شامى فرمود : حال اگر مىخواهى با اين نوجوان ( كه منظورش هشام بود ) بحث كن . شامى به هشام گفت : نوجوان ! دربارهء امامت اين يك از من بپرس و اشاره به امام صادق ( ع ) كرد . هشام بن حكم برآشفت و به او گفت : بگو ببينم آيا خدايت بيشتر به مردم توجه دارد يا مردم به خودشان ؟ شامى گفت : البته كه خداوند سبحان توجه و مراقبت بيشترى نسبت به مردم از خودشان دارد . هشام گفت : خداوند در اين رابطه و در دين آنها چه كارى براى آنها كرده است ؟ گفت : تكاليفى بر ايشان مقرر كرده و حجت بر آنها اقامه نموده و نسبت به تكاليفى كه مقرر كرده راهنمايى بر ايشان گمارده است و بدين ترتيب ، كمبودشان را\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nجبران ساخته است . هشام بن حكم گفت : دليل و راهنماى ايشان كدام است ؟ گفت :\r\nپيامبر خدا و پس از او كتاب و سنت . و هشام در پاسخش گفت : و آيا كتاب و سنت در اختلافى كه با هم داريم كمكمان كرده است و اختلاف ما را حل كرده و براى چه من و تو اينك با هم اختلاف نظر داريم و تو از شام آمده‌اى تا با ما مناظره كنى و مدعى هستى كه رأى ، طريق دين است حال آنكه اعتراف مىكنى كه رأى ، اختلاف كنندگان را بر يك نظر ، گرد نمىآورد . ساكت شد . امام به او فرمود : چرا سخنى نمىگويى ؟ گفت : اگر بگويم اختلاف نداريم كه عناد ورزيده‌ام و اگر بگويم كتاب و سنت باعث حل اختلاف مىشوند كه خطا كرده‌ام زيرا كتاب و سنت ، دربرگيرنده وجوه متعددى هستند ولى من هم مانند اين سؤال را از او دارم . امام به او فرمود : از او بپرس كه خواهى ديد پاسخت مىدهد . مرد شامى نيز همان سؤال را كه هشام كرده بود بر او تكرار كرد . او نيز پاسخ گفت و بدانجا رسيد كه در ابتداى كار ، پيامبر خود حجت بود و پس از وى خاندان او و اينك امام صادق حجت هستند . در اينجا مرد شامى دليل قانع كننده‌اى در اين باره خواست . هشام پاسخ اين پرسش را به خود امام ( ع ) حوالت داد . امام صادق ( ع ) به او فرمود : من پاسخ ترا مىدهم و از سفر تو و مسيرى كه طى كردى و تاريخ خروجت از شام و آنچه را كه در راه بر تو آمد ، خبر مىدهم تو فلان روز بيرون شدى و از به همان راه آمدى و . . . امام ( ع ) تمامى ماجراهاى سفر وى را دقيقا شرح داد تو گويى همراهش بوده است . مرد شامى به امامت ايشان اذعان كرد و درحالىكه مذهب اهل بيت ( ع ) را پذيرفته بود خارج شد . راوى مدعى است كه امام در مورد شيوهء بحث يارانش ، نكاتى را به ايشان يادآور شد و به هشام فرمود : چون تويى بايد با مردم سخن گويد .\r\nو در برخى روايات آمده كه امام صادق ( ع ) در يكى از نشستهايى كه با ابو حنيفه داشت به او گفت : اى ابو حنيفه مردم عراق را به چه فتوا مىدهى ؟ گفت : به كتاب خدا .\r\nفرمود : و تو از كتاب خدا ناسخ و منسوخ آن و محكم و متشابهش خبر دارى ؟ گفت :\r\nآرى . فرمود : دربارهء اين آيه :  وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِينَ  منظور كجاست ؟ گفت : ميان مكه و مدينه است . امام صادق رو به حاضران كرده فرمودند : شما را به خدا آيا شما ميان مكه و مدينه كه حركت بكنيد بر جان و مال خود تأمين داريد ؟\r\nگفتند : خير . فرمود : اى ابو حنيفه ! خداوند جز حق ، سخنى نمىگويد . حال در مورد اين آيه برايم بگو : و من دخله كان آمنا . منظور وارد شدن به كجاست ؟ گفت : خانهء خدا .\r\nامام جعفر صادق رو به حاضران كرده فرمود : شما را به خدا مگر نمىدانيد كه عبد اللّه بن -\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nزبير و سعيد بن جبير وارد آن شدند و جان سالم بدر نبردند . گفتند : آرى به خدا چنين است .\r\nابو حنيفة گفت : من علمى از قرآن ندارم و تنها به قياس مىپردازم . امام فرمود : حال كه چنين است و قياس مىكنى بگو ببينم كدام يك قتل يا زنا ، گناهى عظيم‌تر است ؟ گفت :\r\nقتل . فرمود : پس چگونه است كه در قتل دو شاهد ولى در زنا تنها به چهار شاهد ، حكم صادر مىشود ؟ و بگو كدام يك نماز يا روزه برتر است ؟ گفت : نماز . فرمود : ولى بنا به قياس تو لازم مىآيد كه زن حائضة پس از اتمام حيض نمازش را قضا كند نه روزهء خود را . حال آنكه خداوند متعال قضاى روزه و نه نماز را بر او واجب كرده است . آنگاه به او فرمود : آيا بول كثيف‌تر است يا منى ؟ گفت : بول كثيف‌تر است . امام ( ع ) فرمود : بنابه قياس تو بايستى انسان پس از خروج بول و نه منى ، غسل كند . ابو حنيفة گفت : من صاحب رأى هستم . فرمود : حال نظرت دربارهء مردى كه برده‌اى دارد و خود و برده‌اش در يك شب همسر گزيدند و هر دو نيز يك شب با همسران خود همبستر شدند ، سپس به سفر رفتند و همسران خود را در يك خانه جا گذاشتند و همسران دو كودك به دنيا آوردند سپس خانه بر سر آنها خراب شد و دو زن به هلاكت رسيدند و دو كودك زنده ماندند چيست ؟ به نظر تو كدام يك ارباب و كدام يك برده و كدام يك وارث و كدام يك ارث‌گذار است ؟ گفت : ولى من اهل « حدود » الهى هستم . فرمود : دربارهء مرد كورى كه چشم بينايى را از حدقه بيرون آورده باشد و دوم بريده دستى كه دست كسى را بريده باشد چه مىگويى و چگونه « حدود » دربارهء او اجرا مىشود . گفت : ولى من مردى عالم به بعثت پيامبران هستم . فرمود : حال به من بگو دربارهء سخن الهى به موسى و هارون به هنگامى كه ايشان را نزد فرعون فرستاد و فرمود : « لعله يتذكر او يخشى » آيا « لعلّ » ( چه بسا - شايد ) متعلق به بشر ( من و تو ) نيست ؟ گفت : چرا . فرمود : آيا خداوند هم ترديدى دارد ؟ گفت : نمىدانم . امام ( ع ) فرمود : فكر مىكنى كه به كتاب خدا فتوا مىدهى ولى از جمله وارثان آن نيستى . فكر مىكنى صاحب قياس هستى حال آنكه نخستين كسى كه قياس كرد ابليس بود . و فكر مىكنى صاحب رأى مىباشى حال آنكه رأى از رسول خدا درست بوده و از ديگرى خطاست زيرا خداوند مىگويد : « فاحكم بينهم بما اراك اللّه » و اين سخن را به ديگرى نگفته است . و فكر مىكنى كه صاحب « حدود » هستى حال آنكه آن كس كه حكم حدود بر او نازل شده در علم آن به تو اولىتر است و فكر مىكنى كه تو به مبعوث شدن پيامبران آگاهى حال آنكه خاتم پيامبران از تو به بعثت آنها داناتر است . و اگر گفته نمىشد كه ابو حنيفه بر فرزند رسول خدا وارد شد و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nچيزى از او نپرسيد ، چيزى از تو نمىپرسيدم . ابو حنيفه گفت : از امروز به بعد ديگر به « رأى » و « قياس » سخنى نمىگويم . امام ( ع ) فرمود : هرگز چنين نيست رياست‌طلبى ترا رها نخواهد كرد همچنانكه پيش از ترا نيز رها نكرد .\r\nو در روايت عبد المؤمن انصارى آمده كه مىگويد : به امام جعفر صادق ( ع ) گفتيم :\r\nگروهى روايت كرده‌اند كه پيامبر خدا ( ص ) فرموده است : اختلاف امت من رحمت است . فرمود : درست گفته‌اند . گفتم : اگر اختلافشان رحمت است ناگزير بايد اتفاقشان ، عذاب باشد . فرمود : اين گونه كه فكر مىكنى و فكر كرده‌اند ، نيست رسول خدا ( ص ) اين آيه را در نظر داشته : فلو لا نفر من كل فرقة منهم طائفة ليتفقهوا فى الدين و لينذروا قومهم اذا رجعوا اليهم لعلهم يحذرون ، دستورشان داده كه به سوى پيامبر خدا روى آورند و نزد وى رفت و آمد كنند و بياموزند آنگاه نزد قوم خود بازگردند و آنان را آموزش دهند رسول خدا آمد و شد آنها در شهرها را ( كه در عربى فعل اختلاف براى آن به كار مىرود ) منظور نظر داشته و نه اختلافشان در دين را .\r\nدر زمان ايشان ، ميان معتزله از يك سو و ديگرانى كه طرف امويها بودند يا از ايشان مىترسيدند از سوى ديگر ، اختلاف نظر وسيعى دربارهء خلافت ، جريان يافت و هنگامى كه وليد بن يزيد كشته شد و در مورد جانشين او در شام اختلاف نظر پيش آمد معتزلة به حركت درآمدند و جانب محمد بن عبد اللّه بن حسن را گرفتند گروهى از ايشان از جمله عمرو بن عبيد و و اصل بن عطاء و حفص بن سالم گرد هم آمدند و قصد ديدار امام صادق ( ع ) كردند تا ديدگاه خود را در اين مورد براى ايشان تشريح كنند از سوى آنها عمرو بن عبيد به سخن درآمد و گفت : مردم شام خليفهء خود را كشتند و خدا آنها را به جان هم انداخته و دچار جنددستگى شده‌اند ما هم كسى جز محمد بن عبد اللّه بن الحسن معروف به ( نفس الزكية ) را نيافتيم و مىخواهيم به گرد او جمع شويم و با وى بيعت كنيم و سپس موضع خود را آشكار كنيم و مردم را به وى فرا خوانيم هر كس با او بيعت كرد همراهش شويم و هر كس كنار گرفت كارى به كارش نداشته باشيم و هر كس بر سر راه ما ايستاد با او بجنگيم تا بالاخره او را به حق و صاحبان حق بازگردانيم و مايليم كه در اين رابطه موضوع با تو در ميان بگذاريم چرا كه بنابه فضلى كه دارى و بسيارى شيعيانت ، خود را ناگزير به اين كار مىبينيم .\r\nو على رغم اينكه كانديداى معتزله از ميان اهل بيت بوده و در دين و علمش از همهء اموييهايى كه قدم پيش گذارده بودند برتر بود اين امر مانع از آن نگرديد كه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nامام صادق ( ع ) شيوه‌اى را كه در گزينش محمد بن عبد اللّه بن حسن به عنوان خليفه به كار بردند ، مورد انتقاد قرار ندهد لذا به جمع آنها رو كرد و فرمود : با شما به همان شيوه‌اى كه عمرو بن عبيد سخن گفت ، سخنتان مىگويم . گفتند : آرى اى فرزند رسول خدا . آنگاه پس از حمد و ستايش خدا و فرستادن درود بر پيامبر ( ص ) ، فرمود : ما هنگامى كه خدا معصيت شود بخشم مىآئيم و وقتى اطاعت شود خشنود مىگرديم . بگو ببينم عمرو ، اگر امت كار خود را به تو واگذارد و تو بىهيچ جنگى ، قدرت را بدست آورى و به تو بگويند هر كس از مسلمانان را كه مىخواهى ، خليفه بگردان در آن صورت چه كسى را ولايت مىدهى ؟ گفت : آن را به شورايى ميان مسلمانان وامىگذارم . فرمود : ميان همهء مسلمانها ؟ گفت : آرى ميان فقها و برگزيدگانشان از قريش و غير قريش و عرب و غير - عرب . امام ( ع ) به او فرمود : آيا ابو بكر و عمر را دوست مىدارى و قبول دارى يا از آنها بيزارى ؟ گفت : قبولشان دارم . امام در پاسخش فرمود : اگر از آنها بيزار بودى و قبولشان نداشتى جايز بود كه بر خلاف آنها عمل كنى ولى اگر آنها را قبول داشته باشى با چنين روشى ، مخالف آنها عمل مىكنى زيرا عمر بن الخطاب با ابو بكر بيعت كرد و با كسى مشورت نكرد پس از آن نيز ابو بكر تلافى كرد و با كسى مشورت ننمود ، سپس عمر بن - الخطاب خلافت را ميان تنها شش نفر قرار داد و انصار و ديگران از قريش را نيز در جمعشان قرار نداد و به چيزى سفارش كرد كه گمان نمىكنم تو و يارانت با آن موافق باشيد ، گفت : چه‌كار كرد ؟ فرمود : به « صهيب » دستور داد مدت سه روز بر مردم نماز بگزارد و آن شش نفر ميان خود به مشورت بنشينند و جز فرزند عمر كسى در ميانشان نبود و به او هم نقشى واگذار نشده بود و به اطرافيان خود از مهاجرين و انصار سفارش كرد كه اگر سه روز گذشت و به نتيجه نرسيدند و با كسى بيعت نكردند همهء آن شش نفر را سر ببرند و اگر پيش از پايان يافتن سه روز چهار تن نظرى دادند و دو تن از آنها مخالف بودند آن دو تن كشته شوند آيا شما هم وقتى به صورت شورا درمىآوريد به چنين روشى ، رضايت مىدهيد ؟ گفتند : خير .\r\nو آنگونه كه در روايت طبرسى در احتجاج آمده پس از آنكه امام يك سرى پرسشهايى را كه هر كس كه خواسته باشد زمام امور مسلمانان را به عهده گيرد بايد بر آنها واقف باشد مطرح ساخت ، با اين سخن گفتگوى خويش را با آنها به پايان رساند :\r\nپدرم كه از همهء ساكنين روى زمين برتر بود و از همه به كتاب خدا و سنت رسولش داناتر بود حديثم كرده كه رسول خدا ( ص ) فرمود : هر كس شمشير بركشد و مردم را\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nبه خود فرا خواند درحالىكه در ميان مسلمانان كسى داناتر از او يافت مىشود او آدمى متكبر و خودخواه است .\r\nو سليمان بن مهران مىگويد : از امام جعفر صادق دربارهء اين آيه كه مىفرمايد :\r\n« و الارض جميعا قبضة » سؤال كردم . فرمود : يعنى اينكه ملك اوست و كسى ديگر با او شريك نيست و مغل « قبض » از سوى خداوند متعال در جاى ديگر ، ايفاد معناى « منع » مىكند و « بسط » هم به معناى دهش و گستردگى آمده است و اين آيه به همين معنا اشاره دارد : « و اللّه يقبض و يبسط و اليه ترجعون » همچنانكه « اخذ » خداوند به معناى پذيرش اوست و از جمله در اين آيه به معناى ياد شده آمده است : « يأخذ الصدقات » .\r\nسليمان بن مهران مىگويد : گفتم در اين آيه كه مىگويد « و السموات مطويات بيمينه » مراد چيست ؟ فرمود : يمين به معناى دست است و دست همان قدرت و توانايى است يعنى كه آسمانها به قدرت و توان او ، در نوشته است .\r\nو هشام بن الحكم دليل وحدانيت خداى را از ايشان پرسيد ؛ آن حضرت ( ع ) فرمود : پيوند و يگانگى تدبير و كمال آفرينش دليل آن است .\r\nو ابو شاكر ديصانى به ايشان گفت : دليل آنكه تو را سازنده‌اى بوجود آورده چيست ؟ فرمود : به خودم كه نگاه مىكنم از دو صورت خارج نيست يا اينكه خودم آن را ساخته‌ام و يا ديگرى مرا ساخته است . و اگر خودم آن را ساخته باشم باز دو صورت بيشتر ندارد يا اينكه من آن را ساخته‌ام و پيش از آن بوده‌ام كه در اين صورت نيازى به ساختن خود نداشته‌ام و يا اينكه معدوم بوده‌ام و مىدانى كه معدوم ، نمىتواند چيزى بوجود آورد بنابراين شق سوم فرض درست است كه سازنده‌اى داريم كه همان خداى جهانيان است ديصانى از اين پاسخ خاموش شد و نمىدانست چه بگويد .\r\nو در پاسخ كسى كه از معناى آيهء « الرحمن على العرش استوى » از ايشان پرسيده بود فرمود : نسبت به هر چيز در « استواء » قرار دارد هيچ چيز نسبت به او نزديكتر از چيز ديگرى نيست ؛ هيچ دورى به او دور نيست و هيچ نزديكى ، به او نزديك نمىشود ، آنگاه فرمود : هر كس گمان برد كه خداوند عز و جل از چيزى يا در چيزى و يا بر چيزى است كفر ورزيده است .\r\nسؤال‌كننده گفت : اين سخن را برايم تفسير كن اى فرزند رسول خدا . امام ( ع ) فرمود : هر كس گمان برد كه خداوند از چيزى است او را « حارث » قلمداد كرده و هر كس گمان برد كه او در چيزى قرار دارد ، محصورش دانسته و هر كس گمان برد كه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nاو بر چيزى قرار دارد او را محمول ( حمل شده ) قلمداد كرده است .\r\nو دربارهء شبههء تجسم ( خدا ) از ايشان پرسيده شد ، فرمودند : جسم ابعادش محدود است ؛ صورت نيز حدودى متناهى دارد وقتى چيزى حد پذيرفت كمى و زيادى نيز مىپذيرد و وقتى كمى و زيادى پذيرفت مخلوق مىشود .\r\nسليمان بن مهران اعمش از ايشان پرسيد : آيا جايز است كه بگوييم خداوند در مكانى است . فرمود : سبحان اللّه از اين سخن ؛ اگر خداوند در مكان باشد بدين معنى كه محدث ( حادث شده ) است زيرا هر موجودى كه در جايى باشد به مكان احتياج دارد و احتياج نه از صفات قديم بلكه از صفات محدث است .\r\nجعد بن درهم در شيشه‌اى آب و خاك قرار داده و كرم و گل پديد آورده بود و مىگفت : من اين ( كرم ) را آفريدم زيرا باعث پيدايشش شدم . وقتى سخن او به گوش امام جعفر صادق ( ع ) رسيد فرمود : آيا مىتواند بگويد چند تا هستند و چند تا نر و چند تا ماده مىباشند و وزن هر كدام از آنها چه مقدار است و كسى كه اين كار را كرده آيا مىتواند به حال اولش بازگرداند .\r\nسخن از مناظرات ايشان و پاسخهايى كه در موضوعهاى مختلف داده‌اند بسيار و گوناگون است و ما به همين مقدار كه نمونه‌هايى را برابر خوانندگان قرار مىدهد بسنده مىكنيم و در نشاندن جنبه‌هاى ديگرى از زندگى آن حضرت ، از خداوند متعال طلب توفيق داريم .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nاز سفارشهاى آن حضرت به دوستانشان\r\nبدانيد ايمان هيچ بنده‌اى كامل نيست مگر آنكه از هر چه خداوند با او كرده و هر بد و خوبى بر سرش آورده ، راضى باشد .\r\nو بر شما باد كه تهيدستان را دوست بداريد چرا كه هر كس آنها را تحقير كند و بر ايشان تكبر جويد از دين خداى منحرف گشته و پدر ما رسول خدا فرموده است :\r\nپروردگارم مرا به دوستى با تهيدستان فرمان داده و بدانيد هر كس يكى از مسلمانان را تحقير كند خداوند كارى مىكند كه مردم از او بيزار گردند و خدا نيز بشدت از او بيزار مىگردد بنابراين در مورد برادران تهيدست خود ، از خداوند بترسيد چرا كه آنها بر شما حق دارند كه دوستشان بداريد زيرا خداوند پيامبرش را به دوست داشتن آنها فرمان داده و هر كس نسبت با كسى كه خداوند فرمان به دوست داشتنش داده ، دوستى نورزد معصيت خدا و رسولش را كرده و هر كس بدين گونه بميرد در شمار « قادمين » مرده است .\r\nاز فخرفروشى و تكبر خوددارى ورزيد كه تكبر ، لباسى است كه برازندهء خداست و هر كس در پى پوشيدن لباس خدا برآيد روز قيامت خداوند او را خوار مىگرداند و درهم مىشكند و از ستم روا داشتن بر يكديگر برحذر باشيد كه خداوند ستم ستمكار را به خودش بازمىگرداند و از حسادت نسبت به يكديگر اجتناب ورزيد چرا كه حسادت ، بنياد كفر است .\r\nو بايد كه يكديگر را يارى رساند كه پدر ما رسول خدا ( ص ) مىفرمود : يارى - رساندن مسلمان از روزهء يك ماه و اعتكاف در مسجد الحرام ، اجر بيشترى دارد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاز سخت‌گيرى با برادران مسلمان خود و تنگنا قرار دادن آنها بپرهيزيد كه پدر ما رسول خدا ( ص ) مىفرمود : مسلمان آن نيست كه مسلمان ديگرى را در تنگنا قرار دهد و هر كس فرد در تنگنا گرفته‌اى را يارى رساند خداوند او را در روز قيامت و آنگاه كه دستيار و پناهى جز او نيست ، دستيارى مىكند و پناه مىدهد . و بدانيد كه ميان خدا و هر يك از آفريده‌هايش نه ملك مقربى و نه نبى مرسلى و نه جز آن مگر طاعت ايشان نسبت به او ، وجود ندارد .\r\nعنوان البصرى يكى از ياران مالك بن انس بود كه به امام صادق ( ع ) پيوسته بود از جمله سفارشهايى كه امام به او كردند اين بود كه : اگر خواهان دانش هستى بيش از هر چيز حقيقت بندگى را در خود جستجو كن . عنوان البصرى گفت : حقيقت بندگى چيست اى ابا عبد اللّه ؟ فرمود : سه چيز است : اينكه بنده ، ملكى جز آنچه خدا به او واگذار كرده ، براى خود نبيند زيرا بندگان ملكى از آن خود ندارند و مال را مال خدا مىدانند و همانجا كه خدا فرمان داده ، قرارش مىدهند . و اگر بنده در آنچه كه خدا در اختيارش گذارده ملكى براى خود نبيند انفاق آن در آن راههايى كه خدا فرمان داده برايش آسان است . و اينكه تدبير و سرنوشتى براى خود ، در نظر نگيرد و اگر سرنوشت خود را به پروردگارش سپرد رنجها و مصيبتهاى دنيا بر او آسان مىگردد و اينكه به آنچه خدا فرمان انجامش را داده و آنچه كه انجامش را منع كرده ، بپردازد و وقتى چنين كرد و تنها در اين انديشه بود نيازى به ريا كارى و مباهات با مردم ندارد . چنانچه خداوند بنده‌اى را به اين سه ويژگى ، مزين فرمود ديگر دنيا برايش آسان مىگردد و از باب فخر و فزون خواهى آن را نمىطلبد و ارج و مقامى را در ميان مردم ، نمىخواهد .\r\nبه ايشان گفت : فرزند رسول خدا ، مرا پندى ده . فرمود : ترا به 9 چيز سفارش مىكنم كه اين 9 چيز سفارش و پند من به كسى است كه راه خداى را مىجويد و از خداوند مىخواهم تا توفيق انجام آنها را نصيبت گرداند ، سه تا از آنها در رياضت نفس و سه‌تاى دوم در بردبارى و سه‌تاى آخر در علم است آنها را بخاطر بسپار و زنهار كه دست‌كمشان نگيرى .\r\nاما آنها كه در رياضت و خوددارى نفس هستند اينكه هرگز آنچه را اشتها ندارى نخورى كه باعث حماقت و بلاهت مىگردد و جز به هنگام گرسنگى ، مخور و اگر خوردى ، حلال و به نام خداوند متعال بخور و حديث پيامبر ( ص ) را ياد آر كه\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nفرمود : آدمى انبانى بدتر از شكم خود را پر نكرده است ولى اگر ناگزير بدين كار است بايد كه يك سوم را براى خوردنى و يك سوم را براى آشاميدنى و يك سوم ديگر را براى نفس خود ، پر كند . و اما آنها كه در بردبارى هستند اينكه وقتى كسى به تو گفت اگر يك سخن گفتى ده تا جوابت مىدهم در پاسخش بگو : اگر ده تا گفتى حتى يك پاسخ هم نمىشنوى . و هر كس دشنامت داد به او بگويى : اگر راست مىگويى كه از خداوند طلب مغفرت و آمرزش دارم و اگر دروغ بسته‌اى از خداوند مىخواهم كه ترا مورد آمرزش و بخشش قرار دهد . و هر كس به خيانت تهديدت كرد تو او را به پند و اندرز و وفادارى ، فرا خوان . و اما آنها كه دربارهء علم هستند اينكه : هر چه را كه نمىدانى از علما بپرس و مبادا كه براى آزمودن از آنها بپرسى و مبادا كه پرسيدن و كسب دانش را با چيزى ديگر ، تعويض كنى و در هر كارى كه مىتوان راه احتياط پيش گير و از نوجوانان بگريز همچنانكه از شير درنده مىگريزى و گردن خود را پل عبور مردم قرار مده .\r\nو در سفارشى كه به عمرو بن سعيد فرموده آمده است : به امام صادق ( ع ) عرض كردم بنده تنها چند سالى يك بار شما را مىبينم حال پندى به من بدهيد تا آن را به كار برم . فرمود : ترا به تقواى خدا و راستى گفتار و پاكدامنى و اجتهاد سفارش مىكنم و بدان كه اجتهاد و كسب دانش بدون پاكدامنى ، سودى ندارد و زنهار كه به بالاتر از خود ، چشم ندوزى و در اين مورد همان بس كه قول خدا را در نظر گيرى : « فلا تعجبك اموالهم و لا اولادهم » و آنجا به پيامبرش مىفرمايد : « و لا تمدن عينيك الى ما متعنا به ازواجا منهم زهرة الحياة الدنيا » .\r\nو اگر در اين مورد بيمى داشتى ، زندگى رسول خدا ( ص ) را به ياد بياور كه غذايش جو و قاتقش خرما و سوخت خانه‌اش اگر گيرش مىآمد شاخه درخت خرما بود .\r\nو اگر مصيبتى بر تو آمد مصيبتهاى رسول خدا را به ياد آور كه خلق خدا هرگز چون او مصيبتى نديدند .\r\nو در سفارش آن حضرت به حمران بن اعين آمده است : اى حمران ، همواره به آنكه فروتر تست نگاه كن و به آن كس كه فراتر تست چشم ندوز كه اين كار براى تو بهتر است و تو در قسمت خدا براى خود قانع‌تر مىمانى و بهتر از آن است كه از پروردگارت فزونى خواهى و بدان كه كار هميشگى اندك توأم با يقين از كار بسيار بدون يقين ، نزد خدا برتر است .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nو بدان كه هيچ پاكدامنى مفيدتر از اجتناب از گناهان و خوددارى از آزار مؤمنين و غيبت آنها ، نيست و هيچ زندگى گواراتر از اخلاق خوش نيست و هيچ مالى سودمندتر از خرسندى به اندكى كه كافى باشد ، نيست و جهلى زيانبارتر از خودپسندى نيست .\r\nو به دوستانش مىفرمود : وقتى نماز صبح بجاى آورديد و نماز خود را بپايان برديد به دنبال روزى رويد و حلال بطلبيد كه خداوند روزىتان خواهد داد و در اين راه كمكتان خواهد كرد .\r\nو زيد الشحام از ايشان روايت كرده كه فرمود : به هر كسى از اطرافيانت مىرسى كه اطاعتم مىكند ، سلام مرا به او برسان شما را به تقواى خداوند عز و جل و پاكدامنى در دين خود و كسب دانش و راستى گفتار و اداى امانت و درازى سجود و حسن همنشينى سفارش مىكنم كه رسول خدا ، به اينها سفارشمان كرده است . و امانتى را كه به شما واگذار شده به صاحب آن چه خوب باشد و چه بد و نابكار ، بازپس گردانيد كه رسول خدا فرمانش اين بود كه نخ و سوزن را نيز بايد بازپس داد . با خويشان خود رفت و آمد كنيد و بر جنازه‌هايشان حضور يابيد و بيمارانشان را عيادت كنيد و حقوق آنها را ادا كنيد و اگر كسى از شما در دين خود پاكدامن بود و راست گفتار و امانت‌دارى بود و با مردم خوشرفتارى كرد و گفته شود كه او شيعهء جعفرى است اين مرا شاد مىكند و از او ، بر من سرور وارد مىشود . و هر كس كه جز اين باشد ننگ و زشتىاش بر من وارد مىشود .\r\nو به يكى از دوستانش فرمود : اضافه غذايى را كه براى خاموش كردن خشم خداوند متعال ، به شكم گرسنه‌اى مىرسانيد ، دست كم نگيريد و بدان كه من از پدرم كه او از پدرانش از امير المؤمنين نقل كرده شنيده‌ام كه پيامبر ( ص ) روزى فرمود : آن كس كه سير باشد و همسايه‌اش گرسنه باشد به خدا و روز جزا ايمان نياورده است ؛ گفتيم : اى رسول خدا ما ( از فرط كم غذايى ) هلاك شديم ، فرمود : حتى از مازاد خرما و روز و لباسهاى كهنه خود هم كه شده خشم خدا را خاموش سازيد .\r\nاى عبد اللّه ! مبادا كه مؤمنى را بترسانى زيرا پدرم امام محمد باقر ( ع ) از پدرش از جدش على بن ابى طالب ( ع ) حديثم گفته كه او مىفرمود : هر كس در صدد برآمد تا با نگاه كردن به مؤمنى ، او را بترساند در آن روز كه پناهى جز خدا ندارد خداوند او را مىترساند و در آتش دوزخ محشورش مىگرداند .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nو به حفص بن غياث فرمود : اگر فكر مىكنيد شناخته نمىشويد كار خود را بكنيد و كارى به اين نداشته باشيد كه مردم از شما ستايش به عمل نياورند و هرگاه نزد خدا ستايش شده باشى بيمى از اينكه نزد مردم مورد نكوهش واقع شوى ، نداشته باش و اگر مىتوانى از خانه بيرون نيايى ، بيرون مشو كه اگر بيرون شدى بر تست كه غيبت نكنى و دروغ نگويى و حسادت نورزى و ريا كارى نداشته باشى و چاپلوسى نكنى .\r\nو سفيان ثورى به آن حضرت گفت : مرا پندى ده اى فرزند رسول خدا . فرمود :\r\nاى سفيان ! اگر آنچه خوش داشتى به تو رسيد الحمد للّه بسيار گوى و اگر آنچه ناخوش داشتى به تو رسيد لا حول و لا قوة الا باللّه بسيار گو و اگر در روزىات تأخير شد استغفار بسيار بطلب . اى سفيان ، دروغگو ، جوانمرد نمىشود و پريشان حال را ياورى نمىماند و حسود ، آسايش نمىبيند و بد اخلاق را پشتيبانى نيست . سپس گفت : بازهم برايم بگو اى فرزند رسول خدا . فرمود : اى سفيان ، به خدا اعتماد كن تا مؤمن باشى و به آنچه خدا داده رضا باش تا توانگر باشى و با همسايه خوشرفتارى كن تا مسلمان باشى و با نابكار همنشينى مكن كه نابكاريت مىآموزد و در كارهاى خود با كسانى كه از خدا مىترسند ، مشورت كن .\r\nسپس گفت : بازهم مرا پند ده اى فرزند رسول خدا . فرمود : اى سفيان ! هر كس عزت و آبروى بىطايفه و غناى بدون ثروت و هيبت بىقدرت خواسته باشد بايد كه از خوارى معصيت خدا به عزت طاعت او درآيد و اگر خداوند نعمتى بر تو ارزانى داشت و خواستى نعمت پايدار و مداوم باشد سپاس و شكر فراوان بر آن كن كه خداوند عز و جل فرمود : لئن شكرتم لأزيدنكم . و اگر روزيت به تأخير افتاد از خداى استغفار و آمرزش بسيار طلب كه خداوند در قرآنش مىفرمايد :\r\n   اسْتَغْفِرُوا رَبَّكُمْ إِنَّهُ كانَ غَفَّاراً يُرْسِلِ السَّماءَ عَلَيْكُمْ مِدْراراً وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً    .\r\nو در سفارشى به عبد اللّه بن جندب ، فرموده : اى فرزند جندب آن كس كه به كار خود تكيه دارد هلاك مىگردد و آن كس كه در عين اطمينان به رحمت الهى ، نسبت به انجام گناه ، بىباكى نشان مىدهد ، نجات نمىيابد . عبد اللّه بن جندب گفت : پس چه كسى نجات پيدا مىكند اى فرزند رسول خدا ؟ فرمود : آنها كه در بيم و اميدند تو گويى دلهايشان در چنگال پرنده‌اى است كه شوق ثواب دارد و بيم عقاب . واى بر آنها كه نماز را دست كم مىگيرند كه در خلوت بخواب مىروند و گاه بگاه خداى را\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبه استهزا مىگيرند اينان كسانى هستند كه در آخرت چيزى نمىبينند و روز قيامت خداوند با آنها سخن نمىگويد و عذابى دردناك در انتظارشان است .\r\nاى فرزند جندب ! براى خدا عشق بورز و براى خدا خشم گير ، در توانمندى غره مشو و در مستمندى بىتابى نكن و تندخو مباش كه مردم نزديك شدن به ترا خوش نخواهند داشت و چندان سستى نيز نشان مده كه هر كس ترا شناخت تحقير مىكند و كسى را كه فرو دست تست مسخره مكن و در هر كارى ، با خبرگانش ، نزاع مكن و از نادانان ، حرف مشنو و با آنكه قطع رابطه‌ات كرده رفت و آمد كن و به آنكه محرومت ساخت بده و به كسى كه به تو بدى كرده نيكى كن و بر آن كس كه دشنامت داد سلام كن و با كسى كه دشمنىات ورزيده به انصاف رفتار كن و كسى را كه بر تو ستم روا داشته ببخش همانگونه كه دوست دارى بر تو ببخشايد . اى فرزند جندب ! در برابر ديدگان مردم به كسى صدقه مده تا ترا مورد ستايش و ارج قرار دهند كه اگر چنين كردى پاداش خود را گرفته‌اى ولى اگر چيزى با دست راست خود دادى دست چپت را از آن آگاه مكن چرا كه كسى كه در نهان برايش صدقه مىدهى ، آشكارا پاداشت مىدهد .\r\nو ديگر سفارشها و پندهايى كه به دوستانش داده و نمايانگر اخلاق اسلامى است كه اهل بيت ( ع ) بدان متصف هستند و امام ( ع ) سعى مىكرد طى سفارشها و راهنمائيهايش به دوستانش و ديگران ، با اخلاق و آداب و ارزشهاى و الا در كردار خود بيش از گفتار اسلام را تجسم بخشند و از جمله مبلغان ساكت آن باشند .\r\nو در حلية الاولياء به نقل يكى از راويان آمده كه گفته است : بر امام جعفر بن محمد وارد شدم فرزندش موسى نيز كه وصى وى بشمار مىرفت ، در كنارش بود آنچه هنوز به خاطرم مانده اينكه آن حضرت فرمود : فرزندم سفارش مرا بپذير و سخنم را به خاطر بسپار كه اگر آن را به خاطر سپردى زندگى سعادتمندانه خواهى داشت و نيك نام مىميرى . فرزندم ! هر كس به قسمت خدا خشنود بود بىنياز گرديد و هر كس چشم به آنچه نزد ديگران است دوخت تنگدست مىميرد . و هر كس از آنچه خدا به وى داده راضى نباشد در قضاى الهى ترديد روا داشته است و هر كس لغزش خود را كوچك شمارد لغزش ديگران را بزرگ مىبيند و هر كس لغزش ديگران را خوار شمارد لغزشهاى خود را بزرگ مىشمارد . فرزندم ! هر كس پرده از كار ديگران برگيرد ناديدنيهاى خانه‌اش ، برملا گردد و هر كس شمشير نابكارى بدست گيرد خود نيز كشته مىشود و هر كس\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nچاهى براى ديگران كند خودش در آن مىافتد و هر كس وارد جاهاى شك برانگيز شود ، متهم مىگردد . فرزندم از خوار شمردن مردان برحذر باش كه خوار مىگردى و سخن حق را به سود تو يا به زيانت باشد بر زبان آر ، كتاب خدا را تلاوت كن ، در سلام گفتن پيش قدم باش ، به نيكيها امر و از زشتيها ، نهى كن . با كسى كه قطع رابطه‌ات كرده رابطه برقرار كن و به آن كس كه از تو چيزى خواست اجابتش كن . زنهار كه متعرض عيبهاى مردم نگردى كه چنين كسى انگشت‌نما مىشود و اگر در پى جود و كرم برآمدى ، معدن آن را درياب كه كرم و سخا را نيز معدنهايى است و معدنها ، رشته‌هايى دارند و هر رشته شاخه‌هايى و هر شاخه ميوه‌هايى دارد .\r\nفرزندم اگر به ديدار كسى مىروى تنها نيكان و نه نابكاران را زيارت كن كه نابكاران ، سنگهايى هستند كه آبى از ميان آنها برنمىآيد و درختانى هستند كه برگشان سبز نمىشود و زمينىاند كه بوته‌اى نمىروياند و از امام رضا ( ع ) آمده كه فرمود :\r\nپدرم تا لحظه مرگ ، اين سفارش را آويزهء گوش خود قرار داد .\r\nو آنچنان كه در روايت كلينى در كافى آمده فرمود : احتكار كردن در زمان فراخى چهل روز و در زمان سختى و رنج سه روز ( جايز ) است در فراخ‌سالى اگر مدت احتكار از چهل روز تجاوز كرد صاحبش ملعون است و در تنگ سالى نيز اگر از سه روز بيشتر شد ، ملعون است .\r\nو در مواقعى كه مردم نيازمند بودند و به سختى زندگى مىگذراندند به خدمتكار خود مىفرمود : برايمان جو بخر و با غذايمان مخلوط كن كه من خوش ندارم درحالىكه مردم غذاى نامرغوب مىخورند ، ما غذاى خوب بخوريم .\r\nو ابو جعفر فزارى از ايشان روايت مىكند كه بردهء خود به نام مصادف را فرا خواند و هزار دينار به وى داد تا با آن تجارت كند و به او فرمود : آماده عزيمت به مصر شو كه نان‌خورهاى من زياد شده‌اند . مىگويد كالاهايى براى خود خريد و همراه بازرگانان عازم مصر شد در راه به كاروان بازرگانانى كه از مصر بيرون آمده بودند برخوردند و از ايشان دربارهء وضع كالاهايى كه با خود دارند در مدينه پرسيد ، گفتند :\r\nكالاهاى عمومى است و مورد نياز همهء مردم . به اطلاعشان رساندند كه در مصر چيزى از اين كالاها يافت نمىشود . بنابراين بازرگانان مدينه هم قسم شدند تا به كمتر از 100 درصد سود ( يعنى هر دينار به يك دينار ) نفروشند . و تجارت خود را نيز با همين سود فروختند و به مدينه بازگشتند . مصادف نزد امام صادق ( ع ) رفت و با خود دو كيسه هر\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nكدام حاوى هزار دينار ، داشت و به ايشان گفت : فدايت گردم اين اصل سرمايه و اين يك سود آن است . امام به او فرمود : اين سود زياد است چگونه كالاهايى را كه خريده بودى فروختى كه چنين سودى بدست آوردى ؟ او نيز به نياز آن ديار به اين كالاها و چگونگى همپيمانى با بازرگانان ديگر در اين خصوص كه جز با سود 100 درصد نفروشند ، براى حضرت گفت . حضرت فرمود : پناه بر خدا شما همپيمان مىشويد كه كالاهايى را به كمتر از سود 100 درصد به مسلمانان نفروشيد . آنگاه سرمايه را گرفت و فرمود : اين مال ماست و سود را به وى پس داد و فرمود : اى مصادف ، شمشير برگرفتن و نبرد كردن آسانتر از طلب روزى حلال است .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nاز سخنان نغز و حكمت‌آميز آن حضرت\r\nاگر نويسنده‌اى بخواهد تمامى تاريخ زندگى امام صادق ( ع ) را از همهء جنبه‌ها ، مورد بررسى قرار دهد در هر جنبه نمىتواند چيزى كمتر از يك كتاب مستقل ، عرضه كند ولى از آنجا كه چنين كارى ، فرصتى مىطلبد كه بنده ندارم و نياز به تلاش و پژوهشى دارد كه از توان من ، بيرون است بنا به ( آب دريا را اگر نتوان كشيد هم به قدر تشنگى بايد چشيد ) تنها به نمونه‌هايى از آن بسنده كردم و در اين فصل گزيده‌اى از سخنان نغز و پندآميز آن امام را در موضوعهاى مختلف ، عرضه خواهم كرد .\r\nاز ايشان نقل است كه فرمود : برترين پادشاهان ، داراى سه خصلتند : مهربانى ، سخاوت و عدالت و بر آنهاست كه در سه مورد سهل انگارى نكنند حفظ و نگهبانى مرزها ، دلجويى از ستمديدگان و انتخاب صالحان بر كارهاى آنها . و فرمود : در سه مورد است كه آدمى از آنها بىنياز نيست : مشورت با دلسوز ، مدارا با حسود و دوستى با مردم . و فرمود : از سه گروه مردم برحذر باش : خائن ، پذيرندهء ستم و سخن چين زيرا كسى از خيانت خود سخن گويد به تو نيز خيانت مىكند و كسى كه ستم‌پذير باشد بر تو نيز ستم روا خواهد داشت و كسى كه نزد تو سخن‌چينى كند ، عليه تو نيز چنين مىكند .\r\nو سه چيز است كه هر كس بدانها پايبند بود در دنيا به آرزويش مىرسد هر كس به ريسمان خدا آويخت و به قضاى الهى رضا داد و به خدا گمان نيك برد . و فرمود :\r\nعابدترين مردم كسى است كه واجبات را بجاى آورد و پارساترين مردم كسى است كه ترك حرام گويد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nهر پيشه‌ورى براى كسب روزى ناگزير به سه خصلت نياز دارد : اينكه در كار خود مهارت داشته باشد و امانت‌دار باشد و با ارباب رجوع خود خوشرفتارى كند .\r\nاگر خويشاوندان در سه چيز توافق نداشته باشند مورد سرزنش قرار مىگيرند و دشمنان شماتتشان مىكنند و آن سه چيز عبارت است از : ترك حسادت ميان خود تا اينكه دچار جنددستگى نشوند و با هم رفت و آمد كنند تا مهر و محبتشان نسبت به يكديگر برقرار باشد و با هم همكارى داشته باشند تا عزت يابند .\r\nمردى به ايشان گفت : من دنيا را دوست دارم . حضرت به او فرمود : تا با آن چه كنى ؟ گفت : همسر گزينم و به حج روم و خرج اهل و عيالم كنم و برادرانم را دريابم امام به او فرمود : اين مربوط به دنيا نيست بلكه متعلق به آخرت است .\r\nسه گروهند كه جز نيكى نبينند ، آنها كه خاموشند و آنها كه از شر ، اجتناب مىورزند و كسانى كه بسيار ياد خدا مىكنند . و تواضع و فروتنى بالاترين دورانديشيهاست .\r\nيكى از حاضران از ايشان پرسيد تواضع چيست ؟ فرمود : اينكه با فروتر از خود نشست و برخاست كنى و هر كه را ديدى سلام گويى و رياكارى را به كنارى بگذارى هر چند محق باشى .\r\nو به مفضل بن عمر فرمود : ترا به شش خصلت سفارش مىكنم و مىخواهم كه به شيعيانم نيز برسانى : اداى امانت به هر كس كه ترا امين دانست . و آنچه را كه براى خود دوست بدارى براى برادرت نيز دوست داشته باشى و بدان كه همهء كارها را عاقبتى است و از فرجام آنها برحذر باش و در همهء كارها امور پيش‌بينى نشده‌اى است و بايد كه همواره مراقب باشى و در جايى كه بازگشتش ناهموار است از بالا - رفتن از كوه برحذر باشد و هر وقت چيزى در درست ندارى ، به برادرت وعده‌اى مده .\r\nمردى همواره ملازمت امام مىكرد و با ايشان رفت و آمد داشت كه به يكباره قطع رابطه كرد و هنگامى كه درباره‌اش پرسيد يكى از كسانى كه حاضر بود به ايشان گفت : او فردى عامى است و قصد تحقيرش را داشت . امام ( ع ) فرمود : تبار هر كس عقل او و نسبش دين او و بزرگىاش تقواى اوست و همهء مردم در آفرينش برابرند .\r\nو در برخى روايات آمده كه عبد العزيز قزاز معتقد به خدايى اهل بيت بود ، روزى بر امام صادق وارد شد . امام به او فرمود : اى عبد العزيز براى من آبى بياور تا وضو سازم ، عبد العزيز مىگويد : اين كار را كردم و وقتى آن حضرت به درون رفتند ، پيش خود گفتم : اين همان كسى است كه درباره‌اش آن سخنها گفته‌ام . و هنگامى كه بيرون\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nآمدند فرمودند : اى عبد العزيز ! بر هر بناى بيش از طاقت آن چيزى منه ما همه بندگان آفريده شده‌ايم . و ايشان ( ع ) مىفرمايند : از ستم بپرهيزيد كه نفرين ستمديده به آسمان مىرسد . و آن كس كه به كار مسلمانان توجه ندارد هرگز مسلمان نيست و پيامبر خدا مىفرمود : هر كه شبش را به صبح آورد و در انديشهء كار مسلمانان نباشد مسلمان نيست و هر كس صداى مردى را شنيد كه فرياد مسلمانان برمىآورد و پاسخش ندهد مسلمان نيست .\r\nو فرمود : مؤمن كسى است كه روزيش حلال و اخلاقش خوش و درونش نيكو باشد و اضافهء دارايىاش را انفاق كند و از زياده‌گويى بپرهيزد و مردم از شرّش در امان باشند و با مردم ، بيش از خود انصاف روا دارد .\r\nاز دشمنى و عداوت بپرهيزيد كه دل را سرگرم مىكند و نفاق به دنبال دارد و هر كس ، عداوت بكارد آنچه كاشته برداشت مىكند ، هر كس نتواند خشم خود را كنترل كند عقل خود را نيز نمىتواند كنترل كند .\r\nهر كس با سفيهان ، سفيهى كند به برخورد سفيهانهء آن يك نسبت به خود تن داده كه همان برخورد را با او داشته است و هر كس از ظلم ظالمى دفاع كرد خداوند كسى را كه بر او ظلم كند بر وى مسلط مىدارد و دعايش را مستجاب نمىسازد و براى ستم‌پذيريش ، پاداشى قائل نمىشود و هر كس دست از مردم شست با اين كار تنها يك دست شسته ولى دستان زيادى از وى شسته مىشود .\r\nفقها ، معتمدان انبيا هستند هرگاه فقهايى را ديديد كه به سلاطين روى خوش نشان مىدهند ، در دين خود به آنها ترديد روا داريد .\r\nو فرمود : سه كس عيش آدمى را مكدر مىسازند سلطان ستمگر ، همسايهء بد و زن هرزه ، و سه چيز است كه جهان بدون آنها ، اصلاح نپذيرند ، امنيت ، عدالت و - فراخ‌سالى .\r\nو سه چيز است كه لازم است همه كس از آن اجتناب ورزد : دوستى با بدان ، همصحبتى با زنان و همنشينى با اهل بدعت .\r\nو هر كس سه چيز نصيبش گرديد به ثروت بزرگ دست يافته : قناعت به آنچه به وى داده شده و قطع اميد از آنچه در دست مردم است و ترك كنجكاوى .\r\nو به يكى از دوستانش فرمود : با احمق مشورت نكن ، از دروغگو يارى مخواه و به محبت پادشاه اعتماد مكن . چرا كه دروغگو ، دور را براى تو نزديك و نزديك را\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nدور مىسازد و احمق تمام تلاشش را براى تو مىكند ولى به آنچه تو مىخواهى نمىرسد و پادشاهان به آنچه موجب ناكامىات مىگردد پيوند نزديكترى دارند و با آنچه موجب گسستن تو مىشوند ارتباط نزديكترى دارند . و مردم هر شهرى از سه چيز بىنياز نيستند : فقيهى دانشمند و پاكدامن و فرماندارى نيكوكار و مطاع و پزشكى حاذق و مورد اعتماد كه اگر اينها را نداشتند ، بايد در شمار مردم تودهء طبقه پايين جامعه‌شان پنداشت .\r\nو فرمود : وقتى زمانه ، زمانهء ستم باشد و مردم ، خيانت پيشه ، اطمينان كردن به هر كس از ناتوانى است و اگر خواسته باشى به درستى ادعاى برادرت ( دوستت ) اطمينان حاصل كنى او را بخشم آور اگر همچنان در دوستىات پابرجا ماند بدان كه برادر تست و در غير اين صورت ، نيست .\r\nو فرمود : از خدا آنچنان بترس كه گويى او را مىبينى و اگر چه او را نبينى او ترا مىبيند و اگر گمان برى كه او ترا نمىبيند كفر ورزيده‌اى و اگر بدانى كه ترا مىبيند و با اين حال آشكارا به معصيت پرداختى ، او را بيش از هر كس ، ناظر خود قرار داده‌اى .\r\nسه كس در روز قيامت به خدا نزديكترند : مردى كه قدرتش در حال خشم باعث نمىشود به پايين دست خود و فروتر خود زور بگويد و مردى كه ميان دو تن راه رود ولى با يكى از آنها عليه ديگرى ، دست به يكى نشود و مردى كه حق بگويد چه به سود خود باشد و چه عليه خود . و با سه تن بايد مهربانى كرد : ثروتمندى كه فقير شده باشد و عزيزى كه خوار شده باشد و دانشمندى كه مورد مسخرهء نادانان قرار گرفته باشد و اگر خداوند خير مردمى را بخواهد سلطانى مهربان و وزير عادل بر آنها مىگمارد .\r\nو مىفرمود : به خدا سوگند كه حب جاه و مال براى دين مسلمان از زيان دو گرگ درنده‌اى كه بر گلهء بىچوپانى يورش برند ، زيانبارتر است . و مىفرمود : نبايد به خيانت‌كارى كه قبلا او را آزموده‌اى ، اعتماد كنى و نيز نبايد بر كسى كه مورد اعتماد و امانت قرار داده‌اى ، تهمت روا دارى و آدم خسته دل را دوستى نمىماند و حسود را ثروتى نمىماند و از ميان دوستانم كسى را بيشتر دوست دارم كه عيبهايم را بازگويد . و محكمترين پيوندهاى ايمان در آن است كه در راه خدا دوست بدارى ، براى خدا خشم گيرى ، در راه خدا بدهى و در راه خدا ، خوددارى كنى و تا هنگامى كه مىتوانى خوش بين باشى هرگز به سخن برادرت ، گمان بد مبر .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nو به يكى از شيعيانش فرمود : برادرت براى چه از تو شكايت مىكند . گفت :\r\nشكايت از اين دارد كه چرا اينهمه در گرفتن حق خود از وى ، اصرار دارم . امام خشمگين نشست و فرمود : مثل اينكه فكر مىكنى وقتى در گرفتن حق خود اينهمه پافشاريش مىكنى به او توهين روا نداشته‌اى . به گمانم داستانى را كه خداوند دربارهء مردمى كه بيم بد حسابى داشتند مىگويد اين گونه تعبير مىكنى كه آنها بيم آن داشتند كه خداوند بر آنها ستم روا دارد خير چنين نيست آنها از حساب پس دادن مىترسيدند لذا خداوند آن را بد حسابى ناميد و هر كس از برادرش حساب پس گيرد به او توهين كرده است . و بسيارى از اين پندها و سخنان نغز كه بر ياران خود و ديگران بازمىگفت تا درونشان را از زشتيها و پلشتيها بزدايد و به نيكى ، حق و قيام عليه ستم و ستمكاران ، سوق دهد .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nفرزندان امام صادق ( ع ) و وفات آن حضرت\r\nامام صادق ( ع ) ده فرزند ، هفت پسر و سه دختر بجاى گذارد ، تعداد فرزندان آن امام را يازده نيز ذكر كرده‌اند كه هفت تا پسر و چهار تا دختر بوده‌اند و به ترتيب عبارتند از : امام موسى بن جعفر ، محمد كه بنا به زيبايى و جمالى كه داشت به ديباج معروف بود و اسحاق كه با ديباج از يك مادر بود ، على كه اين يك در مكه در دورهء مأمون عليه عباسيها قيام كرد و مأمون او را دستگير كرد و مورد بخشش قرار داد و به خراسانش برد و تا سال 203 كه وفات يافت نزد او بود و پس از مرگ مأمون جنازه‌اش را بر دوش گرفت كه به او گفتند : امير المؤمنين بهتر نيست كه شما بر او نماز بگزاريد و بازگرديد چون خسته شده‌ايد . گفت : اين خويشاوندى است كه دويست سال است پيوندش قطع شده بود و اينك امروز آن را وصل كرديم .\r\nو در روايت واقدى آمده كه مردم حجاز و شهامة با وى بيعت كرده بودند و سپس كارش دشوار شد و معتصم در يكى از نبردها ، او را به اسارت گرفت و نزد مأمون فرستاد كه او نيز با وى خوشرفتارى كرد ، او بسيار عبادت مىكرد و يك روز در ميان روزه مىگرفت و هرگز نشد كه با لباسى بيرون رود و در بازگشت آن را همچنان در بر داشته باشد .\r\nاز ديگر فرزندان امام ، اسماعيل اعرج است كه فرقهء اسماعيلية با تمام فرقه‌هايش به او منسوبند او بنا به تصريح بيشتر روايات ، به هنگام حيات پدر ، فوت كرد ، و عبد اللّه و عباس و ام فروة و اسماء و فاطمهء صغرى ( گفته مىشود نام ام فروة اسما هست و ام فروه كنيه اوست ) و فاطمهء كبرى . مفيد بر آن است كه مادر اسماعيل و عبد اللّه و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nام فروة ، فاطمه دختر حسين بن على بن حسين بن على بن ابى طالب ( ع ) است و امام موسى و محمد ديباج و اسحاق هر سه از يك مادرند كه نامش حميدهء بربرية است و ديگر پسرانش از مادران مختلفى هستند و بزرگترين فرزندش عبد اللّه است كه كنيه‌اش را از او گرفته است و هم اوست كه بنا به عيبى كه در پاى خود داشت به افطح معروف بود و آن دسته از ياران امام صادق نيز كه قائل به امامت او پس از پدر هستند به همين عنوان شناخته مىشوند .\r\nآن حضرت پيش از وفات ، بنا بر تواتر روايات صحيح ، فرزندش موسى بن جعفر را به امامت منصوب كرد و يارانش را بدين امر فرا خواند ، وفات آن حضرت در شوال سال 148 يا در نيمهء رجب در سن شصت و هشت سالگى كه بيشتر هم گفته شده ، صورت گرفت .\r\nدر روايت كلينى به نقل از ابى ايوب جوزى آمده كه او گفته است : در نيمهء شب ابو جعفر منصور مرا فراخواند وقتى بر او وارد شدم بر يك صندلى نشسته بود و شمعى در اطراف او بود و نامه‌اى در دست داشت وقتى سلامش گفتم نامه را بسويم پراند و گريه كنان گفت : اين نامهء محمد بن سليمان كارگزار مدينه است كه طى آن به اطلاعم رسانده كه جعفر بن محمد وفات يافته است ، انا للّه و انا اليه راجعون و ديگر كجا مانند او يافت مىشود ؛ آنگاه گفت : بنويس ، پس از نوشتن صدر نامه به من گفت : بنويس كه چنانچه كسى را نزد من وصى خود قرار داده نزد من بياور تا گردنش را بزنم . پاسخ كارگزار مدينه اين بود كه ايشان پنج تن را وصى خود قرار داده‌اند : ابو جعفر منصور ، محمد بن سليمان ، عبد اللّه و موسى دو فرزند امام و حميدة . منصور گفت : اينان را نمىتوانم بكشم .\r\nو در مروج الذهب آمده كه آن حضرت به سال 148 ده سال گذشته از خلافت منصور ، وفات كردند و همراه پدر و جد و جدهء خود فاطمهء زهرا و عمويش امام حسن در بقيع به خاك سپرده شد و آنچنان كه مسعودى در مروج الذهب خود و ابن الجوزى در تذكره‌اش نقل مىكند بر سنگ قبر آنها ، اين عبارت نوشته شده است :\r\nبسم اللّه الرحمن الرحيم الحمد للّه مبيد الامم و محيى الرمم هذا قبر فاطمه بنت رسول اللّه ( ص ) سيدة نساء العالمين و قبر الحسن بن على و على بن الحسين بن على بن - ابى طالب و محمد بن على بن الحسين و جعفر بن محمد ( ص ) .\r\nو ابو هريرة عجلى به هنگامى كه جنازهء آن حضرت بر دوش تشييع كنندگان بود گفته است :\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n- مىگويم درحالىكه او را بر سر و شانهء خود ، حمل مىكنند .\r\n- آيا مىدانيد كه چه كسى را به خاك مىبريد از دنيا رفته‌اى كه از اوج بلندى ، به خاك سپرده مىشود .\r\n- فردا بر قبر او خاك مىريزند ولى بهتر كه بر سر خود خاك بريزند !\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nامام موسى كاظم ( ع )\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\nامام ابو الحسن موسى بن جعفر ، بزرگترين فرزند امام جعفر صادق ( ع ) نبود او سومين يا چهارمين فرزند ايشان بود . فرزند بزرگتر عبد اللّه الافطح بود كه كنيهء امام نيز از او گرفته شده بود . بيشتر روايات اشاره بدان دارند كه آن حضرت در هفتم صفر سال 128 هجرى در جايى به نام الابواء كه بين مكه و مدينه قرار دارد و قبر آمنه بنت وهب مادر پيامبر ( ص ) در آن واقع است ، به دنيا آمده است . امام صادق ( ع ) پس از تولد امام موسى بن جعفر ( ع ) ، سور داد و آنچنان كه در روايت البرقى در المحاسن آمده مدت سه روز به مردم ميهمانى داد مادر آن حضرت « اندلسى » يا « بربرى » بود كه حميده نام داشت و در سطح بالايى از تقوا و پارسايى و پاكدامنى بود . آن حضرت حدود بيست سال با پدر بود و حكومت امويها را كه ديگر در حال احتضار بود و نفسهاى آخر خود را مىكشيد درك كرد ، او آن وقت در سن كودكى بود و در اين سن و در سالهاى بعد شاهد انبوه علما و دانش طلبانى بود كه از هر سوى به مدينه هجوم مىآوردند و پير و جوان به محضر پدر گراميش براى كسب فيض ، جمع مىشدند و او ضمن استفاده از ايشان در علم و حديث ، دربارهء توحيد ، تشبيه ، قضا و قدر ، امامت و ديگر موضوعهايى كه در آن زمان مورد بحث بود و نظريات گوناگونى دربارهء آنها ابراز شده بود ، با ايشان ، مناظره مىكرد ، طى اين بيست سال ، او در كنار پدرش امام صادق ( ع ) بود و او فنون دانش و ريزه‌كاريهاى حكمت و منطق را به او مىآموخت و براى منصب امامتى كه در آيندهء نزديك به او سپرده مىشد ، آمادگى مىيافت بطورى كه در آغاز جوانى ، مورد اعجاب و ستايش علما قرار گرفت و در حل پيچيده‌ترين مسائل ، يد طولايى پيدا كرده بود .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nآنچه راويان دربارهء مناظره و گفتگويى كه او - درحالىكه هنوز سن كودكى را پشت سر نگذاشته بود - با پيشواى مذهب حنفى ابو حنيفه داشت و گواهى ابو حنيفه پس از پايان مناظره نسبت به صلاحيت او ، روايت كرده‌اند مؤيد همين مطلب است . به گمان من ( نويسنده ) ابو حنيفه نشسته بود و منتظر اجازهء امام جعفر صادق ( ع ) براى حضور بود ، امام موسى بن جعفر كه در آن هنگام در سن كودكى بود ، بر او وارد شد ابو حنيفه مىخواست با او صحبتى كرده و به شوخى پرداخته باشد لذا با طرح اولين سؤال خود به گفتگو با او پرداخت و هنگامى كه عمق و دقت پاسخ او را ديد تغيير عقيده داد و دومين سؤال را كه از جمله پيچيده‌ترين مسائل مورد بحث فقها و متكلمين آن روزگار در آن مطرح شده بود در ميان گذارد . راويان اين گفتگو را به شرح زير ، نقل كرده‌اند :\r\nدر تحف العقول حسن بن على بن شعبه و منابع ديگر آمده است كه ابو حنيفه مىگويد : در روزگار امامت امام جعفر صادق ( ع ) عازم حج شدم و وقتى وارد مدينه شدم به خانهء آن امام رفته در هشتى خانه منتظر اجازهء ورود از امام بودم كه كودكى بيرون آمد گفتم : اگر بيگانه‌اى بخواهد رفع حاجت كند كجا بايد برود ؟ نگاهى به من انداخت و گفت : در پس ديوارها مىرود و از چشم همسايه‌ها ، كنارهء رودخانه‌ها ، پاى درختان ميوه ، پنجرهء خانه‌ها و كوچه‌هاى در رو و مساجد دور مىشود و نه پشت به سوى قبله و نه رو به آن مىكند و پيراهنش را بالا مىكشد و آنگاه هركجا خواست كار خود را مىكند . ابو حنيفه در ادامه مىگويد : وقتى اين پاسخ را از او شنيدم به چشم ديگرى به او نگاه كردم و به نظرم بزرگتر جلوه كرد به او گفتم : فدايت شوم حال بگو لغزش از كيست ؟ در پاسخ نگاهى به من كرد و گفت : بنشين تا برايت بگويم من نيز نشستم و به او گوش فرا دادم . گفت : لغزش ناگزير يا از سوى بنده است و يا از سوى پروردگار و يا از سوى هر دوى آنها ، اگر از سوى خدا باشد كه او عادلتر و منصف‌تر از آن است كه بر بنده‌اش ستم روا دارد و او را در كارى كه نكرده ، بازخواست كند و اگر از خدا و بنده‌اش بود او در اين ميان ، قويتر است و قوى ، به رعايت انصاف و بخشش از بنده‌اش ، اولى و اگر از سوى بنده باشد كه چنين است گناه را او مرتكب شده و نهى از آن نيز متوجه اوست و اگر مورد بخشش قرار گرفت كه به لطف و بزرگيش بخشيده و اگر مجازات بيند گناه او و كوتاهى از او بوده است . راوى مىافزايد كه ابو حنيفه گفت : با آنچه كه از آن كودك شنيدم پاسخم را گرفتم و بىآنكه با امام صادق ( ع ) ملاقات كنم آنجا را ترك كردم و پيش خود گفتم : همگى از يك تبارند و خداوند شنونده و بسيار داناست .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nدر هر صورت ، پيش از آنكه امام سن كودكى را پشت سر گذارد حوادث و نبردهاى خونينى كه سالها ميان امويها و دشمنانشان كه به نام علويها قدم پيش گذارده بودند و جنايت امويها را عليه اهل بيت ، با مردم در ميان مىگذاردند نبردهايى كه همه جا را فرا گرفته بود بالاخره به دوران تازه‌اى منجر شد كه مسلمانان از آن استقبال كردند و گمانشان اين بود كه در سايهء حكومت تازه ، آزادى خود ، كرامتشان و حقوق غصب شده آنها از دهها سال بدين سو بازگردانده شود . ولى هنوز تنها ساليان اندكى از دوران تازه نگذشته بود كه سران آن منتظر نابودى كامل دشمنانشان بودند و تدارك تثبيت موقعيت خود را مىديدند و همين‌كه جاى پايشان محكم شد در سياست و برخوردهاى خود ، زشتترين نقشهايى را كه سران حكومت زوال يافته بويژه در ارتباط با علويها و شيعيانشان داشتند ، بازآفرينى كردند و منصور خليفه آنها چندين بار قصد جان امام صادق ( ع ) را كرد كه همچنان در بخشهاى گذشته و به هنگام صحبت از سيره آن امام مطرح كرديم خداوند سبحان او را از اين كار بازمىداشت . امام موسى بن جعفر بيست سال را با پدر بود كه حدود پنج سال از آن در زمان حكومت امويها و چهار سال و نيم در زمان خلافت عبد اللّه بن محمد بن على ملقب به سفاح ( خونريز ) و نه سال و چند ماه نيز در دورهء منصور دوانيقى بود كه در اين هنگام پدر گراميش رحلت فرمود و پس از پدر نيز مدت سى و پنج سال مدت امامت ايشان بود كه حدود ده سال از آن پس از وفات پدرش در زمان منصور بود و ده سال نيز در زمان فرزندش محمد ملقب به مهدى و در زمان فرزندش موسى الهادى مدت يك سال و برادرش هارون الرشيد حدود پانزده سال زندگى كردند كه در پايان اين مدت به وسيلهء سمى كه طبق آنچه ميان راويان مشهور است رئيس زندان او سندى بن شاهك در زندان هارون الرشيد به خورد آن حضرت داده بود در رجب سال 183 ، وفات يافت .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nتصريح به امامت آن حضرت\r\nعلاوه بر تصريحهايى كه به نقل از پيامبر دربارهء دوازده جانشين خود ميان راويان شهرت يافته و در برخى از آنها به نام و در برخى ديگر با برشمردن ويژگيهايى كه جز بر آنها ، مطابقت نمىكند از ايشان يادشده و ما در بخش اول اين كتاب از آنها ياد كرديم ، هر يك از امامان نيز در مورد جانشين خود تصريحهايى كرده و خواص ياران خود را به او ارجاع داده است .\r\nدر ارشاد مفيد آمده كه كسانى كه از بزرگان صحابه و نزديكان و معتمدانش از ميان فقهاى برجسته و صالح نص صريح امام جعفر صادق ( ع ) دربارهء امامت فرزندش موسى را روايت كرده‌اند عبارتند از فضل بن عمر و معاذ بن كثير و عبد الرحمن بن الحجاج و فيض بن مختار و يعقوب سراج و سليمان بن خالد و صفوان الجمال و ديگر صحابه .\r\nهمچنانكه از دو برادر آن حضرت يعنى اسحاق و على فرزندان امام صادق ( ع ) كه به تعبير مفيد در ارشادش در مورد فضل و پاكدامنى ايشان هيچ دو نفرى با هم اختلافى نداشتند روايت كرده است .\r\nو در ادامه مىگويد : موسى الصيقل به نقل از مفضل بن عمر روايت كرده كه او گفته است : نزد امام جعفر صادق ( ع ) بودم كه ابو ابراهيم كه كودكى بود وارد شد امام صادق ( ع ) به من فرمود : سفارشهاى وى را بپذيريد و به آن دسته از دوستانت كه به آنها اعتماد دارى فرمانش را منتقل كن .\r\nو در روايت شبيب به نقل از معاذ بن كثير آمده كه گفته است : به امام جعفر صادق ( ع ) عرض كردم از خداوندى كه به پدرت فرزندى چون ترا عطا كرد مىخواهم\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nكه پيش از مرگ ، به تو نيز فرزندى با همان منزلت عطا كند . فرمود : اين كار را كرده است . عرض كردم : فدايت شوم او كيست ؟ به عبد صالح اشاره كرد كه خوابيده بود و فرمود همين كه خوابيده است و در آن روز هنوز كودك بود .\r\nعبد الرحمن بن الحجاج نيز كه بر امام صادق ( ع ) وارد شد و ايشان در حالى كه فرزندش موسى را كنار خود داشت به دعا مىپرداخت . به حضرت گفت : فدايت شوم مىدانم كه ديگر دستم به تو نخواهد رسيد و از خدمتت محروم خواهم شد حال بفرماييد كه پس از شما چه كسى عهده‌دار امر ( امامت ) است ؟ فرمود : اى عبد الرحمن ، ( فرزندم ) موسى آماده انجام اين مهم شده و توانايى آن را يافته است . عرض كردم :\r\nاز اين پس ديگر نيازى نخواهم داشت .\r\nو در روايت ابن جازم آمده كه او به امام جعفر صادق گفت : چنانچه شما بالاخره دعوت حق را لبيك گفتيد پس از شما به چه كسى بايد مراجعه كرد ؟ امام فرمود : اگر چنين شد اين در ميان شماست و با دست بر شانهء راست ابو الحسن ( امام موسى ( ع ) زد .\r\nو محمد بن الوليد به نقل از على بن جعفر ( فرزند امام صادق ( ع ) روايت كرده كه فرمود : از پدرم امام جعفر صادق ( ع ) شنيدم كه به گروهى از ياران و نزديكانش مىفرمود : فرزندم موسى را امام خود بدانيد كه او برترين فرزندان من است و پس از من جانشينم مىشود و جايم را مىگيرد و بر تمامى خلق ، پس از من حجت خواهد بود .\r\nو ديگر روايات بسيارى كه امام صادق ( ع ) به صراحت از امامت آن حضرت پس از خود سخن گفته و غالب آنها به همين شيوه‌اى است كه به طور ضمنى بيان شده و امام از بيم سران حاكمى كه بويژه و آنگونه كه برخوردهاى منصور با وى و كنجكاوى او در شناختن جانشين آن حضرت پس از شنيدن خبر وفات ايشان تأكيد دارد در سالهاى آخر زندگى آن حضرت به شدت او را مورد مراقبت و كنترل قرار داده بودند ، گاه از بيان صريح اين مطلب ، امتناع مىفرمودند . در اين راستا ، منصور بلافاصله پس از رسيدن خبر وفات ايشان به كارگزارش در مدينه محمد بن سليمان نوشت كه اگر آن حضرت كسى را به نام به عنوان جانشين خود معين كرده نزد خود فرا خوان و گردنش را بزن .\r\nپاسخ كارگزار چنين بود : ايشان پنج تن را پس از خود سفارش كردند : ابو جعفر منصور ، محمد بن سليمان ، دو فرزندش عبد اللّه و موسى و همسرش حميدة . كه آنگونه كه در روايت كلينى به نقل از ابو ايوب جوزى آمده گفت : اگر چنين است نمىتوانم اينان را بكشم . به نظر مىرسد كه امام از اين جهت اين پنج نفر را به عنوان وصى خود قرار داد\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nكه از دشوارى اوضاع باخبر بود و بر جانشين خود از اين نابكاران بيم داشت لذا وصيتش را بدين گونه تنظيم كرد و ياران نزديكش را در جريان جانشين شرعى خويش قرار داد و ايشان را به رازدارى حتى در برابر عموم شيعيان سفارش كرد تا اينكه اوضاع مناسب براى اين كار فراهم آيد .\r\nامام موسى بن جعفر ( ع ) در اين جو سرشار از خطر ، خود و شيعيان خاصش ، به استقبال خلافت خود شد و جاسوسان منصور همه جا مراقب آنها بودند و نفسهايشان را نيز مىشمردند . ديگر شيعيان مانده بودند سرگردان و نمىدانستند به چه كسى مراجعه كنند چه بسا مراجعه ايشان به عبد اللّه افطح و اسماعيل مستقيما از اين ناشى مىشد كه امام صادق در برابر عموم شيعيان خود ، جانشين شرعى خود را اعلام ننمود و امام موسى بن جعفر ( ع ) را از ترس منصور و كارگزارانش ، جز به تعداد محدودى از ياران نزديكش ، معرفى نكرد ، در اين ارتباط در روايت هشام بن سالم اشاره به همين نكته دارد و در آن آمده است : من و محمد بن النعمان ( صاحب الطاق ) پس از وفات امام صادق ( ع ) در مدينه بوديم . مردم به گرد عبد اللّه بن جعفر جمع شده و گمان مىكردند كه پس از پدر ، او جانشين ايشان است درحالىكه مردم نزد او بودند بر وى وارد شديم و دربارهء زكات پرسيديم كه چه مقدار بايد باشد . گفت : در دويست درهم پنج درهم . به او گفتيم :\r\nو درصد درهم چقدر ؟ گفت : دو درهم و نيم . گفتيم : به خدا سوگند اين چيزى است كه مرجئه ( ياران معاويه و طرفداران حكومت آل ابو سفيان كه معتقد بودند ارتكاب گناه به ايمان زيانى نمىرساند و دربارهء امام نظرشان اينست كه چون كسى به امامت مسلمانان انتخاب شد بايد هر چه گفت پذيرفت - م ) بدان معتقدند . گفت : به خدا سوگند كه نمىدانم مرجئه چه مىگويند .\r\nو ادامه مىدهد كه : ما سرگردان و حيران از حضورش بيرون شديم و نمىدانستيم به كجا بايد برويم و به چه كسى بايد روى آوريم در همين حال مردى سالخورده كه او را نمىشناختم با دست مرا به خود فرا خواند . من ترسيدم كه مبادا از جاسوسان ابو جعفر منصور باشد ، منصور در مدينه جاسوسان بسيارى داشت كه مراقب بودند مردم پس از وفات امام صادق ( ع ) به چه كسى روى مىآورند تا او را نزد وى برده گردن زنند .\r\nترسيدم كه مبادا اين نيز يكى از آنها باشد به دوستم گفتم : تو از اينجا دور شو كه من بر تو و بر خود مىترسم ولى او جز من كسى را نمىخواهد . دوستم از آنجا دور شد و من كه مىدانستم نمىتوانم از دستش رهايى يابم به دنبالش به راه افتادم هر قدم كه در پى\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nاو برمىداشتم فكر مىكردم قدم به سوى مرگ برمىدارم تا اينكه مرا به در خانه امام موسى ( ع ) رساند آنگاه مرا ترك كرد و رفت نوكر امام كه آنجا بود به من گفت : خدايت رحمتت كند داخل شو . داخل شدم و با آن امام روبرو شدم كه بىمقدمه به من فرمود :\r\nنزد من آى و نه نزد مرجئه يا قدريه يا معتزله و يا زيديه . عرض كردم : فدايت شوم پدرت رخت از اين دنيا بست ، فرمود : آرى . عرض كردم : ايشان فوت كردند ، فرمود :\r\nآرى ، عرض كردم : فدايت شوم پس از ايشان به چه كسى بايد مراجعه كنيم ؟ فرمود :\r\nخداوند ترا به آنجايى كه بايد ( مراجعه كنى ) رهنمون شده . عرض كردم : فدايت شوم برادرت عبد اللّه بر آن است كه او پس از پدر امام مىباشد . فرمود : برادرم عبد اللّه مىخواهد كه خداى پرستيده نشود . گفتم : فدايت شوم پس از پدرت ، امام كيست ؟\r\nفرمود : اگر خدا بخواهد كه هدايت يا بى ، هدايت يافته‌اى . گفتم : فدايت شوم پس آن كس ، تويى . فرمود : من اين را نمىگويم .\r\nپيش خود گفتم سؤال خود را درست بيان نكردم ؛ به ايشان گفتم : افتخار امامت يافته‌اى ؟ فرمود : خير . در اين هنگام هيبت و ابهتى از ايشان در من افتاد كه جز خداى از آن آگاه نيست سپس به ايشان گفتم : فدايت شوم مىتوانم همانگونه كه از پدرت مىپرسيدم از تو نيز بپرسم ؟ فرمود : مىتوانى اين كار را بكنى ولى برملا نكن كه اگر چنين كنى برابر با بريده شدن سر است . سؤالم را كردم در برابر خود درياى بىكرانه‌اى يافتم سپس به ايشان عرض كردم : شيعيان پدرت سرگردانند اين موضوع را با ايشان در ميان بگذار و آنها را به خود فرا خوان زيرا از من كه تعهد گرفتى چيزى در اين باره نگويم . فرمود : هر كس را كه شايسته يافتى با او در ميان بگذار و از وى تعهد بگير تا اين امر را پنهان بدارد كه در غير اين صورت با بريده شدن سر برابر است و با دست اشاره به گلوى خود كرد .\r\nوقتى از نزد ايشان بيرون شدم ابو جعفر احول را ديدم به من گفت : چه نتيجه گرفتى ؟ گفتم : هدايت نصيبم شد و داستان را برايش بازگفتم . آنگاه به اتفاق به ابو زرارة و ابا بصير برخورديم آن دو نيز بر آن حضرت وارد شده و سخنش را شنيدند و از وى سؤال كردند و مطمئن شدند كه امام ، خود آن حضرت است . از آن پس هر كس بر آن حضرت وارد شد از اين امر اطمينان حاصل كرد مگر دارودستهء عمار ساباطى . امام بيش از پيش شناخته شد و مردم بيشترى به ايشان روى آوردند و على رغم كنترل شديدى كه منصور اعمال مىكرد به سوى وى روان شدند و در مشكلات و مسائل دينى خود به آن حضرت\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nرجوع كردند . منصور تلاش بسيارى مىكرد كه شيعه را پراكنده و سردرگم نگاه دارد و آنان را به برادرانش اسماعيل و عبد اللّه ، ارجاع دهد حال آنكه اسماعيل در زمان پدرش ، وفات يافته بود و آن حضرت با حضور محمد بن سليمان ( والى مدينه ) او را تشييع كرده بود و آنچنان كه در برخى روايات آمده امام صادق ( ع ) طى تشييع جنازه هرازگاهى و پس از چند قدمى كه تشييع كنندگان به دنبال نعش برمىداشتند قدم پيش مىگذاشتند و چهرهء خود را به مردم نشان مىدادند و با اين حال برخى از شيعه ، قائل به امامت او ( اسماعيل ) بودند و منصور و يارانش نيز اين امر را تشويق كردند و شايع كردند كه كارگزار بصره طى نامه‌اى به ايشان ، خبر از وجود وى ( اسماعيل ) در مدينه كرده و اينكه او بر بيمار مزمنى گذشته و برايش دعا كرده و بيمار نيز بر اثر دعاى او ، از بيماريش ، نجات يافته است .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nگوشه‌هايى از جوانمردى ، بردبارى و صفات برجستهء آن حضرت\r\nواصفان آن حضرت ، اتفاق نظر دارند كه ايشان ، عابدترين مردان زمانهء خود ، زاهدترين در دنيا ، فقيه‌ترين ، سخاوتمندترين و بزرگوارترين ايشان بوده و هرگاه دو سوم از شب مىگذشت نمازهاى نافله بجاى مىآورد و تا سپيده به نماز خواندن ، ادامه مىداد و هنگامى كه وقت نماز صبح فرا مىرسيد دوگانه بجاى مىآورد و شروع به دعا مىكرد و از ترس خدا ، آنچنان گريه مىكرد كه تمام محاسن ايشان به اشك آميخته مىشد و خيس مىگرديد و بيهوش مىشد و هرگاه قرآن مىخواند مردم به گردش جمع مىشدند و از صداى خوش او لذت مىبردند و گاهى نيز بر اثر خشوع و گريه ايشان به هنگام قرآن - خواندن ، به گريه مىافتادند مردم او را عبد صالح ( بندهء نيك ) لقب داده بودند و اين لقب ، بيش از هر لقب و كنيه‌اى ، بر او ماند .\r\nو در كتاب مطالب السؤال آمده است : آن حضرت صالح ، صابر ، امين و كاظم لقب يافته و به عبد صالح شناخته مىشد و كاظم نام گرفت زيرا او خشم خود فرو خورد و بر مصايبى كه بر وى رفت شكيبايى بخرج داد و در روايت ابن جوزى در تذكره‌اش آمده كه او بدين علت كاظم ( فرو خورندهء خشم ) ناميده مىشد چون هرگاه از كسى بدى مىديد اموالى كه نيازش را بر طرف سازد ، برايش مىفرستاد .\r\nو آنگونه كه روايت ابن جوزى در وصف آن حضرت به نقل از شقيق بلخى آمده كه مىگويد : به سال صد و چهل و نه هجرى به قصد حج بيرون شدم و به قادسيه رسيدم جوانى ديدم خوش صورت و سبزه‌گون كه لباسى پشمين در بر داشت و عبايى پوشيده\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبود و نعلينى به پا داشت و بر كنار از مردم به گوشه‌اى نشست . پيش خود گفتم اين جوان از صوفيان است و مىخواهد سربار مردم باشد به خدا كه مىروم و او را سرزنش مىكنم بنابراين به او نزديك شدم وقتى مرا ديد كه به سويش مىآيم گفت : اى شقيق از بسيارى از گمانها بپرهيزيد كه برخى از گمانها ، گناه است . پيش خود گفتم اين بندهء نيكى است كه از درونم خبر مىدهد بايد كه او را تعقيب كنم و از وى بخواهم تا همنشينم گردد كه در اين هنگام از من پنهان گرديد ، وقتى به « واقصة » رسيديم ديدم كه به نماز ايستاده و تمام اندامش به لرزه افتاده و اشك از گونه‌هايش روان است .\r\nپيش خود گفتم بايد نزد وى روم و از او پوزش بخواهم . نمازش را كوتاه كرد و گفت :\r\nاى شقيق من آن كس را كه توبه كرد و ايمان آورده و كار نيك انجام داده و هدايت يافته ، مىبخشايم . پيش خود گفتم : اين از مردان بسيار نيكى است كه تا حال دو بار از نهانم سخن گفته است . وقتى به « زيال » رسيديم ديدم كه بر سر چاهى ايستاده و در دست كوزهء چرمين كوچكى دارد و مىخواهد آن را آب كند كه كوزه در چاه افتاد در اين حال رو به آسمان كرد و گفت :\r\n- تو خداى منى هرگاه تشنهء آب گردم و قوت منى هرگاه كه به غذا نيازمند باشم .\r\nبه خدا سوگند كه ديدم در اين حال آب چاه آنچنان بالا آمد كه توانست كوزه را بگيرد و پر از آب كند و با آن وضو ساخت و چهار ركعت نماز خواند و آنگاه به طرف تودهء شن رفت و با دست از آن برمىداشت و به درون كوزه مىريخت از آن مىنوشيد .\r\nگفتم مرا از زيادى آنچه خداوند روزيت كرده و به تو ارزانى داشته خوراكى ده . گفت :\r\nاى شقيق نعمتهاى الهى همچنان به صورت نهان و آشكار بر ما روا مىشود و تو نيز به خداى خود ، خوشبين‌تر از اين باش ، آنگاه كوزهء چرمين را به من داد و من از آن نوشيدم و ديدم كه مخلوطى از آرد نرم و شكر است و به خدا سوگند تا آن هنگام هرگز لذيذتر از آن و خوشبوىتر از آن چيزى نخورده بودم ، با خوردن آن سير شدم و سيراب گشتم و روزهايى را پشت سر گذاردم كه نه به خوراكى و نه به آشاميدنى ، نياز داشتم . از آن پس ديگر او را نديدم تا اينكه وارد مكه گشتم كه شبى او را در كنار « قبة الشراب » يافتم كه نيمه شب با خشوع و گريه و ناله ، به نماز ايستاده بود و تا پايان شب به همان حال بود وقتى سپيده زد در نمازگاه خود نشست و به تسبيح پرداخت وقتى از اين كار فراغت حاصل كرد به نماز صبح پرداخت و هفت بار به دور خانهء خدا طواف كرد و بيرون شد من نيز براى اينكه او را بشناسم به دنبالش رفتم و متوجه شدم\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكه بر خلاف آنچه كه در راه ديده بودم او داراى اطرافيان و اموال و كنيزان و نوكرانى است مردم به گردش جمع آمده بودند و به او تبرك مىجستند به يكى از آنها گفتم : اين شخص كيست ؟ گفت : او موسى بن جعفر بن محمد بن على بن الحسين بن على بن ابى طالب عليهم السلام است .\r\nحديث ياد شده از جهت توصيفى كه از عبادت امام و غرقه گشتن آن حضرت در انديشه خداوند متعال ( به هنگام نماز ) با تمامى توصيفهايى كه واصفينش از محدثين و ديگران نقل كرده‌اند ، همخوانى دارد و بنابراين ضعف سندى اين روايت و تمايلات صوفيانه راوى آن بلخى ، چيزى از ارزش آن نمىكاهد و اينكه چنان كراماتى در آن آورده شده نيز لطمه‌اى به آن نمىزند زيرا روايات شيعه و سنى كراماتى از اين مهمتر و عظيم‌تر را به او و بر ديگر امامان نسبت مىدهند و در مورد كسى كه خداى را لبيك گويد و اطاعتش كند اين كرامات بعيد نيست و مىتواند خداوند خواستهايش را برآورده سازد و دعايش را مستجاب كند گواينكه پذيرفتن و ايمان داشتن به چنين كراماتى از جمله ضرورتهاى تشيع اهل بيت بشمار نمىرود . و همچنانكه واصفان آن حضرت اتفاق نظر دارند كه ايشان عابدترين مردم زمانهء خود بود بر اين نيز اتفاق نظر دارند كه ايشان سخاوت بسيارى داشت و به دور و نزديك مىبخشيد و داده‌هايش هيچ‌گاه از سيصد دينار كمتر نبود و معروف بود كه مىگفتند : شگفت از كسى كه از بخشش موسى بن جعفر برخوردار مىشد و بازهم از فقر ، شكايت مىكرد .\r\nو در تاريخ بغداد نوشتهء الخطيب آمده كه آن حضرت بسيار سخاوتمند و بزرگوار بود و سيصد دينار و چهارصد دينار در كيسه مىكرد و شبانه بيرون مىبرد تا به ميان نيازمندان پخش كند و كيسه‌هاى پولش ، زبانزد مردم شده بود .\r\nبغدادى نيز در تاريخ خود به نقل از محمد بن عبد اللّه بكرى روايت كرده كه گفته است : به مدينه شدم تا طلبى را كه داشتم ، بگيرم ولى موفق بدين كار نشدم پيش خود گفتم نزد امام موسى بن جعفر روم و شكايت به او برم . به مزرعه آن حضرت رفته ايشان را ديدم . پيش از هر چيز ، نيازم را پرسيد من نيز داستان خود را بازگفتم .\r\nحضرت وارد خانه‌اش شد و به شتاب بيرون آمد و به غلامش فرمود : برو . وقتى غلام دستش را دراز كرد و كيسه‌اى پول كه در آن سيصد دينار بود به من داد ، من نيز سوار بر مركب خود شده از آنجا دور شدم .\r\nهمچنانكه خطيب بغدادى در تاريخ خود از عيسى بن محمد ابن مغيث قرظى نيز\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nروايت كرده كه او گفته است : در محلى از « جوانية » نزديكى چاهى كه به آن « ام عظام » مىگفتند تعدادى خربزه و خيار و كدو كاشتم وقتى فصل برداشت رسيد ملخها بر مزرعه‌ام حمله آوردند و تمامى محصول را خوردند و من علاوه بر بهاى دو شتر مبلغ صد و بيست دينار زيان ديده بودم . در همان حال كه نشسته بودم ( و انديشهء اين زيان مىكردم ) موسى بن جعفر ( ع ) بر من گذشت و سلامم كرد و فرمود : حالت چطور است ؟\r\nگفتم : به روز سياه نشسته‌ام ملخ همهء زراعتم را خورده است فرمود : چقدر زيان ديدى ؟\r\nگفتم : صد و بيست دينار به اضافه بهاى دو شتر . امام ( ع ) فرمود : اى عرفه براى ابن مغيث صد و پنجاه دينار بشمار كه اين مبلغ سى دينار و نيز دو شتر برايت به ارمغان خواهد آورد . گفتم : بيا و برايم در مورد آنها دعا كن . ايشان نيز دعا كرد و از پيامبر ( ص ) حديثم گفت كه فرمودند : به بازمانده‌هاى گرفتاريها چنگ اندازيد . آنگاه دو شتر را به او واگذاردم و آبش دادم و خداوند در ( زراعتم ) بركت قرار داد .\r\nبغدادى در روايت ديگرى كه به ادريس بن ابى رافع به نقل از محمد بن موسى بن جعفر ( ع ) نسبت داده مىافزايد كه گفت : به اتفاق پدرم به مزرعه‌اى در « ساية » رفتيم صبحگاه سردى بود از آنجا بيرون آمديم به چشمه‌اى از چشمه‌هاى « ساية » رفتيم از آن مزرعه بردهء سياه خوش‌زبانى بيرون آمد كه كهنه‌اى بر سر داشت و ديگى گلى كه بخار از آن بلند مىشد حمل مىكرد وقتى ما را ديد ايستاد و از برده‌هايى كه آنجا بودند پرسيد : ارباب شما كيست ؟ گفتند : اوست . گفت : نامش چيست ؟ گفتند : ابو الحسن .\r\nآنگاه نزد ايشان رفت و گفت : سرورم اى ابو الحسن اين مقدارى حريره ( فرنى ) است كه به تو هديه مىكنم . به او گفت : آن را نزد برده‌ها بگذار . آنها نيز از آن خوردند . آن برده رفت و برگشت و بر سر بسته‌اى هيزم آورده بود . و به ايشان گفت : سرورم اين هيزم را به تو هديه مىكنم فرمود : آن را نزد برده‌ها بگذار و برايمان آتشى مهيا كن او نيز رفت و با خود آتش آورد ابو الحسن نام او و نام اربابش را نوشت و به من داد و فرمود : فرزندم اين رقعه را نگهدار تا موقعى كه آن را از تو بخواهم . و ما را به مزرعه او برد و هر چقدر خواست در آنجا ماند و سپس فرمود : بياييد به زيارت خانهء خدا رويم ما نيز به همين قصد خارج شديم و به مكه رسيديم وقتى ابو الحسن عمرهء خود را بپايان رساند « صاعد » را فرا خواند و فرمود : برو و اين مرد را جستجو كن و هنگامى كه جاى او را يافتى مرا آگاه كن تا به سوى او روم چه خوش ندارم وقتى من به كسى كارى داشته باشم او را احضار كنم . « صاعد » مىگويد من نيز رفتم و آن مرد را شناختم\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nوقتى مرا ديد شناخت من نيز او را مىشناختم او جزو شيعيان بود بر من سلام كرد و گفت : ابو الحسن پيش آى . گفتم : نه . گفت : چه چيزى مىخواهى ؟ گفتم : نيازهايى دارم . « صاعد » كه محل او را در « ساية » ، شناخته بود مىگويد به دنبالم آمد و من هر چه مىخواستم خود را از وى پنهان دارم نتوانستم او مرا تعقيب مىكرد و وقتى ديدم نمىتوانم از او رهايى يابم نزد مولايم رفته و او نيز به آنجا رسيد . امام به من فرمود : مگر نگفته بودم خودت را نشانش نده . گفتم : فدايت گردم من اين كار را نكردم . آنگاه امام ( ع ) به او فرمود : آيا فلان غلام خود را به من مىفروشى ؟ گفت :\r\nفدايت شوم غلام و مزرعه و هر آنچه دارم متعلق به تست . فرمود : مزرعه را خوش ندارم از تو بگيرم و پدرم از جدم حديثم كرده كه فروشندهء مزرعه بر باد رفته و خريدارش روزىدار است . ولى او به تقديم آن اصرار ورزيد و بالاخره مزرعه و غلام را از وى به هزار دينار خريد و آنگاه برده را آزاد كرد و مزرعه را به وى بخشيد .\r\nو در مقاتل الطالبيين به سند خود به نقل از يحيى بن الحسن آمده كه مىگويد : وقتى امام موسى بن جعفر از كسى سخنى را كه خوشايندش نبود مىشنيد بسته‌اى پول نزد او مىفرستاد و در بسته‌هايش بين سيصد و دويست دينار بود و زبانزد مردم شده بود .\r\nراويان نقل مىكنند كه مردى از تبار عمر بن الخطاب در مدينه بود كه او را مىآزرد و على ( ع ) را دشنام مىداد . برخى از اطرافيان به حضرت گفتند : اجازه ده تا او را بكشيم ولى حضرت بشدت از اين كار نهى فرمود و آنان را شديدا سرزنش كرد .\r\nو روزى دربارهء آن مرد پرسيد . گفتند كه در اطراف مدينه ، به كار زراعت مشغول است .\r\nحضرت سواره به مزرعه‌اش رفت و وقتى او را ديد با الاغ خود وارد مزرعه شد . آن مرد فرياد برآورد : زراعت ما را خراب مكن ولى امام به حركت خود در مزرعه ادامه داد و به او رسيد و پياده شد و نزد وى نشست و با او به شوخى پرداخت و آنگاه به او فرمود : چقدر در زراعت خود از اين بابت زيان ديدى ؟ گفت : صد دينار . فرمود : حال انتظار دارى چه مبلغ از آن عايدت شود ؟ گفت : من از غيب خبر ندارم . امام به او فرمود : پرسيدم انتظار دارى چقدر عايدت گردد ؟ گفت : انتظار دارم دويست دينار عايدم شود . امام به او سيصد دينار داد و فرمود : زراعت تو هم سر جايش هست .\r\nآن مرد برخاست و سر حضرت را بوسيد و رفت . امام به مسجد رفت و در آنجا آن مرد را ديد كه نشسته است وقتى آن حضرت را ديد گفت : خداوند مىداند كه رسالتش را در كجا قرار دهد . يارانش گرد آمدند و به او گفتند ، داستان از چه قرار است تو كه تا حال\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nخلاف اين را مىگفتى . او نيز به دشنام آنها و به دعا براى امام موسى ( ع ) پرداخت . امام نيز به اطرافيان خود كه قصد كشتن او را داشتند فرمود : آيا كارى كه شما مىخواستيد بكنيد بهتر بود يا كارى كه من با اين مبلغ كردم ؟\r\nو بسيارى از اين گونه روايات كه به اخلاق و الا و سخاوت و شكيبايى آن حضرت بر سختيها و چشم‌پوشى ايشان از مال دنيا را نشان مىدهند .\r\nزندگى امامان شيعه ( ع ) سراسر وقف دين و دانش و خدمت به بشريت بود و در اين راه همه چيز خود را تقديم مىداشتند گواينكه در بسيارى مواقع شرايط دشوارى كه در تمامى مراحل زندگى خود تلخى آنها را چشيده بودند مانع از آن مىشد كه به هدفهاى خود نايل آيند و جز در فاصله‌هاى زمانى كوتاهى كه از آن به سود اسلام و نشر تعاليم و احكام او - به شهادت تاريخ طولانى خود - سود جستند هرگز طعم آسايش و راحتى نچشيدند .\r\nهمچنانكه در بخشهاى پيش نيز گفتيم دورانى بسر رسيد و دوران تازه‌اى به حساب علويها ، آغاز گرديد در اين ميان جنگها و حوادثى رخ داد كه امام باقر ( ع ) و امام صادق ( ع ) اندكى احساس آرامش كردند و دست خود را باز ديدند و مردم از اينجا و آنجا ، به سويشان جمع شدند و آن دانشگاهى را كه چهار هزار تن از علما و دانش طلبان در آن شركت يافتند ، تأسيس يافت و همين‌كه حكام دولت نوپا ، جاى پايشان محكم شد و از سرنوشت خود اطمينان حاصل كردند خليفهء دوم آنها يعنى منصور دوانيقى به شدت و با خشونت تمام در برابر اين دانشگاه ايستاد و بارها سعى كرد رهبر آن يعنى امام صادق ( ع ) را از پاى درآورد ولى ارادهء خداوندى مانع از تحقق اين خواسته‌اش مىشد .\r\nو على رغم كنترل شديدى كه منصور نسبت به امام صادق ( ع ) و مكتب آن حضرت اعمال مىداشت و فشارهايى كه بر او و يارانش به عمل مىآورد آن حضرت تا نفسهاى آخر زندگى خود ، به رسالت خود وفادار ماند و همين‌كه خبر وفات ايشان به سمع وى رسيد از كارگزارش در مدينه خواست تا در صورتى كه كسى را به جانشينى خود گمارده او را بكشد و هنگامى كه والى ، از وصيت او به پنج تن كه يكى از آنان منصور بود خبرش داد سعى كرد جانشين شرعى او را در پرده ابهام گذارد و شيعيان را دچار سردرگمى و سرگردانى سازد و همچنانكه گفتيم در اين راه همه گونه وسايل را به كار برد و امام حتى از ياران و شيعيانش نيز خود را پنهان داشت و آنها امكان\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nنداشتند با وى تماس بگيرند مگر اينكه تحت شرايط خاصى ، در دل شب ، پنهان بدين كار اقدام مىكردند .\r\nدر اين فضاى سراسر سختى امام موسى بن جعفر ( ع ) ، رسالت پدران خويش در نشر علم و حديث و اخلاق و دفاع از اسلام را ادامه داد و يارانش هزاران حديث در موضوعهاى گوناگون از وى نقل كردند .\r\nبا وجودى كه زندگى آن حضرت پس از پدر در معرض كنترلهاى شديدى قرار داشت و در زندانها و بازداشتگاهها مىگذشت محدثين در بخشهاى مختلف فقهى و ديگر موضوعهاى اسلامى بيش از آنچه كه امامان بعد از او روايت كرده‌اند ، حديث نقل كرده‌اند شايد علت اين امر اين باشد كه ايشان بخشى از زندگى پدر را درك كرد و مطالبى را از ايشان گرفت كه ديگران امكان گرفتنش را نداشتند و از آن هنگام ميان ياران پدر و نوآموزان مكتب ايشان ، شناخته شد و آنها پس از وفات پدر ، هرگاه شرايط اجازه مىداد هر چند در تاريكى شب ، به او مراجعه مىكردند .\r\nدر ميان ياران آن حضرت ، شش تن به صدق و امانت شهرت يافته‌اند و راويان در درستى آنچه كه اين شش تن از ائمه ( ع ) روايت مىكنند ، اتفاق نظر دارند و ميان محدثين هيجده تن از ياران سه امام باقر ، صادق و موسى بن جعفر كه « اصحاب - الاجماع » مىباشند شهرت يافته‌اند كه شش تن از ياران امام باقر ( ع ) ، شش تن از ياران امام صادق ( ع ) و شش تن سوم از ياران امام موسى كاظم ( ع ) مىباشند كه اين گروه آخرى عبارتند از : يونس بن عبد الرحمن ، صفوان بن يحيى بياع السابرى ، محمد ابن عمير ، عبد اللّه بن مغيرة ، حسن بن محبوب سراد و احمد بن محمد بن ابى نصر بزنطى .\r\nو در شرح حال يونس بن عبد الرحمن آمده كه او از امام موسى بن جعفر كسب فيض كرد و از ياران نزديك و با وفاى آن حضرت و برگزيدگان ايشان بود و بخشى از زندگى امام رضا ( ع ) را نيز درك كرد و ايشان درباره‌اش گفته‌اند : يونس بن عبد الرحمن ، سلمان فارسى زمانهء خويش است .\r\nو شيخ طوسى نيز در كتاب خود الفهرست مىگويد : او را ، سى كتاب در موضوعهاى گوناگون است و بنا به آنچه در شرح حالش آمده روزانه چهل تن از برادران مؤمن خود را زيارت مىكرد و به خانه بازمىگشت و جز براى نماز و غذا و قضاى حاجت از كار تأليف دست نمىشست و بنا به آنچه كه الكشى و المرزا ( ميرزا ) محمد در اتقان - المقال و قمى در الكنى و الالقاب آمده ، در علم كلام داراى مؤلفات و نظرياتى است\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nكه نشان‌دهندهء دانش وسيع و قدرت انديشهء اوست . همچنانكه در شرح حال محمد بن عمير نيز آمده كه او از ياران امام موسى و امام رضا ( ع ) بود و در حديث و فقه از ايشان احاديث بسيارى گرفت و از آنها در مسائل فقهى و مسائل ديگر ، تأليفاتى ، تصنيف كرد .\r\nو احمد بن محمد بن عيسى قمى كتابهايى دربارهء صد تن از ياران امام صادق ( ع ) از وى روايت كرده و « جاحظ » درباره‌اش گفته است : او نزد « خاص » و « عام » از مورد اعتمادترين مردم بود و عابدترين مردم و يگانه‌ترين فرد زمان خود در همهء چيزها بود .\r\nو در روايت فضل بن شاذان آمده كه مىگويد : به عراق رفتم مردى را ديدم كه دوستش را سرزنش كرده به او مىگفت : تو مردى هستى كه دينى بر عهده‌ات است و عيالمندى و نياز به آن دارى كه براى آنها به كسب روزى بپردازى و مطمئن هم نيستم كه چشمان خود را نيز بر اثر طول سجده‌هاى خود ، از دست ندهى . و او در پاسخش گفت : خدا بگويم چه‌كارت كند خيلى ملامتم مىكنى اگر چشمان كسى از درازى سجده ، از بين رفته باشد چشمان ابن ابى عمير نيز از دست مىرود . او از هر كسى ، سجدهء طولانىترى داشت .\r\nهارون الرشيد او را زندانى كرد زيرا رابطه‌اش با امام كاظم و امام رضا ( ع ) بسيار مستحكم بود و با وجودى كه امام و ياران نزديكش را خوب مىشناخت ، از معرفى آنها به او ، خوددارى ورزيده بود . او مدت زمانى را در زندان گذراند و هنگامى كه از زندان به تنگ آمد مبلغ يكصد و بيست هزار درهم به امير زندان سندى بن شاهك ، داد و او وى را از زندان رها ساخت و آنگونه كه در شرح حالش آمده از آن بيم داشت كه دستگاه هارون الرشيد كتابهاى وى را كه از احاديث ائمه تأليف كرده بود ، از ميان ببرند ( مصادره كنند ) لذا آنها را در گوشه‌اى از خانه خود ، زير خاك مدفون ساخته بود و هنگامى كه از زندان بيرون آمد ، آنها را كهنه و فرسوده يافت و از آن پس در احاديثى كه نقل مىكرد بيشتر به حافظه خود و بدون ذكر سند ، اعتماد مىكرد فقها نيز احاديث بدون سند او را گرفتند و از آنجا كه به او اعتماد داشتند و علت ذكر نكردن سند را مىدانستند ، احاديث وى را مورد اعتماد مىدانستند و گروهى از محدثين بر آنند كه احاديث با سند ابن عمير در رديف احاديث سند دار ديگر ثقات است .\r\nيكى ديگر از شش تن « اصحاب الاجماع » صفوان بن يحيى بياع السابرى است\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nكه از شاگردان امام موسى بن جعفر ( ع ) بود و پس از وفات ايشان ، ملازمت امام رضا و امام جواد ( ع ) كرد و آنچنان كه در شرح حال او آمده و الكشى و طوسى و ابن نديم و ديگر مؤلفين احوال راويان تصريح كرده‌اند از چهل تن از شاگردان امام صادق ( ع ) روايت كرده و بيش از سى كتاب در آثار ائمه به رشتهء تحرير درآورده است .\r\nيكى ديگر ، عبد اللّه بن المغيرة است كه مؤلفين در احوال راويان و ثقه بودنش را تأييد كرده و مىافزايند كه او از جمله كسانى است در مورد صحت آنچه كه از امام موسى بن جعفر و ديگران روايت كرده ، اتفاق نظر امت و مجموعه تأليفاتى در موضوعهاى گوناگون دارد .\r\nاز ديگر « اصحاب الاجماع » احمد بن محمد بن عمرو معروف به بزنطى و حسن بن - محبوب السراد است كه هر دو از ياران ثقهء امام موسى بن جعفر و امام رضا ( ع ) هستند و امام جواد را نيز درك كرده در فقه و موضوعهاى ديگر ، از ايشان حديث روايت كرده‌اند و مؤلفين در احوال روات ، تصريح كرده‌اند كه جملگى « اصحاب » در اعتماد به روايتهاى ايشان ، اتفاق نظر داشته‌اند . اين شش تن و شش تن از ياران امام باقر و شش تن از ياران امام جعفر صادق ( ع ) كسانى هستند كه محدثين ، در صداقت و اعتماد به روايتهايشان اتفاق نظر دارند و به همين علت آنها را « اصحاب الاجماع » مىگويند .\r\nاز ميان شاگردان امام كاظم ( ع ) كسانى جز اين شش تن نيز مشهور شده‌اند ولى آنگونه كه از نوشته‌هاى راجع به « رجال » برمىآيد به مرتبهء آنان نرسيدند از جمله ايشان صفوان بن مهران الجمال است كه از امام صادق ( ع ) روايت كرده و پس از ايشان نيز ملازمت امام موسى بن جعفر كرده و از ايشان فقه و حديث گرفته و در اين باره چنان كه الكشى و طوسى و ابن نديم و ديگران به او نسبت مىدهند ، تأليفاتى دارد .\r\nامام كاظم ( ع ) به او فرمود : اى صفوان همه چيز تو زيبا و پسنديده است جز يك كار . گفت : فدايت شوم كدام است آن كار ؟ فرمود : اينكه شتران خود را به هارون - الرشيد كرايه دادى . گفت : به خدا سوگند من آنها را براى هوا و هوس و يا براى شكار و تفريح اجاره ندادم بلكه براى رفتن به مكه بود كه خودم هم آنها را هدايت نمىكردم بلكه غلامان خود را همراهشان كردم . به من فرمود : اى صفوان ! آيا دوست دارى تا گرفتن كرايهء خود از ايشان ، زنده بمانند ؟ گفتم : آرى اى فرزند رسول خدا . فرمود :\r\nهر كس بقايشان را دوست داشته باشد از آنهاست و هر كس از آنها باشد ، به آتش دوزخ مىرود .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nو معمر بن خلاد روايت كرده كه امام موسى فرمود : به خدا سوگند كه دو گرگ درنده در ميان گله‌اى كه چوپانش حضور نداشته باشد زيانبارتر از رياست طلبى در دين مسلمانان نيست ولى صفوان رياست را دوست ندارد .\r\nو از جملهء ايشان عبد الرحمن بجلى كوفى است كه از امام صادق و فرزندش امام موسى روايت كرده و آنگونه كه الكشى در رجال خود روايت كرده ، امام موسى مژدهء بهشتش داده است ، او بسيار عميق ، قوى حجت و جامع علوم عصر خود بود و امام ( ع ) به او فرمود : با اهل مدينه صحبت كن ( مباحثه كن ) كه من دوست دارم مردم در ميان شيعه كسى چون ترا ببينند .\r\nو از جملهء ايشان ، اسحاق بن عمار كوفى صيرفى است كه از شاگردان سالمند امام صادق و امام كاظم ( ع ) بود و از آن كسانى بود كه احاديث اين دو امام را در موضوعهاى گوناگون گرد آوردند و « علامة » در خلاصهء خود و ديگر كسانى كه دربارهء راويان تأليف دارند ، او را ثقه دانسته و مىگويند : او از جمله كسانى است كه در تأليف چهارصد كتاب معروف اصول ، شركت داشته و مىافزايند كه امام جعفر صادق ( ع ) به او فرمود : اى اسحاق ، آنچنان از خداى بترس گويى او را مىبينى و اگر از اينكه ترا مىبيند ترديد كردى كفر ورزيده‌اى و اگر مطمئن شدى كه او ترا مىبيند و بازهم در معصيت ( خداى ) پاى فشردى در واقع خود را به ساده‌ترين شكلى در معرض ديد او نهادى .\r\nو از ديگر كسانى كه از امام موسى بن جعفر ، كسب فيض كردند فرزند آن حضرت اسماعيل بن موسى بود كه از پدر خود و ياران جد خويش امام صادق ( ع ) ، حديث گرفت . او به مصر مهاجرت كرده بود و در آنجا اقامت داشت و بنا به آنچه كه طوسى در الفهرست و نجاشى در رجالش آورده از آنچه از پدر گرفته يا از روايات نقل شده از اجدادش ، دريافت كرده بود كتابهاى بسيارى در فقه تأليف نمود .\r\nاز ديگر امام‌زادگانى كه احاديثشان را روايت كرده و به مصر ، رحلت كرده بودند مىتوان از اسحاق بن جعفر صادق ( ع ) معروف به اسحاق مؤتمن ياد كرد . او و امام موسى بن جعفر و محمد و فاطمهء كبرى از فرزندان حميدهء بربرية هستند ؛ او آنچنان كه مؤلفين احوال راويان توصيفش مىكنند از اهل فضل و اجتهاد و پاكدامنى و صلاح بود و احاديث را از پدر و برادرش روايت مىكرد و بسيارى از مردم از وى روايت كرده‌اند و خود نص امامت برادرش موسى بن جعفر را روايت كرده و ترديدى در\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nامامت ايشان ، به خود راه نداده است . ابن كاسب يعقوب بن حميد مدنى هرگاه از وى سخن نقل حديث مىكرد مىگفت : مرا ثقهء امام رضا اسحاق بن جعفر حديث كرد .\r\nسفيان بن عيينة استاد شافعى نيز او را به همين تعبير ، توصيف مىكرد . او با بانو نفيسة دختر حسن الانور بن امام حسن ( ع ) صاحب مقام معروف در مصر و صاحب كرامات مشهور كه تا امروز نيز ميان مصريها شهرت دارد ، ازدواج كرد . اين بانو ، علاوه بر آنچه گفته شد از جمله راويان زن احاديث پيامبر و ائمه ( ع ) بود و وقتى شافعى وارد مصر شد بنا به آنچه در روايت ابن خلكان آمده از وى اخذ حديث كرد . مؤلفين در احوال راويان از جمله اصحاب ثقهء آن حضرت ( امام موسى ( ع ) ) را حسن بن على بن خصال و داوود الرقى و على بن جعفر صادق و عبد السلام بن صالح هروى و اسماعيل بن مهران و موسى بن بكير واسطى و ديگران را كه نمىتوانيم همهء آنها را برشماريم ، ياد كرده‌اند .\r\nو از احمد بن حنبل آمده كه هرگاه از ايشان روايت مىكرد مىگفت : مرا موسى بن جعفر از پدرش جعفر از پدرش محمد از پدرش على بن الحسين از پدرش حسين بن على از على بن ابى طالب از رسول خدا ( ص ) حديث كرد و در آخر مىافزود : چنين سندى را اگر بر ديوانه‌اى بخوانند از بركت آن ، شفا حاصل مىكند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nاز مناظره‌هاى آن حضرت و سفارشهايى كه به ياران خود و ديگر مسلمانان ، كرده‌اند\r\nاز يعقوب بن جعفر جعفرى آمده كه گروهى گمان برده‌اند كه خداوند تبارك و تعالى به آسمان دنيا فرود مىآيد . در اين باره امام موسى بن جعفر مىفرمايد : خداوند متعال فرود نمىآيد و نيازى به فرود آمدن ندارد هيچ دورى از او دور نيست و هيچ نزديكى به او نزديك نمىشود و همهء چيزها ، به او نياز دارند و هم او قادر توانمندى است كه پروردگارى جز او كه عزيز و حكيم است وجود ندارد . اما اينكه برخى در توصيف او مىگويند كه خداوند تبارك و تعالى از بلنداى خود فرود مىآيد اين سخن را كسى مىگويد كه حضرت الوهيت را به كم و زياد و كاست و افزون ، نسبت دهد چرا كه هر متحركى ، نياز به محركى دارد يا به چيزى كه بدان حركت كند و هر كس چنين گمانهايى بر خدا بندد هلاك مىشود در صفاتى كه به خدا نسبت مىدهيد برحذر باشيد و مبادا براى او ( حد ) قائل باشيد و كم‌وكاست و افزونى يا حركت و تحركى يا زوال و فرودى و يا نشست و برخاستى به او نسبت دهيد كه شأن خداوند سبحان از توصيف واصفان و مدح ستايشگران و توهم پندارگرايان ، اجل است .\r\nو نيز از او نقل شده كه مردى به نام عبد الغفار از ايشان درباره اين آيه پرسيد :\r\n« ثم دنا فتدلى فكان قاب قوسين او ادنى » و گفت : من در اين آيه بيرون آمدن از فراسوى پرده و نزديك شدن به زمين را مىخوانم و مىبينم كه محمد ( ص ) خداى خود را به قلبش ديده و آن را به چشم خود نسبت داده حال بگو كه چگونه است ؟ امام ( ع ) فرمود : دنا فتدلى يعنى اينكه همچنان بر سر جاى خود است و نزديك شدنش\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبه جسم نيست . عبد الغفار گفت : من او را به آنچه خود را توصيف كرده وصف مىكنم كه مىفرمايد : دنا فتدلى . نزديك شدن هنگامى است جاى خود را رها ساخته باشد چه در غير اين صورت خود را اين گونه توصيف نمىكرد . امام فرمود : اين لغتى در قريش است كه وقتى مردى از آنها بخواهد بگويد شنيده‌ام آن را ( نزديك شدن ) به كار مىبرد مىگويد نزديك شده‌ام يعنى اينكه فهميده‌ام .\r\nو داوود بن قبيصة به نقل از امام رضا ( ع ) روايت كرده كه ايشان فرمودند : مردى از پدرم سؤال كرد : آيا خداوند از آنچه امر كرده منع فرموده يا از آنچه خود خواسته نهى كرده و آيا در مواردى كه نمىخواسته كمك كرده است ؟ پدرم فرمود : اينكه مىگويى آيا از آنچه امر كرده منع نموده باشد اين در مورد خدا جايز نيست زيرا اگر چنين بود ابليس را از سجده كردن بر آدم بايد منع كرده باشد و اگر منع كرده بود او را معذور مىداشت و نفرين و لعنت نمىكرد و در اين مورد كه مىگويى آيا از آنچه خواسته نهى كرده اينهم جايز نيست زيرا اگر چنين چيزى روا بود وقتى آدم را از خوردن ( ميوه ) آن درخت منع كرد مىخواست كه آن را بخورد و اگر از او خواسته بود كه از آن بخورد ديگر نيازى نبود كه همچون كودكان مكتب خانه ، بر سرش فرياد برآورد . آدم معصيت پروردگارش كرد و اغوا گرديد و خداوند متعال چنان نيست و نمىتواند باشد كه به چيزى فرمان دهد و چيز ديگرى بخواهد .\r\nو در اين مورد كه مىگويى آيا در آنجا كه نمىخواهد ، كمك مىكند ، اين نيز بر او جايز نيست و خداوند منزه‌تر از آن است كه به كشتن پيامبران و تكفير آنها و كشتن امام حسين بن على و فرزندان لايقش ، كمك كند و چگونه مىشود در آنجا كه نمىخواهد يارى كند حال آنكه جهنم را براى مخالفان خود تدارك ديده و آنان را به خاطر زير بار اطاعت خود نرفتن ، و ارتكاب مخالفتش ، لعنت كرده و اگر مىشد كه در جاهايى كه نمىخواست ، كمك كند فرعون را در كفرى كه ورزيد و ادعايش در مورد خداى جهانيان بودن ، يارى مىكرد . آيا به نظر تو خداوند از فرعون مىخواست كه ادعاى خدايى كند ؟ امام در ادامه فرمود : بايد كه از گويندهء اين سخن بخواهند كه توبه كند اگر توبه كرد كه كرده و در غير اين صورت ، گردنش را مىزنم .\r\nراويان از حسن بن على بن محمد عسكرى ( ع ) نقل مىكنند كه امام موسى بن جعفر ( ع ) فرمود : خداوند خلق را آفريد و دانست كه چه سرنوشتى دارند و با اين حال به آنان فرمانهايى داد و از چيزهايى نهىشان كرد . در آن مورد كه فرمانشان داد خود\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nراه عمل به آن فرمان را پيش پايشان گذارد و در آنجا كه نهىشان كرد خود راه ترك آن را در برابرشان قرار داد : آفريدگانش در آنچه كه عمل مىكنند يا ترك مىكنند با اجازهء او عمل مىنمايند و خداوند هرگز كسى را وادار به معصيتش نكرده بلكه با مصيبت آنها را مورد آزمون قرار داده همچنانكه خود مىفرمايد :  لِيَبْلُوَكُمْ أَيُّكُمْ أَحْسَنُ عَمَلًا *  .\r\nو از جمله سفارشهايى كه به يكى از فرزندانش مىكرد - آنچنان كه در تحف العقول آمده مىفرمايد : فرزندم مبادا كه خداوند ترا در حال انجام معصيتى ببيند كه ترا از آن بازداشته بود و مبادا كه او ( خدا ) در طاعت كه فرمانت داده ترا عامل به آن نبيند و هرگز خود را در عبادت خدا و طاعت او ، چنان مبين كه كوتاهى نكرده‌اى كه هرگز كسى آنگونه كه بايد حق عبادتش را بجاى نياورده و از شوخى بپرهيز كه شوخى نور ايمانت را زايل مىكند و از جوانمرديت مىكاهد . و از كاهلى و بىتابى برحذر باش كه اين دو كار بهره‌ات را از دنيا و آخرت ، بر باد مىدهند .\r\nو در سفارشى كه به هشام بن الحكم كرده آمده است : اى هشام هرگاه در دستت گردويى باشد و مردم بگويند گوهرى در دست دارى ترا كه مىدانى گردوست ، بهره‌اى ندارد و اگر در دستت گوهرى باشد و مردم بگويند گردويى است ترا كه مىدانى گوهرى است زيانى نمىرساند .\r\nاى هشام ، هر بنده‌اى را فرشته‌اى بر پيشانىاش قرار داده‌اند كه هرگاه تواضع و فروتنى كند خداوند او را عظمت مىبخشد و هرگاه تكبر كند خداوند به زمينش مىافكند . اگر آنچه كه ترا كفايت مىكند ، بسنده نباشد هيچ چيز در دنيا ترا بسنده نيست . عاقل با كسى كه بيم تكذيبش را دارد سخن نمىگويد و از كسى كه بيم پاسخ منفىاش دارد ، خواهشى نمىكند و وعدهء آنچه كه توانش را ندارد ، نمىدهد و به كسى كه مىداند نااميدش مىكند اميد نمىبندد و در هر آنچه كه بيم ناتوانى در برابر آن را دارد ، پيش قدم نمىشود . خشم كليد هر شر است و آن مؤمنى ايمان كاملتر دارد كه اخلاقش از همه بهتر باشد و اگر با مردم درآميختى اگر بتوانى تنها با آن كسانى كه مىدانى بر او برتر هستى ، بياميز .\r\nاى هشام ! بر تو باد كه مدارا داشته باشى كه مدارا نيكو و بدرفتارى زشت است و مدارا و نيكى و اخلاق خوش ، آبادانى بدنبال دارد و روزى مىافزايد و سخن خداوند كه مىفرمايد :  هَلْ جَزاءُ الْإِحْسانِ إِلَّا الْإِحْسانُ  در مورد مؤمن و كافر و خوب و\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبد يكسان صدق مىكند و هر كس به تو خوبى كرد بايد كه جبرانش كنى و جبران آن چنين نيست كه مانند او كنى تا تو بر او برترى داشته باشى كه اگر مانند آنچه او كرده بكنى برترى با اوست كه در آغاز نيكى كرده است .\r\nاى هشام ! درست نيست كه كسى هر روز به كارهاى خود رسيدگى نكند و اگر كار نيكى انجام داد خود را تشويق كند و اگر كار زشتى از او سر زده بود از خداوند مغفرت بخواهد و به درگاهش توبه كند . و مبادا كه با مردم درآميزى و با ايشان انس گيرى مگر آنكه از ميان آنان عاقل و امين بيابى با چنين كسانى مؤانست كن و از ديگران بگريز همچنانكه از شيران درنده مىگريزى . و بر تست كه نسبت به آنچه در دست مردم است ، نااميد باشى و چشم طمع از خلق خدا ، بكنى كه طمع ، كليد خوارى و زبونى و سبك مغزى و ناجوانمردى و بىناموسى است و با نفس خود مجاهده كن تا از هواهايش بازدارى كه اين كار همچون جهاد با دشمن ، بر تو واجب است و هر كس را خداوند سه چيز بخشيد در حقش لطف كرده است : عقلى كه جبران هواهايش كند و دانشى كه جبران جهلش كند و غنايى كه از بيم فقر ، او را برهاند .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nاز سخنان نغز و گفتارهاى حكمت‌آميز آن حضرت\r\nمبادا كه در راه اطاعت خدا ، از چيزى دريغ كنى كه در اين صورت دو چندان آن را در معصيت خدا ، خرج خواهى كرد . مؤمن همچون دو كفهء يك ترازوست كه هرچه ايمانش افزون شود گرفتاريش بيشتر مىشود . حسن همنشينى و همسايگى بدان نيست كه اذيت نكنيم بلكه بدانست كه بر آزار كشيدن ، شكيبايى كنيم . با خود از فقر و درازى عمر سخن مگوييد كه هر كس با خود از فقر سخن گويد خسيس مىشود و هر كس با خود از طول عمر سخن گويد ، آزمند مىگردد . براى خويشتن با روا داشتن آنچه از حلال و آنچه كه جوانمردى را زير پا نگذارد و زياده روى نباشد ، بهره‌اى از دنيا ، در نظر گيريد و از آنها ، در امور دين خود ، يارى گيريد كه هر كس دنياى خود را براى دينش ترك گويد يا دينش را براى دنيايش به يك سو نهد ، از ما نيست .\r\nبرترى فقيه بر عابد همچون برترى خورشيد بر ستارگان است . و به على بن يقطين فرمود :\r\nكفارهء كار سلطان ، نيكى به برادران است و هر چه مردم به گناهانى كه قبلا نمىكردند روى آورند خداوند ، بلاهايى را كه قبلا فكرش را نمىكردند ، بر سرشان مىآورد .\r\nو فرمود : روز قيامت منادى ندا در مىدهد هر كس از خداوند پاداشى مىخواهد برخيزد و در اين هنگام تنها كسانى برمىخيزند كه بخشيده‌اند و صلح كرده‌اند كه اين كارها را خداوند پاداش مىدهد . و فرمود : مرد سخاوتمند خوش اخلاق در كنف حمايت الهى است و خداوند تا هنگامى كه او را وارد بهشت كند ، رها نمىسازد و پدرم تا دم مرگ مرا به سخاوت و خوش اخلاقى ، سفارش مىكرد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nامام با حكام زمان خويش\r\nامام موسى بن جعفر ( ع ) مدت بيست سال از زندگى پدرش را درك كرد و در آخرين بخش از آن ، شاهد برخورد آن حكامى بود كه تا ديروز ، نسبت به آنچه بر آل على ( ع ) رفته و ستمها و رنجها و كشتار و تعقيب و پيگردى كه روا شده بود ، تظاهر به همدردى مىكردند او برخورد آنها با پدرش كه كارى به خلافت و سياست نداشت و تنها به دفاع از اسلام و نشر تعاليم آن كمر همت بسته بود ، و نيز با علويهايى كه طاقت تحمل ستم و طغيانشان را نداشتند و هرازگاهى از بيم جان خود و در دفاع از شكنجه‌شدگان و مستضعفين ، ديده بود و تلخى و درد و رنج آن حوادث دردناكى كه جان بسيارى از ايشان را گرفته بود ، حس كرده بود و پدرش را ديده بود كه همواره با رويارويىهاى منصور و تهديدهاى وى گاهى به قتل و گاهى به زندان ، مواجه بود و تمامى دستگاه خود را در خدمت به كنترل او در همه حال ، گرفته بود . تا جايى كه ناگزير شده بود در مورد اظهار امامت ، جريان را حتى از شيعيان نيز پنهان دارد و جز گروه اندكى از ياران خاص خود كه به رازدارى و برحذر بودن از جاسوسان منصور و دار و دسته‌اش كه در همه جا پراكنده بودند سفارششان كرده بود ، كسى را در جريان آن قرار ندهد .\r\nآن حضرت امامت خود را كه به مدت سى و پنج سال در اين فضاى سراپا كينه و نفرت و دشمنى با اهل بيت ، به درازا كشيد بدين گونه آغاز كرد و لذا و آنچنان كه روايت هشام بن سالم كه در بخشهاى پيش از آن ياد كرديم اشاره دارد همواره مراقب بود و جز از نزديكان انگشت‌شمارى كه دشوارى اوضاع را درك مىكردند و مىدانستند\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nكه چگونه بايد مردم را به وى فرا خوانند ، از ديگران ، پنهان مىماند .\r\nاز رواياتى كه به تاريخ زندگى آن حضرت پرداخته‌اند چنين برمىآيد كه او در طول تمامى زندگى خود را از گزند عباسيها ، دور نگه مىداشت و حتى به شيعيان و شاگردان خود اجازه نمىداد آنگونه كه در زمان پدرش ، عادت كرده بودند با وى تماس داشته باشند و حتى كسانى كه احاديث ايشان را روايت مىكردند نيز كمتر آشكارا نام وى را بميان مىآوردند و حتى گاهى از ذكر كنيهء آن حضرت نيز خوددارى مىكردند و مثلا راوى مىگفت : از ابو ابراهيم شنيدم يا از ابو الحسن ، شنيدم و يا لقبهاى ديگرى ذكر مىكردند همچون عبد صالح ، عالم ، سيد و از اين قبيل . و گاهى نيز با تعبيرى كه اشاره به او دارد مثل اينكه : آن مرد حديثم كرد ، از آن مرد شنيدم و به او نوشتم و . . . كه نشان مىدهد حكام زمان وى ، به دقت مراقبش بودند و تمام حركات و سكنات او و يارانش را زير نظر داشتند و او خود نيز بر ياران و نزديكانش تأكيد مىكرد كه حتى در امور دينى و عبادتهاى خود ، تقيه داشته باشند تا مبادا در معرض خطر و انتقام حكام زمانش واقع شوند .\r\nدر اين رابطه در روايت عبد اللّه بن ادريس به نقل از ابن سنان آمده كه مىگويد :\r\nروزى ، هارون الرشيد به رسم بخشش ، لباسهايى تقديم على بن يقطين كرد . على بن يقطين از بهترين ياران امام موسى بن جعفر و بزرگوارترين آنها بود و پست حساسى در تشكيلات حكومتى آنها را به دستور امام ، احراز كرده بود درحالىكه عباسيها ، از مذهب و گرايشهاى وى خبر نداشتند و اگر هارون الرشيد لباس ، چيزهاى ديگرى به عنوان هديه به او مىداد آنها را تقديم امام ( ع ) مىكرد ، از جمله لباسهايى كه در آن روز هارون الرشيد به وى هديه كرد قبايى پشمين سياه رنگ شاهانه‌اى بود كه زردوزى داشت ؛ ابن يقطين تمامى آن لباسها از جمله اين قبا را به اضافهء مبلغى پول ، به امام داد . وقتى اينها به امام رسيد پول را پذيرفت و قبا را به وسيلهء فرستاده به على بن يقطين بازپس داد و برايش نوشت :\r\nآن را نگاه دار و از دست منه كه موضوعى پيش خواهد آمد و به آن نياز پيدا خواهى كرد . ابن يقطين از بازگردان آن در گمان شد و نمىدانست علتش چه بود .\r\nچند روز بعد ، با يكى از نوكرانى كه از گرايشهاى او باخبر بود و مىدانست اموال و هدايا را به امام مىرساند ، خشم گرفت . غلام نيز نزد هارون الرشيد از او سعايت كرد و به اطلاعش رساند كه او قائل به امامت امام موسى ( ع ) است و همه‌ساله خمس اموال خود را به او مىدهد و جمله چيزهايى كه به او بخشيده‌اى و آن قبا را به\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nايشان داده است . هارون الرشيد از اين سخن به خشم آمد و گفت : من از ته و توى اين مسأله سر در خواهم آورد و اگر صحت داشت او را هلاك خواهم گرداند و فورا او را احضار كرد و وقتى حاضر شد به او گفت : آن قبايى را كه به تو دادم چه‌كار كردى ؟ گفت : اى امير المؤمنين نزد من است آن را در سبدى لاك و مهر شده گذارده‌ام و بوى خوش بر آن زده و نگهداريش مىكنم و هر صبح كه مىشود سبد را باز مىكنم و از باب تبرك ، به آن نگاه مىكنم و مىبوسمش و سر جاى خودش مىگذارم . رشيد به او گفت : بايد كه هم اكنون آن را حاضر كنى . يكى از نوكرانش را فرا خواند و به او گفت : به فلان اتاق خانهء من برو و كليدش را از خزانه دارم بگير و آن را باز كن و سپس صندوق را بگشا و سبدى را كه مهر من بر آن است بياور . غلام نيز ديرى نگذشت سبد را كه مهرش روى آن بود آورد و آن را در اختيار هارون الرشيد گذارد هارون نيز آن را باز كرد و قبا را ديد كه به حال خود در آن قرار داد و بوى خوش از آن بلند است در اين حال خشم هارون الرشيد فرو نشست و به غلام گفت : آن را به جاى خودش بازگردان و ديگر از اين سعايتها نكن كه سخنت را باور ندارم و دستور داد هزار ضربه شلاق بر غلام سعايت‌كننده بزنند كه بر اثر آن ضربه‌ها ، فوت كرد .\r\nو در روايت ديگرى به نقل از محمد بن الفضل آمده كه مىگويد : در مورد مسح پاها ( به هنگام وضو ) ميان چند تن از ما اختلاف افتاد و نمىدانستيم آيا بايد از انگشتان تا پاشنه پا كشيد و يا از پاشنهء پا تا انگشتان . لذا على بن يقطين مطلب را با امام ( ع ) كتبا در ميان گذارد و از ايشان در اين باره ، فتوا خواست . جواب امام اين بود كه بجاى مسح پاها به او دستور داد در وضو پاها را ( غسل ) دهد او از اين پاسخ در شگفت ماند زيرا اين خلاف چيزى بود كه از ائمه در نظر داشت ولى با اين حال ، در وضوى خود به آنچه امام دستورش داده بود پاىبند ماند و چند روز بعد يكى از دشمنانش ، نزد هارون الرشيد از او بدگويى كرد و به وى گفت . او رافضى ( شيعهء اهل بيت ( ع ) ) است در مذهب با تو مخالف است و قائل به امامت موسى بن جعفر مىباشد او نيز به برخى نزديكانش گفت : در مورد على بن يقطين و تمايلات رافضى او سخنان بسيارى مىگويند حال آنكه من در خدمتش قصورى نديده و بارها او را آزموده‌ام و چيزى از اين دست ، دستگيرم نشده است . به او گفته شد : رافضيها در وضو گرفتن با عموم مسلمانان ، اختلاف دارند و آن را ساده كرده پاهايشان را ( غسل ) نمىدهند حال تو او را بيازماى و بىخبر وضوى او را زير نظر بگير . رشيد اين نظر را\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nپسنديد و مدتى او را به حال خود واگذارد و آنگاه موظفش كرد كه در كارى در خانه‌اش ، با وى همكارى كند . او وقتى در خانهء خود به كارى مشغول مىشد براى وضو و نماز ، در اتاقى ، خدمت مىكرد . وقتى هنگام نماز شد و هارون الرشيد به طورى كه ديده نشود جايى قرار گرفت تا شاهد او باشد سه بار مضمضه كرد و سه بار استنشاق نمود و صورتش را غسل داد و محاسنش را به آب آميخت و سپس دو دستش را تا مرفق غسل داد و سرش و دو گوشش را مسح كشيد و همانگونه كه امام دستورش داده بود سه بار پاهايش را ( غسل ) داد . و اين در حالى بود كه رشيد ، ناظرش بود و وقتى چنين ديد نتوانست خود را كنترل كند به سوى او رفت و فرياد برآورد : دروغ گفت اى على بن يقطين هر كس گمان برد كه تو رافضى هستى . و پس از آن امام به او نوشت كه از اين پس همانگونه كه قبلا وضو مىگرفت وضو گيرد و قسمت جلوى سر و جلوى پايش را تا پاشنه‌ها يعنى طبق آنچه كه مذهب شيعهء اهل بيت ( ع ) بدان عمل مىكنند ، مسح بكشد .\r\nو بسيارى از اين گونه روايتها كه نشان مىدهند امام موسى بن جعفر ( ع ) پس از پدر ، خود و يارانش ، زير كنترل سخت حكام ( عباسى ) بودند و او خود همه گونه احتياطهاى لازم را به كار مىبرد يا خود و شيعيانش در معرض قتل يا زندان و تعقيب قرار نگيرند و با اين وجود ، دهها تن از شيعيان و يارانش ، كشته يا فرارى شدند و خود نيز به دست جلادان و دژخيمانشان پس از آنكه بيش از يازده سال در زندان بسر برد و ما در پايان اين بخش از زندگى او بدان خواهيم پرداخت ، بالاخره ، جان سپرد .\r\nكسى كه به مراحلى كه آن حضرت از زندگى خود داشت مىپردازد به اين نتيجه مىرسد كه ايشان در ده سالى كه پس از وفات پدرشان امام صادق ( ع ) در عهده منصور دوانيقى گذراندند با منصور ديدارى نكرده و او نيز آنچنان كه پدرشان را به بغداد احضار مىكرد و تهديد به قتل مىكرد . ايشان را احضار نكرد و در زمان او آنگونه در زمان پسرش محمد المهدى و نواده‌اش هارون الرشيد بر سرش آمد ، به زندان نيفتاد حال آنكه اين يك ( منصور دوانيقى ) آنچنان كه برخوردش با امام صادق ( ع ) و علويها نشان مىدهد از آن دو ( پسر و نواده‌اش ) پليدتر و خبيث‌تر بود و همچنانكه قبلا يادآور شديم وقتى خبر وفات امام صادق ( ع ) را دريافت كرد به كارگزارش در مدينه محمد بن سليمان نوشت و فرمانش داد تا هر كس را بعد از خود معين كرده به قتل رساند و البته هنگامى كه كارگزار برايش نوشت كه او پنج تن را كه يكى از آنها\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nخود منصور بود وصى خويش قرار داده ، در اين توطئه ناكام ماند و گفت : من كه نمىتوانم اين پنج تن را بكشم .\r\nو آنچه كه از همه بيشتر كينهء ديرين او را با خاندان علوى و هر آنكه پيوند دوستى با آنها داشته باشد ، مىرساند داستان خزانه‌اى است كه كليد آن را به « ريطة » همسر فرزندش مهدى سپرد و به او سفارش كرد تنها پس از وفات او و در حضور خليفه ، آن را باز كند . در اين خزانه ، بيش از صد كشته از علويها بود كه در كنار هر كشته ، رقعه‌اى حاوى نام و نشان او قرار داشت حال آنكه زن ، گمان مىكرد از آن جهت او را به پنهان داشتن و باز نكردن آن تا پس از فوتش سفارش مىكند كه در آن اموال و جواهرات و اشياى گرانبهايى وجود دارد كه نمىتوان بر آنها قيمتى گذارد .\r\nمن ( نويسنده ) براى نگهدارى اين اجساد پاك و تسليتشان به جانشين خود در نخستين ساعات ، بدست گرفتن قدرت را تفسيرى جز اين نمىدانم كه مىخواست بدين وسيله او را تشويق كند تا نسبت به علويها و هر كس كه به نظر آنها خطرى بر تاج و تختشان تشكيل مىداد ، روش خشونت‌آميز و سرسختانه‌اى ، در پيش گيرد .\r\nشايد هم يكى از مهمترين عواملى كه منصور را بر آن داشت تا چنين برخوردى ( با خشونت كمترى نسبت به آنچه با امام صادق ( ع ) داشت ) داشته باشد . اين بود كه امام موسى ( ع ) شرايط دردناك و سختى را كه در آن قرار داشت درك مىكرد و خانه‌نشينى اختيار كرده حتى از شيعيان و يارانش خود را پنهان مىداشت و جز براى خاصان آنها آن هم در حدود معينى ، خود را نشان نمىداد و همچنانكه پيش از اين گفتيم اين ياران نزديك اگر به كسى اطمينان پيدا مىكردند و وى را به حضور امام ، مىرساندند امام او را به رازدارى بسيار سفارش مىكرد و از عواقب برملا ساختن جاى خود ، برحذرش مىداشت . كه نشان مىدهد منصور در آن دوره با همهء امكانات تحت پيگردش قرار داده بود و امكان داشت كه موفق به يافتنش نمىگرديد و به سادگى ، به جاى ايشان ، راه نمىيافت . و حتى اگر هم او را مىشناخت و مطمئن مىشد كه جانشين شرعى پدر خويش است بدين خاطر كه از مردم ، بر كنار بود و رابطه‌اى با آنها نداشت اين موضوع زيانى به او وارد نمىآورد و خطرى متوجه تاج و تختش نمىكرد بويژه كه بسيارى از كسانى كه در اطراف پدرش بودند برخى به برادرش عبد اللّه افطح و برخى ديگر به برادرش اسماعيل مراجعه كردند و جنددستگيهايى ميان شيعه در آن دوران ، حاصل شد كه وحدت ايشان را از ميان برد و اتحادشان را\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nاز هم پاشاند منصور نيز اين فرقه‌ها و دسته‌جات پراكنده را با دل و جان پذيرا شد يك پديدهء ديگر نيز در سياست منصور در آن دور ، بارز بود او علماى معاصر با امام صادق و امام كاظم ( ع ) را به خود نزديك كرد و پول در اختيارشان گذارد و آنان را بزرگ داشت و تظاهر به احترامشان كرد و سعى نمود آنان را بر مردم تحميل كند تا توجه را از علويها و فقه و آثارشان ، منصرف گرداند و روزى ( از باب تظاهر ) به يكى از نزديكانش گفت : من حد اعلاى لذتهاى اين دنيا را برده‌ام جز اينكه در دل آرزو دارم به اتفاق علما ، در يك مجلس ، حضور يابم .\r\nاو آنان را به خود نزديك مىكرد و احترام مىگذاشت و سخاوتمندانه پول در اختيارشان مىگذاشت تا از عدل و فصل و مشروعيت خلافتش و اينكه او و خاندانش وارثان پيامبر و نزديكان اويند ، سخن بگويند و در ميان علما كسانى چون مالك بن انس و امثال او را يافت كه با وى همنوايى نشان مىدهند و به نوبهء خود سخاوتمندان به ستايشش مىپرداختند و در مقابل نيز سعى داشت از طريق زور ، موطأ ابن مالك را بر مردم تحميل كند و در حجاز او را بر كارگزاران و تمامى جيره‌خوارانش ، مسلط گردانيد و مردم همه به او رجوع مىكردند و كارگزاران و حكام نواحى ، از وى حساب مىبردند و بنا به آنچه در جلد سوم كتاب الامام الصادق و المذاهب الاربعة به نقل از معجم الادباء آمده و هنگامى كه « شافعى » تصميم گرفت نزد او برود كارگزار را براى تسهيل وارد - شدن بر او را واسطه كرد ولى كارگزار به او گفت : اگر پاى برهنه و پياده از مدينه به مكه بروم برايم آسانتر از آن است كه به در خانهء مالك بروم و نمىخواهم خوار شوم تا به در خانهء او روم .\r\nبىهيچ ترديدى ، چنين كارهايى از سوى منصور براى ارج گذاشتن به علم و دين نبوده است بلكه او از آن بيم داشته كه جانشين شرعى امام صادق ( ع ) كه از همان نخستين لحظات وفات پدر ، از او در بيم و هراس بود ، ظاهر شود و ترديدى نداشت كه اگر او در برابر مردم خود را نشان مىداد ، زبانزد آنها در هر جا مىشد و علما و دانش طلبان و شاگردان پدرش از همهء نواحى به گرد او جمع مىآمدند و اين چيزى نبود كه منصور از يكى از علويها ، تحمل كند چون آن را خطرى متوجه قدرت و سرورى خاندان خود مىدانست و در معيارهاى سياستمداران و شيفتگان قدرت اين معقول و منطقى نبود كه از چيزى كه مىدانستند خطرى متوجه قدرتشان مىسازد ، چشم‌پوشى كنند و همه گونه دشواريها و سنگها ، در راه آن قرار ندهند . خلاصه اينكه امام موسى بن\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nجعفر ( ع ) در سالهاى نخستين امامت خود ، از شيعيان و يارانش ، پنهان بود و منصور نيز با همين شيوه‌ها ( كه گفتيم ) به جنگش رفت و ديگر به آزار و شكنجه يا زندان او ، نپرداخت و هنگامى كه شهرت يافت و بسيارى از منحرفان از وى ، به او روى آوردند و علما و راويان حديث به گردش جمع شدند و در زمان مهدى عباسى ، زبانزد دوست و دشمن گرديد چندين بار و به قصد آزار و شكنجه و بالاخره كشتن ، او را به بغداد فرا خواند ولى ارادهء خداوندى مانع از تحقق خواسته‌هايش مىگرديد .\r\nدر تذكرة الخواص ابن جوزى آمده است : نويسندگان سيره مىگويند : موسى بن جعفر در مدينه اقامت داشت مهدى ( عباسى ) او را به بغداد فرا خواند و در آنجا زندانى كرد و سپس بر اثر خوابى كه ديده بود آن حضرت را به مدينه بازگرداند . و ادامه مىدهد كه : الخطيب در تاريخ بغداد به نقل از فضل بن ربيع از پدرش روايت مىكند كه گفته است : وقتى مهدى ، موسى بن جعفر را زندانى كرد يك شب على بن ابى طالب را بخواب ديد كه به او گفت : اى محمد ! ( آيا پنداشته‌ايد كه وقتى به قدرت رسيديد بايد به مفسده‌جويى بپردازيد و پيوند خويشان خود را قطع كنيد ) ؟ ( آيه ) ربيع مىگويد : مهدى شبانه مرا پيش خود خواند . آمدن او نزد من كه آيه را با صداى خوشى مىخواند ، مرا هراسان كرد به من گفت : موسى بن جعفر را نزد من آوريد . وقتى ايشان را آوردم برخاست و حضرت را به آغوش كشيد و كنار خود نشاند و گفت : اى ابو الحسن ، هم اكنون امير المؤمنين را به خواب ديدم كه اين آيه را بر من مىخواند ؛ آيا اطمينانم مىدهى كه عليه من يا هر كدام از فرزندانم ، قيام نكنى . فرمود : به خدا سوگند كه من هرگز اين كار را نكرده‌ام و چنين كارى ، در روش و عادتم نيست .\r\nگفت : راست مىگويد . آنگاه گفت : اى ربيع ، سه هزار دينار به او بده و به خانه‌اش بازگردان . ربيع مىگويد : من شبانه فرمان را اجرا كردم و وقتى كه آن شب را صبح كرد - از ترس دشواريهاى راه - در راه به مدينه بود .\r\nاز جمله مواردى كه دلالت بر فرا خواندن چندين بارهء امام ( ع ) به بغداد از سوى مهدى عباسى وارد روايت كلينى در كافى به نقل از احمد بن محمد و على بن ابراهيم ؛ اسناد آنها به ابو خالد زبالى است كه مىگويد : وقتى براى بار اول ، موسى بن جعفر ( ع ) را نزد مهدى عباسى مىبردند وارد « زبالة » شد و من با ايشان مشغول صحبت بودم و مرا ناراحت و غمين ديدند و به من گفتند : اى ابا خالد چرا ترا چنين غمگين مىبينم ؟\r\nگفتم : چگونه غمگين نباشم درحالىكه ترا به نزد اين نابكاران مىبرند و نمىدانم\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nچه بلايى بر سرت مىآورند . فرمود : نگران من نباش وقتى فلان ماه و فلان روز رسيد در ابتداى فلان جاى ، منتظرم باش . مىگويد : از آن پس تمام هم و غم من اين بود كه حساب روز و ماه نگهدارم تا اينكه بالاخره آن روز فرا رسيد و من در جاى موعود حاضر شدم و آن قدر در آنجا ماندم كه نزديك آفتاب ، غروب كند و شيطان وسوسه‌ام مىكرد كه در گفتهء آن حضرت ، ترديد كنم كه در همين حال سياهى از دور ديدم كه از سوى عراق به من نزديك مىشد و وقتى به استقبال آن رفتم كاروانى ديدم كه پيشاپيش آنها امام موسى بن جعفر سوار بر ماديان بود . فرمود : اى ابو خالد ! گفتم : آرى اى فرزند رسول خدا ( ص ) . فرمود : شيطان مىخواست كه تو ترديد كنى . گفتم : خدايى را شكر كه ترا از ايشان رهانيد . فرمود : من يك بار ديگر نزد آنها مىروم كه از آن نجاتم نيست .\r\nو در برخى روايات آمده كه مهدى عباسى به امام موسى بن جعفر پيشنهاد كرد فدك را به او بازگرداند ولى امام از پذيرفتن آن خوددارى فرمود و وقتى مهدى ، بر اين پيشنهاد خود پافشارى كرد فرمود : جز در حدود آن ، آن را نمىپذيرم گفت :\r\nحدودش كدام است ؟ فرمود : حد نخست عدن ( چهره‌اش دگرگون شد ) . حد دوم سمرقند ( چهره‌اش درهم شد ) . حد سوم افريقا . مهدى از ايشان پرسيد و حد چهارمش كجاست ؟\r\nفرمود : كنارهء دريا تا خزر و ارمنستان . به ايشان گفت : ديگر چيزى براى ما نمىماند حال به همان وضع نخست بازگرديم . امام پاسخش داد : به تو گفته بودم كه اگر حدود آن را معين كنم بازپس نمىدهى .\r\nدر روايت زمخشرى در ربيع الابرار آمده كه اين گفتگو بين هارون الرشيد و امام موسى بن جعفر بوده كه منافاتى ندارد چون مىتواند ميان امام و هر دوى آنها ، صورت گرفته باشد .\r\nامام كاظم در طول حكومت مهدى ( عباسى ) و فرزندش هادى تحت كنترل شديد قرار داشت و چندين بار درحالىكه كينه‌اش را به دل داشت آن حضرت را به بغداد فرا خواند و او را به زندان افكند و همچنانكه گفتيم در پى خوابى كه ديد از زندان رهايش ساخت و من با توجه به منابعى كه در اختيار دارم چيزى دال بر اينكه فرزندش موسى الهادى ، با امام بدرفتارى كرده و ايشان را به بغداد فرا خوانده باشد گواينكه او نيز به قساوت و خشونت معروف بود شايد هم كوتاهى مدت زمانى كه حكومت كرد اجازه‌اش نمىداد شيوه‌هاى جدش و پدرش را پى گيرد و احتمالا اگر مدت حكومتش طولانى بود لحظه‌اى\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nدر ارائه سياستهاى آنها ، ترديد به خود راه نمىداد .\r\nولى سالهايى كه امام ( ع ) در دوران هارون الرشيد گذراند از بدترين سالهاى زندگى آن حضرت بشمار مىرفت ؛ اين يك ، تمام دستگاه حكومتى خود را به خدمت كنترل او گرفت و بارها در آغاز خلافتش و درحالىكه كينهء او را بدل داشت به بغداد فرا خواند و به زندانش مىافكند و آنگاه بعد از مدتى ، او را آزاد مىكرد و گاهى نيز تظاهر به بزرگداشت او مىكرد و به دروغ و ريا ، گرامىاش مىداشت .\r\nدر اين رابطه در جلد دوم مروج الذهب مسعودى به نقل از عبد اللّه بن مالك خزاعى كه به تعبير مسعودى از جمله نگهبانان و پاسداران رشيد بود ، آمده است كه مىگويد : فرستادهء رشيد به هنگامى كه هرگز سابقه نداشت به سراغم آمد و مرا ترساند و از عوض كردن لباسهايم منع كرد كه همين امر مرا ، وحشت‌زده كرد . وقتى به كاخ رشيد وارد شدم پيشخدمت جلوتر از من داخل شد و رشيد دانست كه من هم آمده‌ام آنگاه اجازه‌ام داد تا وارد شوم . او را ديدم كه در رختخواب خود نشسته . سلام گفتم .\r\nمدتى ساكت ماند من مات و مبهوت ايستاده بودم و به شدت مىترسيدم آنگاه به من گفت : اى عبد اللّه آيا مىدانى براى چه در اين ساعت ، ترا خواستم ؟ گفتم : نه به خدا اى امير المؤمنين . گفت : هم اكنون در خواب ديدم كه گويا ، مردى حبشى به سراغم آمده بود كه نيزه‌اى بدست داشت و به من گفت اگر هم اكنون ، موسى بن جعفر را رها نسازى با همين نيزه ، ترا مىكشم . حال برو و او را آزاد كن . گفتم : اى امير المؤمنين موسى بن جعفر را رها كنم ؟ و پرسشم را سه بار تكرار كردم . گفت : آرى هم اكنون برو او را رها كن و سى هزار درهم به او بده و به او بگو : اگر مقام و پستى را دوست داشته باشى هر چه مىخواهى به تو واگذار مىكنم و اگر خواسته باشى به مدينه به روى مىتوانى اين كار را بكنى . عبد اللّه بن مالك مىگويد : به زندان رفتم تا او را رها سازم وقتى مرا ديد برخاسته به من نزديك شد و گمان كرد كه دستور دارم آزارى به او رسانم ، گفتم : نترس ، امير المؤمنين فرمانم داده تا ترا آزاد كنم و مبلغ سى هزار درهم به تو بدهم و او ( هارون الرشيد ) به تو مىگويد : اگر مقام و پست دوست داشته باشى هر چه بخواهى در اختيار قرار مىدهم و اگر مىخواهى به روى ، اختيار تام دارى . و به او سى هزار درهم دادم و به حال خودش گذاردم و به او گفتم : من از آنچه بر تو آمده در شگفتم . فرمود : حال به تو مىگويم . وقتى در خواب بودم پيامبر ( ص ) به خوابم آمد و فرمود : موسى تو مظلومانه به زندان افتاده‌اى حال اين كلمات را بر زبان\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nبياور تا امشب در زندان نمانى . به او گفتم : ترا به پدر و مادرم سوگند مىدهم كه چه بگويم . فرمود : بگو « يا سامع كل صوت و يا سابق الفوت و يا كاسى العظام لحما و ناشرها بعد الموت اسألك بأسمائك الحسنى و باسمك العظيم الاعظم الاكبر المخزون - المكنون الذي لم يطلع عليه احد من المخلوقين ، يا حليما ذا الاناة لا يقوى على اناته احد يا ذا المعروف الذي لا ينقطع ابدا و لا يحصى عددا فرج عنى » كه مىبينى كارم به اينجا كشيد .\r\nاز برخى روايات چنين برمىآيد كه او چندين بار ايشان را به زندان افكند و هر بار او را آزاد مىكرد و پوزش مىخواست و با عزت و احترام ، به مدينه بازش مىگرداند .\r\nو گاهى نيز هارون الرشيد ايشان را به بغداد دعوت مىكرد يا وقتى كه در سر راه خود به مكه ، وارد مدينه مىشد ، امام ( ع ) به ديدارش مىرفت و او آن حضرت را گرامى مىداشت و بر تمامى مردم ، برترىاش مىداد . صدوق از امام موسى بن جعفر ( ع ) روايت كرده كه فرمود : وقتى بر هارون الرشيد وارد شدم به من گفت : براى چه به « عامه و خاصه » اجازه داده‌ايد تا شما را به رسول خدا ( ص ) نسبت دهيد حال آنكه شما فرزندان على هستيد و هر كس به پدرش منسوب مىشود و پيامبر ( ص ) جد مادرى شماست . در پاسخش گفتم : اى امير المؤمنين اگر پيامبر از قبر بيرون برآيد و دخترت را خواستگارى كند ، تو به او مىدهى ؟ گفت : پناه بر خدا چگونه ندهم . گفتم : ولى او ( پيامبر ( ص ) ) از دختر من خواستگارى نمىكند و من به او زن نمىدهم . گفت : براى چه اى ابو الحسن ؟\r\nگفتم : چون او مرا زاده است ولى ترا نزاده است . گفت : احسنت اى موسى . آنگاه گفت : چگونه مىگوييد ما خاندان پيامبر هستيم حال آنكه او ( پيامبر ) نسلى نداشت و نسل از فرزند پسرى و نه دخترى است و شما از فرزندان دختر او هستيد . كه من هم از خويشاوندى و حق قبر و كسانى كه در آن هستند از وى پرسيدم ولى بازهم پاسخ خود را مىخواست و گفت : حتما بايد شما فرزندان على و تو اى موسى كه بنابه آنچه به من رسيده سركردهء آنها و امام زمانشان هستى مرا از دليل و حجت خود ( در اين پاره كه خود را از خاندان پيامبر مىدانيد ) باخبر كنيد و وقتى ترا رها مىكنم كه از كتاب خود دليل بياورى . امام نيز آيهء زير را بر او قرائت كرد :\r\nو من ذريته داود و سليمان و ايوب و يوسف و موسى و هارون و كذلك نجزى - المحسنين . و زكريا و يحيى و عيسى . . . ( و از نسل او داود و سليمان و ايوب و\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nيوسف و موسى و هارون رهبرى كرديم و ما نيكوكاران را اين چنين پاداش مىدهيم و از نسل آنها زكريا و يحيى و عيسى و الياس همه از شايستگانند ) در اينجا امام از او پرسيد : اى امير المؤمنين پدر عيسى كيست ؟ گفت : عيسى پدر نداشت . امام فرمود :\r\nولى ما از طريق مادرش مريم او را به نسل پيامبران ، نسبت داديم . و ما نيز از طريق مادر خود فاطمه ( ع ) ، به نسل پيامبر پيوند خورده‌ايم . و در ادامه فرمود : اگر خواسته باشى بازهم برايت بخوانم اى امير المؤمنين گفت : آرى . و امام هم آيهء مباهله را بر او خواند :  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  و افزود كه هيچ كس ادعا نكرده كه پيامبر در مباهلهء با مسيحيان ، جز على و فاطمه و حسن و حسين را زير كسا نبرد و بدين ترتيب تأويل آيه چنين است كه مراد از ابناءنا ( فرزندان ما ) حسن و حسين هستند و مراد از نساءنا فاطمه و ( انفسنا ) على بن ابى طالب است رشيد به او گفت : آفرين كه درست گفتى اى ابو الحسن .\r\nراويان از مأمون نقل مىكنند كه به گروهى از اطرافيانش گفت : آيا مىدانيد كه چه كسى تشيع را به من آموخت ؟ همگى گفتند : نه به خدا نمىدانيم . گفت : آن را هارون الرشيد به من آموخت . به او گفته شد : چگونه چنين بود حال آنكه او افراد اين خاندان ( اهل بيت ) را مىكشت ؟ گفت : او آنها را به خاطر حكومتش مىكشت و مىدانيد كه حكومت و قدرت ، بىپدر و مادر است . من يك سال با او به حج رفتم وقتى وارد مدينه شد به پرده‌دارانش گفت : هيچ كس از فرزندان مهاجرين و انصار و بنى هاشم و ديگر قبايل قريش از اهالى مكه و مدينه بر من وارد نشود مگر آنكه نام و نشان و نسبش را برشمارد بطورى كه هر كس مىخواست بر او وارد شود بايد مىگفت :\r\nمن فلان بن فلان و . . . تا اينكه به جدش از بنى هاشم يا قريش و غيره مىرسيد و وارد مىشد و هارون الرشيد بسته به منزلت نسبش و هجرت پدرانش ، از دويست تا پنج هزار دينار به او بخشش مىكرد . و روزى كه من ايستاده بودم فضل بن ربيع وارد شد و گفت : اى امير المؤمنين ، بر در كسى است كه مدعى است موسى بن جعفر بن محمد بن على بن - الحسين بن على بن ابى طالب ( ع ) مىباشد و درحالىكه ما و امين و مؤتمن و ديگران سران در حضورش ( هارون الرشيد ) ايستاده بوديم بر ما وارد شد ، هارون الرشيد به ما گفت مراقب خودتان باشيد . سپس به راهنما گفت كه اجازهء ورودش دهيد و بگوييد كه تنها در محضر من ، از مركبش پياده شود و درحالىكه به همان وضع ايستاده بوديم مرد\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nسالخورده‌اى كه عبادت فرسوده‌اش كرده و تنها پوستى بر استخوانش گذارده بود و پيشانى و بينىاش نشان سجود بر خود داشت وارد شد و همين‌كه رشيد را ديد مىخواست خود را از الاغى كه سوارش بود فرود آورد كه رشيد فرياد زد : نه به خدا سوگند كه تنها در محضر من بايد ( پياده ) شوى و پرده‌دار مانع از پايين آمدنش شد . ما همه با احترام عميقى به او نگاه مىكرديم او همچنان سوار بر الاغ خود به طرف بارگاه مىرفت و پرده‌داران و سران ، به او خيره شده بودند . وقتى به آنجا رسيد رشيد برخاست و او را تا انتهاى بارگاه ، استقبال كرد و سر و صورتش را بوسيد و دستش را گرفت و به صدر مجلس برد و در كنارش نشست و با او به گفتگو پرداخت و خوشامدش گفت و از احوالش مىپرسيد و هنگامى كه رشيد با برخاستن او ، برخاست و وداعش گفت ، رو به من و امين و مؤتمن كرد و گفت : اى عبد اللّه و اى محمد و اى ابراهيم ، عمو و سرور خود را همراهى كنيد و در سوار شدن ( بر الاغ ) كمكش كنيد .\r\nو در روايت ديگرى ، مأمون از اين كار پدرش در شگفت افتاد و پس از اينكه تنها شد از اينهمه احترام و بزرگداشت وى پرسيد . به او گفت : فرزندم او صاحب حق است . مأمون به او گفت : اگر اين را مىدانى چرا حقش را نمىدهى ؛ پاسخش داد كه مسأله بر سر قدرت و حكومت است و به خدا سوگند اگر تو نيز بر سر آن با من درآويزى چشمانت را در خواهم آورد . و ديگر موارد كه راجع به برخورد او با امام روايت شده و در برخى در منتهاى خشونت و شدت و در برخى ديگر در منتهاى نرمى و ملايمت و تسامح ، برخورد كرده است كه چنين دوگانگى از سوى او و در برخوردش با مردم در زندگى ، بعيد هم نيست . او همراه شرايط و اوضاع خود را وفق مىداد و وعاظ و علما را فرا مىخواند تا خداى را به يادش آورند و او چنان گريه مىكرد كه هر كس او را مىديد گمان مىكرد هم‌اكنون از ترس خدا و عظمت او ، قالب تهى مىكند و آنچنان كه در جلد اول « عصر المأمون » آمده در روز بيش از صد ركعت نماز مىخواند ولى در عين حال وقتى هنگام ميگسارى و زن و كنار مىشد ، آدم ديگرى مىشد و از بدترين مردم بشمار مىرفت و هر وقتى درمىيافت كه كسى ، ستمهايش را تحمل نمىكند يا گمان برد كه انسانى ، خطرى بر تاج و تختش بشمار مىرود به آدم خونريزى تبديل مىشد كه همچون درندگان وحشى كه از دريدن شكار خود لذت مىبرند از ريختن خون و خونريزى ، به وجد مىآمد .\r\nبه هر حال ، على رغم كنترلى كه هارون الرشيد بر امام موسى بن جعفر ، اعمال\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمىكرد ، شهرت و آوازهء او در حجاز و عراق و ديگر مناطق ، پيچيد و علما و دانش طلبان ، به حضورش مىرسيدند و آنهايى كه تا ديروز امامتش را قبول نداشتند ، به امامت او اعتراف كرده و شيعيان به گردش جمع شدند و خمس اموال خود و زكاتشان را به او مىدادند و از تمامى اينها چيزى بر رشيد پوشيده نبود و به علاوه ، كين‌توزان و بدسگالان او را نسبت به تاج و تختش ، و خطرى كه از سوى امام متوجه آن است ، تحريكش كردند و او نزديكترين كسان به موسى بن جعفر را نزد ايشان فرستاد تا بگويد : دو خليفه در يك زمان يكى پسر عمويم موسى بن جعفر در حجاز و ديگر رشيد در بغداد . و آنچنان ترس و وحشتى از او در دل رشيد بيفتاد كه خشم او به اوج رسد و هنگامى كه در برابر انبوه مردم بر سر قبر پيامبر ايستاد و گفت : السلام عليك يا ابن العم ، امام كه در كنار قبر حضور داشت فورا فرمود : السلام عليك يا أبتاه ( سلام بر تو اى پدر ) .\r\nاين سخن را از آن جهت گفت تا نقشه‌اش را خنثى سازد منظور رشيد اين بود كه با اظهار خويشى با پيامبر ، نزد مردم ارجى كسب كند و اين توهم را القا كند كه ارث او ، از جدش عباس پسر عموى پيامبر ( ص ) است و پس از شنيدن اين سخن از امام ، به شدت خشمگين شد و آنگونه كه راويان مدعيند تصميم گرفت به هر قيمت شده ، ايشان را از سر راه بردارد .\r\nو در روايت كلينى به نقل از موسى بن قاسم بجلى از على بن جعفر آمده كه گفته است : ما عمرهء رجب را بجا آورده و در مكه بوديم كه محمد بن اسماعيل پيش من آمده و گفت : عمو ، من مىخواهم به بغداد روم و مايلم با عمويم ابو الحسن ( امام موسى ( ع ) ) خداحافظى كنم و مىخواهم شما نيز با من باشيد . من نيز به اتفاق او اندكى پس از مغرب ، به خانهء برادرم كه در « حوية » بود رفتيم ، من درب خانه را زدم . برادرم پشت در آمد و گفت : كيستى ؟ گفتم : على . فرمود : هم اكنون مىآيم .\r\nاو خيلى به آرامى ، وضو مىگرفت لذا گفتم : عجله كنيد . آنگاه درحالىكه شالى بر گردن بسته بود بيرون آمد و پاى درنشست و على بن جعفر گفت : براى كارى نزد تو آمده‌ام اگر صلاح مىدانى كه به آن اقدام شود و اگر چنين نبود چرا بايد اينهمه خطا كنيم .\r\nفرمود : آن كار چيست ؟ گفتم : اين برادرزادهء تست كه به وداعت آمده و مىخواهد به بغداد برود ، به من گفت كه او را فرا خوانم . او را فرا خواندم . به امام نزديك شد و سر او را بوسيد و گفت : فدايت گردم مرا پندى ده . فرمود : پندم اين است كه در ريختن خون من از خدا بترسى . در پاسخش گفت : هر كس قصد بدى با شما\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nداشت خداوند همان بلا را سر او آورد و به نفرين كسى پرداخت كه انديشهء بد دربارهء آن حضرت دارد . آنگاه دوباره بوسه بر سر آن حضرت زد و گفت : عمو جان مرا پندى ده .\r\nفرمود : پندم اين است كه در ريختن خون من از خداى بترسى . گفت : هر كس قصد بدى با شما داشت خداوند همان بلا را بر سر او آورد و دوباره سر آن حضرت را بوسيد و گفت : بازهم مرا پندى ده . فرمود : پندم اين است كه در ريختن خون من از خداى بترسى . سپس از او فاصله گرفت و من همراهيش كردم به من فرمود : برادر همين جا باش ؛ من آنجا ماندم و ايشان به خانه رفتند سپس مرا نيز به داخل خانه فرا خواند و كيسه‌اى به من داد و فرمود : اين را به برادرزادهء خود بده تا در سفر ، خرج راهش باشد .\r\nعلى بن اسماعيل مىگويد : من كيسه را گرفتم آنگاه كيسهء ديگرى داد و فرمود به او بدهم و باز كيسهء سوم را به من داد و فرمود اين را به او بدهم . گفتم : فدايت شوم اگر در مورد او چنان مىانديشى ( و معتقدى ترا خواهد كشت ) براى چه به او كمك مىكنى ؟\r\nفرمود : اگر من به او كمك كنم و او از من ببرد خداى اجلش را به سر مىآورد . پس از آن بالشتكى چرمين به من داد كه در آن سه هزار درهم بود و فرمود : اين را نيز به او بده . على بن جعفر مىگويد : نزد او رفتم و اولين كيسهء صدتايى را به او دادم خوش‌حال شد و عمويش را دعا كرد ، سپس دومى و سومى را هم به او دادم بسيار خوش‌حال شد بطورى كه گمان بردم بازمىگردد و به بغداد عزيمت نخواهد كرد آنگاه سه هزار درهم را به او دادم و به راه خود رفت و بر هارون الرشيد وارد شد و به خلافت سلامش كرد و گفت : گمان نمىكردم كه در زمين دو خليفه وجود داشته باشد تا اينكه عمويم موسى - بن جعفر را ديدم كه به او نيز به خلافت سلام مىكنند ( و خليفه خطابش مىكنند ) .\r\nهارون نيز صد هزار درهم برايش فرستاد و خداوند آكله‌اى بر او فرستاد كه پيش از آنكه بتواند به درهمى از آنها نظر افكند و آنها را لمس كند ، بر اثر همان مرض ، مرد .\r\nالكشى نيز داستان سعايت محمد بن اسماعيل نسبت به عموى خود را با مضمون نزديك به همين ، روايت كرده است .\r\nو در برخى روايات ، شخص سعايت‌كننده ، على بن اسماعيل آمده كه پس از تماس با يحيى بن خالد برمكى ، به اتفاق ، تصميم به سعايت عليه امام موسى بن جعفر ( ع ) كردند آنگاه اين يك ( برمكى ) او را به حضور هارون الرشيد برد و هارون او را گرامى داشت و در كنار خود نشاند و به پرس‌وجو دربارهء عمويش امام موسى بن جعفر ( ع ) پرداخت كه به او گفت : دو خليفه در يك زمان عمويم موسى بن جعفر در حجاز و تو\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nاى امير المؤمنين كه خليفه در عراق هستى . و مردم را آزاد گذارده‌اى تا او را خليفهء خود بنامند و يحيى بن خالد برمكى افزود : و اموال از شرق و غرب به سويش مىرسد و مزرعه‌اى به سى هزار دينار خريد و آن را « اليسيرة » ناميد و وقتى پول را برايش آماده كرد فروشنده به او گفت : اين پولها را نمىگيرم و تنها پولى را مىگيرم كه به نام خودت باشد و او نيز پولهاى داده شده را بازپس گرفت و سى هزار دينارى كه به نام خودش بود به وى داد . هارون الرشيد مبلغ دويست هزار دينار به پاس سعايت على بن اسماعيل عليه عمويش ، به او داد ولى پيش از آنكه پول به دستش برسد مرد . و همچنانكه پيش از اين نيز گفتيم : امام به برادرش على بن جعفر كه از پول دادن او به برادرزاده‌اش ، سرزنشش كرده بود گفته بود : اگر اين پولها به دستش رسد و عليه من كارى كند خداوند او را هلاك خواهد ساخت .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nوفات امام موسى بن جعفر ( ع )\r\nشهرت امام موسى كاظم ( ع ) فراگير شد و همه جا صحبت او شد خمسها به گونه‌اى كه سابقه نداشت ، به سويش سرازير مىشد و هنگامى كه سعايت كنندگان از جمله محمد بن اسماعيل يا على بن اسماعيل و يحيى بن خالد - آنچنان كه گفتيم - عليه امام نزد هارون الرشيد به سعايت و بدگويى پرداختند هارون الرشيد مصمم به زندانى كردن امام و رهايى از ايشان گرديد و در پى اين تصميم ، و آنچنان كه در روايت ابن الجوزى در تذكره‌اش آمده به سال 170 و بعد از شش يا هفت سال از آغاز خلافتش - كه طى اين مدت از زندانى به زندان ديگر ، رهسپارش مىكرد - در سر راه خود به مكه ، وارد مدينه شد . با ورود او به مدينه ، مردم شهر ، به استقبالش آمدند و خوشامدش گفتند و بنابه اشاره‌اى كه برخى روايات دارند امام نيز همراه استقبال كنندگان بود . پس از استقبال ، امام بنا به عادت خود به مسجد رفت و در همان شب رشيد به زيارت قبر پيامبر ( ص ) رفت و در آنجا آنچنان كه در روايت مفيد آمده ، گفت : اى رسول خدا من از كارى كه مىخواهم انجام دهم به درگاهت پوزش مىخواهم من مىخواهم موسى بن جعفر را به زندان افكنم چون شنيده‌ام او مردم را به خود مىخواند و با اين كار در پى ايجاد تفرقه ميان امت تو و خونريزى در آنهاست . آنگاه بازگشت و دژخيمانش را دستور داد تا او را از مسجد به نزدش آوردند ، آنگاه دو عدد كجاوه خواست و امام را در يكى از آنها بر ماديانى گذارد و ديگرى را روى ماديان ديگرى نهاد و هر دو ماديان را در حالى كه دو كجاوه پوشيده بود به بيرون فرستاد همراه هر كدام از آنها گروهى از سربازانش سوار بر اسب حركت مىكردند و به آنها دستور داد ماديانى را كه امام سوار بر آن بود به سمت بصره برانند و آن\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nديگرى را به كوفه و به آنان كه همراه امام بودند دستور داد كه او را به عيسى بن جعفر بن - منصور - كه در آن زمان كارگزار بصره بود - تسليم كنند و آنها نيز چنين كردند و او حضرت را به زندان خود سپرد و مدت يك سال را در آنجا ماند و رشيد برايش نوشت كه او را بكشد . با رسيدن اين دستور عيسى بن جعفر گروهى از نزديكان و خاصان خود را به مشورت فرا خواند آنها توصيه‌اش كردند كه چنين نكند و او را مورد عفو قرار دهد .\r\nعيسى بن جعفر نيز نامه‌اى به رشيد نوشت كه در آن آمده بود : كار موسى بن جعفر به درازا كشيد و مدت زمان درازى در زندان من باقى مانده است و او را آزموده‌ام و طى اين مدت جاسوسانى بر وى گمارده‌ام و او را تنها در حال عبادت يافته‌ام و كسى را مأمور كردم تا آنچه را كه در دعاهايش مىگويد بشنود كه نه نفرينى به تو كرده و نه به من نفرين كرده و هيچ سخن زشتى دربارهء ما نگفته است بلكه همه‌اش براى خود دعا مىكرد و رحمت و آمرزش خود را از خدا مىطلبيد حال كسى را بفرست تا او را به او بسپارم و گرنه او را به حال خود آزاد خواهم كرد زيرا ديگر نمىتوانم در زندانش ببينم .\r\nو در برخى روايات آمده كه برخى جاسوسان عيسى بن جعفر به او گزارش دادند كه از حضرت شنيده‌اند كه در دعاهايش مىگويد : پروردگارا من از تو خواسته بودم كه مرا فرصتى عبادتت دهى و اين كار را هم كردى . راوى مىافزايد : وقتى اين نامه به رشيد رسيد كسى را فرستاد تا او را از عيسى بن جعفر ، تحويل گيرد و به بغداد ببرد در آنجا ايشان را به فضل بن ربيع سپرد كه مدت زمان درازى نزد وى ماند .\r\nمفيد در ارشاد خود مىافزايد كه او ( هارون الرشيد ) از فضل بن ربيع خواست تا فرمانش را نسبت به او به مورد اجرا بگذارد ولى او زير بار نرفت لذا نامه‌اى به او نوشت و دستورش داد ايشان را به فضل بن يحيى بسپارد . اين يك نيز او را تحويل گرفت و در اتاقى از خانه‌اش گذارد و كسى را به مراقبت از ايشان گمارد آن حضرت همواره مشغول عبادت بود شب‌زنده‌دارى مىكرد و تمام شب را به نماز و تلاوت قرآن و دعا مىگذراند و بيشتر روزها ، روزه مىگرفت و روى از محراب و نماز ، برنمىتافت لذا فضل بن يحيى ، همه گونه وسيله راحتى در اختيارش گذارد و بزرگش داشت اين جريان به سمع رشيد كه در رقة ( پايتخت تابستانىاش ) بود رسيد او نيز نامه‌اى نوشت و اين رفتارش را مورد نكوهش قرار داد و دستور قتلش را به او داد ولى او خوددارى كرد رشيد به خشم آمد و « مسرور » خادم را فراخواند و گفت : هم اكنون به بغداد برو و بلافاصله نزد موسى بن جعفر برو و اگر او را در آسايش و رفاه يافتى اين نامه را به عباس بن محمد\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nبرسد و دستورش داد آنچه را در نامه آمده اجرا كند و نامهء ديگرى نيز به وى داد كه آن را به « سندى بن شاهك » تسليم كند كه در آن دستورش داده بود از عباس اطاعت كند .\r\nمسرور به بغداد رفت و وارد خانهء فضل بن يحيى شد كسى نمىدانست چه مىخواهد .\r\nآنگاه بر امام موسى بن جعفر وارد شد و او را در همان وضعى ديد كه به اطلاع رشيد ، رسيده بود لذا بلافاصله به سراغ عباس بن محمد و سندى بن شاهك رفت و نامه‌هايشان را تسليمشان كرد . ديرى نگذشت كه « مسرور » به سراغ « فضل بن يحيى » آمد و با خود سوارش كرد و او شگفت زده بر عباس بن محمد وارد شد . عباس تازيانه و دو تا سنگ خواست و دستور داد فضل را لخت كنند و سندى در حضور او يك صد تازيانه به او زد و با چهره‌اى دگرگون خارج شد و چپ و راست به مردم سلام مىداد . « مسرور » جريان را به اطلاع رشيد رساند او نيز دستور داد موسى بن جعفر را تسليم سندى بن شاهك كنند و خود نيز مجلس پرشكوهى ترتيب داد و در آن مجلس خطاب به مردم گفت : اى مردم ! فضل بن يحيى از فرمانم سرپيچى كرد و مخالفتم كرد و به نظر من بايد او را لعنت كنم .\r\nمردم از همه جا چنان به لعن و نفرينش پرداختند كه خانه به لرزه در آمد و به سمع پدرش يحيى بن خالد رسيد سوار شد و به نزد رشيد آمد و از درى جز آنكه مردم از آن رفت و آمد مىكردند وارد خانه‌اش شد و از پشت به طورى كه متوجه نبود ، به حضورش رسيد و به او گفت : خوب گوش كن اى امير المؤمنين . او نيز با ترس به سخنانش گوش داد به او گفت : فرزندم فضل هنوز نوجوان است و من بجاى او هر چه بگويى مىكنم . با اين سخن چهره‌اش بازشد و خشنود گشت و رو به مردم كرد و گفت : فضل ، مخالفتم كرد و من هم نفرينش كردم و اينك توبه كرده و به طاعت در آمده است و اينك او را دوست بداريد . همگى گفتند : من دوست كسانى هستيم كه دوست مىدارى و دشمن كسانى هستيم كه دشمن مىدارى و اينك او را دوست مىداريم .\r\nآنگاه يحيى بن خالد برمكى به بغداد شد مردم سراسيمه و مضطرب گرديدند و چنين وانمود ساختند كه براى رسيدگى به حساب و كتابها و كار كارگران آمده است ، چندى نيز مشغول بود آنگاه سندى بن شاهك را فرا خواند و دستور او ( رشيد ) را به اطلاعش رساند و او نيز دستور را اجرا كرد و سمى را در غذاى آن حضرت گذارد و حضرت از آن خورد و اثر آن در بدن آن حضرت كارگر افتاد و بيش از سه روز مهلتش نداد . وقتى امام فوت كرد ، سندى گروهى از فقها و بزرگان بغداد را بر جنازه‌اش آورد و به ايشان گفت : به او نگاه كنيد آيا در وى اثرى از ضربهء شمشير يا اصابت نيزه مىبينيد ؟ گفتند : ما از اين آثار ،\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nچيزى نمىبينيم و از آنها خواست كه بر مرگ طبيعى او شهادت دهند كه چنين هم كردند .\r\nآنگاه جسد شريف آن حضرت را بيرون آورد و آن را بر جسر ( پل ) بغداد نهاد و دستور داد كه ندا دهند : اين موسى بن جعفر است كه مرده . نگاه كنيد . و عابران به او نگاه مىكردند و اثرى از چيزى كه نشان دهندهء كشتن او باشد ، نمىديدند .\r\nو در روايت ديگرى يحيى بن خالد دستور داد ندا دهند : اين موسى بن جعفرى است كه رافضيها مدعيند نمىميرد به او نگاه كنيد . آنگاه جنازه را حمل كردند و در آرامگاه قريش در دروازهء « التين » كه در آن مقبره‌اى متعلق به بنى هاشم و بزرگان بود ، به خاك سپردند .\r\nو در تاريخ بغداد خطيب آمده كه : موسى بن جعفر از زندان نامه‌اى به رشيد نوشت كه در آن آمده بود : هر روز از سختى و رنجى كه بر من مىگذرد از روزهاى خوش و شاديت ، كاسته مىشود و ما هر دو به سوى روزى رهسپاريم كه پايان ندارد و جز گمراهان ، زيان نمىبينند .\r\nو يعقوبى در تاريخش مىگويد : پس از آنكه امام مدت درازى را در زندانهاى تاريك هارون الرشيد ، گذراندند به ايشان گفته شد : چطور است كه به فلان كس نامه‌اى بنويسى تا دربارهء تو با رشيد صحبت كند ؟ امام فرمود : پدرم به نقل از پدرانش حديثم كرده كه خداوند به داود سفارش كرده كه هرگاه بنده‌اى ، ( براى گشايش كار خود ) به يكى از بندگان من اميد بست همه درهاى آسمان به رويش بسته مىشود و زمين زير پايش خالى مىگردد . وفات آن حضرت به سال 183 يا 186 در سن پنجاه و پنج سالگى بوده كه ارقام ديگرى نيز گفته شده است . آن حضرت زمانى بين هفت و ده سال را در زندانهاى هارون گذراند و تعداد سى و هفت فرزند پسر و دختر از خود بجاى گذارد كه برترين و والاترينشان على بن موسى ( ع ) هشتمين امام از امامان اهل بيت ( ع ) بود .\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nامام هشتم : على بن موسى الرضا ( ع )\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\nابو الحسن على الرضا بن موسى بن جعفر صادق بن محمد بن على بن الحسين بن على بن - ابى طالب هشتمين امام اهل بيت ( ع ) در مدينه به دنيا آمد و در طوس از شهرهاى ايران بدرود حيات گفت .\r\nميان محدثين در سالى كه آن حضرت در آن تولد يافتند و حتى در آن ماه نيز ، اختلاف نظر است همچنانكه در سال وفات ايشان نيز ، اختلاف است . روايات و اقوال بيش از هر امام ديگرى ، در مورد ايشان ، فراوان است و ما بىآنكه خواسته باشيم وارد بحث آنها شويم يا يكى از آنها را ترجيح دهيم چون به نظر ما فايده‌اى كه ارزش بحث و كنكاش را داشته باشد ، متضمن نيست .\r\nگفته مىشود ولادت آن حضرت در روز جمعه يا پنجشنبه يازدهم ذى حجه يا ذىقعده و يا ربيع الاول سال 148 يا سال 153 بوده كه تاريخهاى ديگرى نيز گفته شده است .\r\nو در مورد وفات ايشان نيز روز جمعه يا دوشنبه هفدهم يا بيست و نهم صفر ، يا روز بيست و يكم ماه رمضان و هيجدهم جمادى الاول ، بيست و سوم ذىقعدهء سال 203 يا 206 و يا 202 ، همه اين تاريخها را آورده‌اند ؛ شيخ صدوق در كتاب خود عيون اخبار - الرضا وفات آن حضرت را در نه روز مانده به پايان ماه رمضان سال 203 در سن چهل و هشت سالگى يا 47 و 50 و 51 و 57 بر حسب تفاوت روايات در تاريخ وفات و ولادت ايشان ، مىداند .\r\nاو از مادرى به نام « خيزران » زاده شد . و گفته مىشود مادرش « نوبيّة » ( از نسلهاى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسودانى ) به نام اروى و ملقب به شقراء ، و نيز گفته مىشود مادر آن حضرت به نام « نجمة » و با كنيهء ام البنين بود و نامش را تكتم نيز ذكر كرده‌اند كسى كه مادر آن حضرت را « تكتم » مىداند به اين بيت از شعرهايى كه يكى از شاعران در مدح آن حضرت سروده ، استفاده جسته است :\r\n- برترين مردم از نظر شخصيت ، پدر ، قبيله و اجداد ، همانا « على » بزرگوار است كه :\r\n- او را « تكتم » به عنوان هشتمين سمبل دانش و بردبارى و به عنوان امامى كه حجت حق است ، ارمغانمان آورد .\r\nهمچنانكه در تاريخ ولادت و وفات و نيز سن ايشان اختلاف هست در تعداد فرزندان آن حضرت نيز ، روايات مختلف است . گفته مىشود او پنج پسر و تنها يك دختر بجاى گذارد . تنها چهار پسر را نيز گفته‌اند و روايت مورد ترجيح مفيد در ارشادش آن است كه او جز امام محمد جواد ( ع ) ، فرزندى نداشت همچنانكه مىگويند او دو فرزند يكى امام محمد جواد و ديگرى موسى را داشت قائل به اين تعداد فرزند ( دو فرزند پسر ) بر روايتى استفاده مىكند كه سندش به بزنطى مىرسد و در آن آمده كه او به حضرت گفته : دو سال است كه دربارهء جانشين تو مىپرسم و تو مىگويى كه جانشين من فرزند من است و در آن هنگام فرزندى نداشتى ولى امروز خداوند به تو دو فرزند داده كدام يك از آنها جانشين تست ؟ كه امام به فرزندش جواد ( ع ) اشاره مىكند .\r\nكنيه‌اش ابى الحسن بود و از زبان برخى راويان آمده كه او را ابو الحسن ثانى خطاب كرده‌اند و نيز همانگونه كه در مقاتل الطالبيين اصفهانى آمده كنيهء آن حضرت ابو بكر بود كه در اين امر به روايت عيسى بن مهران به نقل از ابى صلت هروى اعتماد كرده كه گفته است : روزى مأمون دربارهء مسأله‌اى از من سؤال كرد . در پاسخ گفتم ابو بكر درباره‌اش چنين و چنان مىگويد گفت : ابو بكر كيست ؟ ابو بكر ما يا ابو بكر عامة ( خليفهء اول ) ؟ گفتم : ابو بكر ما . عيسى بن مهران مىگويد : از ابى صلت پرسيدم ابو بكر شما كيست ؟ گفت : اين كنيهء على بن موسى الرضا ( ع ) است .\r\nدر هر صورت ، امام رضا ( ع ) حدود سى سال يا بيشتر با پدر بود و همه گونه محنتها و رنجهايى را كه بر پدرش امام موسى بن جعفر كه وجودش ، على رغم اينكه كارى به كار حكومت نداشت و روياروى قدرتمندان نشده بود ، نگرانى حكام را برمىانگيخت و عيششان را منغص مىساخت بطورى كه منصور ( دوانيقى ) همواره او را زير نظر داشت و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nهمهء حركتهايش را كنترل مىكرد بطورى كه آن حضرت را ناگزير ساخت از شيعيانش و نزديكترين يارانش نيز پنهان بماند . و مهدى سومين خليفهء عباسى او را به بغداد فرا خواند و مدت زمانى به زندانش افكند و تنها هنگامى او را از زندان رها ساخت كه على ( ع ) را در خواب ديد كه تهديدش مىكند و آيهء  فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ  را بر وى مىخواند و با اين حال از ايشان تضمين گرفت و پيمان گرفت كه عليه او قيام نكند و در هيچ انقلاب يا قيامى كه يكى از حكام دولتشان را نشانه رود ، شركت نجويد و بعد از وفات ( مهدى ) و هادى ( سومين خليفه عباسى ) كه مدت خلافتش چندان بدرازا نكشيد رشيد بر اريكه قدرت تكيه زد و با آغاز خلافتش ، بدبختى و رنج خاندان علوى كه در آن هنگام امام موسى بن جعفر ( ع ) زعامتش را عهده‌دار بود آغازيدن گرفت و بيشترين بهرهء اين مصيبتها را نيز آن امام ، بر دوش داشت امام را بازداشت كرد و در زندانهاى تيره و تار خود به مدت يازده سال كه طى آن او را از زندانى به زندان ديگر منتقل مىساخت ، انداخت و مسئولان زندانش نيز از كشتن او سربازمىزدند بطورى كه نمىدانست با آن حضرت چه كند و در آخر نيز تنها سندى بن شاهان با همكارى وزيرش يحيى بن برمكى ، عهده‌دار انجام اين توطئه شدند و دستورش داد تا در غذايش سم بريزد تا از او نجات يابد و بالاخره به آرزويش رسيد . در چنين اوضاع و احوالى ، امام رضا ( ع ) با درد و تلخى ، شاهد چنان حوادث مصيبت بارى بود كه بسيارى از خاندان و عموزادگان را در بر گرفته بود و غم فقدان پدر با آن وضع را تحمل كرده بود بىآنكه از آغاز تا پايان آن توان كاستن از شدت و حدت آن را داشته باشد . و همين سرنوشت هم خود او را نيز در صورتى كه حركت عليه آنان كند و حتى اگر كمترين حركتى نداشته بود ، او را نيز انتظار مىكشيد زيرا تضاد و اختلاف ميان اين دو خاندان ( علوى و عباسى ) تضاد اصولى بود و به اشخاص محدود نمىشد .\r\nاين خصومت ، خصومت ميان دو گروهى بود كه يكى ، نمايانگر تمامى ابعاد و اهداف اسلام بود و ديگرى نمايندهء نژادپرستى و استثمار و گرايشهاى قبيله‌اى كه در عهد اسلاف امويشان ، با تمامى نمودهاى خود ، دوباره ، پا به عرصهء وجود گذارده بود و اين ارزشهاى جاهلى دوباره زنده شده هيچ تفاوتى با آنچه كه ابو سفيان و ابو جهل و امية بن صفوان و ديگر گردنكشان و قلدران قريش ، به خاطر آنها مىجنگيدند ولى اين زمان به رنگى ديگر و شيوه تازهء زمان و به نام اسلام ( از همان ارزشهاى كهنه و جاهلى ) نداشت ، بنابراين شگفت نيست كه امام رضا ( ع ) حتى اگر به دور از مردم و بر كنار از\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nسياست و مسائل آن مىزيست همان سرنوشت پدر خود را از حكام زمان خود ، داشته باشد زيرا پدرش امام كاظم ( ع ) على رغم اينكه نزديك به يازده سال را در زندانها و بازداشتگاههاى آنها گذراند بالاخره او را شهيد از اين دنيا ، بيرون كردند درحالىكه او از طاعت آنها خارج نشده و هيچ روزى به انديشهء بدست گرفتن قدرت ، نيفتاده بود .\r\nعملا نيز امام رضا ( ع ) طى بيست سالى كه پس از شهادت پدر زندگى كرد انواع رنجها و سختيها و آزارها منتهى از گونهء ديگرى را از حكام زمان خود متحمل شد و سرانجام نيز بنا به آنچه از حوادث و قراين تاريخ وفاتش برمىآيد همان سرنوشتى را كه پيش از او ، پدرش ديده بود ، داشت و ما در سخن گفتن از وفات ايشان و علل آن ، به اين جنبه نيز خواهيم پرداخت .\r\nچه بسا نيز برخورد سرسختانهء حكام با او و ديگرانى از اهل بيت ( ع ) ، علاوه بر شكاف عميقى كه آنها با اصول و بنيادهايى كه اين ائمه آنها را نمايندگى مىكردند داشتند ، ايمان و اعتقاد بخش بزرگى از مسلمانان به امامت ايشان و حقانيتشان به خلافت و پافشارى بر اينكه غصب كنندگان خلافت ( امويها و عباسيها ) از صاحبان شرعى آنها ، غصبش كرده‌اند و از حدودى كه خداوند متعال بر بندگانش مقرر داشته بسيار پا فراتر گذارده‌اند و با اين حال بسيارى از انديشمندان به گردشان جمع مىشدند و در برابر تفوق و برترى علمى آنها ( امامان ) در تمامى زمينه‌ها سر تعظيم فرود مىآوردند و باعث شده بود مردم شيفته آنها گشته و ايشان را سزاواران به حق خلافت و تحمل مسئوليت آن و بدست گرفتن قدرت مىدانستند . و در كنار همهء اينها سعايتهاى مغرضانه‌اى كه از سوى دشمنان كين‌توزشان به قصد نابود كردن آنها انجام مىشد و حتى از سوى برخى عموزادگان نزديكشان صورت مىگرفت و متقابلا از سوى حكام وقت ، با مسرت و پذيرش ، با آن برخورد مىشد و اين حكام ، چنين برخوردهاى كين‌توزانه‌اى با ايشان را گريزگاهى براى بيرون ريختن كينه‌هاى خويش و نيز توجيهى براى فشارهايى كه بر ايشان وارد مىآوردند ، مىدانستند ولى با همهء اينها ، حكام وقت اينان ( امامان ) را از جمله خطرناكترين عناصرى تلقى مىكردند كه قدرتشان را تهديد مىكرد و - نويدبخش زوال و فروپاشى آن بود و چنان برخوردى را با ايشان داشتند كه در تاريخ ، بدتر و زشت‌تر از آن ، ديده نشده است .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nگوشه‌هايى از ويژگيها و صفات آن حضرت\r\nبه نظر اماميها ( شيعيان اثنى عشرى ) امام حتما بايد اعلم‌ترين مردم و آگاه‌ترينشان - به آنچه كه امت نياز دارد اعم از آنچه كه به مسائل دينى و غير دينى از ضروريات زندگى ، باشد و علاوه بر اينها بايد كه عابدترين و زاهدترين مردم و كاملترينشان در اخلاق و ويژگيها و تمامى صفاتش باشد و كسى كه تاريخ زندگى و سرگذشت دوازده امام را از نظر بگذراند حتما به همين نتيجه نيز مىرسد و ما تا كنون برخى جنبه‌هاى صفات و ويژگيهاى هفت تن از اين امامان را مطرح ساخته‌ايم و سخن خود را دربارهء ديگر امامان ( ع ) ، پى مىگيريم .\r\nتاريخ ، بسيارى از برخوردهاى علمى و مناظره‌هاى آن حضرت را كه با پيروزى بر دشمنانش ( مخالفانش ) از آنها بيرون مىآمد ، و نيز بسيارى از علوم گوناگونى را كه او سرچشمهء آنها براى دانشمندان و بزرگان دانش بود ، روايت كرده است .\r\nو از امام موسى بن جعفر ( ع ) روايت شده كه به فرزندانش مىفرمود : اين برادر شما على بن موسى دانشمند آل محمد است از او دربارهء دين خود بپرسيد و آنچه را به شما مىگويد حفظ كنيد كه من بارها از پدرم جعفر بن محمد ( امام صادق ( ع ) ) شنيده‌ام كه به من مىفرمود : دانشمند آل محمد از تو زاده مىشود و اى كاش من او را درك مىكردم و نامش هم نام على بن ابى طالب است .\r\nراويان به نقل از ابراهيم بن عباس صولى روايت كرده‌اند كه گفته است : هرگز نديدم چيزى از رضا ( ع ) پرسيده شود و او پاسخش را نداند و در زمان و عصر او كسى را داناتر و آگاه‌تر از او نيافتم و مأمون با پرسش از هر چيزى ، او را مىآزمود و او پاسخ همه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nرا مىداد و پاسخهايش جملگى برداشت او از قرآن مجيد بود .\r\nو رجاء بن ابى ضحاك مىگويد : مأمون او را به قصد مراقبت از امام رضا ( ع ) ، گسيل كرده بود و به خدا سوگند كه من كسى پرهيزكارتر از او نديدم او در هر زمان ، بيش از همه ذكر خدا مىگفت و بيش از همه از خداوند مىترسيد و در ادامه مىگويد :\r\nبه هر شهرى كه وارد مىشد مردم از هر سوى در مسائل دينى خود ، به او مراجعه مىكردند و او پاسخشان مىداد و بسيارى از احاديث پدرش از پدرانش از على از رسول خدا ( ص ) برايشان مىگفت و هنگامى كه نزد مأمون بازگشتم و از احوالش جويا شد ، آنچه را كه در شب و روز و سفر و حضرش ديده بودم برايش بازگفتم گفت : اى ابن ابى ضحاك اين مرد بهترين مردم روى زمين و داناترين و عابدترين آنهاست .\r\nو ابن جوزى در تذكرهء خود و الحاكم در تاريخ نيسابور مىگويد : او امام رضا ( ع ) علم و حديث را از پدر آموخت و درحالىكه تنها بيست و اندى سال داشت در مسجد رسول خدا ( ص ) مىنشست و براى مردم فتوا صادر مىكرد .\r\nمأمون به آن گروه كسانى از بنى عباس كه برگزيدن او به وليعهدى خود را ، سرزنشش كرده و بر ايشان گران آمده بود ، آنچنان كه در بحار به نقل از حاكم الحافظ نيسابورى آمده ، گفت : و اما دربارهء آنچه كه دربارهء دقت نظر مأمون نسبت به گزيدن ابو الحسن رضا ( ع ) به ولايت‌عهدى مىگوييد بدانيد كه من با دقت نظر كافى بدين كار اقدام كردم چرا كه او را در ميان همهء مردم روى زمين ، داناتر و با فضل‌تر مىدانم و مىدانم كه پارساتر از او و زاهدتر و آزاده‌تر ازو در ميان مردم وجود ندارد و او نزد خاصه و عامه ، از محبوبيت بيشترى برخوردار است و از هر كس بيشتر در ذات خداوندى ، حل شده است .\r\nو از ابى صلت هروى آمده كه گفته است : من كسى داناتر از على بن موسى الرضا نديدم و هيچ دانشمندى او را نديد جز اينكه شهادتى چون من ، درباره‌اش دهد .\r\nمأمون در چندين مجلس تعدادى از علماى اديان و فقهاى شريعت و متكلمان را گرد آورد و آن حضرت ، تا نفر آخرشان را مغلوب ساخت و هيچ كس از ايشان نماند جز اينكه فضل او را و به تعبير راوى ، قصور خود را ، اعتراف نكرده باشد .\r\nو از هم او نقل است كه مىگويد : از على بن موسى الرضا شنيدم كه مىگفت : من در بيرون از شهر اقامت داشتم و در مدينه علماى بسيارى بودند كه وقتى در مسأله‌اى ، اشكال پيدا مىكردند جملگى ، به سراغ من مىآمدند و مسائل را برايم مىفرستادند و\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمن پاسخ آنها را مىدادم .\r\nو در جلد چهارم از مناقب آل ابى طالب آمده كه محمد بن عيسى يقطينى مىگويد :\r\nوقتى مردم دربارهء امام رضا ( ع ) اختلاف پيدا كردند من از مسائلى كه از او پرسيده شده و پاسخ داده بود هيجده هزار مسأله گرد آوردم و مىافزايد : و گروهى از مصنفين از جمله ابو بكر الخطيب در تاريخ خود و ثعلبى در تفسيرش و سمعانى در رساله‌اش و ابن المعتز در كتاب خود و ديگران ، دهها احاديث در موضوعهاى گوناگون از ايشان نقل كرده‌اند .\r\nو در عيون الاخبار آمده كه پس از گفتگويى كه امام رضا ( ع ) با مأمون داشت على بن الجهم گفت : مأمون براى نماز برخاست و دست محمد بن جعفر را كه به هنگام گفتگو حاضر بود گرفت و به او گفت : برادرزاده‌ات ( امام رضا ( ع ) ) را چگونه ديدى ؟\r\nگفت : او را عالم ديدم و هرگز نديده‌ام كه با اهل علم رفت و آمد كرده باشد . مأمون به او گفت : اين برادرزادهء تو از خاندان پيامبرى است كه پيامبر ( ص ) دربارهء ايشان فرمود : نيكان خاندان من و اصيلترين آنان در كودكى از همه مردم بردبارتر و در بزرگى از همه داناترند به آنها چيزى نياموزيد كه آنها از شما داناترند و از باب هدايت شما را بيرون نخواهند برد و به گمراهى ، واردتان نمىكنند .\r\nامام رضا ( ع ) علاوه بر اين ، از اخلاق بسيار والايى برخوردار بود كه به او كمك كرد عشق و دوستى ( عامه و خاصه ) را به خود جذب كند ، او اين اخلاق را از روح رسالتى كه خود از وارثين آن و امناى بر آن بود ، فرا گرفته بود .\r\nدر اين رابطه در عيون اخبار الرضا ( ع ) به نقل از ابراهيم بن عباس صولى آمده كه او گفته است : من هرگز نديدم كه امام رضا كسى را با سخن رنجانده باشد و هرگز نديدم كه او سخن كسى را قطع كرده باشد و هرگز به كسانى كه نزديكش نشسته بودند تكيه نكرد و هرگز هيچ يك از كنيزان و خدمتكارانش را مورد دشنام قرار نداد و هرگز نديدم كه آب دهان اندازد و در خندهء خود قهقهه نزد بلكه خنده‌اش ، تبسم بود و هرگاه به سفره مىنشست نوكران و حتى دربان و مهتر خود را با خود به سفره مىنشاند و هر كس مدعى شود كه در فضل كسى چون او را ديده است از او باور مكنيد .\r\nو يك شب ، ميهمانى بر او وارد شد و با هم به صحبت نشستند در اين هنگام چراغ ، اشكالى پيدا كرد ميهمان دستش را دراز كرد تا آن را اصلاح كند ، امام از اين كار بازش داشت و خود چراغ را اصلاح كرد و فرمود : ما گروهى هستيم كه ميهمانان خود را به كار نمىگيريم .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nو مردى به ايشان گفت : به خدا سوگند كه بر روى زمين بزرگوارتر و شريف‌تر از پدرانت يافت نمىشود . فرمود : تقوا آنان را شرافت بخشيده . و ديگرى به ايشان گفت :\r\nبه خدا سوگند كه تو بهترين مردمى . به او فرمود : اى مرد سوگند مخور آن كس كه بيشتر خداى را اطاعت كند و پرهيزكارتر باشد از من بهتر است و به خدا سوگند كه من اين آيه را هرگز از خاطر نمىبرم كه خداوند مىفرمايد :  وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ  و ابو الصلت به ايشان گفت : اى فرزند رسول خدا ، مردم دربارهء شما چه مىگويند ؟\r\nفرمود : دربارهء چه ؟ گفتم : مىگويند كه شما مدعى هستيد مردم بردگان شما هستند .\r\nامام ( ع ) فرمود : پروردگارى كه آسمانها و زمين را شكافتى و عالم غيب و شهادتى تو گواهى مىدهى كه من هرگز چنين حرفى نزدم و هرگز هم نشنيده‌ام كه پدرانم اين را گفته باشند و تو مىدانى كه چه ستمها از اين امت بر ما رسيده كه اين ( افترا ) نيز يكى از آنهاست آنگاه به من نزديك شد و فرمود : اى عبد السلام اگر آنچنان كه مىگويند همه مردم بردگان ما هستند پس به چه كسى بايد ايشان را بفروشيم ؟\r\nآنگاه فرمود : اى عبد السلام آيا تو نيز همچون ديگران منكر آن هستى كه خداوند عز و جل ولايت ما را واجب گردانده است ؟ گفتم : معاذا باللّه من به ولايت شما ، اعتراف دارم .\r\nآن حضرت ، چنين اتهامى را كه دشمنان مىخواستند از طريق آن به ايشان توهين روا دارند ، رد مىكند و آن را در شمار ستمهايى كه امت در حقشان روا داشته ، قلمداد مىكند زيرا چنين نسبتى به آنها ، به معناى مخالفتشان با سنن اسلامى و آيات قرآنى است كه هيچ كس را بر ديگرى جز به تقوا ، برتر نمىداند :\r\n يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ  ؛ و امام تأكيد مىكند كه خداوند تنها و تنها حق ولايت بر مردم و برخوردارى از طاعت آنان را ، بر ايشان مقرر داشته كه آن هم به مصلحت مردم و رهنمونى آنها در راه درست و راستى است كه كرامت دنيا و آخرتشان را تضمين مىكند و به نظر امام كه خود با گفتار و كردار ، اسلام را تجسم مىبخشد و از آن جدا نيست همهء مردم بندگان خدا هستند كه پدرى واحد و مادرى واحد و خدايى واحد ، آنان را گرد هم مىآورد .\r\nعبد اللّه بن صلت به نقل از مردى كه امام رضا ( ع ) را در راه خود به خراسان همراهى\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمىكرد روايت مىكند كه او گفته است : من در سفر امام رضا به خراسان ، همراهشان بودم روزى به سر سفره فرا خوانده شد و او نيز تمامى بردگان خود از سودانيها و ديگران را به همراهى خود فرا خواند و با ايشان بر سر آن نشست . گفتم : فدايت گردم بهتر نبود براى اينان ، سفرهء جداگانه‌اى مىانداختيم ؟ فرمود : پروردگار متعال يكى ، پدر و مادر هم يكى و پاداش همه به اعمال آنهاست .\r\nو ابراهيم بن عباس صولى آنچنان كه در عيون الاخبار آمده مىگويد : از امام على بن - موسى الرضا ( ع ) شنيدم كه مىفرمود : به آزادى سوگند مىخورم و وقتى به آزادى سوگند مىخورم حتما بايد برده‌اى را آزاد كنم و پس از آن تمامى دارايىام را آزاد كنم اگر كسى گمان برد كه من از اين يك - اشاره به بردهء سياهى از غلامانش كرد - برتر هستم چون با پيامبر خدا ( ص ) خويشى دارم در اشتباه است جز اينكه كار نيكى انجام داده باشم كه تنها با همين معيار ، مىتوانم خود را برتر بدانم . و احاديثى از ايشان و از پدران و فرزندانشان به اين مضمون به تواتر ، نقل شده است .\r\nدر روايات به تصريح آمده كه امام موسى بن جعفر ( ع ) فرزندش امام رضا را وصى خود قرار داد و ولايت بعد از خود را به او واگذارد و براى ديگر فرزندانش ، چيزى از آن ، بجاى نگذاشت و در اين باره نوشته‌اى بجاى گذاشت و آن را مهر كرد و پس از آنكه گروهى از اهل بيت و يارانش بر آن گواهى دادند لعنت كرد كسى را كه آن را زير پا گذارد . ولى با اين حال برادرانش در وصيت پدر به او ( امام رضا ( ع ) ) و با وى به مخالفت برخاستند و گمان بردند كه در آن نوشته ، اموالى را به او اختصاص داده كه از آنها دريغ كرده است .\r\nدر كافى به اسناد به يزيد بن سليط آمده كه گفته است : ابو عمران طلحى ، قاضى مدينه بود . وقتى امام موسى بدرود زندگى گفت برادران امام رضا او را به نزد قاضى آورده و عباس بن موسى به قاضى گفت : خدايت خير دهد در اين نوشته ، گنجى است كه او مىخواهد تنها به خود اختصاصش دهد و پدر ما چيزى براى ما نگذارده و ما را دست - خالى گذارده است و اگر اين نبود كه من خود را كنترل مىكنم ، در برابر مردم ، همه چيز فاش مىكردم .\r\nو در اين حال ابراهيم بن محمد كه يكى از گواهان وصيت بود ، نزديكش آمد و به او گفت : به خدا سوگند اگر چيزى بگويى كه براى ما پذيرفتنى نباشد و مبادرت نكنيم و خود را نزد ما خوار و مورد سرزنش كنى كوچك و بزرگ ، ترا دروغگو مىدانيم و\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nپدرت ، بهتر از هر كس ترا مىشناخت و حتى بر دو دانه خرما نيز به تو اعتماد نداشت .\r\nو اسحاق بن جعفر ، گريبانش را گرفت و به او گفت : تو نادان و احمق و فرومايه هستى .\r\nوقتى سخن به اينجا رسيد قاضى ابو عمران به على بن موسى الرضا ( ع ) گفت : اى ابو الحسن برخيز كه تنها كسى كه امروز هر چه پدرت نفرينم كرد مرا كافى است . و به خدا سوگند كه هر كس فرزند خود را بيش از ديگران مىشناسد و پدرت نه سبك‌مغز بود و نه سست رأى .\r\nو عباس بن موسى بن جعفر ( ع ) به قاضى گفت : خدا خيرت دهد اكنون مهر را بردار و نوشته را بخوان ابو عمران گفت : من آن را باز نمىكنم و هرچه تاكنون نفرين شده‌ام كافى است . عباس خود قدم پيش گذارد و آن را باز كرد گمان مىكرد گنج و گوهرى در آن است ولى وقتى آن را باز كرد ديد كه تنها ولايت على الرضا و ورود اجبارى يا اختيارى ايشان به اين ولايت آمده و آنان را از صدقاتش ( عايديهايش ) محروم گردانده است .\r\nامام رضا ( ع ) پس از اين برخورد زشتى كه برادرش عباس با وى داشت رو به او كرد و فرمود : برادر من مىدانم آنچه شما را به چنين برخوردهايى واداشته قرضها و دينهايى است كه بر عهدهء شماست آنگاه به غلام خود گفت : اى سعيد ببين آنها چه ميزان بدهكار هستند و از سوى آنها ، ادا كن و زكات حقوقشان را بگير و تصفيه حساب برايشان بگير و نزد آنها شو . و خود فرمود : به خدا سوگند تا آنگاه كه زنده باشم اميد به نيكى و همراهى شما ندارم حال هر چه مىخواهيد بگوييد .\r\nبا وجود چنين برخورد اخلاقى والايى كه امام داشت و عاطفهء جوانمردانه‌اى كه نشان داد ، برادرش هيچ گونه تغييرى در برخورد خود بوجود نياورد و در پاسخش گفت : آنچه كه به ما مىدهى تنها بخشى از اموال خود ماست و اموالى كه نزد تو داريم بيش از آنى است كه به ما مىدهى .\r\nاما سخنانش را به همان شيوه‌اى كه با مكتب و موقعيتش ، همخوان است ادامه داد و فرمود : هر چه مىخواهيد بگوييد من از خانوادهء شما هستم اگر نيكى كنيد نزد خدا پاداش داريد و اگر بدى كنيد خداوند بخشنده و مهربان است . به خدا سوگند كه شما مىدانيد كه فرزند يا وارثى جز شما ندارم و اگر آنگونه كه گمان مىكنيد بر چيزى دست گذاشته يا ذخيره كرده‌ام متعلق به شما و به خود شما بازمىگردد و به خدا سوگند از\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nهنگامى كه پدرت - كه خداوند از او خشنود باد - رخت از اين جهان بست چيزى مالك نشدم جز اينكه در همانجايى كه شما هم ديده‌ايد ، از دست دادم .\r\nپس از آن عباس با لحنى سخن گفت كه تنها نشان‌دهندهء كينه و رشك او بر برادرش و نيز زدن اتهامهايى بر پدر و خود امام موسى بن جعفر ( ع ) بود و با اين حال امام همان برخورد آرام و بردبارانه و مسئولانه خود را بنابه اصالتى كه در نيكى و محبت و بخشش داشت ، حفظ كرد و صفات والايى را كه خود و پدرانش و فرزندانش به هنگام برخورد با ناهنجاريهاى ديگران داشتند ، حفظ كرد . و فرمود : لا حول و لا قوة الا باللّه العلى العظيم . خداوندا اگر مىدانى كه من تنها صلاح آنها را مىخواهم و در حقشان نيكى مىكنم و قصد دوستى آنها را دارم و شب و روز در انديشهء آنها هستم مرا پاداش نيك ده و اگر جز آن بودم همانچه كه شايستهء آنم پاداشم ده و اگر شر مىخواهم شر و اگر خير مىخواهم خير نصيبم گردان . خداوندا آنان را به راه راست هدايت كن و به صلاحشان رهنمون شو و از ما و ايشان شر شيطان را بر طرف نما و به طاعت خود ياريشان ده و توفيق راهيابى به ترا نصيبشان گردان اى مهربانترين مهربانان .\r\nآن حضرت ( ع ) همچنانكه در بردبارى و بخشندگى و توجهى كه به مسكينان و رنج ديدگان داشت از خير و نيك‌انديشىاش مايه مىگرفت احساس آن حضرت اين بود كه بخشندگى ، بمثابه تنها كار نيكى نيست كه انسان ، به نيازمندان و خواهندگان مىدهد بلكه علاوه بر آن بمثابه سپاس و شكر در برابر نيكيهايى است كه خداوند به او اختصاص داده زيرا به نظر او ، صاحب نعمت ، تا هنگامى كه حقوق را كه بايد از داده‌هاى خدا به ديگران بدهد نداده باشد در معرض تهديد و خطر قرار دارد .\r\nدر اين زمينه از ايشان روايت شده كه سخنانى به يكى از يارانش ، فرموده است :\r\nصاحب نعمت مادام كه حقوق اللّه در نعمتهاى او هست در معرض خطر قرار دارد و به خدا سوگند هر كس از نعمتهاى خداوند عز و جل برخوردار باشد در بيم و هراس است تا اينكه حقوقى را كه بر او واجب است ادا كند .\r\nروايى به ايشان گفت : فدايت گردم تو با اين قدر و مقامت ، چنين بيمى دارى .\r\nفرمود : آرى و خداى را از منّتهايى كه بر من نهاده ، سپاس مىگويم .\r\nو يسع بن حمزة مىگويد : من در حضور امام رضا ( ع ) بودم و سخنش مىگفتم و گروه بسيارى بر او گرد آمده از حلال و حرام مىپرسيدند كه مردى گندمگون و بلند قامت بر امام وارد شد و گفت : سلام بر تو اى فرزند رسول خدا من مردى از دوستداران تو و\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nدوستداران پدران و اجداد تو هستم از تو مىخواهم كه مرا به ديار خويش برسانى كه به خدا سوگند وقتى به شهر خود رسيدم به همان اندازه كه به من مىدهى ، تصدق خواهم كرد . امام رضا ( ع ) به او فرمود : بنشين كه خدايت رحمت كند . و به سخن به مردم پرداخت تا اينكه آنها رفتند و او و سليمان الجعفرى و خيثمة و من ، مانديم ؛ فرمود : آيا اجازه‌ام مىدهيد كه به خانه روم ؟ سليمان جعفرى به ايشان گفت خداوند بر تو گشايشم كند . حضرت برخاست و وارد اتاقى در خانه‌اش شد و يك ساعتى آنجا ماند و سپس بيرون شد و پشت در قرار گرفت و دست خود را از بالاى در درآورد و فرمود : آن مرد خراسانى كجاست ؟ گفت : اين منم اى فرزند رسول خدا . به او فرمود : اين دويست دينار را بگير و خرج سفر و هزينه راه كن و به آن تبرك جوى و از جانب من آن را تصدق مكن و بيرون شو تا نه من ترا ببينم و نه تو مرا ببينى و خود نيز چهره‌اش را از او پوشيده داشت .\r\nسليمان جعفرى به آن حضرت گفت : فدايت شوم تو نيكى كردى و مهربانى نمودى پس چرا چهره‌ات را پوشاندى ؟ فرمود : بخاطر اينكه خوارى درخواست را در چهره‌اش - از اينكه نيازش را برآورده ساختم - نبينم . آيا حديث رسول خدا ( ص ) را نشنيده‌اى كه فرمود : كسى كه نيكى را در نهان انجام دهد نيكىاش با هفتاد حج ، برابرى مىكند و هر كس بدى را آشكارا انجام دهد خوار است و كسى كه آن را در نهان انجام دهد مورد آمرزش قرار مىگيرد آنگاه امام به اين شعر ، استناد كرد :\r\n- هرگاه روزى به نزد او آمده تا چيزى از وى بخواهم به خانواده‌ام كه بازگشتم ، از او در شرم بودم .\r\nو از ايشان نقل است كه در روز عرفه آن حضرت تمامى اموالش را تقسيم كرد .\r\nفضل بن سهل به ايشان گفت : كسى كه اين كار را كند زيانكار است . امام ( ع ) فرمود :\r\nنه بلكه برنده است ، شما هرگز نبايد كسى را كه اجر و كرم براى خود خريده زيانكار بدانيد .\r\nراويان به نقل از يعقوب بن اسحاق نوبختى روايت كرده‌اند كه گفته است : مردى بر امام على بن موسى الرضا ( ع ) گذر كرد و به ايشان گفت : به اندازهء جوانمرديت مرا چيزى بده . امام ( ع ) فرمود : چنين كارى نمىتوانم . گفت : پس به اندازهء جوانمردى خودم چيزى بده . فرمود : اين كار را مىتوانم بكنم آنگاه به غلامش دستور داد مبلغ دويست دينار به او بدهد و مرد نيز پول را گرفت و رفت .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nمعمر بن حلاد نيز دربارهء توجه حضرت به فقرا و دستگيرى از آنها سخن رانده گفت :\r\nامام رضا ( ع ) هرگاه مىخواست چيز بخورد دستور مىداد سفره‌اى پهن كنند و خوشمزه‌ترين غذاهاى آن را به فقرا و نيازمندان مىداد و آنگاه اين آيه را تلاوت مىفرمود :\r\n فَلَا اقْتَحَمَ الْعَقَبَةَ   أَوْ إِطْعامٌ فِي يَوْمٍ ذِي مَسْغَبَةٍ  آنگاه مىفرمود : خداوند مىدانست كه همه كس توان آن ندارد كه برده‌اى آزاد كند لذا غذا دادن به نيازمندان را راهى به سوى بهشت خود قرار داد .\r\nو در عيون الاخبار به نقل از بزنطى آمده كه گفته است : نامهء امام رضا ( ع ) به فرزندش امام جواد ( ع ) را خواندم كه در آن آمده بود : فرزندم شنيده‌ام كه غلامانت وقتى قصد بيرون رفتن ( از خانه ) كنى ترا از درب كوچك خانه بيرون مىبرند و اين از بخيلى و لئامت آنهاست كه نمىخواهند خير تو به كسى برسد حال به حقى كه بر تو دارم از تو مىخواهم كه جز از درب بزرگ وارد و خارج نشوى و اگر قصد بيرون كردى حتما طلا و نقره با خود همراه داشته باش و هر كس دست نياز به سويت دراز كرد حاجتش برآورده كن و هر كدام از عموهايت اگر چيزى از تو خواست كمتر از پنجاه دينار به او مده و بيشتر از آن را خود دانى و از عمه‌هايت هر كدام چيزى از تو خواست كمتر از بيست و پنج دينار به او مده و بيشتر از آن را خود دانى ؛ من مىخواهم كه خداوند ترا مقرب خويش گرداند ؛ پس انفاق كن و از خداى ، بيم فقر و نياز ، نداشته باش .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nتصريح به امامت آن حضرت\r\nعلاوه بر متون عامى كه از پيامبر اكرم و مولا على ( ع ) دربارهء دوازده امام وارد شده ، هر امام به نوبهء خود جانشين خويش را تعيين مىكرد و در برابر نزديكانش ، به صراحت از او سخن مىگفت تا مبادا كسى پس از او ، در اين باره ادعايى كند .\r\nو آنگونه كه در روايت كلينى در كافى به نقل از حسين بن نعيم صحاف آمده امام موسى بن جعفر از ميان بيست تن فرزند خود ، صريحا على بن موسى الرضا را به امامت خود برگزيد . در روايت مزبور آمده كه حسين بن نعيم صحاف مىگويد : من و هشام بن حكم و على بن يقطين در بغداد بوديم . على بن يقطين گفت : من نزد عبد صالح ( امام موسى ( ع ) ) بودم فرزندش على الرضا بر او وارد شد فرمود : اى على بن يقطين ! اين على سرور فرزندان من است و من كنيهء خود را به او بخشيده‌ام . هشام بن حكم با كف دست خود بر پيشانىاش زد و گفت : مىدانى چه مىگويى ؟ ! ابن يقطين گفت : به خدا سوگند همين را كه گفتم از او شنيدم . هشام بن حكم به او گفت : با اين سخن به تو گفته كه او جانشين وى مىباشد .\r\nو به نقل از معاوية بن حكيم با اسناد به ابو الحسن موسى ( ع ) روايت شده كه فرمود :\r\nفرزندم على بزرگترين فرزندان من و بهترين آنها به نظر من است و از همه بيشتر او را دوست مىدارم و او همراه من در جفر [ صفحهء پيشگويى حوادث - م 
  ] نظر مىافكند و در اين چاه تنها كسى مىنگرد كه نبى يا جانشين نبى باشد .\r\nو در كافى به نقل از داود رقى روايت شده كه مىگويد : به امام موسى بن جعفر ( ع ) عرض كردم : فدايت گردم من سنم زياد شده ( و پاى در مرگ دارم ) دست مرا بگير و از\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nآتش رهاييم ده . حضرت به فرزندش ابو الحسن رضا اشاره كرد و فرمود : پس از من اين ، جانشين من بر شما خواهد بود .\r\nهمچنين به نقل از محمد بن عمير بن اسحاق بن عمار روايت كرده كه گفته است :\r\nبه ابو الحسن اول ( امام موسى ( ع ) ) گفتم : آيا مرا به كسى راهنمايى نمىكنى كه در دينم به او مراجعه كنم ؟ فرمود : اين فرزندم على است و پدرم دستم را گرفت و مرا به قبر رسول خدا ( ص ) برد و فرمود : فرزندم خداوند عز و جل مىفرمايد :  إِنِّي جاعِلٌ فِي الْأَرْضِ خَلِيفَةً  و خداوند اگر سخنى گفت به آن عمل مىكند .\r\nو در روايت ديگرى كه كلينى آن را به نقل از داود رقى نقل كرده مىگويد كه گفته است : به امام موسى بن جعفر ( ع ) عرض كردم : سن من بالا رفت و استخوانهايم فرسوده شده و من هنگامى كه از پدرت پرسيدم مرا به تو راهنمايى كرد حال بگو كه پس از تو چه كسى جانشين است ؟ فرمود : فرزندم ، ابو الحسن الرضا .\r\nهمچنين به نقل از نصر بن قابوس آورده كه گفت : به امام موسى بن جعفر ( ع ) گفتم من از پدرت پرسيدم كه چه كسى پس از تو ( امام ) است ترا معرفى كرد و هنگامى كه حضرت فوت كرد مردم هر كدام به سمتى رفتند و تنها من و يارانم ، به امامت تو قائل شديم حال خبرم ده كه كدام يك از فرزندانت بعد از تو جانشين است ؟ فرمود : فرزندم فلانى .\r\nو در روايت داود بن سليمان آمده كه گفت : به امام موسى ( ع ) عرض كردم : من از آن بيم دارم كه حادثه‌اى برايت پيش آيد و ديگر ترا نبينم به من بگو امام پس از تو كيست ؟ فرمود : اين فرزندم و به ابو الحسن الرضا ( ع ) اشاره فرمود .\r\nو از محمد بن سنان روايت كرده كه گفت : يك سال پيش از آنكه امام موسى ( ع ) به عراق رود بر او وارد شدم فرزندش على نيز حضور داشت : آن حضرت نگاهى به من انداخت و فرمود : اى محمد در اين سال اتفاقى خواهد افتاد و تو نبايد بىتابى كنى ، عرض كردم : فدايت شوم مرا نگران ساختى . چه اتفاقى خواهد افتاد ؟ فرمود : به سوى ستمگران رهسپارم . ولى از اين يك ، بدى به من نمىرسد بلكه كسى كه بعد از او مىآيد بر من ستم روا مىدارد ؟ مىگويد گفتم چگونه خواهد بود فدايت شوم ؟ فرمود : خداوند ستمگران را گمراه مىكند و هر چه مىخواهد مىكند . آنگاه فرمود : هر كس بر اين فرزندم ستم روا داشت ( و به فرزندش على بن موسى الرضا اشاره كرد ) مانند كسى است كه بر على بن ابى طالب ، ستم روا داشته و حقش را پايمال گردانده و امامتش را پس از\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nرسول خدا ( ص ) منكر گشته است . عرض كردم : به خدا سوگند اگر خداوند عمرى به من دهد ، حق او را بجا خواهم آورد و به امامتش اعتراف خواهم كرد . فرمود : راست مىگويى اى محمد . خداوند عمرت را دراز مىگرداند و تو حق او را ادا مىكنى و به امامت او و امامت كسى كه بعد از او مىآيد ، اقرار مىكنى . عرض كردم : و او كيست ؟ فرمود : فرزندش محمد . و بسيارى از اين روايات كه افراد ثقه از ياران امام موسى كاظم ( ع ) دربارهء اين موضوع ، نقل كرده‌اند .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nواقفيها « 1 » و علل انحرافشان از امام رضا ( ع )\r\nامام رضا ( ع ) پس از وفات پدر ، طعم چندين رنج و درد جانكاه را چشيد و از تلخى آنها برخوردار گرديد ، از يك سو ، درگير دستگاه حكومت و حكومتيان بود و از سوى ديگر در آغاز امامت خود شاهد چنان جنددستگيها ميان ياران پدرش بود كه در واقع اين جنددستگيها ، درست در جهت خواسته و آرزوهاى حكامى بود كه در آن جهت هم عمل مىكردند زيرا آنها ، گرد آمدن شيعيان به دور امام شرعى خود را خطرى متوجه تاج و تخت خود كه بر ظلم و ستم و طغيان و به قيمت خون بىگناهان و پاكان ، روزگار استوار شده بود ، مىدانستند .\r\nبيشتر منابع تأكيد دارند كه آنهايى كه در امام موسى بن جعفر توقف كرده و به امامت امام رضا قائل نشدند ( هفت اماميها ) در شمار بزرگان و سرشناسان صحابه بوده‌اند كه وفات آن حضرت را منكر شدند و مدعى گشتند كه او ( امام هفتم ) قائم آل محمد است و غيبتش از ميان قوم خود مانند غيبت موسى بن عمران بود . اينان از آن پس در مورد غيبت و زندگىاش دچار جنددستگى شدند و نوبختى در كتاب خود فرق الشيعة ( فرقه‌هاى شيعه ) چندين فرقه از آنها را برشمرده مىگويد : برخى كشته شدن او را منكر شده گفته‌اند : او مرد و خداوند او را به سوى خود بالا برد و دوباره بازش خواهد گرداند .\r\nو برخى ديگر از آنها مىگويند : او همچنان زنده است . و در ادامه مىگويد : فرقه‌اى از ايشان بر آن است كه : نمىدانيم كه او زنده است يا مرده زيرا ما اخبار بسيارى درباره‌اش\r\n\r\n\r\n","description":"","footnote":"\r\n( 1 ) گروهى كه در امامت امام موسى كاظم ( ع ) توقف كرده‌اند . ( هفت اماميها ) - م .\r\n","page_name":" 375 ","page_number":375},
  {"content":"\r\n\r\nروايت كرديم حاكى از اينكه او همان مهدى موعود است و افزوده‌اند كه در خبر وفات پدر و جد او و پدران او آن قدر روايت بر ما وارد شده كه نمىتوان انكارشان كرد يا آنها را رد نمود . نوبختى مىگويد : در ميان فرقه‌هاى ايشان ، فرقه‌اى است كه آن را « بشيرية » مىگويند و مدعى است كه موسى بن جعفر نمرده و به زندان هم نشده است و او زنده و غايب است و همان مهدى موعود است و در غيبت خود محمد بن بشير را جانشين خود ساخت و او را وصى خود كرد و مهر خويش را به او سپرد و تمامى آنچه كه رعيت بدان نياز داشت به او آموخت . و اينان مدعيند كه على بن موسى و تمامى كسانى كه پس از او مدعى امامت گشتند از نسل واقعى آن حضرت نيستند و نسبشان را منكر شده و در دعوى امامت آنها را تكفير كرده‌اند همچنانكه كسانى را نيز كه قائل به امامت آنها هستند تكفير كرده و خونشان و اموالشان را به زعم نوبختى ، حلال دانسته‌اند . به اين فرقه از واقفيها ( بشيرية ) انكار برخى ضرورتهاى اسلامى ، نسبت داده شده و نيز قائل - شدن به تناسخ ارواح و اينكه امام تنها يكى است و تعدد ائمه بدين صورت است كه اين يك امام از جسمى به جسمى ديگر - به تعبير او - منتقل مىگردد ، از اعتقادات منسوب به آنهاست .\r\nمؤلفين فرقه‌هاى اسلامى ، چنين تصوير زشتى از فرقه‌هاى اسلامى كه در امامت هفتمين امام ( ع ) توقف كرده‌اند ، ارائه مىدهند .\r\nنوبختى مدعى است كه نام « كلاب الممطورة » ( سگهاى باران‌ديده ) بيش از هر نام ديگرى بر آنها اطلاق مىشد و علتش هم اين بود كه يونس بن عبد الرحمن و على بن اسماعيل ميثمى با برخى از ايشان دربارهء امام بعد از امام موسى بن جعفر به مناظره مىپرداختند و وقتى بحثهاى ايشان بالا گرفت و به جاهاى باريكى رسيد ، على بن اسماعيل به آنها گفت : شما جز سگهاى باران‌ديده ، چيزى نيستيد .\r\nچه بسا ، تمامى كسانى كه پس از نوبختى ، دربارهء فرقه‌هاى شيعه ، چيز نوشتند بر كتاب او در اين باره ، استناد كرده‌اند زيرا تا آنجا كه من مىدانم او نخستين كسى است كه دربارهء فرقه‌ها ، مطلب نوشته است و آنچنان كه از كتابش فرق الشيعة برمىآيد او در آنچه راجع به فرقه‌هاى شيعه نگاشته ، حقيقت‌يابى و تحقيق واقعى نكرده و على رغم اينكه نوبختيها خود مدعى تشيع اهل بيت هستند ولى آنها از عناصر فارسى طرفدار حكام بوده‌اند و نوبختى مؤلف اين كتاب ( فرق الشيعة ) خودش از جمله مقربان دستگاهشان بوده و اين حكام خود اموال بسيارى را صرف مىكردند و جوانهاى زيادى را\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nمىخريدند تا شيعيان را مورد تشويق قرار داده و با هر وسيله‌اى كه در اختيار داشتند چهرهء تشيع را ، مشوه بسازند .\r\nالبته منظور من اين نيست كه وجود اين فرقه را منكر شوم يا اينكه زمينه را براى ايجاد شك و ترديد در آن ، فراهم آورم . ( اين مسلم است كه ) گروهى در امام موسى بن - جعفر توقف كرده و به جانشين شرعى آن حضرت يعنى امام رضا ( ع ) ، مراجعه نكردند كه چه بسا همانگونه كه مؤلفين در « رجال » معتقدند ، از جمله مهمترين علل آن ، طمع آنها در خمسهايى بوده كه براى امام كاظم ( ع ) ، جمع‌آورى مىكردند . آنچه كه من در آن ترديد مىكنم تعدد فرقه‌ها و مذاهب آنها به گونه‌اى است كه نوبختى و مؤلفين در مذاهب و فرقه‌ها پس از او مدعيند .\r\nدر هر حال ، انديشهء توقف ، با هر علتى كه مىخواهد داشته باشد و با هر انگيزه‌اى صورت گرفته باشد ، آرزوى رؤيايى حكام زمان بود زيرا آنها از گرد آمدن مردم به دور يك امام و اعتقادشان به او هراسناك بودند پيش از آنها نيز منصور ، همچنانكه گفتيم شيعيان را به اسماعيل بن جعفر و عبد اللّه افطح ، ارجاع و گروهى به آن و گروهى ديگر به اين يك ، مراجعه كردند ما پيش از اين طى سخنى كه دربارهء وصيت امام صادق ( ع ) و نامهء منصور به كارگزارش در مدينه كه به او دستور داده بود جانشين امام را به قتل برساند و اينكه چگونه امام ، محتاطانه برخورد كرد و چهار تن از جمله منصور دوانيقى را جانشين خود ساخت داشتيم گفتيم كه چگونه امام موسى بن جعفر ، با احتياط برخورد كرد تا موضوع بر منصور با چنان سرعتى ، روشن نگردد و همين باعث شد كه در آغاز كار ، ياران امام دچار سردرگمى شوند و برخى به افطح و برخى به ديگرى مراجعه كردند و همين‌كه جريان روشن شد به امام شرعى و حق ، مراجعه كردند .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nسركردگان هفت اماميها و انگيزه‌هاى آنان\r\nراويان روايت كرده‌اند كه نخستين كسانى كه انديشهء توقف در امام موسى بن - جعفر را مطرح ساختند و سعى در گسترانيدن آن كردند گروهى از بزرگان صحابه و نزديكان آن حضرت بودند كه پيش از آن ، جمع‌آورى خمس از شيعيان خود را به آنها واگذار كرده بود و در فاصله سالهاى آخر زندگى آن حضرت كه در زندان بود اموال بسيارى از اين بابت نزد ايشان جمع آمده بود ، وقتى آن حضرت در زندان به شهادت رسيد و امام رضا ( ع ) اموالى را كه نزدشان بود از ايشان مطالبه فرمود آنها با شيفتگى در برابر دنيا و دنياپرستى ، مرگ امام را منكر شدند و برخى نيز مدعى بازگشت ايشان شدند همانگونه كه موسى بن عمران بازگشت و از اين گونه بهانه‌ها كه مىآوردند از جمله سرشناسترين آنها على بن ابى حمزه بطائنى بود كه سى هزار دينار از امام نزد او بود و زياد - بن مروان قندى كه هفتاد هزار دينار داشت و عثمان بن عيسى رواسى كه سى هزار دينار و شش كنيز از ايشان داشت و احمد بن ابى بشر سراج كه ده هزار دينار از آن حضرت نزد خود داشت .\r\nو در روايت احمد بن حماد آمده كه عثمان بن عيسى در مصر بود و اموال بسيار و شش كنيز متعلق به امام نزد خود داشت امام رضا ( ع ) آن شش كنيز و اموال را از او مطالبه كرد . در پاسخش نوشت كه پدرت نمرده است امام در پاسخش نامه‌اى نوشت كه در آن آمده بود : ما خبر مرگ او را دريافت كرده‌ايم . و ارث او را پس از تأكيد فوت او ، تقسيم كرده‌ايم . عثمان رواسى نوشت : اگر پدرت نمرده باشد كه چيزى از آنها متعلق به تو نيست و اگر آنچنان كه ادعا مىكنى مرده باشد دستورى در مورد پرداخت آنها به تو ،\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nبه من نداده است و من كنيزكان را آزاد كرده و آنها همسر گزيده‌اند .\r\nولى على بن حمزهء بطائنى و زياد بن قندى وجود هر گونه مالى را كه متعلق به امام باشد نزد خود منكر شدند ولى صحبتهايى كه با يونس بن عبد الرحمن داشته و تلاشى كه با عرضهء اموال بسيار براى تشويق او به اتخاذ موضعى چون ايشان ، به عمل آورده‌اند نشان مىدهد كه آنها نيز اموال بسيارى را كه در حوزهء ايشان بود غصب كرده‌اند .\r\nمحمد بن عبد العزيز كشى در رجال خود با سندى كه به احمد بن فضل مىرسد روايت كرده كه يونس بن عبد الرحمن گفته است : امام موسى بن جعفر مرد و هر كدام از وكلايش اموال بسيارى نزد خود داشتند و همين علت آشكار فوت آن حضرت از سوى ايشان و توقفشان به آن امام است ، نزد « زياد قندى » هفتاد هزار دينار و على بن حمزه سى هزار دينار بود و در ادامه مىگويد : وقتى چنين ديدم و حق بر من آشكار گشت و بر جريان امامت على بن موسى الرضا ( ع ) واقف گشتم در اين باره سخن گفتم و مردم را به او فرا خواندم . آن دو ، كسى را نزد من فرستادند و گفتند كه چنين كارى نكنم و اگر پول خواسته باشى ما به تو مىدهيم و مبلغ ده هزار دينار نيز در اختيارم گذاردند تا خود را كنار بكشم و اين كار را نكنم به ايشان گفتم : ما از امام جعفر صادق و امام محمد باقر ( ع ) روايت كرده‌ايم كه گفته‌اند : هرگاه بدعتها آشكار شوند بر عالم است كه علم خود را نشان دهد و اگر چنين نكند خداوند نور ايمان را از او دريغ خواهد كرد و من كسى نيستم كه جهاد و نيز فرمان خداى را ، عمل نكنم لذا ، به دشمنى با من برخاستند و كينه‌ام را به دل گرفتند .\r\nاحمد بن ابى بشر سراج يكى از سركردگان اين فرقه ( واقفيها ) اعتراف كرده كه آنچه او را به عدم مراجعه به امام رضا ( ع ) واداشت همانا اموالى بود كه از امام كاظم ( ع ) نزد وى باقى مانده بود چه در كتاب الغيبة طوسى آمده كه حسين بن فضال مىگويد :\r\nنزد على بن الحسين بن فضال پيرمردى از اهل بغداد را مىديدم كه با عمويم شوخى مىكرد و از سر شوخى روزى به او گفت : در دنيا كسى از شما شيعيان ، بدتر وجود ندارد .\r\nعمويم به او گفت : خدا لعنت كند براى چه ؟ گفت من با دختر احمد بن ابى بشر سراج ازدواج كرده‌ام وقتى مرگش فرا رسيد به من گفت : نزد من مبلغ ده هزار دينار وديعه موسى بن جعفر ( ع ) مانده و پس از مرگش آنها را از فرزندش دريغ كردم و شهادت دادم كه او نمرده است . حال شما را به خدا مرا از آتش دوزخ نجات دهيد و آن مبلغ را به امام رضا ( ع ) ، پرداخت كنيد . ولى به خدا سوگند كه ما حتى يك ( شاهى ) از آن را\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nنداديم و گذارديم كه در آتش جهنم بگدازد .\r\nاين ابن سراج و ابن مكارى حسين بن ابى سعيد و على بن ابى حمزهء بطائنى مناظره‌اى با امام رضا ( ع ) دربارهء امامت ايشان پس از پدرشان دارند كه الكشى در رجال خود به نقل محمد بن مسعود با سندى كه به منصور بن عباس بغدادى روايت كرده كه گفته است : اسماعيل بن سهل حديثمان كرده كه يكى از اصحاب ما حديثم كرده و از من خواسته كه نامش را محفوظ نگاه دارم مىگويد : نزد امام رضا ( ع ) بودم كه على بن ابى - حمزه و ابن سراج و ابن مكارى بر ايشان وارد شدند ابن ابى حمزه به ايشان گفت : پدرت چه كرد ؟ فرمود : او مرد . گفتش : چه كسى را بعد از خود معين فرمود ؟ فرمود : مرا جانشين خود ساخت . گفت : پس شما امام واجب الاطاعة از سوى خدا هستيد . فرمود :\r\nآرى . ابن سراج و ابن مكارى گفتند : پس خداوند ترا خليفه قرار داده ؟ فرمود :\r\nچه مىگويى مىخواهى به بغداد بروم و به هارون الرشيد بگويم : من امام واجب الاطاعة هستم ، به خدا كه من چنين نمىگويم . آنچه به شما گفتم تنها از آن جهت بود كه شنيده بودم شما در اين باره اختلاف نظر داريد و دچار جنددستگى شده‌ايد مبادا كه دشمنتان از اين راز آگاه شوند .\r\nابن ابى حمزه به ايشان گفت : تو از چيزى سخن گفتى و مطلبى را آشكار كردى كه هيچ يك از پدرانت ، آشكار نمىكردند و از آن سخن نمىگفتند . فرمود : آرى بهترين پدران من يعنى رسول خدا ( ص ) دربارهء آنچه كه خدا دستورش داده و گفته بود كه نزديكانش را آگاه كند ، سخن گفته بود و در اجراى اين دستور چهل تن از خاندانش را گرد آورد و به ايشان فرمود : من فرستادهء خدا بر شمايم و آن كس كه پيش از همه تكذيبش كرد و عليه او ، ديگران را شوراند عمويش ابو لهب بود ، پيامبر ( ص ) به ايشان فرمود : اگر او كمترين آسيبى به من رسانيد من پيامبر نيستم و اين نخستين نشانه از نشانه‌هاى پيامبرى آن حضرت بود و من هم مىگويم : اگر هارون كمترين آسيبى توانست بر من وارد آورد ، امام نيستم و اين نشانه‌اى از نشانه‌هاى امامت است كه با شما در ميان مىگذارم .\r\nآنگاه على بن ابى حمزة به ايشان گفت : ما در رواياتى از پدرانت داريم كه تنها امام مىتواند به كار امام بعد از خود بپردازد . امام رضا ( ع ) به او فرمود : به من بگو آيا حسين بن على ( ع ) امام بود يا نه ؟ گفت : آرى او امام بود . امام رضا فرمود : چه كسى جانشين وى گرديد ؟ گفت : فرزندش على بن الحسين را جانشين خود معين كرد . ولى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nعلى بن الحسين در دست عبيد اللّه بن زياد در كوفه اسير بود و بىآنكه بدانند به كربلا رفت تا اينكه عهده‌دار جانشينى پدر گرديد و بازگشت . امام رضا ( ع ) به او فرمود : كسى كه على بن الحسين ( ع ) را امكان بخشيد تا به كربلا رود و عهده‌دار امر پدر گردد مىتواند اين امكان را به صاحب چنين امرى ببخشايد كه به بغداد آيد تا او كه نه در زندان بود و نه در اسارت قرار داشت ، عهده‌دار امر پدر گردد .\r\nو هنگامى كه انديشهء توقف ( هفت امامى ) در ميان شيعيان رواج پيدا كرد امام رضا ( ع ) چندين بار با ايشان مناظره كرد و تعداد بسيارى از آنها ، از اين ايده دست كشيدند و گروهى چون بطائنى ، قندى و ابن سراج و ديگران ، نسبت به آن اصرار ورزيدند و امام ايشان را لعنت كرد و به الحاد و زندقه ، توصيفشان كرد .\r\nو سليمان جعفرى از ايشان روايت كرده كه در پاسخ كسى كه درباره آنها از ايشان پرسيد ، فرمود : هر جا كه باشند لعنت شده‌اند و با يكديگر به كشت و كشتار مىپردازند اين سنت و قانون خدا در مورد گذشتگان است و سنت الهى را نمىتوان تغيير داد .\r\nو در روايت ديگرى از ايشان آمده كه به يوسف بن يعقوب فرمودند : از زكات چيزى به آنها مده كه آنها كفار مشركند و در سرگردانى زندگى مىكنند و زنديق مىميرند .\r\nو در پاسخ به كسى كه دربارهء ايشان پرسيده بود بنا به آنچه در برخى روايات آمده ، نوشت : واقفى ( هفت امامى ) دشمن و خصم حق است و به كار زشتى مىپردازد كه اگر بر آن باشد و بميرد جهنم و سرنوشتى هرچه بدتر ، در انتظار اوست .\r\nو در روايت ديگرى آنچنان كه در روايت يحيى بن مبارك آمده فرمود : واقفيها و بت‌پرستان يكسانند و آنها از مسلمانان و مؤمنان بشمار نمىروند و بسيارى از اين گونه روايات كه ابو عمرو كشى در رجال خود و ديگر مؤلفين در احوال راويان و رجال ، آنها را روايت كرده‌اند .\r\n« كشى » در رجال خود مدعى است كه گروهى از شيعيان بعد از امام موسى بن جعفر به فرزندش احمد بن موسى مراجعه كرده و مدت زمانى ، او را امام خود مىدانستند آنها نسبت به وفات پدر او امام موسى بن جعفر ( ع ) يقين حاصل كرده بودند از جملهء اينان ابراهيم و اسماعيل دو فرزند ابو سمال يا ابو سماك بودند . و هنگامى كه ابن طباطبا عليه حكومت عباسى شوريد و هارون الرشيد ارتشى به فرماندهى ابو السرايا را\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبه جنگ او فرستاد كه احمد بن امام موسى بن جعفر با وى بيرون آمد تا در جنگ با اين طباطبا شركت كند گروهى به او گفتند : چنين كسى همراه ابو السرايا بيرون شده است شما چه مىگوييد ؟ آن دو ( اسماعيل و ابراهيم ) اين كارش را محكوم كردند و از او روى برتافته گفتند كه امام موسى بن جعفر همچنان زنده است و در امامتش توقف كردند ( و در شمار هفت اماميها در آمدند ) و ديگر از اين گونه روايت هست كه نشان مىدهد منحرفين از امام رضا ( ع ) كسانى بوده‌اند كه دنيا آنان را شيفتهء خود كرده و طمع‌ورزى كرده بودند و در اين راستا انكار فوت پدرش را پيش گرفتند تا اموالى را كه در حوزهء آنها ، به دستشان بود و متعلق به امام موسى بن جعفر ( ع ) مىشد ، در دست خود داشته باشند .\r\nاز جملهء اينان ابن سراج و بطائنى و قندى و ابن عيسى رواسى و ديگران از وكلاى آن حضرت و دست‌اندركاران گردآورى حقوق امام بودند .\r\nديگر ، كسانى بودند كه در ميان ياران امام ( ع ) ، نفوذ كرده و از حكام وقت دستور مىگرفتند و دلايل ديگرى داشتند چون محمد بن بشير و امثال او از منحرفان و گمراهان ، گروهى ديگر از منحرفين از امام كسانى بودند كه از دانش و شناخت و ديد محدودى برخوردار بودند و به آن دسته از رواياتى كه محتواى آنها ترديدپذير بود استناد مىجستند كسانى چون « حسن بن قياما صيرفى » و « زرعة بن محمد حضرمى » و امثال ايشان كه برخى روايات دروغ و غير قابل اعتمادى را كه مراد از آنها را نمىشد با اطمينان و اعتماد ، درك كرد ، ملاك قرار مىدادند البته خط اين گروه و ضرر آنها از دو گروه ديگر پيش گفته ، كمتر بود و پس از مناظراتى كه گاه ميان آنها و ( امام رضا ( ع ) ) يا ميان آنها يا برخى ياران آن امام صورت مىگرفت ، مىشد آنان را به امام شرعى و به حق ، ( امام رضا ( ع ) ) رهنمون شد .\r\nو دربارهء اين نوع از واقفيها ، « كشى » به نقل از فضل بن شاذان به سندى كه به حسن صيرفى مىرسد روايت كرده كه مىگويد : به سال صد و نود و سه به حج رفتم و از امام رضا ( ع ) پرسيدم : فدايت گردم پدرت چه شد ؟ فرمود : مرد همچنانكه پدرانش نيز مردند .\r\nگفتم حديثى را كه يعقوب بن شعيب به نقل از ابى بصير نقلم كرده كه امام جعفر صادق ( ع ) فرمود : اگر كسى خبر مرگ اين فرزندم را به شما داد و گفت كه او مرد و كفن شد و بخاكش سپردند ، از او باور مكنيد ، چه كنم ؟ فرمود : ابو بصير دروغ گفت . اين گونه سخنى را به او نفرموده بود بلكه فرموده بود : اگر كسى خبر مرگ صاحب الامر را براى\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nشما آورد و گفت كه او مرد و كفن شد و بخاكش سپرديم از او باور نكنيد كه منظور امام از صاحب الامر ، همان امام دوازدهم است .\r\nهمچنانكه « ابو عمر الكشى » به نقل از محمد بن يونس بن حسن واسطى به نقل از حسن بن قياما صيرفى نيز روايت كرده كه گفته است : از امام رضا ( ع ) دربارهء پدرش پرسيدم فرمود مرد همچنانكه پدرانش مردند . عرض كردم : پس با حديثى كه زرعة بن محمد حضرمى به نقل از سماعة بن مهران نقلم كرده كه امام صادق ( ع ) فرمود : اين فرزند ( و اشاره به فرزندش موسى نمود ) با پنج پيامبر شباهت دارد چون يوسف مورد حسادت واقع مىشود و چون يونس ، غايب مىگردد و سه مورد ديگر را نيز برشمرد ، با اين حديث چه كنم ؟ فرمود : زرعة بن محمد دروغ گفت ( پدرم ) چنين سخنى به سماعة بن - مهران نگفت بلكه فرمود : صاحب الامر يعنى حضرت قائم داراى پنج شباهت با پنج پيامبر است و نفرمود اين فرزندم .\r\nدر هر صورت ، ادامه و كنكاش دربارهء واقفيها و ديدگاههاى آنها و عللى كه در واقع انگيزهء آنها بود چندان مورد توجه ما نيست اين شمه را نيز كه يادآور شديم به خاطر ارتباط مستقيمى بود كه با زندگى امام كه تا آخرين مراحلش ، در پيوند با چنين حوادثى بود و همانا علت مرگ آن حضرت در زندان هارون الرشيد در بغداد گشت ، داشت .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nبرخورد عباسيها با امام رضا ( ع )\r\nامام رضا بيست سال يا بيشتر بعد از پدرش زندگى كرد كه ده سال از آن در دوران هارون الرشيد بود زيرا وفات پدر آن حضرت به سال 183 بود و رشيد همچنانكه در تاريخ يعقوبى و جاهاى ديگر آورده به سال 193 ، مرد ؛ طى اين فاصله از آغاز امامت ، امام گرفتار حوادث تلخى بود و هرازگاهى نيز برخى از دار و دستهء حكام وقت و نزديكانشان كه همواره خطر وجود آن حضرت را براى تاج و تختشان ترسيم مىكردند و به اين تصور كه چنين سعايتهايى ، موقعيتشان را تثبيت و تقويت مىكند ، عليه ايشان نزد اربابان خويش ، سم‌پاشى مىكردند .\r\nدر اين رابطه در روايت موسى بن مهران به نقل از جعفر بن يحيى آمده كه گفته است :\r\nاز عيسى بن جعفر شنيدم كه به هارون الرشيد به هنگامى كه از « رقة » عازم مكه بود ، مىگفت : سوگندى را بخاطر آور كه در مورد خاندان ابو طالب آن را ياد كردى تو سوگند خوردى كه اگر كسى بعد از موسى بن جعفر مدعى امامت شد آن قدر در زندانش مىاندازى و شكنجه‌اش مىكنى كه جان بسپارد و اينك اين على فرزند اوست كه چنين ادعايى دارد و دربارهء او هم آنچه كه دربارهء پدرش گفته مىشد ، گفته مىشود .\r\nرشيد خشم‌آگين به او نگاه انداخت و گفت : آيا مىخواهى همهء آنها را بكشم ؟\r\nموسى بن مهران مىگويد : وقتى اين سخن را از جعفر بن يحيى شنيدم به سوى او ( امام رضا ( ع ) ) رفته صحبتهاى رشيد را به اطلاعش رساندم ، امام ( ع ) فرمود : مرا چه به آنها ؛ به خدا سوگند هيچ كارى نمىتوانند با من بكنند .\r\nبرمكيها بيش از همه عليه امام رضا ( ع ) ، دست به تحريك مىزدند آنها خود به\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبهره‌بردارى از كينه‌ورزيهاى برادرزاده خود و حسادتى كه به ايشان مىورزيد ، پرداخته عليه ايشان دست به توطئه‌هاى ننگينى زدند يحيى بن خالد به برادرزادهء هارون الرشيد به اين قصد كه وى را به پدرش نزديك سازد ، گفت : اين على بن موسى است كه به جاى پدر نشسته و مدعى امامت شده است . پاسخش داد : آنچه ديروز به پدرش كرديم ما را بسنده نيست آيا مىخواهى همهء آنها را بكشيم ؟\r\nاين سخنان از سوى هارون الرشيد تنها نشان‌دهندهء احساس گناهى است كه وى نسبت به امام كاظم ( ع ) مرتكب شده و چه بسا هم درگير مبارزه‌اى با خويشتن بوده است كه ديگر توان كشيدن بار گناه جديد كشتن فرزند آن حضرت را نداشت ولى بالاخره تلاشهاى گسترده‌اى كه اطرافيانش كارگردان آن بودند وى را به انتقام از او كشاند ولى ارادهء خداوندى همواره مانع از تحقق خواسته‌اش مىشد ، در اين رابطه از ابى صلت هروى نقل شده كه گفته است : روزى امام على بن موسى الرضا ( ع ) در خانه‌اش نشسته بود كه فرستادهء هارون الرشيد بر وى وارد شد و به ايشان گفت : امير المؤمنين شما را خواسته است . حضرت برخاست و به من فرمود : اى ابا صلت ، هارون الرشيد نقشه‌اى دارد كه در اين هنگام مرا فرا خوانده ولى به خدا سوگند او با توجه به كلماتى كه از جدم رسول خدا ( ص ) به من رسيده نمىتواند چيزى كه ناخوشايندم باشد ، بر سرم آورد . آنگاه بيرون شد و من نيز با او بيرون رفتم تا به نزد هارون الرشيد شديم وقتى امام رضا نگاهش به هارون افتاد كلمات ياد شده را خواند ، وقتى امام در حضورش ايستاد نگاهى به ايشان انداخت و گفت : اى ابو الحسن دستور داديم كه صد هزار درهم به تو بدهند حال نيازهاى خانواده‌ات را برايمان بنويس ، حال اگر مىخواهى به خانهء خود بازگرد . وقتى امام برخاست تا بازگردد رشيد گفت : چيزى مىخواستم ولى خداوند خلاف آن را مىخواست و هر چه خدا خواست همان خير بود .\r\nبه نظر مىرسد گروهى از ياران امام كه رنج و تلخى حوادثى را كه پدرش امام كاظم بر اثر ظلم و ستم هارون الرشيد چشيده بود درك مىكردند و همان سرنوشت را براى او نيز پيش‌بينى مىكردند لذا سعى مىكردند آن حضرت را از خطرات دور نگه دارند و بارها از وى خواستند تا دعوت خود را نهانى كند و نسبت به خود و شيعيانش در برخورد با آن نابكارانى كه در هيچ اقدام و عمل خود ، از خداوند سبحان ، نمىترسيدند ، محتاطانه عمل نمايد ولى امام رضا ( ع ) تو گويى از پدرانش آيندهء خود را دانسته بود و مطمئن بود كه هارون الرشيد على رغم طغيان و گمراهيش قادر به رساندن آزار به وى\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nنيست ، به هيچ يك از اين تلاشهاى احتياطآميز ، وقعى نمىنهاد و رفتار و شيوهء دعوتش را آشكار ادامه مىداد .\r\nابو عمرو كشى و كلينى در كافى به نقل از صفوان بن يحيى روايت كرده‌اند كه گفته است : وقتى امام موسى ( ع ) بدرود حيات گفت و فرزندش امام رضا ( ع ) جانشينش گرديد و براى خود آشكارا به دعوت پرداخت ، بر جان وى هراسناك شديم و به ايشان گفتيم :\r\nتو آشكارا به امر مهمى پرداخته‌اى و ما بر جان تو از اين نابكاران ، مىترسيم . امام ( ع ) فرمود : او تلاش خود را مىكند ولى دستش به من نمىرسد ( نمىتواند كارى بكند ) .\r\nو در « روضة الكافى » به نقل از محمد بن سنان آمده كه مىگويد : در زمان هارون به امام رضا ( ع ) عرض كردم : شما در اين مورد خيلى آشكار كار مىكنيد و همان كارى كه پدرتان كرد انجام مىدهيد و از شمشير هارون الرشيد كه خون مىچكد . امام فرمود :\r\nآنچه در اين كار جرئتم بخشيده سخنى است كه رسول خدا ( ص ) به يارانش فرمود :\r\nاگر ابو جهل توانست يك موى سرم را كم كند شما شهادت دهيد كه من پيامبر نيستم و من نيز مىگويم اگر هارون يك موى از سرم كم كرد امام نيستم .\r\nو گروهى از واقفيها ( هفت اماميها ) بر ايشان وارد شدند كه پس از مناظره‌اى كه ميان ايشان و آنها جريان يافت على بن ابى حمزه به ايشان گفت : آيا از اينان بر جان خود نمىترسى ؟ فرمود : اگر بر خود بترسم كه بر آن دامن زده‌ام . ابو لهب نزد رسول خدا ( ص ) آمده و ايشان را تهديد كرد . رسول خدا ( ص ) به وى فرمود : از سوى تو كمترين آسيبى به من رسد من دروغگويم . اين نخستين نشانه‌اى بود كه پيامبر خدا پيامبرى خويش را بدان مورد آزمون قرار داد و نخستين نشانه‌اى است كه من امامت خود را مورد آزمون قرار مىدهم و به شما مىگويم اگر كمترين آسيبى از سوى هارون به من رسد ، امام نيستم .\r\nحسين بن مهران كه يكى از واقفيها بود به ايشان گفت : اگر اين سخن را فاش گويى همانچه مىخواهيم بدان مىرسيم . امام ( ع ) فرمود : آيا از من مىخواهى كه نزد هارون روم و بگويم من امام هستم و تو هيچ‌كاره‌اى پيامبر خدا نيز در آغاز رسالت خويش چنين نكرد ، بلكه اين سخن را به خانواده و غلامان و مردم مورد اعتمادش گفت . ياران هارون الرشيد و بويژه برمكيهايى كه كينهء ديرينه با علويها داشتند هارون را عليه امام رضا ، تحريك مىكردند و گاهى نيز او ( هارون ) به درخواستشان پاسخ مىداد كسى را مىفرستاد تا او را به قتل رساند ولى خداوند جلودار او و يارانش بود\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nو شر آنها را از سرش كوتاه مىكرد و انتقام خود و پدرش را به دست خود هارون الرشيد كه مغز متفكر سياستهاى وى و از نزديكترين يارانش بشمار مىآمدند ، گرفت .\r\nآنگونه كه در تاريخ ابن اثير آمده راويان يكى از حوادثى را كه در زمان هارون - الرشيد اتفاق افتاد و از نتايج آن ، مورد توهين و غارت قرار گرفتن خانوادهء امام رضا ( ع ) بود ، نقل كرده‌اند .\r\nمحمد بن جعفر در مدينه سر به شورش برداشت و عليه حكومت ستمگر ، اعلام قيام و انقلاب و گردنكشى كرد هارون الرشيد ارتشى به فرماندهى جلودى يكى از يارانش به مصاف وى فرستاد و دستورش داد كه در صورت پيروزى بر وى ، گردنش را بزند و حتى به اين نيز بسنده نكرد بلكه به او اختيار داد كه خانه‌هاى خاندان ابو طالب را مورد حمله قرار دهد و زيورآلات و لباسى را كه زنانشان پوشيده‌اند به غارت برد و حتى يكى از آنها را با لباس ، نگذارد . وقتى جلودى بر محمد بن جعفر و شورشيان همدستش چيره گرديد بر خانه‌هاى طالبيها يورش برد و دستورات رشيد را در اين باره ، اجرا كرد و هنگامى كه با اسبها و سربازان خود به خانهء امام رضا ( ع ) رسيد امام بر در خانهء خود ايستاد و زنانش را در يك اتاق كرد و سعى نمود مانع از ورود او شود . جلودى به ايشان گفت :\r\nمن حتما بايد وارد خانه شوم و شخصا عهده‌دار لخت كردن آنها همانگونه كه رشيد دستورم داده ، بشوم . امام رضا ( ع ) به او فرمود : من اين كار را خود مىكنم و چيزى بر آنها نمىگذارم جز آنكه آنها را به تو دهم و همچنان به منع او مىپرداخت و سوگند مىخورد كه او همهء زيور آلات و لباسهايى را كه بر تن دارند ، بر ايشان مىآورد تا اينكه بالاخره آرام گرفت و با درخواست امام ( ع ) موافقت كرد .\r\nامام رضا نيز بر زنانش وارد شد و همه چيز آنها حتى ، گوشواره‌ها و پاآورنجنها و لباسهايشان را درآورد و هر آنچه در خانه بود بدان افزود و به « جلودى » داد .\r\nدر تاريخ جز اين مورد جزئى از برخوردهاى هارون الرشيد با امام رضا ( ع ) را نقل نكرده است . ولى در زمان جانشين او امين كه در همان سال 193 كه هارون در آن هلاك شد و وى به مقتضاى تقسيم‌بندى كه ميان سه فرزند پسرش انجام داده بود در آغاز به محمد امين و سپس عبد اللّه مأمون و پس از آن دو به فرزندش قاسم مىرسيد و آنگونه كه در تاريخ ابن اثير آمده مناطق را نيز ميان آنها تقسيم كرد و ولايت عراق و شام تا آخرين نقطهء مغرب را به امين و از همدان تا انتهاى مشرق از جمله خراسان و نواحى آن را به مأمون و به قاسم پس از بيعت ولايت‌عهدىاش در پى برادرش مأمون ، جزيرة ( حجاز )\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nو برج و باروهايى كه خلفا در مرز ميان كشور اسلامى و كشور بيزانس در شمال سوريه بنا نهادند ، اختصاص داد و به مأمون اين اختيار را بخشيد كه او را ولىعهد خود بگذارد يا خلع كند . محمد امين بعد از فوت پدر ، مدت پنج سال و چند ماه حيات داشت و در محرم سال 198 و پس از آنكه امين بر اثر نبردهايى كه ميان طرفداران وى و طرفداران برادرش مأمون بوقوع پيوست كشته شد ، قدرت به مأمون انتقال يافت و مسلمانان از همه سوى بلاد اسلامى ، به سوى او جمع آمدند . محمد امين پس از رسيدن به قدرت ، به برادرش مأمون خيانت كرده و او را از ولايت‌عهدى بر كنار ساخته و فرزندش موسى را وليعهد خود قرار داده بود و اين كار را با صلاحديد فضل بن ربيع كه كينهء ديرينه‌اى از مأمون داشت ، انجام داد و آنگونه كه در جلد پنجم تاريخ ابن اثير ( الكامل ) آمده امين بيم آن داشت كه در صورتى كه خلافت به مأمون رسد ، موقعيتش را از دست بدهد . در هر صورت در اين فاصله كه امين حكومت كرد ما در كتابهاى تاريخ مطلبى به اين مضمون كه او در صدد برآمده باشد عليه امام اقدامى كند يا توهينى به ايشان روا داشته باشد ، نمىيابيم . شايد علت اين بوده كه او علاوه بر اختلافات و درگيريهايى كه ميان هيئت حاكمه بر سر قدرت بود و باعث شده بود برادر خود مأمون را از - ولايت‌عهدى براندازد و خود به تشديد درگيريها ميان دو گروه و بر آشفتگى اوضاع در سرتاسر مملكت اسلامى منجر شده بود ، عميقا غرق در لذتها و شهوت‌پرستيهاى خويش بود .\r\nو از آنجا كه مأمون از محبوبيت و اعتماد مردم برخوردار بود و شخصيت نيرومندى داشت باعث شده بود امين و يارانش تمام تلاش و نيروى خود و دستگاهشان را در جهت كنترل فعاليتهاى او به كار گيرند و مانع از هر گونه حركتى از سوى او عليه خود شوند و بدين ترتيب خطر ديگرانى كه زير بار حكومتشان نمىرفتند و دولتشان را قبول نداشتند خيلى دست كم گرفته مىشود و در واقع در مقايسه با خطر داخلى كه مستقيما درگيرشان ساخته بود ، به حساب نمىآمد . اين امكان هست كه همه اين عوامل در منصرف ساختن امين و دستگاه حكومتىاش نسبت به مراقبت و كنترل امام رضا ( ع ) و پيگرد ايشان - يعنى كارى كه اسلافش با پدران آن حضرت مىكرد - سهيم بودند چنين مسأله‌اى باعث شده بود تا امام فرصت خوب و آرامى براى پرداختن به اداى رسالت خود و نشر اصول اسلامى در آن فضاى آميخته و مالامال از نبردهاى عقيدتى و اختلافهاى مذهبى و فرقه‌اى ، بدست آورد كه ما در بخشهاى بعدى به آن اشاره خواهيم كرد .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nامام رضا ( ع ) و مأمون\r\nدر دوران خلافت مأمون ، به زندگى امام رضا ( ع ) ، پايان داده شد آن حضرت پس از آنكه خلافت به او انتقال يافت مدت پنج يا حد اكثر هشت سال - بنا به بيشتر برآوردها - زندگى كردند و چه بسا آن دوره از زندگى آن حضرت كه طى حكومت امين پيش از انتقال خلافت به مأمون سپرى شد آرامترين دوران زندگى آن حضرت پس از فوت پدر ايشان و غنىترين آنها از نظر آثارى است كه در عرصه‌هاى گوناگون از خود بجاى گذاشتند .\r\nولى سالهايى كه آن امام در دوران مأمون طى كرد اگر چه مأمون تظاهر به تشيع و خوشرفتارى با علويها مىكرد و شيوه‌هاى خشونت‌آميز و انتقام‌جويانه‌اى را كه در عهد اسلافش جارى بود محكوم مىكرد و على رغم چنين برخوردى كه ظاهرا معتدل و نزديك به علويها بود و امام رضا ( ع ) را به خود فرا خواند و تظاهر به دوستى با على ( ع ) و خاندان على مىكرد خود امام ( ع ) اين دوره از زندگى خود را بدترين دورهء زندگى خويش از هنگام وفات پدر گراميش ( ع ) مىدانست و متوجه شده بود كه در آن سوى اظهار محبت مأمون و فرا خواندن ايشان به خراسان از سوى مأمون ، خطراتى متوجه زندگيش هست و روايت صدوق در كتاب خود « عيون اخبار الرضا » كه به نقل از سجستانى آمده نشانگر همين معنى است در اين روايت آمده كه سجستانى مىگويد : وقتى فرستادهء ( مأمون ) براى همراه بردن امام رضا ( ع ) به خراسان آمد ، من در مدينه بودم امام وارد مسجد شد تا رسول خدا ( ص ) را وداع گويد ، او گريه كنان بر قبر مىايستاد و بيرون مىشد و دوباره بازمىگشت و همين كار را مىكرد و چندين بار وداع اشك‌آلودش را\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nتكرار كرد و گريه‌اش بالا مىگرفت من قدم پيش گذاردم و بر ايشان سلام گفتم و شادباشش گفتم حضرت سلامم را پاسخ گفت و فرمود : كمكم كن كه من از جوار جدم رسول خدا ( ص ) ، مىروم و در غربت خواهم مرد .\r\nطى اقامت خود در خراسان ، آن حضرت از درد و رنج به خود مىپيچيد و آرزوى مرگ مىكرد تا از آن زندگى كه سراپا ننگ فرايش گرفته بود و از وجود ايشان در جهت اغراض و مصالح حكام وقت سوء استفاده مىشد ، رهايى يابد . و آنچنان كه در عيون - الاخبار آمده ياسر خادم روايت كرده كه وقتى امام رضا روزهاى جمعه از مسجد بازمىگشت - مىفرمود : پروردگارا اگر گشايش كارم از آنچه كه در آنم مرگ است ، هر چه زودتر مرگم را فرا برسان و همواره غمين و دردمند بود تا اينكه وفات يافت .\r\nپيش از پرداختن به اين جنبه از زندگى امام رضا ( ع ) ناگزير بايد به انگيزه‌هايى كه مأمون را بر آن داشت تا امام را به سوى خود فرا خواند و او را ناگزير به پذيرفتن ولايت‌عهدى خود ساخت اشاره‌اى داشته باشيم . پيش از اين گفتيم كه هارون الرشيد ولايت‌عهدى خود را به فرزندش امين و پس از او مأمون و بعد از مأمون فرزندش قاسم قرار داد كشور را نيز ميان آنها تقسيم كرد ولايت عراق و شام را تا مغرب به امين سپرد ، و از همدان تا ماوراى ايران آن قسمت كه تابع حكومت اسلام بود را به مأمون واگذار كرد و به قاسم آنچه كه مانده بود ، قسمت كرد ولى پيش از فوت پدر ، نشانه‌هاى اختلاف و خلاف ميان آنها آشكار شد ، برخى مورخين بر آنند كه دادن آن همه اختيارات به مأمون در خراسان و اطراف آن و گرفتن بيعت از رهبران و بزرگان آن نواحى براى او و نيز اموال سرشارى كه به او بخشيد همه و همهء اينها را امين ، از سوى پدر پيش از موقع تلقى كرد چون او خود را نخستين وليعهدى مىديد كه چنين اختيارات و امتيازاتى را بايد به وى مىسپرد . اختلاف ميان اين دو برادر با كارگردانى دستگاهى كه امين براى خود داشت شدت پيدا كرد و عمق بيشترى يافت و بالاخره نيز او را بر آن داشتند تا آنچه را هارون - الرشيد مقرر كرده بود ، لغو كند و امين در بغداد بركنارى برادرش مأمون و جايگزينى فرزندش موسى را به عنوان وليعهد خود اعلام كرد و اين مطلب را به سرتاسر بلاد اسلامى ، نوشت .\r\nاين توطئه خيانتكارانه تأثير بسيار بدى بر مأمون بجاى گذاشت و در واكنش نسبت به آن ارتش نيرومندى براى تصرف بغداد پايتخت عباسيها ، تدارك ديد . امين نيز به نوبهء خود لشكرى براى تصرف مناطقى كه در اختيار برادرش بود مجهز كرد ،\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nدو ارتش در چندين نقطه با هم درگير شدند و نبردهاى سختى ميان آنها در گرفت كه بالاخره با پيروزى مأمون بر برادرش پايان يافت و تمامى بلاد اسلامى آن روز به طور كامل ، به اختيار او درآمد و بجاى بغداد ، به توصيهء فرماندهان و نزديكانش و به پاس شهرى كه در دشوارترين لحظات ، به ياريش شتافت ، مرو را به عنوان مركز خلافت اسلامى خود ، برگزيد .\r\nپس از كشته شدن برادر و مستقل شدن در حكومت ، و بنابه رسمى كه متداول بود و اسلافش هم بدان عمل مىكردند ، مأمون ناگزير بايد وليعهدى براى خود انتخاب مىكرد و كسى را كه شايسته مىديد براى اين كار برگزيند و او نيز همچنانكه شرايط و زمينه‌هاى پيرامون او نشان مىدهند بنا به دلايلى كه به منافع خودش بازمىگشت - ، امام رضا ( ع ) را به ولايت‌عهدى خود انتخاب كرد .\r\nو در روايت صدوق با اسناد به گروهى آمده كه گفته‌اند : وقتى كار امين ( خليفهء مخلوع ) پايان يافت و جاپاى مأمون ، محكم شد نامه‌اى به امام رضا نوشت و از او استدعا كرد تا به خراسان نزدش بيايد ولى امام رضا ( ع ) براى نرفتن ، بهانه‌هاى بسيارى مىآورد ولى مأمون آنچنان به مكاتبه و درخواستش ادامه داد و پافشارى كرد كه امام دانست كه دست‌بردار نيست لذا درحالىكه فرزندش جواد ، تنها هفت سال داشت ، از مدينه ، خارج گرديد .\r\nو در تاريخ طبرى به هنگام پرداختن به حوادث سال 200 هجرى آمده است : در اين سال مأمون رجاء ابن ابى ضحاك عموى فضل بن سهل و فرناس خادم را براى آوردن على بن موسى الرضا و محمد بن جعفر ، روانه كرد . محمد بن جعفر ، در مكه عليه مأمون سر به شورش برداشته بود و لقب امير المؤمنين يافته بود ولى جلودى توانسته بود بر او پيروز گردد و به عراقش برد و در آنجا به حسن بن سهل تسليم كند حسن بن سهل نيز او را با رجاء بن ابى ضحاك كه امام رضا ( ع ) را نيز با خود مىبرد ، نزد مأمون فرستاد .\r\nروايت صدوق در « عيون اخبار الرضا » حكايت از آن دارد كه رجاء بن ابى ضحاك مىگفت كه مأمون مرا براى بردن امام رضا به مدينه فرستاده و دستورم داده كه او را نه از طريق قم بلكه از طريق بصره و اهواز و فارس ، نزد وى ببرم .\r\nروايت كلينى نيز تصريح دارد كه او فرمانشان داده بود حضرت را نه از طريق كوهستانى و قم بلكه از طريق بصره و اهواز و فارس ، او را بياورند .\r\nگفته شده كه علت فرا خواندن امام رضا ( ع ) از سوى مأمون به خراسان و پافشارى\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nاو به پذيرفتن ولايت‌عهدى - كه بالاخره ناگزير به پذيرفتن آن گرديد - اين بوده كه هارون الرشيد براى پسرش امين بيعت گرفته و سپس براى مأمون و بعد از آن دو براى پسرش قاسم بيعت گرفته بود و در اين مورد نوشته‌اى داشت و آن را در كعبه سپرد و كشور را نيز به همان ترتيبى كه گفتيم ، ميان آنها ، پخش كرد و هنگامى كه امين پيمان پدر را زير پا گذارد و برادرش را از ولايت‌عهدى خلع كرد و پسرش موسى را به جاى وى نشاند ميان آنها جنگ در گرفت مأمون نذر كرده بود كه اگر خداوند او را بر امين ، چيره گرداند خلافت را به بهترين فرد خاندان ابو طالب بسپارد و هنگامى نبرد ميان آنها پايان يافت و بغداد و ديگر نقاط را به تصرف خود درآورد - بنا به آنچه كه صدوق در كتاب خود عيون اخبار الرضا مرجح دانسته - امام رضا را به خراسان فرا خواند تا نذر خود را ادا كرده باشد شيخ صدوق در اين رابطه به نقل از ريان بن صلت روايت كرده كه مردم به شدت از بيعت با امام رضا ( ع ) سخن مىگفتند و اين ( شايعه ) را به فضل بن سهل نسبت مىدادند . ريان بن صلت در ادامهء روايت خود مىگويد : مأمون مرا فرا خواند و گفت :\r\nشنيده‌ام كه مردم مىگويند بيعت با امام رضا از تدابير و نقشه‌هاى فضل بن سهل است گفتم آرى ميان مردم چنين شايع است گفت : چه مىگويى ريان آيا كسى را جرأت اين هست كه به خليفه‌اى كه رعيت به انقيادش درآمده و كشور به فرمانش گرديده بگويد :\r\nدست از خلافت بشوى و آن را به ديگرى بسپار ؟ گفتم : نه به خدا . آنگاه مأمون گفت :\r\nمن اينك علت آن را برايت مىگويم . وقتى برادرم محمد الامين برايم نامه نوشت و دستورم داد كه نزد وى روم و من از اين كار خوددارى كردم با على بن موسى بن ماهان هم قسم شد و دستورش داد مرا دستگير كند و دست بسته غل و زنجيرم كند و من نيز هرثمة بن اعين را به سجستان و كرمان فرستادم و شكستش دادم . « صاحب السرير » قيام كرد و بر آباديهايى از خراسان غلبه كرد اينها همه تنها در يك هفته بر من اتفاق افتاد و من توان مقابله با همه را نداشتم و اموالى نيز در اختيارم نبود تا بدان نيرو جذب كنم از فرماندهان و مردانم نيز بزدلى و شكست ديده بودم بنابراين تصميم گرفتم به پادشاه كابل بپيوندم و پيش خود گفتم او مردى كافر است و محمد الامين با پول تحريكش مىكند و او را عليه من مىشوراند آنگاه ديگر رويى نخواهم داشت كه به درگاه خداوند از گناهانم دست توبه بردارم و از وى درخواست يارى كنم ، لذا دستور دادم خانه‌اى را آب و جارو كنند و بر خود آب ريختم و پاك شدم و دو لباس سفيد پاك بر تن كردم و چهار ركعت نماز گزاردم و به درگاه خدا ، دعا كردم و از او طلب\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nيارى كردم و با نيتى صادق ، پيمانش بستم كه اگر خداوند مرا در اين كار موفق گرداند و شر امين را از سرم بردارد كارها را طبق همانچه كه خداوند گذارده بگذارم . من همچنان بر همين عهد و پيمان بودم و روز بروز به آن پايبندى بيشترى نشان دادم تا بالاخره همانچه كه مىدانى بر برادرم محمد آمد و پس از آن خوش داشتم كه پيمانى را كه با خدا بستم ، اجرا كنم و در اين راستا كسى را محق‌تر از ابو الحسن الرضا نيافتم و چنين هم كردم ولى او نمىپذيرفت جز اينكه به آن ترتيبى كه خود هم مىدانى .\r\nو گفته شد كه او از آن جهت او را به ولايت‌عهدى برگزيد كه در ميان هاشميها ، كسى را برتر از او نيافت . يافعى در مرآة الجنان ادامه مىدهد كه : مأمون كه در شهر مرو از بلاد خراسان بود فرزندان ، اعم از زن و مرد عباس بن عبد المطلب را برشمرد كه تعدادشان كوچك و بزرگ بالغ بر سى و سه هزار تن شد و ابو الحسن على بن موسى الرضا را فرا خواند و به گرمى از وى استقبال كرد و خواص خود را گرد آورد و به اطلاعشان رساند كه او فرزندان عباس ( بن عبد المطلب ) و على بن ابى طالب ( ع ) را در نظر گرفته و كسى را محق‌تر و شايسته‌تر از على بن موسى الرضا به خلافت ، نيافته است كه پس از آن با وى بيعت كرد .\r\nو در حديثى كه صدوق به نقل از حسين بن احمد سلامى در كتاب خويش اخبار خراسان در عيون اخبار الرضا آورده گفته مىشود كه علتش آن بود كه فضل بن سهل ، بر وى تسلط داشت و مىخواست همانگونه كه ابو مسلم خراسانى عمل كرد و خلافت را از امويها به هاشميها سپرد ، خلافت را از خاندانى به خاندان ديگر ، منتقل سازد .\r\nدر كتاب ياد شده آمده است كه فضل بن سهل ذو الرئاستين وزير مأمون و مغز متفكر سياستهاى او ، زرتشتى بود كه به دست يحيى بن خالد برمكى و يارانش ، اسلام آورد و گفته شد كه پدرش سهل به وسيله مهدى عباسى ، اسلام آورده بود . يحيى بن خالد ، فضل بن سهل را براى خدمت در دستگاه مأمون برگزيد و او را به خود پيوست ولى فضل بر او غلبه يافت و خود تصميم گرفت و از اين جهت ذو الرئاستين ( داراى دو رياست ) لقب گرفت كه هم پست وزارت داشت و هم رياست لشكريان را عهده‌دار بود . راوى در ادامه مىگويد : وقتى مأمون قدرتش تثبيت شد ، روزى فضل بن سهل به يكى از نزديكانش گفت : كارى كه من كردم نسبت به كارى كه ابو مسلم خراسانى كرد چگونه است ؟ پاسخش داد : ابو مسلم خلافت را از يك قبيله به قبيلهء ديگرى منتقل ساخت و تو آن را از برادرى به برادر ديگر و مىدانى كه تفاوت اين چيست . فضل گفت : من هم آن\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nرا از قبيله‌اى به قبيلهء ديگرى منتقل خواهم ساخت . آنگاه به مأمون توصيه كرد كه على - بن موسى الرضا را به عنوان وليعهد خود برگزيند مأمون نيز اين پيشنهاد را پسنديد و امام رضا را به عنوان وليعهد انتخاب كرد و ولايت‌عهدى برادرش مؤتمن را ساقط گرداند وقتى اين خبر به سمع عباسيها در بغداد رسيد بر ايشان گران آمد لذا با ابراهيم بن مهدى بيعت كردند و او را به عنوان خليفه برگزيدند ، وقتى اين خبر به آگاهى مأمون رسيد ، به اشتباه فضل بن سهل پى برد و از مرو به قصد عراق خارج شد و طى نقشه‌اى فضل را كشت و به على بن موسى الرضا ، سم خورانيد .\r\nو گفته شد آنچه كه مأمون را بر آن داشت تا امام رضا ( ع ) را به خراسان فرا خواند و وى را وليعهد خود گرداند تشيع او نسبت به اهل بيت بود كه چندين بار از او ديده بودند همچون برتر دانستن امير المؤمنين بر ديگر صحابه و اعتقادش بر اينكه او حقانيت بيشترى در خلافت داشت و نيز ملاك گرفتن بيشتر نظريات اهل بيت در اصول اسلام از جمله اعتقاد به خلق قرآن كه در برخورد با محدثين و فقها ، قاطعانه از آن دفاع كرد . و ديگر اعتقادش به جايز بودن نكاح متعه ( ازدواج موقت ) و پاسخ دندان‌شكن به خليفهء دوم كه آن را تحريم كرد و تلاش جدى در ناسزا گفتن به معاويه و اين كار را به صورت سنت جارى درآوردن و تهديد هر آن كس كه از او به نيكى ياد مىكرد و به علاوه توجه و عطوفتى كه نسبت به علويها داشت و مورد عفو قرار دادن شورشيان عليه خود را و بازگرداندن فدك به ايشان و احساس گناهى كه نسبت به برخورد اسلافش با ايشان مىكرد از جمله اين سخنانش كه در مورد بنى هاشم به زبان آورده : شما را چه مىشود بنى امية از آنها با شمشير كشتند و ما بنى عباس ، گروه گروه كشتيم . استخوانهاى بنى - هاشم مىپرسند كه به چه گناهى كشته شده‌اند و جانهايى كه به دجله و فرات انداخته شدند از شما سؤال مىكنند و جانهايى كه در بغداد و كوفه زنده به گور شدند سؤال مىكنند .\r\nما در صحبت از سيرهء امام موسى بن جعفر ( ع ) روايت سفيان بن نزار را يادآور شديم كه در آن آمده بود مأمون مىگفت : پدرم هارون الرشيد ، تشيع را به من آموخت و توصيفى كه راوى از ورود امام كاظم بر هارون الرشيد و بزرگداشت و گراميداشت او به گونه‌اى بىسابقه از سوى هارون الرشيد در بزرگداشت كسى چون او ، يادآور شديم در اين روايت آمده كه وقتى امام بيرون رفت و مجلس خلوت شد مأمون به پدرش گفت :\r\nاى امير المؤمنين اين شخص كى بود كه اينهمه وى را بزرگ داشتى و احترام گذاشتى\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nو در برابرش برخاستى و او را در صدر مجلس نشاندى و خود در كنارش نشستى و به ما دستور دادى در ركابش باشيم . و او در پاسخش گفت : او امام مردم و حجت خدا بر خلقش و خليفه‌اش بر بندگانش بود مأمون گفت : اى امير المؤمنين آيا صفاتى را كه برشمردى در مورد تو صدق نمىكند و تو از آنها برخوردار نيستى ؟ گفت : من به صورت ظاهر و به زور امام مردم شده‌ام و حال آنكه موسى بن جعفر ، امام بر حق است . مأمون به او گفت : اگر چنين عقيده‌اى دارى از خلافت كناره‌گير و آن را به صاحبانش تسليم كن . گفت : فرزندم قدرت و ملك ، بىپدر و مادر است و به خدا سوگند اگر تو نيز با من در مورد آن درآويزى چشمانت را در خواهم آورد . و ديگر رواياتى كه از تشيع و دوستىاش نسبت به على و فرزندان وى ، دربارهء او نقل مىكنند .\r\nدربارهء تشيع او اگر همهء اين صحبتها درست باشد كه بعيد هم نيست ، بايد دانست كه تشيع او علت تلاشهاى وى در كناره‌گيرى از خلافت يا وليعهد گرداندن امام رضا ( ع ) نبوده و در تشيع ادعايىاش ، به آن حد ايده‌آليستى و زهد در دنيا نرسيده بود كه بخاطر آن از امپراتورى گسترده و همه‌جانبه‌اش به نفع صاحبان حق آن ، دست كشد و آن را به خانوادهء ديگرى منتقل كند با توجه به اينكه او مىدانست كه چنين كارى چه عواقبى در بر دارد و خود ياراى تحمل عواقب آن را نخواهد داشت . و هم او بود كه ديروز به خاطر همين امپراتورى برادر خود و دهها هزار تن ديگر را كشت و ادعا شده كه از پدرش اين سخن را شنيده كه گفت : قدرت بىپدر و مادر است و به خدا سوگند اگر تو در آن با من به نزاع برخيزى چشمانت را در خواهم آورد و بر همين اساس ، اقدام به كشتن برادرش به خاطر آن نمود .\r\nخلاصه اينكه تشيع ادعايى وى اگر هم واقعا حقيقت داشته درست نيست كه آن را علت پافشارىاش بر امام در پذيرفتن خلافت يا شركت يافتن ايشان در حكومت از طريق ولايت‌عهدى باشد .\r\nهمچنانكه آنچه كه صدوق يادآور شده و مدعى است كه انگيزهء او در اين كار ، وفاى به پيمان و اداى نذرش كه طى بحرانى كه با برادرش درگير آن بود و نذر كرده بود اگر خداوند او را پيروز گرداند خلافت را به برترين و بهترين كس از خاندان ابو طالب بسپرد يا آنچه را كه در روايت ريان بن صلت در اين باره كه اين كار از نقشه‌هاى فضل بن سهل بوده نفى كرده و آن را در راستاى وفاى به نذرش انجام داده و هيچ كس وى را بدان نخوانده بود تمامى اين صحبتها بسيار بعيد و شگفت برانگيز است زيرا مأمون\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nآن قدر پايبند دين و مذهب نبود كه بخاطر نذرى كه كرده بود خود را در صورت پيروزى بر برادرش ملزم به دست كشيدن از خلافت به سود دشمن خود سازد . و آيا كسى كه به خاطر قدرت و حكومت حتى براى يك ماه دهها هزار نفر بىگناه را به خاك و خون مىكشد مىتواند به نذر خود پايبند باشد او در تمام زندگىاش اين سخنان پدرش را كه گفته بود قدرت بىپدر و مادر است و به خدا سوگند اگر تو نيز در آن با من درافتى چشمانت را در خواهم آورد و سخنانش با ريان بن صلت و ديگران بر فرض صحت بايد گفت كه تنها براى گمراه‌سازى شيعيان و تودهء مردم نسبت به حسن نيت خود در واداشتن امام به پذيرش ولايت‌عهدى ، مىتوان توجيه كرد .\r\nآنچه در « علل الشرايع » آمده و خلاصه‌اش اين است كه منظور مأمون از - ولايت‌عهدى امام رضا ( ع ) اين بود كه واقعيت امامان را به مردم نشان دهد زيرا آنها تظاهر به زهد در دنيا مىكردند و حكام را از اين جهت كه چنين نمىكنند مورد انتقاد قرار مىدادند ؛ مأمون مىخواست او را شريك حكومت كند تا حقيقت آنان را براى كسانى كه بزرگشان مىداشتند و تقديسشان مىكردند ، برملا كند ، نيز به همين اندازه دور از واقع و شگفت‌آور است .\r\nعلت اين شگفت‌آورى ، آن است كه مأمون بيش از هر كس بر واقعيت ائمه واقف بود و حقيقتشان را مىدانست ، او مىدانست كه چنين كارى ( واگذارى ولايت‌عهدى به امام رضا ) تغييرى در موقعيتشان ميان مردم بجاى نمىگذارد زيرا رسيدن به قدرت و حكومت كردن در صورتى كه براى احقاق حق و ستاندن داد مظلومين و ساخت جامعه‌اى سالم كه قدرت و اصالت و سازمانش را از تعاليم اسلام و قوانين و بنيادهاى آن نگيرد ، هيچ منافاتى با زهد در دنيا ندارد ، امير المؤمنين على ( ع ) نيز طى خلافت خود ، بر اين مسند نشست و طى آن نسبت به پيش از خلافت زهد و پارسايى بيشترى در دنيا داشت زيرا منابع و درآمدهاى مملكت جملگى در اختيار او بود و با اين حال از آنان جو نيز سير نمىشد و همواره مىفرمود : آيا دل به اين خوش دارم كه به من امير المؤمنين بگويند حال آنكه در سختى زندگى و خشونت غذايشان ، با آنها شريك نباشم ؟ ! اضافه بر همهء اينها ، امام رضا خود از تمامى آنچه جريان مىيافت ناخشنود بود و مأمون در اين مورد آنچنان زير فشار و اجبارش قرار داد كه حتى كار به تهديد به قتل هم رسيد و همچنانكه در بيشتر رواياتى كه به توصيف مراحل طى شده بر ايشان پرداخته‌اند آمده ، مردم اينها همه را از سوى او ( مأمون ) مىدانستند .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nاو به اين خاطر نسبت به ولايت‌عهدى اكراه داشت چون مىدانست مأمون در تمامى عشق و دوستى و مهربانى كه نسبت به علويها تظاهر مىكرد ، ابدا جدى نيست بلكه اين رويه را تنها به عنوان پوششى براى كسب امتياز براى خود و خاندانش ، در پيش گرفته بود و همچنانكه با توجه به شرايط موجود پيرامون دولتش در آن دوره از تاريخ مىتوان استنباط كرد مىخواست بدان وسيله امنيت و استقرار بيشترى براى حكومتش دست و پا كند .\r\nو منطقى هم نبود كه او در پافشاريش بر امام نسبت به پذيرش خلافت يا ولايت‌عهدى ، حسن نيت و اخلاص كامل داشته باشد و در عين حال امام تن به اين خواسته‌اش ندهد و از آن بگريزد زيرا خلافت از جملهء حقوقى است كه خداوند براى او و ديگر امامان اهل بيت ( ع ) قرار داده تا از آن براى احقاق حق و گسترش عدل و مبارزه با بدعتهايى كه در آن دوره و پيش از آن در رابطه با ارزشها و اخلاق و تمام نمودهاى اسلام بالا گرفته بود و تمامى آنهايى كه پيش و پس از وى ( مأمون ) عهده‌دار اين خلافت شدند به نظر ائمه جزو غاصبين و متجاوزان به مقدس‌ترين چيزهايى كه خداوند بعد از نبوتها فرو فرستاده بود ، بشمار مىآمدند .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nانگيزهء سياسى ولايت‌عهدى\r\nمأمون از شخصيت بسيار نيرومندى برخوردار بود كه شايد بتوان آن را نيرومندترين شخصيت علمى و ادارى برشمرد كه از بنى عباس ، به حكومت رسيد . برادرش امين ، بزرگترين رقيبش در حكومت فاقد هر گونه عنصر لازم براى حكومت بود و هارون الرشيد با اينكه اينها همه را در هر دو فرزند خود مىدانست تنها از اين جهت امين را بر مأمون مقدم داشت چون او فرزند نازپرورده بانوى اول كاخش زبيدة دختر جعفر بن منصور دوانيقى بود پدر هنوز در قيد حيات بود كه نشانه‌هاى اختلاف ميان آن دو بروز كرد .\r\nاوضاع رو به بحرانى شدن و پيچيدگى هر چه بيشتر داشت تا اينكه بالاخره به حد - انفجارآميزى رسيد و همچنانكه يادآور شديم نبردهاى خونين و سخت آنان كه دهها هزار قربانى از خود بجاى گذاشت به كشته شدن امين و انتقال كامل قدرت به مأمون ، انجاميد .\r\nاز آن پس مأمون حس كرده بود كه در بغداد ، نافرمانيهايى وجود دارد و نارضايتى شديدى از سوى بيشتر عباسيهايى كه امين را عليه او يارى كرده بودند ، بروز كرده بود هرازگاهى علويها عليه حكام وقت سر به شورش برمىداشتند و شيعيان كوفه هر شورش و شورشگرى را استقبال مىكردند كما اينكه شيعيان در هر جا ، رفتار زشت عباسيها را با علويها مورد انتقاد قرار مىدادند و تمامى قيامهايى را كه عليه آنها صورت مىگرفت با روى باز پذيرا مىشدند بويژه شيعيان خراسان كه نقش مهمى در تحكيم سلطهء مأمون و پيروزى وى بر برادرش ايفا كردند از اين جهت پيشاپيش ديگران بودند .\r\nدر همان سال كه مأمون به قدرت رسيد خطر از همه سو دولتش را تهديد مىكرد\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nسرى بن منصور شيبانى معروف به « ابى السرايا » در كوفه و نواحى آن قيام كرد و رهبرى دعوت براى محمد بن ابراهيم بن اسماعيل بن حسن بن حسن بن على ( ع ) را بر عهده داشت كه تودهء مردم با وى بيعت كرده بودند . در مدينه ، محمد بن سليمان بن داود بن الحسن سر به شورش برداشته بود در بصره ، على بن محمد بن جعفر بن على بن الحسين و زيد بن - موسى بن جعفر ملقب به « زيد الغار » قيام كرده و بر بصره و نواحى آن چيره شده بودند و جاى پايشان محكم شده بود همچنانكه در يمن ابراهيم بن موسى و در مدينه حسن بن - الحسين معروف به « الافطس » قيام كرده و براى « ابن طباطبا » دعوت كرده كه وقتى او مرد براى خودش دعوت كرد و از همانجا ( مدينه ) در موسم حج ، به مكه رفت و عليه حاج داود بن عيسى الهاشمى ، قيام كرد و او در گريز از افطس ، از مكه بيرون رفت و حسن بن حسين ، بر مردم نماز گزارد و آن سال ، حجشان كرد و برخى مورخين مدعيند كه او خانهء خدا را از هر چه بر آن آويخته بود ، خالى كرد و در هر جاى مملكت آن روز ، آتش قيام ، شعله كشيد و با هر قيامگرى ، ده هزار از جان گذشته و شورشى عليه آن ستمگران كه تاج و تخت خود را بر جسد افراد بىگناه و به قيمت خون پاكان ، استوار كرده بودند و همهء منابع و درآمد مملكت را در راه آن ، خرج مىكردند ، ياريش مىدادند .\r\nو در مقاتل الطالبيين آمده كه پس از نبردهاى « ابو السرايا » كه از علويها بود و ديگران و با توجه به منابع آمارى آن روز ، دريافته شده كه تعداد كشته‌ها در آن نبردها بيش از دويست هزار نفر بوده است . اين رقم چه درست باشد و چه نادرست بىهيچ ترديدى نشان از آن دارد كه دولت مأمون از هر سو ، در تهديد خطراتى بود و حركتهاى متمردانه و قيامها ، جملگى به رهبرى علويها صورت مىگرفته است .\r\nمأمون در آن دوره كه تازه خلافتش آغاز شده بود دشوارى كار خود و خطراتى را كه متوجه اوست درك كرده بود و چيزى را از تظاهر در برابر افكار عمومى شيعيان و علويها از تمايلش به كنار كشيدن از خلافت به نفع امام رضا ( ع ) ، مفيدتر و كارسازتر نيست . او مىدانست كه امام اين خواست او را قاطعانه رد مىكند و چنين هم شد و بالاخره ايشان را ناگزير به پذيرش ولايت‌عهدى و اقامت با وى در يك شهر كرد و به دروغ و نيرنگ و نفاق ، تظاهر به دوستى او و پدرانش نمود و به همهء كارگزارانش دستور داد تا بر منبرهاى خود و در همهء مناسبتها ، از امام رضا ( ع ) دعوت به عمل آورند .\r\nاز همهء اين ترفندها منظورش اين بود كه مانع از درگيرى علويهايى كه با قيامها و سركشيهاى خود از اينجا و آنجا ، دولت عباسى را در معرض تهديد جدى قرار داده\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبودند با خود شود و در آن دوره از حكومتش كه بيش از هر وقت ديگرى به آنها نيازمند بود از موضعگيرى شيعيان در برابر خلافتش ، اطمينان حاصل كند ، از شيعيان كه مىگذشت ديگر جز مؤيدين عباسى برادرش و طرفداران آنها ديگر كسى در صحنه باقى نمىماند و مادام كه ديگر نيروهايى كه بخش اعظم قدرت را تشكيل مىدادند در كنارش بودند ، اين نيروى باقى مانده ( يعنى عباسيهايى كه طرفدار برادرش بودند ) خطرى تشكيل نمىدادند .\r\nعملا نيز مأمون در اين تدبير ، پيروز گشت و در تاريخ نيز طى دو سالى كه امام - رضا ( ع ) به عنوان ولايت‌عهدى زندگى كرد صحبتى از قيام علويها عليه مأمون يا تحركى عليه او - به احترام امام - به ميان نيامده است همچنانكه عموم شيعيان در آن مدت امام رضا را به عنوان شريك حكومت ، قلمداد مىكردند و مأمون نيز آنچه را كه قيام ابو مسلم خراسانى كه بنام علويها صورت گرفته بود و ديگر قيامهايى كه بعد از آن تحقق يافت ، به انجام نرسانده بود براى ايشان محقق ساخت .\r\nآنچه كه تأييدگر آن است كه مأمون نسبت به امام حسن نيت نداشت و سعى مىكرد با اين تدابير ، از امام به عنوان پوششى براى نيل به اهداف و تحقق مصالح خود ، بهره‌بردارى كند مطالبى است كه در رواياتى كه حكايت از كنترل شديد آن حضرت از سوى وى دارد ، آمده است ؛ در اين رابطه « ريان بن صلت » روايت كرده كه هشام بن - ابراهيم راشدى از نزديكترين مردم به امام رضا بود ، و هنگامى كه امام را به خراسان بردند هشام بن ابراهيم با ذى الرئاستين تماس گرفت و وى را به خود نزديك ساخت تا اخبار امام رضا را به اطلاع او و مأمون برساند او آنچنان به آنها نزديك شده بود كه هيچ چيز امام رضا از ايشان پنهان نمىماند . پس از آن مأمون ، وى را به پرده‌دارى امام گماشت او نيز آنچنان بر او تنگ گرفت كه برخى نزديكان و يارانش را از ديدار با وى منع كرد و هر صحبتى را كه امام در خانه‌اش مىكرد ، به اطلاع ايشان مىرسانيد .\r\nهمچنانكه آنچه كه در پاسخ وى به بنى عباس آمده اشاره به آن دارد كه مأمون در اعطاى ولايت‌عهدى به امام رضا ، حسن نيت نداشته است او در اين پاسخ آنچنان كه در روايت بحار آمده مىگويد : امام در اين باره كه منظور من از بيعت با على بن موسى الرضا چه بود بايد بگويم كه تنها دليلش اين بود كه بتوانم از ريختن خون شما ، جلوگيرى كنم و با ايجاد مودت ميان ما و آنها ، از شما حمايت به عمل آورم و اگر گمان برده‌ايد كه مىخواسته‌ام فرجام از آن ايشان باشد و سودى عايدشان گردد ، من از چنين انديشه‌هايى\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nبراى شما و فرجام كارتان و فرزندانتان پس از شما - شمايى كه همه با هم ، آنچنان سرگرم و گرفتار و سرگردانيد كه نمىدانيد چه بر سر شما مىآورند - سخت نگران و در انديشه‌ام .\r\nمفهوم ضمنى اين سخن آن است كه او آنچنان كه گمان مىبرند نمىخواسته خلافت را از يك خاندان به خاندان ديگرى ، منتقل سازد بلكه مىخواست از دشواريها و عوارضى كه بر سر راه آنها و خلافتشان قرار داشت يا احتمال بروز پيدا مىكرد ، پيشگيرى كند .\r\nانگيزهء اين كار هر چه بود امام خود را ناگزير به پذيرفتن اين خواست ديد زيرا همچنانكه در روايت « علل الشرايع » و « مقاتل الطالبيين » آمده ، ايشان را تهديد به قتل كرده بود ، در اين روايت آمده است كه مأمون به آن حضرت گفت : به خدا سوگند مىخورم كه اگر ولايت‌عهدى را پذيرفتى كه چه بهتر و گرنه ترا وادار به پذيرش خواهيم كرد و اگر تن به آن ندهى ، گردنت را خواهم زد .\r\nشيخ صدوق در « عيون اخبار الرضا » روايت مىكند كه امام در سر راه خود به خراسان از نيشابور گذشت و در محلى كه به آن قزوينى يا قزينى مىگفتند ، وارد شد در اين محل حمامى بود كه بعدها به حمام الرضا معروف گشت همچنين قناتى بود كه آب آن كم شده بود و امام كسى را بر آن گماشت تا آب آن را درآورد و طبق آنچه كه سيد الامين در الاعيان آورده است ، حوضچه‌اى ساخت كه با چند پله به اين قنات متصل مىشد و آب قنات در آن جمع مىشد . سيد الامين در جزء چهارم از « اعيان الشيعة » در ادامهء اين مطلب مىگويد : امام رضا ( ع ) در آن حوض ، غسل كرد و كنار آن نماز گزارد و مردم نيز مرتب بر آن حوض مىآيند و از باب تبرك در آن غسل مىكنند و آب مىنوشند و نماز مىگزارند و حاجت مىطلبند و اين همان قناتى است كه به « كهلان » معروف است و تا امروز نيز مردم ، به كنار آن مىروند .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nحديث سلسلة الذهب ، زنجير طلا\r\nدر « اعيان الشيعة » به نقل از « فصول المهمة » ابن صباغ مالكى آمده كه مىگويد :\r\nامام الدنيا و عماد الدين محمد بن ابى سعيد بن عبد الكريم وازن به نقل از « تاريخ نيشابور » گفته كه وقتى امام على بن موسى الرضا در آخرين سفرى كه طى آن به افتخار شهادت نايل آمد وارد نيشابور گرديد او سوار بر استرى ابلق در كجاوهء پوشيده بود به دروازهء نيشابور كه رسيد دو تن از ائمه حافظان احاديث نبوى و دست‌اندركاران سنت محمدى يعنى ابو زرعة رازى و محمد بن مسلم طوسى به اتفاق گروه بىشمار از طالبان علم و حديث و دراية به استقبال ايشان آمده بودند - آن دو گفتند : اى سيد بزرگوار و اى فرزند ائمه گرانقدر به حق پدران پاك و اجداد گرامىات آيا شود كه چهرهء مبارك خود را به ما بنمايى و حديث به نقل از پدرانت از جدت محمد ( ص ) برايمان روايت كنى تا يادگارى از تو نزد ما باشد ؟ امام دستور داد تا استر را متوقف كنند و حجاب از كجاوه برگيرند و چشم مشتاقان را به جمال روشن و مبارك خود ، منور فرمودند دو زلفشان بر شانه‌ها رسيده بود مردم همگى از طبقات مختلف برخاستند تا ايشان را ببينند گروهى گريه مىكردند گروهى ديگر خود را به خاك مىماليدند و گروهى نيز به دست و پاى استر افتاده بودند علما و فقها و مردم همگى فرياد برآوردند : گوش كنيد و آرام گيريد و گوش جان بسپاريد تا سخنى بشنويد كه برايتان سودمند باشد و اينهمه با گريه و نالهء خود آزارمان ندهيد . امام رضا ( ع ) به سخن درآمده فرمود : پدرم موسى كاظم به نقل از پدرش جعفر صادق به نقل از پدرش محمد باقر به نقل از پدرش امام زين العابدين به نقل از پدرش سيد الشهدا به نقل از پدرش على بن ابى طالب حديثم كرده مىگويد : حبيب و\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nنورچشمم رسول خدا به نقل از جبرئيل حديثم كرده كه گفت : خداوند سبحان را شنيدم كه فرمود : كلمهء لا إله الا اللّه دژ منست و هر كس آن را بر زبان آورد وارد دژ من شده است و هر كس وارد دژ من شود از عذابم در امان خواهد بود . سپس پردهء كجاوه را انداخت و به راه خود ادامه داد كاتبان را كه شمردند بالغ بر بيست هزار تن بودند .\r\nامام از نيشابور راه خود را به سوى مرو يعنى آنجايى كه مأمون آماده استقبال گرم از ايشان بود ، ادامه دادند وقتى به آنجا رسيدند با شكوه هر چه بسيار و در كمال احترام از ايشان استقبال شد و مأمون با ايشان در مورد كناره گرفتن خود از خلافت يا تعيين ايشان به عنوان وليعهد ، به مذاكره پرداخت و پس از آنكه همچنانكه گفتيم ايشان را به قتل تهديد كرد امام با شرايط خود ، ولايت‌عهدى را پذيرفت از اين شرايط چنين برمىآيد كه او نسبت به حكومت و تمامى مسئوليتهايى كه به او و دستگاهش مربوط مىشود ، موضعى منفى گرفت .\r\nدر اين رابطه در جلد اول « علل الشرايع » آمده است كه ايشان وقتى خود را ناگزير به پذيرش ولايت‌عهدى ديدند به مأمون گفتند : مىپذيرم به شرطى كه نه كسى را برگمارم و نه كسى را عزل كنم و نه سنت يا قانونى را لغو كنم و از دور ناظر امور باشم و به عنوان مشاور عمل كنم كه مأمون نيز از ايشان پذيرفت .\r\nو در روايت ديگرى در عيون الاخبار به نقل از معمر بن حداد آمده كه مأمون به ابو الحسن الرضا گفت : اى ابو الحسن كسانى را كه به آنها اعتماد دارى معرفى كن تا بر اين شهرهايى كه عليه ما قيام كرده‌اند به عنوان كارگزار تعيين كنيم . و امام رضا آنچنان كه در اين روايت آمده ، به او گفت : به قرار خود وفا كن تا من نيز بر عهد خود وفا كنم قرارمان اين بود كه من به شرطى آنچه را كه پذيرفتم بپذيرم كه هيچ امر و نهىاى نكنم و كسى را عزل يا منصوب نكنم و به جايى نروم مگر آنكه تو همراهم باشى كه به خدا سوگند ما براى اين خلافت وعده و وعيدى به خود نداده‌ايم در مدينه بودم و سوار بر مركب خود در آن رفت و آمد مىكردم و مردم آنجا و جاهاى ديگر نيازهاى خويش را از من مىپرسيدند و من نيازشان را برآورده مىساختم و نقش عموى آنها را ايفا مىكردم و حرفم در همهء شهرها ، پذيرفته بود و نعمتى را كه به من ارزانى داشتى از سوى پروردگارم مىباشد .\r\nكار ولايت‌عهدى امام در حضور وزراء و سران و بزرگان و انبوه بسيارى از مردم ، به پايان رسيد و مأمون نيز اموال و هديه‌هايى ميان آنها پخش كرد و شعرا با دهها\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nقصيده او ( امام رضا ) را مورد ستايش قرار دادند از جمله ابو نواس شاعر قصيده‌اى در مدح ايشان سرود كه در آن آمده بود :\r\n- به من گفته شده كه شاعرترين مردم ( بدون استثنا ) هستم در همهء رشته‌هاى سخن .\r\n- ترا از گوهر سخن آنچنان بدايعى است كه هر كس آن را بدست آورد ، در بدست آورده است .\r\n- حال براى چه از مدح فرزند موسى خوددارى مىكنى داراى آنچنان خصالى است كه در وى گرد آمده‌اند .\r\n- گفتم مرا ياراى مدح امامى نيست كه جبرئيل ، خدمتكار پدرش بود .\r\nمأمون به خاطر اين ابيات همان جايزه‌اى به او داد كه به ديگران داده و او را بر آنها برترى بخشيد و روزى در حالى كه خارج از خانهء خود بود امام را ديد و اين ابيات را سرود :\r\n- اگر چشمى پس از مدتى به جمالت روشن شود و ترديدى در تو داشته باشد دل ، به تو اطمينان مىيابد .\r\n- و اگر گروهى به سوى تو آيند ديدارشان چنان رهنمونى است كه هر سواره‌اى بدان راه مىيابد .\r\nو آنچنان كه در عيون اخبار الرضا آمده اين ابيات نيز در مدح امام متعلق به اوست :\r\n- پاكانند كه لباسهايشان پاكيزه است و هر جا كه به ياد آورده شوند ، بايد بر ايشان درود فرستاد .\r\n- هر كس به هنگامى كه نسبتش مىدهى ، علوى نباشد در اين گيتى ، چه افتخارى دارد .\r\n- خداوند از همان هنگام كه خلق را آفريد شما اى آدميان را برترى داد و برگزيد .\r\n- ملأ اعلى شما هستيد و علم الكتاب و هر آنچه در سوره‌ها آمده ، نزد شماست .\r\nبرخى در نسبت اين شعر به ابو نواس كه به گستاخى و عياشى شهرت داشت ، ترديد دارند زيرا او به سال 195 يعنى پنج سال يا بيشتر - پيش از آنكه امام رضا به ولايت‌عهدى گمارده شوند - وفات يافته است ولى امكان دارد كه او اين اشعار را پيش از اين مناسبت سروده باشد .\r\nبه دنبال اين امر ، خيل شعرا به مدح و ستايش او پرداختند برخى با انگيزهء عشق و\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nدوستى و هيجان ناشى از اين مناسبت ، به ستايشش پرداختند و برخى نيز از سر خوش - خدمتى به مأمون و به طمع هديه‌هاى او شعر سرودند .\r\nراويان روايت مىكنند كه دعبل خزاعى شاعر اهل بيت ( ع ) نيز با قصيده‌اى در حدود هشتاد بيت ايشان را مدح كرده و « اربلى » در كشف الغمة آن را نقل كرده است .\r\nو در روايت ابو صلت هروى آمده كه مىگويد : دعبل خزاعى در مرو بر امام رضا ( ع ) وارد شده به ايشان گفت : اى فرزند رسول خدا من دربارهء شما قصيده‌اى سروده‌ام و با خود پيمان بسته‌ام كه پيش از شما بر كسى آن را نخوانم . امام رضا ( ع ) به او فرمود : آن را بخوان اى دعبل ، او نيز سرودهء خود را خواند ، در اين اشعار به وقايعى كه از هنگام وفات پيامبر ( ص ) - جريان سقيفه ، برخورد مسلمانان با خلافت و آنچه كه در دوران اموى و عباسى بر اهل بيت آمده بود و ويژگيهايى كه خداوند به آنها ارزانى داشته ، پرداخته شده بود وقتى دعبل به اين بيت رسيد ، امام متأثر گرديد :\r\n- مىبينم كه حق آنها و غنيمت آنها ميان ديگران بخش شده است ولى دستشان از غنايم ديگران ، تهى است .\r\nراوى مدعى است كه امام به تكرار اين بيت پرداخت و گريه كنان مىفرمود :\r\nآرى اى دعبل راست گفتى .\r\nو وقتى به اين ابيات رسيد :\r\n- هرگاه در حقشان بىانصافى كنند آنها به كسانى كه بىانصافى كرده‌اند دستانى به دور از هر گونه بىانصافى ، دراز مىكنند .\r\nامام دو دست خود را زير و رو كرد و فرمود : آرى به خدا سوگند كه از هر بىانصافى بدورند .\r\nو وقتى به اين ابيات رسيد :\r\n- قبرهايى در كوفه و ديگرى در مدينه و يكى ديگر در مكه كه درود من بر آنها باد .\r\n- و قبرى در بغداد كه متعلق به نفس زكيه‌اى است و خداوند در آسمان هفتمش جاى داده است .\r\nامام رضا به ادعاى راوى به او فرمود : آيا مىخواهى در همين جا دو بيت بر اشعارت بيفزايم كه قصيده‌ات را تمام كند . گفت : آرى اى فرزند رسول خدا . امام فرمود :\r\n- و قبرى در طوس كه چه مصيبتى بر صاحبش رفت كه دل و جگر را به درد مىآورد .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n- تا به حشر كه خداوند ، قائمى را مبعوث مىگرداند غم و اندوه ما را بر طرف مىسازد .\r\nدر روايت آمده كه دعبل خزاعى به ايشان گفت : من قبرى در طوس نمىشناسم اين قبر از آن كيست ؟ امام فرمود : آن قبر منست و هيچ سال و روزى نمىگذرد جز اينكه شيعيان من در اين غربتكده به زيارتم مىآيند و هر كس به زيارتم آيد روز قيامت ، به درجهء من نايل شود .\r\nوقتى دعبل شعر خود را به پايان برد امام كيسه‌اى كه در آن صد دينار بود به وى داد و گفته مىشود كه در آن ده هزار درهم از سكه‌هايى بود كه به نامش ضرب شده بود .\r\nدعبل گفت : من براى اين ، شعر نسرودم و از آن حضرت پيراهنى از پيراهنهاى ايشان را خواست تا بدان تبرك كند امام نيز همراه كيسهء پول قباى خز خويش را كه مىپوشيد ، به وى داد و دعبل محضر امام را ترك گفت : در راه همراه كاروانى بر سر آبى شد دزدان سر راهشان قرار گرفتند و هر آنچه كه با خود داشتند بردند و به گوشه‌اى رفتند تا غنايم دزدى خود را تقسيم كنند يكى از ايشان اين شعر دعبل را به زبان آورد :\r\n- مىبينم كه حق آنها و غنيمت آنها ميان ديگران بخش شده است ولى دستشان از غنايم ديگران تهى است .\r\nدعبل صدايش را شنيد و به او گفت : اين بيت شعرى را كه خواندى از آن كيست ؟\r\nگفت : متعلق به مردى از خزاعة است كه دعبل بن على نام دارد . گفت : من دعبل صاحب قصيده‌اى هستم كه اين بيت از آن قصيده است . دزدان تمامى آنچه را كه از ايشان گرفته بودند پس دادند و پوزش خواستند . راوى مىافزايد : دعبل خزاعى همراه كاروان به راه خود ادامه داد تا اينكه به قم رسيد قصيدهء خود را بر ايشان خوانده جايزه‌اى را نيز كه امام به وى داده بود نشانشان داد . خواستند قبا را به هزار دينار از وى بخرند ولى او نفروخت . وقتى از قم خارج شد گروهى از بچه‌هاى آنها دنبالشان كردند و قبا را به زور از وى گرفتند دعبل نزد آنها بازگشت و از ايشان خواست كه آن را به وى بازگردانند ولى زير بار نرفتند و بالاخره مبلغ هزار دينار به اضافه يك تكه از آن را به وى دادند تا به درخواست خود آن را در كفنش قرار دهد .\r\nدر أغانى آمده است كه دعبل خزاعى قصيدهء خود را كه در آن اين بيت آمده بود :\r\n- مدارس آيات خلت من تلاوة ؛ و منزل وحى مقفر العرصات بر لباسى از خود نوشت و با آن احرام كرد و وصيت كرد كه آن را در كفنش قرار\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nدهند . حكام از زخم زبانش مىترسيدند و از طعنه‌هايش مىهراسيدند ابن المدبر به او گفته بود : تو كه دربارهء مأمون اين ابيات را مىگويى حسودترين مردم و بىباكترين آنهايى :\r\n- من از آن گروهى هستم كه شمشيرشان برادرت را به كشتن داد و تو را بر مسند قدرت نشاند .\r\n- پس از زمان بسيارى كه فروافتاده بودى ترا افتخار بخشيدند و از حضيض ذلت ، نجاتت دادند .\r\nدعبل به او گفت : اى ابا اسحاق ، من چهل سال است كه صليب خود را همراه دارم ولى كسى را نيافته‌ام كه مرا به صليب كشد .\r\nآنچه كه مأمون به اين مناسبت ( ولايت‌عهدى امام رضا ( ع ) ) به عمل آورد اين بود كه سكه‌هايى ( درهم ) به نام او ضرب كرد و بر يك روى آن در وسط نوشت : اللّه محمد رسول اللّه المأمون خليفة اللّه مما امر به الامير الرضا ولى عهد المسلمين على بن - موسى بن على بن ابى طالب و بر روى ديگر در وسط نوشت : لا إله الا اللّه وحده لا شريك له .\r\nو در يك روى سكه به شكل دايره عبارت : محمد رسول اللّه ارسله بالهدى و دين الحق ليظهره على الدين كله و لو كره المشركون و بر روى ديگر به شكل دو دايره تو در تو در دايرهء درونى عبارت بسم اللّه ضرب هذا الدرهم بمدينة اصبهان سنة اربع و مائتين و در دايرهء بيرونى عبارت : فى بضع سنين للّه الامر من قبل و من بعد و يومئذ يفرح المؤمنون .\r\nمأمون دختر عموى خويش را به ازدواج اسحاق بن موسى بن جعفر درآورد و خطبهء ولايت‌عهدى امام رضا را در همهء شهر ، خواند و به كارگزارانش دستور داد كه او را نيز دعا كنند و خطبا خطبه‌هاى خود را با دعا بر مأمون و امام رضا ( ع ) ، آغاز مىكردند .\r\nچند ماهى پس از ولايت‌عهدى به سال 202 ، مأمون دخترش ام حبيب را به ازدواج امام رضا درآورد و گفته مىشود كه او خواهرش ملقب به ام أبيها يا ام حبيبة را به ازدواج ايشان درآورد .\r\nهمچنانكه مأمون دستور داد همه جا بجاى لباس سياه ، لباس سبز پوشيده شود لباس سياه از آن عباسيها و سبز متعلق به علويها بود . او اين مطلب را براى همهء كارگزارانش نوشت كه بر عباسيها نيز گران آمد و اين كار وى را علاوه بر تعيين ولايت عهد ، به عنوان تلاشى براى گرفتن همهء امتيازها و نشانه‌هاى خود تلقى كردند لذا عليه او متحد شدند و ابراهيم بن مهدى را به عنوان خليفهء خود برگزيدند و به گردش جمع شدند كه باعث شد\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمأمون نسبت به نقشه‌اى كه براى امام رضا كشيده بود ، شتاب بخرج دهد و به بغداد بازگردد تا تأثيرهاى منفى را كه اين سياستش بجاى گذارده بود ، خنثى سازد ، او در ورود به بغداد با چنان دشوارى مواجه نشد بويژه كه بعد از وفات امام رضا ( ع ) ، ترس مخالفان از واگذاردن خلافت به خاندان علوى ، از ميان رفته بود ، پس از آنكه عباسيهاى مخالف ، به طاعت او ( مأمون ) درآمدند و خليفهء خلع‌شدهء آنها ، پنهان شد زينب دختر سليمان بن عبد اللّه بن عباس را كه زنى خردمند و صاحب جاه بود مأموريت دادند كه نزد مأمون واسطه شود و او را از پوشيدن لباس سبز رنگ بازدارد و به پوشش سياه ، بازش گرداند .\r\nدر تذكره ابن جوزى و جاهاى ديگر آمده است كه بنى عباس نزد زينب دختر سليمان گرد آمدند و از او خواستند تا بر مأمون وارد شود و از وى بخواهد كه به لباس سياه بازگردد و سبز را براى علويها بگذارد ، آنها بيم آن داشتند كه او پس از امام رضا ، ولايت‌عهدى را به فرزندش جواد ، واگذار كند . وقتى اين زن بر او وارد شد بسيار خوشامدش گفت و به گرمى از او استقبال كرد و بزرگش داشت . زن به او گفت : اى امير مؤمنين خاندان تو بيش از فرزندان ابو طالب ، اطاعت ترا كنند و وقتى كارها به دست تو باشد بيشتر از آنكه وقتى به دست ديگرى يا آنها باشد ، مىتوانى اطاعت آنها را جلب كنى حال لباسهاى سبز رنگ را بگذار و به لباسهاى خانواده‌ات ( سياه ) بازگرد و كسى را به آنچه از تو مىرود به طمع نينداز . در پاسخش گفت : به خدا كه اى عمه هيچ كس سخنى به دل‌نشينى تو ، مرا نگفته است و آنچه كه تو مىگويى قصدش ندارم و در اين امر كار را به خرد تو وامىگذارم . گفت : چگونه ؟ گفت : آيا مىدانى وقتى ابو بكر پس از رسول خدا به خلافت رسيد كسى از بنى هاشم را در اين امر شريك نساخت ، سپس عمر بن الخطاب و عثمان بن عفان نيز چنين كردند و هنگامى كه على بن - ابى طالب به خلافت رسيد روى به بنى هاشم آورد و عبد اللّه بن عباس را ولايت بصره و عبيد اللّه را ولايت يمن و معبد را ولايت مكه و قتم بن عباس را ولايت بحرين بخشيد و به تمامى بنى عباس ، پستى داد و از اين نظر بر ما حقى داشت و من نيز با وليعهد گرداندن فرزندش ، پاداشش دادم . در پاسخش گفت : فرزندم ، خداى صلاح كار خود داند ولى مصلحت در مورد عموزادگانت از فرزندان على بن ابى طالب همان بود كه به تو گفتم .\r\nگفت : تنها همان چه كه دوست داريد خواهد شد .\r\nراوى در ادامه مىگويد : آنگاه او در اين باره و دربارهء ولايت‌عهدى محمد بن على\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nپس از پدرش ، انديشه كرد و ديد كه ممكن است شيرازهء كار از بنى عباس و خاندان على ( ع ) خارج گردد ، لذا بنى عباس را فرا خواند و در حضورشان نشست ، لباس سياهى را خواست و آن را پوشيد و لباسهاى سبز را كنار گذاشت و ديگران نيز سياه پوشيدند و به زعم راوى لباس سبز رنگ تنها به مدت هشت شبانه روز در بغداد پوشيده شد .\r\nدر صفحهء 219 از كتاب الصلة بين التصوف و التشيع به نقل از « الوزراء و الكتاب » جهشيارى آمده است كه لباس سبزى كه مأمون طى نخستين دوره از خلافتش برگزيد متعلق به علويها نبود بلكه لباس پادشاهان فارس و زرتشتيهاى آن نواحى بود و لباس علويها به رنگ سفيد بود و عباسيها سياه مىپوشيدند و ادامه مىدهد كه : وقتى مأمون با وزراء و نزديكانش به مشورت پرداخت نعيم بن حازم كه از مشاوران مورد اعتمادش بود به وى گفت : تو مىخواهى كه قدرت را از بنى عباس بگيرى و به خاندان على دهى و پس از آن ، عليه ايشان نقشه‌چينى و خلافت را به صورت پادشاهى درآورى و اگر چنين قصدى نداشتى از رنگ لباس على و فرزندانش كه سفيد است عدول نمىكردى و رنگ سبز را كه متعلق به كسرى و زردشتيان است انتخاب نمىكردى و مىافزايد كه « عبيديها » در مصر رنگ سفيد را به عنوان شعار خود برگزيدند و اگر رنگ سبز اصالت علوى داشت مطمئنا انقلابيون آن را برمىگزيدند كه در تاريخ چنين چيزى گفته نشده است ولى آنچه كه اتفاق افتاده اين بوده كه در جريان درگيريهاى امين و مأمون ، ابن طباطبا قيام كرد و پوشش سفيد را شعار خود قرار داد همچنانكه على بن محمد بن - جعفر بن محمد در بصره نيز سر به شورش برداشت و غلبه پيدا كرد و سفيد پوشيد و به همين ترتيب ديگر انقلابيون علوى نيز رنگ سفيد را شعار خود قرار دادند و جز اينها كه در اين باره آورده و تحقيق آنها براى ما چندان لزومى ندارد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\nخروج امام رضا ( ع ) براى نماز عيد و بازگشت ايشان پيش از انجام آن\r\nآنچنان كه در روايت صدوق به نقل از بيهقى آمده ولايت‌عهدى امام رضا در پنجم رمضان سال 201 بوده است در پايان ماه رمضان يعنى بيست و پنج روز پس از آن ، مأمون به ايشان مأموريت داد تا نماز عيد ( فطر ) را بر مردم ، بجاى آورد و اين على رغم شرطى بود كه امام در عدم شركت وى در امور سياسى و مسائل آن با وى به عمل آورده بود . على بن ابراهيم به نقل از ياسر خادم و ريان بن صلت روايت كرده كه آن دو گفته‌اند :\r\nوقتى در همان سالى كه پيمان ولايت‌عهدى بسته شد عيد آمد مأمون به آن حضرت مأموريت داد كه نماز عيد را بر مردم بجاى آورد و بر ايشان خطبهء عيد خواند . امام رضا به او پيغام داد كه : تو مىدانى كه چه شرطهايى در پذيرفتن ولايت‌عهدى ميان من و تو بسته شده است حال مرا از نماز گزاردن بر مردم ، معاف دار . ولى مأمون پافشارى كرد و گفت : منظورم اينست كه دل مردم به تو اطمينان يابد و فضل ترا دريابند . مأمون در اين باره پافشارى زياد كرد و پياپى فرستاده مىفرستاد و بالاخره امام با اين شرط كه همچون پيامبر خدا و امير المؤمنين على بن ابى طالب بدين كار مىپرداختند ، مأموريت را انجام دهد . مأمون به ايشان گفت : هر گونه كه مىخواهى عمل كن . و به پرده داران و فرماندهان و مردم دستور داد كه صبح زود به در خانهء امام رضا ( ع ) بروند . راوى در ادامه مىگويد : مردم در خيابانها و پشت بامها به انتظار تشريف‌فرمايى امام ، جاى گرفتند ، زنان و كودكان جمع شدند سربازها و فرماندهانشان بر در خانهء آن حضرت ايستادند\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nتا اينكه بالاخره خورشيد طلوع كرد . امام رضا غسل كردند و لباس پوشيدند و عمامهء سپيد نخى بر سر گذاردند و يك سر آن را بر سينه و سر ديگرش را به ميان دو كتف خود قرار دادند و اندكى عطر به خود زدند و چوبدستى بدست گرفتند و به نوكران و نزديكانش نيز دستور داد كه آنچه من كردم شما هم بكنيد . و سرانجام پاى برهنه و درحالىكه پاهاى مبارك را تا زير زانو لخت كرده بود بيرون آمد و اطرافيانش همراهىاش مىكردند اندكى كه راه رفت سر به آسمان برد و تكبير گفت ، همراهيان نيز تكبير گفتند رفتند تا به درب خانه رسيدند همين‌كه فرماندهان و سربازان چشمشان به ايشان افتاد و در آن وضع ايشان را ديدند همگى از مركب خود به زير افتادند و خوش‌شانس‌ترين آنها كسى بود كه همراه خود چاقويى داشت و بند كفش خود را پاره كرد تا آن را از پاى درآورد و پاى برهنه راه رود . آنگاه امام رضا بر دروازهء بزرگ خانه نيز تكبير گفت و مردم نيز به دنبال وى تكبير گفتند صداى مردم در مرو از هر سوى به گريه و تكبير برخاست .\r\nامام ( ع ) هر چند گامى كه برمىداشت مىايستاد و تكبير مىگفت و در پى او مردم تكبير مىگفتند شهر را صداى تكبير مردم برداشته بود مردم طبق آنچه كه روايات مربوطه مىگويند به طور بىسابقه‌اى از خانه‌ها بيرون آمده و در خيابانها جمع شده بودند .\r\nو اگر « بحترى » شاعر با همان ابياتى كه دربارهء متوكل سرود امام را در همين مناسبت ، توصيف مىكرد از جمله راستگوترين شعرا در توصيف ايشان بود و با دروغ و چاپلوسى براى حكام فاصله‌ها مىگرفت شايد هم منظور وى امام رضا بود ولى آنها را ظاهرا به متوكل نسبت داد زيرا بسيارى از شاعران چنين مىكردند حال چه او اين اشعار را دربارهء ايشان گفته باشد يا دربارهء ديگرى ، بهترين ابياتى است كه مىتوان امام و توده‌هاى گرد آمده به دور ايشان را توصيف كرد :\r\n- با آمدنت ، پيامبر را بخاطر آوردند و هلهله زدند و به شادى پرداختند و تكبير گفتند .\r\n- تا اينكه به مصلى رسيدى درحالىكه نور ايمان بر چهره‌ات نمايان بود و ظاهر گشت .\r\n- و چون خاشع و متواضعى راه رفتى كه در برابر خدا نه تكبر مىجويد و نه فخر مىفروشد .\r\n- و اگر مشتاقى در حضور يافتن پاى منبرت ، بيش از طاقت خود متحمل شود اين كار را مىكند .\r\nمأمون از آن حضرت مىخواست كه همچون خود و كسانى كه نمايندگىاش\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nمىكردند همان كسانى كه از مناسبتهاى مذهبى براى به رخ كشيدن قدرت و نماياندن عظمت و هيبت خود در مردم بهره‌بردارى مىكنند ، نماز بگزارد لذا امام زير بار نمىرفت چون بر اين باور بود كه روحانيت مراسم و مناسبتهاى مذهبى بايد مقدس شمرده شود و حرمتش نگاه داشته شود و هنگامى كه مأمون ايشان را ناگزير به اين كار كرد و او نيز تحت شرايطى كه خود مقرر كرده بود تن به اين كار داد دستگاه حكومتى مأمون شاهد هيجان و اشتياق مردم به او شدند ولى ديدند كه مردم به عنوان كسى كه سنتها را در اين ميان شكسته از او استقبال كردند به شتاب و سراسيمه نزد مأمون رفتند و اوضاع غير قابل تحمل را برايش تشريح كردند و خطرهايى را كه در صورت ادامهء اين جريان بر خودشان مىرفت ، برايش بازگفتند و از اينكه امام به مسجد برسد و نماز بجاى آورد ، برحذرش داشتند . لذا مأمون كسى را نزد آن حضرت فرستاد كه پيغام دهد : ما به تو ظلم كرديم و خسته‌ات ساختيم اى فرزند رسول خدا و ما تنها آسايش ترا مىخواهيم حال بازگرد و بگذار كسى براى مردم نماز بگزارد كه هميشه مىگزارد . اين همان چيزى بود كه امام آرزو مىكرد و برايش تلاش مىنمود .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nبرخورد امام رضا ( ع ) با قيام علويها عليه حكام وقت\r\nمأمون خلافت خود را در حالى آغاز كرد كه خطرناكترين قيام عليه او يعنى قيام محمد بن ابراهيم الحسين معروف به ابن طباطبا كه به رهبرى و نقشهء سرى بن منصور معروف به « ابى السرايا » تدارك شده بود ، جريان داشت اين قيام از حجاز تا كوفه را دربرگرفته و از آنجا به بيشتر مناطق عراق سرايت كرده بود و بر اثر آن قيامهايى به رهبرى علويها در بصره و يمن و بحرين و حجاز و جاهاى ديگر ، سربرآورده بود ، در يمن ابراهيم بن موسى بن جعفر رهبرى آن را به عهده داشت و به پيروزى رسيد ، در مكه حسين بن الحسن افطس سردمدار آن بود ، در بصره زيد بن جعفر كه بر اثر بسيارى كسانى كه از عباسيها و خانه‌ها و دارايىشان كشت و ويران كرد و سوزاند به تعبير برخى مورخين به « زيد النار » معروف شده بود ، آن را رهبرى مىكرد و جاهاى ديگر هم قيام جريان داشت . ما به هنگام سخن از دلايلى كه مأمون را بر آن داشت تا - ولايت‌عهدى را به امام رضا واگذار كند يادآور شديم كه آنچه او را به اين اقدام واداشت كنترل اين قيامها و گمراه ساختن شيعيانى كه در بسيارى مناطق بويژه شيعيان خراسان كه از عباسيها طرفدارى كردند و طى نبردهاى خونينى كه با برادرش محمد الامين داشت از وى حمايت به عمل آوردند ، بود او تا حدودى در اين نقشه موفق شده بود علويها بخاطر امام ، آرام گرفتند در تاريخ هيچ صحبتى از حركتى عليه مأمون طى فاصله‌اى كه امام به عنوان وليعهد در قيد حيات بود ، سخنى بميان نياورده است .\r\nولى برخورد امام رضا با قيامهاى علويها و حركتشان عليه حكام تا آنجا كه مىتوان فهميد از نقطه نظر اصل انقلاب عليه ظلم و استثمار و طغيان ، منفى نبود ايشان\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nنيز همچون ديگر امامان اهل بيت ( ع ) ؛ از قيام‌كنندگان عليه ظلم و باطل را تا آنجايى كه قيامشان در محدودهء شرع و به سود امت بود حتى اگر از نظر نظامى موفق نمىشدند ، به گرمى استقبال مىكردند زيرا يك انقلاب پاك و منزه حد اقل اين نتيجه را دارد كه دروغ و نيرنگ حكام را افشا مىكند و واقعيت زشت آنها را برملا مىسازد و پيامدش اينست كه باعث مىشود گروهى ستم آنها را حس كنند و از ايشان بازخواست كنند و گاهى نيز حاكم را بر آن مىدارد تا اندازه‌اى ، سياست خود و ابزارهاى حاكميت خويش را اصلاح كند .\r\nسؤالى كه در اينجا ممكن است مطرح شود اينست كه بر فرض كه امامان برخى اين قيامها را تحسين مىكردند چرا خود رهبرى آنها را بدست نمىگرفتند به نظر من خواننده اگر مقايسه‌اى ميان وظايف و نقشى كه ائمه عليهم السلام داشتند و اين قيامها به عمل آورند خيلى زود پاسخ سؤال خود را مىگيرند زيرا آنها مىدانستند كه اين قيامها جملگى و خيلى زود با شكست مواجه مىگرديدند زيرا بر اساس درست و برنامه‌ريزى شده بطورى كه موفقيت خود را تضمين داشته باشند ، قرار نداشتند . يك قيام موفق به پايگاه مردمى روشن همراه با آگاهى و عشق به آن كه مردم در تمامى برنامه‌ريزيهاى رهبرى آن از وى تبعيت كنند ، نياز دارد . و آن قيامهايى كه در اينجا و آنجا بروز مىكرد داراى چنين شرايطى نبود و در همان هنگام كه صداى مردم و قيام كنندگان عليه حكام وقت بلند بود ائمه ( ع ) انقلاب فرهنگى را كه مصلحت اسلام در آن روز آن را تحميل كرده بود و همچنانكه هر پژوهشگرى مىتواند به اين نتيجه رسد با موفقيت هم همراه بود ، رهبرى مىكردند .\r\nوقتى مىگوييم امامان از هر قيام و قيامگرى كه عليه ظلم و باطل سربرمىآورد در صورتى كه قيام براى حق و به سود مظلومين بود ، استقبال مىكردند از اين جهت نيست كه آنها اميدوار بودند آن قيامها ، به همهء آماجهاى خود نايل آيند بلكه از اين جهت بود كه قيام و انقلاب عليه ظلم حتى اگر با شكست هم مواجه شود اين نتيجه را دارد كه دروغ و رياى حكام را برملا مىسازد و واقعيت آن را روشن مىكند و پيامدش اينست كه كسانى را بجاى مىگذارد كه ستم را حس كنند و آن را زير حساب و كتاب گيرند و بىهيچ ترديدى قيامهاى ياد شده اين تعداد و حتى بيشتر از آن را نيز محقق ساختند ولى آن دستاوردهاى بزرگى را كه انقلاب ( فرهنگى ) ائمه ( ع ) به سود اسلام تحقق بخشيدند در صورت شركت آنها در اين گونه قيامها يا بدست گرفتن\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nرهبرى آن را امكان دستيابى به آنها نبود .\r\nدر هر صورت آنچه كه امام رضا و ائمه ( ع ) در رابطه با برخى علويهاى قيام‌كننده و انقلابى از ايشان نپسنديدند اين بود كه آنها فريب برخى ظواهر را مىخوردند و سر و صداهايى را كه به نامشان بلند مىشد پربها مىدادند و بر اثر آن بىهيچ نقشه و حساب و كتابى به قيام مىپرداختند كه نتيجه كارشان نيز كشته شدن و دربدرى و آوارگى بود همچنانكه در مورد برخى انقلابيها ، افراطشان در كشتار و غارت و سوزاندن خانه‌ها و اموال را نيز بباد انتقاد گرفتند طى چنين عمليات خشونت‌آميز و كورى ، بىگناهان خيلى بيش از حكام و دار و دستهء آنها ، زيان مىديدند براى همين بود كه امام رضا ( ع ) با برادر خود زيد بن موسى بن جعفر آنچنان سرسختانه ايستاد و تجاوزهاى وى را كه در هيچ شرع و دينى روا نيست ، محكوم ساخت .\r\nاو نزد مورخين و برخى محدثين به زيد النار شهرت يافت چون بسيارى از خانه و دارايى متعلق به عباسيها و وابستگان به ايشان را به آتش كشيد و آنچنان كه در تاريخ ابن اثير آمده اگر يكى از عباسيها ( سياهپوشها ) را دستگير مىكرد او را در آتش مىسوزاند و با اين حال اضافه بر آنچه كه از اموال عباسيها و يارانشان گرفت ، بر بسيارى از اموال تجار دست يافت و هنگامى كه ابو السرايا بر كوفه و اطراف آن - پس از انتقال خلافت به مأمون و درحالىكه هنوز امام رضا در مدينه بود - پيروز شد در بصره قيام كرد . مأمون ارتش بزرگى به فرماندهى على بن سعيد به مصاف وى گسيل كرد و پس از نبردهاى خونينى ميان طرفين ، زيد بن موسى امان خواست فرمانده عباسى آنچه مىخواست به وى داد و اسيرش گرفت و او را نزد حسن بن سهل فرستاد او نيز دستور داد گردنش را بزنند . در مجلس او حجاج بن خيثمه نيز حاضر بود به او گفت : اى امير ! اگر صلاح مىدانى در اين كار عجله مكن من توصيه‌اى به تو دارم . با اين سخن به دژخيم دستور داد دست از آن كار بكشد و به حجاج گفت : توصيه تو چيست ؟ گفت :\r\nاى امير آيا در اين كارى كه مىخواهى بكنى آيا دستور از امير المؤمنين به تو رسيده است ؟ گفت : خير .\r\nگفت : پس به چه دليل مىخواهى پسر عموى امير المؤمنين را بدون دستور او و پيش از آنكه نظرش را جويا شوى ، بكشى ؟ آنگاه داستان ابى عبد اللّه افطس را برايش بازگفت . هارون الرشيد او را نزد جعفر بن يحيى زندانى كرده بود . جعفر بن يحيى نيز او را كشت و سرش را در طبقى همراه هديه‌هاى نوروزى براى هارون الرشيد فرستاد كه\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nهارون هم بر او خشم گرفت و هنگامى كه از برمكيها بخشم آمد و به مسرور دستور قتل جعفر بن يحيى را داد به او گفت : اگر جعفر از گناه خود پرسيد به او بگو ترا مىكشد چون پسر عمويش ابن الافطس را بدون دستور وى كشتى .\r\nآنگاه حجاج بن خيثمة به حسن بن سهل گفت : آيا اى امير از حادثه‌اى ميان خود و امير المؤمنين هراسناك نيستى حال آنكه تو اين مرد را كشته‌اى و او نيز ترا مىكشد و همان دليلى را كه رشيد براى جعفر بن يحيى آورد ، در مورد تو نيز آورده شود . حسن به حجاج گفت : خداوند جزاى خيرت دهد آنگاه دستور داد زيد را كارى نداشته باشند و به زندانش بازگردانند . او در زندان ماند تا اينكه امام رضا به ولايت‌عهدى رسيد در اين زمان حسن بن سهل او را نزد مأمون در خراسان فرستاد وقتى بر مأمون وارد شد مأمون به او گفت : اى زيد تو در بصره قيام كردى و بجاى ويران كردن و سوزاندن خانه‌هاى دشمنان ما از بنى اميه و ثقيف و عدى و خاندان او و آل زياد ، خانه‌هاى عموزادگان خود را ويرانه كردى و سوزاندى . آنچنان كه راوى مدعى است زيد در پاسخش گفت : اى امير المؤمنين من از هر جهت اشتباه كردم و اگر بازگردم از دشمنان آغاز خواهم كرد . مأمون خنديد و او را نزد امام رضا ( ع ) فرستاد و به ايشان گفت :\r\nاو را به تو واگذار مىكنم هر حكمى مىخواهى درباره‌اش صادر كن .\r\nو در روايت ياسر خادم آمده كه وقتى او بر امام رضا وارد شد حضرت به او فرمود :\r\nواى بر تو اى يزيد چه چيزى ترا در ريختن خونها و بستن راهها ، فريفت . آيا حديثى كه از رسول خدا شنيدى كه فرمود : خداوند آتش را بر خاندان فاطمه ، حرام كرد ، ترا فريفت ؟\r\nو در روايت ديگرى به او فرمود : آيا سخن جاهلان كوفه كه گفته‌اند خداوند آتش را بر خاندان فاطمه حرام ساخت ، ترا فريفت . خداوند ترا لعنت كند كه روى اين سخن نه با من و نه با تست بلكه منظور رسول خدا ( ص ) از اين سخن ، حسن و حسين هستند و به خدا سوگند تنها كسانى كه اطاعت خدا كنند از اين موضوع ، برخوردارند و اگر به نظرت تو معصيت خدا كنى و وارد بهشت شوى بنابراين تو نزد خداوند از آن دو از پدرت موسى بن جعفر ، گرامىتر هستى .\r\nبه خدا سوگند كه اى زيد هر كس تنها با اطاعت خدا ، از اين نعمت برخوردار مىشود . زيد برايشان گفت : من برادر تو و فرزند پدرت هستم . امام رضا ( ع ) پاسخش داد : كه تو برادر منى ولى خداوند عز و جل را اطاعت نكردى . نوح پيامبر گفته است :\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nخداوندا فرزند از خاندان منست و وعدهء تو نيز حق است و تو بخشنده‌ترين بخشنده‌ها هستى و خداوند عز و جل به او گفت : اى نوح او از خاندان تو نيست او كار ناروايى انجام داده بنابراين با معصيتى كه فرزند نوح نسبت به خداوند كرد او را از خاندانش خارج ساخت .\r\nو در روايت « العيون » ( عيون اخبار الرضا ) به نقل از محمد بن يزيد نحوى به نقل از پدرش آمده كه گفته است : مأمون مكافات زيد بن موسى را به برادرش امام رضا ( ع ) واگذاشت و به ايشان گفت : اى ابو الحسن برادرت كه سر به شورش برداشت و چنين و چنان كرد بايد بداند كه پيش از وى زيد بن على قيام كرد و كشته شد و اگر نزديكى تو به من نبود او را مىكشتم زيرا كارى كه او كرد كم نبود . امام رضا ( ع ) فرمود : اى امير المؤمنين برادرم زيد را با زيد بن على بن الحسين مقايسه نكن كه او از علماى آل محمد ( ص ) است كه براى خداوند عز و جل به خشم آمد و با دشمنان خدا جنگيده تا بالاخره در راه او به شهادت رسيد و پدرم موسى بن جعفر حديثم گفته كه او از پدرش جعفر بن محمد شنيده كه مىگفت : خداوند رحمت كند عمويم زيد را او دعوت به رضاى آل محمد كرد و اگر پيروز مىشد به وعدهء خود و به آنچه دعوت كرده بود ، عمل مىكرد .\r\nو او در بيرون شدن خود ( قيام كردنش ) با من مشورت كرد به او گفتم : اگر راضى مىشوى كه در « كناسة » كشته شوى خود دانى و هنگامى كه قيام كرد جعفر بن محمد فرمود : واى بر كسى كه دعوتش را بشنود و پاسخش نگويد . مأمون به ايشان گفت :\r\nاى ابو الحسن آيا او ادعاى امامت كسى را كرد كه حقش نبود . امام رضا ( ع ) فرمود : زيد بن - على ادعاى امامت كسى را كه حقش نبود ، نكرد او بيش از اينها نسبت به خداوند پرهيزكار بود و ترس داشت . او گفت : شما را به رضاى آل محمد دعوت مىكنم و به خدا سوگند زيد از جمله كسانى بود كه در اين آيه مورد خطاب قرار گرفته‌اند :  وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ  .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nاز پاسخهاى امام رضا ( ع ) به پرسشهايى كه از ايشان مىشد و مناظره‌هاى آن حضرت\r\nدر « نثر الدرر » آمده است كه مأمون از امام رضا ( ع ) پرسيد : اى ابو الحسن ، به من بگو كه جدت على بن ابى طالب ( ع ) چگونه دوزخ و بهشت را بخش مىكند ؟\r\nامام فرمود : اى امير المؤمنين آيا تو از پدرت و او از پدرانش روايت نمىكنند كه عبد اللّه بن عباس نقل كرده مىگويد : از رسول خدا ( ص ) شنيده‌ام كه مىفرمود : عشق و دوستى على ايمان است و كين ورزيدن به او كفر . گفت : آرى . امام رضا ( ع ) فرمود :\r\nبه همين گونه است كه او دوزخ و بهشت را بخش مىكند . مأمون به او گفت : اى ابو الحسن خداوند نياورد روزى را كه بىتو زنده باشم تو وارث علم رسول خدايى .\r\nو در « عيون اخبار الرضا » به نقل از على بن محمد بن الجهم آمده كه گفته است : در محضر مأمون حاضر شدم امام رضا ( ع ) نيز در آنجا حضور داشت . مأمون به ايشان گفت :\r\nاى فرزند رسول خدا آيا تو نمىگويى كه پيامبران معصوم هستند ؟ فرمود : آرى . گفت :\r\nپس معناى آيهء « فعصى آدم ربه فغوى » چيست ؟ امام رضا ( ع ) فرمود : خداوند تبارك و تعالى به حضرت آدم گفت تو و همسرت در بهشت مسكن بگير و به فراوانى هر چه مىخواهيد از آن بخوريد ولى به اين درخت نزديك مشويد ( و به بوتهء گندم اشاره كرد ) كه اگر چنين كنيد از ستمكاران خواهيد بود . و به آنها نگفت كه از اين درخت يا از درختان همجنس آن مخوريد آنها نيز فرمان خداى را اطاعت كرده به آن درخت نزديك نشدند و آنها پس از اينكه ابليس وسوسه‌شان كرده و فريبشان داد و از ايشان خواست تا از غير آن ولى از همان جنس بخورند ، از درخت ديگرى خوردند او ( ابليس ) به خدا\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nسوگند ياد كرد كه خداوند ايشان را از خوردن درختان مشابه و از جنس آن نهى نكرده است ، آنها به اين سخن ابليس اطمينان كردند زيرا كسى پيش از آن به دروغ سوگند خدا نخورده بود . و اين كار وقتى از آدم سر زد كه پيش از نبوتش بود و آنچه كه آدم مرتكب شد از گناه كبيره نبود بلكه گناه صغيره‌اى بود كه به تعبير راوى امكان بروز آنها از انبياء بيش از نزول وحى ، وجود دارد ولى وقتى خداوند ، او را برگزيد و پيامبرش كرد معصوم بود و هيچ گناهى اعم از صغير يا كبيره ، از وى سر نزد .\r\nخداوند متعال مىفرمايد :\r\n  وَ عَصى آدَمُ رَبَّهُ فَغَوى ، ثُمَّ اجْتَباهُ رَبُّهُ فَتابَ عَلَيْهِ وَ هَدى   ( سوره طه 122 - 121 ) ( و آدم از اين كردار گناه‌كار شد و از راه وفا و طاعت بيفتاد ، پس از آن خداوند آدم را بگزيد و توبه او را قبول كرد و او را به سخنانى راهنمايى كرد كه باعث عفو و بخشودگى او از گناه شد ) .\r\nمأمون به ايشان گفت : حال دربارهء آيهء قرآن دربارهء ابراهيم كه مىگويد : فلما جن الليل رأى كوكبا قال هذا ربى فلما افل قال لا احب الآفلين فلما رأى القمر بازغا قال هذا ربى فلما افل قال لئن لم يهدنى ربى لا كونن من القوم الضالين فلما رأى الشمس بازغة قال هذا ربّى هذا اكبر فلما افلت قال يا قوم انى برى اما تشركون انى وجهت وجهى للذى فطر السموات و الارض حنيفا و ما انا من المشركين » شما چه مىگوييد ؟\r\nامام ( ع ) پاسخش داد كه ابراهيم هرگز حتى براى يك لحظه ترديدى در وجود خدا نداشت ولى او در محيطى زندگى مىكرد كه مردم ستاره و ماه و خورشيد را مىپرستيدند و ابراهيم اين ترديد را از آن جهت مطرح ساخت تا به آنهايى كه اين ستاره‌ها را مىپرستيدند نادرستى و فساد ( فناپذيرى ) معبودشان را بنماياند زيرا طلوع و غروب و تغيير از صفات و ويژگيهاى پديدارى است كه در هستى خود نيازمند علت و سببى است او با اين روش عينى و ملموس با ايشان بحث مىكند تا ايشان را به طور ملموس قانع كند كه در فراسوى اين ستاره‌ها كسى است كه حركتشان مىبخشد و به گردششان درمىآورد كه همانا آفريدگار زمين و آسمانها و همهء هستى است  وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ  ( سورهء انعام - 83 ) .\r\nمأمون گفت : آفرين بر تو اى ابو الحسن ، حال دربارهء اين آيه برايم بگو :  فَوَكَزَهُ مُوسى فَقَضى عَلَيْهِ قالَ هذا مِنْ عَمَلِ الشَّيْطانِ  ( قصص - 15 ) موسى با مشتى سخت قبطى را كوبيد كه جان سپرد ( آنگاه موسى گفت كه اين كار شيطانى بود كه من كردم ) .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nامام رضا ( ع ) فرمود : موسى بىخبر و در فاصلهء ميان مغرب و عشاء وارد يكى از شهرهاى فرعون شد ، در آنجا دو مردى را ديد كه يكى از دوستدارانش و ديگرى از دشمنانش با يكديگر در نبرد بودند . آن كس كه از دوستداران بود از حضرت موسى عليه آن ديگرى كمك خواست موسى نيز به حكم خداوند ، مشت سختى بر وى زد كه جان سپرد و فرمود اين از كار شيطان است يعنى نه كار موسى بلكه جنگ و دعواى آنها كارى شيطانى است . مأمون گفت : پس معناى آيهء  رَبِّ إِنِّي ظَلَمْتُ نَفْسِي فَاغْفِرْ لِي  چيست .\r\nامام ( ع ) فرمود : فاغفر لي يعنى مرا از دشمنانت پاس دار تا مبادا بر من چيره شوند و بكشند .\r\nمأمون گفت : معناى اين سخن موسى به فرعون چيست كه مىگويد :  فَعَلْتُها إِذاً وَ أَنَا مِنَ الضَّالِّينَ  . امام رضا ( ع ) فرمود : وقتى موسى نزد فرعون آمد فرعون به او گفت :\r\n« فعلت فعلتك التى فعلت و انت من الكافرين » و موسى گفت : « فعلتها اذا و انا من الضالين » ( و كردى كردهء خويش را و تو به نعمت من از ناسپاسانى گفت : آنچه گفتى كردم و در آن وقت من از گمراهان بودم - گمراه بودم تا اينكه به يكى از شهرهاى تو رسيدم - )  فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ  تا آنكه از ميان شما گريختم چون‌كه از شما ترسيدم پس آن پروردگارم به من دانش بخشيد و مرا از پيغمبران كرد ( و به تو فرستاد ) خداوند به پيامبرش محمد ( ص ) نيز فرموده :  أَ لَمْ يَجِدْكَ يَتِيماً فَآوى  ( يعنى اينكه مردم ترا تنها يافتند و به سوى تو روى آوردند )  وَ وَجَدَكَ ضَالًّا فَهَدى  ( يعنى كه گمراه بودند و آنگاه ترا شناختند ) و وجدك عائلا فأغنى ( يعنى كه ترا فقير ديد و ناتوان و توانايت ساخت و دعايت را مستجاب نمود ) .\r\nمأمون از ايشان دربارهء آيهء  حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا  پرسيد : مأمون بر اين شبهه بود كه در آيه نسبت يأس از يارى خدا به پيامبران داده شده حال آنكه خداوند وعدهء يارى به آنها داده و يأس از خدا همچنانكه در اين داريم  وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  در شمار معصيتهايى است كه خداوند آن را با كفر در يك كفه گذارده است . و چگونه مىشود دل پيامبرى كه خداوند او را براى رسالتش برگزيده دچار يأس گردد حال آنكه به نص آيه ، چنين يأسى تنها از كافران ، سر مىزند .\r\nامام ( ع ) در پاسخش فرمود : يأسى كه در آيه آمده از يارى خداوند كه به پيامبرش وعده كرده نيست بلكه از ايمان قوم هر پيامبرى به او و تصديق رسالت وى\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاست و به عبارت ديگر اينكه پيامبران از ايمان قومشان به خود مأيوس گشتند و قومشان پنداشتند كه پيامبران در اينكه يارى خداوند يارشان مىشود به ايشان دروغ گفته‌اند .\r\nو از اين آيه از ايشان پرسيد :  وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ  ( يوسف - 24 ) ( زليخا آهنگ يوسف كرد و او را بايست و يوسف هم آهنگ زليخا كرد ) اگر نه آن بودى كه برهان و حجت خداى خويش بر خويشتن بديد . امام رضا ( ع ) فرمود : او ( زليخا ) آهنگ يوسف كرد و اگر برهان و حجت خداى خويش بر آنها نبود . . . ولى او معصوم بود و معصوم به سوى گناه مىرود ولى آن را انجام نمىدهد .\r\nامام در ادامه فرمود : پدرم از پدرش امام صادق ( ع ) حديثم گفته كه او فرمود : او ( زليخا ) قصد انجام كار كرد ولى يوسف قصد آن كرد كه نكند مأمون به ايشان گفت خداوند جزاى خيرت دهد اى ابو الحسن . حال از اين آيه برايم بگو :  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  .\r\nامام رضا ( ع ) در پاسخ فرمود : يونس بن متى خشم‌آگين به سوى قوم خود رفت و گمان كرد يعنى يقين داشت كه ما بر او ناتوانيم يعنى كه نمىتوانيم روزى او را تنگ كنيم . امام افزود : از جمله اين آيه است كه مىفرمايد : و اما اذ ابتلاه فقدر عليه رزقه يعنى اينكه روزىاش تنگ شد و در تنگنا افتاد و در اين هنگام : فنادى فى الظلمات يعنى در تاريكى شب و تاريكى شكم ماهى و خداوند نيز دعايش را مستجاب ساخت .\r\nو خداوند فرمود :   فَلَوْ لا أَنَّهُ كانَ مِنَ الْمُسَبِّحِينَ لَلَبِثَ فِي بَطْنِهِ إِلى يَوْمِ يُبْعَثُونَ   ( اگر او در شمار تسبيح‌گويان نبود تا روز رستاخيز در شكم آن ) باقى مىماند .\r\nهمچنانكه در برخى روايات آمده كه مأمون از آن حضرت دربارهء آياتى كه مىتوان از آنها چنين برداشت كرد كه خداوند متعال مركب از اجزايى است كه همچنانكه انسان از اعضاى خود به كار مىگيرد خداوند نيز چنين مىكند ، سؤال نمود مثل اين آيه كه خطاب به ابليس مىگويد :  ما مَنَعَكَ أَنْ تَسْجُدَ لِما خَلَقْتُ بِيَدَيَّ  . و آيهء  يَدُ اللَّهِ فَوْقَ أَيْدِيهِمْ  و  وَ لِتُصْنَعَ عَلى عَيْنِي  و از اين گونه آياتى كه شبههء تشبيه و تجسم را بدنبال دارد .\r\nامام ( ع ) در پاسخ او متناسب با منزه بودن خداوند متعال از هر گونه مشابهتى با آفريده‌هاى خود و اينكه محدود است عوارضى بر او مترتب مىشود و به حسب زمان و مكان تغيير و تحول مىپذيرد ، جوابش را مىداد . البته چنين پاسخهاى بجا و مناسبى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nاز امامان اهل بيت ( ع ) كه بويژه در اين آيه آنها را مورد نظر داشته و به امت نيز دستور داده كه در حل مشكلات خود به ايشان ، مراجعه كنند جاى شگفتى و تازگى ندارد :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  .\r\nتنها مسأله مطرح اينست كه رواياتى كه به توصيف مجالس مأمون با امام رضا ( ع ) پرداخته‌اند از جهت سند خود ، اطمينان‌بخش نيستند ولى از آنجا كه با اصول مذهب و نيز با روايات صحيحى كه خداوند را از هر گونه شبهه تشابه با مخلوقات ، منزه مىسازد كاملا سازگار است دليلى ندارد كه به مضمون آنها ، اطمينان نداشته باشيم .\r\nطبرسى در الاحتجاج دربارهء تفسير آيهء « وجوه يومئذ ناصرة » از ايشان روايت كرده كه فرموده‌اند : چهره‌شان نورانى است و به انتظار پاداش پروردگارشان هستند .\r\nو افزود كه پيامبر ( ص ) مىفرمود كه خداوند متعال مىفرمايد : ايمان به من نياورد آن كس كه سخنم را تفسير به رأى كند و هر كس مرا به آفريده‌هايم شبيه بيند مرا نشناخته است و هر كس در دينم راه قياس پيش گيرد بر دين من نيست و هر كس متشابهات قرآن را به محكمش ارجاع دهد به راه راست ، هدايت يافته است . امام رضا ( ع ) در ادامه فرمود : هر كس خداوند را به خلق تشبيه كند مشرك است و هر كس نسبت آنچه كه نهى كرده به او دهد ، كافر است .\r\nراويان روايت مىكنند كه مأمون روزهاى دوشنبه و پنجشنبه به دادخواهى مىنشست و امام رضا نيز سمت راست او مىنشست . يك بار به اطلاعش رسيد كه فردى صوفى از اهل كوفه ، دزدى كرده است دستور داد احضارش كردند چهرهء نيكوكار و خيّرى داشت . به وى گفت اين صورت زيبا كجا و چنين سيرت زشتى كجا ؟\r\nمرد به او گفت : من اين كار را از روى ناگزيرى كردم كه خداوند متعال فرموده است :\r\n فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ  ( سورهء مائده قسمتى از آيهء 3 ) ( پس اگر كسى بيچاره شد و گرفتار گرسنگى باشد و بيم مرگ رود بىآنكه تعرض به گناه كند خوردن حرامهاى گفته شده براى او روا باشد كه خداوند بخشندهء مهربان است ) . و به علاوه از خمس و غنايم هم محروم شده‌ام . گفت : چه حقى از آنها دارى ؟ گفت خداوند متعال مىفرمايد :  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  ولى تو حق مرا كه مسكين و ابن السبيل هستم و از حاملان قرآنم ، ندادى و هر ساله دويست دينار از من دريغ كردى . مأمون گفت : من به خاطر اين افسانه‌پردازىهاى تو حدى از حدود خدا و حكمى از احكام\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاو را در مورد دزد ، فرو نمىگذارم و به او گفت : در ابتدا از خود شروع كن و نفس خويش را پاك گردان آنگاه به ديگرى بپرداز و اول حدود الهى را بر خود و سپس بر ديگران ، جارى گردان . مأمون با شنيدن اين سخن رو به امام رضا ( ع ) كرد و به ايشان گفت : اى ابو الحسن اين مرد چه مىگويد ؟ امام فرمود : او مىگويد كه دزديده شد و آنگاه دست به دزدى زده است . مأمون به مرد گفت : به خدا سوگند حد بر تو جارى مىكنم . پاسخش داد : تو حد بر من جارى مىكنى حال آنكه بندهء منى . به او گفت :\r\nواى بر تو چه مىگويى ؟ گفت : آيا مگر نه آن است كه مادرت را از اموال غنيمتى خريده‌اند بنابراين تو بنده تمام مسلمانانى هستى كه در شرق تا غرب وجود دارند تا اينكه ترا آزاد كنند كه من هم يكى از ايشانم و آزادت نمىكنم ديگر اينكه نجس چيز نجس را پاك نمىكند و كسى كه حد بر او جارى است نمىتواند حدود را بر ديگران پياده كند مگر آنكه از خود آغاز نمايد آيا نشنيده‌اى كه خداوند متعال مىفرمايد :  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ  .\r\nمأمون رو به امام رضا كرد و گفت : فرزند رسول خدا تو چه مىگويى ؟ فرمود :\r\nخداوند عز و جل به پيامبرش مىگويد : فلله الحجة البالغة . و همين حجت است كه به جاهل هم مىرسد و او در عين نادانى متوجه آن مىشود همچنانكه عالم نيز با علم خود آن را در مىيابد و دنيا و آخرت ، با حجت و دليل پابرجا هستند و اين مرد هم حجت آورده است . راوى مىافزايد : مأمون دستور داد مرد صوفى را آزاد كنند و بر امام رضا خشم گرفت ولى او آنچه را كه در دل داشت ، آشكار نكرد .\r\nو در روايت حسين بن خالد آمده كه گفته است : به امام رضا ( ع ) گفتم اى فرزند رسول خدا گروهى از مردم مىگويند رسول خدا ( ص ) فرمود : خداوند آدم را به صورت خود آفريد . فرمود : خدا آنها را بكشد آنها بخش نخست حديث را حذف كرده‌اند ، اين بخش از اين قرار است كه رسول خدا بر دو مردى گذر كرد كه يكديگر را دشنام مىدادند يكى به ديگرى مىگفت : خداوند چهره تو و چهره هر كس كه شبيه تست زشت گرداند . حضرت به او فرمود : اى بندهء خدا اين سخن را به برادرت نگو كه خداوند آدم را بر صورت او يعنى صورت آن مرد ، آفريده است .\r\nبرخى راويان به نقل از ابراهيم بن ابى محمود روايت كرده‌اند كه گفته است : به امام رضا ( ع ) عرض كردم اى فرزند رسول خدا دربارهء اين حديث كه مردم از رسول\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nخدا ( ص ) روايت مىكنند چه مىگويى ؟ مىگويند رسول خدا فرمود : خداوند تبارك و تعالى هر شب به آسمان اين دنيا فرود مىآيد . امام فرمود : خداى لعنت كند آنهايى را كه سخن را از جاى خود منحرف مىكنند به خدا سوگند كه ( پيامبر ) چنين سخنى نگفته بلكه فرموده است : خداوند متعال در ثلث آخر هر شب فرشته‌اى را به آسمان دنيا فرود مىآورد كه در شب جمعه اين كار در آغاز شب صورت مىگيرد و فرشته ندا در مىدهد كه نيازمند كيست تا نيازش را بر طرف كنم . توبه‌كننده كيست تا توبه‌اش را بپذيرم . آمرزش طلبنده كيست تا او را بيامرزم ، او همچنان تا طلوع سپيده ، ندا سرمىدهد و هنگامى كه سپيده زد به جاى خود در ملكوت آسمان ، بازمىگردد .\r\nو در « احتجاج » طبرسى به نقل از يزيد بن عمير شافعى آمده كه گفته است : در مرو به حضور على بن موسى الرضا رسيدم و به آن حضرت عرض كردم : اى فرزند رسول خدا براى ما از امام جعفر صادق ( ع ) روايت شده كه فرمود : نه جبر است و نه اختيار بلكه مسأله ميان اين دو است ، معنى اين سخن چيست ؟ فرمود : هر كس مدعى شود كه خداوند افعال ما را انجام مىدهد و آنگاه به خاطر انجام آنها ما را عذاب مىكند قائل به جبر است و هر كس مدعى شود كه خداوند كار و روزى خلق را به دست حجتهاى خود سپرده قائل به تفويض شده است قائل به جبر كافر و قائل به تفويض ( اختيار ) مشرك است . عرض كردم اى فرزند رسول خدا پس ميان اين دو امر است يعنى چه ؟\r\nفرمود : يعنى اينكه راهى هست كه آنچه را به آن فرمانشان داده‌اند انجام دهند و آنچه را نهىشان كرده‌اند ، انجام ندهند . عرض كردم : آيا خداوند در اين كار مشيت و اراده‌اى دارد ؟ فرمود : در مورد طاعات ارادهء خدا و مشيت او بر آن است به آنها فرمان دهد و در انجامشان ( بندگان ) را يارى كند و اراده و مشيت او در معصيتها و گناهان ، نهى از آنها و به خشم آمدن از انجام آنها و مجازات براى ارتكاب آنهاست .\r\nعرض كردم : بنابراين خداوند نيز در مورد آنها قضاى خود را دارد فرمود : آرى هر كارى كه بندگان اعم از خير يا شر كه انجام دهند در آن قضاى الهى هست . عرض كردم :\r\nمعناى اين قضا چيست ؟ فرمود حكم بر آنها در مورد ثواب يا مجازاتى كه در دنيا و آخرت ، سزاوار آنند .\r\nو از ايشان نقل است كه در مورد جبر و اختيار فرمود : خداوند متعال با اكراه اطاعت نمىشود و با زور هم معصيت نمىگردد و بندگان خود را نيز به حال خود رها نمىسازد ، او مالك تواناييهاى ايشان و تواناى بر قدرتى است كه به آنها بخشيده\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nاست . و اگر بندگان خدا به طاعت فرمان داده شده‌اند خداوند مانع از آن نمىشود و اگر معصيتى مرتكب شوند مىتواند مانع از انجام آن شود و اگر هم مانع شد و انجامش دادند اين او نيست كه آنها را به اين گناه آلوده كرده است . آنگاه امام فرمود : هر كس حد و مرز اين سخن را به خوبى درك كند مخالف خود را هميشه ، مجاب مىكند .\r\nو در برخى روايات آمده است كه حسين بن خالد به ايشان گفت : اى فرزند رسول خدا مردم بنا به رواياتى كه از اخبار به نقل از امامان ( ع ) نقل مىشود اين نسبت را مىدهند كه قائل به تشبيه و جبر هستيم . امام به او فرمود : اى فرزند خالد به من بگو آيا اخبارى كه از پدرانم ( ائمه ) دربارهء جبر و تشبيه روايت شده بيشتر است يا آنچه كه در اين باره از پيامبر نقل شده است ؟ عرض كردم : آنچه كه در اين مورد از پيامبر نقل شده البته كه بيشتر است . فرمود : پس آنها بايد بگويند كه رسول خدا قائل به جبر و تشبيه است عرض كردم : آنها مىگويند كه رسول خدا در اين باره چيزى نگفته و تنها از ايشان روايت شده است . فرمود : پس بايد بگويند كه پدرانم نيز چيزى در اين باره بيان نكرده‌اند . و در ادامه فرمود : آن كس كه به تشبيه و جبر قائل باشد كافر است و مشرك و ما در دنيا و آخرت از او بيزاريم ، اى فرزند خالد ! اخبار در مورد جبر و تشبيه را افراطيونى كه عظمت خود را به اندك گرفته‌اند از سوى ما جعل كرده‌اند هر كس آنان را - افراطيون - ( غلاة ) دوست داشت ما را بخشم آورده است و هر كس با آنان ناسازگار باشد ما را دوست داشته است و هر كس دوستى آنان را برگزيند با ما دشمنى كرده است و هر كس با ما دوستى كند با آنها ( بايد ) دشمنى ورزد . هر كس با آن پيوند داشت از من گسسته است و هر كس در حقشان بدى كند در حق ما خوبى كرده است و هر كس خوارشان دارد ما را گرامى داشته و به همين ترتيب امام نسبت به آنها و شيوه‌هايشان ( مسلمانان را ) برحذر مىداشت و سرانجام فرمود : هر كس از شيعيان ما باشد آنان را به دوستى و ياورى نمىپذيرد .\r\nراويان روايت مىكنند كه آن حضرت با گروهى از علماى اهل كتاب - يهود و نصارى - و ستاره‌پرستان مناظره كرد همچنانكه با فرقه‌هاى مختلف اسلامى نيز در موضوعهايى كه مورد بحث بود مناظره فرمود . اين موضوعها عرصه نبرد عقيدتى ميان معتزله و ديگر فقها و محدثين بود كه ما نمىتوانيم تمامى آنچه را كه در اين زمينه روايت شده ، نقل كنيم و از اين جهت به اين مقدار از پاسخها و مناظره‌هاى آن حضرت بسنده كرديم تا شيوهء علمى و آرامى را كه ائمه اطهار در گفتگو و مناظره با ديگران پيش مىگرفتند ، به تصوير كشيم .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nشمه‌اى از نقش امام رضا ( ع ) در تشريع\r\nامام رضا ( ع ) چون ديگر امامان اهل بيت ( ع ) على رغم اينكه جملگى انديشهء قيام عليه حكام يا بدست گرفتن قدرتى كه مردم همواره به رقابت در آن مىپرداختند در سر نمىپروراندند زير كنترل شديد حكام وقت بودند تمام انديشهء آنها اين بود كه جو مناسبى براى نشر تعاليم اسلام و دفاع از آن با دليل و برهان ، فراهم آيد . امام رضا ( ع ) نيز همچون ديگر ائمه از هر فرصتى براى اين منظور بهره‌بردارى مىكردند و پس از كشته شدن پدر گراميش در زندان رشيد ، فرصتى بدست آورد كه تا حدودى رسالت پدر را دنبال كند و اين در حالى بود كه دستگاه حاكمه تمامى اقدامها و فعاليتهاى آن حضرت را زير نظر مىگرفت و چندين بار تلاش كرد تا از اين واقعيت كه مردم براى استفاده از آن ثروت علمى عظيمى كه از پدرانش و آنها از جدش - پس از آنكه ايشان را امناى رسالت خويش پس از خود كرد - به ارث برده بودند به گرد ايشان جمع مىآمدند براى درانداختن ايشان به دام آن نابكاران ، بهره‌گيرى كند ولى خداوند متعال چنين براى او مقرر كرده بود كه اين مرحلهء دشوار از زندگى خود را نيز پشت سر گذارد و حدود بيست سال پس از پدرش زندگى كند تا از بهره‌هاى فكرى در زمينهء گوناگون معرفت و دانش نسلهايى را بهره‌مند سازد و به ايشان رهنمونى دهد تا از دشواريهاى راه ، جان بسلامت برند و با استفاده از احكام ، ارزشها ، آداب و پندها و اندرزهاى ايشان در زمينه‌هاى گوناگون در مسير خود ، از لغزش بدور باشند .\r\nمن توان آن ندارم كه تمامى آنچه كه امام رضا در اين موضوعها ، بجاى گذارد ، بويژه در زمينهء تشريع و حديث ، بازگو كنم در مجموعه‌هاى حديث و احكامى كه نوشته\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nشده بسيارى از آنها ، آورده شده است و هر پژوهشگر كمتر مىشود بابى از بابهاى فقه يا بخشى از بخشهاى آن را مورد بررسى قرار دهد و از امام رضا در آن باره ، نظر ، روايت يا حديثى نيابد و چه بسا در برخى بابهاى فقهى به دهها حديث از ايشان ، برخورد كند . گروهى از علما ، كتابى را در فقه به ايشان نسبت مىدهند كه ميان خود آن را فقه رضوى نام نهاده‌اند و مدعيند كه اين كتاب از تأليفات آن حضرت و به خط خودشان است . اينان مىافزايند كه جمعى از مردم قم نسخه‌اى از اين كتاب را به مكه آوردند قاضى سيد حسن اصفهانى آن را ديده و از نام مؤلف كه همان رضا بود و از برخى قرينه‌هاى ديگر از جمله اين كه گفته است « از عالم شنيدم » كه عالم در كتب حديث ، لقب امام كاظم ( ع ) است و يا اينكه : « پدرم حديثم گفته » يا « از پدرم شنيدم » و از اين تعبيرها چنين نتيجه گرفته كه اين كتاب از تأليفات امام رضا ( ع ) است لذا نسخه‌اى از روى آن تهيه كرد و همراه خود به اصفهان برد و پدر مجلسى و نيز خود مجلسى را در جريان اين موضوع گذارد ، آنها نيز در صحت انتساب كتاب به امام رضا ، يقين حاصل كردند و مجلسى آن را از جمله منابع كتاب خود « البحار » قرار داد .\r\nبه نظر مىرسد نسبت اين كتاب به امام رضا ، تا پيش از آن تاريخ مطرح نبوده است و گروهى از بزرگان بر آنند كه كتاب ياد شده از تأليفات پدر شيخ صدوق است و شيخ صدوق ( ابو جعفر بن بابويه ) آن را در كتاب خود « من لا يحضره الفقيه » در بخش مربوط به على بن موسى گردآورده و آن را از روايات اسنادى به امام رضا ( ع ) تأليف كرده است . ولى اين روايات را بدون اسناد ذكر كرده زيرا او به مضمون روايت ، فتوا صادر مىكرد و چه بسا ، يكى بودن هر دو اسم ، سيد حسن اصفهانى و ديگران را در انتساب كتاب بر امام رضا ( ع ) ، دچار اشتباه كرده باشد .\r\nو گفته مىشود كه كتاب ياد شده متعلق به ابن ابى غراقه معروف به « شلمغانى » است و اين نسبت را سيد حسن صدر در اجازه‌اش به شيخ آغا بزرگ تهرانى مطرح ساخته و گفته‌هاى ديگرى نيز مطرح است .\r\nدر هر حال اعم از اينكه اين كتاب از نوشته‌هاى آن حضرت باشد يا نباشد مىتوان گفت بيشتر محتواى آن از ايشان صادر شده و در شمار آثار ايشان است كه مؤلف آنها را جمع آورده ولى سندهاى آنها را حذف كرده لذا اين توهم پيش آمده كه كتاب را خود امام نوشته است .\r\nمحدثين از جمله تأليفاتى كه به ايشان نسبت داده‌اند رساله‌اى است در طب\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nكه به ادعاى آنها بنا به درخواست مأمون آن را نگاشته و در برخى روايات محمد بن - جمهور و برخى ديگر حسن بن محمد نوفلى آن را به امام رضا نسبت داده است .\r\nو در « النجاشى » درباره‌اش آمده كه او ثقه‌اى جليل القدر است كه از امام رضا ( ع ) روايت كرده ولى موضوع كتاب روايت شده را معين ننموده كه اين خود احتمال اينكه كتاب ياد شده همان رسالهء طبى است مطرح ساخته است كه نوفلى از جمله كسانى است كه آن را از امام رضا ( ع ) روايت كرده است . چه بسا نسبت اين رساله به امام رضا در مقايسه با انتساب كتاب فقه به آن حضرت درست‌تر و دقيقتر باشد .\r\nاز جمله تأليفات ديگرى كه به آن حضرت منسوب شده كتابهاى « صحيفة الرضا » و « محض الاسلام و شرائع الدين » است كه گروهى از محدثين اين دو كتاب را به ايشان اسناد داده‌اند و گروهى ديگر نيز در صحت اين انتساب ترديد روا داشته‌اند همچنانكه برخى نيز « أجوبة مسائل ابن سنان » و « علل ابن شاذان » و جز اينها را نيز از تأليفات ايشان برشمرده‌اند .\r\nو همچنانكه گفتيم اعم از اينكه نسبتهاى داده شده به ايشان ( در مورد مؤلف - بودن اين كتاب ) صحت داشته باشد يا نداشته باشد بيشتر محتواى اين كتاب از نظرات و احاديث و مناظره‌هاى ايشان برگرفته شده است .\r\nاز امام رضا گروهى از شاگردان ايشان و شاگردان پدرشان موسى بن جعفر ( ع ) من جمله احمد بن محمد بن ابى نصر بزنطى كه از ثقه‌ها بوده ، روايت كرده و همچنانكه در اتقان المقال شيخ محمد طه آمده كتابى را از ايشان روايت كرده است .\r\nو ابو عمرو كشى در كتاب خود « اخبار الرجال » مىگويد : همهء اصحاب بر صحت و درستى آنچه كه او صحيح دانسته اتفاق نظر داشته و فقه او را قابل اطمينان دانسته‌اند و تمام كسانى كه در « رجال » كتاب نوشته‌اند بر اين نكته تأكيد گذاشته‌اند كه او از امام رضا و فرزند آن حضرت امام جواد روايت كرده و از منزلت والايى نزد ايشان برخوردار بوده است .\r\nاز جمله كسانى از ياران امام رضا و امام كاظم ( ع ) ، ابراهيم بن محمد اشعرى است كه از اين امامان روايت كرده و آنچنان كه در « الاتقان » و ديگر كتب رجال آمده است و از رواياتى كه از ايشان نقل كرده ، كتابى با همكارى برادرش فضل بن محمد اشعرى ، تأليف كرده است .\r\nديگر ، حسين بن بشار يكى از راويان از امام رضا و پدرش است و به نظر مىرسد\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nكه او در امامت امام رضا پس از پدر ترديد داشته و برخى از او روايت كرده‌اند كه گفته است : وقتى موسى بن جعفر وفات يافت به حضور على بن موسى رفتم درحالىكه به مرگ پدرش ايمان نداشته و امامت وى را قبول نداشتم و اجازه ورود خواستم و وارد شدم مرا به خود نزديك كرد و مهربانى كرد مىخواستم دربارهء پدرش از او سؤال كنم كه پيش دستى كرده و فرمود : اى حسين اگر مىخواهى خداوند بىپرده بر تو نظر افكند و تو نيز بىپرده خدا را ببينى با آل محمد و ولى امر از آنان ، دوستى كن . گفتم : به خداوند توجه مىكنم فرمود : آرى به خدا . آنگاه در مورد فوت پدر و امامت او ، اطمينان حاصل كردم .\r\nديگرى احمد بن محمد بن عيسى اشعرى كه به تعبير شيخ محمد طه در الاتقان ، شيخ قم ، سرشناس و فقيه آن بود و مىافزايد كه او « رئيسى » بود كه با « سلطان » ديدار مىكرد و از امام رضا روايت كرده و از محضرشان كسب فيض كرده و كتابهايى تأليف كرده كه گروهى از معاصرين وى از او نقل كرده‌اند او امام جواد و امام هادى را درك كرده و از ايشان روايت كرده و تصريح به امامت امام على الهادى پس از پدرش امام جواد ( ع ) را نيز روايت كرده است .\r\nديگر حسن بن محبوب سراد است كه از محضر امام رضا كسب فيض كرده و از ايشان روايت كرد همچنانكه شصت تن از ياران امام صادق ( ع ) را درك كرد و از ايشان روايت كرد . مؤلفين در احوال راويان ، او را در شمار « اصحاب الاجماع » كه جملگى به علم و فقه ايشان معترفند ، آورده‌اند .\r\nديگرى ، عبد اللّه بن طاووس است كه از محضر امام رضا بهره گرفت و از او و فرزندش امام جواد روايت كرد و حسن بن احمد مالكى از او نقل كرده كه گفته است :\r\nاز امام رضا ( ع ) پرسيدم : برادرزاده‌اى دارم كه دخترم را به ازدواجش درآوردم او ميخواره است و هميشه دم از طلاق مىزند . به او فرمود : اگر از برادران تست كه چيزى بر او نيست و اگر از اينان است او ( دخترت ) را از او بگير كه در پى متاركه است . عرض كردم از پدرانت ( ع ) روايت شده كه فرموده‌اند : از زنان سه طلاقه در يك مجلس ، برحذر باشيد كه آنها داراى همسر هستند . فرمود : اين در مورد برادران تست و نه در مورد آنها و بدان كه هر كس به دين قومى درآمد بايد كه ملزم به احكام آنها باشد راوى در ادامه مىگويد : به ايشان عرض كردم : يحيى بن خالد برمكى پدرت موسى بن جعفر را مسموم كرد . فرمود : آرى او ايشان را با سى دانه خرما مسموم ساخت .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nعرض كردم : آيا نمىدانست كه خرماها مسموم هستند ؟ فرمود : محدث ( كسى كه از غيب خبرش مىداد ) غايب بود . عرض كردم : او كه بود ؟ فرمود : فرشته‌اى والاتر از جبرئيل و ميكائيل كه همراه رسول خدا ( ص ) بود و امامان را نيز همراهى مىكرد و آنچنان نيست كه هر وقت او را بخواهند ، حضور يابد آنگاه فرمود : تو اى عبد اللّه عمر طولانى خواهى داشت . و او صد سال زندگى كرد .\r\nاز جمله اصحاب ثقه آن حضرت و راويان احاديثش احمد بن عمر حلبى بود و از او نقل است كه گفته : در منى به حضور امام رضا ( ع ) رسيدم و به ايشان گفتم : فدايت گردم ، ما خاندانى بوديم كه هميشه شاد و داراى نعمت و بخشندگى بوديم و خداوند سبحان همهء اينها را از ما گرفت بطورى كه دست بسوى آنهايى دراز كرديم كه نيازمند ما بودند . حضرت در پاسخم فرمود : اى احمد ! چه سعادتمندى تو . اى احمد آيا مىخواهى كه برخى از آنچه اين نابكاران از آن برخوردارند داشته باشى و تمامى دنيا از طلا به تو متعلق باشد ؟ عرض كردم : نه به خدا اى فرزند رسول خدا . حضرت خنده‌اى كرد و فرمود : از اين پس به عقب بازخواهىگشت و هيچ كس خوش حال و احوال‌تر از تو نخواهد بود دست مايه‌اى دارى كه با يك دنيا طلا آن را نمىفروشى آيا اين مژده برايت كافى است ؟ عرض كردم : آرى خداوند مرا به تو و به پدرانت ، شاد و خوش‌حال كرد . به من فرمود : ابو جعفر در تفسير آيهء  وَ كانَ تَحْتَهُ كَنْزٌ لَهُما  ( آيهء 82 از سورهء كهف ) ، فرمود : منظور از گنج لوحى از طلا بود كه بر آن نوشته شده بود بسم اللّه الرحمن الرحيم لا إله الا اللّه محمد رسول اللّه در شگفتم از كسى كه به مرگ يقين دارد و خوش‌حال است و از كسى كه دنيا و تغيير و تحول مردمانش را مىبيند و بازهم به آن دل مىبندد و شايسته است كسى كه از خداوند غفلت ورزيد خداوند را در رزق خود مقصر نداند و قضايش را زير سؤال نگيرد . آنگاه فرمود : اى احمد آيا راضى شدى ؟ عرض كردم : آرى هم از خدا و هم از شما اهل بيت ( ع ) .\r\nاز جمله خاصان آن حضرت و راويان احاديث ايشان ، على بن عبيد اللّه بن حسين بن - على بن الحسين ( ع ) است و در « الاتقان » آمده كه او پارساترين خاندان ابو طالب و عابدترين آنها در زمان خود و از نزديكان امام موسى بن جعفر و على بن موسى بوده و محمد بن ابراهيم طباطبا مىخواست كه او وليعهد ابو السرايا پس از وى باشد كه از اين كار خوددارى كرد و آن را به محمد بن محمد بن زيد بن على واگذار كرد و كتابى هم در « حج » تأليف كرده كه از امام موسى بن جعفر ( ع ) آن را روايت كرده است .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nو احمد بن محمد بن عيسى به سندش به سليمان بن جعفر از وى روايت كرده كه گفته است : بسيار دوست دارم كه به حضور امام رضا برسم ولى بزرگى و هيبت ايشان مانع از اين كارم مىشود . روزى از قضا امام رضا دچار بيمارى خفيفى شدند و او به عيادت ايشان رفت امام نيز با احترام و تعظيم زياد از وى استقبال به عمل آوردند كه بسيار خوش‌حال گشت و پس از آن على بن عبيد اللّه بيمار گشت و حضرت به عيادتش رفتند . راوى مىافزايد : كنيزكى از ما به اطلاعم رساند كه ام سلمه همسر على بن عبيد اللّه ، از پشت پرده او را تماشا مىكرد و وقتى بيرون شد به همانجايى كه حضرت بود آمد و آنجا را بوسيد و سر و صورت بر آن ساييد و خود او ( على بن عبيد اللّه ) اين جريان را برايم بازگفت من نيز امام رضا را در جريان اين كار وى قرار دادم فرمود : اى سليمان على و پسر او و همسرش از اهل بهشت هستند اگر خداوند فرزندان على و فاطمه را اين گونه به آنها شناسانده باشد ديگر مثل ساير مردم نخواهند بود .\r\nعلاوه بر اينان ، گروه بسيارى از شيعيانش ، آنچنان كه از نوشته‌هاى كسانى كه دربارهء راويان قلمفرسايى كرده‌اند برمىآيد - از آن حضرت روايت كرده‌اند . همچنانكه محدثين ديگرى چون الخطيب در تاريخ خود و ثعلبى در تفسيرش و سمعانى در رساله‌اش و ابن معتز در رساله‌اش و نيز ابو عثمان مازنى ، على بن على دعبلى و ايوب - ابن منصور نيشابورى و ابو صلت عبد السلام بن صالح هروى و على بن مهدى بن صدقة و داود بن سليمان بن يوسف قارى قزوينى و آدم بن ابى ياس و نصر بن على جهضمى و محمد بن رافع قشيرى - و ديگرانى كه نمىتوانيم نام همهء آنها را ذكر كنيم - نيز از آن حضرت روايت كرده‌اند .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nاز پندها و سخنان نغز آن حضرت\r\nآنچنان كه در تحف العقول آمده از ايشان روايت شده كه فرموده‌اند : خرد فرد مسلمان آنگاه كامل است كه در او ده خصلت زير ، جمع آمده باشد : اميد خير از او رود ، و از شرش در امان باشند اندك خيرى كه از ديگرى به او رسد بسيار بيند و خير بسيارى كه خو دارد اندك بيند ، از برآوردن نياز خسته نشود و همواره از كسب دانش ، روى نگرداند فقر در راه خدا را از غناى خود بيشتر دوست داشته باشد و خوارى نزد خدا را بر عزت نزد دشمنان بيشتر دوست داشته باشد و گمنامى نزد او از شهرت محبوبتر باشد و هم اينكه هر كس را ببيند از سر تواضع بگويد كه از من بهتر و پرهيزكارتر است اگر چنين بود عظمت پيدا مىكند و خوش نام مىگردد و بر مردم زمانه‌اش ، سرورى مىكند .\r\nاز برترين بندگان از وى سؤال شد فرمود : برترين بندگان كسانى هستند كه اگر كار نيكى در حق ايشان شد ، گشاده‌رو باشند و اگر به آنها بدى شد طلب مغفرت كنند و اگر نعمتى به آنها ارزانى شد سپاسگزار باشند و اگر به مصيبتى گرفتار آمدند شكيبايى پيشه كنند و اگر خشمگين شدند غفران بطلبند .\r\nآن حضرت مىفرمود : اگر در كسى پنج چيز نبود نبايد اميد چيزى در دنيا و آخرت از او داشت كسى كه در ذاتش ، اطمينان نباشد و در خوىاش جوانمردى نباشد و در اخلاقش ، استوارى نباشد و در وجودش نجابت نباشد و از خدايش نهراسد ؛ خداوند از قيل و قال ( پرگويى ) و به هدر دادن مال و بسيارى سؤال بخشم مىآيد و پرهيز آن نيست كه چيزى را ترك گوييم بلكه آن است كه كمتر از آن استفاده كنيم و سخاوتمند كسى\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nاست كه از خوراك مردم مىخورد تا آنها نيز از خوراكش بخورند و بر مردم زمانى مىرسد كه در آن عافيت در ده بخش است كه نه بخش آن در كناره گرفتن از مردم و بخش دهم در سكوت است .\r\nعلى بن شعيب مىگويد : به حضور امام رضا ( ع ) رسيدم به من فرمود : اى على بهترين روزى را چه كسانى دارند ؟ عرض كردم : سرورم تو بهتر از من مىدانى . فرمود :\r\nاى على بهترين روزى را كسانى دارند كه ديگران را نيز در روزى خود شريك گردانند و بدترين روزى ، از آن كسانى است كه ديگران را در روزى خود ، راه نمىدهند .\r\nاى على ، با نعمتهايى كه به شما ارزانى مىشود به نيكى برخورد كنيد كه اگر از گروهى فاصله گيرند به آنها باز نخواهند گشت . اى على ! بدترين مردم كسى است كه يارى خود را دريغ كند و به تنهايى بخورد و برده‌اش را شلاق زند به خداوند خوش گمان باش كه هر كس خوش گمان باشد خداوند نيز بر گمان وى حكمش كند و هر كس به روزى اندك خشنود باشد ، اندك كارى از او پذيرفته مىشود و هر كس به اندك روزى راضى باشد بارش سبك مىگردد و خانواده‌اش سلامت مىمانند و خداوند دوا و درمان دنيا را عطايش مىكند و سالم به دار السلامش ( به آن دنيا ) مىفرستدش .\r\nبخيل را آسايش و حسود را لذت و ملول و رنجور را وفا و دروغگو را جوانمردى نيست .\r\nآن حضرت فرمود : خداوند به سه چيز دستور داده و همراه آنها سه چيز آورده است : دستور به نماز و زكات داده و هر كس نماز بگزارد و زكات نپردازد نمازش پذيرفته نيست و دستور به شكر خود و پدر و مادر داده و فرمود : مرا و پدر و مادرت را سپاس گوى و هر كس از پدر و مادرش سپاسگزار نباشد از خداوند سپاسگزار نيست و به تقواى خدا و صلهء رحم دستور داده و هر كس صلهء رحم نكند از خداوند عز و جل ، نمىهراسد . امام ( ع ) در ادامه فرمود : مال جز با پنج خصلت ، گرد نمىآيد : با بخلى زياد و اميدى دراز و حرصى غالب و بريدن از خويشان و ترجيح دنيا بر آخرت و شايسته نيست كه مرد هر روز از عطر استفاده نكند و اگر نتوانست يك روز در ميان و اگر نتوانست در هر روز جمعه اين كار را بكند .\r\nو در كتاب الذخيرة آمده است كه فرمود : هر كس به حساب خود برسد برنده است و هر كس از حساب خود غفلت ورزد زيانكار است و هر كس بيم داشت در امان باشد و هر كس عبرت گرفت بينا شد و هر كس بينا شد درك كرد . و برترين مال آن است كه ناموس خود بدان مصون دارى و برترين خرد ، شناخت انسان از خويش\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nاست و مؤمن اگر خشمگين شد خشمش او را از راه حق بازنمىدارد و اگر خشنود گشت خشنودىاش او را به باطل سوق نمىدهد و اگر توانست بيش از حق خود نمىگيرد .\r\nو به يكى از يارانش فرمود : با سلطان ، به هشدارى مصاحبت كن و با دوست با تواضع و فروتنى و با دشمن با مراقبت و با عموم مردم با گشاده‌رويى . و كسى كه براى روزى خانواده‌اش چيزى طلب كند از مجاهدان راه خدا ، برتر است و از اين گونه سخنان و پندها و اندرزها كه جملگى سرشار از ايمان و مالامال خير و بركتند و تمامى جنبه‌هايى را كه بايد زندگى بر آنها استوار شود همچون جنبه‌هاى اخلاقى ، تربيتى ، ادبى و از اين قبيل و انسان مسلمان بايد آنها را به اجرا گذارد و دارندهء آنها شود تا بتوان گفت با اصول اسلامى خود را منطبق ساخته و بيش از گفته با عمل بدان‌ها پايبند است و همچنانكه خود آن حضرت در دهها مناسبت از شيعيانش خواسته كه از مبلغان خموش راه و رسم آنها باشند ، مبلغ خموش ( و تنها با عمل ) باشد .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nوفات امام رضا ( ع )\r\nوفات امام رضا در روستايى به نام « سناآباد » و بنا به مشهورترين روايات به سال 203 بوده است تاريخهاى ديگرى نيز نقل كرده‌اند ايشان بر اثر سمى كه مأمون در آب انار آن حضرت گذارد وفات يافتند و گفته شد كه سم در انگورى كه تقديم ايشان كرد نهاده شده بود او سم را به گونه‌اى كه هيچ كس نمىدانست وارد انگور يا آب انار كرده بود و گفته شد كه ايشان بر اثر تبى كه سه روز بر اثر آن بيمار شده بودند و به مرگشان انجاميد ، بوده است ولى آنها كه قائل به مسموميت آن حضرت هستند كه بعيد هم نيست ، بيشتر محدثين شيعه و گروهى جز ايشان از محدثين و مورخين اهل سنت هستند .\r\nدر « خلاصة تهذيب الكمال فى اسماء الرجال » به نقل از سنن ابن ماجهء قزوينى آمده است كه آن حضرت با سم در طوس وفات يافتند و در « مقاتل الطالبيين » آمده است كه مأمون طى پيمانى ايشان را به ولايت‌عهدى خود برگزيد و آنچنان كه پس از آن يادآور مىشود سمى در غذايش نهاد كه بر اثر آن وفات يافت .\r\nهمچنانكه در « تهذيب التهذيب » ابن حجر به نقل از الحاكم در تاريخ نيشابور آمده كه گفته است : على بن موسى الرضا در سناآباد شهادت يافتند و ابو حاتم بن حبان آنچنان كه در تهذيب از وى نقل شده گفته است : آن حضرت در آخرين روز از ماه صفر وفات يافت و سم در آب انار گذاشته شد و از آن آب انار نوشيدند . و ديگر رواياتى كه از افرادى كه متعرض وفات آن حضرت شده‌اند ، نقل شده است . و به نظر مىرسد كه با توجه به آنچه كه خود مأمون اظهار داشته و از برخى گريه و زاريهاى او اتهام مأمون به مسموم ساختن آن حضرت از آغاز وفات و جريان شهادت ايشان ، آمده است . در اين\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nرابطه شيخ صدوق از « عيون الاخبار » نقل مىكند كه مأمون در حالى كه امام رضا ( ع ) در حال جان سپردن بود به ايشان گفت : به خدا قسم كه نمىدانم كدام يك از اين دو مصيبت بر من گرانتر است از دست دادن تو و دورى از تو يا اتهام مردم به من كه ترا كشته‌ام ؟\r\nو در روايت ابى فرج در « المقاتل » آمده است كه مأمون گريه مىكرد و مىگفت :\r\nچه دشوار است بر من اى برادر كه در مرگت زنده باشم حال آنكه وجود تو اميد من بود و از آن گرانتر و سخت‌تر اينكه مردم مىگويند كه من به تو سم خوراندم ولى با خدايم مىگويم كه از اين كار ، برى هستم .\r\nهمچنانكه در قصيده‌اى كه خزاعى شاعر در سوگ ايشان گفت آمده است :\r\n- الا اى قبرى كه به جاى غريبى ، آرميده‌اى ؛ در طوس كه بر تو پرچمها در اهتزازند .\r\n- ترديد كردم نمىدانم آيا نوشيدنى به تو نوشاندند ( و مسمومت كردند ) كه بايد بر تو گريه كنم يا آنكه به مرگ طبيعى مردى .\r\n- و در هر صورت چه مسموم شده باشى يا به مرگ طبيعى مرده باشى بسيار زود بوده است .\r\n- چه شگفت است از آنها كه ترا ( رضا ) ناميده‌اند و از هم ايشان به تو اينهمه ترشرويى و چين و شكن مىرسد .\r\nو از ابو فراس همدانى نيز چنين مىنمايد كه او بنا به آنچه كه در قصيده‌اى كه در آن به اهل بيت ( ع ) و بنى عباس پرداخته و ابيات زير از جملهء آن است ، نسبت به شهادت امام ( با سم ) ترديدى نداشته است .\r\n- تن به قتل رضا دادند پس از آنكه با وى بيعت كردند و خشم و نفرتش را از اين راهى كه مىپيمودند مىديدند ولى كور شدند .\r\n- دار و دسته‌اى كه پس از خوشبختى ، بدبخت گرديد و گروهى كه پس از جان سالم بدر بردن ، هلاك شدند .\r\n- نه بيعت ، ايشان را از خونشان بازداشت و نه سوگند و خويشى و نزديكى .\r\nو شايد اشجع بن عمرو سليمى در اين دو بيت زير اشاره به اتهام مأمون در قتل آن حضرت دارد :\r\n- اى كسى كه در غير خانهء خود ، به خاك سپرده شده و اى قربانى روزى كه شكارى در آن نبود .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n- لباس مصيبت پوشيدى و بر من چه گران آمد ؛ پوشيدنى نو و لباسى كه از پيش پوشيده نشده بود .\r\nخلاصه اينكه همچنانكه گفتيم اتهام مأمون به ترور آن حضرت ، از همان آغاز وفات ، مطرح بوده است و همين باعث نگرانى مأمون شده بود لذا تظاهر به ناراحتى و بىتابى و اندوه كرد تا اين اتهام را از خود دور سازد .\r\nبه نظر مىرسد بيشتر كسانى كه قائل به طبيعى بودن مرگ آن حضرت هستند فريب تظاهر مأمون و شركت وى با پاى پياده و برهنه در تشييع جنازهء آن حضرت و در حالى كه پيشاپيش نعش حركت مىكرد و گريه‌كنان مىگفت : اى ابو الحسن ، پس از تو به كه روى آورم و اينكه به ادعاى برخى راويان سه روز و سه شب پاى قبر بود و طى اين مدت جز نان و نمك نمىخورد ، ايشان را دچار اين توهم كرده باشد .\r\nهمچنانكه آن دسته از كسانى كه مأمون را متهم به قتل آن حضرت مىكنند براى اين اظهار نظر خود برخوردهاى امام با او و صلابتش در حق را به عنوان دليل مطرح مىسازند ، در اين زمينه در « ارشاد » مفيد آمده است كه امام رضا در خلوت ، به مأمون پند و اندرز بسيار مىداد او را از خداى مىترسانيد و مأمون به ظاهر آنها را مىپذيرفت ولى در باطن ، ناخوش مىداشت ، روزى آن حضرت او را ديد كه وضو مىگيرد و غلامى آب روى دستش مىريزد به وى گفت : اى امير المؤمنين در عبادت خدا ، كسى را شريك مگردان ، مأمون غلام را روانه كرد و خود به تنهايى وضو گرفت ولى به تعبير راوى ، خشمش از آن حضرت افزون گشت . امام رضا با اين حال ، از فضل و حسن دو فرزند سهل نزد مأمون نكوهش مىكرد و بديهاى ايشان را برايش بازمىگفت و از گوش دادن به سخنان آنها ، برحذرش مىداشت . آن دو بر اين مطلب واقف گشتند لذا از وى نزد مأمون بدگويى كردند و مطالبى درباره‌اش به وى گفتند كه حضرت را از چشم مأمون دور مىساخت و او را از هجوم مردم به وى ( امام رضا ) مىهراساندند و آن قدر به اين كار ادامه دادند تا اينكه بالاخره او را به دشمنى وى تحريك كردند و در جهت قتل ايشان ، اقدام كرد .\r\nولى واقعيت اينست كه هر دوى اين دليل آوردنها در نهايت سادگى و - سطحىنگرى است و تنها نشانگر آنند كه كسانى كه به آنها توسل جسته‌اند تا چه اندازه از تحجر فكرى برخوردارند و از فهم سياستمداران و تاريخ و حوادث و جريانهاى آنها ، عاجزند زيرا گريه و زارى غير طبيعى مأمون نشان‌دهندهء آنند كه او از پخش چنين اتهامى\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nدر ميان شيعيان خراسان بيمناك بود و سعى مىكرد با چنين تظاهرى ، از شدت و حدت آن بكاهد و مردم را از خود منصرف سازد همچنانكه صلابت و سختى امام در حق و ارشاد او به آنچه كه بايد بكند در صورتى كه نسبت به امام اعتماد داشته باشد موجب چنين مجازاتى نمىتواند باشد و خطرى متوجه او نمىساخته است بويژه كه مأمون اين چيزها را در امام سراغ داشت و حتى همواره در برابر امام ، خود احساس حقارت مىكرد .\r\nاگر اين درست باشد كه امام مسموم شده است و بعيد هم نيست آنچه مأمون را بر آن داشت تا ايشان را مسموم كند و فضل بن سهل را به قتل برساند بحرانى شدن اوضاع در بغداد و ديگر شهرهاى عراق بود كه بر اثر تعيين امام رضا ( ع ) به عنوان وليعهد خود ، بود ؛ بنى عباس اطمينان حاصل كرده بودند كه قدرت به دست علويها خواهد افتاد لذا سر به شورش برداشتند و مأمون را خلع و بجاى وى با « ابراهيم المفتى » معروف به ابن شكلة دست بيعت دادند . فضل بن سهل تمامى اين جريانها را از مأمون پنهان مىداشت و سرانجام امام رضا وى را از اين جريان باخبر كرد و گروهى را حاضر آورد كه در مورد جانشين كردن ابراهيم در عراق ، شهادت دادند ، امام مأمون را اندرز داد تا فضل را بر كنار كند و ولايتعهدى را كه خود عهده‌دار شده بود لغو كند و خود به بغداد رود و قدرت را در آنجا بدست گيرد . مأمون به اتفاق امام رضا روانهء بغداد گرديد . وقتى به مرو رسيد گروهى را مأمور كرد تا در گرمابه فضل را بكشند . امام رضا مانده بود و مأمون مىدانست كه تا هنگامى او زنده است كارها بر وفق مرادش نخواهد بود . او از امام رضا خواست كه همراه فضل به گرمابه شود ولى امام از اين كار خوددارى نمود و هنگامى كه مأمون در اين باره اصرار ورزيد امام برايش نوشت :\r\nمن رسول خدا را به خواب ديدم و به من فرمود : فردا به گرمابه نرو . سرانجام گروهى را به دنبال فضل روانه گرمابه كرد كه او را كشتند و امام رضا را نيز با خوراندن آب انار يا انگور سمى شده ، مسموم ساخت و پس از آن اوضاعش رو به راه شد و وقتى مىخواست از قاتلان فضل ، قصاص گيرد بنا به آنچه كه در روايت طبرى آمده عباس بن هيثم بن - بزرگمهر به او گفت : اين تو بودى كه به ما دستور قتل او را دادى . ولى او قصاص خون او را گرفت تا از تهمت قتلش بر كنار ماند همچنانكه براى امام رضا نيز گريه و زارى كرد تا از اتهام مسموم كردن آن حضرت ، مصون بماند .\r\nخلاصه اينكه هر كس به جريانات آن دوره از تاريخ نظرى بيفكند و اوضاعى\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nرا كه پيرامون مأمون و بىسروسامانى در بغداد و جاهاى ديگر را كه به علت - ولايت‌عهدى امام رضا مطرح گشته بود و پيامدهاى آن از جمله خلع وى ( مأمون ) از خلافت و سپردن قدرت به ديگرى و نيز شرايط و زمينه‌هاى وفات امام رضا را در نظر بگيرد نمىتواند مأمون را از ترور و به شهادت رساندن آن حضرت به شيوه‌اى كه مورخين روايت كرده يا به شيوهء ديگرى ، مبرّا بداند .\r\nدر مورد چگونگى انجام اين كار ، راويان از عبد اللّه بن بشير روايت كرده‌اند كه گفته است : مأمون به من دستور داد ناخنهايم را بلند كنم و كسى را از اين امر باخبر نسازم و من هم اين كار را كردم آنگاه مرا فرا خواند و چيزى شبيه تمر هندى بيرون آورد و به من گفت : اينها را با دو دستانت خمير كن سپس برخاست و از نزد من دور شد و به حضور امام رضا ( ع ) رسيد و به ايشان گفت : حالت چطور است ؟ فرمود : اميدوارم كه خوب باشم . گفت : آيا امروز كسى از همراهان ، نزد شما آمد ؟ فرمود : خير . مأمون خشمگين شد و بر يكى از غلامانش فرياد كشيد و سپس گفت : همين الساعه آب انار را بگير كه ايشان از آن بىنياز نيست . آنگاه مرا فراخواند و گفت : براى ما انار بياور و به من دستور داد كه با دستان خود آن را بفشارم من اين كار را كردم و او با دست خود آب انار را به امام رضا نوشانيد و تنها دو روز بعد از آن بود كه آن حضرت مرد .\r\nراويان به نقل از ابا صلت هروى نقل كرده‌اند كه گفته است : به حضور امام رضا رسيدم ، مأمون تازه از پيش ايشان بيرون رفته بود و به من فرمود : اى ابا صلت آنها كار خود را كردند و به ذكر خدا و ستايش او پرداختند .\r\nو در « الارشاد » و مقاتل الطالبيين به نقل از محمد بن الجهم آمده كه او گفته است :\r\nامام رضا از خوردن انگور لذت مىبرد او ( مأمون ) تعدادى از آن را برداشت و از دم چند روزى آنها را در سم قرار داد و سپس تقديم حضرت كرد و ايشان از آنها ميل كردند و بر اثر آنها ، وفات يافتند ماده‌اى كه انگور را بدان آغشته كرد سم قاتل بود . و منافاتى هم ميان اين دو روايت وجود ندارد چه امكان اين هست كه مأمون هر دو كار را توأما انجام داده باشد .\r\nو آنچنان كه در « عيون اخبار الرضا » تأليف شيخ صدوق عليه الرحمه آمده وفات آن حضرت در طوس در روستايى به نام سناآباد بود و در منزل حميد بن قحطبه در كنار جايى كه هارون الرشيد در آن به خاك سپرده شد رو به قبله ، به خاك سپرده شد .\r\nراويان مدعيند كه مأمون به موقع وفات آن حضرت را خبر نداد بلكه يك شبانه‌روز\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nايشان را گذاشت و سپس محمد بن جعفر بن محمد و گروهى از خاندان ابو طالب را در جريان وفاتشان قرار داد و سپس جسد را به ايشان نشان داد تا مطمئن شوند كه او به مرگ طبيعى وفات يافت و اثر ضربهء شمشير يا جاى نيزه بر بدنشان وجود ندارد .\r\nدعبل الخزاعى از جمله شاعرانى است كه در سوگ ايشان قصيده‌اى سروده كه در آن مىگويد :\r\n- ترديد كردم نمىدانم آيا ، نوشيدنى به تو نوشاندند ( و مسمومت كردند ) كه بايد بر تو گريه كنم يا آنكه به مرگ طبيعى مردى ؟\r\n- و در هر صورت ، چه مسموم شده باشى و به مرگ طبيعى مرده باشى ، بسيار زود بوده است .\r\n- چه شگفت است از آنها كه ترا ( رضا ) ناميده‌اند و از هم ايشان به تو اينهمه ترشرويى و چين و شكن مىرسد .\r\n- در شگفتم از اينكه هم‌پيمانان ، نشانه‌هاى دين را كه آشكار است ، مورد ستم و ظلم قرار مىدهند .\r\nهمچنانكه اشجع بن عمرو سليمى نيز در قصيده‌اى با اين ابيات ، به سوگش نشست :\r\n- از روزهاى طوس كه توصيف كنندگان و زبان ورقها ، جملگى از شكوه آن دم مىزنند .\r\n- حقا كه زمانه با امام رضا سر ناسازگارى داشت و هر مولودى بالاخره مرگ را طلب مىكند .\r\n- اى كسى كه در غير خانهء خود ، به خاك سپرده شده و اى قربانى روزى كه شكارى در آن نبود .\r\n- لباس مصيبت پوشيدى و بر من چه گران آمد پوشيدنى نو و لباسى كه از پيش پوشيده نشده بود .\r\n- بر تو كسى درود فرستاد كه پيش از اين ، در اوج گرما و در آن دشتهاى پهناور او را پرستش مىكردى .\r\nو در سوگنامه ديگرى از دعبل خزاعى از جمله آمده است :\r\n- قومى كه به خاطر اسلام و در راه آن با سردمدارانشان جنگيدند تا اينكه اسلام آوردند و از كفر دست كشيدند .\r\n- در طوس و در برابر قبر آن پاك و منزه ، تأملى كن اگر از روى نياز چيزى طلب\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nمىكنى .\r\n- دو قبر در طوس هست كه صاحبانش از همه مردم برترند و قبر ديگرى كه از همهء مردم بدتر است و اين از عبرتهاست .\r\n- پليدى و پلشتى از نزديك شدن با پاكى و تقدس چه سود و از نزديكى پاكى به پلشتى ، چه زيان به آن مىرسد .\r\n- اى دريغ كه هر كس گروگان كردهء خويش است حال هر چه مىخواهى بگير و هر چه مىخواهى رها كن .\r\nاز جمله ديگر كسانى كه اشعارى در سوگ ايشان سرود على بن عبد اللّه خوفى است كه چند بيت از آن بدين قرار است :\r\n- اى سرزمين طوس ، خداوند ترا از رحمت خويش برخوردار گرداند كه چه نيكيها و نعمتهايى را در خوددارى اى طوس .\r\n- پهن دشت تو در اين دنيا خوش‌بوى گرديد و بوى خوش آن از كسى است كه در سناآباد آرميده است .\r\n- كسى كه جان سپردن بر اسلام گران و سخت آمده و در رحمت خدا غرق و غوطه‌ور است .\r\n- اى قبر او ! قبرى هستى كه علم و بردبارى و پاكى و تقدس را در خود نهفته‌اى .\r\n- اين افتخارى است كه از وجود جسد آن حضرت يافته‌اى و اين جسد را فرشتگان نيك ، نگهبانند .\r\nابو فراس حمدانى و ديگر شعرا نيز در سوگش شعر سرودند و ابو فراس در قصيدهء خود ، داستان بيعت آن حضرت با ولايت‌عهدى و قتل ايشان را آورده است كه من ( نويسنده ) به همين گوشه‌ها از زندگى آن حضرت ، بسنده مىكنم و از خداوند سبحان يارى مىجويم تا توفيقم دهد بر برخى جنبه‌هاى زندگى ديگر امامان اهل بيت ( ع ) ، بپردازم .\r\n\r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\n\r\nامام نهم از ائمهء اهل بيت ( ع ) ، ابو جعفر محمد بن على الجواد ( ع )\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\nامام محمد بن على الجواد بنابه روايت مفيد و نوبختى و تذكرة الخواص ابن جوزى و جاهاى ديگر به سال يكصد و نود و پنج هجرى در ماه مبارك رمضان در مدينه ، به دنيا آمدند و در ذىقعدهء سال دويست و بيست و پنج يا سال دويست و بيست و شش ، وفات يافتند و بيشتر منابع تأكيد بر اين دارند كه آن حضرت به هنگامى كه پدر ايشان امام رضا ( ع ) به سال دويست هجرى از مدينه به خراسان بيرون شدند ، شش‌ساله بودند و من بعيد نمىدانم كه بيش از اين سن بوده باشند .\r\nبرخى روايات ، حكايت از آن دارند كه امام جواد در جريان طواف پدرشان به گرد كعبه در همان سالى كه قصد خراسان داشتند ، خطر را بر ايشان ، احساس كردند ، در اين رابطه در اعيان الشيعة به عنوان دليلى بر اين امر به نقل از امية بن على آمده است كه گفته : در آن سالى كه امام رضا قصد سفر به خراسان داشتند و حج وداع بجاى آوردند بنده در خدمتشان بودم ، فرزند ايشان ابو جعفر الجواد نيز همراهشان بودند حضرت وداع از خانهء خدا را بجاى آوردند و در آنجا نماز گزاردند . امام جواد ( ع ) به گردن يكى از غلامان آن حضرت آويخته بود و غلام ايشان را مىگرداند ، در اين هنگام امام جواد پايين آمد و در حجر ابراهيم نشست و نشستن ايشان بدرازا كشيد ، موفق ( غلام ) به ايشان گفت : فدايتان شوم برخيزيد . امام جواد برنخاست و فرمود : از اين جايم تكان نمىخورم مگر آنكه خداوند خواسته باشد و غم چهره‌اش را فرا گرفت . موفق خدمتكار پيش امام رضا ( ع ) آمده و جريان فرزندش امام جواد را با ايشان در ميان گذارد امام رضا خود نزد وى آمده به ايشان گفتند : فرزندم برخيز ، خوددارى ورزيد و گفت :\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nمن از جايم تكان نمىخورم در حالى كه تو با اين خانه ( خانهء خدا ) وداعى گفتى كه ديگر بدان باز نخواهى گشت و سرانجام همراه پدر برخاست و به آنجا كه پدر مىخواست همراهش رفت .\r\nاز اين روايت چنين برمىآيد كه آن حضرت طى زيارت پدرش از خانهء خدا و وداع ايشان ، خطراتى كه انتظارشان را مىكشيد درك كرده بود و درك چنين امرى البته از چنان سنى برنمىآيد . اگر آنچه را كه در رابطه با به ازدواج درآمدن دختر مأمون ( ام الفضل ) با ايشان اندك زمانى پس از فوت پدرشان را كه در پى گفتگوى ميان مأمون و عباس از يك سو و امام جواد و قاضى القضات يحيى بن اكثم از سوى ديگر انجام شد در نظر بگيريم مىتوان ادعا كرد كه آن حضرت به هنگام فوت پدر بيش از ده سال و احتمالا در حدود چهارده سال سن داشته‌اند حال آنكه رواياتى كه اين نظر را تأييد كنند ، در دست نداريم .\r\nبهر حال ، بيشتر روايات تصريح كرده‌اند كه ايشان مدت هفده سال پس از پدر ، زندگى كردند و در زمان معتصم عباسى بدرود حيات گفتند . و از فرزندان على كه جانشين ايشان شد و موسى و فاطمه و امامه را بجاى گذاردند و گفته شد كه ايشان دو پسر و سه دختر داشتند . امام رضا ( ع ) پدر گرامى ايشان ، در مورد امامتشان تصريح كرده بودند و از جمله كسانى كه تصريح به امامت ايشان را روايت كرده‌اند على بن جعفر بن - محمد صادق ( ع ) و صفوان بن يحيى و معمر بن خلاد و حسين بن بشار و بزنطى و واسطى و حسن بن جهم و ديگرانى كه نمىتوانيم همه را به نام ياد كنيم ، هستند .\r\nدر روايت زكريا بن يحيى بن نعمان بصرى آمده كه گفته است : از على بن جعفر شنيدم كه در سخن با حسن بن حسين بن على بن الحسين مىگفت : خداوند به هنگامى كه برادران و عموهاى امام رضا با او نابكارى كردند ، ياريش داد . و پس از سخنان درازى ، مىگويد : برخاستم و دست ابو جعفر محمد بن على الرضا ( ع ) را گرفتم و به ايشان عرض كردم : نزد خدا شهادت مىدهم كه تو امام منى . امام رضا گريه كرد و سپس فرمود :\r\nعمو آيا از پدرم نشنيده‌اى كه مىفرمود : رسول خدا ( ص ) مىفرمود : قربان آن فرزند بهترين كنيزك نوبه پاك نهاد « 1 » گردم كه از جمله فرزندانش ، آواره و سرگردان و دربدر از پدر و جدش مىباشد و درباره‌اش مىگويند كه مرد يا هلاك گرديد يا سرگردان\r\n\r\n\r\n","description":"","footnote":"\r\n( 1 ) مادر امام جواد ( ع ) كنيزكى از قبيلهء « نوبه » ( از قبايل سودان ) بود كه سبيكه نام داشت .\r\n","page_name":" 446 ","page_number":446},
  {"content":"\r\n\r\nدشتهاست . عرض كردم : راستى گفت فدايت گردم .\r\nو مفيد در ارشاد خود به سند صفوان بن يحيى روايت كرده كه گفته است : به امام رضا ( ع ) عرض كردم پيش از آنكه خداوند فرزندى به شما عطا كند درباره‌اش از شما سؤال مىكرديم و شما مىفرموديد : خداوند پسرى به من عطا خواهد كرد و اينك خداوند فرزند را عطا كرده و چشممان به جمالش روشن شده است و خدا نكند كه از ميان ما برويد ولى اگر چنين شد به چه كسى رجوع كنيم ؟ به فرزندش ابو جعفر جواد اشاره كرد كه در حضورش بود . عرض كردم : فدايت گردم او كه سه‌ساله است . فرمود : چه عيبى دارد ، حضرت عيسى هنگامى مأموريت پيامبرى يافت كه كمتر از سه سال داشت .\r\nو در روايت احمد بن محمد بن عيسى به نقل از معمر بن خلاد آمده كه گفته است :\r\nاز امام رضا ( ع ) شنيدم كه طى حديثى مىفرمود : ما اهل بيت كودكانمان مو به مو از بزرگانمان ، ارث مىبرند و بسيارى از اين دست روايات كه محدثين ثقه در رابطه با اين موضوع روايت كرده‌اند و به علاوه رواياتى نيز از پيامبر اكرم ( ص ) و ائمهء بزرگوار در تصريح امامان بعد از خود يكى پس از ديگرى با قيد نام ، نقل شده است .\r\nاز بيشتر روايات چنين برمىآيد كه وقتى امام رضا ( ع ) به درخواست مأمون به خراسان رفت فرزندش ابا جعفر ( امام جواد ( ع ) ) را در مدينه بجاى گذاشت و مأمون پس از بازگشت به بغداد در سال 204 هجرى امام جواد را به حضور خود فرا خواند تا دخترش ام الفضل را به ازدواج ايشان درآورد كه در آن هنگام آنچنان كه در روايت مفيد و ديگران آمده است در آغاز ده سالگى بودند . البته من ( نويسنده ) با وجود اينكه از روايات چيزى در دست ندارم كه حكايت از همراه بردن خانواده و فرزند از سوى امام رضا به خراسان ، داشته باشد بعيد مىدانم كه ايشان را در حجاز جا گذاشته و به تنهايى عازم سفر گردد بويژه كه خود نسبت به اين سفر بدبين بود و وداعش با قبر پيامبر در مدينه و با كعبه در مكه وداع كسى بود كه اميد زيارت مجدد ، نداشت .\r\nپيش از اين يادآور شديم كه فرزند ايشان جواد ، با وجود خردسالى ، بيم و نگرانى پدر را به هنگام طواف كعبه ، درك كرده بود لذا گريه كنان در حجر ابراهيم نشست و حالتى متأثر از آنچه كه از پدر به هنگام طواف وداع ديده بود ، داشت همچنانكه من ازدواج ايشان را در اين سن اندك با دختر مأمون ، پس از گفتگويى كه ميان مأمون و بنى عباس از يك سو و امام جواد و قاضى القضات از سوى ديگر به همين مناسبت جريان يافت بعيد مىدانم . من ترجيح مىدهم كه ايشان در خراسان نيز همراه پدر بودند و\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nجز مرگ امام رضا ، چيزى ايشان را جدا نكرد . آن حضرت پس از وفات پدر با خانوادهء پدرى به مدينه بازگشتند و بعد از بازگشت مأمون به بغداد و محكم شدن جاى پاى او ، ايشان را به بغداد فرا خواند و به خود نزديك ساخت و اظهار عشق و دوستى نمود و دخترش را به ازدواج وى درآورد تا از نهمت ترور پدر ايشان ، رهايى يابد كه ناگزير بايد در چنين هنگامى ، در سنى باشند كه بتوانند ازدواج كنند .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nداستان ازدواج امام جواد با دختر مأمون آنگونه كه مورخين روايت مىكنند\r\nدر « الارشاد » و جاهاى ديگر آمده كه وقتى مأمون تصميم گرفت دخترش را به ازدواج ابو جعفر محمد بن على الرضا ( امام جواد ( ع ) ) درآورد و اين خبر به گوش عباسيها رسيد كه بر ايشان گران آمد و با وى از در مخالفت درآمدند و بيم آن داشتند كه جريان امام رضا با وى تكرار گردد ( او نيز وليعهد شود - م ) لذا گروهى از ايشان به حضور مأمون رسيده به وى گفتند : ترا به خدا قسم مىدهيم اى امير المؤمنين در مورد ازدواج فرزند رضا با دخترت تصميم نگيرى كه ما بيم آن داريم كه آنچه را متعلق به ماست ( حكومت ) از ما سلب كنى و عزتى را كه داريم ، دريغمان كنى تو داستان ما و خاندان ابو طالب را از قديم و جديد مىدانى و به برخوردى كه خلفاى راشدين پيش از تو با آنها كردند واقفى . و در مورد آنچه كه با امام رضا كردى هراسناك بوديم كه خداوند از آن پيش گرفت . و ترا به خدا كه مبادا به اندوهمان بازگردانى حال بيا و از فرزند رضا صرفنظر كن و كسى از خاندان خود را كه صلاح مىدانى برگزين . مأمون در پاسخشان گفت : در مورد جريانى كه ميان شما و خاندان ابو طالب بود بايد بگويم كه مقصر شما بوديد و اگر منصفانه برخورد مىكرديد آنها سزاوارتر از شما بودند و در مورد كارهايى كه پيش از من با ايشان صورت مىگرفت بايد بگويم كه آنها ناسپاسى كردند و قطع رحم نمودند كه من از اين كار به خدا پناه مىبرم و به خدا سوگند در مورد واگذارى ولايتعهدى به رضا ، من به هيچ وجه پشيمان نيستم ، من از وى خواسته بودم كه به جاى من بنشيند و خود كناره گيرم ولى او تن نداد و قضاى الهى ، جارى شد و در مورد ابو جعفر\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nمحمد بن على من او را از آن جهت برگزيدم كه على رغم كمى سن ، بر همهء اهل فضل ، برترى دارد و اعجوبه‌اى است و اميدوارم كه چنان بر من ظاهر شود كه من او را شناخته‌ام تا بدانند كه من در تصميم خود محق بوده‌ام .\r\nگفتند : اى امير المؤمنين آيا دخترت را به ازدواج كودكى درمىآورى كه هنوز در دين خدا ، چيزى نمىداند و حلال را از حرام تمييز نمىدهد . اين نوجوان اگر چه چشمت او را گرفته ولى كودكى است كه شناخت و فقهى ندارد حد اقل او را بگذار تا خوى اسلامىاش كامل شود و قرآن بخواند و در دين ، تفقه جويد و سپس هر چه مىخواهى انجام ده .\r\nبه ايشان گفت : چه مىگوييد ؟ من بيش از شما اين نوجوان را مىشناسم او از شما فقيه‌تر و به خدا و رسول و سنت و احكام وى آشناتر است و از شما بهتر قرآن مىخواند و از محكم و متشابه و ناسخ و منسوخ و ظاهر و باطن و خاص و عام و تنزيل و تأويل آن بيش از شما آگاهى دارد و اگر بخواهيد مىتوانيد او را بيازماييد و اگر آنچنان كه شما مىگوييد باشد از شما مىپذيرم . گفتند : حال قبول مىكنيم كه او را بيازماييم بنابراين ما را با او تنها بگذار تا كسى را تعيين كنيم تا در حضور تو دربارهء دين از وى بپرسد اگر پاسخ درست داد اعتراضى نخواهيم داشت و اگر از پاسخ عاجز ماند ، ديگر ما را با او كارى نيست . آنگاه به اتفاق تصميم گرفتند يحيى بن اكثم را كه در آن روز قاضى - القضات بود مسأله‌اى را با وى مطرح كند كه پاسخش را نداند و به او وعده دادند اگر چنين كرد اموال بسيار به او دهند . و در روزى كه مأمون تعيين كرد امام جواد و قاضى - القضات و مأمون يك جا گرد آمدند و مردم نيز بنا به موقعيت خود در حضورشان جاى گرفتند . يحيى بن اكثم اجازه خواست تا سؤال خود را مطرح سازد حضرت اجازه فرمود :\r\nگفت : خداوند ترا جزاى خير دهد اى ابا جعفر دربارهء محرم ( كسى كه در احرام حج است - م ) كه شكارى كشته باشد چه مىگويى ؟ امام كه به ادعاى ابن جوزى در تذكره‌اش به نقل از منابع شيعه هفت سال و چند ماه سن داشت ، فرمود : اين محرم صيد خود را در حرم يا خارج از آن كشت ، آگاهانه يا ناآگاهانه اين كار را كرد ؟ عمدا يا از روى خطا اين كار را كرد ؟ بنده بود يا آزاد ؟ كوچك بود يا بزرگسال ؟ براى نخستين بار اين كار را كرده بود يا چندمين بارش بود ؟ شكار جزو پرندگان بود يا جز آن ؟ شكار كوچك بود يا بزرگ ؟ نسبت به كارى كه كرده بود پافشارى مىورزيد يا اينكه پشيمان بود ؟ شب هنگام و در لانه صيد را كشت يا در روز و خارج از آن ؟ قاتل شكار براى حج يا\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nبراى عمره ، به احرام درآمده بود ؟\r\nيحيى بن اكثم مات و مبهوت ماند و چنان يكه‌اى خورد كه تمامى حضار متوجه شدند در چهره‌اش آثار ناتوانى و نگرانى و درماندگى هويدا گشت . و در اينجا بود كه به ادعاى راويان ، مأمون چهره گشود و بر اين نعمت مژده داد و از آن حضرت خواست كه پاسخ سؤال را در تمامى اين فرضها بدهد . و هنگامى كه به طور كامل پاسخ را فرمود چهرهء عباسيها ، درهم شد سپس امام خطبهء نكاح ( عقد ازدواج ) را بر زبان راند و ازدواج به همان ميزان مهريه فاطمه زهرا ( س ) ، انجام گرفت . ريان بن شبيب در ادامهء توصيف اين صحنه ، به جريان جشن ازدواج و خرجهايى كه مأمون در آن كرد مىپردازد و مىگويد : طولى نكشيد كه صداهايى شبيه صداى ملاحان به هنگام گفتگوهاى خود ، به گوشمان رسيد و غلامان را ديديم كه سفينه‌اى ساخته شده از نقره را كه با ريسمانهاى ابريشمى طناب پيچ شده بود بر كالسكه‌اى پر از انواع عطر ، مىكشيدند مأمون دستور داد محاسن خواص را از آن عطرها بيالايند و مردم ديگر نيز از آن استفاده كردند .\r\nسپس سفره‌ها پهن شد و مردم غذا خوردند و پيشكشها تقديم هر گروه بنا به موقعيتى كه داشتند روانه شد .\r\nراويان مىافزايند كه مأمون از امام جواد خواست تا همچنانكه از وى سؤال شده بود او نيز از يحيى بن اكثم سؤالى بكند امام پذيرفت و به يحيى بن اكثم فرمود :\r\nاز مردى بگو كه در آغاز روز به زنى نگاه كرد و نگاهش به اين زن حرام بوده ولى روز برآمد اين نگاه حلال شد و هنگام ظهر ، حرام گرديد و به هنگام عصر حلال شد و در غروب خورشيد حرام گرديد و به وقت عشاء حلال شد و در نيمه شب حرام شد و با طلوع خورشيد حلال گرديد . اين زن ، چگونه زنى است و علت حرام و حلال شدن نگاه ، بر مرد چه بود ؟ يحيى بن اكثم گفت : به خدا سوگند كه نمىدانم پاسخ چه بگويم و چگونه است اين مسأله و اگر اجازه دهيد از شما مىخواهم كه مستفيض بفرماييد . امام فرمود :\r\nاين زن كنيزك متعلق به مردى است كه بيگانه‌اى در آغاز روز به او نگاه كرد و اين نگاه وى بر او حرام بود وقتى روز برآمد آن را از اربابش خريد و نگاهش حلال شد وقتى ظهر شد او را آزاد كرد و بر وى حرام شد به هنگام عصر او را به ازدواج خود درآورد حلال گرديد و به هنگام غروب ، به همسرش گفت كه تو همچون مادرم ، بر من حرام هستى كه حرام شد و در وقت عشا ، از اين گفته‌اش عدول كرد و حلال شد و در نيمه شب او را يك طلاقه داد حرام گرديد و در سپيدهء صبح رجوع كرد و حلال شد .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nمأمون رو به جمع خانوادهء خود كرد و به ايشان گفت : آيا در ميان شما كسى هست كه چنين جوابى بتواند بدهد يا چنين مسأله‌اى را مطرح سازد ؟ گفتند : نه به خدا و امير المؤمنين خود بهتر مىداند كه چه كار كند ؟ و سپس آنچنان كه راوى مدعى است ( مأمون ) به ايشان گفت : هان بدانيد كه اين خانواده ، چنين فضل و كمالاتى نصيبشان شده و خردسالى ، مانع از كمال ايشان نمىشود . آيا نمىدانيد كه رسول خدا ( ص ) دعوت خود را با دعاى امير المؤمنين على بن ابى طالب ( ع ) كه در آن هنگام ده سال بود ، آغاز كرد و اسلام او را پذيرفت و او را جانشين خود اعلام كرد و كسى جز او را به سن وى ، دعا نكرد ؟ آيا نمىدانيد كه خداوند چه امتيازاتى براى اينان قائل شده است و اينان خاندانى هستند كه از پوست و خون يكديگرند و آنچه در اولشان باشد در آخرى آنها ، جارى است ؟ گفتند : راست گفتى اى امير المؤمنين . و به ادعاى راويان ، پس از اين گفتگو و در واقع مناظره ، ازدواج انجام گرفت و خداوند خود از واقعيت امر ، آگاه‌تر است .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nامام جواد ( ع ) به مدينه بازمىگردند\r\nراويان روايت كرده‌اند كه امام جواد ( ع ) پس از ازدواج با دختر مأمون ، به اتفاق همسرشان « ام الفضل » با بدرقهء مردم ، راهى مدينه گرديد و هنگامى كه به دروازهء كوفه رسيد با استقبال پرشور مردم روبرو گرديد و آنچنان كه در روايت مفيد آمده است به دار المسيب شدند در آنجا وارد شده و به مسجد رفتند . در محوطهء اين مسجد درخت سدرى بود كه هنوز به بار ننشسته بود حضرت كوزه‌اى آب خواستند و پاى اين درخت به وضو پرداختند و سپس برخاسته ، نماز مغرب بجاى آوردند و پس از پايان نماز اندك - زمانى به دعا پرداختند و سپس نمازهاى مستحبى خواند و تعقيبات آن را بجاى آورد و در اين هنگام وقتى به درخت سر بازگشتند مردم ديدند كه اين درخت به بار نشسته .\r\nدر شگفت ماندند و از ميوه‌اش خوردند ميوهء شيرين و بدون هسته‌اى بود آنگاه امام را وداع گفته و در همان زمان امام راهى مدينه شدند و تا هنگامى كه معتصم در آغاز سال دويست و بيست و پنج ايشان را به بغداد فرا خواند ، در آنجا اقامت داشت از اين پس در بغداد بود تا اينكه در پايان ذى القعده همان سال ، وفات يافتند .\r\nراويان سالى را كه امام همراه همسرشان ام الفضل از بغداد عازم مدينه شدند مشخص نكرده‌اند سال ازدواج ايشان را نيز معين نكرده‌اند و هر چند كه روايت شيخ مفيد در اينكه ايشان در موقع مناظره‌اش با يحيى بن اكثم ، نه سال سن داشت و در نخستين برخورد چنين مىنمايد كه ايشان بلافاصله پس از آن مناظره و شكست مخالفان ازدواج ايشان در ميان بنى عباس ، مأمون خواستهء خود را به مورد اجرا گذارد و طى همان فاصله دخترش را به ازدواج ايشان درآورد ، ولى البته چنين نتيجه‌گيرى چندان\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nاطمينان‌بخش نيست و عبارت مسعودى در « اثبات الوصية » القاگر آن است كه امام پس از آن كه به سن مناسب ازدواج رسيد ، تن به اين كار داد در اين روايت آمده است كه وقتى امام رضا ( ع ) وفات يافت مأمون به دنبال امام جواد ( ع ) فرستاد و ايشان به بغداد آمده و در نزديكى خانه‌اش ، منزل گزيدند و او تصميم گرفت كه دخترش ام الفضل را به ازدواج ايشان درآورد . « ابن الجوزى » مىافزايد : مأمون ايشان را گرامى داشت و آنچه كه به پدرش مىداد به او نيز داد . از عبارت امين در « اعيان الشيعة » نيز چنين برمىآيد كه امام جواد بعد از ازدواج بيشتر از هر جاى ديگرى در بغداد اقامت داشت و امام جواد در همان سالى كه در آن مأمون در « طرطوس » وفات يافت با اجازهء مأمون به اتفاق همسرش به حج رفت . در اعيان الشيعة آمده است : آنگاه امام جواد از مأمون اجازه رفتن به حج خواست و به اتفاق همسرش از بغداد ، قصد مدينه كرد . پس از عزيمت امام جواد به مدينه ، مأمون در طرطوس وفات يافت و با برادرش معتصم بيعت شد سپس معتصم ، امام جواد را فرا خواند و ايشان را به بغداد آورد ، و در ادامه مىگويد : مسعودى در اثبات الوصية مىگويد : در همان سالى كه مأمون عازم « بدندون » يكى از شهرهاى روم شد امام جواد همراه ام الفضل به قصد حج روانه مكه شد . ابو الحسن على فرزندش را كه كودكى بيش نبود ، همراه خود داشت كه او را در مدينه بجاى گذارد و خود به اتفاق ام الفضل پس از آنكه فرزندش ابو الحسن را به امامت پس از خود معين كرد راهى عراق شد . مأمون در روز پنجشنبه 13 رجب سال 218 در « بدندون » وفات يافت و هنگامى كه امام جواد عازم عراق گرديد معتصم و جعفر فرزند مأمون در انديشه نقشه و توطئه‌اى براى قتل ايشان بودند .\r\nشيخ مفيد در ارشاد خود تصريح كرده است كه امام جواد ( ع ) در آخر ماه محرم سال 220 وارد بغداد شدند و در ذىقعدهء همان سال در آنجا وفات يافتند و در جاى ديگرى مىگويد : ايشان در مدينه ماندند تا اينكه معتصم در سال 225 ايشان را به بغداد فرا خواند كه در ذىقعدهء همين سال وفات يافتند .\r\nمؤلفين با چنين ابهامى از مدت زمانى كه امام جواد بعد از پدر زندگى كرد و جايى كه در آن اقامت داشت ، صحبت كرده‌اند و از سخنانشان چنين مىتوان استنباط كرد كه امام جواد ( ع ) پس از فوت پدرشان از سوى مأمون به بغداد فرا خوانده شدند و در نزديكى منزل او ، اقامت گزيدند و مأمون تظاهر به نيكى و بزرگداشت ايشان كرد تا تهمت قتل پدرشان را از خود دور سازد و پس از رسيدن به سن ازدواج ، دختر خود را\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nبه ازدواج ايشان درآورد و تا سالى كه مأمون در آن وفات يافت در بغداد ماند ، در اين سال مأمون ( پيش از وفات ) به ايشان اجازه داد به سفر حج روند ايشان نيز به اتفاق همسر خود به حج رفت و تا هنگامى كه معتصم پس از نشستن به جاى برادر در سال 220 يا 225 يعنى همان سالى كه به روايت شيخ مفيد امام وفات يافت ، در مدينه ماند و از اين پس به استدعاى معتصم به بغداد آمد . اين تمام آن چيزى است كه مىتوان از مجموع گفته‌ها دربارهء ازدواج ، اقامت و وفات ايشان ، نتيجه‌گيرى كرد و در مورد مدت اقامت ايشان در مدينه و بغداد و تاريخ ازدواج و وفات ايشان در روايات چيز اطمينان‌بخش و قابل اعتمادى كه به طور قطع بتوان برداشت شخصى از آن كرد ، وجود ندارد .\r\nآنچه مسلم است ايشان بيشترين دورهء زندگى خود را در زمان مأمون طى كردند و در اين فاصله در تنگنا قرار نداشت و كنترلى بر او صورت نمىگرفت و چه در بغداد و چه در مدينه از اين فرصت براى انجام رسالت خود بهره‌بردارى كرد شيعيان نيز در مورد امامت او اتفاق نظر داشته و راويان دهها روايت در موضوعهاى مختلف از وى نقل كرده‌اند .\r\nپژوهشگر منابع فقه شيعه در اينجا و آنجا به مواردى برخورد مىكند كه نشان‌دهندهء آن است كه راويان گاه مستقيما با او در تماس بوده‌اند و مثلا مىگويند : از ابا جعفر دوم پرسيدم و برخى ديگر با ايشان مكاتبه داشته و مىگويند كتبا سؤالى را با ايشان در ميان گذاردم و گاهى نيز راوى مىگويد از ابا جعفر پرسيدم از آنجا كه اين كنيه ( ابو جعفر ) ميان او و جدش امام باقر ( ع ) مشترك است وقتى روايت با اين صيغه مطرح مىشود ناگزير بايد قراينى بدست آورد تا آن را به يكى از ايشان نسبت داد .\r\nبه عنوان مثال از جمله رواياتى كه از ايشان نقل شده چيزى است كه به نقل از على بن مهزيار در كافى آمده كه مىگويد : ابو الحسن بن حصين به اتفاق من براى ابو جعفر دوم نوشتيم : فدايت گرديم دوستان شما در مورد نماز صبح اختلاف نظر دارند برخى نماز صبح را تا هنگام طلوع فجر اول در آسمان بجاى مىآورند و برخى ديگر تا هنگامى نماز مىخوانند كه در پايين قسمت افق نمايان شود و من نمىدانم كدام يك از اين وقت بهتر است تا در آن نماز بگزارم اگر صلاح مىدانيد بهترين وقت نماز را برايم روشن بفرماييد و با ماه و سپيده در سرخى خود تعيين كنيد و بفرماييد كه به هنگام ابرى بودن چه بايد كرد و در سفر و حضر چگونه بايد نماز خواند . حضرت با خط خود نوشتند :\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nسپيده ، نخ سپيد نمايان است و نه آن سپيدى كه گسترده مىشود و در سفر و حضر تنها هنگامى نماز بخوان كه آن را دريابى كه خداوند تبارك و تعالى ، خلق خود را در شبهه قرار نداده و در اين رابطه فرموده است : بخوريد و بياشاميد تا هنگامى كه نخ سپيد از نخ سياه در سپيده برايتان از هم تمييز داده شود بنابراين ملاك سر زدن سپيده ، مشخص - شدن نخ سپيد است و در همين حد است كه در روزه گرفتن ، خوردن و نوشيدن حرام مىشود و در همين فاصله بايد نماز را بجاى آورد .\r\nهمچنين كلينى به سندى كه به ابن مهزيار به نقل از يحيى بن ابى عمران همدانى روايت كرده مىگويد : براى امام جواد ( ع ) نوشتم : فدايت گردم دربارهء مردى كه در نمازش تنها سورهء فاتحه را با بسم اللّه الرحمن الرحيم آغاز كند و در سوره‌هايى جز آن بسم اللّه نگويد چه مىگويى . عباسى در اين باره مىگويد : اشكالى ندارد . حضرت با خط خود در پاسخ نوشتند : به كورى چشم عباسى ، بايد نمازش را تكرار كند « 1 » .\r\nهمچنانكه در كافى به نقل از سهل بن زياد با سند به محمد بن وليد كرمانى روايت شده كه گفته است : به ابو جعفر دوم عرض كردم دربارهء مشك چه مىگوييد ؟ فرمود :\r\nپدرم دستور داد تا با هفتصد درهم برايش مشك فراهم آوردند ، فضل بن سهل برايش نوشت كه مردم چنين كارى را نمىپسندند در پاسخش نوشت : اى فضل ! آيا نمىدانم كه حضرت يوسف با وجودى كه پيامبر بود هميشه لباسهاى ابريشم زربافت مىپوشيد و بر تخت زرين مىنشست و اينها چيزى از حكمتش نمىكاست . راوى در ادامه مىگويد :\r\nآنگاه حضرت دستور داد تا به مبلغ چهار هزار درهم برايش گونه‌هاى مختلف عطر ، فراهم آوردند .\r\nو در جلد پنجم كافى با سند به سيارى به نقل از احمد بن زكريا صيدلانى به نقل از مردى از بنى حنيفه از اهالى بست و سجستان روايت كرده كه گفته است : در سالى كه در آغاز خلافت معتصم ، ابو جعفر ( ع ) به حج رفت همراه ايشان شدم سر سفره كه گروهى از دوستان سلطان حاضر و بنده به ايشان عرض كردم : فدايت گردم والى شهر ما مردى است كه به شما اهل بيت ارادت مىورزد و دوستتان دارد و من خراجى به ديوانش بدهكارم حال اگر صلاح مىدانى نامه‌اى برايش بنويس تا به من نيكى كند و از بدهىام درگذرد .\r\n\r\n\r\n","description":"","footnote":"\r\n( 1 ) اين عباسى ، هشام بن ابراهيم عباسى است كه به قول مفسر كافى ، با امام رضا و امام جواد از در مخالفت در مىآمد .\r\n","page_name":" 456 ","page_number":456},
  {"content":"\r\n\r\nحضرت به من فرمود : من او را نمىشناسم . عرض كردم : فدايت گردم همانگونه كه گفتم او از دوستداران شما اهل بيت است و نامهء شما بكارم مىآيد آنگاه كاغذى برداشت و نوشت : بسم اللّه الرحمن الرحيم اما بعد حامل نامهء من ، به خوبى و نيكى از تو ياد كرد و عمل تو تنها در نيكويى به ديگران است پس با برادرانت نيكويى كن و بدان كه خداوند عز و جل در مورد يك مثقال خردل نيز ، بازخواست مىكند .\r\nو در ادامه مىگويد : وقتى وارد سجستان شدم خبر اين موضوع به سمع حسين بن - عبد اللّه نيشابورى كه والى بود ، رسيده بود در دو فرسنگى شهر به استقبالم آمد نامه را به او دادم آن را بوسيد و بر روى دو چشمش گذارد و سپس به من گفت : نيازت چيست ؟\r\nگفتم : خراجى بدهكار هستم . دستور داد آن را نگيرند و به من گفت : تا وقتى كه من هستم خراجى مده آنگاه از خانواده‌ام پرسيد تعداد آنها را برايش گفتم دستور داد به من و آنها مبلغى به كفايت ، مرتب بدهند و من تا هنگامى كه او بود خراجى ندادم و تا هنگام مرگ ، مقررى مرا مىداد .\r\nهمچنانكه در جلد پنجم از كتاب المعيشه به سندى كه به ابى عمرو الحذاء مىرسد روايت شده كه گفته است : وضع من بد شد نامه‌اى به ابو جعفر جواد ( ع ) نوشتم . در پاسخم نوشت آيه « انا ارسلنا نوحا الى قومه » را مرتب بخوان و من يك سال تمام آن را خواندم و چيزى عايدم نشد در نامهء ديگرى وضع بد خود را برايش نوشتم و گفتم كه طبق دستور سوره را خواندم برايم نوشت كه يك سال تمام شده و از اين پس سورهء « انا انزلنا » را بخوان . من اين كار را كردم ديرى نگذشت كه ابن ابى داود به دنبالم فرستاد و دين مرا پرداخت و بر من و خانواده‌ام جيره‌اى مقرر كرد و به وكالت مرا به باب كلاء در بصره فرستاد و در آنجا پانصد درهم به من داد . پس از وفات ابو جعفر ( ع ) به وسيله على بن مهزيار نامه‌اى به ابو الحسن سوم ( ع ) نوشتم به اين مضمون كه من از پدرت چنين و چنان خواستم و چنان پاسخى به من داد و به خواسته‌ام رسيدم حال به من بگو كه در مورد خواندن سورهء انا انزلنا چه‌كار كنم آيا تنها اين سوره را بخوانم يا در نمازهاى خود سورهء ديگرى را نيز همراه آن بخوانم . در ذيل نامه همراه با امضاى خود نوشت : كوچك و بزرگ قرآن را رها مكن و كافى است كه سورهء انا انزلنا را روزى صد بار بخوانى .\r\nهمچنين در كافى به نقل از سهل بن زياد به سند خود به على بن اسباط روايت شده كه او در مورد دخترانش و اينكه كسى مانند او را براى آنها سراغ ندارد ، براى امام\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nجواد ( ع ) نامه‌اى نوشت . امام در پاسخش نوشت : دانستم كه در مورد دخترانت چه مىگويى و كسى مانند خود را براى آنها سراغ ندارى خدايت رحمت كند . رسول خدا ( ص ) در اين باره مىفرمايد : هرگاه كسى به خواستگارى دختران شما آمد كه از اخلاق و دينش راضى بوديد او را زن دهيد كه اگر چنين نكنيد فتنه و فساد بزرگى روى زمين ، بروز مىيابد .\r\nو در روايت على بن مهزيار به نقل از محمد بن حسن اشعرى آمده كه مىگويد :\r\nيكى از عموزادگانم به ابو جعفر دوم ( ع ) نوشت : اى فرزند رسول خدا دربارهء دخترى كه عمويش او را شوى داده و وقتى كه بزرگ شد تن به اين ازدواج نمىدهد چه مىفرماييد ؟\r\nحضرت به خط خود نوشت : نبايد به اين كار مجبور شود و خواست ، خواست اوست .\r\nو در جلد هفتم كتاب كافى به نقل از على بن ابراهيم با سند به على بن محمد بن - سليمان نوفلى آمده كه مىگويد : طى نامه‌اى به ابو جعفر دوم ( ع ) دربارهء زمينى كه جدم براى نيازمندان فرزندان فلان بن فلان كه اينك بسيار شده و در همه جا پراكنده‌اند ، از ايشان پرسيدم ؛ پاسخ فرمودند : از زمينى كه جدت براى فرزندان فلان بن فلان وقف كرده سخن گفتى اين زمين متعلق به كسانى است كه در همان شهرى كه زمين در آن است حضور دارند و لازم نيست در مورد غايبان ، پىگيرى كنى .\r\nهمچنانكه از وى با اسناد به محمد بن سليمان روايت شده كه گفته است : به ابا جعفر دوم ( ع ) عرض كردم چگونه است كه اگر مردى زنش را مورد اتهام قرار داد شهادت او با چهار بار سوگند به خدا پذيرفته است حال آنكه چنين شهادتى از جز او ، پذيرفته نيست و اگر غير از همسر ، اتهامى بر زن وارد آورد حد تازيانه بر او جارى مىشود حتى اگر فرزند يا برادر او باشد . امام ( ع ) فرمود : از امام باقر ( ع ) در اين باره پرسيدند فرمود :\r\nآيا نمىدانيد كه اگر مردى به زنش اتهام زد از او پرسيده مىشود چگونه از چنين امرى مطلع شدى اگر بگويد : با چشمان خود ديدم شهادت او برابر شهادت چهار بار سوگند به خداست زيرا مرد هر زن مىتواند به جاهايى از روز يا شب رود كه ديگرى نمىتواند و پدر يا فرزندش نيز نمىتوانند وارد شوند لذاست كه اگر بگويد با چشمان خود ديدم شهادتش پذيرفته مىشود ولى اگر بگويد به چشم خود نديده‌ام به ديگرى تهمت زده است و حد بر او جارى مىشود مگر آنكه دليل ارائه دهد و اگر جز همسر ، ادعاى تهمت كند و مدعى شود كه به چشم خود ديده است به او گفته مىشود چگونه ديده‌اى و به چه ترتيب به جايى رفته‌اى كه بتوانى به تنهايى چنين چيزى را ببينى ؟ تو تهمت روا\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nداشته‌اى و اگر راست گفته باشى در حد اتهام بايد حدى را كه خداوند بر تو مقرر داشته ، جارى كنند و در ادامه مىگويد : شهادت همسر از اين جهت به صورت شهادت چهار بار سوگند به خدا شده است كه بجاى هر شاهد ، سوگندى پذيرفته شده است .\r\nو بسيارى از اين گونه روايات كه محدثين و فقها در كتب فقه و حديث در موضوعهاى مختلف ، از ايشان نقل كرده‌اند .\r\nاز جمله ديگر كسانى از اصحاب ثقهء آن حضرت كه از ايشان روايت كرده‌اند ايوب بن نوح بن دراج كوفى است كه به تعبير كشى در رجال خود از نيكان و از وكلاى امام جواد و امام هادى ( ع ) بوده و متهم به ثروتمندى است ولى تنها صد و پنجاه دينار ( پس از مرگ ) از خود بجاى گذارده بود .\r\nديگرى جعفر بن محمد بن يونس احول است كه از ايشان و پدر ايشان امام رضا ( ع ) روايت كرده و از اصحاب آن حضرت بشمار مىرفته است و مؤلفين در احوال رجال او را به فضل و علم توصيف كرده و او را در ميان اصحاب ائمه ( ع ) از شمار مؤلفين ، برشمرده‌اند .\r\nاز جمله ديگر اصحاب آن حضرت كه از ايشان روايت كرده‌اند جوان الخادم قراطيسى « 1 » است كه در يك روايت طولانى از او آمده كه مىگويد : به حضور آن حضرت رسيدم ديدم كه ايشان بر دكانى ايستاده‌اند كه فرشى در آن نيست . غلامى فرشى برايشان آورد حضرت روى آن نشستند ؛ من تحت تأثير هيبت و ابهت ايشان قرار گرفتم و براى ورود به دكان خواستم كه از همانجايى كه ايشان نشسته بودند بدون پله ، وارد شوم كه ايشان به محل پله راهنمايىام كردند من بالا رفتم و سلام گفتم و آن حضرت سلامم را پاسخ فرمود و دستش را به سويم دراز كرد دست ايشان را گرفتم و بوسيدم و به روى صورت خود گذاردم با دست مرا نشاند من از شگفتى و تحت تأثير ابهت ايشان ، دست آن حضرت را لمس كردم ايشان نيز دست خود را در دستم گذارد وقتى آرام گرفتم آن را رها كردم و به اطلاع آن حضرت رساندم كه ريان بن شبيب از شما براى خود و فرزندش التماس دعا دارد آن امام نيز براى وى دعا كرد ولى آنچنان كه در « اخبار الرجال » كشى آمده براى فرزندش دعا نكرد .\r\nاز جمله خواص اصحاب آن حضرت و راويان از ايشان ، على بن مهزيار ( مازيار )\r\n\r\n\r\n","description":"","footnote":"\r\n( 1 ) نسبت به قراطيس ( نوشت‌افزار ) كه آنها را مىساخت به تجارت آنها مىپرداخت .\r\n","page_name":" 459 ","page_number":459},
  {"content":"\r\n\r\nاهوازى است كه مؤلفين رجال او را به مورد اعتماد بودن ، بزرگى و دانش وسيع در روايات ، معرفى كرده‌اند و مىافزايند كه او از خواص امام جواد و وكلاى ايشان بود و بنا به ادعاى آنها كه توصيفش كرده‌اند تعداد سى و سه كتاب در موضوعهاى گوناگون تأليف كرده است .\r\nو از جمله ايشان ، على بن اسباط بن سالم كه كنيه‌اش ابو الحسن مقرى بود كه آنچنان كه مؤلفين احوال رجال مدعيند در آغاز افطحى ( اسماعيلى ) بود و سپس به امام شرعى بازگشت و از امام رضا و فرزندش امام جواد ( ع ) روايت كرده و به تعبير شيخ - محمد طه در الاتقان ، از جمله مورد اعتمادترين مردم و راست‌گفتارترين آنها بود .\r\nاز جمله ديگر كسانى كه از آن حضرت روايت كرده‌اند حسين بن سعيد اهوازى بود در « فهرست نام مؤلفين » طوسى آمده كه او از امام رضا و امام جواد و ابو الحسن سوم ( امام هادى ( ع ) روايت كرده و سى كتاب دارد و برخى مؤلفين احوال رجال مدعيند كه برادرش حسن بن سعيد در تأليف و گردآورى اين كتابها ، با وى همكارى كرده است .\r\nاز جمله آنان شاذان بن خليل نيشابورى و نوح بن شعيب بغدادى و محمد بن احمد محمودى و ابو يحيى جرجانى و هارون بن حسن بن محبوب و اسحاق بن اسماعيل نيشابورى و احمد بن ابراهيم مراغى و محمد بن حسن بن شمون و جز اينان است كه از ذكر نام همهء آنها خوددارى مىكنيم و بر اين جنبه تنها در پيوندى كه با شرع و ديگر موضوعهاى اسلامى كه ائمه ( ع ) به آنها پرداختند و تمام توجه و تلاش خود را بر آنها معطوف داشتند و ياران نزديك و مورد اعتماد ايشان نقش مهمى در حفظ و انتقال آنها به نسلهاى بعدى داشتند ، برايمان مهم بود .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nاز پاسخها ، پندها و سخنان نغز آن حضرت\r\nدر « الاحتجاج » طبرسى آمده است كه مأمون در پى ازدواج دخترش ام الفضل با امام جواد ( ع ) در مجلسى حاضر بود كه امام جواد به اتفاق يحيى بن اكثم و گروهى از نزديكان و اطرافيان مأمون در آن حضور داشتند يحيى بن اكثم به حضرت گفت : اى فرزند رسول خدا دربارهء خبرى كه روايت شده به اين مضمون كه جبرئيل بر رسول خدا ( ص ) وارد شد و به ايشان گفت : اى محمد ، خداوند عز و جل ترا سلام مىرساند و مىگويد : از ابو بكر بپرس كه آيا از من راضى است من از او راضى هستم ؛ امام به زعم راوى ، فرمود :\r\nمن منكر فضل ابو بكر نيستم ولى صاحب چنين چيزى بايد كه آنچه را پيامبر خدا ( ص ) در حجة الوداع فرمود مورد توجه قرار دهد ، ايشان فرمودند : دروغگويان بسيارى بر من دروغ بسته‌اند و از اين پس نيز دروغ بسيارى خواهند گفت و هر كس با قصد بر من دروغ گويد بايد كه از آتش جهنم بترسد ، اگر حديثى از من بر شما نقل شد آن را بر كتاب خدا و سنتم عرضه داريد آنچه موافق كتاب خدا و سنت من بود بپذيريد و آنچه را كه مخالف كتاب خدا و سنت من بود نپذيريد و اين خبر با كتاب خدا ( قرآن ) موافق نيست خداوند مىفرمايد :  وَ لَقَدْ خَلَقْنَا الْإِنْسانَ وَ نَعْلَمُ ما تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  ( سورهء ق - 16 ) ( ما آدمى را آفريديم و مىدانيم آنچه در دل او مىانديشد ( وسوسه مىكند ) و ما از رگ گردن به او نزديكتريم ) . چگونه مىشود خداوند از خشنودى ابو بكر نسبت به خشم الهى بىخبر باشد و از راز دلش بپرسد اين محال است و به عقل جور نيست .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nآنگاه يحيى بن اكثم گفت : روايت شده كه ابو بكر و عمر بن الخطاب در زمين همچون جبراييل و ميكاييل در آسمانند . امام ( ع ) فرمود : در اين روايت نيز بايد دقت شود زيرا جبراييل و ميكاييل دو فرشته مقرب خدا هستند كه مطلقا خدا را معصيت نكرده و حتى با يك گناه ، از طاعت او سر نپيچيده‌اند حال آنكه آنها به خداوند عز و جل شرك ورزيده‌اند اگر چه پس از شرك ، اسلام آورده باشند ولى بيشتر عمر آنها به شرك گذشته است و محال است كه به آن دو فرشته ، تشبيه شده باشند .\r\nآنگاه يحيى بن اكثم گفت : همچنين روايت شده كه آنها سروران سالمند بهشتند در اين مورد اى ابو جعفر ، چه مىگويى ؟ حضرت فرمود : اين خبر نيز صحيح نيست زيرا در ميان اهل بهشت پير و سالمند وجود ندارد اين خبر را بنى اميه در برابر آنچه از پيامبر ( ص ) دربارهء حسن و حسين و اينكه آن دو سرور جوانان بهشتى هستند ، وضع كرده‌اند .\r\nيحيى گفت : روايت شده است كه پيامبر ( ص ) فرمود : اگر من مبعوث نشده بودم عمر بن الخطاب ، به پيامبرى مىرسيد . امام ( ع ) فرمود : كتاب خدا از اين حديث ، راست‌تر است خداوند متعال در كتابش مىفرمايد :  وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ  خداوند از همهء پيامبران ، پيمان و عهد گرفته است و چگونه ممكن است پيمانش را عوض كند و همهء پيامبران حتى يك لحظه به خدا شرك نورزيده‌اند و چگونه مىشود كه خداوند كسى را كه مشرك بود و بيشتر عمر خود را در شرك به خدا گذرانده ، مبعوث كند ؟\r\nو از عبد العظيم حسنى نقل شده كه گفته است : به محمد بن على ( ع ) گفتم : مولاى من ، من اميدوارم كه شما قائم آل محمدى باشيد كه زمين را پس از آنكه پر از ظلم و جور شد ، از قسط و عدل لبريز مىسازد . امام فرمود : همهء ما قائم به امر خدا و راهنماى دين خدا هستيم ولى آن قائمى كه خداوند زمين را از كفر و بىايمانى به دو پاك گرداند و زمين را پر از قسط و عدل مىكند و هم اوست كه تمامى جهان را به تصرف درمىآورد و هر دشوارى برايش آسان مىگردد و به تعداد اصحاب بدر يعنى سيصد و سيزده نفر از گوشه و كنار زمين به گرد او جمع مىشوند . آيهء زير اشاره به همين مطلب دارد : اينما تكونوا يأت بكم اللّه جميعا ان اللّه على كل شىء قدير » و وقتى اين تعداد از مخلصان گرد او آيند خداوند او را ظاهر مىكند و هنگامى كه ده هزار نفر مرد آماده كرد با اجازه خدا بيرون مىآيد و آن قدر دشمنان خدا را مىكشد كه خدا از او راضى مىشود .\r\nو مردى به ايشان گفت : اى فرزند رسول خدا ( ص ) مرا پندى ده . فرمود : آيا\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nمىپذيرى ؟ گفت : آرى . حضرت فرمود : شكيبايى پيشه كن و به فقر قانع باش و از شهوتها ، بگريز و با هواى نفس مخالفت كن و بدان كه هرگز از چشم خدا دور نيستى بنابراين متوجه باش كه چه مىكنى . و فرمود : هر كس گوش جان به گوينده‌اى بسپارد او را پرستيده است حال اگر گوينده از خدا بگويد خداى را پرستيده و اگر گوينده از زبان ابليس سخن گويد ابليس را پرستيده است .\r\nو فرمود : تأخير در توبه ، فريب‌خوردگى است و تعلل بسيار ، سرگردانى در پى دارد و بهانه آوردن در برابر خدا ، هلاكت در پى دارد و پافشارى بر گناه تحقق مكر خداوندى در مورد خويش است و تنها زيانكارانند كه مكر خداوندى را در مورد خويش محقق مىبينند . و فرمود : مؤمن به سه خصلت نياز دارد : توفيق الهى ، پندپذيرى از خويش و پذيرش از كسى كه پندش مىدهد و هر كس براى تحقق هواى نفس خويش راه راست از تو پوشيده دارد ، دشمنت داشته است و نيازها با اميد برآورده مىشوند و با قضاى الهى ، فرود مىآيند و تندرستى بهترين بخشش الهى است .\r\nو فرمود : با كسى دشمنى مورز تا اينكه آنچه را ميان او و خداوند متعال است دانسته باشى ؛ اگر نيكوكار باشد كه خداوند وى را به تو واگذار نمىكند و اگر كار زشتى كرده باشد همان آگاهى تو از وى او را بسنده است و ديگر دشمنىاش مورز . و چنين مباش كه در آشكار دوست خدا باشى و در نهان دشمنش باشى .\r\nو فرمود : به اندازهء ترس ، بايد محافظه‌كارى داشت و گذر زمان اسرار نهانى را بر تو مىگشايد . و كسى كه هم پيمان خدا شد خداوند او را از نظر دور نمىدارد و كسى كه خدا را بخواهد ، دامنش آلوده نمىشود . زنهار از دوستى و همنشينى با آدمهاى بد دورى كن كه چنين كسانى همچون شمشير آخته هستند ظاهرى آراسته و باطنى زشت دارند . خيانت كسى همان بس كه امين خائنان باشد . عزت مؤمن بىنيازى او از مردم است و شهوتران از لغزش در امان نمىماند .\r\nو فرمود : ستمكار و يارىرسان او و راضى به اين كارش همه با هم شريكند و هنگام عدالت بر ستمكار از هنگام ستم بر مظلوم ، سخت‌تر است . و علما به دليل بسيارى نادانان ، غريب هستند .\r\nو فرمود : نعمت خداوند بر بنده هنگامى فراوان مىشود كه كمك بسيار بر مردم كند و هر كس بار چنين كمكى را به دوش نكشد نعمت خداى را از دست مىدهد .\r\nو فرمود : نيكوكاران بيش از نيازمندان ، به انجام كار نيك نيازمندترند زيرا پاداش و\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nافتخار و ياد آن را براى خود دارند و هر چه كسى كار نيك انجام دهد براى خود انجام داده و نبايد منتظر سپاس كارى باشد كه براى خود كرده است .\r\nاز ايشان دربارهء مقصود از اين حديث كه در آن آمده خداوند آتش دوزخ را بر خاندان فاطمه حرام كرده است ، سؤال شد فرمود : اين ويژهء حسن و حسين است .\r\nو فرمود : كمال جوانمردى هر كس در ترك آن چيزهايى است كه بدان آراسته نمىشود و كمال شرم او در آن است كه كسى را به آنچه خوش ندارد ، وادار نكند و كمال خردمنديش در حسن معاشرت اوست و كمال ادبش در آن است كه آنچه ناگزير بايد براى خود انجام دهد ، رها نكند و كمال شناختش در آگاهىاش به زمان خويش است و كمال پاكدامنىاش چشم‌پوشى و كنترل شكم خويش است و كمال اخلاقش در نرساندن آزار ( به ديگران ) است و كمال سخاوتمندىاش ، نيكى كردن به كسى است كه حقش بر وى واجب است و بيرون كشيدن حق خدا از اموال خويش است و كمال اسلامش ، روى گرداندن از هر آن چيزى است كه به او مربوط نمىشود و دور گرفتن از جدال و رياكارى در دين است و كمال كرمش در اولويت بخشيدن ديگران بر خويش است و كمال شكيبايىاش ، كمى شكايت اوست و كمال عقلش ، انصاف با خويشتن است و كمال بردباريش در ترك خشم به هنگام مخالفت ديدن با خود است و كمال انصافش پذيرش حق در صورت روشن شدن براى اوست و كمال خير خواهىاش ، نهى وى از هر آن چيزى است كه براى خود نمىپسندد و كمال سپاس و شكرش در قدردانى از كسى است كه به او نيكى كرده است و كمال صداقتش ، بسيارى موافقت و كمى مخالفت با توست و كمال سلامتش در هر چه كمتر نگهدارى عيب ديگران و توجه به اصلاح عيبهاى خويش است .\r\nو فرمود : هر بنده‌اى تنها آنگاه حقيقت ايمان خود را كامل مىكند كه دين خود را بر شهوتهاى خويش ، ترجيح دهد و هلاك نمىشود مگر آنكه هواى نفس و شهوتش را بر دينش ، ترجيح دهد . و فرمود : مرگ انسان بر اثر گناه بيش از مرگ وى بر اثر اجل است و زندگيش با نيكى بيش از زندگى عمر اوست .\r\nاين سخنان حضرت ( ع ) ، تمامى جنبه‌هايى كه انسان را با اخلاق برازنده و ادب و الا و رفتار درست و هر آنچه كه انسان را ارج مىبخشد و خوشبختى و سعادت در دنيا و آخرتش به دنبال مىآورد ، پيوند مىدهد ، در بر مىگيرد .\r\nبراى چنين خيرها و چنان ارزشها و اصولى بوده كه ائمه اهل بيت تمام زندگى\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nو وجود خود را وقف كردند و همه گونه اذيت و آزار و تعقيب و شكنجه را از حكام و نابكاران وقت ، تحمل كردند و اگر چه از جسم ، دار فانى را وداع گفتند ولى روحشان ، زندگى و اصول و آموزه‌هايى كه به نسلهاى بعد در هر جا و هر زمان ، فضيلت و خير و نيكى و جوانمردى و . . . الهام مىبخشد ، جاودان مانده است .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nوفات امام جواد ( ع )\r\nمؤلفين در احوال آن حضرت يادآور شده‌اند كه ايشان در ماه رمضان سال صد و نود و پنج به دنيا آمدند و وفات ايشان در اواخر ذى حجهء سال دويست و بيست و در روايت ديگرى از شيخ مفيد ، سال دويست و بيست و پنج بوده و مدت امامتشان بين هيجده و بيست و سه سال كه بيشتر آن در زمان مأمون عباسى گذشت ، بوده است . پيش از اين يادآور شديم كه آنچنان كه از نوشتهء مسعودى در اثبات الوصية برمىآيد اقامت ايشان در بغداد و مدينه بود و اندكى پيش از وفات مأمون ، به اتفاق همسر خود ، ام الفضل ، از بغداد بيرون شدند و پس از وفات مأمون با همسر خود به عراق بازگشتند و پسر خود ابو الحسن را پس از آنكه امامت ايشان بعد از خويش را تصريح كرده و اصحاب نزديك خود را از آن آگاه كردند در مدينه جاى گذاشتند . مسعودى در ادامه مىگويد :\r\nمعتصم يعنى محمد بن هارون الرشيد پس از برادرش مأمون در شعبان سال 218 هجرى به خلافت رسيد .\r\nوقتى امام به درخواست معتصم به بغداد بازگشت ، معتصم و جعفر بن مأمون و يارانشان در صدد توطئه عليه جان ايشان بودند برخى روايات تصريح دارند كه آنها توانستند همسرش را در اين توطئه تحريك كرده و وى را بر آن دارند تا سم در انگور گذارد كه بر اثر همين سم وفات يافتند ولى شيخ مفيد در يكى از رواياتش مىگويد كه آن حضرت تا اواخر محرم سال 220 در مدينه ماند و در ذىقعدهء همان سال وفات يافت و در روايت ديگرى مىگويد وفات آن حضرت در ذىقعدهء سال 225 هجرى بود .\r\nو در اعيان الشيعة به نقل از مرتضى در « عيون المعجزات » آمده كه معتصم از\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nآن جهت كه همسرش ام الفضل ، منحرف بود و نسبت به همسر سوگلىاش يعنى مادر امام هادى ( ع ) رشك مىبرد او را تحريك به قتل آن حضرت كرد و بعد از آنكه سم را در انگور گذارد از اين كار خود پشيمان گرديد صاحب روضة الواعظين و ابن بابويه نيز اين مطلب را تأييد مىكنند و شيخ مفيد نيز در ارشاد خود به طور قطع ، سخن نمىگويد بعيد هم نيست كه معتصم كه كينهء ايشان را به دل داشته همسرش را به اين منظور به خدمت گرفته باشد بويژه كه او منحرف بوده و كينه‌اش را بدل داشت زيرا همسر ديگرش مادر امام هادى را بر او ترجيح مىداد و در اين رابطه همچنانكه در كشف الغمة آمده است شكايت امام را در زمان حيات پدر ، نزد او برد و ادعا كرد كه آن حضرت با وجود وى ، معشوقه اختيار كرده است كه مأمون نيز با شدت و خشونت پاسخش مىدهد و به او دستور مىدهد كه سر از طاعت شوهر خود برنگيرد .\r\nدر هر حال آنچه ترديدى در آن نيست اينكه امام جواد در عنفوان جوانى و در حالى كه ناگزير به اقامت در بغداد شده بود ، وفات يافت و در قبرستان قريش در كنار جدش امام موسى بن جعفر كه تا امروز زيارتگاه دوستداران آنهاست و گناهكاران به اميد شفاعتشان زيارت مىكنند و نيازمندان به ايشان توسل مىجويند و ابيات زير زبان حال آنهاست به خاك سپرده شد :\r\n- من در روز قيامت به تو پناه مىجويم و راه نجات خود را از تو مىخواهم .\r\n- فردا كسى جز شما شفيع من نيست و در دوستى و عشق به شما ، سابقهء ديرينه دارم .\r\n\r\n","description":"","footnote":"","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\n\r\nامام دهم ابو الحسن على الهادى ( ع )\r\n\r\n","description":"","footnote":"","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\nگفته شده كه آن حضرت ( امام هادى ( ع ) ) در ذى حجهء سال 212 ، يا رجب سال 214 ، به دنيا آمده است تاريخهاى ديگرى نيز براى تولد آن حضرت ذكر كرده‌اند ؛ ايشان در روستايى در اطراف مدينه به نام « صرب » به فاصله سه مايل كه بنا به آنچه در مناقب ابن شهر آشوب آمده جدش امام موسى بن جعفر ( ع ) آن را بنيان گذارد از مادرى مغربى به نام سمانه ، به دنيا آمدند . به هنگام فوت پدر ايشان شش يا هشت سال و يا بيشتر سن داشتند و پس از پدر بيش از سى سال زندگى كردند كه شامل بخش اعظم خلافت مأمون و هارون بن محمد بن هارون ملقب به واثق كه مدت پنج سال و 9 ماه خلافت كرد ، و المنتصر محمد بن جعفر كه طبق روايت مسعودى شش ماه حكومت كرد ، و احمد بن محمد بن معتصم كه به مدت سه سال و هشت ماه خلافت كرد و پس از آن از خلافت كناره گرفت و آن را تسليم زبير بن جعفر ملقب به المعتز كرد و او نيز پس از حدود چهار سال و چند ماه خلافت ، خود از اين مقام كناره گرفت ، بود و آنچنان كه در روايت مسعودى در مروج الذهب در سخن از حوادث سال 254 آمده و يعقوبى نيز در تاريخ خود آن را تأييد كرده ، وفات آن حضرت هم در زمان او ( المعتز باللّه ) بوده است .\r\nيعقوبى در رابطه با اين جريان ، مىافزايد كه معتز برادرش ابا احمد بن متوكل را فرستاد تا در خيابان معروف به خيابان ابو احمد ، بر جنازهء آن حضرت نماز بگزارد وقتى مردم جمع شدند صداى گريه و ناله آنها ، بالا گرفت و آنگاه نعش را به خانه‌اش بازگرداند و در همان جايى كه هم اينك آرامگاه ايشان است ، به خاك سپرد .\r\nدر مورد امامت ايشان ، پدر آن حضرت پيش از وفات همچنانكه هر امامى نسبت\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nبه جانشين خود مىكند ، در اين مورد تصريح كرد و به علاوه متون كلى از طريق پيامبر در مورد امامت دوازده امام به نام ، از امامت ايشان حكايت دارد .\r\nدر كافى با سند به اسماعيل بن مهران آمده كه گفته است : وقتى كه امام جواد در نخستين خروج خود از مدينه به سوى بغداد مىرفت به ايشان گفتم : فدايت گردم من بر تو بيم دارم پس از تو به چه كسى مراجعه كنيم ؟ صورتش را به من گرداند و خنده كنان فرمود : آنگونه كه گمان برده‌اى من در اين سال نمىميرم . و هنگامى كه براى بار دوم عازم بغداد بود به حضورش رسيدم و گفتم : فدايت گردم تو اينك بيرون مىروى به ما بگو كه پس از تو به كه مراجعه كنيم . حضرت آنچنان گريه كرد كه محاسنش تر شد و سپس رو به من نموده فرمود : در اين سفر ، بيمناك هستم پس از من فرزندم على ، جانشين است .\r\nهمچنين از حسين بن محمد به نقل از خيرانى به نقل از پدرش كه از ملازمان امام هادى و خدمتكاران ايشان بود روايتى نقل شده كه از سوى امام جواد در مورد امامت فرزند خود ، هادى ، تصريح شده است و آن را پدر خيرانى و ابو جعفر اشعرى احمد بن محمد بن عيسى روايت كرده‌اند و در اين روايت آمده كه خيرانى مىگويد :\r\nوقتى امام جواد وفات يافت پدرم از منزلش بيرون نرفت تا اينكه حدود چهار صد نفر را ( نسبت به درخواست بيرون آمدن ) جواب رد داد بزرگان قبيله براى گفتگو دربارهء اين موضوع نزد محمد بن الفرج گرد آمدند محمد بن الفرج براى پدرم نوشت كه آنها نزد او جمع آمده‌اند و اگر بيم برملا شدن نبود خود به اتفاق آنها نزدش مىآمد و از وى خواست كه نزد آنها بيايد پدرم سوار بر مركب خود شد و نزد آنها رفت . به پدرم گفتند : در اين باره چه مىگويى ؟ پدرم به حاضران گفت : رقعه‌ها را بياوريد . آن حضرت متن وصيت را بر ده رقعه نوشته و آنها را به رؤساى قبايل داده بود . رقعه‌ها را حاضر آوردند به ايشان گفت : اين همان چيزى است كه از من مىخواستيد ، يكى از حاضران به او گفت : ما دوست داشتيم كه در اين مورد شاهد ديگرى نيز داشتى . به ايشان گفت : خداوند عز و جل او را نيز در ميان شما آورده است اين ابو جعفر اشعرى است كه به شنيدن اين نامه گواهى مىدهد و از او خواست نسبت به آنچه مىداند گواهى دهد . ابو جعفر اشعرى منكر آنچه شنيده بود شد پدرم او را به مباهله فرا خواند وقتى اين كار صورت گرفت گفت :\r\nمن آن را از امام جواد شنيدم و اين كرامتى از ايشان است و خوش داشتم كه مردى از عرب و مردى از عجم بر آن گواهى دهند ابو جعفر اشعرى عرب و خيرانى فارس بود .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nراوى در ادامه مىگويد : طولى نكشيد كه همگى حاضران به حق اذعان كردند و امامت امام هادى ( ع ) را پذيرفتند .\r\nمفيد پس از وارد كردن اين روايت و روايات ديگر مىگويد اخبار در اين باب بسيار است كه اگر بخواهيم همهء آنها را ثبت كنيم به درازا مىكشد ، اتفاقا نظر سران قبايل نسبت به امامت هادى ( ع ) و نبود كسى كه مدعى آن شود و باعث سوء تفاهمى در اين امر گردد خود ما را از آوردن اخبار و متنهاى ديگر ، بىنياز مىسازد .\r\nامام هادى ( ع ) در حالى عهده‌دار امامت گرديد كه كودكى نه‌ساله يا بنا به بيشترين حدسها ، در آغاز جوانى خود بود و اين در حالى بود كه حكام عباسيها پس از دورانى كه امنيت و آسايش براى علويها تأمين شده بود تازه دشمنى خود را با اهل بيت و آزار و شكنجهء علويها را از سر گرفته بودند . آن حضرت تا بيش از بيست سالگى از عمر خود در مدينه ماند تا تحت كنترل حكام عباسى ، به نقش امامت خود بپردازد و همچون چشمهء جوشان و گوارايى براى سردمداران دانش از همه جاى كشور و مناطقى كه آوازهء آن حضرت پيچيده بود و خودى و بيگانه دربارهء مسائل دينى و هر مشكلى كه داشتند به ايشان مراجعه مىكردند ، باشد .\r\nاين صحنه‌ها ، خشم حكام را عليه ايشان برانگيخت و آنها را به ستوه آورد لذا او را به پايتخت خود فرا خواندند و اقامت اجبارى را براى بيش از بيست سال بر ايشان تحميل كردند تا ميان او و شيعيان پدرانش كه امامت او را پذيرفته و از لحاظ تعداد در آن تاريخ بيش از هر زمان ديگرى بيشتر بودند ، فاصله ايجاد كنند .\r\nاينها همه علاوه بر كينه شخصى و دشمنى آشكارى بود كه متوكل عباسى بيش از هر خليفه عباسى پيش از خود نسبت به ايشان مىورزيد بود . كينه و تعصب او نسبت به على و خاندان او ( ع ) آنچنان كه در تاريخهاى ابن اثير و طبرى در سخن از حوادث سال 236 و آنچه متوكل در اين سال انجام داده آمده چنان بود كه مىگويند :\r\nدر آن سال او قبر امام حسين ( ع ) را خراب و آن را با خاك يكسان كرد آنگاه دستور داد زمين را شخم زنند و بكارند تا آثارى از آن بجاى نماند و تعداد بسيارى از زايران قبر حضرت را از دم تيغ گذراند و سرانجام مالياتهاى سنگين و انواع مجازاتها را بر ايشان مقرر كرد تا از زيارت او دست بكشند و به همين حوادث است كه ابن السكيت يا بسامى در ابيات نسبت داده شده به آنها اشاره دارند :\r\n- به خدا سوگند كه اگر بنى اميه فرزند دختر پيامبر خود را مظلوم كشتند ،\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n- و پس از آن خاندان پدريش نيز مانند آن بر سرش آوردند و بميرم كه قبرش را ويران كردند .\r\n- تأسف خوردند كه در كشتن او شركت نداشتند لذا استخوانهاى او را ( در قبر ) دنبال كردند .\r\nآنچه كه مقام و موقعيت والاى امام هادى ( ع ) را نزد مسلمانان و پيوند ايشان با او را تأكيد مىكند روايتى است كه در تذكرة الخواص ابن جوزى كه به توصيف نگرانى و ترس مردم به هنگام شنيدن خبر فراخوان متوكل عباسى از ايشان براى حضور يافتن به پايتختش در عراق ، مىپردازد .\r\nاو مىگويد وقتى خبر موقعيت امام هادى در مدينه و تمايل مردم به او به سمع متوكل رسيد از او ترسيد و يحيى بن هرثمه را خواست و گفت : به مدينه برو و از احوال او با خبرم كن و وى را به حضور ما فرست . يحيى مىگويد : من نيز به مدينه رفتم ، وقتى وارد شهر شدم مردم از هر سوى به ناله و زارى پرداختند آنها بر اثر ترس از جان امام على الهادى آنچنان شيون و زارى مىكردند كه سابقه نداشت زيرا او به ايشان نيكيها كرده و همواره در مسجد بود و به دنيا و مظاهر آن كارى نداشت . يحيى بن هرثمه در ادامه مىگويد : من به آرام كردن مردم پرداختم و سوگندشان ياد كردم كه دستورى در مورد آزار رساندن به ايشان ندارم و هيچ خطرى متوجه ايشان نيست تا اينكه بالاخره آرام گرفتند و شيون و زاريشان پايان گرفت . پژوهشگر مىتواند علاوه بر اين روايت ، شواهد بسيارى در اين جهت بيابد كه امام هادى از موقعيت والايى در ميان همهء محافل اسلامى برخوردار بود و همين باعث شده بود تا حكام زمانه به سختى كنترلش كنند و اقامت اجبارى در پايتخت خود را همچنانكه گفتيم ، بر ايشان تحميل نمايند . با اين همه ، شهرت و آوازهء آن حضرت رو به گسترش داشت آنها نمىتوانستند ميان او و مردم فاصله و جدايى ايجاد كنند لذا سعى كردند از طريق برادرش موسى ، دشواريهايى برايش فراهم آورند و او را تشويق كنند تا در مجالس عيش و عشرت حضور يابد بدان اميد كه باعث لطمه خوردن به موقعيت امام ( ع ) گردد .\r\nدر اين رابطه در روايت مفيد در ارشاد به نقل از حسين بن حسن حسنى آمده كه گفته است : ابو الطيب يعقوب بن ياسر حديثم گفته كه متوكل به اطرافيان و نزديكانش مىگفت : شما را چه مىشود كار فرزند رضا ( امام هادى ( ع ) ) مرا خسته كرده است بسيار تلاش كردم تا با من بنوشد و هم مجلسم گردد ولى خوددارى كرد . و هر چه\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nتلاش كرده‌ام فرصتى براى اين كار بيابم ناكام مانده‌ام . يكى از حضار به او گفت : اگر در مورد او آنچه كه مىخواهى ، بدان نمىرسى اين برادرش موسى است كه خوش‌گذران و ميگسار و ( اهل حال ) است مىخورد و مىنوشد و عشق بازى و هرزگى مىكند ، او را حاضر كن و خبرش را همه جا پخش كن . خبر فرزند رضا ( برادر امام هادى ( ع ) ) همه جا شايع مىشود و مردم بين او و برادرش تمييز قائل نمىشوند و هر كس هم كه او را شناخت چه بسا برادرش را نيز به همين كارها ، متهم كند .\r\nمتوكل گفت : بنويسند تا او را حاضر آورند و بزرگش دارند ، متوكل تصميم گرفت كه به اتفاق بنى هاشم و فرماندهان و ساير مردم با او ملاقات كند و اگر چنان كه مىگفتند بود تيولى به او بدهد . برايش محلى ساخت و ميگساران و زنان آوازخوان را بدانجا گسيل كرد و صله‌ها و بخششهاى بسيار به او داد و خانه‌اى در نهان برايش اختصاص داد كه براى ديدار او مناسب باشد . وقتى موسى فرزند امام جواد ( ع ) قصد متوكل كرد برادرش امام هادى ( ع ) در « قنطرهء وصيف » ( پل وصيف ) او را ديد سلام كرد و به او فرمود : اين مرد ترا براى اين احضار كرده كه آبرويت را ببرد و تو مطلقا نبايد اقرار كنى كه مى خورده‌اى . برادر من از خداوند بترس كه مرتكب گناهى نشوى .\r\nموسى به ايشان گفت : بر فرض كه براى چنين امرى مرا خواسته است چه‌كار بايد بكنم .\r\nامام هادى همان سخنى را كه در آغاز به او گفته بود تكرار كرد ولى موسى ، درخواست امام را برآورده نكرد و هنگامى كه امام مخالفتش را ديد فرمود : مجلسى كه تو مىخواهى با متوكل در آن يك جا جمع شوى هرگز تشكيل نخواهد شد . راوى ادعا مىكند كه موسى مدت سه سال هر روز صبح به كاخ متوكل مىرفت ولى گاهى به او گفته مىشد كه او در فلان كار است و گاه گفته مىشود كه او مست كرده و گاهى ديگر فلان دارو را خورده و به همين ترتيب تا اينكه متوكل كشته شد و حتى براى يك روز هم با او هم پياله نشد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\nنقش امام هادى ( ع ) در تشريع\r\nامام هادى ( ع ) همچون پدران خود ، از سياست و سياستكاران روى گرداند و از طريق دفاع از اصول اسلام و نشر فروع آن ، به خدمت اسلام همت گماشت و در اين رابطه با شكاكان و ملحدان مناظره مىكرد و با شيوه‌اى آرام و توأم با منطق و حجت به پرسشهاى آنان پاسخ مىداد . هر يك از آن شكاكان پس از پايان مناظره با ايشان قانع شده و نظرياتشان را مىپذيرفت و مىگفت : خداوند مىداند كه رسالتش را در كجا قرار دهد . و در رابطه با احكام شرع ، علما و راويان از طريق مكاتبه آنچه را كه بر ايشان مشتبه بود ، در ميان مىگذاشتند شايد علت اين امر ( مكاتبه ) اين بود كه محدثين شيعه‌اى كه به فراگيرى و پژوهش در فقه ائمه و روايات ايشان مىپرداختند در سرتاسر بلاد پراكنده بودند و شهر قم از نقطه نظر حضور اين دسته راويان و ياران مؤلف امام صادق و امام باقر ( ع ) ، سهم بيشترى داشته است . علاوه بر اينها ، هيئت حاكمه همواره همهء حركتها و فعاليتهاى ائمه را زير كنترل داشتند و حتى اقامت اجبارى در پايتختهاى خود را بر ايشان تحميل كردند تا رفت و آمدهاى ايشان و گرد آمدن مردم به دور ايشان و حتى تماس با ايشان را در كنترل داشته و محدود نمايند . براى همين بوده كه راويان و علما با امام جواد ، امام هادى و امام حسن عسكرى ( ع ) از طريق مكاتبه و نامه‌نگارى تماس داشتند و از هر يك از ايشان دهها روايت از اين طريق در بابها و موضوعهاى مختلف فقهى روايت شده كه طى صحبت از زندگى امام جواد ( ع ) مثالهايى از مكاتبه‌هايى كه با آن حضرت انجام مىشد ، مطرح ساختيم و در اين بخش نمونه نامه‌هايى را كه به امام هادى ( ع ) نوشته شده و راويانى كه معاصر وى بوده\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nبرايش نوشته‌اند ، مطرح مىكنيم . از جمله روايتى است كه كلينى در جلد چهارم كافى به نقل از محمد بن يحيى با اسناد به ايوب بن نوح نقل كرده و در آن آمده است كه مىگويد : به ابو الحسن سوم ( ع ) نوشتم كه گروهى از من دربارهء « فطريه » مىپرسند و از من مىخواهند كه ارزش آن را براى شما ارسال دارم اين مروه دو سال گذشته نيز كسى را فرستاد و از من خواست تا دربارهء آن از شما بپرسم ولى من فراموش كردم سال گذشته براى هر نفر از خانوادهء خود مبلغ يك درهم به اعتبار هر نه رطل به يك درهم ، به عنوان فطريه براى شما ارسال داشتم حال قربانتان گردم بفرماييد نظر شما چيست ؟ حضرت در پاسخ نوشت : دربارهء فطريه سؤالها بسيار شده است و من از هر آن چيزى كه باعث فاش شدن گردد ، اكراه دارم ديگر در اين باره چيزى نپرسيد از هر كه داد بگير و دربارهء هر كس كه نمىدهد ، چيزى نگو « 1 » .\r\nو نيز در جلد چهارم از او با اسناد به محمد بن رجا ارجانى روايت كرده كه گفته است : براى « طيب » « 2 » نوشتم كه من در مسجد الحرام بودم كه دينارى ديدم وقتى خواستم آن را بردارم دينار ديگرى يافتم و پس از آن به كندوكاو بيشتر كه پرداختم سومين دينار را يافتم آنها را برداشتم و به دنبال صاحبشان گشتم كه پيدا نشد حال نظر شما درباره آنها چيست ؟ حضرت نوشت : آنچه دربارهء دينارها ، يادآور شده بودى دانستم اگر نيازمندى يك سوم آنها را صدقه بده و اگر بىنياز هستى همه آنها را صدقه بده .\r\nو در جلد چهارم از كافى با اسناد به محمد بن ارومة به نقل از كسى كه به تعبير راوى ابو الحسن ثالث ( ع ) حديثش گفته روايت شده كه ايشان در زيارت قبر امير المؤمنين ( ع ) مىگفتند : السلام عليك يا ولى اللّه انت اول مظلوم و اول من غصب حقه و اشهد انك لقيت اللّه و انت شهيد ، عذب اللّه قاتلك بانواع العذاب جئتك عارفا بحقك مستبصرا بشأنك فاشفع لى الى ربك فان لك عند اللّه مقاما محمودا معلوما و جاها و شفاعة و قد قال اللّه تعالى : « لا يشفعون الا لمن ارتضى » .\r\nهمچنانكه متن زيارت قبر امام حسين ( ع ) نيز با تفاوت اندكى با آنچه كه در\r\n\r\n\r\n","description":"","footnote":"\r\n( 1 ) اين روايت حكايت از آن دارد كه امام ، از ترس حكام وقتى كه در همهء احوال مراقبش بودند ، از بسيارى سؤال ، حذر مىكرد .\r\n( 2 ) منظور از « طيب » امام هادى است كه خود ( ارجانى ) از اصحاب آن امام بوده است .\r\n","page_name":" 477 ","page_number":477},
  {"content":"\r\n\r\nزيارت امير المؤمنين وارد شده ، از ايشان نقل شده است .\r\nدر جلد پنجم با اسناد به على بن محمد قاسانى از ايشان روايت كرده مىگويد :\r\nبه سال دويست و سى و يك كه مدينه بودم براى ابو الحسن سوم ( ع ) نوشتم : فدايت گردم مردى به كسى دستور داد كه كالايى يا چيز ديگرى برايش خريدارى كند او نيز خريدارى كرد ولى از او دزديدند يا اينكه راهزنان غارتش كردند حال سؤالم اينست كه اموال دزدى شده از اموال دستور دهنده بوده يا از اموال دستور گيرنده ؟ حضرت سلام اللّه عليه نوشتند : از اموال دستور دهنده .\r\nو در جلد ششم با اسناد به حمدان بن اسحاق روايت شده كه گفته است : فرزندى داشتم كه ادرارش بند مىآمد به من گفتند : درمانش اينست كه موضع بند آمدن را بشكافى . با انجام اين كار بچه مرد . به من گفتند خون فرزندت به پاى تست . در اين باره با امام هادى ( ع ) مكاتبه كردم حضرت نوشت : گناهى در اين باره متوجه تو نيست تو مىخواستى درمانش كنى ولى اجل كودك رسيده بود .\r\nو در بخش « تجمل » جلد ياد شده با اسناد به ابو هاشم جعفرى روايت شده كه گفت : به حضور امام هادى ( ع ) رسيدم ، كودكى از فرزندانش ، گلى به ايشان داد حضرت آن را گرفت و بوسيد و بر چشمان خود گذارد و سپس آن را به من داد و فرمود : اى ابو هاشم هر كس گلى يا شاخه گياه خوشبويى بگيرد و آن را ببوسد و بر روى دو چشمش بگذارد و آنگاه بر محمد و آل محمد درود بفرستد خداوند به تعداد پشته‌اى ريگ برايش حسنه منظور مىكند و به همين تعداد از گناهانش ، در مىگذرد .\r\nو در بخش « الحدود » جلد هفتم با اسناد به جعفر بن رزق اللّه روايت شده كه مىگويد : مردى نصرانى ( مسيحى ) را پيش متوكل آوردند كه با زن مسلمان ، همبستر شده بود وقتى متوكل مىخواست حد شرعى را بر او جارى سازد اسلام آورد . يحيى بن - اكثم گفت : شرك و عمل او ايمانش را بر باد داده است و يكى از ايشان گفت كه بايد سه بار حد بر او جارى شود در حكم او ، نظريات مختلفى داده شده متوكل دستور داد با امام هادى ( ع ) مكاتبه شود و نظر ايشان را در اين باره جويا شوند . امام پس از خواندن نامه چنين پاسخ داد : آن قدر بايد ضربه بخورد تا بميرد . يحيى بن اكثم و ديگر فقهاى ( دربار ) نپذيرفتند و گفتند : اى امير المؤمنين قرآن چنين چيزى نگفته و در سنت رسول خدا ( ص ) نيز نيامده است . متوكل براى حضرت نوشت كه فقهاى مسلمان نظر شما را نپذيرفتند و مىگويند در قرآن و سنت چنين چيزى نيامده است حال روشن كنيد كه\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nبر چه اساسى اين نظر را ابراز داشتيد . حضرت نوشت : بسم اللّه الرحمن الرحيم فلما احسوا بأسنا قالوا آمنا باللّه وحده و كفرنا بما كنا مشركين فلم يك ينفعهم ايمانهم لما رأوا بأسنا سنة اللّه التى قد خلت فى عباده و خسر هنالك الكافرون » متوكل نيز دستور داد آن قدر او را ضربه زنند تا بميرد .\r\nو در كتاب الايمان و النذور جلد ياد شده به نقل از على بن ابراهيم به نقل از پدرش به نقل از گروهى روايت شده كه متوكل وقتى دچار ناراحتى استخوان شده بود نذر كرده بود كه پول بسيارى را به صدقه دهد ولى ميزان آن را معين نكرده بود . فقها در تعيين مبلغ آن دچار اختلاف نظر شديدى شدند و نتوانستند به نتيجه‌اى برسند يكى از نديمان متوكل ، به او توصيه كردند كه مطلب را با امام هادى ( ع ) در ميان بگذارد .\r\nو متوكل در پاسخش ضمن استقبال از اين پيشنهاد ، به او وعده داد كه اگر آن حضرت به نتيجه‌اى برسد فلان و به همان چيز را به او مىگيرم . و در غير اين صورت دويست تازيانه بخورد . و به دنبال آن جعفر بن محمود را نزد حضرت روانه كرد تا حد مبلغ بسيار را از ايشان جويا شود . و حضرت نيز در پاسخ فرمود كه مراد از بسيار ، هشتاد است . جعفر بن محمود به ايشان گفت : سرورم متوكل علت چنين پاسخى را از من سؤال مىكند . حضرت ( ع ) فرمود : خداوند عز و جل در قرآن مىفرمايد : لقد نصركم اللّه فى مواطن كثيرة » و ما اين موارد را كه برشمرديم هشتاد عدد بود « 1 » .\r\nو ديگر رواياتى كه در كتب حديث در موضوعهاى مختلف فقهى ، از ايشان روايت شده است . الامين در اعيان الشيعة مدعى است كه خيبرى يا حميرى از مكاتبه‌هاى رجال با امام هادى و فرزندش امام حسن عسكرى ، كتابى تصنيف كرده است .\r\nعلاوه بر آنچه يادآور شديم آنچنان كه در « فهرست اسماء المؤلفين » طوسى آمده اسحاق بن عبد اللّه اشعرى كه از خاصان فرزند آن حضرت امام حسن عسكرى ( ع ) بوده كتاب علل الصلاة و مسائل الرجال را از امام هادى ( ع ) روايت كرده است و ايوب بن - نوح كه وكيل آن حضرت بود و بنا به تصريحى كه در الفهرست شده ، دارندهء كتاب و رواياتى نقل شده از امام هادى ( ع ) است و على بن بلال بغدادى كه بنا به آنچه در اتقان المقال شيخ محمد طه نجف آمده كتاب دربارهء آن حضرت دارد و على بن ريان بن -\r\n\r\n\r\n","description":"","footnote":"\r\n( 1 ) در اين باره به حسب زمان ، مكان و مناسبتها اختلافهاى بسيارى مطرح هست لذا مطرح بودن چنين شمارهء مشخصى در اين روايت ، جاى ترديد نسبت به روايت باقى مىگذارد .\r\n","page_name":" 479 ","page_number":479},
  {"content":"\r\n\r\nصلت اشعرى قمى كه دربارهء آن امام كتابى دارد . عمران بن موسى نيز از ايشان روايت كرد و كتاب منثور الاحاديث از آن اوست و به تعبير شيخ محمد طه در اتقان المقال ، على بن ابراهيم نيز از آن حضرت روايت كرده است .\r\nو على بن مهزيار اهوازى كه از خاصان آن حضرت و پدر ايشان امام جواد ( ع ) بود وكالت هر دو امام را به عهده داشت و از ايشان روايت نقل كرد و به تعبير مؤلفين در احوال راويان و رجال ، در رواياتى كه مىكرد ثقه بود و كمترين ترديدى در صدق گفتارش ، نبود .\r\nو احمد بن محمد بن عيسى اشعرى نيز از جمله راويان احاديث ايشان است كه امام رضا ، امام جواد و امام هادى ( ع ) را درك كرد و در موضوعهاى مختلف از اين سه امام ، روايت كرده است و ديگر كسانى از محدثين ثقه و فضلاى آنها و مدافعان آثار اهل بيت ( ع ) كه معاصر آن حضرت بوده و از ايشان روايت كرده‌اند .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n\r\nموضع امام هادى ( ع ) در رابطه با افراط و افراطيون « 1 »\r\nتمامى ائمه ( ع ) و شيعيان آنها برخورد روشن و در عين حال قاطع با افراط و افراطيها داشته و از ايشان بيزارى داشته و كفر و الحاد آنان را اعلام كرده‌اند و با صراحت تمام هر گونه پيوندى را با آنها و با كسانى كه از خطر مكتبى كه ائمه ( ع ) با تمام وسايل و قدرت از آن دفاع كردند و در راه آن همه چيز خود را از دست دادند منحرف بوده‌اند ، با قاطعيت ، نفى كرده‌اند مقاومت و ايستادگى ائمه و علماى شيعه در برابر افراطيها گونه‌هاى مختلفى به خود گرفت و همهء اين گونه‌ها ، بر آن بود تا تبليغ و دعوت اين افراطيها را خنثى ساخته و با تمام وسايل ، آنان را سركوب سازد .\r\nاز جمله ، تأكيد بر اين صورت مىگرفت كه افراطىگرى ، آشكارا با اسلام در تناقض است و پوشش اسلامى سردمداران آنها و درآمدن آنان در شمار دوستداران اهل بيت ، نمىتواند توجيهى براى درستى نظريات آنان باشد . در اين رابطه از امام على ( ع ) نقل شده كه فرمود : كفر ، بر چهار بنياد استوارى يافته است : فسق و افراط ( غلو ) و شك و شبهه .\r\nهمچنانكه از امام صادق ( ع ) نيز آمده كه فرمود : حد اقل چيزى كه مرد را از ايمان خارج مىكند آن است كه در محضر غلوكننده ( افراطى ) بنشيند و به سخنانش گوش دهد و گفته‌هايش را باور دارد ، پدرم به نقل از پدرش و او از جدش حديثم\r\n\r\n\r\n","description":"","footnote":"\r\n( 1 ) برگردان ( غلاة ) ، و منظور كسانى هستند كه دربارهء اهل بيت غلو كرده و براى آنها مقامى بالاتر از انسانيت قائلند . م . ( به نقل از فرهنگ علوم دكتر سجادى )\r\n","page_name":" 481 ","page_number":481},
  {"content":"\r\n\r\nگفته كه رسول خدا ( ص ) فرمود : دو گروه از امت من هستند كه بهره‌اى از اسلام ندارند يكى افراطيها و ديگرى قدريها .\r\nو الكشى در رجال خود از ايشان ( امام صادق ( ع ) ) روايت كرده كه به يكى از اصحابشان فرمودند : به افراطيها بگو كه به درگاه خدا ، توبه كنيد كه شما فاسق و كافر و مشرك هستيد . و به بشار شعيرى فرمود : از من دور شو خداى ترا لعنت كند و وقتى رفت امام ( ع ) فرمود : واى بر او مگر نه آنكه آنچه يهوديان گفتند او مىگويد و مگر نه آنكه آنچه مسيحيان گفتند مىگويد و آيا آنچه مجوس ( آتش‌پرستان ) گفتند مىگويد و ادامه داد كه : به خدا سوگند هيچ كس جز اين نابكار ، خداوند را كوچك نكرده است و افزود : او شيطان و فرزند شيطان است و آمده تا شيعيان را بفريبد . ما در سخن از زندگى آن حضرت ( امام صادق ( ع ) ) ، از برخورد و موضع ايشان با افراطيها ، سخن گفتيم .\r\nاز جمله ديگر روشهاى برخورد ائمه با اينان ، اين بود كه همواره پافشارى داشتند كه هيچ گونه رابطه و پيوند ميان ايشان و سران افراطيها وجود ندارد و اعلام مىداشتند كه اين سران ، بر ايشان دروغ مىبستند زيرا افراطيها ، احاديث را خود وضع مىكردند و آنها را در ميان گفته‌هاى امامان وارد مىكردند زيرا جعل حديث و نسبت دادن آن به ائمه ، از يك سو باعث فراهم آمدن ياران و پيروانى براى آنها مىشد و از سوى ديگر كمكشان مىكرد تا در ويران كردن شرع و مشوه ساختن آن ، موفقتر باشند و همين دو ويژگى ، در دعوت و تبليغات افراطيها ، از همه نمايانتر بود براى همين ، ائمه همواره سعى مىكردند اين جنبه‌ها را افشا كرده و نظر خود را دربارهء افراطيها ، پخش كنند و روايات خويش را در ميان محدثين ، بشناسانند .\r\nدر هر حال ، افراطيها كه بر اثر برخورد قاطع و انعطاف‌ناپذير امام صادق ( ع ) فعاليتشان ديگر علنى نبود در زمان امام هادى ( ع ) دوباره پا گرفتند و به نظر مىرسد كه آنان ، محيط را در دورهء نوادهء امام صادق ( امام هادى ( ع ) ) براى از سرگيرى و علتى ساختن فعاليتهاى خود مناسب ديدند و اين دعوت آنها ، در ميان دشمنان اسلام آنهايى كه مىخواستند چهرهء ايشان را مشوش كنند و معناى درست امامت را كه خداوند ويژه اين گروه از برگزيدگان خود از فرزندان على و فاطمه ( ع ) ساخته بود ، خدشه‌دار سازند ، با استقبال روبرو شد .\r\nاز جمله آنها على بن حسكة و قاسم بن يقطين بوده‌اند در روايت محمد بن مسعود\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nبا اسناد به احمد بن محمد بن عيسى آمده كه مىگويد : براى امام هادى ( ع ) دربارهء گروهى نوشتم كه از احاديثى زشت و مشمئزكننده سخن مىگويند و آنها را مىخوانند كه به شما و پدرانتان نسبتشان مىدهند و زمين را به گروهى نسبت مىدهند و يادآور مىشوند كه از دوستداران شما هستند از جملهء آنها على بن حسكة و قاسم بن يقطين هستند و مدعىاند كه آيهء  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  به معنى آن است كه مردى است كه امر و نهى مىكند و همچنين دربارهء زكات نيز سخنانى دارند و بسيارى از فريضه‌ها و سنن در معصيتها را تأويل مىكنند . حال اگر امكان دارد ما را روشن فرماييد و بر دوستداران خود منت گذارده آنان را از اين مقوله‌ها ، نجات بخشيد زيرا آنها مدعيند كه از دوستداران شما هستند . حضرت ( ع ) در پاسخ نوشت : اين چيزها از دين ما نيست از ايشان كناره بگيريد .\r\nو در روايت ديگرى به نقل از محمد بن عيسى آمده كه امام هادى براى من نوشتند : خداوند لعنت كند قاسم يقطينى و ابن حسكه قمى را . و اين شيطان است كه به جلد قاسم مىرود و مزخرفاتى را از روى غرور به وى القا مىكند .\r\nو در روايت سهل بن زياد آدمى آمده كه مىگويد : يكى از اصحاب ما براى امام هادى ( ع ) نوشت : فدايت گردم سرورم على بن حسكة مدعى است كه از دوستان شماست و اينكه شما اول و قديم هستيد و او وكيل و فرستاده شماست كه دستورش داده‌ايد ( مردم را ) به شما فرا خواند و مدعى است كه نماز و زكات و روزه و حج جملگى معرفت تو و معرفت هر آن كس كه در ادعاى وكالت و فرستاده بودنش از سوى شما مانند ابن حسكة باشد و او مؤمنى است با ايمان كامل كه بندگى از طريق نماز و ديگر عبادات از وى ساقط شده است . بسيارى از مردم به او گرويده و اگر صلاح مىدانيد بر دوستداران خويش منت نهاده پاسخى بفرماييد تا آنان را از هلاك ، برهاند مىگويد حضرت چنين نوشت : ابن حسكه كه لعنت خدا بر او باد دروغ مىگويد و من هيچ گونه دوستى نسبت به خود در او نمىبينم او را چه مىشود ، خداوند لعنتش كند به خدا سوگند كه خداوند محمد ( ص ) و پيامبران پيش از او را مبعوث نگرداند مگر با همين آيينهاى اسلامى و نماز و زكات و روزه و حج و ولايت . و محمد جز به خداوند يگانه بىشريك دعوت نكرد و ما اوصياء او نيز از بندگان خدا هستيم و هرگز به خداوند شرك نمىورزيم اگر خداى را اطاعت كرديم مورد رحمت قرار مىگيريم و اگر معصيتش كرديم عذاب در انتظار ماست ما حجتى بر خدا نداريم بلكه حجة خداوندى بر ما و بر\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nتمام خلق خداست من از آنچه درباره‌ام مىگويد بيزارى مىجويم و از اين سخنان ، به خداوند پناه مىبرم از اينان دورى گزينيد كه خدا لعنتشان كرده است و آنان را در تنگنا قرار دهيد و اگر يكى از آنان را ديديد با سنگ بر سرش كوبيد .\r\nاز جمله اينان ، حسن بن محمد معروف به ابن بابا و محمد بن نصير نميرى و فارس بن - حاتم قزوينى است كه امام هادى ( ع ) ايشان را لعنت كرد و ياران خود و مسلمانان را از توطئه‌ها و نيرنگهايشان برحذر داشت و محمد بن نصير آنچنان كه از كتابهاى مربوط به فرقه‌ها و شرح حال رجال برمىآيد در آغاز ، در تماس با امام هادى ( ع ) بود سپس مدعى شد كه وى ، فرستاده از سوى ايشان است و قائل به تناسخ و غلو دربارهء آن حضرت گرديد و خود به عنوان فرستادهء او ، حرامها را حلال و از جمله ( همجنس بازى مردان را جايز دانست و مدعى شد كه خداوند هيچ چيزى را حرام نساخته است و از اين گونه مقوله‌ها ) . امام هادى نيز طى نوشته‌اى به ياران خود ، مسلمانان را از وى برحذر داشتند و درباره‌اش چنين مرقوم داشتند : خداوند آنان را لعنت كند كه به نام ما مردم را چپاول مىكنند و به فتنه و آزار مىپردازند خداوند آنان را بيازارد و به لعنت خود گرفتار سازد كه شيطان آنها را اغوا كرده است . و اين چنين امام از هر مناسبتى براى برحذر داشتن مسلمانان و ياران خود از آنها و توطئه‌هايشان بهره‌بردارى مىفرمود و آنان را لعنت مىكرد و امر به نفرين ايشان و نبرد با آنها درست همانگونه كه امام صادق ( ع ) در رابطه با افراطيها و بدعت‌گذاران عصر خود عمل كرد ، مىفرمود .\r\nاز جمله اين گمراهان ، فارس بن حاتم بود كه به نظر مىرسد از ديگر هم‌پالكيهايش خطرناكتر و در گمراه‌سازى و توطئه‌چينى ، از مهارت بيشترى برخوردار بود كه بنا به آنچه ابو عمرو كشى در رجال خود آورده حضرت دستور قتلش را داد و گروهى از ياران خود را به اين كار تشويق كرد .\r\nدر « رجال » كشى به نقل از سعد بن عبد اللّه بن ابى خلف قمى آمده كه گفته است :\r\nمحمد بن عيسى بن عبيد حديثم گفته كه امام هادى ( ع ) دستور قتل فارس بن حاتم را صادر فرمود و براى كسى كه اين كار را بكند بهشت را وعده داد او ( فارس بن حاتم ) ، مفسده‌جويى بود كه ميان مردم به فتنه‌انگيزى مىپرداخت و آنان را به بدعت فرا مىخواند و به تعبير راوى ، در واقع عليه امام هادى ( ع ) قد علم كرد . حضرت در رابطه با او فرمود : اين فارس بن حاتم كه خدا لعنتش كند از سوى من به فتنه‌انگيزى ميان مردم مىپردازد و آنان را به بدعت فرا مىخواند خون او حلال قاتل اوست چه كسى مرا از\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nدست او مىرهاند و مىكشدش من نزد خدا ضامن بهشت اويم .\r\nو در روايت ديگرى كه « كشى » در رجال خود آورده ، امام ( ع ) فردى به نام جنيد را پيش خود خواند و مقدارى درهم به او داد تا با آنها ، سلاحى خريدارى كند و به او دستور داد پس از خريد سلاح ، آن را نزد وى آورد . راوى در ادامه مىگويد :\r\nجنيد شمشيرى خريده بود ولى حضرت دستور داد آن را بازپس دهد و بجاى آن ساطورى خريد كه پس از آوردن نزد امام ، ايشان راضى شدند جنيد ساطور بدست به سراغ فارس بن حاتم كه بين نماز مغرب و عشا از مسجد خارج شده بود ، گرديد يك ضربه بر سرش فرود آورد كه در دم جان سپرد . « كشى » در رجال خود هاشم بن - ابى هاشم و ابا السمهرى و ابن ابى زرقاء و جعفر بن واقد و ابا الغمر را از آنان برشمرده است و از على بن مهزيار و اسحاق انبارى روايت كرده كه امام هادى ايشان را از دار و دسته ابى الخطاب برشمرده و لعنتشان كرده و فرمان به لعنت كردن آنها و بيزارى - جستن از ايشان داده است و فرمود : رسول خدا ( ص ) فرمود : هر كس در لعنت كردن كسى كه خدا لعنتش كرده تعلل ورزد خداوند او را لعنت مىكند .\r\nاعم از اينكه اين روايات درست باشند يا نه آنچه ترديدى در آن نيست اينكه ائمه عليهم السلام ، با همهء توان خود سعى داشتند از اصحاب و شيعيان خود و هر كس تماسى با ايشان داشت دعوتگران به حق و خيرى سازند كه اسلام را نمايندگى كنند و پيش از حرف با عمل خود آموزه‌هاى آن را تجسم بخشند همچنانكه كوشش داشتند تعاليم اسلام را از شائبهء تشويه و تحريف و افترا دور نگه دارند و به آنها چنين القا كنند كه جملگى بندگان خدايند و نمىتوانند زيانى را از خود دور سازند يا خيرى متوجه آن كنند جز با مشيت الهى و ائمه اطهار در طول زندگى خود ، ستم و جور حكام را تحمل كردند و تمامى گرفتاريها و تغيير و تحولاتى را كه ساير مردم به خود مىبينند آنها نيز مىبينند و كسانى را كه سخنانى ناگفته را به ايشان نسبت داده‌اند و يا نسبت علم غيب و آفريدن و روزىرسانى به آنها مىدهند و ويژگيها و صفات خالق را به آنها نسبت دهند لعنت كرده‌اند ولى با همهء اينها برخى دوستداران و دشمنان چيزهايى كه از آنها نيست به ايشان نسبت داده‌اند و گروهى از مردم نيز به نظر من ( نويسنده ) با سوء نيت راه افراط و غلو در مورد ايشان را پيش گرفته‌اند ولى ائمه اطهار ( ع ) در برابر همهء چنين كسانى ، ايستادگى كردند و غلوكنندگان را لعنت كردند و از آنها بيزارى جستند و گمراه بودن و كفرشان را به مردم اعلام مىكردند و به آن دسته\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nاز آنها كه دوستدارشان بودند دستور اعتدال مىدادند و به آنها كه با ايشان دشمنى مىورزيدند توصيه مىكردند كه به توصيه‌هاى رسول اكرم ( ص ) در مورد اهل بيت و خاندان خود رجوع كنند و در حالى اين دنيا را ترك گفتند كه از همهء بندگان خدا به آفريدگان خدا دلسوزتر و نسبت به دين و شريعت الهى ، پايبندتر و بر مصيبتها ، شكيباتر و از خشم و عقاب خدا ، ترسيده‌تر بودند .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nعزيمت امام هادى ( ع ) به سامراء و علل آن\r\nامام على الهادى ( ع ) ، پس از فوت پدر ، بيش از بيست سال در مدينه باقى ماندند مردم به ايشان عشق مىورزيدند و به دورش گرد مىآمدند و علما و دانش طلبان در محضر ايشان جمع مىشدند همچنانكه شيعيان نيز در زمان آن حضرت تعدادشان از هميشه بيشتر بود ، با نامه‌نگارى و مكاتبه با ايشان در پيوند بودند و در مسائل دينى و براى حل مشكلات خود ، از ايشان كمك مىگرفتند ولى على رغم اينها ، حضرت در همهء حالات خود ، زير كنترل شديد حكام زمان بودند . بريحه عباسى يكى از ياران متوكل به او نوشت : اگر مىخواهى حرمين را از دست ندهى على بن محمد ( امام هادى ( ع ) ) را از آنجا بيرون كن چرا كه او مردم را به خود فرا مىخواند و خلق بسيارى ، از او پيروى مىكنند و نامه‌هاى او در آن معنا به متوكل فزونى گرفت و هنگامى كه به اطلاع حضرت رساندند كه او با متوكل مكاتبه دارد و خطر ايشان را برايش به تصوير مىكشد طى نامه‌اى به متوكل ، دروغ و نيرنگ او را يادآور شد و از آزارهايش سخن گفت و متوكل نيز طى نامه‌اى سراپا دروغ و فريب و گمراهى پاسخش داد كه : « امير المؤمنين بىگناهى و بيزارىات را از آنچه كه به تو نسبت داده شده مىداند و مىداند كه تو خود را براى آنچه كه عليه تو مدعى شده ، شايسته و سزاوار نمىدانى و من محمد بن فضل را به جاى عبد اللّه بن محمد برگماردم و به او دستور دادم كه احترام ترا پاس دارد و گرامىات بدارد و فرمان و رأى تو و نيز تقرب به خداوند و به امير المؤمنين را همواره مد نظر قرار دهد و امير المؤمنين به تو مشتاق است و خوش دارد كه - ولايت‌عهدى را به تو بسپارد و اگر خوش داشته باشى كه به ديدار ما آيى و هر كس را كه\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nمىخواستى همراه آورى و از خانواده و خدمتكاران و حشم خود با اطمينان خاطر كامل ، همراه آورى هر وقت خواستى بيايى و هركجا خواستى و به هر گونه ، اقامت گزينى و اگر خوش داشتى كه يحيى بن هرثمه خدمتكار امير المؤمنين و سربازان همراهش ، در خدمت باشند چنين مقرر مىدارم حال با خداى استخاره كن تا به حضور امير المؤمنين رسى و بدان كه هيچ كدام از برادران و فرزندان و اهل بيت و نزديكانش ، از تو به او عزيزتر و گرامىتر نيستند و نسبت به آنها بيش از تو توجه ندارد و نيكى نمىكند و او نيز نسبت به آنان بيش از آنكه به تو اعتماد داشته باشد ، اعتماد ندارد و السلام عليك و رحمة اللّه و بركاته » .\r\nو با اين شيوه نرم و پرخطوخال و تو گويى از زبان قديسانى كه همواره و بنا به خصلت خود با مهر و نيكى و بزرگوارى با اولياى خدا بر خود مىكنند ، متوكل براى امام نامه نوشت حال آنكه او از همهء مردم به على و خاندان او و هر آن كس كه پيوند خويشى سببى يا نسبى با آنها داشته باشد ، دشمنى و كينهء عميقترى مىورزد و امام هم همه اينها را مىداند و مىداند كه وى را در مدينه به حال خود نخواهد گذارد و گريزى از انجام خواسته‌اش ندارد لذا به خواسته‌اش پاسخ ( مثبت ) داد او به يحيى بن - هرثمه و همراهانش دستور داده بود تا منزل را به دقت مورد بازرسى قرار دهند زيرا جاسوسانش در مدينه به اطلاعش رسانده بودند كه او سلاح گرد مىآورد و مردانى را براى قيام عليه او تدارك مىبيند و هنگامى كه وارد مدينه شد مردم بو بردند كه چه نقشه شومى در جريان است و بر جان امام ( ع ) ، ترسيدند زيرا از كينهء نهانى متوكل نسبت به اهل بيت ( ع ) ، خوب آگاه بودند .\r\nدر اينجا ، مسعودى و ابن جوزى و ديگر راويان به نقل از يحيى بن هرثمه روايت كرده‌اند كه مىگويد : وقتى وارد مدينه شدم مردم سراسيمه شدند و از ترس جان امام هادى ، به طور بىسابقه‌اى به ناله و زارى پرداختند همه جا سر و صدا به راه افتاد زيرا امام ، به آنها نيكى مىكرد و همواره در مسجد بود و ميلى به دنيا نداشت من به آرام كردن مردم مىپرداختم و سوگند ياد مىكردم كه دستور ندارم كمترين كارى ناخوشايند و رفتارى بد داشته باشم و اينكه هيچ خطرى متوجه او نيست آنگاه وارد خانهء آن حضرت شدم و طبق دستورى كه متوكل به من داده بود خانه را مورد بازجويى قرار دادم ولى جز قرآن و كتاب دعا و كتابهاى ديگر ، چيزى نيافتم و آن حضرت به نظرم بسيار بزرگوار آمد ، وقتى آماده شد و از مدينه خارج شديم تا رسيدن به بغداد ، در\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nخدمتشان بودم .\r\nو مسعودى نيز در مروج الذهب خود به نقل از يحيى بن هرثمه روايت كرده كه گفته است : در همان حال كه ما به راه خود ادامه مىداديم و آسمان صاف و آفتاب مىدرخشيد و بالا آمده بود امام ، يكباره چيزى براى پيشگيرى از ريزش باران بر خود ، روى سر گذاردند و دم مركب خود را پيچاند ، من از اين كار حضرت در شگفت ماندم و اندكى نگذشت كه ابرى پديدار گشت و به شدت باريدن گرفت و باران بسيارى بر ما فرود آمد ( امام ) رو به من كرد و گفت : من مىدانم كه تو آنچه را كه من ديدم حاشا مىكنى و بر اين پندارى كه من چيزى مىدانم كه تو نمىدانى ولى اين گونه كه تو گمان كردى نيست من در ( باديه ) بزرگ شده‌ام و بادهايى را كه باران در پى خود دارند ، مىشناسم و امروز صبح بادى وزيد كه من بوى باران از آن شنيدم لذا آماده اين وضع شدم و ديدى كه چه شد .\r\nدر اينجا برخى محدثين شيعه از جمله به عنوان كرامات ائمه ( ع ) روايتى دارند به اين مضمون و خلاصه كه متوكل ، يحيى بن هرثمه را با سيصد تن از نزديكان و سربازانش فرستاد تا همراه امام هادى باشند اين گروه در راه خود به مدينه در بيابان به ياد آنچه كه شيعيان از امير المؤمنين يا ديگر ائمه روايت مىكنند از اين قرار كه در هر پهنه از روى زمين ، قبرى است مىافتند و برخى از ايشان ، اين سخن را به باد مسخره مىگيرند وقتى به مدينه رسيدند امام از ايشان فرصتى خواست تا آماده گردد .\r\nزمان گرمترين ماه تابستان ( تموز ) بود ولى امام لباسهاى زمستانى به بر كرده و لباده پوشيده بود كه آن همراهان ، مسخره كردند ولى در راه ، هوا دگرگون شد و فضا ، به سياهى نشست و بادهاى تندى وزيدن گرفت و بالاخره باران به گونه‌اى بىسابقه ، باريدن گرفت ، پيش از اينكه چنين اتفاقى بيفتد امام و نزديكانش لباسهاى زمستانى پوشيدند و آنچه كه مانده بود به يحيى و برخى يارانش دادند . بادهاى تند همچنان مىوزيد و باران به شدت مىباريد و گروهى از ياران و همراهان يحيى را به كشتن داد ، پس از آن ابرها پراكنده شدند و بادها آرام گرفتند و هوا همانگونه كه بود ، گرديد . امام ( ع ) به يحيى فرمود : برخيز و ياران خود را به خاك بسپار . اين گونه خداوند زمين را از قبر پر مىكند بطورى كه هيچ پاره از زمين بدون قبر نباشد .\r\nراوى مدعى است كه يحيى به دست و پاى امام افتاد و بر آنها بوسه مىزد و مىگفت : گواهى مىدهم كه شما خليفهء خدا روى زمين هستيد . كه البته چنين مطلبى\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nاز كسانى كه خداوند ايشان را از ميان بندگانش برگزيد و حجت خلقش قرارشان داد جاى هيچ گونه شگفتى ندارد . در اين رابطه راويان ، دهها كرامت و معجزه براى آنها روايت كرده‌اند كه جز از كسانى كه خود را وقف خدا كرده و به امر و نهى او مطلقا گردن نهاده‌اند ، برنمىآيد و نمىتواند جز از ايشان ، صادر شده باشد و من اگر به اين جنبه نپرداختم از آن جهت نبود كه همه آنها را ساخته و پرداخته دوستداران افراطى مىدانستم بلكه به خاطر اين بوده كه در زندگى ايشان و برخوردى كه با ستم و ستمكاران داشته‌اند و نيز فداكاريهايى كه در راه خدا و براى مردم از خود نشان دادند نشانه‌هايى قاطع‌تر بر عظمت آنها از آن امدادهاى غيبى كه جز اندك شمارى از مردم باورشان نمىكنند ، يافته‌ام .\r\nمورخين و محدثين در بيان سفر امام از مدينه به سامراء از يحيى بن هرثمه روايت مىكنند كه گفته است : وقتى حضرت را به مدينة السلام رساندم بر اسحاق بن ابراهيم طاهرى كه والى بغداد بود وارد شدم به من گفت : اى يحيى اين مرد زادهء رسول خداست حال آنكه مىدانى كه متوكل زادهء كيست و اگر تو او را تحريك به قتل اين مرد كنى با رسول خدا ( ص ) دشمنى كرده‌اى . گفتم : به خدا سوگند كه جز نيكى ، با او نكرده‌ام . آنگاه به سامرا رفتم و نزد وصيف تركى كه از دوستانش بودم ، شدم به من گفت : به خدا قسم اگر موئى از سر اين مرد كم شود بيش از هر كس من بازخواستت مىكنم من از توافق رأى آن دو ( اسحاق بن ابراهيم و وصيف تركى ) در شگفت ماندم . و هنگامى كه به حضور متوكل رسيدم دربارهء آن حضرت از من پرسيد . من نيز از رفتار شايسته و سلامت آيين و پارسايى و پاكدامنىاش و همچنين از اينكه با جستجوى خانه او تنها قرآن و كتابهاى علمى يافتم ، گفتم . و اينكه مردم مدينه با ورود من به شهر خود ، بر جان آن حضرت ترسيدند و يك صدا به ناله و شيون پرداختند و تنها هنگامى آرام شدند كه برايشان سوگند خوردم كه امير ، هيچ گونه قصد بدى دربارهء ايشان ندارد ، آنگاه متوكل حضرت را گرامى داشت و نيكيها به ايشان كرد و در خانه‌اى كه برايشان آماده كرده بود ، منزل داد .\r\nولى روايت مفيد حكايت از آن دارد كه متوكل در همان روزى كه حضرت به سامرا رسيد ايشان را به حضور نپذيرفت و در منزلگاهى به نام صعاليك ، منزلشان داد و روز بعد اجازهء حضورشان داد و بعد از آن بود كه خانه‌اى براى سكونت ، برايشان در نظر گرفت .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nبه نظر مىرسد كه امام از آن هنگام كه وارد سامرا شد در آنجا ماند و متوكل نيز آنچنان كه همه روايات متفقند تظاهر به گرامى داشت و تعظيم آن حضرت مىكرد و در عين حال تمامى حركتها و فعاليتهاى ايشان را زير نظر داشت و شيعيان نيز غالبا آنچنان كه گفتيم از طريق مكاتبه ، با ايشان تماس داشتند و متوكل نيز هرازگاهى حضرت را به مجلس خود فرا مىخواند . مسعودى در جلد دوم مروج الذهب آورده است كه در زمان متوكل زنى مدعى شد كه زينب دختر على بن ابى طالب ( ع ) است كه خداوند عمرش را تا آن هنگام به درازا كشانده است . زن با اين ادعا ، به محضر متوكل رسيد متوكل نيز امام هادى ( ع ) را بحضور طلبيد . وقتى حضرت ، وارد شد فرمود : درندگان از گوشت خاندان فاطمه ( ع ) نمىخورند و اگر تو راست مىگويى به ميان درندگان رو . زن از اين پيشنهاد ترسيد ، امام خود برخاست و به ميان درندگان رفت درندگان به كنار حضرت آمده خود را به ايشان مىمالاندند ؛ و وقتى زن اين صحنه را ديد دعوى خود را پس گرفت .\r\nو در روايت مفيد در ارشاد وى با اسناد به على بن ابراهيم به نقل از ابن النعيم بن - محمد طاهرى آمده كه گفته است : متوكل بر اثر دملى كه بر او ظاهر شده بود بيمار شد و رو به مرگ گذاشت كسى جسارت آن نداشت كه بر دمل او ، آهن داغ شده بگذارد مادرش نذر كرد كه اگر از اين دمل رهايى يابد اموال بسيارى تقديم امام - هادى ( ع ) كند و فتح بن خاقان به او گفت : بهتر است دنبال ابو الحسن على بن محمد ( امام هادى ( ع ) ) بفرستى شايد او بتواند كارى كند . گفت : به دنبال او برويد . فرستاده به سوى ايشان رفت و اين دستور حضرت را بازگرداند كه : سرگين گوسفند را با گلاب بياميزند و مخلوط را روى دمل بگذارند كه به خواست خدا مؤثر مىافتد . آنها كه در مجلس متوكل حاضر بودند مسخره كردند فتح بن خاقان به آنها گفت : چرا آنچه كه گفته آزمايش نمىكنيد كه به خدا سوگند من اميدوارم مؤثر باشد سرگين حاضر آوردند و با گلاب آميختند و مخلوط را روى دمل گذاردند دمل سر باز كرد و آنچه در آن بود بيرون آمد . مادر متوكل در بسته‌اى با مهر و موم خود ده هزار دينار خدمت امام فرستاد . چند روز بعد ، بطحانى سعايت امام را نزد متوكل كرد و گفت كه حضرت اموال و سلاحهايى جمع آورده است ، متوكل نيز به سعيد حاجب دستور داد شبانه بر خانه حضرت هجوم برد و اموال و سلاحهايى كه نزد اوست بياورد . ابراهيم بن - محمد در ادامه مىگويد : سعيد حاجب به من گفت : من نيز شبانه به منزل ابو الحسن\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n( امام هادى ( ع ) ) رفتم همراه خود نردبانى داشتم با آن به روى پشت بام خانه رفتم و در تاريكى از پله‌ها پايين آمدم و نمىدانستم كه چگونه بايد وارد منزل شوم .\r\nابو الحسن ( ع ) به صداى بلند خطاب به من فرمود : اى سعيد تأمل كن تا برايت شمعى آورند ديرى نگذشت شمعى برايم آوردند به كمك آن پايين آمدم حضرت را ديدم كه قبايى يشمين بر تن و كلاهى پشمى بر سر داشت و سجاده‌اش روى حصيرى همان نزديك پهن بود و رو به قبله نشسته بود ، به من فرمود : برو اتاقها را بگرد . وارد يكايك اتاقها شدم و آنها را بازديد كردم ولى چيزى در آنها نيافتم تنها كيسه‌اى يافتم كه مهر مادر متوكل بر آن بود و كيسه ديگرى كه حضرت خود مهر و موم كرده بود .\r\nحضرت ( ع ) به من فرمود : جاى نماز را نيز بگرد آن را برداشتم شمشيرى زير آن يافتم كيسه‌هاى پول و شمشير را گرفته نزد او ( متوكل ) رفتم وقتى نگاهش به مهر مادرش روى كيسه پول افتاد او را احضار كرد و دربارهء آن از وى پرسيد . در پاسخش گفت :\r\nمن نذر كرده بودم كه اگر از آن دمل كه گرفتارش شده بودى نجات پيدا كنى از اموال خود ده هزار دينار به او بدهم اين هم مهر من كه روى كيسه است . كيسهء دومى را كه باز كرد در آن چهار صد دينار پول بود و پس از آن دستور داد كيسهء ديگرى بر آنها بيفزايند و آنها را به من داد و گفت : اين كيسه را به ابو الحسن ( امام هادى ( ع ) ) برسان و شمشير و كيسه‌هاى وى با هر چه در آنها هست به او بازگردان ، همين كار را هم كردم و با خجالت و شرمندگى به ايشان گفتم : سرورم وارد شدن به خانهء تو بدون اجازه برايم دشوار بود ولى من مأمور بودم . حضرت فرمود : و سيعلم الذين ظلموا اى منقلب ينقلبون .\r\nبه نظر مىرسد بدخواهان آن حضرت هرازگاهى سعى داشتند كينهء متوكل را نسبت به امام ( ع ) برانگيزانند و خطر او را براى تاج و تختش گوشزد كنند اطرافيان متوكل همگى دشمنى و كينهء ديرينه با اهل بيت ( ع ) داشتند و كسانى چون على بن جهم و محمد بن داود هاشمى و ابى سمط و بطحانى و ديگرانى كه خود را به شيطان فروختند در ميانشان بود .\r\nدر جلد دوم مروج الذهب آمده كه گروهى از درباريان متوكل به سعايت امام هادى ( ع ) نزد متوكل پرداخته و به او گفتند كه در خانه‌اش اموال و سلاح و نامه‌هايى از شيعيان اوست كه وى را به قيام ، دعوت كرده‌اند و او نيز در تدارك اين كار است متوكل نيز عده‌اى ترك و غير ترك را به سراغ حضرت فرستاد كه در دل\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nشب ، بر خانه‌اش يورش بردند او را تنها در خانه يافتند قبايى بافته از موى بز بر تن داشت و در خانه‌اش چيزى از اثاث و فرش يافت نمىشد ملافه‌اى پشمى بر سر داشت و آيات قرآنى مربوط به وعد و وعيد الهى را زير لب تلاوت مىكرد . حضرت را به همان سان كه ديده بودند نزد متوكل بردند و حضرت در حالى به حضور متوكل رسيد كه مشغول ميگسارى بود و جام مى بدست داشت وقتى حضرت را ديد گرامىاش داشت و كنار خود نشاند در خانهء حضرت چيزى از آنچه كه به او گفته بودند يافت نشده بود هيچ بهانه‌اى هم نمىشد از ايشان گرفت . متوكل جامى را كه در دست داشت به حضرت داد . حضرت فرمود : اى امير المؤمنين ترا به خدا گوشت و خون من هرگز با مى آلوده نشده است مرا از آن معاف دار ، متوكل ايشان را معاف داشت و به ايشان گفت : شعرى بخوان كه خوشم بيايد . امام ( ع ) عذر خواست و فرمود : من از شعر چندان چيزى بخاطر ندارم او پافشارى مىكرد و عذرى نمىپذيرفت امام نيز اين اشعار را خواند :\r\n- بر قله كوهها ماندند و مردان گردن‌كلفت ، از آنها نگهبانى كردند ولى اين قله‌ها چه سودى به آنها رساند .\r\n- و پس از عزتى كه داشتند از برج و باروى خود به زير كشانده شدند و به گودالى درافتادند و چه افتادن بدى .\r\n- فريادى آنان را پس از به خاك سپرده شدن ندا داد كه كو آن خاندان و تاجها و زيورها ؟\r\n- كجاست آن چهره‌هايى كه برافروخته بود و غرق نعمت كه بر زير دستانشان تحكم مىكردند .\r\n- قبرها به زبان آمده و در پاسخ اين پرسش گفتند كه اينك بر چهره‌ها ، كرمها ، در رفت و آمدند .\r\n- چه بلند زمانى كه خوردند و آشاميدند ولى اينك خود پس از آن همه خوردن ، خورده شدند .\r\n- و چقدر خانه و كاخ براى خويش ساختند تا آنان را پاس دارد ولى اينك خانه‌ها و خاندان را رها كرده و به آن ديار رفتند .\r\n- چه مدت كه اموال را گرد آوردند و ذخيره كردند ولى اينك آنها را براى دشمنان بجاى گذاردند و رفتند .\r\n- خانه‌هايشان و كاخهايشان به ويرانه‌اى مبدل شد و ساكنان آنها به گور\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nسپرده شدند .\r\nامام به خواندن چنين اشعارى كه متوكل انتظار نداشت ادامه داد متوكل آنچنان بلند گريه مىكرد كه از اشك او ، صورتش خيس شد حاضران نيز از گريه‌اش ، به گريه افتادند آنگاه دستور داد شرابها را جمع كردند و به امام ( ع ) گفت : آيا دينى بر شما هست اى ابو الحسن ؟ فرمود : آرى مبلغ چهار هزار دينار بدهكارم . متوكل دستور داد مبلغ را به او بپردازند و همان دم با احترام ايشان را روانه منزل كرد .\r\nسعايت كنندگان در اين بدخواهى خود نيز نسبت به امام ( ع ) ناكام ماندند متوكل زمينه‌اى براى برآوردن خواست آنها نيافت لذا در پى بىآن شد تا با حضور درباريان و ندماى مست خود حضرت را خوار سازد لذا جامى را كه براى خود آماده كرده بود به دست حضرت داد حال آنكه مىدانست كه امام بنا به روايتى كه از پدرانش يك به يك تا پيامبر ( ص ) نقل كرد ميخواره را در شمار بت‌پرست مىدانست ولى بعد از آن كه از آن حضرت مأيوس شد راه ديگرى پيش گرفت و از ايشان خواست تا در وصف مى و زيبارويان شعرى بگويد تا از آن لذت ببرد و هرگز توقع نداشت كه امام جرأت كند با چنان اشعارى كه در واقع از صاعقه ، سخت‌تر بود ، به پند و اندرزش بپردازد و آينده او و همهء ستمكاران و ظالمان را به تصوير كشد و با چنان بيان شيوايى زنده و مردهء جباران تاريخ را وصف كند و از آن چهره‌هاى شاداب و لطيفى سخن گويد كه تنها ايامى بعد كرمها روى آنها مىلولند و در حالى كه به متوكل نگاه مىكند بگويد : آن چهره‌هايى كه اينك كرمها روى آنها در رفت و آمدند .\r\nو بدين گونه بود كه متوكل هرازگاهى كين‌توزانه و به قصد توهين ايشان را احضار مىكرد ولى خداوند متعال وى را از اين كار بازمىداشت ، در روايت سهل بن - زياد آمده كه مىگويد : ابو العباس فضل بن احمد بن اسرائيل كاتب هنگامى كه در خانه‌اش در سامرا بوديم با من سخن مىگفت و صحبت از امام هادى ( ع ) بميان آمد ، گفت : اى ابو سعيد مىخواهم از چيزى برايت بگويم كه پدرم برايم بازگفته است پدرم گفت : ما همراه المنتصر بوديم پدرم كاتب او بود به اتفاق بر متوكل وارد شديم او روى تخت خود بود المنتصر سلام گفت و ايستاد و من نيز پشت او ايستادم معمولا چنين بود كه وقتى المنتصر وارد مىشد خوشامدش مىگفت و اجازهء نشستنش مىداد ولى اين بار ايستادن به درازا كشيد منتصر اين پا و آن پا مىكرد ولى اجازهء نشستن نمىيافت من مىديدم كه چهرهء متوكل برافروخته بود و دگرگون مىشد و به فتح بن -\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nخاقان مىگفت : كسى كه درباره‌اش چنين و چنان مىگويى كجاست ؟ فتح آرامش مىكرد و مىگفت : بر او دروغ بسته‌اند اى امير المؤمنين ، ولى متوكل به شدت خشمگين بود و كف از دهانش بيرون مىزد و مىگفت : به خدا قسم كه اين زنديق ريا كارى كه به دروغ مدعى شده و پنجه در پنجه من افكنده مىكشم آنگاه چهار تن از خزريهاى گردن كلفت را خواست و شمشير به دستشان داد و دستورشان داد كه وقتى امام هادى وارد شد او را بكشند و گفت كه به خدا سوگند پس از كشتن او را مىسوزانم من در اين مدت پشت منتصر در آن سوى پرده ايستاده بودم امام وارد شد لبانش حركت مىكردند و بىتوجه و بىهيچ ترسى ، پيش آمد وقتى متوكل ايشان را ديد خود را از تخت انداخت و بر روى حضرت افتاد و به بوسيدن ايشان پرداخت و مىگفت :\r\nسرورم ، پسرعمويم اى ابو الحسن ، حال آنكه امام مىفرمود : اى امير المؤمنين من پيش تو به خدا پناه مىبرم . متوكل به ايشان گفت : سرورم چه باعث شد كه در اين هنگام به اينجا بياييد ؟ فرمود : فرستادهء تو نزد من آمد . گفت : آن حرامزاده دروغ گفت آنگاه به فتح و عبيد اللّه و منتصر دستور داد مشايعتش كنند و وقتى بيرون رفت به كسانى كه دستور قتلش را به آنها داده بود گفت : چرا دستورى را كه به شما دادم عملى نساختيد ؟\r\nگفتند : وقتى او را ديديم ترس ما را برداشت و دلهايمان از هيبت او ، لبريز شد .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n\r\nاز پندها و موعظه‌هاى آن حضرت\r\nهر كس از آفريدگار اطاعت كند از خشم آفريده‌ها باكى ندارد و هر كس از مكر خداوندى خود را در امان پنداشت تا آنگاه كه قضا و قدر الهى و فرمان و مشيت حتمى الاجراى او بر وى جارى شود ، از آن در امان نخواهد بود . و هر كس نسبت به خداوند هيچ شك و ترديدى نداشت مصيبتها و رنجهاى دنيا بر وى آسان و قابل تحمل مىگردند . سپاسگزار با سپاس نعمتى كه موجب سپاس شده است ، خوشبخت‌تر است زيرا نعمتها ، كالايند و سپاسگزارى نعمت و پاداش آنست . ستمگر بردبار را ممكن است بخاطر بردبارىاش ، از ستمكارىاش بگذرند و فرد محق ولى نادان ممكن است با نادانى خود ، حق خويش را پايمال گرداند .\r\nهر كس عشق و محبت و نظر خود را در اختيارت گذارد تو نيز فرمانبردارىات را از آن او ساز و از شر كسى كه به خود رحم نمىكند ، در امان مباش و هر كس از خويش راضى گرديد ، خشمگينان بر او فزونى مىگيرند . در دنيا با پول و مال و در آخرت با كار خود ما را يارى دهيد .\r\nو به كسى كه در ستايش از ايشان افراط كرده بود ، فرمودند : از اين كار خوددارى كن كه تملّق بسيار ، بدگمانى ببار مىآورد و اگر اعتماد برادر مؤمنت از تر سلب شد از تملق او دست بردار و حسن نيت نشان ده . و فرمود : مصيبت آدم شكيبا يكى و براى آدم بىتاب ، دوتاست . و رشك‌ورزى ، نيكيها را مىزدايد و نفرت ببار مىآورد و خودبينى مانع از كسب دانش است و نادانى و بخل ، زشت‌كننده اخلاق است و طمع صفتى ناشايست است و مسخرگى ، تفريح نادانان و كار ابلهان است .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nو فرمود : خشم ، فرومايگى است و منطق و خرد در فاسدان ، بىاثر است . نيز فرمود :\r\nاز نيكى بهتر ، نيكوكار است و بدتر از شر ، عامل آنست و وحشتناك‌تر از وحشت ، وحشت آفرين است . از حسد بپرهيزيد كه در شما آشكار مىشود و در دشمنتان كارساز نيست و اگر در زمانه‌اى بوديد كه عدل بيش از ستم رايج بود حرام است كه به ديگران بدبين باشيد مگر آنكه بر شما محرز شده باشد و اگر در زمانه‌اى بوديد كه ستم بيش از عدل رواج داشت كسى حق ندارد به ديگران خوشبين باشد مگر آنكه مطمئن شده باشد .\r\nو طى گفتگويى كه با متوكل عباسى داشتند به وى فرمودند : از كسى كه در تنگناى معيشتى قرار دارد ، صفا و صميميت مخواه و از آن كس كه به وى خيانت كرده‌اى ، وفادارى مطلب و از كسى كه بدبين شده‌اى ، انتظار خير خواهى نداشته باش كه دل ديگران براى تو همچون دل تو براى آنهاست .\r\nو آن حضرت ( ع ) فرمود : نعمتها را با برداشت خوب از آنها ، حفظ كنيد و با شكرگزارى افزون كنيد و به كسى كه نزد ايشان فرزند خود را سرزنش كرد فرمودند : نافرمانى [ فرزند 
  ] ، داغ داغ ناديدگان است و سرزنش كردن از كينه‌ورزى بهتر است .\r\nو در جلد دوم « المروج » به نقل از محمد بن الفرج به نقل از ابى دعامة آمده كه گفته است : براى عيادت امام هادى ( ع ) در بيمارى واپسين آن حضرت خدمتشان رسيدم وقتى تصميم به بازگشت گرفتم به من فرمودند : اى ابا دعامة حق تو بر من واجب گرديد آيا مىخواهى حديثى برايت بگويم كه خوش‌حالت كند ؟ عرض كردم : بيش از هر چيز نيازمند آنم اى فرزند رسول خدا ؛ فرمود : پدرم محمد بن على به نقل از پدرشان محمد بن على و ايشان به نقل از پدرشان على بن الحسين ، از پدرشان حسين بن على به نقل از امام على بن ابى طالب عليهم السلام نقل كرده كه پيامبر اكرم ( ص ) به وى فرمود :\r\nاى على بنويس . گفتم چه بنويسم ؟ فرمود : بنويس : بسم اللّه الرحمن الرحيم ايمان چيزى است كه دل به آن گواهى دهد و كارها ، تصديقش كند و اسلام همانى است كه زبان بدان جارى شود و مزاوجت بدان ، حلال گردد .\r\nعرض كردم : اى فرزند رسول خدا ! به خدا نمىدانم كه كدام يك بهترست حديث يا اسناد آن ؟ فرمود : اين نوشته‌اى به خط على بن ابى طالب و املاى رسول خدا ( ص ) است كه خردسال از بزرگسال به ارث برده است .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n\r\nوفات امام هادى ( ع )\r\nپيش از اين گفتيم كه امام على بن محمد ( امام هادى ( ع ) ) همراه پدر در مدينه ماند و پس از بيش از بيست سال از وفات ايشان در دومين سالى كه جعفر بن محمد بن - هارون معروف به متوكل يعنى در سال 233 اطرافيان متوكل در سعايت از آن حضرت به او گفتند كه او اسلحه و مردانى را براى قيام تدارك مىكند لذا متوكل ايشان را به سامرا فراخواند و حضرت نيز ناگزير پذيرفتند و در طول حكومت متوكل و حكومت المنتصر كه حدود شش ماه به طول انجاميد و احمد بن محمد بن معتصم ملقب به المستعين - باللّه كه حدود سه سال و نه ماه حكومت كرد و زبير بن جعفر متوكل معروف به المعتز در سامرا ماندند و دو سال از حكومت معتز گذشته بود يعنى در سال 254 ، چهار روز مانده به پايان جمادى الآخره و با گذشت چهل و دو سال از زندگى در مدينه و بيست و يك سال كه چهارده سال آن با متوكل و هفت سال نيز با منتصر و مستعين و معتز گذشت جمعا در سن شصت و سه سالگى ، وفات يافتند .\r\nاز تاريخ زندگى آن حضرت چنين برمىآيد كه هفت سالى را كه در زمان منتصر و مستعين باللّه و معتز طى كردند از درگيرىها و سعايتهايى از آن نوع كه هرازگاهى در زمان متوكل نسبت به ايشان مىشد ، خبرى نبود اين سه حكمران تنها به اقامت اجبارى ايشان در سامرا اكتفا كردند چرا كه اگر چنين نبود محال بود كه شهر ديگرى را به مدينهء جد خود ترجيح دهد .\r\nشايد علت آن بود كه سلطه حكام در آن دوره از خلافت عباسيها ، تقريبا رو به فروپاشى داشت و خليفه جز نامى از او ، باقى نمانده بود قدرت واقعى بدست فرماندهان\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nترك و جز آنان بود اينان امر و نهى مىكردند و وقتى بر خليفه خشم مىگرفتند او را بر كنار يا به قتل مىرساندند و ديگرى را به جاى وى مىنشاندند همچنانكه در مورد مستعين باللّه پس از سه سال و نه ماه از حكومتش عملى شد و ناگزيرش كردند از خلافت كناره گيرد و از سال دويست و پنجاه و يك با معتز كه همراه برادرش مؤيد زندانى بود ، دست بيعت دادند و بسيارى از اين دست حوادث كه تأكيدى بر ضعف خلفا در آن دوره از تاريخ است يكى از شعراى معاصر آنها ، وضعى را كه براى خلافت پيش آمده بود با اين ابيات ، توصيف مىكند :\r\n- خليفه‌اى در قفس ؛ ميان پسر بچه و روسپى - آنچه به او مىگويند ، مىگويد ؛ درست چون كار طوطى و آنچنان كه در مروج الذهب آمده شاعر ديگرى كه گفته مىشود بحترى است چنين گفته است :\r\n- خداى را سپاس كه دار و دسته‌اى ترك ، به زور شمشير ، آنچه نمىپسنديدند پس زدند .\r\n- كشتند احمد بن محمد خليفه را ؛ و به همهء مردم ، لباس ترس و وحشت پوشاندند .\r\n- و طغيان كردند و چنان شد كه كشور ما چند پاره شد ؛ و رهبرمان همچون ميهمان گرديد .\r\nمسعودى در تاريخ خود مىگويد وفات امام هادى ( ع ) در زمان حكومت معتز - باللّه روز دوشنبه چهار روز مانده به پايان جمادى الآخره سال 254 بوده است و مردم كنيزكى را شنيدند كه مىگفت : چه چيزها كه در دوشنبه‌ها ديده‌ايم .\r\nو در اعيان الشيعة به نقل از مسعودى در اثبات الوصية آمده است : وقتى آن حضرت وفات يافت جملگى بنى هاشم از طالبيها و عباسيها و نيز گروه بسيارى از شيعيان آن حضرت در منزلش گرد آمدند آنگاه دربى از لاى رواق خانه بازشد و غلامى سياه از آن بيرون آمد پس از او ابو محمد حسن عسكرى ، غمگين و سر برهنه و با پيراهنى پاره پاره بيرون آمد چهره‌اش درست مانند پدر مو نمىزد در خانه فرزندان متوكل و ديگران حضور داشتند با حضور او همه بپاخاستند و ابو احمد موفق به حضرت ( امام حسن - عسكرى ( ع ) ) نزديك شد و ايشان را به آغوش گرفت و به ايشان گفت : پسر عمويم خوش آمد و پاى درب رواق نشست و مردم نيز همگى پاى او نشستند خانه پيش از ورود آن حضرت چون بازارى از صحبت مردم شلوغ بود وقتى حضرت آمد مردم ساكت\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nشدند خادم نيز آمد و پيش پاى آن حضرت ايستاد جنازه را بيرون بردند فرزند امام نيز در پى جنازه بيرون شد و به خيابان رفت و پيش از آنكه مردم برسند بر جنازه نماز خواند آنگاه پس از آنكه معتمد ، خارج شد ، بازهم بر جنازه نماز گزارد آن حضرت را در يكى از خانه‌هاى خويش ، به خاك سپردند ، سامرا در روز مرگ آن حضرت ، يكپارچه ناله و زارى كرد .\r\nو در اعيان الشيعة به نقل از ابن بابويه آمده كه ايشان مسموم شدند و معتمد عباسى ايشان را مسموم ساخت ، اگر مسموم شدن ايشان صحت داشته باشد حتما بايد المعتز باللّه مسمومشان كرده باشد زيرا همچنانكه گفتيم او در زمان معتز به سال 254 وفات يافت حال آنكه معتمد عباسى ، بنابه آنچه در تاريخ يعقوبى و جاهاى ديگر آمده در نيمه رجب سال 256 و پس از كشته شدن مهتدى محمد بن هارون واثق ، به خلافت رسيد .\r\nآنگونه كه در ارشاد مفيد و جاهاى ديگر آمده ايشان فرزندانى چون حسن عسكرى ، حسين ، محمد ، جعفر و دخترى به نام عايشه از خود بجاى گذاردند .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\nامام يازدهم حسن عسكرى ( ع )\r\n\r\n","description":"","footnote":"","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\nامام حسن عسكرى ( ع ) به سال 232 در مدينه متولد شدند و در سال 234 همراه پدر با فراخوان متوكل از ايشان ، به سامرا رفتند در آن هنگام و بنابه مشهورترين روايات امام حسن عسكرى ، دو سال سن داشتند و تا هنگام حيات پدر همراه ايشان در سامرا ماند تا اينكه به سال 252 در زمان معتز عباسى ، وفات يافتند و درحالىكه بيست و - دو سال از عمرشان مىگذشت مستقلا عهده‌دار امامت گرديدند و پس از پدر حدود شش سال از جمله يك سال يا كمتر در زمان معتز كه تركها عليه او شوريدند و پس از خلع او را كشتند و يك سال يا يازده ماه در زمان مهتدى كه او را نيز تركها پس از شورش به قتل رساندند و چهار سال و چند ماه در زمان معتمد عباسى كه پس از كشته - شدن مهدى به خلافت رسيد و خلافتش تا دويست و هفتاد و نه كه از سامرا بيرون شد و با سم به هلاكت رسيد ادامه يافت كه در پى كشته شدن او خلافت به بغداد بازگشت و در سال دويست و شصت امام حسن عسكرى ( ع ) وفات يافت .\r\nمادر آن حضرت را سوسن يا حديثه مىگفتند و بنابه بيشتر رواياتى كه به برخى از آنها خواهيم پرداخت ابى محمد كنيهء ايشان بود و لقب عسكرى داشت همچنانكه پدر او نيز بدين لقب ملقب بود زيرا وقتى وارد سامرا شد در محله‌اى به نام عسكر ، اقامت گزيد ؛ هادى ، زكى ، تقى و خالص از جمله القاب اوست و در مناقب ابن شهر آشوب آمده كه امام حسن عسكرى و پدران و جدش همگى در زمان خود به ابن الرضا ، شناخته مىشدند .\r\nاحمد بن عبيد اللّه بن خاقان با اينكه كينهء ديرينه از علويها داشته و هميشه بد -\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nخواهى آنها مىكرده آنچنان كه در روايت كلينى و شيخ صدوق آمده او را با اين سخنان ، وصف كرده است : در سامرا كسى از علويها را مانند حسن بن على بن محمد بن رضا نديدم و در وقار و جوانمردى و كرم از خاندان و سلطان و همهء بنى هاشم كسى به مرتبه او نشنيدم اينان او را بر سالمندان و بلندپايگان ، مقدم مىداشتند فرماندهان ، وزرا ، نويسندگان و عموم مردم نيز چنين مىكردند و من از هر كس از بنى هاشم ، فرماندهان ، نويسندگان و قضات و فقها و ساير مردم كه دربارهء او مىپرسيدم او را بسى گرامى مىداشتند و برايش احترام و ارج و مقام و الا قائل بودند و بر خاندان خود و بزرگان خويش ، مقدّمش مىداشتند من هيچ دوست يا دشمن او را نديدم مگر اينكه از وى به نيكى ياد كند و به ستايشش بپردازد و در ادامه مىافزايد كه پدرش عبيد اللّه بن خاقان گفته است : اگر خلافت از بنى عباس خارج شود كسى جز او از بنى هاشم شايستگى آن را نخواهد داشت زيرا در فضل و پاكدامنى و صيانت نفس و زهد و عبادت و اخلاق نيكو و شايستگى كسى به پاى او نمىرسد .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nتصريح امامت آن حضرت\r\nدر كافى كلينى با اسناد به يحيى بن يسار عنبرى آمده كه گفته است : امام هادى ( ع ) چهار ماه پيش از وفات ، فرزندش حسن را وصى خود قرار داد و من و گروهى از موالى را گواه بر اين امر گرفت .\r\nو با اسناد به على بن عمر نوفلى روايت كرده كه گفته است : با امام هادى ( ع ) در حياط خانه‌اش بودم فرزندش محمد از كنارمان گذشت عرض كردم : فدايت شوم پس از تو اين امام ما خواهد بود ؟ فرمود : نه امام شما بعد از من حسن است گروهى از شيعه گمان مىكردند كه او ( محمد ) پس از پدرش امام خواهد بود .\r\nو در « فرق الشيعة » نوبختى آمده است كه وقتى على بن محمد بن على الرضا ( امام هادى ( ع ) ) وفات يافت گروهى از ياران آن حضرت به امامت فرزندش محمد قائل شدند او در حيات پدر در سامرا مرده بود ولى آنها مدعى بودند كه زنده است . و مىافزايد كه آنها دليل اين امر را آن مىدانند كه پدر ايشان به او اشاره كرده و به آنها گفته كه امام بعد از وى ، اوست و نمىتوان بر امام دروغ بست و نظرشان را مورد ترديد قرار داد .\r\nو پدرش از بيم جان وى را از مردم پنهان داشت .\r\nهمچنانكه در كافى با اسناد به عبد اللّه بن محمد اصفهانى روايت شده كه گفته است : ابو الحسن ( امام هادى ( ع ) ) فرمود : بعد از من كسى امام شماست كه بر من نماز بگزارد ما پيش از آن ابو محمد را نمىشناختيم و هنگامى امام هادى ( ع ) وفات يافت ابو محمد بيرون شد و بر او نماز گزارد .\r\nو با اسناد به على بن مهزيار روايت شده كه گفته است : ابو الحسن ( امام هادى ( ع ) )\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nبرايم نوشت كه فرزند ابو محمد از همهء آل محمد سزاوارتر و مورد اعتمادتر و در حجت قويتر است و او بزرگترين فرزندان منست و جانشين من مىباشد و امامت و احكام آن به دو واگذار مىشود و آن سؤالهايى كه از من مىكرديد از او بكنيد كه آنچه نياز داريد نزد اوست و ديگر رواياتى كه كلينى و ديگر محدثين در تصريح به امامت ايشان از سوى پدرشان پس از خود علاوه بر متونى كه راويان از پيامبر و ائمه در توصيف و نام امامان بعد از خود ، نقل كرده‌اند ، وارد شده است .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nامام ( ع ) و حكام زمان خود\r\nيادآور شديم كه ايشان سالهاى امامت خود را با سه تن از خلفاى بنى عباس يعنى معتز باللّه ، مهتدى و معتمد ، سپرى كردند ، مدت زمانى كه با معتز بودند بين يازده ماه تا يك سال بود كه در پايان آن تركها عليه او قيام كردند و وى را كشتند و پس از او حدود سال 255 مهتدى به جاى وى نشست كه مىخواست شيوهء حكومت خلفاى نخست و عمر بن عبد العزيز را پيش گيرد و به هرج و مرج و گردنكشى نقطه پايانى گذارد و آنچنان كه در مروج الذهب مسعودى آمده جايگاهى ساخت كه عام و خاص مردم براى دادخواهى در آن حضور مىيافتند و به داد مردم مىرسيد كه اين كار وى براى بسيارى بويژه تركهايى كه هر چه مىخواستند انجام مىدادند گران آمد و در اين رابطه ميان او و سران تركها مشاجراتى روى داد كه از جمله به او مىگفتند : تو مىخواهى روشى را پيش گيرى كه مردم با آن آشنايى قبلى ندارند و او در پاسخشان گفت : من مىخواهم روش پيامبر و اهل بيت او و خلفاى راشدين را اعمال كنم ؛ به او گفتند :\r\nپيامبر ( ص ) را گروهى احاطه كرده بودند كه در دنيا پرهيزكارى پيشه كرده و تنها در انديشهء آخرت خويش بودند حال آنكه ترا بيگانگانى چون تركها ، خزرجيها ، فرغانيها و مغربيها و ديگر بيگانه‌هايى كه از كار آخرت خود چيزى نمىدانند ، در بر گرفته‌اند ، كسانى كه تنها هدفشان ، همين دنياست . او مبارزهء بىنتيجهء خود را با تركها و موالى ادامه داد و درگير جنگى با آنها شد كه سرانجام به شكست لشكريانش منجر شد و به تنهايى وارد سامرا شد و در خيابانهاى شهر از مردمانش كمك خواست ولى كسى پاسخش نمىداد .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nدر همان هنگام كه مهتدى درگير نبرد سخت خود با تركها و موالى بود امام سرنوشتى را كه داشت ، برايش پيش‌بينى كرد ، در اين رابطه در تاريخ الغيبة الصغرى نوشته محمد صدر به نقل از اعلام الورى تصنيف طبرسى آمده است كه به ذهن يكى از ياران امام خطور كرده بود كه درگيرى مهتدى در جنگ ، مانع از آن مىشود كه امام را مورد پيگرد و تهديد قرار دهد لذا برايشان نوشت : سپاس خدايى كه او را به خود مشغول داشت و مانع از آن شد كه به تو بپردازد شنيده بودم كه او ترا تهديد مىكرد امام با خط خويش در پاسخش نوشتند : عمر او كوتاهتر از آن است كه فكرش را بكنى از هم امروز تا پنج روز بشمار او در روز ششم با خفت و خوارى كشته خواهد شد .\r\nاز مناقب ابن شهرآشوب چنين برمىآيد كه مهتدى با اينكه در پى تحقق عدالت در مورد رعايا بود و همان شيوه‌اى را كه عمر بن عبد العزيز در پيش گرفته بود ، در پيش گرفت نسبت به امام اهانت و بدرفتارى مىكرد و ايشان را به زندان افكند و دستور سخت‌گيرى نسبت به ايشان را داد . امام در زندان به يكى از كسانى كه با وى زندان بود فرمود : هم امشب خداوند عمر او را مىگيرد ، راوى مىگويد وقتى آن شب را صبح كرديم تركها جنگ را بر او سخت‌تر كرده و او را كشتند و معتمد بجايش نشست .\r\nو در روايت كلينى به نقل از على بن محمد با اسناد به على بن عبد الغفار آمده كه گفته است : هنگامى كه امام حسن عسكرى به زندان افكنده شد عباسيها بر صالح بن وصيف وارد شدند صالح بن على و ديگر منحرفين همراهشان بودند از وى خواستند تا بر او سخت‌گيرى بيشترى روا دارد صالح به آنها گفت : ديگر چه كار با او بكنيم دو تن از بدترين آدمهاى خود را بر او گمارده‌ام ولى ( بر اثر تماس با او ) در نماز و عبادت اعجوبه‌اى شده‌اند آنگاه دستور داد آن دو نفر را حاضر آوردند به ايشان گفت : ببينيم دربارهء اين مرد چه مىگوييد ؟ به او گفتند : دربارهء كسى كه روزها روزه مىگيرد و تمام شب به نماز ايستاده است و جز عبادت كار ديگرى ندارد ، چه مىگويى وقتى نگاهمان به او مىافتد تمام انداممان به لرزه درمىآيد و حالتى به ما دست مىدهد در اختيارمان نيست ؛ وقتى عباسيها اين سخنان را شنيدند دست از پا درازتر ، بازگشتند .\r\nدر اين روايت چيزى دال بر اينكه اين جريان در زمان مهتدى يا از زمان بعد از او اتفاق افتاده باشد وجود ندارد گواينكه روايت قبلى تقريبا تصريح دارد كه زمان او امام ، زندانى بوده است .\r\nو در « القنية » اربلى به نقل از محمد بن اسماعيل علوى آمده كه گفته است : امام\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nحسن عسكرى ( ع ) نزد على بن اوتامش كه دشمنى ديرينه‌اى با آل محمد و عداوت سختى با خاندان على داشت ، زندانى بود به او گفته شده بود بر آن حضرت سخت‌گير و نسبت به ايشان هرگونه توهين و بدرفتارى روا دار . ولى چند روزى بيش نگذشته كه كمر به خدمت ايشان بست و تحت تأثير عظمت و بزرگوارى ايشان قرار گرفت و تبديل به آدمى شد كه بهترين سخنان را درباره ايشان مىگفت . و از برخى روايات چنين برمىآيد كه ايشان طى شش سالى كه پس از پدر زندگى كرد از سوى سه خليفه‌اى كه معاصر آنها بود ، چندين بار زندانى كشيد .\r\nمعتز عباسى آنچنان كه روايت مناقب ابن شهر آشوب اشاره دارد نسبت به امام كينه مىورزيد و سعى مىكرد ايشان را از سر راه بردارد در اين روايت آمده كه او به سعيد حاجب دستور داد امام حسن عسكرى را پنهان از مردم ، به قتل رساند و به او گفت :\r\nابا محمد ( امام حسن عسكرى ( ع ) ) را به كوفه ببر و به طورى كه كسى ترا نبيند گردنشان را بزن راوى در ادامه مىگويد : نامهء امام به ما رسيد كه در آن آمده بود : آنچه را شنيديد ان شاء اللّه منتفى خواهد شد و بعد از سه روز معتز از خلافت خلع شد و به قتل رسيد .\r\nبه نظر مىرسد كه خبر اين توطئه عليه جان امام ( ع ) به ميان شيعيان نيز سرايت كرده بود و امام مىخواست پيش از به اجرا درآوردن نقشه‌هاى معتز ، آنان را با پيش‌بينى در مورد سرنوشت او ، اطمينان خاطر بخشد البته از امام و حتى از جز امام كسانى كه با آن دوره از تاريخ عباسى ، معاصر بودند جاى شگفتى نيست كه در پيش‌بينيهاى خود نسبت به سرنوشت شوم حكامى كه اراده‌اى از خود نداشتند و يكى از شاعران با اين ابيات از جمله زير آنان را توصيف كرده ، درست پيش‌بينى كرده باشند :\r\n- طغيان كردند و ملك را تقسيم نمودند ( چند پاره كردند ) و رهبر ما نقشى چون ميهمان داشت .\r\nو در زمان خلافت مهتدى « صاحب الزنج » به اتفاق همراهان برده و فقرا و مستضعفين خود سر به قيام برداشت و توانست بر بصره و اطراف آن چيره گردد و ادعا داشت كه او از سلاله پيامبر ( ص ) است و نسبش به امام على بن ابى طالب ( ع ) مىرسد و همان كسى است كه برخى مورخين مدعيند على بن محمد بن احمد بن عيسى بن زيد بن - على بن الحسين ( ع ) مىباشد .\r\nو در جلد دوم مروج الذهب مسعودى آمده كه او زاده يكى از روستاهاى رى بوده\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nو بيشتر يارانش از موالى و زنجيها بود كه دشواريهايى براى عباسيها پديد آورد و نزديك بود پايتخت آنها بغداد را پس از نبردهاى سختى كه ميان او و عباسى جريان يافت ، به تصرف خود درآورد و به ادعاى مورخين به دنبال كارهاى زشت و ناروايى كه يارانش كردند انتساب وى به علويها ، موجى از شگفتى و ناباورى بدنبال داشت همچنانكه انتساب خود به علويها تأثير زيادى در گسترش دعوت او و فراوانى مؤيدانش بجاى گذاشت بطورى كه امام حسن عسكرى را به عنوان بزرگ خاندان علوى در آن زمان بر آن داشت تا بنا به درخواست حكام وقت و اطرافيان آنها ، نسبت او را به خود نفى كند و ادعايش را تكذيب كند و بفرمايد : صاحب الزنج از ما اهل بيت نيست و با اين حال هرگاه سخن از قيام او بميان مىآمد و به دنبال آن كشتن پير مردان و كودكان و به اسارت گرفتن زنان و سوزاندن شهرها و خانه‌ها و ديگر كارهاى زشت و ناپسندى كه در آن دوره از تاريخ دولت اسلام به ادعاى مورخين ، در ميان مردم ، زبانزد بود ، انتساب او را به علويها تكذيب مىكرد و به علاوه و آنچنان كه مسعودى در مروج الذهب خود ترجيح داده آنان را با مشرب خوارجى ارزيابى مىكرد .\r\nولى كسى كه حوادث آن دوره از تاريخ دولت اسلامى را كه طى آن تركها و غلامان دست بر همه جاى حكومت داشتند و مقدرات كشور را در قدرت خود گرفته بودند و نيز ظلم و بيدادى كه سرتاسر مملكت اسلامى و مردم آن را فرا گرفته بود و در همان حال خليفه تقريبا هيچ كاره بود ، مد نظر قرار دهد اين نكته را نيز بعيد نمىشمرد كه حركت صاحب الزنج و پيروان او همچون ديگر قيامهايى كه هرازگاهى به رهبرى علويها و ديگران ترتيب داده مىشد تا از آنچه بر مردم در آن زمان مىرفت رهايى پيدا كنند بوده و كارهاى زشت و ناروايى كه به آنها نسبت داده شده ساخته و پرداخته خود حكام و دستگاههاى آنها براى بدنام كردنشان بوده است .\r\nو در مورد آنچه كه راويان از قول امام روايت كرده‌اند كه « صاحب الزنج از ما نيست » بايد گفت كه اين سخن بر فرض صحت ، صريحا گوياى تكذيب انتساب ايشان به خود نبوده زيرا امكان دارد كه منظور حضرت اين باشد كه او در كارها و اقدامهايش ، از ما نيست همچنانكه امكان دارد از سوى حكام وقت ، مجبور به بيان چنين سخنى شده باشد . و برخى روايات آنچنان كه در الاكمال شيخ صدوق آمده اشاره به اين دارند كه او هرگز دروغگو نبوده است .\r\nدر هر حال ، برخورد معتمد عباسى با امام حسن عسكرى تفاوتى بر برخوردهاى\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nحكام عباسى پيش از او با ايشان نداشت او ايشان را زير كنترل شديدى قرار داد بطورى كه كسى جز در شرايط ويژه‌اى كه امام با نزديكان خود قرار گذاشته بود ، امكان تماس با آن حضرت را نمىيافت و هر آنچه كه از خارج به ايشان مىرسيد يا به خارج مىدادند ، از طريق مراسله بود .\r\nو در يكى از روايات آمده كه معتمد ، در آغاز خلافت خود در خانهء امام به حضور ايشان رسيد و از ايشان خواست تا در مورد طول عمر دعايش كند و از خدا بخواهد تا خلافتش را بيست سال به درازا كشاند و امام نيز بنا به مصلحتى كه بر او تحميل مىشد ترديدى در اين پاسخ به او نيافت كه : خداوند عمرت را دراز گرداند .\r\nاز اين روايت چنين برمىآيد كه معتمد همواره بدبين بوده و پس از آنچه كه بر سر اسلافش آمد و زندگى و خلافتشان ، زير نظر تركها و موالى مىگذشت ، در فضايى از نگرانى و بيم قرار داشت سه تن از خلفا پيش از وى بودند كه عبارت بودند از منتصر و معتز و مهتدى كه اولى حدود شش ماه و دومى و سومى هر كدام چيزى حدود شش تا يازده ماه حكومت كردند و مدتى را كه براى امام معين كرد چيزى نبود كه در آن شرايط پيچيده‌اى كه اميد زندگى چند روزه چه رسد به چند سال را جز با دعايى مستجاب ، انتظارش را داشته باشد و او نيز جز به دعاى امام اطمينان نداشت و اگر اين دعا از سوى ديگرى مىشد على رغم برخورد بدى كه با آن حضرت داشت و كينه‌اى كه به خاندانش مىورزيد نسبت به اجابتش اطمينان نداشت او نيز چون ديگران ، به درستى موضع امام و عدالت ايشان و پيوند مستحكمى كه با خدا - خدايى كه بنا به آيهء  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي  وعدهء استجابت دعاى كسانى كه به فراخوانش لبيك گفته‌اند داده است - داشت ، اطمينان داشت .\r\nهمچنانكه پيشينيان او نيز ايمان راسخى به موقعيت ائمه نزد خدا و حقانيت ايشان در بدست گرفتن زمام امور امت و ادارهء آنها ، داشتند و تنها به اين دليل چنان برخورد ناجوانمردانه‌اى با ايشان داشتند كه مىدانست خطرى براى تاج و تختشان بشمار مىآيند .\r\nو معتمد عباسى نيز على رغم اينكه به هنگام تصدى خلافت ترسيده و بدبين بود و كسى را نمىيافت كه شر تركها و غلامان را از سرش كوتاه كند جز تماس با خدا از طريق امامى كه ايمان داشت از هر وسيله‌اى به خدا نزديكتر است لذا نزد ايشان رفت و التماس دعايش داشت تا خداوند عمرش را دراز كند و خلافتش حدود بيست و سه سال\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nبه طول انجاميد على رغم همه اينها همان برخوردى را كه اسلافش با پدران و اجدادش داشتند در پيش گرفت . برخى روايات حكايت از آن دارند كه آن حضرت را بارها به زندان افكند و در زندان نيز بر ايشان سخت مىگرفت و در معرض آزارشان قرار مىداد و بنا به آنچه كه از برخى از اين روايات مىتوان نتيجه گرفت آن دسته از ياران معتمد كه حضرت را گرامى مىداشتند و بر ايشان احترام قائل مىشدند همواره چشم انتظار خشم او و دستگاه حكومتى او و نيز وليعهدش موفق بن جعفر متوكل بودند ، راويان از احمد بن - عبيد اللّه بن يحيى بن خاقان كه معتمد عباسى در آغاز خلافت خود در سال 256 او را به وزارت منصوب كرد نقل كرده‌اند كه گفته است : روزى كه پدرم مردم را به حضور مىپذيرفت در كنار وى نشسته بودم كه دربانان پيش آمدند و گفتند كه ابا محمد بن - الرضا آمده است . پدرم با صداى بلند گفت : بگذاريد وارد شود من از اين كار در شگفت ماندم بويژه از دربانان كه جرأت كرده بودند در حضور پدرم مردى را به كنيه‌اش خطاب كنند در حضور پدرم جز خليفه يا وليعهد يا كسى كه سلطان دستور كنيه‌اش داده بود ، كسى را با كنيه خطاب نمىكردند بهر حال مردى گندمگون خوش قامت و زيبا روى و ستبراندام و جوان سال كه هيبت و شكوهى داشت ، وارد شد وقتى نگاه پدرم به او افتاد برخاست و به استقبال ايشان رفت و هرگز به ياد نداشتم كه با كسى از بنى هاشم يا زمامداران و فرماندهان چنين كرده باشد وقتى به همديگر رسيدند او را در آغوش گرفت و صورت و سينه و شانه‌هايش را بوسيد و دستش را گرفت و بر جاى نمازش يعنى همانجايى كه خودش بود نشاند و خود كنارش نشست و رودررويش قرار گرفت و به صحبت با او پرداخت و خود و پدر و مادرش را به قربانش مىكرد و در همان حال كه من در شگفت از اين ديده‌هاى خود بودم دربان وارد شد و گفت : موفق برادر معتمد ، آمده است . وقتى موفق بر پدرم وارد مىشد پيش از او دربانان و فرماندهان نزديك به او وارد مىشدند از آنجا كه پدرم نشسته بود تا درب ، دو ستون در دو طرف تشكيل مىدادند تا او وارد و خارج مىشد وقتى نگاه پدرم به غلامان موفق افتاد به ابو محمد ( امام حسن عسكرى ( ع ) ) گفت : فدايت گردم بهتر است برويد و به دربانان خود مىگفت او را از پشت ستون افراد ايستاده ببريد تا اين مرد ( و اشاره به طلحة معروف به موفق مىكرد ) او را نبيند زيرا هم بر خود و هم بر او مىترسيد آنگاه براى وداع آن حضرت برمىخاست و حضرت مىرفت . و اما احمد بن عبيد ( راوى اين روايت ) كه همچنان نگران بود و در انديشهء كار پدر و كسى بود كه آنچنان از سوى پدر مورد احترام\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nقرار گرفت در اين انديشه باقى ماند تا اينكه شب فرا رسيد و پدر را براى اداى نماز با خود تنها ديد وقتى پدر نماز گزارد از او دربارهء مردى كه اينهمه به او احترام گذاشت و خود و پدر و مادرش را فدايش كرد پرسيد پدرش به او گفت : فرزندم او امام رافضيها حسن بن على معروف به ابن الرضا بود راوى در ادامه مىگويد : پدرم تا يك ساعت ، ساكت ماند گويا در انديشهء موضوع مهمى بود آنگاه گفت : فرزندم اگر خلافت از خاندان عباسى ( عباسيها ) بدر رود بنا به فضل و عبادت و زهد و اخلاق نيكويى كه دارد كسى جز او از بنى هاشم استحقاق خلافت ندارد و اگر پدرش را ديده بودى مىديدى كه چه مرد فاضل و جوانمرد و سخنورى بود اين حديث پايان نيافته و ما ( نويسنده ) به هنگام سخن گفتن از وفات امام ( ع ) ، آن را پى مىگيريم .\r\nاز آنچه كه راويان به روايت احمد بن عبيد اللّه افزوده‌اند چنين برمىآيد كه اين صحنه و آنچه از ستايش و احترام و ارجى كه عام و خاص براى امام قائل بودند تحولى در برخورد او نسبت به ايشان پديد آورد و از او كه با همهء علويها و ياران و شيعيانشان سر دشمنى و كينه داشت كسى را پديد آورد كه از امام تقدير به عمل مىآورد و بزرگشان مىداشت .\r\nاعم از اينكه اين روايات درست باشند يا نادرست - كه امكان درست بودنشان وجود دارد - آنچه ترديدى در آن نيست اينكه فراوانى شيعه در آن زمان و پراكندگى آنها در تمامى شهرها و حتى در پايتخت آن حكام و گرد آمدنشان به دور امام حسن عسكرى ( ع ) و فراوانى پولهايى كه به وسيله وكلاى آن حضرت كه اينجا و آنجا پراكنده بودند به ايشان مىرسيد به علاوه گردهمايى كه هرازگاهى ، به حضور ايشان مىرسيدند و نيز قيامهاى علويها عليه حكومت وقت در چندين نقطه از جمله حسن بن - زيد علوى كه بر طبرستان و اطراف آن مسلط گرديد و ديگران همه و همه ، حكام را بتنگ آورده بود و خطرهايى را كه در مقابل امام حسن عسكرى به صورت آزاد و به اتفاق شيعيانش ، بر ايشان داشت براى ايشان مجسم مىكرد بويژه كه آنها نظرياتش را نسبت به حكومت و حاكمان مىدانستند و خوب آگاه بودند كه وقتى صحبت از ستم و ستمكاران به ميان مىآورد و بىمحابا به آنها مىتاخت ، خودشان را منظور داشت .\r\nو آنگاه كه به عدل و احسان و ايثار سفارش مىكرد و از ستم و طغيان برحذر مىداشت در پى بىآن بود كه توجه مردم را به بىبندوبارى آنها و زير پا گذاردن حقوق مردم و ارزشها و اخلاقيات و زياده‌روى آنان را در گناه و كارهاى زشت ، جلب كند\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nتمامى اينها دست به دست هم داد و آنان را به ستوه آورد و بر آنشان داشت تا همانگونه كه در مورد پدرش پيش از اين عمل كرده بودند ، چندين بار طى سالهاى اندك امامت وى را به زندان افكندند و دستگاه خود را بر او مسلط كردند و حلقهء محاصره و فشار را بر شيعيان او كه در سرتاسر مملكت پراكنده بودند تنگ گرفتند و آنچنان كه در جلد پنجم كامل ابن اثير آمده در شهر قم كه پايگاه شيعه بود و علما و محدثين آنها در آن فراوان بودند كشتار عظيمى به راه انداختند و همچنان به فشار فزاينده خود بر او افزودند تا اينكه در اوج جوانى و حتى پيش از آنكه به سى سالگى برسد و آنچنان كه مىگويند و از اين ستمكاران بعيد هم نيست ، از طريق مسموم كردن ، ايشان را به قتل رساندند .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nوضع تشيع در زمان امام حسن عسكرى ( ع )\r\nتشيع به معناى صحيح آن از همان آغاز پيدايش اسلام مطرح بود و گاه با كندى و گاهى ديگر با شتاب به راه خود ( راه تكاملى خود ) ادامه داد تا اينكه به بركت خونهاى پاكى كه در راه خدا به زمين ريخته شد و بر اثر تلاش امام محمد باقر و امام جعفر صادق ( ع ) و آثار گرانقدر آنان كه تا به امروز نيز از جمله برترين محصول فكرى اسلامى و پرثمرترين ره‌آورد هر شهر و روستايى على رغم پس‌گردهايى كه از سوى عباسى و امويها به طور يكسان و بلكه بنا به آنچه تاريخ دراز عباسى و برخوردشان با ائمه و شيعيان نشان مىدهد از سوى عباسيها با خشونت بيشترى در هر شهر و حتى هر خانه صورت مىگرفت ، وارد عهد اين دو امام گرديد .\r\nدر تاريخ ، هيچ آيينى چون تشيع درگير اينهمه پيگرد و ستم به زشت‌ترين وجه خود نبوده است كه در عين حال بتواند چون تشيع در برابر دشمنانش ايستادگى كند و از مرز حوادث و حكام فراتر رود و به مثابهء آيينى درآيد كه در تمامى دنيا ، پنجه در پنجهء همهء طاغوتها و جباران تاريخ بگذارد تو گويى آنها كه با تمام توان و قدرت اهريمنى و نابكارانه خود براى نابود ساختن يا حد اقل چيزى كه انتظار داشتند براى كنترل آن تلاش مىكردند درست و با تمام نيرو آن را به جلو مىراندند و تقويتش مىكردند .\r\nتشيع طى دو قرن دوم و سوم با توجهات ائمه اطهار و آموزه‌اى ايشان و جهاد پيگيرشان على رغم كنترلهاى شديدى كه از سوى قدرتمندان وقت و دستگاه حكومتى كه همانگونه كه پيش از اين اشاره كرديم همه جا آنها را تعقيب مىكردند ، بر آنها اعمال مىشد رو به گسترش گذارد .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nدر زمان امام محمد هادى و امام حسن عسكرى ( ع ) آمار شيعيان در برخى مناطق ايران و كوفه ، بغداد ، مدائن ، مصر ، يمن ، حجاز و حتى سامرا پايتخت عباسيها بالغ بر دهها ميليون نفر مىشد كه همگى آنها مرجع و امامى جز امام حسن عسكرى پس از فوت پدر ايشان ، در مشكلات و اشكالات دينى و دنيايى كه بر ايشان مطرح مىشد نداشتند و خمس اموالشان به وسيله وكلايى كه در همه جا پراكنده بودند ، به سوى آنها سرازير مىشد .\r\nدر كتاب الغيبة طوسى آمده كه عثمان بن سعيد عمرى از وكلاى امام حسن عسكرى ( ع ) بود و سمان ( روغن فروش ) لقب داشت زيرا تجارت روغن مىكرد و اين كارش پوششى براى وكالتش بود وقتى شيعيان مىخواستند حقوق اموال خود را به امام بدهند نزد ابى عمر و عثمان بن سعيد مىرفتند و مبلغ را به او مىدادند و او نيز آن را از ترس حكام و دستگاه آنها در خيك روغن مىنهاد و براى امام مىفرستاد .\r\nهمچنين شيخ طوسى در الغيبة خود با اسناد به حسين بن احمد خصيبى روايت كرده كه گفته است : محمد بن اسماعيل حسنى و على بن عبد اللّه حسنى حديثم كرده گفته‌اند : در سامرا به حضور امام حسن عسكرى ( ع ) رسيديم گروهى از دوستداران و شيعيان آن حضرت حضور داشتند ، بدر خدمتكار ايشان وارد شد و گفت : سرورم گروهى ژوليده و پريشان حال پشت در هستند حضرت به او فرمود : اينان گروهى از شيعيان ما از يمن هستند حال برو و عثمان بن سعيد عمرى را نزد ما بياور ، آن دو مىگويند ، طولى نكشيد كه عثمان وارد شد و امام حسن عسكرى ( ع ) به او فرمود : عثمان تو وكيل هستى و در مورد مال اللّه مورد اعتماد و امين برو و اموالى را كه اين گروه ( يمنى ) با خود آورده‌اند از ايشان بگير . و در دنبالهء روايت آمده : آنگاه جملگى گفتيم سرور ما به خدا سوگند كه عثمان از نيكان شيعيان شماست و از اينكه نقش او را برايمان بازگفتيد و اينكه او وكيل و مورد اعتماد شماست سپاسگزاريم . حضرت فرمود : آرى و حال شهادت دهيد كه عثمان بن سعيد وكيل منست و فرزندش محمد نيز وكيل فرزندم مهدى شما خواهد بود .\r\nو در كشف الغمهء اربلى آمده كه مردى از علويها در زمان امام حسن عسكرى ( ع ) به سراغ فضل ، به « جبل » رفت در حلوان ، مردى به او برخورد به او گفت از كجا مىآيى ؟\r\nگفت : از سامرا . گفت : آيا فلان دروازه و به همان جا را مىشناسى ؟ گفت : آرى . گفت : آيا خبرى از امام حسن عسكرى ( ع ) دارى . گفت : خير . گفت : براى چه عازم جبل هستى .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nگفت : به دنبال فضل مىروم . به او گفت : پنجاه دينار از من دارى حال همراه من به سامرا بيا و مرا نزد امام حسن عسكرى ببر . او نيز پنجاه دينار داد و به اتفاق مرد علوى بازگشت و به حضور امام رسيدند حضرت در حياط خانه‌اش بود وقتى مرد جبلى را ديد به او فرمود : تو فلان پسر فلانى هستى و پدرت سفارشى دارد كه آمده‌اى آن را ابلاغ كنى و مبلغ چهار هزار دينار همراه خوددارى . گفت : آرى و پولها را به حضرت داد ، آنگاه امام نگاهى به علوى انداخت و فرمود : تو براى يافتن فضل به جبل مىرفتى و اين مرد پنجاه دينار به تو داد و به اتفاق بازگشتيد و ما نيز به تو پنجاه دينار مىدهيم .\r\nو آنچنان كه در كشف الغمة آمده همراه گروهى صد و شصت كيسهء زر و سيم و با گروهى ديگر مبلغ بسيارى پول از جرجان ، براى آن حضرت رسيده بود . و بنا به آنچه در رجال كشى وارد شده محمد بن ابراهيم بن مهزيار نيز اموال فراوانى كه از امام نزد پدرش باقى مانده بود خدمت ايشان آورد پدر او وقتى به بستر مرگ افتاد آنها را به پسرش محمد داد و محمد نيز آنها را نزد امام برد به بغداد كه رسيد « عمرى » كه يكى از مورد اعتمادترين ياران امام حسن عسكرى بود به او رسيد و او نيز آنها را به وى داد .\r\nفرد ديگرى نيز هيجده قيراط طلا برايشان برد و از اين قبيل اموال فراوانى كه از مناطق مختلف به سوى آن حضرت سرازير بود و روايات شيعه و كتب رجال على رغم پنهانكارى فوق العاده‌اى كه اين بخش از زندگى امام حسن عسكرى را از ترس حكام وقت و دستگاههاى آنها كه در همه حال مراقب آن حضرت بودند در بر گرفته ، آن را تأكيد دارند و خود گوياى گسترش تشيع در سرتاسر مملكت اسلامى و ناتوانى حكام در برخورد با آن است .\r\nطى مدتى كه ائمه را در محاصره قرار داده بودند و اقامت اجبارى برايشان در سامرا تحميل كرده بودند شيعه و علماى آنها در فقه ، بر روايات و نوشته‌هايى كه در دسترس محدثين و علماى فارغ التحصيل مكتب امام باقر و امام صادق ، بود و نيز به آنچه كه از امام كاظم و امام رضا ( ع ) به ايشان رسيده بود ، اعتماد مىكردند .\r\nحلقه‌هاى درسى و مباحثه در كوفه ، بغداد ، حجاز و . . . تشكيل مىشد و شهر قم در آن دوره از تاريخ ، در اين مورد مشهور بود ، حسن بن على الوشّاء كه از معاصران امام رضا ( ع ) بود خود نهصد نفر از شاگردان سالمند امام باقر و امام صادق را كه در كوفه بودند و از جعفر بن محمد ( امام صادق ( ع ) ) نقل حديث مىكردند ، درك كرده بود همچنانكه محمد بن عمير نيز يك صد كتاب از روايات نقل شده از شاگردان امام صادق\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nرا در كتابخانهء خود داشت محمد بن سعود عياشى نيز كه معاصر امام هادى و امام حسن عسكرى ( ع ) بود تمامى ثروت پدرش را اختصاص به نشر آثار اهل بيت داده بود و خانه‌اش همچون مسجد ، جايگاه دهها نفر كاتب ، مقابله‌كننده ، قارى و مفسر بود كه به نظر مىرسد كتابها به هنگامى كه فرصتى به دست مىآمد ، بر امامان ، عرضه مىشد .\r\n( تا نظر خود را دربارهء آنها ابراز دارند ) .\r\nاز امام حسن عسكرى ( ع ) دربارهء كتابهاى « فطحية » ، واقفيها و ديگر منحرفين از ائمه سؤال شد حضرت بنابه آنچه راويان روايت كرده‌اند فرمود : آنچه را روايت كرده‌اند بپذيريد و آنچه را كه خود اظهار نظر كرده‌اند ، بكنارى نهيد .\r\nشهر قم در زمان آن حضرت صدها تن از راويان و علمايى را كه تنها به حديث مىپرداختند و اين رشته را از آنچه كه « خطابيها » ، « افراطيها » و ديگر منحرفان از ائمه و متهمان به دروغ بستن بر آنها ، آلوده بودند ، تصفيه مىكردند و در هر اشكالى كه برايشان مطرح مىشد و نسبت به حكمى ، مسأله پيدا مىكردند و در ميان مؤلفاتى كه از ياران امامان پيشين و روايات آنها در اختيار دارند راه حلى براى آن نمىيافتند به امام هادى و امام حسن عسكرى ( ع ) مراجعه مىنمودند و در اين راستا چون ارتباط مستقيم با آنها ميسر نبود از طريق مكاتبه پرسش خود را مطرح مىكردند و حضرت نيز با دست خود پاسخشان را مىنوشت و برايشان مىفرستاد .\r\nبه عنوان مثال ، روايتى در كافى به نقل از محمد بن يحيى آمده كه مىگويد :\r\nمحمد بن الحسن براى امام حسن عسكرى ( ع ) نوشت : آيا شهادت وصى ميت به اضافهء شاهدى عادل در مورد دين كه ( ميت ) بر كسى داشته است ، پذيرفته مىشود ؟ امام ( ع ) در پاسخ مرقوم داشت : اگر به اضافهء او شاهدى عادل شهادت داده باشد بر مدعى است كه سوگند ياد كند « 1 » . راوى در ادامه مىگويد : فرد مذكور اين سؤال را نيز كتبا مطرح ساخت كه : آيا وصى مىتواند نسبت به وارث صغير يا كبير ميتى در مورد حق او بر ميت يا ديگرى ، شهادت دهد با توجه به اينكه وصى ارثيهء صغير را عهده‌دار مىشود و كارى بر ارثيهء كبير ندارد ؟ حضرت ( ع ) نوشت : آرى شايسته است كه وصى در مورد\r\n\r\n\r\n","description":"","footnote":"\r\n( 1 ) احتمالا سوگند در اين مورد تنها براى محكم كارى است و احتمال هم دارد كه چيزى از عبارت پاسخ ، افتاده باشد و در اصل به اين صورت باشد كه : اگر عادل ديگرى ، شهادت ندهد بر مدعى است كه سوگند ياد كند و بدين ترتيب قضاوت با يك شاهد و سوگند مدعى ، صورت مىگيرد .\r\n","page_name":" 518 ","page_number":518},
  {"content":"\r\n\r\nحق شهادت دهد و از اين شهادت ، دريغ نكند . راوى مىافزايد كه او براى آن حضرت نوشت : آيا شهادت وصى در مورد ميت همراه با شاهد عادل ديگرى ، پذيرفته است ؟\r\nحضرت پاسخ داد : آرى پس از سوگند .\r\nو از جمله اين موارد چيزى است كه محمد بن يحيى به نقل از محمد بن الحسن روايت كرده كه گفته است : او دربارهء مردى كه زمين خود را به فرد ديگرى فروخته و حد و مرز اين زمين به هنگام معامله معلوم نبوده ولى فروشنده گفته بود كه وقتى حد و مرز آن مشخص شد شهادت اين معامله را بده ، از امام حسن عسكرى ( ع ) پرسيد و جويا شد كه آيا اين كار جايز است يا اينكه جايز نيست كه شهادت دهد . حضرت در پاسخ مرقوم داشت : آرى اين كار جايز است .\r\nراوى در ادامه مىگويد : مردى نيز كه قطعه زمين داشت قصد سفر مكه كرد زمين در آبادىاى قرار داشت كه چند منزل از خانه‌اش دور بود و مرز زمين خود را نمىشناخت و تنها حدود چهارگانه آبادى را مىدانست به شهود گفت كه شهادت دهيد كه من از فلان كس تمام آبادى را كه چهار طرف حدود آن را معين كرد ، فروخته‌ام حال آنكه او در اين آبادى تنها قطعه زمينى متعلق به خود داشت . اين مرد طى نامه‌اى به امام از ايشان سؤال كرد كه آيا در مورد مشترى اين كار درست است با توجه به اينكه او تنها بخشى از آبادى را صاحب بوده ولى تمام آن را به مشترى معرفى كرده است . حضرت در پاسخش نوشت : فروختن چيزى كه در مالكيت كسى نيست از سوى او جايز نيست و واجب است كه خريدوفروش تنها در مورد آنچه ملكيت دارد انجام گيرد . راوى مىافزايد كه او براى حضرت نوشت : آيا شاهدى كه در مورد تمامى اين آبادى شهادت داده مىتواند در صورت استناد به گروهى از مردم عادل آبادى و دانستن حد و مرز زمين مورد نظر ، در مورد آن شهادت دهد ؟ حضرت ( ع ) پاسخ فرمود : آرى وقتى در مورد چيز معين و شناخته‌شده‌اى باشد ، جايز است « 1 » .\r\nراوى در ادامه مىگويد : مردى از طريق مكاتبه با حضرت نوشت كه وقتى كسى بگويد شهادت مىدهم كه تمام خانه‌اى كه فلان جا هست و حدودش را نيز معين\r\n\r\n\r\n","description":"","footnote":"\r\n( 1 ) شايد منظور سؤال‌كننده اين بوده كه مىخواسته به امام بگويد كه اگر تنها در مورد ملك فروشنده معامله انجام شده باشد ولى فرض كرده بوديم كه او تمامى آبادى را فروخته است آيا شاهد در صورت آگاهى از حدود ملك فروشنده در آبادى مىتواند در مورد فروش آن بخش به نسبت قيمتى كه پرداخته شهادت دهد يا خير .\r\nكه در اين صورت ، پرسش منطقى است .\r\n","page_name":" 519 ","page_number":519},
  {"content":"\r\n\r\nكرده باشد متعلق به فلان بن فلان است و تمامى آنچه كه در خانه هست متعلق به او است آيا مشترى حقى نيز در آنچه كه در اين خانه هست ، دارد يا خير ؟ حضرت در پاسخ مرقوم فرمود : آرى او در تمامى آنچه كه خريد در مورد آنها انجام يافته ، ذى حق است .\r\nاز جمله روايتى است كه در كافى با اسناد به سهل بن زياد آمده كه گفته است :\r\nبه امام حسن عسكرى ( ع ) نوشتم : مردى داراى دو فرزند پسر بود يكى از ايشان كه داراى فرزندان دختر و پسر بود مرد . جد آنها وصيت كرد كه آنها بايد سهم پدرشان را بگيرند . آيا در اين مورد سهم دختر و پسر برابر است يا اينكه پسر بايد دو برابر دختر سهم ببرد ؟ حضرت با خط خويش مرقوم فرمود : بايد آنچنان كه خداوند امر كرده به وصيت جدشان ، عمل كنند . راوى در ادامه مىگويد در رابطه با مردى از ايشان سؤال كرد كه فرزندان دختر و پسر داشت و در وصيت خود زمينى را متعلق به همهء فرزندان خود دانست و متذكر نشد كه طبق آنچه خدا خواسته بايد ميان خود تقسيم كنند يا به طور مساوى دختر و پسر از آن بهره‌مند شوند حضرت مرقوم داشت : همانگونه كه پدرشان وصيت كرده بود و نام آورده بود عمل كنند و اگر نام نبرده بود بايد طبق كتاب خدا و سنت پيامبرش ( ص ) عمل كنند .\r\nو محمد بن الحسن براى آن حضرت نوشت : مردى مرد و دو نفر مرد را وصى خود قرار داد آيا يكى از آن دو مىتواند عهده‌دار نيمى از تركه شود و نفر ديگر عهده‌دار نيم ديگر ؟ حضرت ( ع ) نوشت : آنها نمىتوانند با مرده مخالفت كنند و بايد بر حسب آنچه كه به آنها گفته عمل كنند .\r\nو بسيارى از اين گونه مثالها كه هر پژوهشگرى مىتواند در مسائل فقهى به آنها برخورد كند كه همگى از نوع مكاتبه است و اگر نه همهء آنها بيشترشان به وسيله محمد بن - الحسن ، صورت گرفته است .\r\nو چه بسا آنگونه كه به نظر مىرسد اين شخص همان محمد بن الحسن صفار باشد كه مؤلفين در احوال رجال او را يكى از چهره‌هاى سرشناس و علماى برجسته و عالم حديث و ثقهء جليل القدر و به تعبير آنها كم لغزش بوده است و افزوده‌اند كه او مسائلى را با امام حسن عسكرى ( ع ) ، در ميان گذاشته است .\r\nو سهل بن زياد ابو سعيد آدمى نيز برخى مسائل را از امام حسن عسكرى ( ع ) روايت كرده كه از طريق نامه‌نگارى با آن حضرت در ميان مىگذاشته كه ما پاره‌اى\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nاز آنها را يادآور شديم .\r\nاز اظهار نظر مؤلفين احوال رجال چنين برمىآيد كه او در سطح مطلوبى نبوده و متهم به غلو بوده است كه احمد بن عيسى اشعرى او را از شهر قم بيرون كرده بود و شنيدن روايت او و نقل حديث از وى را منع كرده بود و برخى نيز در دفاع از او اظهاراتى دارند كه خلاصه‌اش اينست كه احمد بن محمد و همراهان قمى او در مورد شرايط راوى و روايت سخت‌گيرى بسيارى داشته‌اند و برخى راويان را با كمترين شبهه‌اى يا سخنى كه بويى از شبهه از آن رود متهم به غلو مىكردند و احمد بن محمد بن عيسى ، احمد بن خالد برقى را به همين دليل همچون ديگرانى كه از قم بيرون كرده‌اند از قم بيرون كرد حال آنكه او از نظر بيشتر محدثين و مؤلفين در احوال راويان ، قابل قبول بوده و بالاخره نيز پس از عذرخواهى از وى ، او را دوباره به قم فرا خواند و وقتى هم كه مرد در تشييع جنازه‌اش شركت داشت و آثار تأثر ، بر چهره‌اش نمايان بود .\r\nو چه بسا پافشارى و علاقه بسيار علماى قم در پاكسازى آنچه كه افراطيها و منحرفين به ائمه بسته بودند و نيز پيشگيرى از انتشار دروغپردازيهايى كه در ميان روايات آنها و در كتابهاى ياران امام صادق و امام باقر ( ع ) ، رسوخ يافته بود و نيز بيم از بازگشت انديشه‌هاى « خطابى » و « بزيفى » از طريق كسانى كه در آن زمان پوشش شيعى براى خود داشتند همه اينها آنان را بر آن داشته بود تا در مورد راوى و روايت ، حد اكثر احتياط و هشيارى را بخرج دهند و شيخ صدوق ، از بزرگان ايشان در اين رابطه گفته است : نخستين مرتبهء غلو ، نفى اشتباه از سوى پيامبر ( ص ) است .\r\nپس از پيگيرى اين جنبه به نظر مىرسد كه كارهاى احمد بن محمد بن عيسى و يارانش از بزرگان رجال و روايت مهمترين منبع جرح و تعديل نزد مؤلفين احوال راويان از آن زمان تا به امروز ، قرار گرفته است و هيچ كدام از آنها ، اصول ترسيم شده از سوى آن بزرگان را ، مورد تخطى قرار نداده است همچنانكه از تأليفات اينان به نظر مىرسد كه هيچ كس بررسى علمى و دقيقى از احوال و شخصيت راويان به عمل نياورده كه بتوان به آن اعتماد كرد .\r\nيكى ديگر از كسانى كه معاصر امام حسن عسكرى ( ع ) بود و از محدثين شيعه و فقهاى آنها بشمار مىرود حسين بن سعيد اهوازى است و ابن النديم دربارهء او و برادرش حسن مىگويد : آن دو در علم و فقه سرآمد زمان خود بودند و در موضوعهاى مختلف از آثار ائمه كتابهاى بسيارى تأليف كرده و در نوشتن برخى تأليفات نسبت داده شده به او ،\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nيا برادرش همكارى داشته است .\r\nو از جمله اينان حسن بن خالد برقى است كه بنا به آنچه در برخى روايات آمده صاحب تفسيرى است كه امام حسن عسكرى به او ديكته كرده و به تفسير عسكرى معروف شده است كه البته گروهى ، صدور آن را از سوى امام ( ع ) نفى كرده‌اند كه با پيگيرى خود اين تفسير ، بعيد نيست كه نظرشان درست و بجا باشد .\r\nو از جمله آنها احمد بن اسحاق بن عبد اللّه بن سعد اشعرى است كه به تعبير برخى مؤلفين رجال ، مردى جليل القدر و از خاصان حضرت امام حسن عسكرى ( ع ) بوده و از جمله بزرگان علماى قم بوده و واسطهء آنها از شهر قم نزد امام بوده است و بنا به آنچه در اتقان المقال آمده از جمله كسانى است كه به حضور حضرت بقية اللّه رسيده است .\r\nبسيارى ديگر از اينان وجود داشته‌اند كه ما در اينجا از برشمردن نامهاى ديگرى از ايشان ، معذوريم .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n\r\nاز پاسخها و سخنان نغز آن حضرت\r\nاز ايشان در تفسير آيهء  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ  آمده است كه خداوند سبحان بر قلب و گوشهايشان علامتى گذارده كه وقتى ملائكه آنها را ببينند مىشناسند و بر چشمشان پرده‌اى قرار داده و آن هنگامى بوده كه از رؤيت آنچه كه بدان مكلف بودند سرباز زدند و در آنچه از ايشان خواسته شده بود ، كوتاهى كردند و آنچه را ايمان ملزمشان مىساخت ، ندانسته گرفتند و بدين ترتيب همچون كسى گرديدند كه پرده‌اى جلو چشمانش قرار گرفته كه روبروى خود را نمىبيند ، خداوند عز و جل از بيهوده‌گويى و فساد و از درخواست چيزى از بندگانش كه خود ايشان را از آن بازداشته ، منزه است ؛ او ، آنان را فرمان نمىدهد كه با اراده‌اش به نبرد برخيزند يا در آن راستايش قدم گذارند كه بالاجبار ايشان را از آن بازداشته است . سپس فرمود : و لهم عذاب عظيم يعنى عذابى كه براى آنها در نظر گرفته شده همان عذابى است كه در آخرت براى كافران منظور شده است .\r\nهمچنين از ايشان در تفسير آيهء  الَّذِي جَعَلَ لَكُمُ الْأَرْضَ فِراشاً  آمده كه فرموده است : زمين را متناسب با طبع شما و موافق با جسم شما ساخته است آن را نه آنچنان گرم كرده كه شما را بسوزاند و نه آنچنان سرد كه منجمدتان كند و در بويهاى خوش نه آن گونه شديد كه سرتان را به درد آورد و در بويهاى ناخوش نيز آنچنان نكرده كه موجب هلاكتان شود آن را آنچنان نرم نكرده كه چون آب شما را غرق سازد و نه آنگونه سخت كه نتوانيد آن را شخم كنيد و بسازيد . خداوند زمين آنچنان ساخته كه از آن بهره‌بردارى كنيد و از سختى آن بدن و بنياد خود را بر آن افكنيد و در عين حال\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nآنگونه نرم و انعطاف پذيرش ساخته كه بتوانيد آن را شخم كنيد و بهره‌بردارى كنيد براى همين آن را فرش شما ساخت و آسمان را بناى آن يعنى سقفى بالاى سرتان ساخت تا شما را محفوظ نگاه دارد و آفتاب و ماه و ستارگان را در جهت استفاده شما در آن به حركت آورد و از آسمان باران فرود آورد آن را از آن بالا فرود آورد تا به قله كوهها و دره‌ها و دشتهايتان فرود آيد آنگاه آب اين باران را به صورت جوى و رود و دريا پراكند تا به كار درختان و زمين و ميوه‌هايتان آيد و از بارانى كه بدين گونه بر شما فرود آورد روزى شما را مقرر داشت حال شما براى خداوند شريك مسازيد و جز خدا چيزى را نپرستيد كه تمامى معبودهاى ساختگى شما ، قادر به برآوردن آن همه نعمت گرانقدرى كه براى شما در نظر گرفته شده‌اند ، نيستند .\r\nو در تفسير آيهء  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ  از ايشان نقل است كه فرموده‌اند : امى يعنى كسى كه به ام ( مادر ) خود منسوب است يعنى همانگونه كه از شكم مادرش بيرون آمده نه مىخواند و نه مىنويسد و دربارهء كتابى كه از آسمان فرود آمده و كتابى كه وضع كرده‌اند چيزى نمىدانند مگر آنچه به ظاهر مىخوانند ولى نمىفهمند و به عبارت ديگر تنها آنچه را كه برايشان مىخوانند و به ايشان گفته مىشود كه اين كتاب خدا و سخن الهى است و اين تنها گمانى است كه مىكنند يعنى آنچه كه رؤساى آنها در تكذيب نبوت محمد برايشان مىخوانند و على رغم اينكه تقليد از آنها حرام است به تقليدشان مىپردازند پس واى بر كسانى كه با دست خود كتاب را مىنويسند و سپس مىگويند كه اين از سوى خداست . اينان گروهى از يهوديان هستند كه ويژگيهايى را براى محمد ( ص ) در نظر گرفته‌اند كه در تضاد با ويژگيهاى اوست و به مستضعفين خود مىگويند كه از صفات پيامبر مبعوث شده در آخر الزمان آن است كه دراز و ستبراندام و بزرگ شكم و پرمو و داراى لكه‌هاى قرمز در بدن است . حال آنكه محمد ( ص ) خلاف اينهاست و پانصد سال پس از زمانى كه وعده داده بودند مىآمد ولى آنها با اين سخن مىخواستند چند صباحى ديگر به رياست و رهبرى خود ادامه دهند و لذا خداوند متعال فرمود : واى بر آنها از آنچه كه دستشان نوشت و واى بر آنها از كارهايى كه مىكنند .\r\nو به ادعاى راوى ، مردى به آن حضرت گفت : اگر اين گروه از يهوديان چيزى از كتاب نمىدانند جز آنچه كه از علمايشان مىشنوند و به كتاب ديگرى نيز دسترسى ندارند چرا در قرآن تقليد ايشان و پذيرفتنشان از علماى خود را نكوهش كرده و آيا\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nعوام يهود چون عوام ما نيستند كه بايد از علماى خود تقليد كنند ؟ حضرت ( ع ) در پاسخ فرمود : ميان عوام و علماى ما و عوام و علماى يهود هم تفاوت هست و هم تشابه . وجه تشابه در اينست كه خداوند همچنانكه عوام آنها را از تقليد علمايشان نكوهش كرده عوام ما را نيز از تقليد كردن از علماى خود ، نكوهش كرده است و تفاوت اين دو در اينست كه عوام يهود دروغگويى و خوردن حرام و رشوه و تغيير واقعيت احكام از طريق شفاعتها و . . . را كه از سوى علمايشان صورت مىگيرند مىدانسته‌اند و خود به تعصب شديدى كه نسبت به دين خود دارند شناخته شده‌اند لذا تقليد از چنين كسان شناخته‌شده‌اى كه مىدانند نبايد به خبرشان اعتماد كرد و حتما بايد خودشان در مورد رسول خدا ( ص ) دقت كنند ، در مورد آنها نكوهش شده است بويژه كه در مورد پيامبر ، نشانه‌ها و علايمش روشنتر و آشكارتر از آن است كه پنهان بماند . در مورد عوام امت ما نيز مسأله به همين نحو است اگر آنها از فقهاى خود فسق و تعصب شديد و دلبستگى به دنيا و حرام آن ديدند و عوام ما از چنين كسانى تقليد كردند آنها نيز مثل همان يهوديانى مىشوند كه خداوند تقليدشان را از علماى فاسقشان ، نكوهش كرد ولى اگر از ميان فقها كسى بود كه خود را كنترل مىكرد از دينش نگهدارى مىنمود و با هواى نفسش مخالفت مىورزيد و مطيع مولاى خود بود بايد كه عوام از او تقليد كنند و البته اين ويژگيها در مورد همهء فقهاى شيعه صدق نمىكند . و اگر عالمى كارهاى زشت و ناپسند و گناه بكند چيزى از او در مورد ما نپذيريد و در اين رابطه ناخالصيهاى بسيارى دربارهء ما اهل بيت صورت گرفته و دليلش هم اينست كه اين فاسقان دربارهء ما چيزهايى مىدانند ولى بنا به جهل خود ، آن را تحريف مىكنند و چون سواد اندكى دارند هر چيز را در جاى خود قرار نمىدهند .\r\nگروهى ديگر نيز به قصد ، بر ما دروغ مىبندند تا به سود اين دنياى خود بار گناهان خود را در جهنم بيفزايند . و از آنها گروهى هستند كه با ما دشمنى مىورزند و تنها به بدگويى از ما اكتفا نمىكنند و روش كارشان بدين گونه است كه برخى علوم درست را از ما مىآموزند و با اين توشه نزد شيعيان ما مىروند و آنگاه چندين برابر دروغهايى كه ما از آنها بيزاريم ، بر ما نسبت مىدهند آن دسته از شيعيان ما كه تسليم هستند با اين پيش داورى كه علوم آنها از ماست ، همه چيز را مىپذيرند ولى گمراه مىشوند زيانى كه اين دسته بر ضعفاى شيعيان ما روا مىدارند از آنچه كه ارتش يزيد بر امام حسين و يارانش آورد ، بدتر است .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nآن حضرت افزود كه رسول خدا ( ص ) فرمود : بدترين علماى امت ما كسانى هستند كه ديگران را نسبت به ما گمراه مىكنند و راه رسيدن به ما را مىبندند و دشمنان ما را به نام ما نامگذارى مىكنند و منحرفين از ما را به نام ما مطرح مىكنند و بر آنها درود مىفرستند حال آنكه سزاوار لعنت هستند ولى ما را كه غرق در كرامات الهى هستيم لعنت مىكنند . و با درودهاى خدا و فرشتگان مقرب بر خود ، از درود آنان بىنيازيم . امام حسن عسكرى ( ع ) به ادعاى راوى در ادامه فرمود : از امير المؤمنين على بن ابى طالب ( ع ) پرسيدند كه پس از ائمه اطهار ( ع ) اين شمعهاى فروزان كدام دسته از خلق خدا بهترند . فرمود : علما اگر صالح باشند . از ايشان پرسيده شد : پس از ابليس و فرعون و نمرود و آنهايى كه از نام شما سوء استفاده مىكنند و عليه مردم توطئه مىچينند چه كسانى از همه بدتر هستند حضرت ( ع ) فرمود : علما وقتى فاسد باشند چنين كسانى حقايق را پنهان مىدارند و باطل را مطرح مىكنند و هم دربارهء آنهاست كه خداوند مىفرمايد :  أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ . \r\nو يوسف بن محمد بن زياد و على بن محمد بن سيار روايت كرده كه آنها به امام حسن عسكرى ( ع ) گفتند : گروهى بر اين گمانند كه هاروت و ماروت دو فرشته‌اند كه وقتى عصيان بنى آدم فزونى گرفت ، فرشتگان آنها را برگزيدند و خداوند آنها را با فرشته ديگرى به دنيا فرستاد و آن دو « زهرة » را تحريك كرده مىخواستند با او زنا كنند و شراب نوشيدند و قتل نفسى را كه حرام است مرتكب شدند و اينكه خداوند آنان را در بابل ، عذاب مىدهد و ساحران ، سحر از ايشان مىآموزند و خداوند آن زن را به صورت همين ستارهء زهرة ، مسخ كرده است . حضرت ( ع ) فرمود : پناه بر خدا فرشتگان از هر كفر و كار زشتى به لطف خداوند ، معصومند و هم او دربارهء آنها مىفرمايد :\r\nلا يعصون اللّه ما امرهم و يفعلون ما يؤمرون . و فرمود : و له من فى السموات و الارض و من عنده لا يستكبرون عن عبادته .\r\nو در مورد ملائكه فرمود : « بل عباد مكرمون لا يسبقونه بالقول و هم بأمره يعملون » و ادامه فرمود كه : خداوند ملائكه را براى آن به زمين نمىفرستد كه خود امام و حاكم باشند بلكه نزد پيامبران خدا فرستاده شده‌اند تا رسالت پروردگارشان را به آنان ، ابلاغ نمايند . سؤال كننده‌اى مىپرسد : بنابراين ابليس ، فرشته نبوده است .\r\nفرمود : خير او از جن بود آيا نشنيدى كه خداوند متعال مىفرمايد :  وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ  .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nو از ايشان نقل است كه مىفرمود : آن كس كه بيش از همه به حقوق مردم احترام قائل است و به آنها پايبند است مقامش نزد خدا از همه بالاتر است و هر كس در دنيا نسبت به برادرانش فروتنى كرد نزد خداوند از صديقين بشمار مىرود و به حق از شيعيان على بن ابى طالب محسوب مىگردد . و هر كس در مجالس ، جايى فروتر براى خود انتخاب كرد تا هنگام برخاستن خداوند و فرشتگانش بر او درود مىفرستند .\r\nو فرمود : شرك در ميان مردم از حركت مورچه بر سنگى سياه در شب تاريك ، نهان‌تر است و عشق و دوستى نيكان با نيكان ، ثوابى است براى نيكان و عشق و دوستى نابكاران نسبت به نيكان ، فضيلتى است براى نيكان و كنيهء نابكاران نسبت به نيكان ، زينتى است براى نيكان و كنيهء نيكان نسبت به نابكاران ، ننگى است بر نابكاران .\r\nتواضع و فروتنى آن است كه بر هر كس مىگذرى به او سلام كنى و در جايى پايين دست مجلس بنشينى و خنده بىمورد از نادانى است .\r\nو به گروهى از شيعيانش فرمود : شما را به تقواى خدا و پاكدامنى در دينتان و به راستى در گفتار و اداى امانت به آن كس چه نيك و چه بد كه شما را امين كرد و نيز به طول سجده و حسن همجوارى با همسايگان ، سفارش مىكنم كه محمد ( ص ) نيز براى همينها ، فرستاده شد . با خويشان خود رفت و آمد كنيد . جنازهء خوديها را تشييع كنيد و از بيمارانتان ، عيادت به عمل آوريد و حقوق مردم را ادا كنيد كه اگر كسى از شما در دين خود پاكدامنى بخرج داد و در سخن راست گفت و امانت مردم را ادا كرد و با ايشان خوش اخلاقى نمود و بگوئيد كه او شيعهء منست من شاد مىگردم ، از خداى بترسيد و مايهء افتخار ما باشيد نه اينكه باعث بدنامى ما . عشق و محبت ديگران را برايمان به ارمغان آوريد و هر زشتى را از ما دور سازيد . هر آنچه نيكى و خوبى كه در مورد ما گفته شود ما سزاوار آنيم و هر آنچه بدى و زشتى دربارهء ما گفته شود ما از آنها بيزاريم ما در كتاب خدا و در خويشى با پيامبر خدا حقى داريم و از خاندانى پاك برخورداريم كه كسى جز ما نمىتواند مدعى آن باشد مگر آنكه دروغگو باشد .\r\nو به ايشان فرمود : عبادت به بسيارى روزه و نماز نيست بلكه به بسيارى انديشه دربارهء خداوند است . بدا به حال بنده‌اى كه دو چهره داشته باشد و از دو زبان برخوردار باشد در حضور برادرش ، از او ستايش به عمل مىآورد و در غياب او وى را مىخورد . اگر نعمتى به او ارزانى شد به او رشك مىبرد و اگر گرفتارى برايش پيش آمد ، به او بىتوجهى مىكند . خشم كليد هر شرى است . و آدم كينه‌توز از همه كمتر آسودگى دارد .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nو پارساترين مردم كسى است كه از حرام دورى جويد . هر كس نيكى بكارد شادى و خوشى برداشت مىكند و هر كس شر بكارد پشيمانى برداشت مىكند . قلب آدم احمق در دهان اوست و دهان آدم خردمند در قلب اوست .\r\nو به يكى از ياران خود فرمود : در طلب روزى از فرايضى كه بر عهده دارى ، روى گردان مشو و هر كس كه در پاكى ، وسواس بخرج دهد همچون كسى است كه نقض غرض كرده باشد و هر عزيزى كه از حق فاصله گيرد خوار مىشود و هر خوارى كه به حق روى آورد ، عزت مىيابد . دو خصلت از همهء خصلتها برترند يكى ايمان به خدا و ديگرى نفع رساندن به برادران . ايستادن فرزند در كودكى در برابر پدر منجر به عاق شدن وى در بزرگى مىشود و شرط ادب نيست كه نزد غمگينى شادى كنيم .\r\nو فرمود : هر كس در نهان ، به برادرش اندرز دهد او را بزرگ داشته و هر كس آشكار ( و در برابر ديگران ) اين كار را بكند وى را خوار داشته و به او توهين روا داشته است . چه زشتر و ناپسندتر از اينكه مؤمن خواسته‌اى داشته باشد كه او را خوار مىگرداند و نعمت را جز سپاسگزار نمىشناسد و جز آن كس كه آن را مىشناسد ، سپاسش نمىگويد و تا آنگاه كه ياراى تحمل داشتى از دراز كردن دست نياز ، خوددارى كن چرا كه هر روزى ، روزى خود را به دنبال دارد و پافشارى در خواسته‌اى ارزش آن را مىكاهد و خستگى و رنج به دنبال دارد پس شكيبايى پيشه كن تا خداوند دربى را به روى تو بگشايد كه به سادگى وارد آن شوى و در مورد بهره‌گيرى پيش از موقع از چيزى شتاب مكن و بدان كه آفريده و مدبر تو زمانى كه صلاح تو در آن باشد ، آگاه‌تر است پس به آگاهىاش در همهء كارهاى خود اعتماد كن كه به سود تست . و پيش از هنگام ، چيزى مخواه كه قلبت و سينه‌ات به تنگى مىافتند و دچار نوميدى مىگردى .\r\nو مىفرمود : هر كس بر باطل رود پشيمان مىگردد و روزى تعيين شده با حرص - ورزيدن ، بدست نمىآيد و با خوددارى از گرفتن آنها ، دور نمىشود . و ادب ترا همين بس كه از آنچه بر ديگران نمىپسندى ، دورى كنى و بهترين دوستان تو كسى است كه گناهت را فراموش كند و نيكىات را به ياد داشته باشد و در ميان دشمنانت كسى كمتر نابكار است كه دشمنى خود را آشكار كند و هر كس با خدا انس گرفت از مردم دورى مىجويد و نشانهء انس با خدا ، دورى از مردم است و همهء زشتيها و پلشتيها را در اتاقى نهاده‌اند كه كليد آن دروغگويى است .\r\nو بسيارى از اين دست پندها و اندرزهايى كه در راستاى تلاش براى بيان آنچه\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nكه مسلمان بايد باشد و اخلاق و ويژگيهايى را كه در راه دعوت اسلام از هر راه ديگرى ، گوياتر و كارآتر است ، خطاب به عموم مردم و ياران خود ، بيان مىفرمودند .\r\nدر عين حال چنين بعدى كه در اخلاق اهل بيت و تعاليم و زندگى آنها پديدار گشته خود بهتر از هر چيز محكوم‌كننده و افشاگر آن دسته از كسانى است كه به نام اسلام حكومت كردند و در واقع الگوى ديگر ملتها در مورد اسلام و فرد مسلمان بودند .\r\nديگران به همين كسانى كه به دروغ خود را مسلمان و از آن مهمتر ، حاكم مسلمان مىدانستند نگاه مىكردند و برداشتشان از اسلام در همينها خلاصه مىشد و گزاف نيست اگر بگويم كه كندى حركت اسلام و عقب‌ماندگى مسلمانان نسبت به ديگران در گذشته و حال ناشى از همان چهرهء تاريك و زشتى است كه اين طاغوتها و نابكاران از اسلام بجاى گذاردند و مدعيان پس از آنها نيز همانها را از ايشان به ارث بردند و اين وضع تا به امروز نيز ادامه دارد ، به نام اسلام حكومت كرده و مىكنند و از زبان دين و اسلام سخن مىگويند حال آنكه از سخت‌ترين دشمنان و كين‌توزان آن هستند .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\nوفات امام ( ع )\r\nروايات متفق القولند كه ايشان در سال 260 هجرى و چهار سال گذشته از - مملمت‌دارى احمد بن جعفر متوكل معروف به معتمد وفات يافتند و فرزندش جز محمد بن الحسن - مهدى منتظر كه پيش از مرگ و طى زندگى به امامت او و طول زندگى و عمر او و ظهورش پس از غيبتى طولانى براى پر كردن زمين از عدل و داد پس از پرشدنش از ظلم و جور تصريح فرموده بود ، بجاى نگذارد در مورد اين فرزند از جد گرامىاش پيامبر اكرم نيز روايت در اين زمينه وارد شده و به ترتيب از اجداد گراميش نيز يكى پس از ديگرى در اين باره به صراحت سخن گفته شده بود تا اينكه به دوران پدر آن حضرت رسيد كه طبق معمول هر امامى كه در مورد جانشين خود ، تصريح مىكند امامت و غيبت و ظهور مجدد ايشان را تصريح فرموده بود .\r\nآنچنان كه از برخى روايات برمىآيد وفات آن حضرت در نيمه اول ربيع الاول سال 260 و پس از يك بيمارى هشت روزه بوده است گفته مىشود بيمارى ايشان ناشى از مسموم كردن غذاى ايشان از سوى معتمد عباسى بوده است . گروهى از محدثين شيعه و علماى آنها بر همين باورند و در اين مورد به روايتى استناد مىكنند كه از زبان برخى محدثين به نقل از امام صادق ( ع ) بيان شده كه در آن مىفرمايد : كسى از ما ( اهل - بيت ) نيست جز اينكه مقتول يا مسموم باشد و بر همين اساس ، معتقدند كه تمامى امامان ( ع ) قربانى خيانت و تجاوز شده‌اند و هر كسى را كه با شمشير نكشته‌اند از طريق سم ، هلاك كرده‌اند و من شخصا چنين چيزى را از حكام در مورد كسانى كه نسبت به تاج و تخت خود بيمشان داشتند بعيد نمىدانم و تاريخ هم پر از شواهدى بر اين امر\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nاست . مگر هارون الرشيد طى گفتگويى كه در مورد امام موسى بن جعفر ( ع ) با فرزند خود داشت به او ( مأمون ) نگفته بود كه اگر تو نيز در قدرت و حكومت به نزاع با من برخيزى چشمانت را در خواهم آورد . بىهيچ ترديدى ، حكام بنى عباس از امامان مىترسيدند و نسبت به تاج و تخت خود از ايشان مىهراسيدند و تحت تأثير سعايتهايى كه در مورد آنان از سوى دشمنان اهل بيت ( ع ) به عمل مىآمد ، قرار مىگرفتند و در اين رابطه همه گونه فشار و تنگنا و حتى زندان و اقامت اجبارى نزديكى بغداد و سامرا را بر آنان تحميل مىكردند كه اين خود مىتواند ايشان را در مسموم كردن و به قتل - رساندن ، مورد اتهام قرار دهد ولى در عين حال دليلى بر آن نيست كه امام حسن عسكرى يا ديگر امامان ، مسموم شده باشند ، رواياتى هم كه دربارهء وفات ايشان آمده و مؤلفان سيرهء ايشان به آنها استناد كرده‌اند متعرض اين موضوع نشده‌اند روايتى كه از همه مشهورتر است چيزى است كه راويان به نقل از احمد بن عبيد اللّه بن خاقان وزير معتمد در آن روز نقل كرده‌اند كه ما طى سخن از برخورد حكام با ايشان بخش اول آن را نقل كرديم و بخش دوم آن مانده كه در رابطه با وفات حضرت است و كلينى و مفيد و شيخ صدوق در پرداختن به وفات ايشان ، آن را ملاك قرار داده‌اند .\r\nدر اين بخش آمده كه : به هنگام وفات امام حسن عسكرى ، چيزى از سلطان و اطرافيانش ديدم كه باعث شگفتى من شده و انتظارش را از او نداشتم و آن اينكه وقتى حضرت بيمار شد كسى را به دنبال پدرم فرستاد و پيغامش داد كه امام حسن عسكرى ( ع ) بيمار شده است . پدرم همان لحظه خود را به دار الخلافه رساند سپس همراه پنج تن از خدمتگزاران امير المؤمنين كه جملگى از نزديكان و مورد اعتمادش بودند بازگشت - . به آنها دستور داد در منزل حضرت بمانند و در جريان حال ايشان قرار داشته باشند چند تن از حكيمان ( پزشكان ) را نيز احضار كرد و به آنها دستور داد در تماس با حضرت باشند و صبح و شب به او سر بزنند دو يا سه روز بعد خبر رسيد كه حالشان رو به ضعف گذاشته است پدرم سوار بر مركب خود به خانهء ايشان رفت و به حكيمان دستور داد در منزل آن حضرت باقى بمانند و خود نيز به قاضى القضات پيغام داد كه ده تن از كسانى كه از نظر مذهبى و پاكدامنى مورد اعتمادش هستند برگزيند و به آنها دستور دهد در خانهء امام حسن عسكرى شب و روز باقى بمانند قاضى القضات نيز چنين كرد و آنها در خانهء حضرت بودند تا اينكه ايشان وفات كردند . احمد بن عبيد اللّه بن خاقان در ادامه مىگويد : وقتى خبر وفات آن حضرت پخش شد سامرا يك پارچه شيون و زارى\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nشد و به تدارك تشييع جنازه ايشان پرداخت بازار تعطيل شد و همه دست از كار كشيدند بنى هاشم ، فرماندهان ، كاتبان و قاضيان و ساير مردم ، رو سوى جنازهء ايشان آوردند ، آن روز سامرا به روز قيامت شباهت پيدا كرده بود . وقتى كار تشييع جنازه پايان يافت سلطان به ابى عيسى بن متوكل دستور داد بر جنازه نماز بگزارد وقتى جنازه براى نماز به زمين گذاشته شد ابو عيسى به آن نزديك شد و پرده از چهره حضرت گشود و به بنى هاشم اعم از علويها و عباسى و نيز به فرماندهان و كاتبان و قاضيان نشان داد و گفت : اين حسن بن على بن محمد الرضا ( ع ) است كه به مرگ طبيعى در رختخواب خود مرده است از خدمتگزاران امير المؤمنين فلان و به همان كس و از حكيمان فلانى و فلانى حضور داشتند آنگاه چهرهء مبارك را پوشاند و بر او نماز گزارد و پنج تكبير گفت و دستور برداشتن آن را داد . جنازه از وسط خانه برداشته شد و در همان خانه‌اى كه پدرش را دفن كرده بودند ، آن را به خاك سپردند .\r\nو به ادعاى راوى ، احمد بن عبيد اللّه در ادامه ، افزوده است : وقتى جنازه به خاك سپرده شد برادر آن حضرت جعفر ، نزد پدرم آمده به او گفت : مقام پدر و برادرم را برايم منظور كن هر سال بيست هزار دينار به تو مىرسانم . پدرم مسخره‌اش كرده و سخنانى زشت نثارش كرد و به او گفت : اى نادان ! سلطان ( اعزه اللّه ) تمام قدرت و شمشير خود را به كار برد تا آنانى كه پدر و برادرت را به امامى قبول دارند ، از اين عقيده بازدارد ولى موفق به اين كار نشد و مىخواست كه پدر و برادرت را از آن مقام پايين كشد ولى توفيق اين كار پيدا نكرد و تو اگر واقعا نزد شيعيان پدر و برادرت ، امام هستى نيازى به آن ندارى كه سلطان يا غير از او ، مقام ايشان را به تو تفويض كند و اگر چنين مقامى نزد آنان ندارى ، هرگز آن را بدست نخواهى آورد پدرم در اين مورد او را سرزنش كرد و خوار داشت و دستور داد كه هرگز اجازه ورودش ندهد تا اينكه پدرم وفات يافت .\r\nتمامى كسانى كه دربارهء وفات امام حسن عسكرى ( ع ) سخن گفتند اين روايت را كه از بيمارى و مرگ آن حضرت و نيز برخورد خليفه با اين مسأله ، در آن سخن رفته ، نقل كرده‌اند حتى كسانى كه قائل به مسموم شدن آن حضرت نيز هستند در آغاز سخن خود اين روايت را ذكر كرده‌اند و روايت ضعيفى را كه راوى آن مدعى است امام صادق ( ع ) فرموده هر كدام از خاندان ما يا كشته مىشوند و يا مسموم مىگردند ملاك مسموميت ايشان ، قلمداد كرده‌اند و غافل از آن بوده يا تغافل كرده‌اند كه روايت احمد بن عبيد اللّه اشاره به اين دارد كه معتمد عباسى از خون امام برى نبوده و در\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nهمان هنگام نيز متهم بوده است و با برخوردى كه طى چند روز مانده به وفات آن حضرت با ايشان داشته در صدد برآمده كه اين تهمت را از خود دور سازد و گرنه چرا وقتى خبر بيمارى امام به او رسيد وزيرش را نزد ايشان فرستاد و به نزديكان و پزشكانش دستور داد تا در خانهء او باقى بمانند همچنانكه قاضى القضات خود را نيز دستور داد تا ده تن از پارسايان و دينداران را برگزيند و آنان را شب و روز نزد امام نگاه دارد و چرا ابو عيسى فرزند متوكل بر جنازه نماز گزارد . علويها و عباسى و فرماندهان و قضات را به شهادت گرفت كه حضرت به مرگ طبيعى مرده است به گمان من اگر او خود در اين جنايت دست نداشت و در آن روز ، انگشت اتهام به سويش دراز نبود ، به چنين كارهايى نياز نبود و اللّه اعلم .\r\nدر روايت صدوق در الاكمال با اسناد به ابى الاديان آمده كه گفته است : من خدمت امام حسن عسكرى ( ع ) مىكردم و نامه‌هاى آن حضرت را به شهرها مىبردم موقعى كه در بستر بيمارى - كه بر اثر آن وفات يافت - بود بر ايشان وارد شدم . حضرت نامه‌هايى نوشت و به دستم داد و فرمود : آنها را به مدائن ببر . نامه‌ها را بردم و جوابشان را با خود آوردم و روز پانزدهم وارد سامرا شدم و ندانسته خود را در برابر خانه ايشان يافتم . جعفر بن على ( برادر حضرت ) را بر دروازهء خانه ديدم كه شيعيان دورش را گرفته تسليتش مىگفتند و امامتش را تبريك مىگفتند . پيش خود گفتم : اگر اين امام شده باشد مطمئنا امامت را منحرف كرده‌اند . آنگاه عقيد خادم بيرون آمد و گفت : سرورم ! برادر شما كفن شده است حال برخيزيد و بر او نماز بگزاريد . جعفر و شيعيان اطرافش وارد شدند وقتى وارد خانه شديم ديديم كه حسن بن على بر نعش ايستاده است جعفر پيش رفت تا بر نعش نماز بگزارد وقتى داشت تكبير مىگفت كودكى سبز چهره با مويى مجعد و دندانهايى دور از هم بيرون آمد و رداى جعفر بن على را كشيد و گفت :\r\nعمو عقب برو كه من سزاوارتر از تو در نماز گزاردن بر نعش پدرم هستم . جعفر عقب رفت چهره‌اش دگرگون شده بود . كودك پيش آمد و بر نعش نماز گزارد و جنازه را كنار پدر آن حضرت همانجايى كه هم اكنون آرامگاه ايشان است ، به خاك سپردند اين آرامگاه هم اينك زيارتگاه شيعيان اهل بيت است كه از هر سوى ، به زيارتش مىآيند و در آنجا از خداوند سبحان به حرمت كسى كه در آن خاك است ، خواستهاى خود را مطرح مىكنند و مىخواهند كه ايشان را در رحمت خود وارد كند و به راه حق هدايت فرمايد و توفيق آن دهد كه در راه اهل بيتى قرار گيرند كه خداوند آنان را از هر پليدى و پلشتى ، دور ساخت و پاكشان گرداند .\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\n\r\nامام دوازدهم حضرت حجة بن الحسن ( ع )\r\n\r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\nامام ابو القاسم محمد بن الحسن مهدى ، منجى اين امت و اميد جهانيان كه خداوند به دو حق و عدالت را زنده مىسازد و آزادى و كرامت را به آن بازمىگرداند و زمين را پس از غوطه‌ور شدن در ظلم و جور ، پر از قسط و عدل و داد مىكند ، در نيمهء شعبان سال 255 تقريبا يك ماه پيش از به خلافت رسيدن معتمد عباسى ، قدم به عرصه وجود گذارد و آنچنان كه در بيشتر روايات آمده آنگاه كه پدرشان وفات يافت آن حضرت تنها پنج سال سن داشتند كه خداوند حكمت و دانش را در او نهاد و وى را آيتى براى جهانيان و رهبرى براى مسلمانان قرار داد همانگونه كه عيسى بن مريم را در گهواره ، به پيامبرى مبعوث كرد .\r\nبرخى روايات حكايت از آن دارد كه حكيمه عمهء امام حسن عسكرى ( ع ) روزى پيش از ولادت امام حجة بن الحسن ( ع ) ، به ديدار برادرزادهء خود ( امام حسن عسكرى ) رفتند و هنگامى كه مىخواست برود حضرت از او خواست آن شب را در خانه بماند و به اطلاعش رساند كه همسرش نرجس مولود مبارك را وضع حمل خواهد كرد درحالىكه هيچ نشانهء باردارى بر آن زن پيدا نبود . پس از گفتگوى طولانى ميان حكيمه و امام ( ع ) بالاخره بنا به آنچه راويان نقل كرده‌اند ، حكيمه آن شب را كنار همسر آن حضرت ماند و اندكى پيش از سپيدهء نيمهء شعبان نرجس از خواب بيدار شد و احساس خستگى و رنجورى نمود و سرانجام نيز كار زايمان به كمك حكيمة عمهء امام حسن عسكرى ( ع ) انجام شد و امام به ابو عمر عثمان بن سعيد دستور داد تعدادى گوسفند قربانيش كند و تعداد زيادى گوشت و نان بخرد تا آنها را ميان مستمندان پخش كند\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nعثمان بن سعيد نيز دستور امام را به اجرا درآورد .\r\nحضرت حجة بن الحسن پدرش امام حسن عسكرى و مادرش زنى رومى به نامهاى سوسن ، نرجس ، ريحانه و صقليه بود كه به احتمال زياد ميان افراد خانواده امام به نرجس شهرت داشت و امام نيز بيشتر با همين نام صدايش مىكرد و گفته مىشود كه امام هادى يكى از خاصان خود را به بغداد جايى كه غنايم جنگى در معرض فروش قرار مىگرفت فرستاد و او را خريدارى كرد و به عقد ازدواج پسرش حسن ( ع ) درآورد و گفته شده كه او دختر حكيمه خواهر امام هادى ( ع ) بوده كه او را به ازدواج برادرزاده‌اش امام حسن عسكرى ( ع ) درآورد .\r\nرواياتى كه از او ( همسر امام حسن عسكرى ( ع ) ) سخن گفته‌اند بر آنند كه او دختر پادشاه بوده و مادرش از زاده‌هاى « شمعون الصفا » بوده است جدش قيصر مىخواسته وى را به ازدواج برادرزاده‌اش درآورد و مردم نيز به همين منظور ، گرد آمدند ولى پيش از آنكه ازدواج صورت گيرد صليب‌ها فرو مىافتند و ستون كاخ به لرزه مىافتد و كاخ‌نشين به زمين مىافتد و از هوش مىرود جد او قيصر و اسقفهايى كه به همين منظور حضور يافته بودند اين پيش آمد را به فال بد مىگيرند و مجلس بدون انجام مراسم ازدواج پايان مىگيرد . برخى روايات علاوه بر اين مطالب مىافزايند كه او خود در خواب ديد كه گويا در مجلس جد خويش است و در آن حضرت عيسى و شمعون الصفا و گروهى از حواريين حضور دارند كه پيامبر عرب محمد بن عبد اللّه به اتفاق گروهى از فرزندانش از جمله امام حسن عسكرى ( ع ) وارد شدند پيامبر نيز وى را براى نوادهء خود امام حسن عسكرى خواستگارى كرد و حضرت عيسى نيز از اين درخواست استقبال كرد و پس از گفتگوى طولانى ، ازدواج انجام مىگيرد از جمله راوى مىگويد كه يك شب امام حسن عسكرى بخوابش مىآيد و به اطلاعش مىرساند كه جدش در صدد تدارك ارتشى براى جنگيدن با مسلمانان است و به او دستور داد كه همراه ارتش بيرون شود او نيز طبق دستور حضرت بيرون مىشود و به عنوان اسير به دست مسلمانان مىافتد آنگاه امام كسى را مىفرستد تا او را از بازار برده‌فروشيها بخرد و بشر النخاس ( برده‌فروش ) او را براى آن حضرت مىخرد و به سامرا يعنى محل امامت امام ، مىآورد حضرت به او مژده مىداده كه مولودى مبارك كه همان مهدى موعود باشد از او زاده خواهد شد كه زمين را در پى پر شدن از ظلم و ستم ، از عدل و داد ، پر مىكند .\r\nما سخن را در اين باره كوتاه كرديم زيرا نقل كامل و كلمه به كلمه آن به همانگونه\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nكه در كتب حديث آمده و صدوق در اكمال خود و طوسى در الغيبة و مجلسى در بحار و بيشتر محدثين در مجاميع حديث خود نقل كرده و راست و دروغ و كم و زياد را به آن افزوده‌اند ، به نظر ما ، خالى از فايده است .\r\nاين حديث شامل برخى خصوصيات و مطالبى است كه بيشتر به نظر مىرسد ساخته و پرداخته داستان‌پردازان و دروغگويان است و به علاوه راويان آن نيز از افرادى گمنام تشكيل شده‌اند كه تا آنجا كه منبع در اختيار دارم نامى از آنها در كتابهاى رجال دسترس من ، نيامده است .\r\nآنچه كه ميان راويان موثق متفق القول است اينكه او از همان بازارى كه اسيران را در آن مىفروختند براى امام حسن عسكرى ( ع ) خريدارى شد و زنى پاكدامن و عابد بوده و بارداريش از حضرت مهدى حتى از بيشتر كسانى كه در تماس با او بودند ، پنهان ماند و خداوند مقدر كرده بود كه او مادر گرامىترين مولودى باشد كه گروهى را شيفته خود و گروهى ديگر را خرد و عقلشان را به گمراهى كشانده است و جز مؤمنان به رسالت جد گرامىاش و پدران ارجمندش ائمه اطهار ، به او ايمان نمىآورند و روزى كه خدايش بخواهد بيرون مىآيد و زمين را پر از عدل و داد مىكند همانگونه كه :\r\nپيش از آن از ظلم و ستم پر شده بود .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\n\r\nمهدى ( هدايت‌كننده ) در اديان\r\nمحدثين و ادبا و شاعران عنوان « مهدى » را براى هر كس كه لباس هدايت و صلاح و نيكى پوشيد و به حق و خير و صراط مستقيم فرا خواند ، به كار مىبرند پيامبر اكرم ( ص ) نيز به همين معنا و در مناسبتى كه با مسلمانان سخن مىگفت اين كلمه را به كار برد و فرمود : و اگر على ( ع ) را به امامت خود ( به فرماندهى خود ) برگزينيد - اگر چه مىدانم اين كار را نمىكنيد - خواهيد ديد كه او هادى و مهدى شما بوده و شما را به راه راست رهنمون مىشود . و امام جعفر صادق ( ع ) نيز آنگونه كه در روايت ابا بصير آمده ، امامان دوازده‌گانه را به همين عنوان توصيف مىكند و مىفرمايد : از ما دوازده تن « مهدى » است كه شش تن آمده و شش تن ديگر خواهند آمد كه خداوند متعال با نفر ششم اين شش نفر بعدى آنچه را كه دوست مىدارد مىكند . جز امام صادق ( ع ) ، ديگر ائمه نيز امامان را به همين عنوان توصيف كرده‌اند و هنگامى كه به امام صادق گفته شد شما مهدى اهل بيت هستيد ؟ پاسخ فرمود : همگى ما مهدى هستيم كه به حق و صراط مستقيم ، رهنمون مىكنيم .\r\nشعرا نيز در مدح خلفاى عباسى و اموى براى ريا كارى و شيرين‌زبانى و از سر چشم‌داشت هديه‌هاى آنها ، همين كلمه را به كار برده‌اند و برخى از تابعين عمر بن - عبد العزيز را به عنوان مهدى و از جمله ائمه هدى برشمرده زيرا او عدالت داشته و در سير و سلوك خود راه درست مىپيمود و پس از يك عده كسانى كه همه گونه ظلم و ستم و زير پا گذاردن ارزشها و اخلاق روا داشتند ، به حكومت رسيد .\r\nحضرت على عليه السلام نيز در توصيف ائمه اهل بيت ، به محتواى كلمه مهدى\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nپرداخته مىفرمايد : ما اهل بيت ، دانش خود را از دانش خدا مىگيريم و به حكم خداوندى حكم مىرانيم و از راست گفتارى ، مىشنويم پس اگر از ما پيروى كنيد هدايت ما را مىيابيد و راه روشن ما را مىپيماييد ، پرچم حق و هدايت همراه ماست هر كس در پى بىآن آيد به آن مىپيوندد و هر كس آن را رها كند ، هلاك مىگردد . و ديگر مناسبتهاى بسيارى كه طى آنها ، ائمه ( ع ) و ديگران ، بدين كلمه ، كسى را كه به حق و خير و به صراط مستقيم راهنمايى مىكند ، توصيف كرده‌اند ولى با اين حال اين عنوان به مثابهء نام خاص دوازدهمين امام حجة بن الحسن عسكرى و از ويژگيهاى ايشان ، داراى بارى گسترده‌تر و شامل‌تر از معنايى است كه در توصيف هر پيامبر يا امامى و حتى هر مصلحى كه به حق و به راه راست دعوت مىكرده ، به كار مىرود . اين كلمه ، در معنايى كه به عنوان اسم خاص دوازدهمين امام حضرت حجة بن الحسن ( ع ) به كار مىرود و بويژه نزد شيعه با كاربرد آن جز او منظور نمىشود تنها به مفهوم كسى كه دعوت به حق و خدا و راه راست مىكند نيست بلكه علاوه بر همه اينها و ديگر معانى مثبتى كه در بر دارد به اين معناست كه او ( مهدى ) انقلاب عليه ستمگران و نابكاران را رهبرى مىكند و به جنگ با طاغوتها و سركشان مىپردازد و بشريت را از تجاوزها و قهر و ستمهايى كه رنج مىبرد و از تمامى آنچه كه طى هزاران سال تا به امروز در رنج است و در آينده نيز صد پله بدتر از آنچه در گذشته و حال بر او رفته خواهد كشيد ، نجات خواهد داد و آنگاه كه خداوند اجازهء ظهورش دهد پهنهء گيتى را پر از عدل و داد مىكند همانگونه كه تا پيش از آن از ستم و جور پر شده بود .\r\nو گفته شده اين كلمه كه به صورت اسم خاص دوازدهمين امام درآمده و با توجه به آنچه از پيامبر ( ص ) و ائمه اطهار ( ع ) روايت شده داراى معانى مشخص و بويژه نزد شيعيان اثنى عشرى است آنگونه كه گروه‌هايى از نويسندگان عرب و خاورشناسان معتقدند از ويژگيهاى طرز تفكر شيعه نيست زيرا اعتقاد به ظهور نجات دهندهء بشريت از رنجهايى كه مىكشد چيزى است كه در اديان باستانى و حتى نزد برخى اقوامى كه به اديان آسمانى نيز اعتقاد ندارند ، شايع است اينان مدعيند كه انبياى بنى اسرائيل ، مژدهء ظهور منجى و آزاديبخش و نجات‌دهنده‌اى كه خداوند او را براى نجات بشريت از رنجهايش مبعوث مىكند ، داده‌اند و منكر ظهور حضرت عيسى بن مريم شده مىگويند كه او مدعى دروغگويى بوده است و مسيح نجات‌بخش در آخر الزمان يا در زمانى ، ظهور خواهد كرد و تا به امروز نيز بسيارى از آنها منتظر ظهور اويند همچنانكه بسيارى\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nاز مسيحيان نيز معتقد به بازگشت حضرت مسيح براى نجات جهان از ظلم و ستم انسان بر برادر انسان خويش هستند .\r\nدكتر احمد محمود صبحى در كتاب خود نظرية الامامة عند الشيعة الاثنى عشرية مدعى است كه مسيحيان حبشى به انتظار بازگشت پادشاه خود ( تئودور ) به مثابهء نجات - دهنده و « مهدى » در آخر الزمان ، هستند . و افزوده است كه در اديان غير مسيحى نيز معتقداتى نه چندان متفاوت با اعتقاد مسلمانان در مورد مهدى موعود ( عج ) ، وجود دارد چه مغولها نيز بر اين باورند كه تيمور لنگ يا چنگيز خان پيش از مرگ به قوم خود وعده داده كه به دنيا بازخواهدگشت تا آنان را از سلطهء چينيها ، نجات بخشد .\r\nو در افسانه‌هاى ايران باستان نيز زرتشتيها انتظار « اشيدربابى » يكى از اعقاب زرتشت را مىكشند و در ادامه مىگويد : در اديان مصر باستان ، نوشته‌هاى چينى و معتقدات هنديان قديم در مورد تناسخ ارواح ، عقايد شبيه به آنچه ايرانيان باستان دارند ، وجود دارد و بسيارى مطالب ديگر در اين زمينه كه در نوشته‌هاى برخى نويسندگان عرب و خاورشناسان دربارهء اديان و باورها ، وجود دارد . گواينكه اينانى كه با طرح چنين انديشه‌هايى به عنوان پيش‌درآمد طرح مسأله « مهدى » نزد شيعيان بدانجا رسيده‌اند كه ايدهء مهدى نزد شيعه ، برگرفته‌اند همان انديشه‌هاى باستانى اقوامى است كه در آرزوى نجات‌دهنده‌اى بوده‌اند كه آنان را از ظلم و طغيان ، نجات دهد و مىافزايند كه شرايط و جريانهايى كه بر شيعه گذشته آنان را بر آن داشته كه از آغاز تاريخ خود همين گونه انديشه را بال و پر دهند و همان انديشهء نجات از شر حكام و ستم آنان را ، پذيرا گردند و از اين قبيل مزخرفات و خلط مبحث كه بدانها استناد كرده‌اند .\r\nو به فرض كه بپذيريم اديان آسمانى پيش از اسلام ، مژده ظهور نجات‌دهنده‌اى را داده باشند كه بشريت را از رنجهايى كه مىكشد رهايى مىبخشد همچنانكه به انبياى بنى اسرائيل و به يهوديت اين نسبت را مىدهند حال آيا نمىشود آن پيامبرى كه مژدهء نجات دهنده را در آخر الزمان كه از سوى خداوند سبحان ظهور مىكند به آن مهدى موعودى اشاره كرده باشد كه محمد بن عبد اللّه ( ص ) ، مژده‌اش را داده است همچنانكه پيامبران با كمك وحى آسمانى از آنچه كه در آينده اتفاق خواهد افتاد خبر مىدادند و همانطور كه هر پيامبرى مژدهء پيامبرى را كه پس از وى مبعوث خواهد شد ، مىداد ، تورات حضرت موسى نيز مژدهء ظهور حضرت مسيح را داده بود ولى يهوديان آن را تحريف و مسخ كردند و مدعى شدند آنكه ظهور كرد لاف‌زنى بيش نبود و عيسى در\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nآخر الزمان ، ظهور خواهد كرد همچنانكه مسيحيان نيز پيامبرى محمد بن عبد اللّه را منكر شدند و انجيلى كه مژده او را داده بود تحريف كردند و تا به امروز نيز با تمام توان و قدرتى كه در اختيار دارند و دروغ و نيرنگ و تحريف به جنگ با اسلام ادامه مىدهند .\r\nخلاصه اينكه ايدهء نجات دهنده و رهايىبخش بشريت از رنجهايى كه مىكشد حتى اگر نزد ملل پيش ، رواج داشته و از شريعتهاى الهى پيش از اسلام ، الهام گرفته شده باشد هيچ گونه منافاتى با ايدهء شيعى در مورد مهدى منتظرى كه پيامبر اكرم ( ص ) مژدهء ظهور وى را در وقتى كه خدا بخواهد داده است ، ندارد .\r\nولى اينكه ايدهء مهدى نزد شيعه بنا به آنچه كه احمد امين در جلد سوم « ضحى - الاسلام » و نيز كسانى كه سعى در تحريف و مشوه‌سازى معتقدات شيعه چه در مورد مهدى و چه در مسائل ديگر دارند ، معتقدند از يهوديان و مسيحيان به آنها رسيده ، چيزى جز سخنى ياوه كه بر هيچ پايهء علمى و منطقى استوار نيست و تنها انگيزه‌اش كينهء ديرين با اهل بيت و شيعيان آنها از ديرترين زمانها نيست و كسى كه تاريخ تشيع را ورق زند و شرايطى را كه پيرامون آن قرار گرفته با بيطرفى و منصفانه بررسى كند ، متوجه ريشه‌هاى اين كينه‌توزيها مىشود .\r\nبهر حال ، وقتى اخبار و روايات مربوط به مهدى ، پخش شد و اعلام شد كه او از اهل بيت و از خاندان فاطمه ( ع ) است امويها به وسيله خالد بن يزيد بن معاويه ، حديث سفيانى را جعل كردند و گفتند كه او در آخر الزمان ، بيرون خواهد آمد و آنچنان كه در « النجوم الزاهرة فى اخبار مصر و القاهرة » آمده پس از خروج بر مملكت و بندگان حكم مىراند و جبران آنچه كه تا مروان بن الحكم و فرزندانش نكرده‌اند مىكند براى عباسى گران آمد كه امويها سفيانى را داشته باشند كه در آخر الزمان ظهور پيدا خواهد كرد و علويها نيز مهدى را داشته باشند و خود كه تنها رقيب آنها ( علويها ) بودند چيزى از اين دست نداشتند لذا وقتى امويها منقرض شدند دريغشان آمد كه از خود « مهدى » نداشته باشند و در همين رابطه طرفدارانشان يك سرى احاديثى را وضع كردند كه اشاره به آن دارد كه مهدى موعود ، از آنها ( عباسيها ) است و او بشريت را از ستم امويها ، نجات خواهد بخشيد .\r\nدر اين راستا ، در « الطبرانى » به نقل از فرزند عمر آمده كه گفته است : رسول خدا ( ص ) در ميان گروهى از مهاجرين و انصار بود و حضرت على سمت چپ ايشان و عباس بن عبد المطّلب سمت راست ايشان بود كه ميان گروهى از انصار و عباس بن -\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nعبد المطلب برخوردى پيش آمد و انصار با وى تندى كردند در اين حال پيامبر دست عباس را به يك دست خود و دست على را به دست ديگر گرفت و فرمود : از خاندان اين يك ، كسى خواهد آمد كه زمين را پر از ظلم و جور مىكند و از خاندان اين يك كسى خواهد آمد كه زمين را پر از عدل و داد خواهد كرد و اگر چنين ديديد بر شماست كه جوان قبيلهء تيم را كه از مشرق مىآيد و پرچم هدايت بدست دارد ، دريابيد و وقتى عباسيها بر امويها پيروزى يافتند مدعى شدند كه « مهدى » از ايشان است زيرا ، ايشان پرچم بدستانى بودند كه به رهبرى ابو مسلم ، از شرق برخاسته بودند .\r\nو الحاكم به نقل از ابن عباس روايت كرده كه گفته است : چهار تن از ما اهل - البيت هستند ، سفاح ، منذر ، المنصور و المهدى . مجاهد گفت : در مورد اين چهار تن توضيح بيشترى به من بده . ابن عباس در پاسخ گفت : « سفاح » ممكن است ياران خود را بكشد و از دشمنانش ، درگذرد . و « منذر » اموال بسيارى را مىبخشايد و تكبر ندارد و به اندكى براى خود ، بسنده مىكند و « منصور » طى راه‌پيمايى يك‌ماهه بر دشمنش پيروز مىشود و اين مدت نيمى از زمانى است كه رسول خدا ( ص ) پيروزى بدست مىآورد و در مورد « مهدى » ، او زمين را پس از آنكه پر از ظلم و ستم مىشود ، پر از عدل و داد مىكند و چهار پايان و درندگان ، ( در حكومت او ) امان مىيابند و زمين گنجينه‌هاى درونىاش را عرضه مىدارد . مىگويد : پرسيدم گنجينه‌هاى درونى زمين كدام است ؟ گفت : همچون ستونهايى از طلا و نقره . منصور عباسى نيز فرزندش محمد را مهدى ناميد تا اين توهم را براى مردم پيش آورد كه او همان مهدى موعودى است كه پيامبر اكرم ( ص ) ، مژده ظهورش را داده است و هنگامى كه با خلافت وى بيعت مىشد خطبا طى سخنرانيهايى از فضل و بزرگىاش سخن گفتند و شاعران در وصفش ، شعرها سرودند و مطيع بن اياس برخاست و چنين گفت كه فلان كس به نقل از به همان كس حديثمان گفته كه پيامبر ( ص ) فرمود : مهدى از ماست كه نامش محمد و پدرش عبد اللّه و مادرش از بيگانگان است كه زمين را پس از آنكه پر از جور شد از عدل و داد ، پر مىكند .\r\nآنگاه رو به يكى از بنى عباس كرد و به او گفت : ترا به خدا تو هم اين سخن را ( از پيامبر ( ص ) شنيده بودى ؟ و او ( از ترس منصور ) مىگويد : آرى .\r\nو « البلخى » در كتاب خود البدء و التاريخ پس از ذكر روايت ابن مسعود از پيامبر كه فرمود : دنيا به پايان نمىرسد مگر آنكه مردى از اهل بيتم بر امتم ظاهر شود كه نامش هم نام منست ، مىگويد : گروهى اين حديث را تفسير كرده گفتند : او همان\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nمهدى بن ابى جعفر منصور است كه نامش محمد بوده است .\r\nاين روايات به فرض صحت در اين صراحت دارند كه « مهدى » از خاندان پيامبر ( ص ) است و هيچ كس قائل به آن نيست كه حكام بنى عباس از خاندان ايشان هستند مگر نوعى تسامح به كار برده باشد كه جز با دليلى روشن ، نمىتوان سخنى را بدان حمل كرد . و در مورد روايت طبرانى بدون شك وقتى نقل مىكند كه پيامبر فرمود : از خاندان اين يك كسى ظهور خواهد كرد كه زمين را پر از ظلم و جور مىكند اشاره به عباس كرده همچنانكه در بخش ديگر اشاره به على ( ع ) داشته است ولى راوى از ترس يا از روى چاپلوسى و ريا كارى و به اميد جلب نظر و بخشش آنها ، روايت را بدين گونه نقل كرده است .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n\r\nمتون اسلامى در مورد امامت و ظهور حضرت حجة بن الحسن ( ع )\r\nما به عنوان پيش‌درآمد زندگى دوازده امام آنچه را كه از طريق اهل سنت و شيعه به نقل از پيامبر در مورد امامت آنان و اينكه آنها جانشينان او هستند و دين قائم به وجود آنها خواهد بود ، يادآور شديم . در برخى از اين متون آمده بود كه آنها به تعداد نقباى بنى اسرائيل هستند و آخرينشان زمين را پس از آنكه پر از ظلم و جور شود پر از عدل و داد مىكند و برخورد اهل سنت و شگردهايى كه پس از ناگزير از پذيرش آنها و تسليم در اينكه از سوى پيامبر ( ص ) صادر شده‌اند - چون افراد ثقه‌اى از محدثين خودشان آنها را روايت كرده‌اند - در تفسير و تأويل آنها بخرج دادند را نيز بيان كرديم .\r\nاحاديث مربوط به « مهدى » را گروهى از محدثين سنى در كتب صحاح خود آورده‌اند كه از جمله مىتوان از ترمذى ، ابو داود ، الحاكم ، ابن ماجة نام برد كه روايات خود را به صحابه‌هاى بزرگى چون على ( ع ) و ابن عباس و ابن عمر و ابن سعود و طلحة و ابو هريرة و ابو سعيد خدرى و ام سلمة و ديگرانى كه خود سخنان پيامبر را در مناسبتهاى مختلف دربارهء مهدى اهل بيت شنيده‌اند ، اسناد داده‌اند .\r\nدر صحيح ترمذى آمده كه پيامبر ( ص ) فرمود : اگر از دنيا يك روز بيشتر نمانده باشد خداوند آن روز را آن قدر به درازا خواهد كشاند تا اينكه مردى از اهل بيت مرا كه هم نام منست ، مبعوث گرداند و در حديث ديگرى كه ترمذى نقل كرده آمده است :\r\nدنيا به پايان نمىرسد تا اينكه اعراب مردى از اهل بيت مرا كه هم نام منست ، به خود\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nخواهند ديد .\r\nو در احاديث ابو داود آمده كه پيامبر ( ص ) فرمود : اگر از دنيا يك روز بيش نمانده باشد خداوند مردى را از اهل بيتم مبعوث خواهد گرداند كه زمين را پس از ظلم و جورى كه آن را فرا گرفته پر از عدل و داد مىكند . و در يكى ديگر از احاديث وارد شده از سوى او آمده كه حضرت نگاهى به امام حسين ( ع ) كرده فرمودند : اين فرزند من سيّد است و از سلاله‌اش مردى خواهد آمد كه هم نام پيامبر شماست كه در سيرت با او شباهت و در صورت با وى اختلاف دارد كه زمين را پر از عدل مىكند .\r\nو در مسند احمد بن حنبل به نقل از پيامبر ( ص ) آمده كه فرمود : روزها به پايان نمىرسند و زمان به انجام نمىرسد تا اينكه اعراب مردى از اهل بيت مرا كه هم نام منست ، به خود خواهند ديد .\r\nدكتر احمد صبحى در كتاب خود نظرية الامامة مدعى است كه اعتقاد به انتظار مهدى موعود نزد گروهى از اهل سنت ، هر چند به عنوان يك اصل آنچنان كه نزد شيعيان مطرح است در اعتقادات آنها وارد نشده ، ولى ايده‌اى شايع و رايج است و برخى علماى آنها چون كنجى شافعى در كتاب خود اخبار صاحب الزمان و سيوطى در كتاب خود العرف الوردى فى اخبار المهدى و ابن حجر عسقلانى در كتاب خود المختصر على علامات - المهدى المنتظر و يوسف ابن يحيى دمشقى در « عقد الدرر فى اخبار امام المنتظر » ، در اين باره ، صحبت كرده‌اند . و در ادامه مىگويد : در اعتقاد به مهدى منتظر ، گروهى ديگر از علماى اهل سنت نيز على رغم خصومت سنتى خود با شيعه و انكار بسيارى از اعتقادهاى آنان ، شركت دارند . و ابن تيميه معتقد به صحت روايتى است كه ابن عمر به نقل از پيامبر ( ص ) نقل كرده است مىباشد كه فرمودند : در آخر الزمان مردى از فرزندان من و هم نام با من كه كنيه‌اش كنيه‌ام مىباشد ظهور پيدا خواهد كرد كه زمين را پس از پر شدن از ظلم و جور ، از عدل و داد ، پر مىكند و او همان مهدى است . و در حديث ديگرى از ايشان ( ص ) آمده كه : المهدى از خاندان من و از فرزندان فاطمه است . همچنانكه به نظر او آنچه احمد و ترمذى و ابو داود دربارهء مهدى روايت كرده‌اند ، از جمله صحاح ( اخبار صحيح ) هستند .\r\nو ابو عبد اللّه محمد بن يوسف بن محمد كنجى شافعى در كتاب خود البيان فى اخبار صاحب الزمان آنچنان كه از عنوانهاى كتاب كه همراه كتاب « الغيبة » شيخ طوسى بر مىآيد دهها روايت از پيامبر ( ص ) را به واسطه صحابه دربارهء مهدى و نسبت آن حضرت و نيز\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nغيبت و علامات ظهور ايشان نقل كرده است .\r\nو از جمله آنچه كه دربارهء مهدى به نقل از سهل بن سليمان به نقل از ابى هارون عبدى آمده مىگويد : به حضور ابو سعيد خدرى رسيد به ايشان گفتم : آيا در بدر حضور داشتيد ؟ گفت : آرى . به ايشان گفتم : آيا آنچه را كه دربارهء على و فضل او از پيامبر خدا ( ص ) شنيديد براى ما بازگو نمىكنيد ؟ گفت : آرى مىگويم پيامبر اكرم در آخرين بستر بيمارى خود بودند كه فاطمه زهرا ( ع ) بر ايشان وارد شد و عيادت به عمل آورد من سمت راست پيامبر خدا نشسته بودم وقتى فاطمه زهرا ( ع ) ضعف مستولى شده بر پيامبر را ديد بغض گلويش را گرفت و اشكهايش بر گونه سرازير شد . رسول خدا به او فرمود : اى فاطمه ، چه چيز ترا به گريه انداخته است آيا نمىدانى كه خداوند نظر عطفى به زمين فرمود و پدرت را به عنوان پيامبر ، برگزيد و سپس در نظر عطوفت‌آميز ديگرى همسرت را برگزيد و به من اشاره كرد تا او را به ازدواج تو درآورم و او را وصيى خود قرار دهم و آيا نمىدانى كه با كرامت خداوند و لطف او در حق تو همسرت را عالمتر از همه و بردبارتر و با پيشينهء بيشترى در اسلام قرار داد . پس از اين سخنان فاطمه زهرا لبخندى به لب آورد و شاد شد پيامبر خدا در صدد برآمد تا بازهم از آنچه كه خداوند براى محمد و آل محمد در نظر گرفته برايش بگويد لذا فرمود : اى فاطمه به ما اهل بيت شش خصلت داده شده كه به هيچ يك از پيشينيان داده نشده است و به آيندگان نيز داده نخواهد شد پيامبر ما كه پدر تست بهترين پيامبرهاست ، وصى ما كه شوهر تست بهترين اوصيا ( جانشينان ) است و شهيد ما كه عمويت حمزه است بهترين شهداست و از ما دو سبط اين امت هستند كه فرزندان تواند و مهدى امت نيز كه حضرت عيسى پشت او نماز مىگزارد ، از ماست آنگاه بر پاى امام حسين ( ع ) زده و فرمود : مهدى اين امت ، از او خواهد بود .\r\nو با سندى كه به حذيفة اليمان مىرسد از پيامبر اكرم ( ص ) روايت كرده كه فرمودند : مهدى ، از فرزندان منست چهره‌اش چون ماه گلى رنگ است و زمين را به هنگامى كه از ظلم و جور پر شده باشد پر از عدل و داد مىكند و زمينيان و آسمانيان با خلافتش خشنود مىگردند همچنانكه با سندى كه به سفيان بن عيينه به نقل از على بن - هلال به نقل از پدرش روايت كرده كه گفته است : در بستر آخرين بيمارى پيامبر اكرم ( ص ) ، به حضور ايشان رسيدم حضرت فاطمه بالاى سرشان بود آنچنان گريه مىكرد كه صداى گريه‌اش بلند بود راوى به مطالبى دربارهء آنچه پيامبر فاطمه را مژده مىداد\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nمىپردازد و مىگويد كه به ايشان فرمود : مهدى اين امت از ما خواهد بود و هنگامى كه دنيا را هرج و مرج فرا مىگيرد و فتنه‌ها ظاهر مىشود و راهها بسته مىشود و مردم به غارت يكديگر مىپردازند نه بزرگ به كوچك رحم مىكند و نه كوچك احترام بزرگ را نگه مىدارد خداوند كسى را از ما مبعوث مىكند كه به وسيله او دژهاى گمراهى و دلهاى بسته را مىگشايد و در آخر الزمان ، به پاس دارى از دين مىپردازد همچنانكه من در اول زمان ، بدين كار پرداختم و زمين را پر از عدل و داد مىكند همانگونه كه پر از ظلم و جور شده بود .\r\nهمچنانكه با سندى منتهى به ابو سعيد خدرى روايت كرده كه مىگويد : پيامبر خدا ( ص ) از بلاهايى كه اين امت گرفتارش مىشود سخن راند بطورى كه كسى پناهگاهى براى پناهنده شدن از ظلم و ستم نمىيابد در اين هنگام ، خداوند كسى را از خاندان من مبعوث مىكند كه زمين را پس از پر شدن از ظلم و بيداد ، از عدل و داد پر مىكند و ساكنين آسمان و زمين ، به دو خشنود مىشوند و آسمان بىمحابا بارانهاى خود را فرو مىريزد و زمين همه گونه گياه خود را مىروياند بطورى كه مردگان آرزو مىكنند زنده شوند .\r\nهمين مضمون در كتاب البيان شافعى تكرار شده و در يكى از رواياتش آمده كه در زمان او ( « مهدى » ) اموال چنان فزونى مىگيرند كه هيچ كس نيازى به مال بيشتر براى خود نمىبيند و تمايلى به آن نشان نمىدهد .\r\nو در روايتى كه به نقل از حذيفة اليمان آورده مىگويد كه رسول خدا ( ص ) فرمود : حتى اگر تا پايان اين دنيا ، تنها يك روز مانده باشد خداوند مردى را هم‌نام من و با خلق و خوى من مبعوث مىگرداند تا دين خود را به دو استوار سازد و مردم ميان ركن و مقام ( حجر الاسود و مقام ابراهيم ) با او بيعت مىكنند و بر روى زمين كسى نمىماند مگر اينكه لا إله الا اللّه بگويد . سلمان فارسى برخاست و به پيامبر عرض كرد : اى رسول خدا او از كدام فرزندان شماست ؟ فرمود : از فرزندان اين فرزندم و با دست بر شانهء حسين زد .\r\nو در روايت ديگرى كه سندش به سعيد بن جبير منتهى مىشود به نقل از ابن عباس آمده كه رسول خدا ( ص ) فرمود : على بن ابى طالب امام امت من و جانشين منست و قائم منتظرى كه خداوند زمين را پس از پر شدن از ظلم و جور ، از عدل و داد پر مىكند از فرزندان اوست . و سوگند به خدايى كه مرا به حق به عنوان مژده‌بخش و هشدار دهنده\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nمبعوث گرداند آنهايى كه در زمان غيبت او ، در اعتقاد به او ثابت‌قدم هستند از گوگرد سرخ ، اندكتر هستند در اينجا ، جابر بن عبد اللّه انصارى كه حضور داشت برخاست و گفت : اى رسول خدا ( ص ) مگر فرزند قائم شما ، غيبت هم دارد ؟ فرمود : آرى به پروردگارم سوگند كه غيبت مىكند و آنهايى را كه ايمان آورده‌اند مىآزمايد و كافران را محو مىسازد اى جابر اين موضوع از رازهاى الهى است كه با بندگان خدا در ميان گذاشته شده و زنهار كه در اين باره ترديد نكنى كه ترديد در كار خدا ، شرك ورزيدن به اوست .\r\nو ديگر رواياتى كه مژدهء مهدى اهل بيت دوازدهمين امام را داده‌اند و صاحب - البيان در كتاب خود و ديگر محدثين اهل سنت و شيعه به نقل از پيامبر و با سندهايى كه غالبا به اصحاب ثقهء پيامبر مىرسند نقل كرده‌اند و بعد از او براى نسلهاى بعدى روايت كرده و محدثين سنى و شيعه آنها را در كتب حديث خود تدوين نموده‌اند و بر اثر همين روايتهايى كه ميان محدثين اهل سنت كه در نخستين دورهء تدوين احاديث به وسيله صحابهء مختلف با انگيزه‌هاى متفاوت ، تدوين كرده‌اند ايدهء ظهور مهدى اهل بيت به عنوان منجى بشريت از ظلمها و ستمها و رنجهايى كه مىبرد در گسترده‌ترين سطح ميان محدثين اهل سنت و علماى ايشان و همهء گروه‌ها و بخشهاى آنها ، رواج دارد و به مثابهء اعتقاد اسلامى بسيارى از علما و محدثين آنها مطرح است ولى دشمنى و خصومت سنتى و اختلافهاى مذهبى ميان آنها و شيعه آنان را بر آن داشت تا در اين احاديث ، دست ببرند و آنها را به گونه‌اى كه با معتقدات با هواهاى نفسشان مطابقت داشته باشد درست همانگونه كه در مورد احاديث ديگر اين كار را كردند ، وفق دهند .\r\nهمانگونه كه پيامبر ( ص ) در دهها مناسبت در مورد ايشان ( حضرت مهدى ( ع ) ) تصريح كرده‌اند متون گويا از سوى ائمه عليهم السلام يكى پس از ديگرى به تواتر ، آمده و طى ماه‌هاى اندك مانده به وفات پدر ايشان ، چندين بار در حضور اصحاب ثقه و خاصان خود ، بر امامت او تصريح فرمود و شخص او را به ايشان نشان داد حال آنكه امام ، از ترس حاكمان وقت ، او را از شيعيان ، پنهان نگاه مىداشت بطورى كه ميان عوام مردم شايع شده بود كه حضرت امام حسن عسكرى ( ع ) ، فرزند پسرى از خود بجاى نگذارده است و چه بسا جعفر فرزند امام هادى ( ع ) از جمله كسانى بوده كه بر ولادت مهدى ( برادرزادهء خود ) واقف بوده ولى اين شايعه به مذاقش خوش آمده بود و سعى مىكرد آن را بيشتر شايع كند تا خود به عنوان جانشين و وارث برادر\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nظاهر شود و شيعيان كه امامت امام هادى را قبول داشتند پس از او ، وى را به امامت پذيرا گردند و خمس اموال به سوى او سرازير شود . او از هنگام وفات آن حضرت خود را براى اين كار آماده كرده بود در همين رابطه ، بر در خانه ايستاد و درحالىكه جنازهء امام در خانه بود تسليت‌گويان را به حضور مىپذيرفت و به مناسبت امامت او ، حكام وقت و پيروان آنها كه تدارك چنين كارى را ديده بودند و همواره در صدد پراكنده - ساختن شيعه بوده‌اند و مىخواسته‌اند وحدت آنها را از ميان ببرند ، تبريكش مىگفتند و هنگامى كه او را براى نماز بر جنازهء امام هادى ( ع ) ، پيش آوردند ، امام مهدى ( ع ) بيرون آمد و پيراهنش را كشيد و به او گفت عمو دور شو كه من در نماز گزاردن بر پدرم از تو سزاوارترم ، مردم شگفت زده شدند جعفر ، عقب نشست و چهره‌اش دگرگون شد و دچار نااميدى و يأس شد . در آن دوره زمانى كه نظرم به سوى عموى فاسق و فاجرش كه به ميخوارگى شهرت داشت ، جلب شده بود ، لازم بود كه امام مهدى ( عج ) ، چنان برخوردى داشته باشد تا بتواند توطئه‌هاى او و سلطهء حاكم را كه به بهانه نداشتن فرزند او را بجاى برادرش به امامت برسانند ، نقش بر آب شود .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n\r\nنمونه‌هايى از آنچه كه از ائمه دربارهء مهدى ( عج ) ، امامت و غيبت او آمده است\r\nراويان ، به نقل از ائمه عليهم السلام دربارهء امامت و غيبت و ظهور مهدى موعود ، دهها حديث روايت كرده‌اند كه محدثين در كتب حديث خود ، آنها را تدوين كرده‌اند كه ما براى رعايت اختصار و اجتناب از بدرازا كشيدن سخن تنها به نمونه‌هايى از هر كدام از يازده امام در اين باره ، بسنده مىكنيم .\r\nشيخ صدوق در « الاكمال » و جاهاى ديگر به نقل از گروهى از محدثين ثقه شيعه و با سندى كه به الاصبغ بن نباته منتهى مىشود روايت كرده كه گفته است :\r\nبه حضور امير المؤمنين ( ع ) رسيدم ايشان را ديدم كه در انديشه فرو رفته زمين را با انگشتان خود ، خط مىانداخت ، عرض كردم : اى امير المؤمنين چگونه است كه شما را در انديشه و در حال خط انداختن بر زمين مىبينم آيا به زمين دلبستگى پيدا كرده‌ايد ؟\r\nفرمود : نه به خدا كه دلبستهء زمين نيستم هرگز به دنيا ، پايبند نبوده‌ام من در انديشه مولودى كه يازدهمين فرزند از نسل من كه همان مهدى است بودم كه زمين را كه پر از ظلم و جور شده باشد از عدل و داد پر مىكند و ترددى دارد و غيبتى كه اقوامى بر اثر اين غيبت گمراه مىشوند و اقوامى ديگر هدايت مىيابند عرض كردم : اى امير المؤمنين آيا چنين چيزى شدنى است ؟ فرمود : آرى همانگونه كه آفريده شده است و من اى اصبغ از اين موضوع خبر دارم آنها برگزيدگان اين امت هستند كه با نيكان اين خاندان خواهند بود . گفتم : پس از آن چه مىشود ؟ فرمود : آنچه خدا بخواهد مىشود .\r\nو با اسناد به حسين بن خالد به نقل از امام على الرضا به نقل از پدرش موسى بن -\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nجعفر از پدرش جعفر بن محمد از پدرش محمد بن على از پدرش على بن الحسين از پدرش حسين بن على از پدرش على بن ابى طالب روايت كرده كه فرمود : اى حسين ، نهمين فرزند تو قائم به حق و پشتيبان دين و گسترانندهء عدل است ابو عبد اللّه حسين ( ع ) فرمود :\r\nاى امير المؤمنين آيا چنين چيزى شدنى است ؟ حضرت فرمود : آرى و قسم به آنكه محمد را به پيامبرى برگزيد و بر همهء موجودات ، برترى بخشيد ولى البته پس از غيبتى و آمد و رفتى كه جز آنها كه مخلص هستند و با روح اليقين دمخور و كسانى كه خداوند پيمانشان گرفت كه در دوستى و ولايت ما باشند و در دلهايشان ايمان نقش نبسته و به روح الهى ، تأييد نشده‌اند ، در اعتقاد به او و وجود و ظهور او ، پاى بر جا نمىمانند .\r\nهمچنانكه با سندى منتهى به امام محمد باقر ( ع ) روايت شده كه آن حضرت از جابر بن عبد اللّه انصارى شنيده‌اند كه مىگفت : به حضور فاطمه زهرا ( ع ) رسيدم لوح در دست ايشان بود كه نام اوصيا در آن قيد شده بود دوازده نام را شمردم كه آخرينشان حضرت قائم بود سه تن از ايشان محمد و چهار تن از آنان على نام داشت .\r\nهمچنانكه با سندى منتهى به امام حسن بن على ( ع ) روايت كرده كه او به گروهى از شيعيانش كه به حضورش رسيده و از اينكه قدرت را به معاوية بن سفيان سپرده بود سرزنشش مىكردند فرمود : هر يك از ما ناگزير مىشود كه با طاغوتى در زمان خود بيعت كند مگر حضرت قائم محمد بن على كه عيسى بن مريم روح اللّه پشت سرش نماز مىگزارد و خداوند ولادت او را پنهان مىدارد و شخص او را از نظر غايب مىگرداند تا ناگزير به بيعت با كسى نشود او نهمين فرزند برادرم حسين است كه خداوند عمرش را در زمان غيبت بدرازا مىكشاند و آنگاه به قدرت خود او را به صورت جوانى با كمتر از چهل سال ظاهر مىكند و خداوند بر هر كارى تواناست .\r\nو با سندى كه به حسين بن على ( ع ) منتهى مىشود روايت شده كه فرمود : در نهمين فرزند من سنتى از موسى و سنتى از عيسى نهفته است و او قائم خاندان ماست و در روايت ديگرى كه به مردى از همدان منتهى مىشود آورده كه امام حسين ( ع ) فرمود : نهمين فرزند من قائم اين امت است و صاحب غيبتى است كه درحالىكه زنده است ميراثش تقسيم مىشود و اگر از دنيا ، تنها يك روز هم مانده باشد خداوند آن روز را آن قدر به درازا مىكشاند تا او ظهور كند و دنيا را پس از پرشدن از ظلم و جور پر از عدل و داد مىكند .\r\nو با سندى كه به سعيد بن جبير منتهى مىشود روايت كرده كه على بن الحسين امام زين العابدين ( ع ) مىفرمود : ولادت قائم خاندان ما از مردم پنهان مىماند بطورى\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nكه مىگويند : هنوز به دنيا نيامده است و هنگامى كه ظاهر شود ، بيعتى بر گردنش نيست . و در روايت ديگرى از ايشان آمده كه فرمودند : قائم ما را دو غيبت است دومى آن قدر به درازا مىكشد كه كسانى كه بدان معتقدند از آنها كه آن را انكار مىكنند بسى كمتر شود و تنها كسانى كه ايمانشان قوى و شناخت درستى دارند و جز آنچه كه خداوند بر ما مقدر فرموده راه گريزى در خود نمىبينند ، بر او ثابت قدم نمىمانند .\r\nو از امام محمد باقر ( ع ) روايت شده كه عبد اللّه بن عطا به ايشان فرمود : شيعيان شما در عراق بسيارند و به خدا سوگند كه در ميان خاندان شما كسى چون شما نيست پس چرا قيام نمىكنيد ؟ فرمود : اى عبد اللّه اين پينه‌ها را از گوشت بيرون بياور به خدا سوگند كه من آن كس كه شما مىخواهيد نيستم . گفتم : پس او كيست ؟ فرمود : همان كسى است كه تولدش بر مردم پنهان مىماند .\r\nو در روايت ديگرى كه محمد بن مسلم ثقفى از ايشان نقل كرده آمده است كه گفت : به حضور امام محمد باقر ( ع ) رسيدم مىخواستم از قائم آل محمد از ايشان سؤال كنم . ايشان پيش از طرح سؤال به من فرمودند : اى محمد بن مسلم ، در قائم آل محمد سنت پنج تن از پيامبران يعنى يونس بن متى و يوسف بن يعقوب و موسى و عيسى و محمد ( ص ) وجود دارد تا اينكه فرمود : و از جمله نشانه‌هاى خروج و ظهور ايشان ، خروج سفيانى از شام و خروج يمانى و فريادى از آسمان در ماه رمضان و ندايى كه از آسمان او را به نام پدرش صدا مىزند ، است .\r\nهمچنانكه محمد بن مسلم از او روايت كرده كه گفته است از امام محمد باقر ( ع ) شنيدم كه مىفرمود : قائم ما ، با ايجاد رعب پيروز و به يارى مستظهر است و زمين پنهانش مىدارد و گنجهاى آن برايش آشكار مىشود و قدرتش ، شرق و غرب را در بر - مىگيرد و خداوند عز و جل به وسيلهء او دين خود را بر همهء اديان چيره مىكند حتى اگر مشركان ، نپسندند و عيسى بن مريم را به زمين مىآورد تا پشت او نماز بگزارد . مىگويد عرض كردم اى فرزند رسول خدا قائم شما چه هنگام بيرون مىآيد ؟ فرمود : هنگامى كه مردان به زنان و زنان به مردان شبيه شوند و مردان به مردها بسنده كنند و زنان به زنها . و شهادت دروغ پذيرفته شود و شهادت آدمهاى عادل پذيرفته نشود و مردم به سادگى خون بريزند و مرتكب زنا شوند و ربا خورند و از اشرار از ترس زبانشان ، پرهيز شود .\r\nو از صفوان بن مهران روايت شده كه امام جعفر صادق ( ع ) فرمود : هر كس\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nهمهء امامان را بپذيرد ولى مهدى را انكار كند مانند كسى است كه همهء پيامبران را قبول داشته باشد ولى محمد بن عبد اللّه ( ص ) را منكر شود . به حضرت گفته شد : اى فرزند رسول خدا اين مهدى كدام فرزند شماست ؟ فرمود : پنجمين فرزند از هفتمى كه خودش از شما پنهان مىماند و شما نمىتوانيد او را ببينيد .\r\nو در روايت ديگرى از ايشان ، فرموده‌اند : وقتى سه نام متوالى محمد و على و حسن به دنبال هم آمدند چهارمى قائم ( حضرت مهدى ) است .\r\nو به نقل از سيد بن محمد حميرى در سخنانى دراز از او آمده : به امام جعفر صادق ( ع ) عرض كردم : اى فرزند رسول خدا راويان به نقل از پدران شما در مورد غيبت و صحت وقوع آن رواياتى را نقل كرده‌اند حال به من بگوئيد قائم ، چه كسى خواهد بود ؟ حضرت فرمود : غيبت در مورد ششمين فرزند من كه دوازدهمين امام پس از رسول خدا كه نخستين آنها امير المؤمنين و آخرينشان حضرت قائم بقية اللّه و صاحب الزمان ، بوقوع مىپيوندد و به خدا سوگند اگر به همان ميزان كه نوح در ميان قومش ماند در غيبت بماند بالاخره ظهور پيدا مىكند و زمين را كه پر از ظلم و جور شده است از عدل و داد خود ، پر مىكند .\r\nو محمد بن عمير با سند خود به ابو بصير روايت كرده كه امام جعفر صادق ( ع ) مىفرمود : پس از امام حسين بن على ، نه امام مىباشد كه نهمين آنها ، قائم ( آل محمد ) است .\r\nو شيخ صدوق و ديگران به نقل از على بن جعفر روايت كرده كه برادرش موسى بن - جعفر فرمود : وقتى پنجمين فرزند من از شما پنهان شود هان شما را به خدا مراقب دين خود باشيد زيرا كه حتما صاحب الامر را غيبتى است تا اينكه بسيارى از كسانى كه بدان اعتقاد داشتند از آن بازمىگردند اين آزمايشى از سوى خداوند متعال است كه خلقش را بدان مىآزمايد . و يونس بن عبد الرحمن نقل كرده كه ايشان فرمودند :\r\nحضرت قائم يعنى كسى كه خداوند به دو زمين را از دشمنان خدا پاك مىكند و آن را پس از پر شدن از ظلم و جور ، از عدل و داد پر مىسازد او پنجمين نسل از فرزندان منست و داراى غيبتى طولانى است كه از ترس جان خود ، به درازا مىكشد ، اقوامى از او بازمىگردند و اقوامى ديگر در اعتقاد به او ، ثابت قدم مىمانند سپس فرمود :\r\nخوشا به حال شيعيان ما كه در زمان غيبت قائم ما ، به ريسمان ما پايبند هستند و بر دوستى ما ، استوار و از دشمنانمان بيزار ما از آنها هستيم و آنها از ما ، آنها ما را به عنوان\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nامام پذيرفته‌اند و ما به عنوان شيعيان خود ، ايشان را پذيرفته‌ايم . خوشا به حال آنها و بازهم خوشا به حال آنها و به خدا سوگند كه آنها در روز قيامت ، هم مرتبهء ما خواهند بود .\r\nو از حسين بن خالد روايت كرده كه گفته است : امام رضا ( ع ) فرمود : آن را كه پاكدامن نيست دين ندارد و آن كس كه تقيه نمىكند ، ايمان ندارد و گرامىترين شما نزد خدا كسى است كه به تقيه بيشتر عمل مىكند . به ايشان عرض شد : اى فرزند رسول خدا تا كى ؟ فرمود : تا روز وقت معلوم كه همان روز ظهور قائم ماست .\r\nو هركس پيش از ظهور قائم تقيه را رها كند از ما نيست به ايشان عرض شد : اى فرزند رسول خدا ، قائم شما اهل بيت ، كيست ؟ فرمود : چهارمين فرزند از نسل من و فرزند بانوى كنيزان است كه خداوند به وسيله او زمين را از ستم پاك مىكند و از هر ظلمى ، منزه مىسازد و هم اوست كه مردم در ولادتش ترديد مىكنند و پيش از ظهور ، غيبت دارد و وقتى ظاهر شود زمين با نور او روشنايى مىيابد و عدل و داد در همه جا ، فراگير مىشود و هيچ كس به ديگرى ستم نمىكند .\r\nو از عبد العظيم بن عبد اللّه بن على بن الحسن بن زيد بن الحسن بن على بن ابى طالب ( ع ) روايت شده كه مىگويد : به حضور سرورم محمد بن على بن موسى بن جعفر رسيدم تا از ايشان دربارهء قائم و اينكه مهدى يا ديگرى است بپرسم . پيش از طرح پرسش خود ، فرمودند : اى ابو القاسم ، قائم ما همان مهدى است كه انتظار كشيدن او در زمان غيبت واجب است و اطاعتش در ظهور لازم و او سومين نسل از فرزندان منست و سوگند به آن كس كه محمد را به پيامبرى برگزيد و ما را به امامت ويژه گردانيد اگر تنها يك روز از دنيا باقى مانده باشد خداوند آن روز را آن قدر به درازا مىكشاند تا او را ظاهر گرداند و زمين را كه پر از ظلم و جور شده است از عدل و داد ، پر كند و خداوند كار او را در يك شب ، به فرجام مىرساند همانگونه كليم خود موسى را كه براى آوردن آتش رفته بود به فرجام رساند و در بازگشت او را پيامبر فرستاده ، ساخته بود و برترين كارهاى شيعيان ما ، انتظار فرج آن حضرت است .\r\nو به نقل از داود بن قاسم جعفرى روايت شده كه گفت : از امام على الهادى ( ع ) شنيدم كه فرمود : جانشين من فرزندم حسن است و نمىدانم كه جانشين جانشين مرا چگونه درمىيابيد چرا كه شما او را نمىبينيد . عرض كردم : پس به چه نام بايد او را ياد كنيم . فرمود : بگوييد حجت آل محمد ( ص ) .\r\nو على بن مهزيار به نقل از على بن محمد بن زياد روايت كرده كه گفته است طى\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nنامه‌اى كه به امام هادى ( ع ) نوشتم از ايشان دربارهء فرج ، پرسيدم در پاسخ برايم نوشتند : وقتى در دنياى ستمگران ، صاحب شما غايب گرديد به انتظار فرج باشيد و در روايت ديگرى كه آن نيز از ايشان است فرمود : امام بعد از من حسن است و بعد از حسن فرزندش قائم است كه زمين را پس از پر شدن از ظلم و جور ، از عدل و داد پر مىكند .\r\nو احمد بن اسحاق بن سعد اشعرى روايت كرده كه او به حضور امام حسن عسكرى ( ع ) رسيده از ايشان دربارهء جانشين خود پرسيدم امام فرمود : اى احمد ! خداوند تبارك و تعالى از هنگامى كه حضرت آدم را آفريد ، زمين را به حال خود نگذاشته و تا روز قيامت نيز از حجت خود بر خلق كه به وسيله او بلا را از زمينيان دفع كند و به بركت او باران ببارد و بركتهاى زمين را بيرون آورد ، خالى نمىگذارد . عرض كردم : اى فرزند رسول خدا ، امام و جانشين بعد از شما كيست ؟ حضرت با شتاب برخاست و وارد منزل شد و وقتى بيرون آمد كودكى سه‌ساله با رويى چون ماه در بغل داشت و فرمود : اى احمد بن اسحاق اگر نه آنكه نزد خداوند متعال و حجج او از مقام والايى برخوردار هستى اين فرزندم را به تو نشان نمىدادم او هم نام و هم كنيهء رسول خداست كه زمين را پس از پرشدن از ظلم و جور ، از عدل و داد پر مىكند . اى احمد ، مثال او در ميان اين امت مثال حضرت خضر و مثال ذى القرنين است و به خدا سوگند او غيبتى مىكند كه طى آن به تنها كسانى كه خداوند آنان را در قائل بودن به امامتش پايدار كند و توفيق دهد كه براى تعجيل در ظهورش دعا كنند از هلاك ، نجات نخواهد يافت و ديرى نخواهد پاييد كه بسيار از معتقدان به اين امر ، از اعتقاد خود بازمىگردند و تنها كسانى پابرجا مىمانند كه خداوند در مورد ولايت ما از ايشان پيمان گرفته است و ايمان را در قلبشان استوار كرده و با روح خود تأييدشان كرده باشد و در ادامه فرمود :\r\nاى احمد ، اين كارى از كارهاى خدا و رازى از رازهاى خدا و غيبى از غيبهاى اوست پس آنچه را به تو گفتم درياب و از سپاسگزاران باش « 1 » .\r\nما از صدها روايتى كه به ائمه اطهار ( ع ) نسبت داده شده و طى آنها به توصيف دوازدهمين امام حضرت مهدى اين امت محمد بن الحسن و زمانه و غيبت ايشان و آنچه بعد از ظهورشان مىشود به همين تعداد از آنها بسنده مىكنيم و اگر همهء آنها از\r\n\r\n\r\n","description":"","footnote":"\r\n( 1 ) نگاه كنيد به جلد اول اصول كافى و الاكمال شيخ صدوق و « الغيبة » شيخ طوسى و ديگر كتب حديث .\r\n","page_name":" 557 ","page_number":557},
  {"content":"\r\n\r\nنوع صحيح روايات نباشد بىهيچ ترديدى بيشتر آنها از آنچنان صحت درستى برخوردارند كه مىشود به آنها اطمينان كرد زيرا راويان آنها ، به راستى و ثقه بودن ، شهرت دارند بويژه كه مضمون آنها با آنچه كه پيامبر خدا ( ص ) يعنى كسى كه از سوى خود سخن نمىگويد و كلامش وحى الهى است و نيز آنچه كه ائمه عليهم السلام فرموده‌اند ، همخوانى و توافق دارد .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n\r\nبرخورد جعفر بن على با برادرزادهء خود حضرت مهدى ( عج )\r\nحضرت امام هادى ( ع ) از تولد فرزندش جعفر ، خوش‌حال نبود و نسبت به سرنوشت وى ، نظر مثبتى نداشت و هنگامى كه علت اين امر را از ايشان جويا شدند آنچنان كه در روايت كشف الغمة اربلى آمده به زنى كه نگاه و حركت او را مىپاييد فرمود : او باعث ننگ تو مىشود و خلق بسيارى را گمراه مىسازد .\r\nروايات بسيارى تأكيد بر آن دارند كه وقتى به سن بلوغ پا گذارد از اخلاق و تعاليم اسلامى و از خط مكتبى كه پدرانش ( ع ) براى اتمام حجت بر مردم و نجات آنها از گرفتاريها فراراهشان گذاردند ، منحرف شد و همنشينى با حكام و دستگاه آنها و نيز ميخوارگى و كارهاى زشت روى آورد بطورى كه پدرش ( ع ) ناگزير شد آنچنان كه در جلد دوم تاريخ سامرا آمده به برخى اصحابش بفرمايد : از فرزندم جعفر ، دورى كنيد كه او براى من همچون فرزند نوح است كه خداوند درباره‌اش فرمود :  يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ  ( سورهء هود - 46 ) ( اى نوح آن پسر از كسان تو نبود او كسى بود كه كار ناشايست مىكرد ) .\r\nو هنگامى كه از احمد بن عبيد اللّه بن خاقان وزير معتمد عباسى كه دربارهء برادرش امام حسن عسكرى صحبت مىكرد دربارهء او سؤال كردند گفت : و من هو جعفر فيسأل عن خبره او يقرن به . احمد فرزند وزير در ادامه مىگويد : وقتى برادرش امام حسن عسكرى ( ع ) به خاك سپرده شد نزد پدرم آمد و به او گفت : براى من مقام و مرتبت برادرم را منظور كن من نيز سالانه بيست هزار دينار ، به تو مىرسانم ولى پدرم مسخره‌اش\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nكرد و سخنانى زشت نثارش كرد و به او گفت : اى نادان ! سلطان ( اعزه اللّه ) تمام قدرت و شمشير خود را به كار برد تا آنانى كه پدر و برادرت را به امامى قبول دارند از اين عقيده بازدارد ولى موفق به اين كار نشد و مىخواست كه پدر و برادرت را از آن مقام پايين كشد ولى توفيق اين كار پيدا نكرد و تو اگر واقعا نزد شيعيان پدر و برادرت امام هستى نيازى به آن ندارى كه سلطان يا غير او مقام ايشان را به تو تفويض كند و اگر چنين مقامى نزد آنان ندارى هرگز آن را بدست نخواهى آورد .\r\nابو الاديان خدمتكار امام حسن عسكرى ( ع ) عهده‌دار رساندن نامه‌ها و دست - نوشته‌هاى آن حضرت به شيعيانشان در مناطق مختلف بود . امام او را به مدائن گسيل كرده بود و نامه‌هاى خود براى سران و بزرگان شيعه در آن ديار را به وسيلهء او فرستاده بود وقتى از اين مأموريت بازگشت امام وفات كرده بود برادر آن حضرت جعفر را ديد كه تسليت‌گويان به مناسبت وفات برادر و تبريك‌گويان به مناسبت امامت او را استقبال مىكرد . در اين حال و آنچنان كه در روايتى از او نقل شده مىگويد :\r\nاگر اين آدم بعد از امام حسن عسكرى قرار است امام باشد ، بايد فاتحهء امامت را خواند چون او ، جعفر را خوب مىشناخت و مىدانست كه تا چه حد به احكام خدا بىتوجه و در رفتار و اخلاق ، بىبندوبار است .\r\nپيش از اين گفتيم كه سلطهء حاكم تلاش مىكرد تا از او پشتيبانى به عمل آورد وى را جايگزين برادرش سازد و به همين منظور او را براى نماز گزاردن بر جنازهء برادرش روانه كردند و هنگامى كه بر جنازه ايستاد مردم ناگهان چشمشان به كودكى شش‌ساله افتاد كه از خانه بيرون آمد و رداى عمويش را به عقب كشيد و مىگفت :\r\nبه كنارى رو كه من در نماز گزاردن بر پدرم ، سزاوارترم . جعفر نيز بدون هيچ مقاومتى ضمن دگرگون شدن چهره بر اثر ناكامى و شكست در اين كار ، عقب مىنشيند ولى با وجود چنين شكست سختى كه خورده و على رغم ظهور فرزندى كه مردم از وجودش بىخبر بودند و همين كودك او را از نماز گزاردن بر جنازهء امام در برابر انبوه جمعيتى كه گرد آمده بودند ، بازمىدارد هنوز در دل اميدوار بود كه اگر شده به كمك دستگاه حاكم ، جاى برادر را بگيرد و خمسها و حقوق امام را به سوى خود ، جلب نمايد ولى تلاش او و تلاش و كوشش هيئت حاكمه با شكست مواجه گرديد زيرا وكلاى ائمه و نزديكان ايشان و حتى عامهء شيعه خوب مىدانستند آنهايى كه خداوند براى امامت و رهبرى مردم در نظر گرفته داراى ويژگيهايى هستند كه به\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nدشوارى ديگر مردم از آن برخوردارند پيش از او نيز مردم با انگيزهء خودخواهى و شهرت طلبى و تشويق و ترغيب هيئتهاى حاكمه وقت ، چنين ادعايى كرده بودند ولى خيلى زود دستشان خوانده مىشد و دست از پا درازتر ، سر جاى خود مىنشستند و دروغشان برملا مىشد . جعفر بن على ( برادر امام حسن عسكرى ( ع ) ) از اين مدعيان امامت ، شانس موفقيت بيشترى نداشت چه علاوه بر نادانى و جهلى كه برخوردار بود به بىتوجهى به دين و انجام منكرات ، شهرت داشت و شيعيان پدرش پس از آنكه امام به حق ، دلايل امامت خود را همچنانكه پدر و اجدادش پيش از او نشان مىدادند ، نشان داد به امام به حق و شرعى ، روى آوردند .\r\nو در روايت ابو الاديان كه نامه‌هاى آن امام را به شيعيانش در شهرهاى مختلف مىبرد و پاسخ آنها را نزد امام حسن عسكرى ( ع ) بازمىگرداند آمده است كه وقتى امام به خاك سپرده شد فرزندش حضرت قائم به من فرمود : اى بصرى پاسخ نامه‌هايى كه همراه توست به من بده . و من آنها را به ايشان دادم و در دل خود گفتم اين دو نشانه ( بر امامت او ) است يكى نماز بر پدرش و ديگرى آگاهى از اينكه من حامل پاسخ نامه هستم درحالىكه هيچ كس از اين موضوع اطلاع نداشت آنگاه به طرف جعفر بن على خارج شدم و در حضورش نشستم در همان حال كه نشسته بوديم گروهى از قم ، به قصد رسيدن به حضور امام ( حسن عسكرى ( ع ) ) سر رسيدند آنها تنها پس از ورود به سامرا از خبر وفات آن حضرت باخبر شده بودند وقتى جمع را ديدند گفتند : به چه كسى بايد تسليت بگوييم مردم برادرش جعفر را نشان دادند بر او وارد شدند و فوت برادرش را تسليت گفتند و امامت او را تبريك گفتند و سپس به او گفتند : همراه ما نامه و اموالى است كه اگر به ما بگويى كه نامه‌ها از كى و اموال چه مبلغ است آن را به تو خواهيم داد او ( جعفر ) برخاست و در حالى كه پيراهن خود را مىتكاند گفت : شما از ما علم غيب مىخواهيد و آنها نيز چيزى به وى ندادند . و در همان حال نمىدانستند چه‌كار كنند و سرگردان بودند خدمتكار از خانهء امام بيرون آمد و به ايشان گفت : همراه شما نامه‌هاى فلان و به همان و نيز هميانى با ده هزار دينار در آن است كه قسمتى از آنها از طلاست آنها نيز نامه‌ها و اموال را به او دادند و گفتند آن كس كه اين خبر را به تو داد بعد از امام حسن عسكرى ( ع ) ، امام است . جعفر بن على ، از اين وضع به خشم آمد و به حضور معتمد عباسى رسيد و داستان را برايش بازگفت ، او نيز افراد خود را همراه او فرستاد و آنها صيقل مادر مهدى را دستگير كردند و فرزندش\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nرا از او خواستند ولى او منكر شد و آنها وى را به ابن ابى شوارب قاضى تسليم كردند و پس از آن نيز به ادعاى راوى ، با مرگ ناگهانى عبيد اللّه بن خاقان و قيام صاحب الزنج در بصره ، او را فراموش كردند و از دستشان ، گريخت .\r\nو در روايت ديگرى كه شيخ صدوق در الاكمال با سند خود به ابى الحسن بن - على بن سنان به نقل از پدرش آورده كه مىگويد : وقتى امام حسن عسكرى ( ع ) وفات يافت و گروههايى از قم و الجبال ( قسمت آذربايجان كنونى - م ) كه از وفات ايشان بىخبر بودند اموالى را بر ايشان آوردند وقتى به سامرا رسيدند و از وفات ايشان باخبر گشتند ، سراغ وارث ايشان را گرفتند به آنها گفتند كه بايد به برادرش جعفر - كه در آن هنگام با عده‌اى آوازخوان و زيباروى به ساحل دجله رفته بود و تفريح مىكرد - مراجعه كنند آنها نيز به حضورش رسيدند و گفتند : سرور ما از قم و اطراف آن آمده‌ايم و همراه خود اموالى را براى امام حسن عسكرى ( ع ) آورده‌ايم حال به ما بگوييد كه مبلغ آنها چقدر است و از كجا گردآورى شده‌اند . جعفر به آنها گفت : شما دروغ مىگوييد و چيزى به برادرم نسبت مىدهيد كه انجامش نمىداد اينها علم غيبى است كه جز خدا ، كسى از آنها آگاهى ندارد ، وقتى آن گروه سخن او را شنيدند به يكديگر نگاهى انداختند .\r\nآنگاه جعفر به ايشان گفت : حال پولها را بدهيد . گفتند : ما گروهى هستيم كه به همين منظور ( رساندن پول به امام ) اجير شده‌ايم و تنها وقتى اموال را به شما مىدهيم كه نشانه‌هايى از آنچه كه از برادر شما سراغ داشتيم از شما ببينيم . حال اگر امام باشيد دليلى بر ايمان بياوريد و گرنه اموال را به صاحبان آنها بازپس خواهيم برد . جعفر برخاست و به حضور خليفه رسيد و وى را عليه آنها تحريك كرد خليفه به آنها دستور داد اموال را به جعفر بپردازند گفتند : ما گروهى اجير هستيم و دستور داريم كه اموال را جز با علامت و نشانى كه معمولا با برادرشان داشتيم ، ندهيم امام حسن عسكرى ( ع ) دينارها ، صاحبان آنها و تعدادشان را برايمان بازمىگفت حال اگر اين آدم نيز برايمان بگويد به او مىدهيم و گرنه اموال را به صاحبانش بازپس خواهيم داد .\r\nپس از آن ، ايشان از سامرا بيرون رفتند و در همان حال كه بيرون از شهر بودند جوانى به آنها رسيد و گفت : اى فلان و به همان ، اموال را بدهيد آنها نيز بازگشتند و به حضور امام ( ع ) رسيدند . امام نيز از مبلغ و صاحبان اموال خبرشان داد و آنها مبلغ را به ايشان دادند آنگاه به ايشان سفارش كرد كه از اين پس اموال را به سامرا نياورند بلكه پول يا نامه‌اى اگر دارند به نواب ايشان در بغداد ، تسليم كنند . راوى مىافزايد :\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nجعفر مبلغ زيادى اموال به خليفه داد و از او خواست تا مقام و مرتبت برادرش را براى وى منظور كند خليفه به او گفت : مقام و منزلت برادر تو ، از سوى ما نبود ما سعى داشتيم كه او را از آن مقام پايين كشيم ولى خداوند ، بنا به عبادت و علمى كه در او بود ، مقام و منزلتش را افزون كرد و تو اگر نزد شيعيان او ، داراى همان مقام و منزلت هستى نيازى به ما نخواهى داشت و اگر از اين موقعيت بىبهره‌اى ، كارى از ما ساخته نيست .\r\nاعم از اينكه چنين روايات درست باشد يا نباشد آنچه ترديدى در آن نيست اينكه حكام وقت و دار و دسته آنها تمام سعى و كوشش خود را مبذول مىداشتند تا شيعه را به جعفر بن على ، رجوع دهند زيرا او از دارودستهء آنها بود و در مجالس عيش و نوششان همراه با آواز خوانها ، شركت مىكرد و شرايط پيچيده و مبهمى كه زندگى امام مهدى ( ع ) از آن برخوردار بود و پنهان بودنش از مردم ، به آنها كمك كرد تا جعفر را به عنوان يگانه وارث پدر و برادرش ، جلوه دهند حال آنكه خود جعفر بن - على و حتى هيئت حاكمه از وجود امام باخبر بودند ولى خداوند متعال نقشه‌هايشان را نقش بر آب كرد و همهء توطئه‌هاى كافران را خنثى ساخت و شيعيان پدران آن حضرت آنچنان كه دهها روايت تأكيد دارند به او مراجعه كردند و طى غيبت صغراى ايشان از طريق سفرا و وكلاى ايشان ، با آن حضرت در تماس بودند .\r\nجعفر بن على الهادى ( برادر امام حسن عسكرى ( ع ) ) دو فرزند پسر داشت كه يكى محسن بود كه گروهى از اعراب در يكى از نواحى وابسته به دمشق ، او را به قتل رساندند و قاتلش مدعى شد كه او عليه سلطان سر به شورش برداشت و آنچنان كه در الكنى و الالقاب قمى آمده سرش را به بغداد بردند و روى پل بغداد ، به دار آويخته شد .\r\nو فرزند دوم او عيسى نام داشت كه طبق توصيفى كه قمى از او به عمل آورده مردى عالم و فاضل بود و هارون بن موسى تلعكبرى ، از وى حديث شنيده و اجازهء روايت كتبى و شفاهى حديثش داده و اين ابيات از آن اوست :\r\n- اى بنى احمد امروز شما را ندا مىدهم ؛ كه شما فرداى ( قيامت ) پاسخگوى من هستيد .\r\n- هزار دروازه ( از دانش ) به روى شما گشوده شد كه از هر كدام ، هزار دروازه ، گشوده شد .\r\n- همه چيز در اختيار شماست و تصميم قطعى و نهايى نيز به شما بازمىگردد كه همه‌كاره‌ايد .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nسفراى چهارگانه طى غيبت صغرى\r\nراويان دربارهء غيبت امام محمد بن حسن عسكرى ( صاحب الزمان ( عج ) ) سخن گفته و به علل آن پرداخته و از امام صادق و امام موسى بن جعفر ( ع ) روايت كرده‌اند كه خداوند متعال از آن جهت ولادت ايشان را پنهان داشت و از چشمان مردم دور نگه داشت تا ناگزير به بيعت با كسى نگردد همچنانكه از امام باقر ( ع ) روايت شده كه ايشان از ترس بنى عباس ، پنهان شد و در روايت عبد اللّه بن فضل هاشمى آمده است :\r\nامام صادق ( ع ) در پاسخ كسى كه فلسفهء غيبت امام مهدى را از ايشان جويا شد ، فرمود : اين مسأله تنها پس از ظهور حضرت ، برملا مىگردد همچنانكه فلسفهء آنچه خضر آورد نيز تنها پس از جدايى از موسى ، روشن شد امام بنا به آنچه در روايت آمده ، در ادامه مىفرمايد : اين كار ، از سوى خدا و رازى از رازهاى او و غيبى از غيبهاى اوست و وقتى كه بدانيم او به همه چيز آگاه است و حكيم ، تصديق مىكنيم كه همهء كارهايش از روى حكمتى است كه اقتضاى آن را داشته اگر چه بر من آشكار نباشد . و به نظر من ( نويسنده ) سخن از دلايل غيبت آن حضرت ، از غيبياتى است كه تنها خداوند از آن آگاه است و همانگونه كه در روايت عبد اللّه بن فضل از امام صادق ( ع ) آمده تنها به خدا مربوط مىشود و ما جز تسليم در برابر مشيت او ، نبايد كارى كنيم و شك كردن در زندگى ، ولادت و ظهور آن حضرت به هنگامى كه خداوند بخواهد ، در حد شك و ترديد در نبوت پيامبران و امامت پدران بزرگوار آن حضرت است .\r\nپس از آنكه به دنبال وفات پدر آن حضرت ، امامت به ايشان انتقال يافت طى تقريبا هفتاد سال ، هيچ يك از مردم نمىتوانستند جز از طريق سفراى چهارگانهء ايشان ،\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nبا آن حضرت تماس داشته باشند ، اينان عثمان بن سعيد عمرى ، محمد بن عثمان عمرى ، حسين بن روح نوبختى و على بن محمد سمرى بودند كه به مثابهء حلقه پيوند ايشان با شيعيانشان در شهرهاى مختلف از طريق نامه‌هايى كه به ايشان مىدادند و پاسخش را دريافت مىداشتند ، عمل مىكردند و مأموريت داشتند كه خمسهاى مردم را دريافت دارند و بنا به مصلحتى كه مىبينند در آنها دخل و تصرف به عمل آورند و طى سالهاى نخست امامت آن حضرت عثمان بن سعيد سمان ( روغن فروش ) عهده‌دار سفارت ايشان بود زيرا آنچنان كه راويان مىگويند به خريدوفروش روغن مىپرداخت و طى سفرهاى تجارى خود به ميان شيعيان رفت و آمد مىكرد و اين كار پوششى براى كار سفارتش بود تا هيئت حاكمه پى به نقش اصليش نبرند . وقتى يكى از شيعيان مبلغ پولى به او مىداد آن را در مشك روغن جاسازى مىكرد و از مردم پنهان مىداشت و هم او سفارت سه تن از امامان يعنى امام هادى ، امام حسن عسكرى و حجة بن الحسن ( ع ) را بر عهده گرفته بود .\r\nو در روايت احمد بن اسحاق بن سعد قمى آمده كه گفته است : روزى به حضور امام على هادى ( ع ) رسيدم و به ايشان عرض كردم : سرورم من در رفت و آمدم و امكان ندارم هر زمان به شما دسترسى داشته باشم هنگامى كه به شما دسترسى نداريم سخن چه كسى را بپذيريم و فرمان كه را اطاعت كنيم حضرت به من فرمود : اين ابو عمرو فرد ثقه و امينى است هر چه بگويد از جانب من گفته و هر چه به شما بدهد از سوى من داده است ، راوى به سخن خود ادامه داده مىگويد : وقتى امام هادى ( ع ) وفات كرد به حضور فرزندش امام حسن عسكرى ( ع ) رسيدم و همان سخنان را با او در ميان گذاردم فرمود : اين ابو عمرو فرد ثقه و امينى است كه مورد اطمينان پدرم بوده و در حيات و ممات من نيز ، مورد اعتماد منست آنچه به شما بگويد از سوى من گفته و هر چه به شما بدهد از جانب من داده است .\r\nو در روايت ديگرى كه شيخ طوسى آن را در الغيبة خود به نقل از گروهى شيعه از جمله على بن بلال و احمد بن هلال و محمد بن معاوية بن حكيم و حسن بن ايوب بن نوح نقل كرده كه گفته‌اند : به اتفاق به حضور امام حسن عسكرى ( ع ) رسيديم تا از ايشان دربارهء امام بعد از او سؤال كنيم در محضر ايشان چهل تن حضور داشتند عثمان بن - سعيد برخاست و به ايشان گفت : اى فرزند رسول خدا مىخواهم از موضوعى از شما سؤال كنم كه خود بهتر از من مىدانيد . حضرت به او فرمود : عثمان بنشين او نيز\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nخشمگين برخاست تا بيرون رود امام دستورمان داد تا بنشينيم ساعتى بعد ، امام عثمان - بن سعيد را صدا زدند . او نيز برخاست . امام ( ع ) خطاب به ما فرمود : آيا مىخواهيد به شما بگويم كه به چه منظور اينجا آمده‌ايد ؟ گفتيم : آرى اى فرزند رسول خدا . فرمود :\r\nآمده‌ايد تا دربارهء امام بعد از من بپرسيد ؟ گفتيم : آرى . آنگاه كودكى ماه رخ را كه شباهت بسيارى به امام حسن عسكرى ( ع ) داشت ، بيرون آورد و فرمود : اين امام شما بعد از من و جانشين من بر شماست از او اطاعت كنيد و پراكنده مشويد كه در اين صورت در دين خود هلاك مىگرديد . ولى بدانيد كه از اين پس او را نخواهيد ديد لذا بايد از عثمان بن سعيد آنچه كه مىگويد بپذيريد و سخنش را گوش كنيد كه او نمايندهء امام شما و صاحب اختيار است .\r\nو در روايت ديگرى آمده كه فرمود : و فرزندش محمد نيز وكيل فرزندم مهدى است . ابو عمرو عثمان بن سعيد بعد از وفات امام حسن عسكرى ( ع ) ، سفارت فرزندش مهدى ( ع ) را طى مدتى كه راويان مقدارش را تعيين نكرده‌اند ، بر عهده داشت تا اينكه وفات يافت و پس از وى و به دستور حضرت حجت بن الحسن ، فرزندش ابو جعفر - محمد بن عثمان عمرى ، اين نقش را بر عهده گرفت .\r\nو در روايت محمد بن ابراهيم بن مهزيار اهوازى آمده كه بعد از وفات ابو عمرو عمرى ، حضرت نوشته‌اى امضا كردند كه در آن آمده بود كه فرزندش - كه خداوند از او خشنود باد و صورتش را نورانى كناد - همچنان مورد اعتماد ماست و جاى پدرش را مىگيرد و فرمانش فرمان ماست و بايد آن را به اجرا گذارد سخنش را بپذير و او را به شيعيان ما ، بشناسان .\r\nحضرت حجت نيز در سوگ پدرش او را تسليت گفت و آنچنان كه در روايت محمد بن عبد اللّه بن جعفر حميرى در تعزيت او فرمود : انا للّه و انا اليه راجعون بايد كه تسليم امر خدا و راضى به قضاى او بود پدرت خوشبخت زندگى كرد و خوش نام و ستوده ، مرد خداوند او را بيامرزد و به اوليا و دوستدارانش ائمه بزرگوار ( ع ) ، ملحق كند او تا آخرين لحظات زندگى در آنچه كه به خدا و اولياى او نزديكش مىكرد كوشش داشت خداوند چهره‌اش را نورانى و از لغزشهايش درگذرد و به تو پاداش نيكو دهد و تسلايت بخشد از مرگ او ، تو و ما مصيبت زده‌ايم خداوند فراقش را بر تو و بر ما ، آسان گرداند و روح او را شاد گرداند كمال سعادت و نيكبختىاش در اين بود كه خداوند فرزندى چون تو به او عطا كرد تا جانشينش باشى و جاى او را بگيرى\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nو واسطهء رحمت خدا بر او شوى تو اينك نفس پاك او را دارى خداوند ترا يارى كند و قدرت دهد و توفيق دهد و نگهبان و حافظ و مراقب تو باشد .\r\nنامه‌هاى امام مهدى ( ع ) به شيعيان در مسائل دينى و هر آنچه كه نياز داشتند درست با همان خط پدرش عثمان بن سعيد نوشته مىشد و شيعيان واسطه‌اى ميان خود و امام جز او نمىشناختند پژوهشگرى كه به پژوهش در بابهاى مختلف فقهى مىپردازد در اينجا و آنجا نظرياتى را از امام مهدى ( ع ) مىيابد كه بوسيله سفير خود ابو جعفر - العمره و ديگر سفرا ، به سؤالهاى شيعيان ، پاسخ مىداد و او ( ابو جعفر العمرى ) به دليل مدت طولانى كه عهده‌دار اين سمت بوده بيشتر از ديگر سفرا ، در اين ميان نقش داشته چه آنگونه كه بيشتر روايات تأكيد دارند تا سال سيصد و پنج ، در اين سمت باقى ماند و احتمالا مدت سفارت او براى امام ، چهل سال يعنى از سال دويست و شصت و پنج تا سيصد و پنج بدرازا كشيد حال آنكه تنها پنج سال ، اين وظيفه را عهده‌دار بود .\r\nاو پيش از مرگ ، قبرى براى خود كند و برخى آيات قرآنى و نامهاى ائمه ( ع ) را روى آن نقش بست و هر روز به سراغش مىآمد و يك جزء قرآن را مىخواند ، قبر او هم امروز هم در بغداد بعنوان قبر خلانى ، معروف است .\r\nاو پيش از مرگ به دستور امام مهدى ( ع ) ، ابو القاسم حسين بن روح را جانشين خود قرار داد ، اين يك طى روزهاى آخر زندگيش ، به راهنمايى شيعيان مىپرداخت جعفر بن محمد مدائنى درباره‌اش سخن گفته و به نظر مىرسد كه جزو آن دسته از كسانى بود كه خمسها را مىگرفت و آنها را به ابو جعفر العمرى مىسپرد ، در روزهاى آخر زندگيش بنا به آنچه كه روايت تصريح دارد مبلغ چهارصد دينار به او داد او نيز دستورش داد كه آنها را به حسين بن روح دهد ولى نمىپذيرفت و بالاخره بعد از مشاجرات طولانى ميان طرفين زير بار نرفت كه آنها را دريافت كند و خشماگين به او گفت : برخيز كه من حسين بن روح را بجاى خود گذارده‌ام و مقام خود را به او بخشيده‌ام و هنگامى كه راوى مطمئن شد او اين كار را به فرمان امام انجام داده ، پول را به او داد .\r\nو در روايت شيخ طوسى آمده كه وقتى حال ابو جعفر رحمة اللّه عليه رو به وخامت گذارد گروهى از سرشناسان شيعه جمع شدند و به اتفاق به حضورش رسيدند و به او گفتند :\r\nاگر اتفاقى افتاد چه كسى جاى ترا مىگيرد ؟ به ايشان گفت : اين ابو القاسم حسين بن - روح بن ابى بحر نوبختى است كه جانشين من و سفير ميان شما و امام و وكيل و مورد اعتماد خواهد بود در مسائل دينى خود به او مراجعه كنيد و كارهاى خود را به او\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nواگذار كنيد كه به من دستور داده شده او را جانشين خود تعيين كنم .\r\nراويان او را فردى خردمند و مورد احترام عام و خاص توصيف مىكنند و آنچنان كه حكيمانه و خردمندانه كار مىكرد كه عوام الناس نمىپذيرفتند كه او جز رافضيها ( شيعه ) باشد و نقل مىكنند كه دو نفر درگير نزاعى لفظى با يكديگر شده يكى از ايشان مىگفت كه بعد از رسول خدا ابو بكر برترين مردم است و بعد از عمر بن الخطاب و سپس عثمان بن عفان و بعد از آنها على بن ابى طالب است و دومى گفت : على بعد از رسول خدا از همه برتر است درگيرى آنها در حضور او شدت پيدا كرد و انبوه بسيارى از شيعه و سنى حاضر بودند و او با شيوه‌اى خردمندانه و آنگونه كه عادتش بود از ترس جان خود و بيم از جان امام ( ع ) از سوى حاكمين ، مسأله آنها را حل كرد و گفت : آنچه صحابه بر آن اتفاق نظر دارند آن است كه صديق ( ابو بكر ) بر عمر و عمر بر عثمان و على بر عثمان برترى دارد و اين داورى از نظر ما درست است . حاضران از اين سخن وى در شگفت ماندند و عوام الناس وى را بر سر خود بلند كردند و آنهايى را كه او را به رافضيها نسبت مىدادند ، نكوهش كردند . و در جايى ديگر به اطلاعش رساندند كه يكى از دربانان خانه‌اش ، معاويه را دشنام داد و به او ناسزا گفت او نيز دستور طرد وى را صادر كرد و از خدمت ، اخراجش كرد و شفاعت هيچ‌كس را در مورد او نپذيرفت .\r\nحسين بن روح پس از عهده‌دار شدن سفارت و واسطه بين امام مهدى ( ع ) و دهها ميليون از شيعيانى كه در مشكلات خود به او رجوع مىكردند ، مدت بيست سال زندگى كرد و پاسخهاى مشكلات شيعيان را با خط و امضاى امام نزد آنها مىبرد او به سال 326 هجرى در بغداد وفات يافت و قبرش تا امروز نيز زيارتگاه دوستداران اوست و پيش از وفات به دستور امام ( ع ) ، على بن محمد سمرى را جانشين خود قرار داد كه او نيز نقشى را كه اسلافش به عهده داشتند ايفا كرد و مدت سفارت او بيش از سه سال طول نكشيد و با پايان اين مدت ، زمان غيبت صغرى يعنى مدتى كه تماس با امام از طريق اين چهار سفير امكان‌پذير بود ، پايان گرفت .\r\nراويان ادعا مىكنند كه سمرى ( آخرين سفير ) پيش از وفات خود نامه‌اى به امضاى امام نشان داد كه در آن آمده بود : اى على بن محمد ، پاداش تو و ديگر يارانت ، بسيار باد تو از امروز تا شش روز ديگر مىميرى پس كارهاى خود را به فرجام رسان و كسى را جانشين خود قرار مده كه بعد از مرگ تو ، جايت را بگيرد چرا كه\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nغيبت تامه از آن پس شروع مىشود و جز به اذن الهى ، ظهورى نخواهد بود ظهور بعد از مدتى طولانى و آنگاه كه دلها سختى گرفت و زمين پر از ظلم و جور شد ، صورت خواهد گرفت و بر شيعيانم كسانى خواهند آمد كه مدعى ديدن من خواهند بود كه بايد بدانيد چنين افراد دروغگو و فريبكارند و لا حول و لا قوة الا باللّه العلى العظيم .\r\nراوى مىافزايد كه بعد از شش روز بر او وارد شديم ديديم كه به خود مىپيچيد به او گفتيم : جانشين تو كيست ؟ گفت : خدا خود مىداند كه چه كند . او به سال 329 وفات يافت در آن هنگام امام هفتاد و چهار سال داشتند كه چهار سال و نيم از آن را با پدر و شصت و نه سال و نيم را در غيبت صغرى مىگذراندند ، مسعودى در اثبات الوصية ادعا مىكند كه عمر شريف آن حضرت در پايان غيبت صغرى هفتاد و شش سال و يازده ماه بوده كه در زمان معتمد و معتضد و مقتدر و راضى عباسى گذراند و با وجودى كه اين چهار خليفهء عباسى ، دوران فروپاشى و از هم گسيختگى حكومتى را مىگذراندند و تنها نقشى تشريفاتى داشتند با وجود اين ، رفت و آمد سفرا و وكلاى آن حضرت را كه در جاهاى مختلف پراكنده بودند مراقبت و كنترل مىكردند و آنچنان كه از برخى روايات كه به برخورد هيئت حاكمه با او پرداخته‌اند بارها سعى كردند او را دستگير كنند .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\nمدعيان سفارت از سوى امام مهدى ( عج )\r\nراويان مدعى شده‌اند كه گروهى حقه باز مدعى سفارت امام ( ع ) شدند و سعى كردند با نيرنگ و دروغ ، شيعيان را فريب دهند به اين اميد كه بتوانند اموالى را كه بوسيله وكلا و سفراى چهارگانه ايشان جلب مىشد ، به جيب خود زنند انگيزه‌هاى ديگرى نيز در ميان بود كه دست حكام را نيز مىتوان مشاهده كرد ، در اين رابطه امام ( ع ) نامه‌هايى در هشدار نسبت به آنها نوشتند و از آنها بيزارى جستند و همچنان نيز لعن و نفرين بر اينانى كه به دشمنى با اهل بيت برخاسته و فضلشان را منكر شدند و در احاديث آنها دست بردند و چيزهايى از سوى ايشان گفتند كه خود نگفته بودند و سفارش پيامبر در مورد آنها را تا روز قيامت ، ناديده مىگيرند .\r\nاز رواياتى كه به اين گونه مدعيان پرداختند چنين برمىآيد كه اين مدعيان دروغين كه به ناحق دم از سفارت امام زدند ابتدا در زمان سفير دوم محمد بن عثمان - عمرى كه مدت سفارتش بيش از بيست سال به طول انجاميد ، نمايان شدند و در زمان او حسين ابو محمد شريعى و محمد بن نصير نميرى و احمد بن هلال كرخى و ابو طاهر محمد بن بلال بلالى و برادرزادهء عمرى ، محمد بن احمد بن عثمان معروف به بغدادى و اسحاق احمر ، مدعى سفارت امام گرديدند از برخى روايات چنين برمىآيد كه برخى از اين مدعيان در آغاز كار خود به استقامت و پايدارى معروف بوده‌اند و با امام هادى و امام حسن عسكرى ( ع ) همراهى داشته‌اند ولى از آن پس به انحراف رفتند و معتقد به مسائلى شدند و نظرياتى پيدا كردند كه نه با تشيع كه با اسلام نيز همخوانى نداشت . در زمان سومين سفير يعنى حسين بن روح نيز محمد بن على شلمغانى غراقرى مدعى\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nاين مقام شد و كارش بدانجا رسيد كه در الحاد و گمراهى غرق شد ، برخى راويان و مورخين ادعا مىكنند كه حسين بن منصور حلاج يكى از قطبهاى صوفيه نيز مدعى آن شد و از فرط نيرنگ و فريبى كه در كارش بود مىرفت تا عقل و خرد مردم را به خود جلب كند ولى ابو سهل بن اسماعيل بن على نوبختى طى مناظره‌اى كه با او داشت - و در سخن از او ، بدان خواهيم پرداخت - محكومش كرد و در برابر مردم پرده از كارش برگرفت .\r\nو در مورد شريعى يكى از اين مدعيان ، از ياران امام هادى و امام حسن عسكرى ( ع ) بوده كه پس از آن به انحراف گرويده و نسبت به اين دو امام راه افراط و غلو پيش گرفته و مواردى را به آنها نسبت داده كه در مورد افراد بشر صدق نمىكند و مدعى نيابت از سوى آنها و نيز رسالت براى خود شد امام مهدى نيز طى نوشته‌اى ايشان را مورد لعن و نفرين قرار داد و از او بيزارى جست كه در پى بىآن شيعيان نيز لعنتش كرده و از او بيزارى جستند .\r\nو محمد بن نصير نميرى كه طى صحبت از منحرفان و افراطيهاى عهد امام حسن - عسكرى ( ع ) درباره‌اش سخن گفتيم ، در همان زمانه نشانه‌هاى كفر و الحاد در تمامى نوشته‌ها و گفته‌ها و كارهايش نمايان بود . امام حسن عسكرى ( ع ) طى نوشته‌اى شديد - اللحن او و حسن بن محمد بابا قمى را مورد انتقاد قرار داد او همچنانكه پيش از اين نيز گفتيم قائل به تناسخ ارواح و روا بودن انجام كارهاى حرام بود .\r\nو در « رجال » كشى آمده است كه كسى ، غلامى را بر دوش او ديد به همين علت او را سرزنش كرد در پاسخش گفت : اين كار از تواضع و فروتنى در برابر خدا و دورى جستن از تكبر است ، معتقدات و نظريات او ميان مردم رواج پيدا كرد و طرفدارانش به نميرية معروف شدند پس از وفات امام حسن عسكرى ( ع ) مدعى شد كه او سفير امام مهدى ( عج ) ، و واسطهء ميان او و شيعيانش مىباشد پيش از آن ادعا كرده بود كه پيامبر است و اينكه امام هادى ( ع ) او را براى مردم ، فرستاده است و هنگامى كه بيمار شد و در شرف مرگ قرار گرفت به او گفته شد : بعد از تو جانشين كيست ؟ با صدايى ضعيف گفت : بعد از من احمد است ولى مردم او را نشناختند لذا يارانش پس از او آنچنان كه در « الغيبة » طوسى و « فرق » نوبختى و « رجال » كشى آمده است ، پراكنده گرديدند .\r\nديگر از اين مدعيان احمد بن هلال كرخى است كه امام رضا ( ع ) و هفت سال\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nاز غيبت صغراى امام مهدى را درك كرد و هر دو امام حسن عسكرى و حضرت حجت ( ع ) او را لعن و نفرين كردند و امام مهدى ( ع ) طى نوشته‌اى كه شيعيان را از وى برحذر مىداشت نوشت : از اين صوفى رياكار دورى كنيد كه خدا از گناهانش در نگذرد و لغزشهايش را نبخشد و من نزد خدا از او و از هر كس كه از وى بيزارى نجويد بيزارى مىجويم .\r\nبرخى روايات حكايت از آن دارد كه او در آغاز كار ، آدم درستى بوده و پس از وفات عثمان بن سعيد ، منحرف گشته و سفارت فرزند او ( عثمان بن سعيد ) را منكر شده و على رغم دستورهايى كه بنا به تصريح شيخ طوسى در الغيبة خود از سوى امام به او شده بود از پرداخت اموالى كه نزدش بوده به امام مهدى ، خوددارى ورزيد .\r\nديگر از اين مدعيان ، محمد بن بلال بود كه از ياران امام حسن عسكرى ( ع ) بشمار مىرفت ولى پس از وفات آن حضرت ، مدعى شد كه او وكيل ايشان است و منكر اموالى شد كه از آن حضرت نزدش بود و هرچه ابو جعفر عمرى سفير امام اصرارش كرد كه اموالى را كه از امام نزد اوست به وى بدهد ، زير بار نرفت و بالاخره به هنگامى كه گروهى از يارانش پيش او بودند به خانه‌اش رفت و به او گفت : ترا به خدا قسم مىدهم آيا امام زمان به تو دستور نداده كه اموال را به من برسانى ؟ گفت : چرا . ابو جعفر - العمرى برخاست و حاضران در شگفت ماندند وقتى او رفت برادرش ابو الطيب به او گفت : تو كى امام مهدى ( ع ) را ديدى ؟ گفت : ابو جعفر العمرى مرا به يكى از خانه‌هاى خود برد و در آنجا حضرت مهدى از فراز خانه پيدا شد و به من دستور داد كه هر چه اموال دارم به او بدهم .\r\nديگر از اينان محمد بن احمد بن عثمان برادرزادهء العمرى است كه از نظر ابو جعفر - العمرى ( عموى خود ) شخص منحرفى بوده و عمويش او را لعنت كرده و از وى بيزارى جسته و ياران خود را از او برحذر داشته بود يك بار كه گروهى از راويان شيعه و خواص آنها در حضور العمرى بودند و دربارهء احاديث ائمه ( ع ) صحبت مىكردند كه در همين احوال محمد بن احمد بن عثمان بر آنها وارد شد وقتى عمويش او را ديد كه وارد مىشود به جمع حاضر گفت : ساكت باشيد كه كسى كه مىآيد از شما نيست . او در عين حال در شمار كسانى بود كه معتقد به نظر ابو دلف محمد بن مظفر كاتب بود و مىگفت كه سلمان فارسى و ابو ذر غفارى و مقداد بن اسود و عمار بن ياسر و عمرو بن امية عمرى از سوى خداوند وكيل مصالح جهان هستند .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nاز برخى مؤلفين در فرق اسلامى چنين برمىآيد كه كرخيها ، ( طرفداران احمد بن - هلال كرخى ) و پيروان آنها ، از قائلان به اين مطلب هستند و ابو دلف محمد بن المظفر نيز نزد آنها ، تحصيل كرد . مؤلفين اينان را در شمار فرقه‌هاى افراطى ( غلاة ) كه در آن دورهء تاريخى از اسلام و تشيع منحرف شده بودند ، قلمداد كرده‌اند « 1 » .\r\nو از جملهء آنها محمد بن على الشلمغانى معروف به ابى العزاقريّ است كه در نخستين مراحل زندگى خود مرد خوب و درست و از نظر شيعه جليل القدر بوده و حسين بن روح به هنگامى كه از سوى معتمد عباسى مورد تعقيب بود و ناگزير به پنهان شدن شده بود ، او را مأمور برخى كارهاى خود كرده بود در اين فاصله شيعيان آنچنان كه در الغيبة طوسى آمده در كارهايى كه داشتند به او مراجعه مىكردند نامه‌هاى امام به وسيلهء حسين بن روح صادر مىشد . او پيش از منحرف شدن كتابهايى از جمله « التكليف » و نيز « التأديب » تأليف كرد . حسين بن روح او را به قم فرستاد تا با علماى شيعه و راويان احاديث آنها ، مناظره كند و به ادعاى راوى ، آنها برايش نوشتند كه انديشه‌هايش درست است و چيزى مخالف مذهب ندارد جز اينكه معتقد است پيمانه زكات فطرة ، به اندازهء نصف پيمانهء غذاست . حسين بن روح شخصا نامه‌ها و نوشته‌هاى او را كنترل مىكرد تا مبادا ، مواردى خلاف مذهب در آنها يافت شود . و اين خود نشان مىدهد كه در مرحله‌اى ، به او اعتماد نداشته است و بالاخره نيز آنچنان كه در جلد ششم تاريخ ابن اثير آمده انحرافش آشكار شد و دم از ايدهء افراطىگرى تناسخ ارواح و حلول الوهيت زد .\r\nو ابو على بن همام يكى از يارانش گفته است : از محمد بن على غراقرى شلمغانى شنيدم كه مىگفت : حق يكى است و چيزى كه تفاوت مىكند لباس آن است كه يك روز سفيد ، روز ديگر سرخ و روزى نيز به رنگ آبى است .\r\nابن اثير در تاريخ خود مىافزايد كه او معتقد بود : روح رسول خدا به ابو جعفر - محمد بن عثمان عمرى حلول كرد و روح امير المؤمنين به شيخ ابو القاسم حسين بن روح و روح فاطمهء زهرا به ام كلثوم دختر ابو جعفر عمرى منتقل شده و از اين گونه معتقداتى كه به او نسبت داده شده و نشانهء الحاد و زندقهء اوست .\r\nراويان مدعيند كه در سال 312 ، نامه‌اى از سوى امام مطرح شد كه در آن آمده بود : محمد بن على معروف به شلمغانى از اسلام بازگشته و در دين خدا به الحاد\r\n\r\n\r\n","description":"","footnote":"\r\n( 1 ) نگاه كنيد به صفحهء 256 از كتاب الغيبة شيخ طوسى و « فرق » نوبختى .\r\n","page_name":" 573 ","page_number":573},
  {"content":"\r\n\r\nگرويده و نسبت به پروردگار مدعى كفر گشته و به دروغ و نيرنگ ، افترا زده و بهتان گفته و گناه بزرگ مرتكب شده است و ما نزد خدا و رسولش از او برائت مىجوييم نعمتهاى ظاهر و باطن خدا را آشكار و نهان ، نثارش مىكنيم در همه حال و هر زمان و بر تمامى آنها كه از او پيروى كرده‌اند و بر طرفدارانش و آنهايى كه اين سخن ما را شنيدند و همچنان به دوستى با وى ادامه دادند .\r\nوقتى غلو و الحاد او شهرت يافت و نظريات و معتقداتش را همه دانستند در سال 312 عبد اللّه بن محمد بن عبيد اللّه خاقانى وزير معتمد عباسى او را احضار كرد ولى او پنهان شد و سپس به موصل گريخت و در آنجا به ناصر الدولة حسين بن عبد اللّه بن حمدان ، پناهنده شد و حدود چهار سال را در آنجا باقى ماند پس از آن به بغداد بازگشت و به تبليغ و انتشار افكار خود به دور از چشم دستگاه و حاكمان پرداخت تا اينكه به سال 322 خلافت به الراضى رسيد و وزيرش محمد بن على بن مقله او را دستگير كرد و خانه‌اش را مورد حمله قرار داد و وارد آن شد و نامه‌ها و نوشته‌هايى در آن يافت كه خطاب به وى چيزهايى نوشته شده بود كه افراد بشر خطاب به يكديگر به كار نمىبرند .\r\nاو در حضور خليفه تمامى آنچه را كه از الحاد و حلول كه به وى نسبت داده شده بود منكر گرديد و گروهى از يارانش نيز شهادت دادند كه او به جاى حسين بن - روح ، سفارت امام مهدى ( ع ) را عهده‌دار است و سرانجام نيز بنا به آنچه در كامل ابن اثير و جاهاى ديگر آمده ابن مقله وزير او را با علما و فقها رودررو گردانيد و عقايدش را با آنها در ميان گذارد و آنها نيز ريختن خونش را جايز دانستند و به دنبال آن به اتفاق ابن ابى عون يكى از پيروانش به دارش كشيد و سپس در آتش سوزاند .\r\nديگر از اين مدعيان حسين بن منصور حلاج يكى از اركان صوفيه بود كه نقش مهمى در نيرنگ و فريب و حقه بازى ايفا كرد و نشانه‌هاى الحاد و زندقه در او آشكار شد و در زمان خود از جمله بارزترين شيوخ متصوفه قائل به حلول و كشف گرديد و خاورشناسان و گروهى از نويسندگان معاصر عرب او را در شمار متصوفه شيعه - مذهب قلمداد كرده‌اند همچنانكه تصوف و صوفيگرى را نيز پيامدهاى تشيع على و ائمه اطهار ( ع ) قلمداد كرده‌اند .\r\nو در اين رابطه دكتر مصطفى الشبيبى استاد فلسفه اسلامى دانشگاه قاهره كتابى در ششصد و سى و هفت صفحه دربارهء تصوف و منابع و شاخه‌هاى آن نوشت و آن را « الصلة بين التصوف و التشيع » ( رابطه تصوف و تشيع ) ناميد و در آن ائمه شيعه را در\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nشمار صوفيان و بنيانگذاران اصول تصوف آورده و گفته‌ها و حالاتى را به آنها نسبت داده كه تأييدى بر ايدهء تصوف يعنى همان چيزى كه كتابش را بر آن پايه نهاده است ، مىباشد . و شامل مواردى است كه كمترين ربطى به زندگى آنها و تاريخشان ندارد و هيچ يك از راويان مورد اعتماد احاديث ايشان آنها را روايت نكرده‌اند و حتى برخى افتراى به آنها از سوى او و ديگر دشمنان شيعه است و برخى ديگر ساخته و پرداخته عناصر نفوذى و افراطيهاى منحرف از اسلام - چه رسد به تشيع - است و البته - داستان‌سراها و راويان نيز در اين گونه رواياتى كه ائمه و گروهى از اصحابشان را به صورت صوفى جلوه مىدهند ، در اين ميان ، نقشى داشته‌اند .\r\nاين كتاب ، كلا شگفت‌انگيز و به دور از منطق و حق و حقيقت‌جويى است و ما اگر بخواهيم مثالهايى از تحريف و زير پا گذاردن حقايق و كم‌وكاست مطالب كتاب شبيبى را كه تنها به دليل همخوانى برخى انديشه‌ها با ويژگيها ميان شيعه و تصوف ، به تحريف تشيع پرداخته ، بياوريم سخنمان به درازا مىكشد و از اين كار معذوريم ولى يك بخش از اين كتاب بيش از بخشهاى ديگر توجه مرا جلب كرده اگر چه همهء بخشهاى آن و بحثهايى كه در كتاب شده ، پژوهشگر بىطرف را به همين نتيجه‌گيرى ، مىرساند ، كه سعى مىكنيم اشاره‌اى به آن بكنيم .\r\nعنوان اين بخش « فتوت و ملامتية » است كه از مجموع سخنش دربارهء فتوت ( جوانمردى ) چنين برمىآيد كه منبع و سرچشمهء آن قرآن كريم است كه در چندين آيه ياد آن آمده است و از زبان پيامبر ( ص ) نيز جارى شده كه فرمود لا فتى الا على و لا سيف الا ذو الفقار و صوفيان نيز آن را ( جوانمردى و جوانمرد را ) براى قهرمانان خود و كسانى كه بر هواهاى نفس و شهوتهاى خويش غلبه پيدا مىكنند ، به كار مىبرند و ملامتيهء صوفيها همان معنا و مفهوم تقيه شيعيان را مىدهد كه از مريدان خود مىخواهند كه عبادت يا زهد و پاكدامنى خود را آشكار نكنند بنابراين ملامتية و تقية ، در هدف مشتركند و آن پنهان داشتن عقيده است تا دشمنانشان بر آن آگاه نشوند و زيانى متوجه ايشان نگردد و از آنجا كه به ادعاى او فتوت و ملامتيه از تشيع برگرفته شده‌اند پيوند ميان تشيع و تصوف - يعنى همان چيزى كه در پى اثبات آن در اين كتاب است - بسيار مستحكم است از اين دست افتراها و بهتانها در جاى جاى اين كتاب فراوان به چشم مىخورد .\r\nاز جمله اشتباههايى كه هيچ توجيهى بر آن نمىتوان يافت آن است كه گروه\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nبسيارى از نويسندگان بر اين باورند كه منبع و سرچشمه تصوف ، تشيع و ائمه شيعه ( ع ) ، هستند حال آنكه تشيع فاصله بسيارى با تصوف داشته و هيچ ربط و ارتباطى ميان آنها وجود ندارد و دعوت به زهد و پرهيز كارى كه در آنچه از اهل بيت روايت شده آمده و از ويژگيهاى خودشان بوده است تنها بدان معناست كه انسان ، شهوتها و هواهاى خود را ، فكر و ذكر خود قرار ندهد و از كار براى آخرت خويش بازماند .\r\nائمه اطهار بر آن بودند تا با دعوت به زهد و پرهيزكارى از مسلمانان بخواهند تا تعاليم قرآن را در پرداختن به دنيا و آخرت ، به مورد اجرا گذارند قرآنى كه خود مىگويد :\r\n وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا  ( سورهء قصص - 77 ) ( از آنچه خدا به تو داده سراى آن جهانى را بخواه و بجوى و بهرهء زندگانى خود را در اين جهان هم مگذار و فراموش مكن ) و مىگويد :  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ . . .  ( سورهء اعراف - 32 ) ( بگو كى حرام كرد و در بند آورد آرايش اين جهان را كه خداوند براى بندگان خويش آماده كرد و شيرينيها و خوشيهاى روزى كه ساخت ؟ بگو اين زينتها براى مؤمنان است در اين جهان ( با شركت كافران ) و تنها و خالص است در روز رستاخيز براى گروندگان بىشريكان ! ) . و پيامبر ( ص ) مىفرمايد : ( آن كس كه دنيا را براى آخرت رها كند ملعون است و هر كس آخرت را براى دنيا رها كند نيز ملعون است ) .\r\nو امام جعفر صادق ( ع ) مىفرمايد : پاكدامن‌ترين مردم كسى است كه به شبهه نزديك نشود و عابدترين مردم كسى است كه واجبات را بجاى آورد و زاهدترين مردم كسى است كه ترك حرام گويد .\r\nو احاديث اهل بيت ( ع ) نيز سرشار از تشويق و ترغيب به كوشش در طلب روزى و تلاش در اين جهت است و مالامال از سرزنش و انتقاد از تن‌پروران و كسانى است كه به اندازهء نيرو و توان خود و بنا به مقتضيات زمان و مكان در ساخت جوامع خود ، هم يارى نمىكنند و علاوه بر همهء اينها ، تصوف به آن معنايى كه طى قرنهاى سوم و چهارم هجرى شناخته شد آنگونه كه از تاريخ صوفيان طى اين دورهء تاريخى برمىآيد در واقع پوششى براى الحاد و نيرنگ و تحريف اسلام بوده است . بدين معنا كه حلاج و نميرى و شلمغانى و كسانى از اين قماش در شمار شيعه هستند خود از جمله زشت‌ترين افترايى است كه در تاريخ طولانى شيعه ، بر آنها وارد شده گواينكه بر آن نيستم كه در اين مقام از حلاج و الحاد سخن گويم و تنها به آنچه كه در پيوند\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nبا ادعاى سفارت وى از سوى امام مهدى ( ع ) شده است ، بسنده مىكنيم .\r\nدر اين رابطه در الكنى و الالقاب قمى به نقل از خطيب بغدادى آمده كه گفته است : وقتى حسين بن منصور حلاج به بغداد آمد مدعى سفارت از سوى امام مهدى ( ع ) گرديد و بسيارى از مردم و بزرگان را فريفت و چون طريقت رافضى برگزيده بود اميد زيادى به رافضيها بسته بود و در صدد برآمد ابا سهل بن اسماعيل بن على نوبختى كه از علماى بزرگ بود و با حسين بن روح نوبختى ( سفير امام ( ع ) ) رابطه نسبى داشت بفريبد و در اين راستا با او مكاتبه نيز كرد حال آنكه ابا سهل مرد زيرك و دانايى بود به فرستاده‌اش گفت : معجزاتى كه نشان مىدهند بىشباهت به حيله و نيرنگ نيست و من مردى شهوت‌پرست و زن باره هستم و لذتى بيش از زنان و خلوت كردن با آنها نمىشناسم ولى از كچلى رنج مىبرم و براى پنهان داشتن كچلى خود ، سرم را مىپوشانم و بخاطر پيرى و سپيدى مو ، ريشم را خضاب مىكنم حال اگر او بتواند مو در سرم بروياند و ريشم را به رنگ سياه درآورد به آنچه دعوتم مىكند ايمان خواهم آورد گو هر كه مىخواهد باشد چه ادعاى وكالت امام كند و چه ادعاى نبوت داشته باشد و چه اينكه بگويد كه خداست . وقتى حلاج اين پاسخ را شنيد از او مأيوس گشت و دست از سرش كشيد .\r\nراويان مدعيند كه به قم كه در آن روزگار از پايگاه مهم علما و محدثين بود رفت و طى نامه‌اى به على بن موسى بن بابويه پدر شيخ صدوق ادعا كرد كه فرستادهء امام مهدى و وكيل ايشان به سوى آنهاست وقتى نامه به دست او رسيد آن را پاره كرد و به فرستاده‌اش گفت : اين ادعاهاى مسخره را از كجا آورده‌اى ؟ حضار مجلسش نيز پس از آگاهى از محتواى نامه ، به ريشخند و مسخره‌اش پرداختند .\r\nو در روايتى كه به توصيف محاورة ابن بابويه با فرستاده حلاج پرداخته‌اند آمده است كه او به اتفاق گروهى از ياران و خدمتكارانش به حجرهء حلاج رفت وقتى به آنجا رسيد همهء كسانى كه آنجا بودند به احترام او برخاستند جز يك تن كه برنخاست .\r\nوقتى نشست درباره‌اش پرسيد پاسخش داد : دربارهء من مىپرسى حال آنكه من حاضرم و ترا كه نامه‌ام را پاره كردى مىديدم . ابن بابويه به او گفت : پس حلاج تو هستى آنگاه به خدمتكارانش دستور داد او را بيرون اندازند و به او گفت : تو مدعى معجزه هستى خدا لعنتت كند پس از آن از قم بيرون رفت و هرگز وارد آن نشد .\r\nدر مورد اين ملحدان و حقه‌بازانى چون حلاج و امثال او كه مدعى سفارت امام\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nحجة بن الحسن ( ع ) بودند و از اين طريق بر آن بودند تا هدفهاى ضد اسلامى و عقايد منافى اسلام خود را به مورد اجرا بگذارند به همين اشاره‌ها ، بسنده مىكنيم .\r\nامامان ما آنچنان كه در بخشهاى پيش اين كتاب يادآور شديم همواره كفر و الحاد اين دسته از مدعيان را برملا كرده و ياران خود را دستور داده‌اند تا لعن و نفرينشان كنند و از آنها بيزارى كنند .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\n\r\nوكلاى امام ( ع ) طى غيبت صغرى\r\nمؤلفان احوال امام مهدى ( ع ) مدعيند كه طى غيبت صغرا كه چهار تن از برگزيدگان آن حضرت ، به سفارت ايشان اشتغال داشتند و نقش واسطهء ميان ايشان و توده‌هاى شيعه در مناطق مختلف كشور اسلام را ايفا مىكردند حضرت گروهى از شيعيان مورد اعتماد را برگزيد و به آنها مأموريت داد تا در برخى وظايف ، به يارى سفراى ايشان بپردازند و دشواريهايى را كه بر اثر مراقبتهاى دستگاه حاكمه بر ايشان مطرح مىشود ، جبران كنند ، نقش و مأموريت وكيل و در مقايسه با نقشى كه سفير بر عهده داشت ، محدود بود زيرا سفير مستقيما با امام تماس داشت و دستورها و نامه‌ها و دستخط ايشان را دريافت مىكرد و طبق رهنمودى كه از ايشان مىگرفت بيشتر مسئوليتهاى امام را بر عهده مىگرفت حال آنكه مسئوليت وكيل غالبا محدود به منطقه خود و در مورد دريافت خمس ، هموار كردن تماس شيعيان با سفرا به منظور مطرح ساختن نيازهاى خود و تبليغ احكام و راهنمايى ، بود . شيخ صدوق در نسخه خطى « اكمال الدين » كه به نقل از آن در « موسوعة الامام المهدى » نوشتهء سيد محمد صادق صدر آمده گروهى از اين وكلا را برشمرده كه حاجز بن يزيد ، يكى از آنهاست .\r\nو از روايت مفيد به نقل از حسن بن عبد الحميد در آن آمده كه گفته است : در مورد حاجز ترديد كردم و مطمئن نبودم كه واقعا وكيل امام هست يا خير . آنگاه به سامرا رفتم در آنجا نوشته امام ( ع ) به دستمان رسيد كه در آن آمده بود در مورد ما و هر آن كس كه قائم مقام ما مىشود نبايد ترديد كرد حال بازگرد و آنچه با خوددارى به حاجز بن يزيد بده .\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nيكى ديگر از وكلا ، ابو طاهر محمد بن على بن بلال بلالى پيش از منحرف گشتنش مىباشد كه آنچنان كه در روايت « الكشى » آمده امام مهدى ( ع ) از او به عنوان فرد مورد اطمينان و آگاه به وظايف خود نام برده‌اند ولى شيخ طوسى او را در شمار مدعيان حقه بازآورده و بعيد هم نيست كه در آغاز كار از افراد مورد اطمينان بوده ولى پس از آن به انحراف گراييده باشد چيزى كه براى بسيارى از افراد مورد اعتماد و ثقهء ائمه - اطهار ( ع ) نيز اتفاق افتاده بود .\r\nو از جمله آنان ( وكلاى امام ) محمد بن ابراهيم بن مهزيار بود كه ابن طاووس آنچنان كه در « جامع الرواة » آمده او را در شمار سفرا و مبلغان آن حضرت به اتفاق علماى اماميه ، آورده است كه ناگزير مرادش از سفارت بايد همان وكالت باشد زيرا علماى اماميه در مورد منحصر بودن سفرا به چهار نفر ، متفق القولند .\r\nو در كتاب الغيبة شيخ طوسى آمده كه محمد بن مهزيار مىگفت : به دنبال وفات امام حسن عسكرى ( ع ) ، ( در كار امامت ) ترديد به من دست داد اموال بسيارى نزد پدرم ( متعلق به امام ) جمع شده بود او اموال را با خود برداشت و سوار كشتى شد من نيز به بدرقهء او رفتم . پيش از سوار شدن به كشتى دچار ناراحتى سختى شد و به من گفت :\r\nمرا بازگردان كه ممكن است بميرم و در مورد اين اموال ، از خدا بترس و مراقب آنها باش و وصيت خود را به من كرد و مرد . در ادامه مىگويد : پس از فراغت از كار او ، اموال مزبور را برداشته به عراق رفتم و خانه‌اى بر ساحل رودخانه اجاره كردم و چند روزى در آن ماندگار شدم در اين ميان ، فرستاده‌اى همراه با دست نوشته‌اى به سراغم آمد كه در آن نوشته شده بود : اى محمد تو با خود فلان و به همان اموال را دارى و تمامى اموالى را كه پدرم برايم جا گذاشته بود بازگفت من او را نمىشناختم و نمىدانستم كه از سوى كيست اموال را به فرستاده دادم و چند روزى ديگر در آنجا ماندم پس از آن دست نوشته‌اى به دستم رسيد كه در آن آمده بود ما ترا جانشين پدرت گردانديم پس خداى را سپاس‌گزار .\r\nديگر از اين وكلا احمد بن اسحاق بن سعد بن مالك اشعرى بود كه پيش از آن نقش واسطهء ميان اهالى قم و ائمه جواد ، هادى و عسكرى ( ع ) را به عهده داشت و بخشى از غيبت صغراى امام مهدى را نيز درك كرد و او همان كسى است كه امام حسن عسكرى ( ع ) در پاسخ به پرسش او دربارهء جانشين خود ، حضرت مهدى ( ع ) را به او نشان داد و قسمتى از آنچه را كه در غيبت صغرى و كبراى او اتفاق مىافتد ،\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nبرايش بازگفت .\r\nيكى ديگر از اينان ، محمد بن صالح بن محمّد همدانى دهقان است و در « رجال كشى » نقل شده كه در دستخط حضرت حجت به اسحاق بن اسماعيل آمده است : وقتى وارد بغداد شدى اين دستخط را به « دهقان » كه وكيل مورد اعتماد ماست و از دوستداران ما پول دريافت مىكند ، نشان بده . و در « جامع الرواة » ادعا شده كه همدانى دهقان ، در آخر كار خود افراطىگرى كرد و غلو نمود و حضرت مهدى او را لعنت كرد و درباره‌اش فرمود : خداوند ايمان او را در آن هنگام كه چنين و چنان كرد ، مبدل به كفر نمود و به زودى خشم الهى ، گريبانگيرش مىشود . برخى مؤلفين در رجال اين احتمال را هم مىدهند كه « دهقان » ى كه امام لعنتش كرده نه محمد بن صالح همدانى بلكه عمرو بن يحيى دهقان است كه البته بعيد هم نيست .\r\nمحمد بن جعفر اسدى يكى ديگر از اين وكلاست كه امام مهدى ( ع ) او را به امانت توصيف كرده و آنچنان كه در روايت نجاشى آمده دستور فرموده اموال را به او بپردازند .\r\nديگر ، قاسم بن العلا از منطقه آذربايجان ، محمد بن شاذان بن نعيم نيشابورى ، ابراهيم بن مهزيار و حسين بن على بن سفيان بزفورى و ديگرانى هستند كه امام ( ع ) به هر كدام از آنها ، بخشى از مسائل مسلمانان ، دريافت خمس و حل و فصل مسائل را واگذار فرموده بود و همچنانكه گفتيم گاه از طريق سفرا كه مورد اعتماد امام بودند و در حل مشكلات ياريش مىكردند و گاهى نيز با مكاتبه ، با حضرت تماس مىگرفتند برخى از اين وكلا و سفرا ، به حرفهء تجارت نيز اشتغال داشتند تا هم فرصتى و امكانى براى تماس با مردم و گشت‌وگذار در مناطق مختلف داشته باشند و هم پوششى براى نقش آنها به عنوان وكيل يا سفير امام باشد و دستگاه حكومتى كه بنا به مضمون بسيارى از روايات مربوطه امام را كنترل مىكردند و حركات وكلا و سفراى ايشان را زير نظر داشتند ، رد گم كند .\r\nبرخى رواياتى كه به زندگى حضرت پرداخته‌اند اشاره بدان دارند كه طى دورهء نخست زندگى كه به غيبت صغرى معروف شده امام علاوه بر آنكه سفراى چهارگانه و وكلاى خود را كه همه جا پراكنده بودند ملاقات مىكرد با برخى از خاصان شيعهء خود نيز ديدار مىكرد و مشكلاتشان را حل مىكرد و اين ملاقاتها على رغم دقت فوق العاده مقامات و دستگاه حكومتى وقت در كنترل ايشان و مراقبت از سفرا و وكلايشان صورت مىگرفت كه گاه نيز آنان را تحت پيگرد قرار مىداد و چندين بار نيز خانهء آن\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nحضرت را مورد يورش قرار دادند و بعد از شكست تمام تلاشهايى كه معتمد عباسى به تحريك عمومى آن حضرت جعفر بن هادى نسبت به دستگيرى ايشان مبذول داشت خليفه بعدى يعنى معتضد نيز كه در نوزدهمين سال زندگى امام به خلافت رسيد چندين بار سعى كرد ايشان را در خانه دستگير كند و به اين منظور گروه گروه مأموران را روانه مىكرد و آنها خانه را دقيقا بازرسى مىكردند ولى خداوند متعال مانع از آن مىشد كه او به هدفش برسد زيرا اراده كرده بود برگزيدگان خود را در امان نگاه دارد و بندگان نيكش را پشتيبان باشد .\r\nو امام با وجود همهء اين تلاشها ، با شيعيان و خاصان خود ديدار مىكرد و هر جا كه مصلحت مىديد به گره‌گشايى از كار آنها مىپرداخت و طبق رواياتى كه در اين زمينه بدست رسيد بيشتر كسانى كه با او ديدار مىكردند از اينكه امام در جمعشان حاضر مىشد دچار شگفتى مىشدند حضرت در جمعشان حاضر مىشد و بىآنكه او را بشناسند از نظرشان پنهان مىگرديد و گاهى نيز بنا به مصلحتى كه مقتضى مىديد خود را به آنها ، معرفى مىكرد .\r\nو در برخى روايات آمده كه آن حضرت در حضور كسى كه از او غافل بود فرمود :\r\nتو نمىتوانستى مرا ببينى ولى آن دروغگويانى كه گفته‌اند ( امام مهدى ) كجاست و كجا بوده و كجا تولد يافته و چه كسى او را ديده است و چه چيز شما را به او رهنمون نموده و چه معجزاتى براى شما داشته ، باعث شدند كه من خود را به تو نشان دهم . اى عيسى - بن مهدى آنچه را كه مىبينى با دوستداران ما در ميان بگذار و مبادا كه به دشمنان بازگويى . راوى مىگويد : عرض كردم مولاى من دعايم كن تا در ايمان ( نسبت به شما ) ثابت قدم باشم حضرت فرمود : اگر خداوند ترا ثابت قدم نكرده بود مرا نمىديدى .\r\nدر بحار الانوار به نقل از عيسى بن مهدى روايت ديگرى نقل شده كه در آن آمده است كه او حضرت را ديده و با ايشان يك جا جمع شده و از سفره ايشان غذا خورده است همچنانكه روايت كرده كه حسن بن الوجناء نصيبى در مكه با ايشان ديدار كرده است او در خانهء خدا به سجود رفته و به درگاه خداوند به تضرع مىپرداخت و دعا مىكرد در اين ميان كنيزكى پيش ايشان آمد و او را فرا خواند او نيز همراهش به راه افتاد تا اينكه به خانهء خديجه ام المؤمنين رسيد در اين هنگام ندايى آمد كه : اى حسن ، بيا بالا ، او نيز بالا رفت و پاى دروازهء خانه ايستاد امام مهدى ( ع ) به او فرمود :\r\nاى حسن مىبينيم كه بر من هراسناك شده‌اى به خدا سوگند كه در تمام حجهايى\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nكه داشته‌اى من با تو بوده‌ام و تاريخهاى حج او را يك به يك برشمرد و او بىآنكه متوجه باشد و درحالىكه دست امام بر سينه‌اش بود ، جان به جان آفرين تسليم كرد .\r\nشيخ طوسى نيز در « الغيبة » خود به نقل از مردى « ازدى » نام روايت كرده كه او حضرت را در حالى ديده كه مشغول طواف كعبه بوده است جوانى خوش صورت و خوش بو و پرهيبت و در عين حال نزديك به مردم كه سخنى بهتر از سخن او و بيانى شيواتر و شيرين‌تر از بيانش نشنيده بود و اينكه از برخى مردم دربارهء ايشان پرسيده بود و پاسخش داده بودند كه : او فرزند رسول خداست كه هر سال يك روز براى خواص اصحابش ظاهر مىشود و با آنها به گفتگو مىنشيند و در همين روايت آمده كه او به حضرت نزديك شد و از ايشان خواست تا با او سخن بگويند حضرت نيز برايش دعا كرد و به اطلاعش رسانيد كه او قائم آل محمد است .\r\nو بسيارى از روايات كه جملگى تصريح دارند كه ايشان در موسم حج در مكه و مدينه در ميان مردم ظاهر مىشدند و با خواص شيعه به گفتگو مىپرداخت و آنها نيز در آنچه كه به آخرت يا دنيايشان مربوط مىشد با ايشان صحبت مىكردند و آن حضرت اموال را گاه بوسيلهء سفيران خود و گاهى نيز به وسيله وكلاى خود كه در مناطق مختلف پراكنده بودند و اين مهم را براى سبك كردن بار سنگين وظايف سفرا به عهده داشتند دريافت مىكرد و بالاخره گاهى نيز بنا به تصريح برخى روايات ، شخصا اقدام به دريافت مىكردند ترديدى نيست كه ظهور گاه بگاهى ايشان در برابر سفرا و ياران خاص خود ، حضرت را در تنگناهايى قرار مىداد و بايد به دور از چشم حكام و دستگاههاى امنيتى آنها و حتى بدور از بيشتر شيعيان صورت مىگرفت .\r\nو به فرض كه برخى از اين روايات يا بيشتر آنها ساخته و پرداخته دوستدارانشان بوده و بعيد هم نيست كه چنين باشد آنچه ترديدى در آن نيست اينكه حضرت طى نخستين مرحلهء زندگى خود كه با مرگ چهارمين سفير شيخ سمرى در سال 329 پايان يافت و در آن هنگام هفتاد و چهار سال سن داشتند كه چهار سال و نيم را در زمان پدر و مدت شصت و نه سال و نيم را پس از پدر طى كردند پيوند خود را بطور كامل با مردم قطع نكرده بودند و در مواقع بسيار ضرورى و از ترس حكامى كه بهر حال مشيت الهى عجز آنها را رقم زده بود بدور از چشم مردم با سفرا و احيانا خواص خود تماس داشتند .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\n\r\nافسانهء سرداب\r\nآنچه در آن اتفاق نظر است اينكه غيبت صغرى با وفات سفير چهارم امام شيخ سمرى ، پايان يافت و با مرگ اين سفير غيبت كبراى حضرت كه حضرت امام جعفر صادق ( ع ) از آن به عنوان راز خداوند و سر او تعبير كرده‌اند ، آغاز شد كه تا هنگامى كه خداوند فرمان ظهور و فرج بدهد در اين غيبت باقى خواهند ماند اما اينكه امام طى غيبت صغراى خود كجا بوده‌اند و غيبت كبرى از كجا آغاز شده و حضرت طى اين غيبت و تا هنگام ظهور كجا هستند مطلب زيادى نمىتوان گفت جز اينكه آنچه از روايات درست برمىآيند ايشان طى غيبت صغرى غالبا در خانهء پدر خود امام حسن عسكرى ( ع ) اقامت داشتند كه براى پنهان بودن از چشم حكام وقت و دژخيمان آنها در پناهگاه خانه كه به سرداب معروف بود و تا به امروز نيز در خانه‌هاى عراق مشابه آن وجود دارد و براى گريز از گرماى شديد به آن پناه مىبرند ، بسر مىبردند .\r\nهنگامى كه عرصه بر ايشان تنگ مىشد و خانه به محاصره درمىآمد حضرت با احتياط كامل و تحت توجهات الهى ، از آن خارج مىشدند و اين چيزى بوده كه چندين بار اتفاق افتاد و به علاوه همه‌ساله از خانهء خود بيرون مىرفتند و در مراسم حج حضور مىيافتند و حتى به مجالس ياران خود نيز مىرفتند و براى حل مشكلات آنها و برآوردن نيازشان به گونه‌اى كه كسى جز گروهى بسيار اندك ايشان را نشناسد ، در جمعشان شركت مىكردند .\r\nو بىهيچ ترديد ، آن حضرت غيبت كبراى خود را از خانهء خود آغاز كرده و از همان‌جا به فراخناى زمين گسترده خدا قدم گذاشتند و با مردم زندگى خود را ادامه\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nدادند و در رنج و درد مردم شريك گشتند و با بدبختيها و رنج و شكنجه و تعقيب و آزار و گرسنگى و فشارى كه بر بشريت وارد مىآيد ، شريك شدند و طبق نقشهء الهى هر وقت كه مصلحت بود در مراسم حج و مناسبتهاى ديگر به طورى كه كسى ايشان را نشناسد ، حضور مىيابند .\r\nدر هر حال سخن از اين جنبه و رازهاى آن ، پيچيده و در عين حال دشوار است و منكر وجود ايشان و غيبت آن حضرت خارج از تشيع و چه بسا در صورتى كه ناشى از تكذيب سخن پيامبر دربارهء او باشد خارج از اسلام و مسلمانى نيز هست ولى اينكه چگونه و براى چه اين غيبت صورت گرفته چيزى است كه تنها به خدا مربوط است و از او نيز ساخته است و سلام خدا بر كسى كه فرمود : اين موضوع از رازهاى الهى و اسرار اوست .\r\nدشمنان شيعه و كين‌ورزان آنها از مطرح شدن سرداب در برخى رواياتى كه به مسأله مهدى و مراحل گذشته بر ايشان پرداخته‌اند و نيز آنچه كه عوام شيعه طى زيارت خود از قبر امام هادى و امام حسن عسكرى ( ع ) از نماز و دعا در جايى معروف به خانهء امام حسن عسكرى ( ع ) ، سوء استفاده مىكنند و از آنها براى افترا بستن به شيعه و تحريف معتقدات آنها بنا به عادت خود كه از هر فرصتى براى اين كار بهره‌بردارى مىكنند ، سوء استفاده كرده و از جمله مىگويند : شيعيان معتقدند كه آن حضرت وارد سرداب شده و مادرش او را نگاه مىكند و همچنان ساكن آنجاست و طى اين مدت طولانى هرگز از آن بيرون نيامده است و يكى از شعراى آنها در اين باره گفته است :\r\n- آيا وقت آن نرسيده سردابى كه شما امام خود را در آن غيب كرده‌ايد ، او را بازپس دهد ؟\r\n- در نابخردى و سبك مغزى شما همين بس كه براى عنقا ( سيمرغ افسانه‌اى ) و غول ( هاى افسانه‌اى ) شق سومى در نظر گرفته‌ايد .\r\nو الكنجى در كتاب خود « البيان » مىگويد : بقاى آن حضرت در سرداب در طول اين مدت بدون خورد و خوراك به قدرت خداوندى ، صورت پذيرفته است و از اين گونه مزخرفاتى كه بر هيچ پايه منطقى استوار نيست يا حديث صحيحى ، در تأييد آن ، وارد نشده است .\r\nپيش از اين گفتيم كه زندگى آن حضرت در نخستين مرحله در خانهء پدرى و گاه بيرون از آن گذشت و از بيم حكامى كه وجود ايشان را تحمل نمىكردند و ايشان و\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nسفراى ايشان را تحت پيگرد قرار مىدادند ، از مردم نيز پنهان بودند و شايد هم به سردابى رفته‌اند كه در تمام خانه‌هاى عراق وجود داشته است و در مرحلهء دوم به طور مسلم از آن خانه خارج شده و زمين گستردهء خدا رفته تا با ديگر مردم ، زندگى كند .\r\nولى اينكه چگونه و به كجا رفته و چه هنگام براى انجام نقشى كه خداوند براى ايفاى آن وى را نگهداشته ، ظهور خواهد كرد اينها همه دست خداست و اگر درك فلسفهء غيبت ايشان و رازهاى آن براى ما دشوار است تنها كارى كه مىتوانيم بكنيم تسليم شدن در برابر گفتهء كسى است كه از روى هوا و هوس خود سخنى نمىگويد بويژه از نظر عقلى نيز چنين امرى ، محال نيست نوح پيامبر پيش از ايشان بيش از هزار سال عمر كرد و قرآنى كه باطل از هيچ كجا به آن راهى ندارد ، اين را برايمان بازمىگويد و در قرآن سخن از حيات حضرت عيسى و تكذيب يهود كه مدعى قتل او شده‌اند ، بميان آورده مىفرمايد :    وَ ما قَتَلُوهُ يَقِيناً بَلْ رَفَعَهُ اللَّهُ إِلَيْهِ وَ كانَ اللَّهُ عَزِيزاً حَكِيماً وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيامَةِ يَكُونُ عَلَيْهِمْ شَهِيداً    ( سورهء نساء آيات 159 - 158 - 157 ) ( و بطور يقين او را نكشتند بلكه خداوند او را به سوى خود برد و خداوند توانا و دانا و راست دانش است از اهل كتاب هيچ كس نيست كه فرود آمدن عيسى را از آسمان دريابد مگر كسى كه به وى بگرود پيش از مرگ او و روز رستاخيز بر آنها گواه باشد ) . از ظاهر آيه چنين برمىآيد كه او همچنان زنده است همچنانكه آيهء قبلى نيز حكايت از آن دارد كه يهوديان او را نكشتند و به دار نياويختند بلكه خداوند او را به سوى خود كشيد .\r\nو در مورد آيهء  إِنِّي مُتَوَفِّيكَ وَ رافِعُكَ إِلَيَّ  نيز بايد گفت كه بر خلاف آنچه برخى مفسرين مدعى شده‌اند دلالت بر وفات او ندارد زيرا ممكن است مراد از آن ، انى - موفيك ( يعنى در مورد پرداخت پاداش وفا كرده‌ام ) و رافعك الى باشد و بر فرض كه مراد از وفات و توفيك در آيهء مرگ باشد هيچ نشانى از آن نيست كه اين امر در گذشته اتفاق افتاده باشد و عطف به واو نيز در و رافعك الى ، آنچنان كه از موارد استعمال آن مىشود دانست ، مفيد به ترتيب ( يعنى تقدم وفات و تأخر بالا رفتن به سوى خدا ) نيست و حتى اگر از زندگى عيسى بن مريم نيز صرفنظر كنيم داستانى كه در قرآن كريم از نوح و قوم او آورده بهترين شاهد بر آن است كه انسان مىتواند مدت زمانى طولانى ، زندگى كند و در حديث و تاريخ اخبارى دربارهء كهن‌سالان آمده كه تأكيدى بر اين حقيقت دارند .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nدربارهء لقمان بن عاد آمده كه او بيش از پانصد سال زندگى كرد و در طول زندگى خود هفت نسل « كركس » را درك كرد كه در همين رابطه « اعشى » درباره‌اش اشعارى سروده است .\r\nراويان يادآور شده‌اند كه قيس بن ساعدة ايادى هفتصد سال يا بيشتر ، عمر كرده است همچنانكه گفته‌اند كه عمر بن ربيعة بن كعب معروف به مستوغر ، چهار صد سال عمر كرد و پيش از ظهور اسلام ، مرد و به ادعاى اخباريها ، هم اوست كه اين ابيات را سروده است :\r\n- من از درازى زندگى خسته شده‌ام ؛ و اينك صدها سال ، عمر كرده‌ام .\r\n- صد سالى كه پيش از آن دويست سال طى كرده بودم و علاوه بر آنها به تعداد سالهاى طى كرده ، ماه گذراندم .\r\n- آيا جز همانچه بر ما رفته است چيزى مانده ؛ روزى كه تكرار مىشود و شبى كه در پى بىآن مىآيد .\r\nديگر از كهن‌سالان ، زهير بن خباب است كه به ادعاى سيد مرتضى در امالى خود مدت دويست و بيست سال عمر كرد و ديگر ، ذو الاصبع العدوانى است كه درباره‌اش آمده كه سيصد سال يا اندكى كمتر ، عمر كرد همچنانكه اخباريها مدعينى كه ربيع بن ضبع - فزارى دربارهء خود مىگويد كه دويست سال در دورهء حضرت عيسى و بيش از صد سال در زمان جاهليت زندگى كرده و همچنان زنده بود ، تا خلافت عبد الملك بن مروان را درك نموده و هم خطاب به اوست كه سروده :\r\n- وقتى كسى دويست سال عمر و زندگى كند ؛ ديگر لذت و آوازى برايش نمىماند .\r\nو به ادعاى بيشتر مورخين گفتگوى طولانى و سخنان جالبى دارد كه در روزى كه به حضور عبد الملك رسيد با او به عمل آورد و از آنچه طى زندگى طولانىاش ديده بود و از اخبار گذشتگان برايش بازگفت .\r\nاز ديگر كهن‌سالان مىتوان از عبد المسيح بن بقلة غسانى نام برد كه ادعا شده او بيش از سيصد و پنجاه سال عمر كرده است و بسيارى از اين دست اخبار و رواياتى كه محدثين و مورخين دربارهء دهها كهن‌سالى كه عمرشان بسى بيش از آنچه كه معمولا بشر زندگى مىكرده ، بوده است و از قديم‌ترين زمانها تا به امروز ، نيز وجود دارند . در كتب حديث سنى و شيعه اخبار بسيارى هست كه تصريح دارند كه حضرت خضر ، مدتى طولانى عمر كرد و در بيشتر اين روايات ، او هنوز هم زنده است .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nوقتى در مورد كهن‌سالان ، آنچه گفته شد صحت داشته باشد و بعيد هم نيست كه چنين باشد اينها بر خلاف سنتهاى عادى زندگى بشر است شيعيان نيز مدعى آن نيستند كه زندگى و حيات طولانى آن حضرت ، مطابق معمول سنت عمر آدمى است بلكه حرفشان اينست كه اين وضع بنا به مشيت الهى صورت گرفته و مىگيرد و درست به همان نحوى است كه نوح مدت هزار سال يا بيشتر عمر كرد و بعلاوه پنهان بودن ايشان از مردم نيز هيچ‌گونه منافاتى با امامت ايشان ندارد چون بنا به مصلحتى است و پيش از آن نيز برخى پيامبران از ترس جان يا بنا به مصلحتهاى ديگرى از قوم خود پنهان بودند مسئوليت اين امر نيز بر دوش امتى است كه او را ناگزير به پنهان شدن كرده است همچنانكه پدران آن حضرت را پيش از آن ناگزير به تقيه و مخفى كارى در رابطه با ستمكاران و حتى رعايت پنهانكارى در دعوت خود كرده بودند . سخن گفتن از اين جنبه‌هاى زندگى حضرت ، دشوار است و در عين حال بدرازا مىكشد و شيعه در اين باره دهها كتاب به رشتهء تحرير درآورده و با منطق و دليل از اعتقاد خود از قديمترين ايام تا به امروز ، دفاع كرده‌اند .\r\nو از آنجا كه من ( نويسنده ) تصميم گرفته بودم كه تا حد امكان ، به اختصار سخن گويم به همين مقدار سخن دربارهء زندگى ائمه اطهار ( ع ) بسنده مىكنم و در عين حال به ناتوانى و عجز خود در بر گرفتن تمامى جنبه‌هاى زندگى آنها كه سرشار از همه گونه فضيلت و خير است اعتراف دارم و اميدوارم كه اين عذر مرا به درگاه خود بپذيرند و الصلاة و السلام عليهم و على جدهم المصطفى الذي بعث رحمة للعالمين و رحمة اللّه و بركاته .\r\n\r\n\r\n","description":"","footnote":"","page_name":" 588 ","page_number":588}
  ]