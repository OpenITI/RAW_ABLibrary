[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد 12\r\nاز اول سورهء مرسلات تا آخر سورهء ناس\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمركز چاپ و نشر بنياد بعثت\r\nنام كتاب : تفسير احسن الحديث جلد دوازده\r\nمولف : سيدعلى اكبر قرشى\r\nتيراژ : 2000\r\nنوبت چاپ : سوم 1378\r\nآدرس : تهران - خيابان سميه - شمارهء 109 - صندوق پستى : 1361 - 15815\r\nتلفن : - 8822374 - 8822244 فاكس : 8829219 ( 021 )\r\nحق چاپ و نشر محفوظ است\r\nشابك 4 - 186 - 309 - 964 ( دوره 12 جلدى )\r\nisbn : 964 - 309 - 186 - 4 ( 12 vol set )\r\nشابك 3 - 195 - 309 - 964 ( جلد 12 )\r\nisbn : 964 - 309 - 195 - 3 ( vol . 12 )\r\nقرشى بنايى ، على اكبر ، 1307 -\r\nتفسير احسن الحديث / مؤلف على اكبر قرشى . - تهران : بنياد بعثت ، مركز چاپ و نشر ، 1374 - 1377 .\r\nج .\r\n( دوره ) ISBN 964 - 309 - 186 - 4\r\n( ج . 12 ) ISBN 964 - 309 - 195 - 3\r\nفهرستنويسى براساس اطلاعات فيپا ( فهرستنويسى پيش از انتشار ) .\r\nچاپ قبلى : بنياد بعثت ، واحد تحقيقات اسلامى ، 1366 .\r\nهر يك از جلدها به تفسير سور و آيات خاصى اختصاص دارد .\r\nكتابنامه :\r\nج . 1 تا 12 ( چاپ سوم ) .\r\n1 . تفاسير شيعه - قرن 14 . الف . بنياد بعثت . مركز چاپ و نشر . ب . عنوان .\r\n7 ت 4 ق / 98 BP\r\n179 / 297\r\n1374\r\n5845 - 74 م *\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد دوازدهم\r\nبِسْمِ اللَّهِ الرَّحْمنِ الرَّحِيمِ\r\n\r\nسوره مرسلات\r\nدر مكه نازل شده و پنجاه آيه است\r\n\r\nنظرى به سوره مباركه\r\n1 - مرسلات سى و سومين سوره است كه بعد از سورهء همزه در مكه نازل گرديد اكنون « غار المرسلات » در « منى » روبروى كوه معروف « ثبير » محل زيارت مسلمين است كه اين سوره در آن غار نازل شد .\r\nدر تفسير ابن كثير از عبد اللَّه بن مسعود نقل شده : ما با رسول خدا صلّى اللَّه عليه و آله در غارى در « منى » بوديم كه سورهء « و المرسلات » بر آن حضرت آمد حضرت مىخواند و من مىآموختم ، مارى از گوشه‌اى بيرون آمد ، فرمود : آن را بكشيد ، خواستيم كه آن را بكشيم در سوراخى فرو رفت ، پيامبر فرمود : من از شر شما نگه داشته شده‌ام چنان كه شما از شر آن مار .\r\nبه نظر مىآيد كه اين سوره در سال چهارم يا پنجم بعثت بعد از اظهار دعوت نازل شده باشد ، در ترتيب فعلى قرآن مجيد سوره هفتاد و هفت مىباشد .\r\n2 - عدد آيات آن به قول همه قارئان ، پنجاه آيه است ، طبرسى رحمه اللَّه در اين باره ادعاى اجماع مىكند ، به نقل تفسير خازن ، اين سوره داراى صد و هشتاد كلمه و هشتصد و شانزده حرف است .\r\n3 - علّت نامگذارى به مرسلات ظاهرا وقوع اين كلمه در اول آنست ظاهرا اين تسميه بواسطهء رسول خدا بوده است .\r\n4 - سوره مباركه بى شك مكى است ، آيات و مطالب آن گواه اين مطلب\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nهستند و كسى خلاف آن را نگفته است .\r\n5 - اين سوره درصدد اثبات معاد و تهديد منكرين آنست و آيه  وَيْلٌ يَوْمَئِذٍ لِلْمُكَذِّبِينَ  ده بار در آن تكرار شده است ، در اين سوره با پنج يا شش طريق به وقوع قيامت استدلال شده « 1 » و آخرت نيكوكاران و بدكاران به طرز مخصوصى ترسيم گشته است ، اين مطلب حاكى است كه در وقت نزول آن ، مسأله قيامت شديدا از طرف مشركان انكار شده و آن را افسانه حساب مىكرده‌اند ، شأن نزول سوره نيز همين مطلب است . مطالب آن و راه‌هاى استدلال به قيامت بعدا خواهد آمد .\r\n\r\n\r\n","description":"","footnote":"\r\n( 1 ) طرز استدلال آنست كه خدايى كه اين نظمها را به وجود آورده قدرت ايجاد معاد را دارد .\r\n","page_name":" 4 ","page_number":6},
  {"content":"\r\n\r\nسورة المرسلات مكيّة و هى خمسون اية نزلت بعد الهمزه بِسْمِ اللَّهِ الرَّحْمنِ الرَّحِيمِ\r\n\r\n[ سوره المرسلات ( 77 ) : آيات 1 تا 15 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الْمُرْسَلاتِ عُرْفاً ( 1 ) فَالْعاصِفاتِ عَصْفاً ( 2 ) وَ النَّاشِراتِ نَشْراً ( 3 ) فَالْفارِقاتِ فَرْقاً ( 4 )\r\nفَالْمُلْقِياتِ ذِكْراً ( 5 ) عُذْراً أَوْ نُذْراً ( 6 ) إِنَّما تُوعَدُونَ لَواقِعٌ ( 7 ) فَإِذَا النُّجُومُ طُمِسَتْ ( 8 ) وَ إِذَا السَّماءُ فُرِجَتْ ( 9 )\r\nوَ إِذَا الْجِبالُ نُسِفَتْ ( 10 ) وَ إِذَا الرُّسُلُ أُقِّتَتْ ( 11 ) لِأَيِّ يَوْمٍ أُجِّلَتْ ( 12 ) لِيَوْمِ الْفَصْلِ ( 13 ) وَ ما أَدْراكَ ما يَوْمُ الْفَصْلِ ( 14 )\r\nوَيْلٌ يَوْمَئِذٍ لِلْمُكَذِّبِينَ ( 15 )\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nبه نام خداى رحمان رحيم\r\n1 - قسم به فرستاده‌هاى پى در پى\r\n2 - پس قسم به وزندگان به شدت\r\n3 - قسم به پراكنده كنندگان به كمال\r\n4 - پس قسم به جدا كنندگان به طور كامل\r\n5 - پس قسم به القا كنندگان تذكر .\r\n6 - به علت اتمام حجت يا انذار\r\n7 - كه آنچه وعده مىشويد حتما واقع مىشود\r\n8 - وقتى كه ستارگان تاريك گردند\r\n9 - وقتى كه آسمان شكافته شود .\r\n10 - وقتى كه كوه‌ها بركنده شوند .\r\n11 - وقتى كه فرستاده‌ها معين الوقت گردند\r\n12 - براى چه چيز به تأخير افتاده‌اند\r\n13 - براى روز قيامت\r\n14 - چه مىدانى روز قيامت چيست ؟\r\n15 - واى در آن روز بر مكذبين آن\r\n\r\nكلمه‌ها\r\nمرسلات : فرستاده‌ها . رسل ( بكسر اول ) در اصل به معنى برخاستن با تأنّى است ، رسول به معنى برخاسته ، از همان است ، مراد از مرسلات\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nچنان كه خواهيم گفت بادهاست « رسل » نيز به معنى فرستاده‌ها است .\r\nعرفا : عرف ( بر وزن قفل ) : پى در پى . گويند : « طار القطا عرفا » يعنى بعضى در پى بعضى پرواز كرد « جاء القوم عرفا » يعنى پى در پى آمدند ، على هذا آن در آيه وصف است .\r\nعاصفات : عصف : شدّت .  رِيحٌ عاصِفٌ  باد تند و شديد ، منظور از عاصفات بادهايى است كه تند و به شدّت مىوزند . « عصف الريح عصفا :\r\nاشتدّ » ناشرات : نشر : پراكنده شدن و پراكنده كردن . لازم و متعدى هر دو آمده است ، مراد از ناشرات ظاهرا بادهايى است كه پراكنده مىكنند يا پراكنده مىشوند .\r\nفارقات : جدا كنندگان . راغب گويد : فرق قريب است به فلق ، ليكن فلق باعتبار شكافته شدن و فرق به اعتبار انفصال و جدايى گفته مىشود .\r\nملقيات : لقاء : روبرو شدن با شىء و مصادف شدن . القاء : انداختن . راغب گويد : القاء انداختن هر چيز است به محلى كه مىبينى ، سپس در عرف به هر انداختن اسم شده است ، ملقيات : القاء كنندگان منظور القاء معنوى است .\r\nعذرا : عذر ( بر وزن قفل ) : اعتذار كردن . و قبول كردن عذر .\r\nنذرا : نذر ( بر وزن قفل ) : انذار كردن .\r\nطمست : طمس و طموس : كهنه شدن و محو شدن و نيز محو و هلاك كردن .\r\nلازم و متعدى هر دو آمده است . راغب ازالهء اثر شىء گفته است\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nآن با خاموش شدن و تيره شدن نجوم سازگار است .\r\nفرجت : فرج : شكاف . جمع آن فروج است يعنى : شكافها .  بَنَيْناها وَ زَيَّنَّاها وَ ما لَها مِنْ فُرُوجٍ  ق / 6 و نيز مصدر است به معنى شكافتن و باز كردن .\r\nنسفت : نسف : كندن و پراكندن . « نسفت الريح التراب : فرقه و ذره » و نيز گويند : « نسف البناء نسفا : قلعه » .\r\nاقتت : توقيت به معنى تعيين وقت است « وقته توقيتا : جعل له وقتا يفعل فيه » كلمهء « اقّتت » در اصل « وقّتت » با واو است . اين يكى از قواعد عربى است گويند : « اكّدت - وكّدت » .\r\nفصل : بريدن و جدا كردن . « فصل الشيء : فصلا : قطعه و ابانه » يوم الفصل :\r\nروز جدا كردن حق از باطل .\r\n\r\nشرحها\r\nدر اين آيات ، ابتدا به گوشه‌اى از نظام خلقت سوگند ياد شده كه قيامت خواهد آمد ، سپس مقدارى از مقدمات قيامت از قبيل تاريك شدن ستارگان و شكافتن آسمان ، ذكر شده و نيز گفته شده كه اين نظام تا روز داورى و قيامت ادامه خواهد داشت ، آن گاه فرموده : واى بر كسى كه روز جز را تكذيب كند .\r\n1 - 7 -         وَ الْمُرْسَلاتِ عُرْفاً فَالْعاصِفاتِ عَصْفاً وَ النَّاشِراتِ نَشْراً فَالْفارِقاتِ فَرْقاً فَالْمُلْقِياتِ ذِكْراً عُذْراً أَوْ نُذْراً إِنَّما تُوعَدُونَ لَواقِعٌ         جواب قسم‌ها آيهء  إِنَّما تُوعَدُونَ لَواقِعٌ  است ناگفته نماند اين سبك قسمها در سه محل از قرآن كريم آمده و در هر سه محل ، وقوع قيامت از آن نتيجه‌گيرى شده است يكى اين آيات ، ديگرى آيات       وَ الذَّارِياتِ ذَرْواً فَالْحامِلاتِ وِقْراً      \r\n\r\n","description":"","footnote":"","page_name":" 8 ","page_number":10},
  {"content":"\r\n\r\n      فَالْجارِياتِ يُسْراً فَالْمُقَسِّماتِ أَمْراً إِنَّما تُوعَدُونَ لَصادِقٌ       .\r\nسوم در سورهء نازعات كه فرموده :        وَ النَّازِعاتِ غَرْقاً وَ النَّاشِطاتِ نَشْطاً وَ السَّابِحاتِ سَبْحاً فَالسَّابِقاتِ سَبْقاً فَالْمُدَبِّراتِ أَمْراً . يَوْمَ تَرْجُفُ الرَّاجِفَةُ . . .       \r\nچنان كه ملاحظه مىشود در هر سه مورد پس از قسمها ، مسألهء قيامت به ميان مىآيد و چون قرآن مجيد در اين گونه موارد به دليل مطلب سوگند مىخورد ، بايد همين قسمها دليل وقوع قيامت باشد ، در سورهء ذاريات در اين مورد سخن گفته‌ايم ، به آنجا رجوع شود « 1 » به هر حال به نظر مىآيد كه منظور از اين قسمها ، بادها و ابرهاست ، بادها از سطح اقيانوسها و درياها حركت كرده و پى در پى به طرف خشكيها حركت مىكنند ، مىدانيم كه هواى خشكيها در مقابل اشعهء آفتاب پيش از هواى درياها گرم مىشود و به بالا ميرود ، در نتيجه هواى سرد درياها به طرف خشكيها مىآيد كه همان   الْمُرْسَلاتِ عُرْفاً   باشد ، الف و لام آن براى عهد و اشاره به آن بادهاست ( و اللَّه يعلم ) لفظ « عرفا » حال است از مرسلات .\r\nاز آن طرف اين بادها گاهى شدت يافته به صورت طوفان در مىآيند كه همان  فَالْعاصِفاتِ  باشد ، فاء آن حاكى است كه بادها به طوفانها تبديل مىشوند « 2 » .\r\nدر جريان « ناشرات » مسأله ابرها مطرح مىشود ، ابر كه همان هواى رطوبتدار است به وسيله بادها پراكنده و در هوا تقسيم مىشود و هر قسمت به محلى روان مىگردد در اين عمل ، بادها ناشرات هستند كه ابرها را پراكنده كرده\r\n\r\n\r\n","description":"","footnote":"\r\n( 1 ) و آن اينكه : خلقت و تدبير جهان در دست خداست و او پروردگار انسانهاست و او وعده كرده كه قيامت خواهد آمد و از طريق انبيا آن را اعلام كرده است .\r\n( 2 ) در مجمع البيان اولين معنى درباره مرسلات ، عاصفات ، ناشرات ، بادها را اختيار كرده و آن را از ابن مسعود و ابن عباس و ديگران نقل كرده است .\r\n","page_name":" 9 ","page_number":11},
  {"content":"\r\n\r\nو ميان آنها جدايى مىافكندند ، لذا  فَالْفارِقاتِ  با فاء تفريع آمده است يعنى فارقات متفرع بر ناشرات است . ظاهرا چون در مرتبهء ناشرات ، ابرها نيز در نظر هستند ، لذا ناشرات با واو آمده است . و اللَّه العالم .\r\n فَالْمُلْقِياتِ ذِكْراً  متفرّع است بر قسمهاى گذشته ، يعنى آنها تذكر و ياد آورى مىكنند كه قيامت حق است و خواهد آمد .\r\nعلى هذا ، اين القاء تذكر براى گروهى كه حق را قبول ندارند عذر و اتمام حجت است از جانب خدا كه روز قيامت نگويند ما ندانستيم و نشنيديم و براى گروهى انذار است كه بترسند و عمل كنند ، بنا بر اين  عُذْراً أَوْ نُذْراً  مفعول له هستند از  فَالْمُلْقِياتِ  و شايد تقدير آن « اعذارا و انذارا » باشد .\r\nبه نظر الميزان : اوصاف پنجگانه همه مربوط به ملائكه است زيرا گرچه سوگندهاى اول و دوم قابل تطبيق به بادها و طوفانهاست ، اما  فَالْمُلْقِياتِ ذِكْراً  تقريبا صريح است كه مراد ملائكة آورندهء وحى مىباشند كه براى اتمام حجت يا انذار ، وحى را بپيامبران مىآورند ، دو صفت باقى نيز به اين معنى متناسبند اگر دو صفت اول را به بادها و سه وصف اخير را به ملائكه حمل كنيم تناسب نخواهد داشت ، پس بهتر است همه را به ملائكه حمل كنيم ، تأنيث مرسلات و اوصاف ديگر به اعتبار جماعات است يعنى جماعات ملائكه كه آورندهء وحى هستند .\r\nعلى هذا   وَ الْمُرْسَلاتِ   يعنى قسم به ملائكه‌اى كه پى در پى فرستاده مىشوند  فَالْعاصِفاتِ  قسم به ملائكه‌اى كه در سرعت هبوط مانند بادهاى شديد حركت مىكنند  وَ النَّاشِراتِ  قسم به ملائكه‌اى كه صحف وحى را نشر و باز مىكنند تا پيامبر آن را اخذ كند .  فَالْفارِقاتِ  قسم به ملائكه‌اى كه با نشر كتب حق را از باطل جدا مىكنند  فَالْمُلْقِياتِ ذِكْراً  قسم به ملائكه‌اى كه قرآن را بر پيامبر يا مطلق وحى را براى انبياء مىخوانند براى اتمام حجت يا انذار . قسم به همهء\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nاينها كه  إِنَّما تُوعَدُونَ لَواقِعٌ  .\r\nفرمودهء الميزان از چند جهت قابل گفتگو است يكى اينكه : خلاصه آن چنين مىشود : قسم به ملائكه آورندهء وحى كه قيامت حق است ظاهرا اين طرز اداى بيان قانع كننده نباشد خواه به مؤمنان خطاب شود يا به مشركان ، گرچه در اين سوگندها به كارهاى ملائكه نيز اشاره شده است و اللَّه اعلم .\r\nديگر آنكه ملائكه اولوا العقلند و در همه جاى قرآن كلمات اولوا العقل دربارهء آنها به كار رفته است مانند :   بَلْ عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   انبياء / 27 ،  وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ  شورى / 5 و ده‌ها آيات ديگر ، لذا بعيد به نظر مىآيد كه اينهمه مرسلات ، عاصفات و . . . كه با الف و تاء جمع بسته شده‌اند به ملائكه اطلاق شوند ، زيرا كه اين گونه جمعها يا وصف مؤنث حقيقى واقع مىشوند مثل مضروبات ، مقتولات ، مظلومات ، حور مقصورات ، و يا وصف مذكر لا يعقل آيند ، مانند مرفوعات ، مجرورات ، ايام خاليات ، على هذا چندان قوى به نظر نمىآيد كه با تأويل به جماعات . وصف ملائكه باشند و اللَّه اعلم .\r\nناگفته نماند در تطبيق اين اوصاف به بادها نيز چندان قلب انسان مطمئن نمىشود ولى تطبيق به ملائكه به نظر مىآيد ضعيفتر باشد ، به هر حال ما بين اين قسمها و وقوع قيامت رابطه‌هايى وجود دارد كه شايد براى آيندگان بيشتر روشن گردد و نيز ممكن است مراد از آنها نظامات كلى جهان باشد و اللَّه العالم .\r\n8 - 11 -     فَإِذَا النُّجُومُ طُمِسَتْ وَ إِذَا السَّماءُ فُرِجَتْ وَ إِذَا الْجِبالُ نُسِفَتْ وَ إِذَا الرُّسُلُ أُقِّتَتْ     اين آيات در بيان وقوع قيامت است كه در  إِنَّما تُوعَدُونَ لَواقِعٌ  گفته شد جواب « إذا » محذوف است يعنى « فاذا النجوم طمست و . . . وقع ما توعدون »\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nاين گونه قسمها در سوره‌هاى تكوير ، انشقاق ، انفطار و مانند آن تكرار شده است .\r\nمنظور از طمس نجوم ظاهرا رفتن نور آنهاست كه در  وَ إِذَا النُّجُومُ انْكَدَرَتْ  تكوير / 2 خواهد آمد اگر نجوم از خورشيدها كسب نور مىكنند با خاموش شدن آنها ، نجوم نيز تاريك مىشوند و اگر روشنايى نجوم از خودشان است با تمام شدن سوختشان ، خاموش و تاريك خواهند شد .\r\nغرض از  إِذَا السَّماءُ فُرِجَتْ  كه در   إِذَا السَّماءُ انْشَقَّتْ   انشقاق / 1 بيان شده است شكافته شدن آن و متلاشى شدن اجرام آن مىباشد كه همان از بين رفتن نظام كنونى است ( رجوع شود به سورهء انشقاق / 1 ) .\r\nدر زمينه كنده شدن و ريز ريز شدن و روان شدن كوه‌ها ، آيات زيادى داريم كه همه از شرائط قيامت مىباشند نظير :  وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً  طه / 105 .\r\n وَ إِذَا الرُّسُلُ أُقِّتَتْ  از سياق آيات مىشود فهميد كه مراد از « رسل » موجودات ارسال شده و رها شده از جانب خداست مانند :  أَرْسَلْنَا الرِّياحَ  حجر / 22 ،  فَأَرْسَلْنا عَلَيْهِمُ الطُّوفانَ وَ الْجَرادَ  اعراف / 133  أَرْسَلَ عَلَيْهِمْ طَيْراً أَبابِيلَ  فيل / 3 موجودات طبيعى از جانب خدا ارسال شده و همه در كار هستند ولى در وقوع قيامت معيّن الوقت مىگردند يعنى وقت از كار افتادن آنها مىرسد .\r\nطبرسى ، زمخشرى و بيضاوى گفته‌اند منظور آمدن پيامبران در روز حشر است تا بر امتها شهادت كنند ، الميزان نيز آن را اختيار كرده است .\r\nدر مجمع از امام صادق صلوات اللَّه عليه نقل شده :\r\nاقتت اى بعثت في اوقات مختلفة\r\nظاهرا اين همان روايت است كه در طريق آن ابو الجارود واقع است چنان كه در تفسير الميزان از تفسير قمى از ابو الجارود از آن حضرت نقل شده است .\r\n\r\n","description":"","footnote":"","page_name":" 12 ","page_number":14},
  {"content":"\r\n\r\n12 - 15 -     لِأَيِّ يَوْمٍ أُجِّلَتْ لِيَوْمِ الْفَصْلِ وَ ما أَدْراكَ ما يَوْمُ الْفَصْلِ وَيْلٌ يَوْمَئِذٍ لِلْمُكَذِّبِينَ     ضمير « اجّلت » راجع است به طمس نجوم ، شكافتن آسمان و كنده شدن كوه‌ها . يعنى : اين قضاياى عجيب و مهيب براى آمدن روز قيامت به تأخير افتاده‌اند كه وقوع آنها همان وقوع قيامت است ، « يوم الفصل » يعنى روزى كه خدا در آن به حق داورى مىكند و حق را از باطل جدا مىنمايد . جمله  وَ ما أَدْراكَ . . . \r\nبراى بيان اهميت و عظمت روز فصل است ، در آخر ، تكذيب كنندگان قيامت تهديد شده‌اند .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\n\r\n[ سوره المرسلات ( 77 ) : آيات 16 تا 40 
  ]\r\nأَ لَمْ نُهْلِكِ الْأَوَّلِينَ ( 16 ) ثُمَّ نُتْبِعُهُمُ الْآخِرِينَ ( 17 ) كَذلِكَ نَفْعَلُ بِالْمُجْرِمِينَ ( 18 ) وَيْلٌ يَوْمَئِذٍ لِلْمُكَذِّبِينَ ( 19 ) أَ لَمْ نَخْلُقْكُمْ مِنْ ماءٍ مَهِينٍ ( 20 )\r\nفَجَعَلْناهُ فِي قَرارٍ مَكِينٍ ( 21 ) إِلى قَدَرٍ مَعْلُومٍ ( 22 ) فَقَدَرْنا فَنِعْمَ الْقادِرُونَ ( 23 ) وَيْلٌ يَوْمَئِذٍ لِلْمُكَذِّبِينَ ( 24 ) أَ لَمْ نَجْعَلِ الْأَرْضَ كِفاتاً ( 25 )\r\nأَحْياءً وَ أَمْواتاً ( 26 ) وَ جَعَلْنا فِيها رَواسِيَ شامِخاتٍ وَ أَسْقَيْناكُمْ ماءً فُراتاً ( 27 ) وَيْلٌ يَوْمَئِذٍ لِلْمُكَذِّبِينَ ( 28 ) انْطَلِقُوا إِلى ما كُنْتُمْ بِهِ تُكَذِّبُونَ ( 29 ) انْطَلِقُوا إِلى ظِلٍّ ذِي ثَلاثِ شُعَبٍ ( 30 )\r\nلا ظَلِيلٍ وَ لا يُغْنِي مِنَ اللَّهَبِ ( 31 ) إِنَّها تَرْمِي بِشَرَرٍ كَالْقَصْرِ ( 32 ) كَأَنَّهُ جِمالَتٌ صُفْرٌ ( 33 ) وَيْلٌ يَوْمَئِذٍ لِلْمُكَذِّبِينَ ( 34 ) هذا يَوْمُ لا يَنْطِقُونَ ( 35 )\r\nوَ لا يُؤْذَنُ لَهُمْ فَيَعْتَذِرُونَ ( 36 ) وَيْلٌ يَوْمَئِذٍ لِلْمُكَذِّبِينَ ( 37 ) هذا يَوْمُ الْفَصْلِ جَمَعْناكُمْ وَ الْأَوَّلِينَ ( 38 ) فَإِنْ كانَ لَكُمْ كَيْدٌ فَكِيدُونِ ( 39 ) وَيْلٌ يَوْمَئِذٍ لِلْمُكَذِّبِينَ ( 40 )\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n16 - آيا پيشينيان را هلاك نكرديم ؟\r\n17 - سپس پسينيان را به آنها تابع مىكنيم\r\n18 - با گناهكاران چنين مىكنيم\r\n19 - واى در آن روز بر تكذيب كنندگان آخرت\r\n20 - آيا شما را از آبى حقير نيافريديم ؟\r\n21 - پس قرار داديم آن را در قرارگاهى با مكانت\r\n22 - تا مدتى معين .\r\n23 - پس تواناييم ما ، بهتر تواناييم .\r\n24 - واى در آن روز بر مكذبين\r\n\r\n","description":"","footnote":"","page_name":" 15 ","page_number":17},
  {"content":"\r\n\r\n25 - آيا زمين را كافى قرار نداديم ؟\r\n26 - براى زندگان و مردگان ؟\r\n27 - و در آن كوه‌هاى محكم و مرتفع قرار داديم و شما را از آبى گوارا آب داديم\r\n28 - واى در آن روز بر مكذبين\r\n29 - برويد به طرف عذابى كه تكذيب مىكرديد\r\n30 - برويد به طرف سايه‌اى كه داراى سه شعبه است\r\n31 - گوارا نيست و از شعله آتش باز نمىدارد\r\n32 - آن آتش شراره‌هايى مانند قصر مىاندازد .\r\n33 - گويى آن شراره‌ها شتران زرد رنگ هستند\r\n34 - واى در آن روز بر مكذبان\r\n35 - اين روزى است كه سخن نمىگويند .\r\n36 - اجازه داده نمىشود تا اعتذار كنند .\r\n37 - واى در آن روز بر مكذبين\r\n38 - اين روزى است كه شما و گذشتگان را جمع كرده‌ايم\r\n39 - اگر حيله‌اى داريد حيله‌ام كنيد .\r\n40 - واى در آن روز بر مكذبين\r\n\r\nكلمه‌ها\r\nمهين : هون ( بضم - ه ) و هوان و مهانت : خوارى مهين . حقير ، آنچه به حساب نيايد .\r\nقرار : قرارگاه . و قرار و ثبات . در اينجا معناى اول مراد است .\r\nمكين : داراى مكانت و منزلت .  إِنَّكَ الْيَوْمَ لَدَيْنا مَكِينٌ أَمِينٌ  قدر : ( بر وزن شرف ) : اندازه و توانايى . آن در « فقدرنا » به معنى توانايى است .\r\nكفاتا : جمع كردن و گرفتن . « كفت الشيء الى نفسه : ضمه و قبضه » آن\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nدر آيه ظاهرا به معنى جامع است .\r\nرواسى : رسو : ثبوت و رسوخ . « رسا الشيء يرسو : ثبت » رواسى جمع راسيه به معنى ثابت و راسخ است .\r\nشامخات : شمخ : بلند شدن . شامخ : بلند ، جمع آن شامخات و شوامخ است .\r\nفراتا : بسيار گوارا . در جوامع الجامع فرموده : « البالغ في العذوبة » چنان كه « عذب » به معنى مطلق گوارا است .\r\nشعب : شعبه : تكه و پاره . در نهايه آمده : « الحياء شعبة من الايمان » جمع آن شعب است .\r\nظليل : شىء سايه‌دار . راغب گويد : ظليل كنايه از رفاه و غضارت عيش است .\r\nلهب : شعلهء آتش و مشتعل شدن . اسم و مصدر هر دو آمده است .\r\nشرر : شراره : جرقهء آتش . شرر ( بر وزن شرف ) : مطلق شراره ، واحد آن شرره است .\r\nقصر : كاخ ، درخت ضخيم ، ريشه درختان بزرگ .\r\nجمالت : جمل : شتر نر . جمع آن جمالت است .\r\nصفر : اصفر : زردرنگ . جمع آن صفر ( بر وزن قفل ) است .\r\n\r\nشرحها\r\nدر اين آيات سه بخش از نظام حاكم بر انسان و جهان كه هر سه دليل قدرت و يگانگى خدا مىباشند نقل شده و نتيجه گرفته مىشود كه اختيار و قدرت در دست خداست ، آنچه بخواهد مىكند ، آمدن معاد مقتضاى اين نظام است .\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nبخش اول آنكه : همانطور كه گذشتگان را هلاك كرديم شما را نيز هلاك مىكنيم ، شما قدرت مقاومت در مقابل اين مشيت را نداريد .\r\nبخش دوم آنكه : خدا شما را با وضع مرموزى از نطفه آفريده است .\r\nبخش سوم آنكه : زمين را با همهء امكانات آن در اختيار شما قرار داده‌ايم ، چون اين هر سه بخش دليل قدرت خدا به قيامت است لذا در آخر هر قسمت ، منكرين قيامت تهديد شده‌اند ، آن گاه در آيات اخير ، مقدارى از وضع آخرت و حالات كفار و مشركان ذكر شده است .\r\n16 - 19 -     أَ لَمْ نُهْلِكِ الْأَوَّلِينَ ثُمَّ نُتْبِعُهُمُ الْآخِرِينَ كَذلِكَ نَفْعَلُ بِالْمُجْرِمِينَ وَيْلٌ يَوْمَئِذٍ لِلْمُكَذِّبِينَ     اين آيات اولين بخش از سه بخش فوق است ، منظور از « آخرين » ظاهرا مشركين زمان نزول آيه است ، سپس به طور عموم فرموده : عمل با همه مجرمان چنين است ، خدايى كه همه بدكاران را در نظام خلقت مىكوبد و آنها قدرت مقاومت ندارند ، پس واى بر آنان كه آمدن معاد و توانايى خدا را در ايجاد معاد ، تكذيب مىكنند .\r\nخدا چرا انسانها را هلاك مىكند ؟ چون خدا بر خود لازم كرده تا بندگان را هدايت نمايد ، و گرنه در راه توحيد تكامل پيدا نمىكردند ، هدايت لازم گرفته تا نيكوكاران را پاداش و بدكاران را كيفر دهد و اين وجود آخرت را لازم گرفته است چنان كه در آخر سوره « حجر » گفته شده است .\r\n20 - 24 -      أَ لَمْ نَخْلُقْكُمْ مِنْ ماءٍ مَهِينٍ فَجَعَلْناهُ فِي قَرارٍ مَكِينٍ إِلى قَدَرٍ مَعْلُومٍ فَقَدَرْنا فَنِعْمَ الْقادِرُونَ وَيْلٌ يَوْمَئِذٍ لِلْمُكَذِّبِينَ      بخش دوم از آيات است كه به معاد استدلال مىشود ، انسانها اگر در خلقت مرموز خويش فكر كنند ذره‌اى شك نخواهند كرد در اينكه آفريننده انسان ، به خلقت دوبارهء او توانا است ، اين آيات ، استدلال به معاد از راه قدرت خداست\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nالميزان فرمايد : آيات دليل توحيد ربوبيت و حجت تحقق قيامت است چون ربوبيت لازم گرفته انسانها به ساحت حق كه دين و تكليف از جانب او است خاضع شوند ، تكليف تمام نمىشود مگر اينكه بر طاعت پاداش و بر عصيان ، كيفر قرار داده شود ، روز پاداش و كيفر همان روز قيامت است .\r\nمنظور از « قرار مكين » رحم مادر است ، رحم واقعا قرارگاه با منزلت است ، در جهان تنها ظرفى كه مىتواند نطفه را به انسان مبدل كند همين رحم مادر است ، اين كيسه گوشتى ، از قدرت نمائيهاى عجيب خداست كه فعاليت و عمل آن انسان را غرق در حيرت مىكند ، هر چه درباره عجيب بودن آن سخن گفته شود باز كم است ، غرض از « قدر معلوم » مدت حمل است كه حدود نه ماه ( دويست و هفتاد روز ) است ، در اين فاصله يك نطفه ذره بينى بيك انسان تبديل مىشود « قدرنا » اگر بمعنى توانايى و قدرت باشد معنايش آنست كه ما تواناييم ما بهر چيز تواناييم و بهتر تواناييم ، همانطور كه تواناييم نطفه بيافرينيم و از آن انسان خلق كنيم ، مىتوانيم بار ديگر انسان را بيافرينيم ، على هذا واى بر آنان كه قيامت را تكذيب مىكنند .\r\nالميزان آن را به معنى اندازه‌گيرى گرفته و فرموده است : شما را خلق كرديم و آنچه از حوادث و اوصاف و احوال بر شما خواهد آمد اندازه گرفته و مقدر كرده‌ايم نظير طول عمر و كوتاهى عمر و هيئت و جمال و صحت و مرض و روزى و امثال آن .\r\n25 - 28 -     أَ لَمْ نَجْعَلِ الْأَرْضَ كِفاتاً أَحْياءً وَ أَمْواتاً وَ جَعَلْنا فِيها رَواسِيَ شامِخاتٍ وَ أَسْقَيْناكُمْ ماءً فُراتاً وَيْلٌ يَوْمَئِذٍ لِلْمُكَذِّبِينَ     اين بخش سوم از نظام هستى و دليل توحيد ربوبيت و در عين حال دليل قدرت خدا بر معاد است خداوند زمين را به قدرى وسيع آفريده كه جامع و كافي\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nبراى زندگان و مردگان است . هر دو قسمت را اداره مىكند و در آن كوه‌هاى بلند قرار داده و در نتيجه ، مردم را از آب گوارا سيراب كرده است ، اين نظام نمىتواند عبث باشد ، اين نظام جريان معاد را در پى دارد  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  و شايد استدلال به معاد از طريق قدرت خدا باشد . مثل  أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  قيامة / 40 .\r\n« كفاتا » مفعول دوم « نجعل » است ،  أَحْياءً وَ أَمْواتاً  هر دو حال هستند از مفعول « كفانا » يعنى : « الم نجعل الارض جامعا للناس تكفتهم احياء و امواتا » در تفسير برهان نقل شده : امير المؤمنين عليه السّلام وقت برگشتن از صفين نگاه كرد به قبرستان فرمود :\r\nهذه كفات الاموات\r\nسپس به خانه‌هاى كوفه نگاه كرد فرمود :\r\nهذه كفات الاحياء\r\nآن گاه آيه  أَ لَمْ نَجْعَلِ الْأَرْضَ كِفاتاً . . .  را قرائت فرمود اين روايت از امام صادق عليه السّلام نيز نقل شده است .\r\nاز اين آيه معلوم مىشود كه زمين تا قيامت براى زندگان و مردگان كفايت خواهد كرد ، نظريه « مالتوس » كشيش انگليسى و ديگران كه مىگويند : بشر آن قدر زياد خواهد شد كه زمين كفايت تأمين آنها را نخواهد كرد ، حرف باطلى است .\r\nمبدل شدن آب شور و تلخ درياها به آب شيرين و گوارا ، كه در اثر تبخير آبهاى درياها و تبديل به ابر و باران انجام مىگيرد يكى از نظامات متقن جهان و دليل توحيد و نفوذ ارادهء خدا در تدبير زندگى است ، كوه‌هاى روى زمين در نگهدارى برفها و تغييرات جوى و جارى شدن رودخانه‌ها سهم به سزايى دارند ديدن اين نظام و انكار معاد كه وعده خداست از روي لجاجت است ، على هذا  وَيْلٌ يَوْمَئِذٍ لِلْمُكَذِّبِينَ  .\r\n29 - 34 -     انْطَلِقُوا إِلى ما كُنْتُمْ بِهِ تُكَذِّبُونَ انْطَلِقُوا إِلى ظِلٍّ ذِي ثَلاثِ شُعَبٍ لا ظَلِيلٍ وَ لا يُغْنِي مِنَ اللَّهَبِ إِنَّها تَرْمِي بِشَرَرٍ كَالْقَصْرِ    \r\n\r\n","description":"","footnote":"","page_name":" 20 ","page_number":22},
  {"content":"\r\n\r\n  كَأَنَّهُ جِمالَتٌ صُفْرٌ   « 1 »   وَيْلٌ يَوْمَئِذٍ لِلْمُكَذِّبِينَ   قسمت چهارم از آيات است كه وعده ويل در آنها تكرار شده است ، اين آيات در بيان حال عذاب و مكذبين است .\r\nانطلاق به معنى انتقال بدون مكث است ، مراد از  ما كُنْتُمْ . . .  جهنّم و عذاب است يعنى : به آنها گفته مىشود : از محشر به طرف عذابى كه تكذيب مىكرديد منتقل شويد ،  انْطَلِقُوا إِلى ظِلٍّ . . .  ظاهرا خاصّ بعد از عامّ است كه آن قسمتى از عذاب جهنم است ، منظور از « ظل » ظاهرا سايه‌اى از دود است كه در آيات ديگر آمده :   وَ ظِلٍّ مِنْ يَحْمُومٍ لا بارِدٍ وَ لا كَرِيمٍ   واقعه / 43 .\r\nسه شعبه بودن آن شايد به علّت كفر ، ترك واجبات و فعل محرمات است كه هر يك سبب شعبه‌اى از عذاب شده‌اند ، در كشاف گويد : آن اشاره به عظمت دخان است كه دود بزرگ به شاخه‌ها تقسيم مىشود ، الميزان نيز آن را نقل كرده است .\r\n« لا ظليل » يعنى آن سايه ، گوارا و خوشايند نيست يا آن سايه دخان است و سايه‌دار و نگهدارنده از حرارت نيست ، در اين صورت  وَ لا يُغْنِي مِنَ اللَّهَبِ  تفسير آن است ، الميزان فرموده : « ظل ظليل » آنست كه از حرارت مانع شود ، در سورهء واقعه كه گذشت به جاى « لا ظليل » جملهء  لا بارِدٍ وَ لا كَرِيمٍ  آمده است .\r\nآيات اخير راجع به شراره‌هاى آتش است ( نعوذ باللّه ) ضمير « انها » راجع به آتش است كه از آيات فهميده مىشود « كانّه » راجع به لفظ « شرر » مىباشد .\r\n35 - 37 -    هذا يَوْمُ لا يَنْطِقُونَ وَ لا يُؤْذَنُ لَهُمْ فَيَعْتَذِرُونَ وَيْلٌ يَوْمَئِذٍ لِلْمُكَذِّبِينَ    تتمه حالات اهل عذاب است ، در آيات ديگر ناله و استغاثه‌هاى اهل عذاب\r\n\r\n\r\n","description":"","footnote":"\r\n( 1 ) ظاهرا تشبيه به شتران فقط راجع به رنگ شراره‌هاست\r\n","page_name":" 21 ","page_number":23},
  {"content":"\r\n\r\nبسيار نقل شده است على هذا مراد اذن و اعتذار ، اذن و اعتذارى است كه مفيد به حال آنها باشد و مورد قبول درگاه حق گردد ، لذا مىشود گفت  وَ لا يُؤْذَنُ . . .  تفسير  لا يَنْطِقُونَ  است يعنى روز فصل روزى است كه اهل عذاب سخن نمىگويند سخنى كه با اذن خدا و شامل اعتذار باشد و مورد قبول گردد .\r\nنظير :  فَيَوْمَئِذٍ لا يَنْفَعُ الَّذِينَ ظَلَمُوا مَعْذِرَتُهُمْ وَ لا هُمْ يُسْتَعْتَبُونَ  روم / 57 ، پس اهل عذاب اعتذار خواهند كرد ولى اعتذارى كه با اذن خدا و مورد قبول باشد نخواهند داشت .\r\n38 - 40 -    هذا يَوْمُ الْفَصْلِ جَمَعْناكُمْ وَ الْأَوَّلِينَ فَإِنْ كانَ لَكُمْ كَيْدٌ فَكِيدُونِ وَيْلٌ يَوْمَئِذٍ لِلْمُكَذِّبِينَ    بقيهء سخن خداست نسبت به اهل عذاب ،  فَإِنْ كانَ لَكُمْ كَيْدٌ . . .  حاكى از عجز انسان است كه در آن روز ابدا تاب مقاومت نخواهد داشت ، مراد از « جمعناكم » تكذيب كنندگان از امت اسلام هستند ، چنان كه « الاولين » امتهاى پيش از اسلام مىباشند .\r\n\r\n","description":"","footnote":"","page_name":" 22 ","page_number":24},
  {"content":"\r\n\r\n\r\n[ سوره المرسلات ( 77 ) : آيات 41 تا 50 
  ]\r\nإِنَّ الْمُتَّقِينَ فِي ظِلالٍ وَ عُيُونٍ ( 41 ) وَ فَواكِهَ مِمَّا يَشْتَهُونَ ( 42 ) كُلُوا وَ اشْرَبُوا هَنِيئاً بِما كُنْتُمْ تَعْمَلُونَ ( 43 ) إِنَّا كَذلِكَ نَجْزِي الْمُحْسِنِينَ ( 44 ) وَيْلٌ يَوْمَئِذٍ لِلْمُكَذِّبِينَ ( 45 )\r\nكُلُوا وَ تَمَتَّعُوا قَلِيلاً إِنَّكُمْ مُجْرِمُونَ ( 46 ) وَيْلٌ يَوْمَئِذٍ لِلْمُكَذِّبِينَ ( 47 ) وَ إِذا قِيلَ لَهُمُ ارْكَعُوا لا يَرْكَعُونَ ( 48 ) وَيْلٌ يَوْمَئِذٍ لِلْمُكَذِّبِينَ ( 49 ) فَبِأَيِّ حَدِيثٍ بَعْدَهُ يُؤْمِنُونَ ( 50 )\r\n41 - حقا كه اهل تقوى در سايه‌ها و چشمه سارهايى هستند\r\n42 - در نعمتها به سر مىبرند از آنچه بخواهند و خوش دارند\r\n43 - بخوريد و بنوشيد گوارا ، در مقابل آنچه مىكرديد\r\n44 - ما نيكوكاران را چنين پاداش مىدهيم\r\n45 - واى در آن روز بر تكذيب كنندگان\r\n46 - كمى بخوريد و لذت ببريد كه گناهكاريد\r\n47 - واى در آن روز بر مكذبين\r\n48 - و چون به آنها گفته شود : ركوع كنيد ، ركوع نمىكنند\r\n49 - واى در آن روز بر مكذبين\r\n\r\n","description":"","footnote":"","page_name":" 23 ","page_number":25},
  {"content":"\r\n\r\n50 - پس به كدام حديث بعد از قرآن تسليم مىشويد ؟ !\r\n\r\nكلمه‌ها\r\nفواكه : هر چيز خوردنى و لذت بخش ، مفرد آن فاكهه است ، فيومى در مصباح گويد : فاكهه هر آن چيزى است كه با خوردن آن متنعم شوند ، خشك باشد يا تر ، در اقرب الموارد نقل شده : « الفاكهة ما يتنعّم با كله » اين معنى با آيات سازگار است ، بعضى آن را ميوه‌ها به استثناى انار و انگور گفته‌اند هنيئا : هنأ : گوارا بودن ، هنىء : گوارا .\r\n\r\nشرحها\r\nدر اين آيات ، به پاداش اهل ايمان مختصر اشاره‌اى شده ، آن گاه حالات اهل عذاب تعقيب گرديده است .\r\n41 - 45 -      إِنَّ الْمُتَّقِينَ فِي ظِلالٍ وَ عُيُونٍ وَ فَواكِهَ مِمَّا يَشْتَهُونَ كُلُوا وَ اشْرَبُوا هَنِيئاً بِما كُنْتُمْ تَعْمَلُونَ إِنَّا كَذلِكَ نَجْزِي الْمُحْسِنِينَ . وَيْلٌ يَوْمَئِذٍ لِلْمُكَذِّبِينَ      .\r\nلفظ ظلال و عيون هر دو نكره‌اند و دلالت بر تفخيم دارند ، « فواكه » تقديرش « فى فواكه » است ،  بِما كُنْتُمْ . . .  حاكى است كه علّت نعمتهاى بهشتى اعمال دنياست  كُلُوا وَ اشْرَبُوا  براى افاده اباحه است و مىشود حاكى از همه تصرفات در بهشت باشد تكذيب در ذيل آيات شايد در رابطه با نعمتهاى بهشت است .\r\n46 و 47 -   كُلُوا وَ تَمَتَّعُوا قَلِيلًا إِنَّكُمْ مُجْرِمُونَ وَيْلٌ يَوْمَئِذٍ لِلْمُكَذِّبِينَ   امر اكل و تمتع براى وجوب نيست ، بلكه بيان واقعيت است ، كه شما فقط مدتى مىتوانيد از نعمت دنيا استفاده بكنيد ،  إِنَّكُمْ مُجْرِمُونَ  تعليل قليل\r\n\r\n","description":"","footnote":"","page_name":" 24 ","page_number":26},
  {"content":"\r\n\r\nبودن است كه اگر اهل ايمان و عمل مىبوديد نعمتتان در قيامت نيز ادامه داشت .\r\n48 - 50 -    وَ إِذا قِيلَ لَهُمُ ارْكَعُوا لا يَرْكَعُونَ وَيْلٌ يَوْمَئِذٍ لِلْمُكَذِّبِينَ فَبِأَيِّ حَدِيثٍ بَعْدَهُ يُؤْمِنُونَ    منظور از ركوع شايد مطلق خم شدن و خاضع شدن به حق باشد كه همان قبول كردن آئين توحيد است ، به قولى منظور از آن نماز است به علّت شامل بودن آن به ركوع .\r\nآيهء فباىّ حديث . . . بيان حالت يأس از ايمان مشركان است ، يعنى اگر به قرآن كه آيت الهى و پر از حكمتها و حقائق است ايمان نياورند به كدام سخن و كتاب ايمان خواهند آورد و كدام كتاب حقيقىتر از قرآن خواهد بود تا ايمان بياورند .\r\nروز ششم رجب هزار و چهار صد و سه مطابق 31 / 1 / 1362 تفسير سورهء مرسلات به انجام رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n\r\nسورهء نبأ\r\nدر مدينه نازل شده و چهل آيه است\r\n\r\nنظرى به سوره مباركه\r\n1 - بنا بر اين نقلى كه در مقدمه تفسير آمده است . سوره مباركه نبأ هشتادمين سوره است كه بعد از سوره معارج در مكه نازل گرديد ، شايد بعد از سال دهم بعثت نازل شده باشد .\r\n2 - عدد آيات آن در شمارش قارئان مكه و بصره ، چهل و يك و در شمارش ديگران چهل آيه است ، اين اختلاف بدان علّت است كه قارئان مكه و بصره  إِنَّا أَنْذَرْناكُمْ عَذاباً قَرِيباً  را يك آيه حساب كرده‌اند ولى بقيّه آن را با آيهء بعدى يكى شمرده‌اند ، از نظر ما ، چهل بودن معتبر است زيرا آن عدد كوفى است و به واسطه « عاصم بن ابى النجود » به امير المؤمنين صلوات اللَّه عليه ميرسد « 1 » .\r\n3 - تسميه آن به « سوره نبأ » ظاهرا به علّت آمدن اين لفظ در اول آنست به عنوان تسميهء كل به اسم جزء مىباشد ، به نظرم مطالب اين سوره نيز در نامگذارى مؤثر است يعنى سوره‌اى كه ماجراى حادثهء بزرگ در آنست . گرچه بنا به نقل مجمع البيان سوره معصرات و سورهء تسائل نيز ناميده مىشود ، در روايات شيعه و اهل سنت در زبان رسول خدا و ائمه عليهم السّلام « عم يتساءلون » ناميده شده\r\n\r\n\r\n","description":"","footnote":"\r\n( 1 ) بنا به نقل تفسير خازن كلمات اين سوره صد و هفتاد سه و حروف آن نهصد و هفتاد است\r\n","page_name":" 26 ","page_number":28},
  {"content":"\r\n\r\nطبرسى نيز « عمّ » گفته است .\r\n4 - سورهء مباركه به شهادت آيات آن ، مكى است زيرا چنان كه در مقدمهء تفسير گفته‌ايم : آيات و سوره‌هاى مكى بيشتر در زمينهء جنبه‌هاى عقيدتى و زير - بنائى اسلام است ، مانند توحيد . معاد ، نبوت ، نظام متقن جهان و امثال آن ، و نيز روشن است كه همه سوره مانند يك پيام ، به يك بار نازل شده است .\r\n\r\nغرض سوره\r\n5 - دقت در سورهء مباركه نشان مىدهد كه علّت نزول آن ، اين بود كه رسول خدا صلّى اللَّه عليه و آله ، مكرر از روز قيامت خبر مىداد و آن سبب گفتگو ميان مشركان مىشد و آن را انكار مىكردند .\r\nدر اين سوره بعد از نقل اختلاف و انكار معاد ، ابتدا نظام فعلى جهان و نظام زندگى تذكر داده شده و سپس ماجراى قيامت دربارهء مؤمنان و كافران بيان گرديده است .\r\nبه نظر نگارنده : سوره در صدد اثبات قيامت از طريق قدرت خدا و قياس آخرت به دنيا است ، يعنى : خدايى كه نظام متقن فعلى را به وجود آورده ، مىتواند آن را در شكل ديگر و شرائط ديگرى كه همان قيامت است به وجود بياورد .\r\nعلى هذا مطالب آن نظير :  أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلَّاقُ الْعَلِيمُ  يس / 81 ، و  أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  قيامت / 40 ، مىباشد « 1 » و اين يك برهان بسيار قاطع مىباشد و\r\n\r\n\r\n","description":"","footnote":"\r\n( 1 ) بالاتر از اين ، ارتباط آيات دنيا و قيامت در اين سوره نشان مىدهد كه آخرت ادامه خلقت فعلى است به تفسير آيات رجوع شود\r\n","page_name":" 27 ","page_number":29},
  {"content":"\r\n\r\nيكى از راههاى ششگانه اثبات معاد است كه در آخر سوره حجر مشروحا گفته‌ايم .\r\nناگفته نماند : در همين سوره مطالب زيادى راجع به اسرار كائنات آمده است كه تذكر داده خواهد شد .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nسورة النّبأ مكيّة و هى أربعون اية نزلت بعد سورة المعارج بِسْمِ اللَّهِ الرَّحْمنِ الرَّحِيمِ\r\n\r\n[ سوره النبإ ( 78 ) : آيات 1 تا 17 
  ]\r\nبِسْمِ اللَّهِ الرَّحْمنِ الرَّحِيمِ\r\nعَمَّ يَتَساءَلُونَ ( 1 ) عَنِ النَّبَإِ الْعَظِيمِ ( 2 ) الَّذِي هُمْ فِيهِ مُخْتَلِفُونَ ( 3 ) كَلاَّ سَيَعْلَمُونَ ( 4 )\r\nثُمَّ كَلاَّ سَيَعْلَمُونَ ( 5 ) أَ لَمْ نَجْعَلِ الْأَرْضَ مِهاداً ( 6 ) وَ الْجِبالَ أَوْتاداً ( 7 ) وَ خَلَقْناكُمْ أَزْواجاً ( 8 ) وَ جَعَلْنا نَوْمَكُمْ سُباتاً ( 9 )\r\nوَ جَعَلْنَا اللَّيْلَ لِباساً ( 10 ) وَ جَعَلْنَا النَّهارَ مَعاشاً ( 11 ) وَ بَنَيْنا فَوْقَكُمْ سَبْعاً شِداداً ( 12 ) وَ جَعَلْنا سِراجاً وَهَّاجاً ( 13 ) وَ أَنْزَلْنا مِنَ الْمُعْصِراتِ ماءً ثَجَّاجاً ( 14 )\r\nلِنُخْرِجَ بِهِ حَبًّا وَ نَباتاً ( 15 ) وَ جَنَّاتٍ أَلْفافاً ( 16 ) إِنَّ يَوْمَ الْفَصْلِ كانَ مِيقاتاً ( 17 )\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nبه نام اللَّه كه رحمتش همگانى و هميشگى است\r\n1 - از چه چيز مىپرسند ؟\r\n2 - از آن خبر مهم بزرگ\r\n3 - خبرى كه آن را منكر هستند\r\n4 - انكار نكنند ، به زودى خواهند دانست\r\n5 - سپس انكار نكنند ، به زودى خواهند دانست\r\n6 - آيا زمين را مهيا ( براى زندگى ) نكرده‌ايم\r\n7 - آيا كوه‌ها را ميخها قرار نداده‌ايم\r\n8 - شما را جفتها ( نر و ماده ) آفريده‌ايم\r\n9 - خوابتان را مايه راحتى قرار داده‌ايم\r\n10 - شب را لباس بخصوصى گردانيده‌ايم\r\n11 - روز را وقت معيشت قرار داده‌ايم\r\n12 - بالاى شما هفت آسمان محكم بنا كرده‌ايم\r\n13 - چراغ پر نور و حرارت آفريده‌ايم\r\n14 - از ابرهاى فشارنده آبى ريزان نازل كرده‌ايم\r\n15 - تا با آن دانه و علف را برويانيم\r\n16 - و نيز باغاتى انبوه ( برويانيم )\r\n17 - روزى داورى وقت تمام شدن اين نظام است\r\n\r\n","description":"","footnote":"","page_name":" 30 ","page_number":32},
  {"content":"\r\n\r\n\r\nكلمه‌ها\r\nعم : در اصل « عما » است ، ما براى استفهام و « عن » حرف جر است « عم » : از چه چيز .\r\nنبأ : خبر مهم . نبأ و انباء در قرآن فقط در چيزهاى پر اهميت و عظيم - الشأن به كار رفته است ( اقرب الموارد ) .\r\nكلا : حرف ردع و ردّ و براى ابطال قول قائل است به معنى « چنين نيست و چنين نكنند » آيد ، گاهى به معناى « حقا » نيز به كار مىرود .\r\nمهاد : مهد : آماده كردن . « مهد الفراش : بسطه و وطأه » گهوار را مهد گويند كه براى استراحت بچه آماده شده است « مهاد » آماده شده براى زندگى .\r\nاوتادا : وتد ( بر وزن شرف ) : ميخ ، جمع آن « اوتاد » است ازواج : زوج : جفت . در نر و ماده به كار رود ، زوجه و زوجات لغت غير فصيح است ، لذا در قرآن مجيد فقط زوج و ازواج آمده است  خَلَقْناكُمْ أَزْواجاً  يعنى شما را زنان و مردان آفريديم .\r\nسباتا : سبت : قطع و بريدن « سبت الشيء : قطعه » سبات به معنى راحت است ، در صحاح آمده : « السبات : النوم و اصله الراحة » پس خواب قطع عمل قواى فعّاله و موجب راحت و آرامش است .\r\nلباس : لباس بدن انسان را مىپوشاند ، ظلمت شب نيز اشياء را مستور مىكند .\r\nمعاشا : عيش : زندگى . زندگى انسان و حيوان ، آن از حيات اخصّ است زيرا حيات در خدا و ملائكه نيز به كار رود ، معاش و معيشت مصدر\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nهستند به معنى زندگى . معاش را در آيه مصدر گرفته و مضاف مقدر كرده‌اند مثل « وقت معاش » ولى مىشود آن را اسم زمان گرفت به معنى وقت زندگى و تلاش . چنان كه شب وقت سكون و آرامش است .\r\nشداد : شد : بستن به طور محكم . شديد : محكم و سخت . جمع آن شداد است .\r\nوهاج : وهج : افروخته شدن و حرارت دادن . وهّاج صيغه مبالغه است : بسيار حرارت ده و نور افشان ، راغب گويد : وهج حصول نور و حرارت است از آتش ، طبرسى فرموده : « و هو المشتعل بالنور العظيم » .\r\nمعصرات : عصر . فشردن ، معصر : فشارنده ، معصرات : فشارنده‌ها .\r\nثجاجا : ثج : جارى شدن . « ثج الماء و الدم : سأل » ثجاج : آنكه به شدت جارى مىشود و مىريزد .\r\nالفافا : لف : پيچيدن و جمع كردن . لفيف : پيچيده ، جمع آن الفاف است يعنى پيچيده‌ها و درهم فرو رفته‌ها ( انبوه ) ميقات : وقت معين براى كارى . وعدهء وقتدار . مكان معين شده براى عملى مراد از آن در آيه معناى اول يا دوم است\r\n\r\nشرحها\r\nآيات هفده‌گانه ابتدا از اختلاف و گفتگويى كه مشركان دربارهء معاد داشته‌اند خبر مىدهند و آن گاه نظام متقن خلقت را يادآورى مىكنند كه از آن نتيجه گرفته مىشود : خدايى كه اين نظام احسن را به وجود آورده است مىتواند آن را در شكل ديگرى با شرائط ديگرى به وجود آورد ، در آخر فرموده : روز\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nقيامت و روز جدا شدن حق از باطل ، وقت معين براى بر چيده شدن اين نظام و آمدن نظام جديد است .\r\n1 و 2 -    عَمَّ يَتَساءَلُونَ عَنِ النَّبَإِ الْعَظِيمِ    .\r\nاين سؤال و جواب از خداست و نشان مىدهد كه چون رسول خدا صلّى اللَّه عليه و آله از معاد خبر مىداد كفار از يكديگر به طور مسخره و انكار و بى اعتنايى مىپرسيدند چه مىگويد ، بعد از مردن زنده مىشويم يعنى چه ؟ ظاهر آيه آنست كه اين تسائل ما بين خود مشركان بوده است نه ما بين مشركان و مؤمنان . خداوند پس از طرح سؤال ، جواب مىدهد كه ، از خبر و واقعهء بسيار مهمى گفتگو مىكنند ، توصيف نبأ با « عظيم » مهمتر بودن را مىرساند .\r\n3 و 4 و 5 -    الَّذِي هُمْ فِيهِ مُخْتَلِفُونَ كَلَّا سَيَعْلَمُونَ ثُمَّ كَلَّا سَيَعْلَمُونَ    .\r\nبه قرينهء « سيعلمون » معلوم مىشود كه مراد از « مختلفون » انكار كنندگانند نه اينكه خود دربارهء معاد اختلاف كنند ، اين اختلاف در واقع اختلاف با حق است كه عبارت اخراى انكار مىباشد ، بعضى از بزرگان فرموده‌اند كه كفار ميان خود اختلاف مىكردند ، بعضى معاد را محال و بعضى بعيد مىدانستند و بعضى در قلب اقرار و به زبان انكار مىكردند ، در اين زمينه آياتى نيز از اقوال كفار كه معاد را تكذيب مىكردند نقل كرده است ولى حق آنست كه ما انتخاب كرديم .\r\n كَلَّا سَيَعْلَمُونَ  به طور تكرار و تأكيد مىگويد : قيامت را انكار نكنند به زودى خواهند دانست كه قيامت حق است و يا انكار نكنند كه با اين بيان خواهند دانست كه آن حق است زيرا آن ادامهء همين خلقت است كه مىبينند .\r\n6 و 7 -   أَ لَمْ نَجْعَلِ الْأَرْضَ مِهاداً وَ الْجِبالَ أَوْتاداً   .\r\nاز اين آيات تا آخر سوره ، استدلال به معاد و تحقق بخشيدن به  كَلَّا سَيَعْلَمُونَ  است ، دقت در آيات نشان مىدهد كه خداوند مىخواهد بفرمايد :\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nچرا آخرت را انكار مىكنند مگر نمىبينند كه ما اين خلقت را به وجود آورده‌ايم و آن را ادامه خواهيم داد ، ادامهء آن همان وجود و آمدن آخرت است كار اين خلقت ، وقتى كه به مرحلهء انقلاب آخرت رسيد ، خلقت متوقف نخواهد شد بلكه در دنباله آن شما فوج فوج خواهيد آمد و چنين و چنان خواهد شد و دنيا و آخرت هر دو يك خلقتند ، اميد است خوانندگان در اين بيان دقت فرمايند كه كليد معما در اينجا است .\r\nبه هر حال در اينجا سخن از آماده شدن زمين براى زندگى است كه در سوره فصلت گذشت :  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ . . .   وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  فصلت / 9 و 10 ، اينها ظاهرا همان آماده كردن زمين از جانب خداست .\r\nراجع به  وَ الْجِبالَ أَوْتاداً  در بسيارى از آيات آمده است :  وَ أَلْقى فِي الْأَرْضِ رَواسِيَ أَنْ تَمِيدَ بِكُمْ  و در تفسير آن آيات گفته‌ايم كه اگر كوه‌ها نبود مركز زمين كه مذاب و دريايى سهمگين است در اثر حركت ، پوسته زمين را بالا و پائين مىبرد و زندگى را مختل مىكرد اما كوه‌ها آن را در ميان و وسط پوسته ميخكوب كرده‌اند در نهج البلاغه خطبهء اول فرموده است\r\n« و وتد بالصخور ميدان ارضه »\r\nيعنى خدا با سنگها بالا و پائين آمدن زمين را ميخكوب كرد .\r\n8 و 9 -   وَ خَلَقْناكُمْ أَزْواجاً وَ جَعَلْنا نَوْمَكُمْ سُباتاً   .\r\nاين هر دو آيه راجع به ادامهء حيات و تداوم آن در روى زمين است كه عبارت اخراى ادامهء خلقت و پشت سر هم بودن آنست تا برسد به خلقت آخرت ، كه گفتيم آخرت ادامه خلقت دنيا است ، اگر انسانها نر و ماده و زن و مرد آفريده نمىشدند خلقت ادامه پيدا نميكرد و نيز اگر خواب نبود خلقت انسان قطع مىشد و ادامه پيدا نمىكرد و چون استمرار خلقت تا رسيدن به معاد در نظر است لذا از همه ويژه‌گىهاى انسان ، فقط اين دو تا را بيان فرموده است .\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nناگفته نماند : مسئله نر و مادگى در انسان و حيوان و نباتات و يكى از اسرار عجيب خلقت و قدرت‌نمايى خداست كه قلم از شرح آن عاجز است بلكه به حكم :  وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ  ذاريات / 49 اين مسئله حتى به اتمها و الكترون و پروتون كه بار مثبت و منفى دارند نيز مىرسد .\r\nوانگهى مسئله خواب يكى از حقائق عجيبى است كه ادامهء حيات بدون آن ميسر نيست ، دانشمندان به تجربه دريافته‌اند كه : بدون خواب زندگى محال است ، حيواناتى كه بيست روز بى غذايى را تحمل مىكنند چهار پنج روز بيخوابى آنها را از پا در مىآورد ، انسان ممكن است تا شش هفته بدون غذا زنده بماند ولى اگر ده شبانه روز خواب نرود خواهد مرد ( دانستنيهاى جهان علم / 150 ) آزمايشهايى كه در روى حيوانات انجام شده نشان داده است كه بعد از هشت روز بى خوابى از پا در مىآيند ، اينجاست كه اهميت  وَ جَعَلْنا نَوْمَكُمْ سُباتاً  بر ما روشن مىشود كه خواب مايه استراحت و تجديد قوا و آماده شدن براى زندگى جديد است .\r\n10 و 11 -   وَ جَعَلْنَا اللَّيْلَ لِباساً وَ جَعَلْنَا النَّهارَ مَعاشاً   .\r\nاين دو آيه نيز در يك رديف هستند ، وجود شب و روز در ادامهء زندگى دخالت كامل دارند ، در نور دائم و در ظلمت مستمر حيات ميسّر نيست ، شب لباسى است كه با ظلمت خود اشياء را مىپوشاند و وقت آرامش و استراحت و تجديد قواست ، روز وقت تلاش و تهيه وسائل زندگى است ، استراحت و تلاش براى زندگى دو ركن تداوم حيات در روى زمين است رجوع شود به آيه 164 از سوره بقره در زمينه شب و روز .\r\n12 و 13 -   وَ بَنَيْنا فَوْقَكُمْ سَبْعاً شِداداً وَ جَعَلْنا سِراجاً وَهَّاجاً   .\r\nآفتاب و آسمان در ارتباط با تأمين زندگى در زمين جزء العلة هستند و بدون آنها حيات در زمين امكان پذير نيست ، به عبارت ديگر آن دو قسمتى از\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nنظام متقن جهان را تشكيل مىدهند ، منظور از سبع شداد و اللَّه اعلم طبقات هفتگانه هوا است كه در بقره / 29 بيان گرديد ، شديد و محكم بودن شايد به مناسبت آنست كه خواص و آثار خود را حفظ مىكنند و از جاى خود تكان نمىخورند و به حكم  وَ أَوْحى فِي كُلِّ سَماءٍ أَمْرَها  فصلت / 11 هر يك وظيفهء محوله را به نيكى انجام مىدهند ، چراغ نور افشان كه نور و حرارت مىدهد همان آفتاب عالمتاب است .\r\n14 و 15 و 16 -    وَ أَنْزَلْنا مِنَ الْمُعْصِراتِ ماءً ثَجَّاجاً لِنُخْرِجَ بِهِ حَبًّا وَ نَباتاً وَ جَنَّاتٍ أَلْفافاً    در اثر حرارت آفتاب دريا تبخير مىشود و ابرها تشكيل مىگردد ، ابرها در اثر تراكم يكديگر را مىفشارند تا بخار تبديل به آب شده و به صورت باران فرو مىريزد و در اثر باران ، دانه‌ها ، نبات و درختان و باغات انبوه از زمين مىرويند از آيهء :  أَ لَمْ تَرَ أَنَّ اللَّهَ يُزْجِي سَحاباً ثُمَّ يُؤَلِّفُ بَيْنَهُ ثُمَّ يَجْعَلُهُ رُكاماً فَتَرَى الْوَدْقَ يَخْرُجُ مِنْ خِلالِهِ . . .  نور / 43 ، روشن مىشود كه تراكم ابرها سبب فشار و تقطير مىگردد گرچه فشار طبقه هواى سرد بالا نيز مؤثر است و اللَّه اعلم .\r\nبه هر حال اين نظم عجيب داراى دقت بيشتر است ، ادامه اين خلقت همان آمدن آخرت است .\r\n17 -  إِنَّ يَوْمَ الْفَصْلِ كانَ مِيقاتاً  مراد از  يَوْمَ الْفَصْلِ  به قرينه آيه بعدى ، روز قيامت است ، فصل به معنى قضاوت و داورى و جدا كردن حق از باطل مىباشد يعنى روز قيامت برچيده شدن اين نظام و وقت تمام شدن آنست كه بلافاصله ، خلقت در شكل ديگر ادامه پيدا مىكند و آخرت پديد مىگردد . و يا منظور آنست كه : روز قيامت وقت رسيدن به حساب شماست .\r\n\r\n","description":"","footnote":"","page_name":" 36 ","page_number":38},
  {"content":"\r\n\r\n\r\n[ سوره النبإ ( 78 ) : آيات 18 تا 40 
  ]\r\nيَوْمَ يُنْفَخُ فِي الصُّورِ فَتَأْتُونَ أَفْواجاً ( 18 ) وَ فُتِحَتِ السَّماءُ فَكانَتْ أَبْواباً ( 19 ) وَ سُيِّرَتِ الْجِبالُ فَكانَتْ سَراباً ( 20 ) إِنَّ جَهَنَّمَ كانَتْ مِرْصاداً ( 21 ) لِلطَّاغِينَ مَآباً ( 22 )\r\nلابِثِينَ فِيها أَحْقاباً ( 23 ) لا يَذُوقُونَ فِيها بَرْداً وَ لا شَراباً ( 24 ) إِلاَّ حَمِيماً وَ غَسَّاقاً ( 25 ) جَزاءً وِفاقاً ( 26 ) إِنَّهُمْ كانُوا لا يَرْجُونَ حِساباً ( 27 )\r\nوَ كَذَّبُوا بِآياتِنا كِذَّاباً ( 28 ) وَ كُلَّ شَيْءٍ أَحْصَيْناهُ كِتاباً ( 29 ) فَذُوقُوا فَلَنْ نَزِيدَكُمْ إِلاَّ عَذاباً ( 30 ) إِنَّ لِلْمُتَّقِينَ مَفازاً ( 31 ) حَدائِقَ وَ أَعْناباً ( 32 )\r\nوَ كَواعِبَ أَتْراباً ( 33 ) وَ كَأْساً دِهاقاً ( 34 ) لا يَسْمَعُونَ فِيها لَغْواً وَ لا كِذَّاباً ( 35 ) جَزاءً مِنْ رَبِّكَ عَطاءً حِساباً ( 36 ) رَبِّ السَّماواتِ وَ الْأَرْضِ وَ ما بَيْنَهُمَا الرَّحْمنِ لا يَمْلِكُونَ مِنْهُ خِطاباً ( 37 )\r\nيَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلاَّ مَنْ أَذِنَ لَهُ الرَّحْمنُ وَ قالَ صَواباً ( 38 ) ذلِكَ الْيَوْمُ الْحَقُّ فَمَنْ شاءَ اتَّخَذَ إِلى رَبِّهِ مَآباً ( 39 ) إِنَّا أَنْذَرْناكُمْ عَذاباً قَرِيباً يَوْمَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنِي كُنْتُ تُراباً ( 40 )\r\n\r\n","description":"","footnote":"","page_name":" 37 ","page_number":39},
  {"content":"\r\n\r\n18 - روزى كه در صور دميده مىشود و دسته دسته مىآئيد :\r\n19 - آسمان باز شده و درب‌ها مىگردد .\r\n20 - كوه‌ها به راه افتند و سراب مىگردند .\r\n21 - جهنم ( در آن روز ) كمينگاه است\r\n22 - براى اهل طغيان محل رجوع است\r\n23 - روزگارانى در آن مىمانند\r\n24 - در آن نه خنكى مىچشند و نه شرابى\r\n25 - مگر آبى جوشان و چركى بد بو\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n26 - كيفرى است موافق اعمالشان\r\n27 - كه آنها حسابى را اميد نمىداشتند\r\n28 - آيات ما را مصرا انكار مىكردند\r\n29 - هر چيز را به طور نوشتن شمرده‌ايم\r\n30 - بچشيد كه جز عذاب مزيدتان نمىكنيم\r\n31 - حقا كه متقيان را نجاتى هست\r\n32 - باغها و تاكهايى\r\n33 - و زنان سينه بر آمده ، و همسال با شوهران\r\n34 - و كاسه‌اى پر از شراب\r\n35 - در آنجا نه بيهوده‌اى مىشنوند و نه تكذيب همديگر .\r\n36 - پاداش و عطائى است از خدا ، به حساب\r\n37 - پروردگار آسمانها و زمين است كه از طرف او به سخن گفتن مجاز نيستند\r\n38 - روزى كه روح و فرشتگان صف به صف مىايستند ، سخن نمىگويند مگر آن كس كه خداى رحمان به او اجازه دهد و حرف راست بگويد\r\n39 - آن روز حتمى است ، هر كه بخواهد به سوى پروردگارش رجوع صحيحى اتخاذ كند\r\n40 - ما شما را از عذابى نزديك بيم داديم ، روزى كه انسان به آنچه دو دستش فرستاده است مىنگرد و كافر مىگويد : اى كاش خاك مىبودم .\r\n\r\nكلمه‌ها\r\nصور : ( بضم اول ) : شيپور . در قاموس و اقرب الموارد گويد صور شاخى است كه در آن مىدمند . و نيز جمع صورت است چنان كه در دو كتاب فوق آمده است ، مجمع البيان آن را از حسن مفسر نقل مىكند ، آن ده بار در قرآن مجيد آمده است و همه دربارهء قيامت است .\r\nسراب : شىء بى واقعيت . چيز كاذب . اهل لغت گويند : زمين شوره‌زار كه\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nدر آفتاب مىدرخشد ، منظور از آيه آنست كه : كوه‌ها از دور كوه ديده مىشوند حال آنكه كوه نيستند بلكه ذرات غبار مىباشند مرصاد : رصد : مراقبت كردن و چيزى را زير نظر گرفتن مرصاد اسم مكان است يعنى كمين و محل مراقبت مآب : اوب : رجوع و بازگشت . مأب : اسم مكان است يعنى محل بازگشت مصدر ميمى و اسم زمان نيز آيد .\r\nلابثين : لبث : توقف . ماندن « لابثين » : ماندگان .\r\nاحقاب : حقب ( بر وزن شتر ) : دهر . زمان . جمع آن احقاب است به معنى زمانها و روزگاران ، راغب گويد : حقبه مدتى مبهم از زمان است در نهج البلاغه خطبه 87 به معنى زمانها آمده است ، به نظر بعضى آن هشتاد سال و در قول ديگرى چهل سال است .\r\nبرد : خنك . « البرد : نقيض الحر و البرودة نقيض الحرارة » برد به معنى خواب نيز آيد ، راغب در علّت اين تسميه گفته است كه خواب سبب عروض سردى بر بدن است .\r\nحميم : آب جوشان . « الحميم : الماء الحار » راغب قيد شدت بر آن افزوده است ، حمام نيز بدين مناسبت است ، اقربا را نيز حميم گويند كه در محبت انسان گرم و پر حرارتند .\r\nغساق : چرك بد بو . « غسقت القرحة » : چرك زخم جارى شد ، راغب گويد : آنچه از پوست اهل آتش متقاطر مىشود ، آن را آب كثيف و تيره نيز گفته‌اند .\r\nوفاق : وفق ( بر وزن عقل ) : مطابقت ميان دو چيز ، همچنين است وفاق آن در آيه به معنى فاعل و موافق است مفاز : مصدر ميمى و اسم مكان است ، در آيه هر دو معنى صحيح است ،\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nنجات يا محل نجات گرچه معناى دوم انسب است .\r\nاعناب : عنب به انگور و درخت انگور هر دو گفته مىشود ، جمع آن اعناب است .\r\nكواعب : كعوب و كعابه : بزرگ شدن پستان دختر ، كاعب : دخترى كه پستانش بزرگ شده است ، جمع آن كواعب مىباشد .\r\nاتراب : ترب ( بر وزن جسر ) : همسال كه با همسال خود در يك زمان به دنيا آمده است : « الترب : من ولد معك . . . هذه ترب فلانة : اذا كانت في سنها » علّت اين تسميه آنست كه هر دو با هم خاكبازى مىكنند جمع آن اتراب است .\r\nكاس : ظرف را كه شراب در آن باشد كاس گويند « الاناء بما فيه من الشراب » به شراب تنها و ظرف تنها و ظرف تنها نيز كأس گفته مىشود چنان كه در اقرب الموارد آمده است .\r\nدهاق : دهق : پر كردن . دهاق در آيه ظاهرا مصدر به معناى مفعول است يعنى : كاسه پر شده .\r\nكذاب : تكذيب شديد ، شايد مفعول مطلق مفيد شدت تكذيب باشد .\r\nصواب : سخن حق و راست . « الصواب : الحق و ضد الخطاء » .\r\n\r\nشرحها\r\nآيات شريفه در بيان چهار مطلب است اول از بين رفتن نظام كنونى و بعد تشكيل نظم جديد و زنده شدن مردگان ، دوم شرح آخرت كفار ، سوم شرح آخرت متّقيان ، چهارم مسأله شفاعت مشروط .\r\nارتباط اين آيات با آيات قبلى همانست كه در مقدمه سوره گفته شد يعنى آخرت ادامه خلقت در دنيا است و هر دو بهم متصل است ، النهايه ادامه خلقت در\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nشكل ديگرى خواهد بود و آن يك استدلال تامّ و تمام است كه اين جهان را خدا آفريده و در اشكال ديگرى ادامه خواهد داد .\r\n18 -  يَوْمَ يُنْفَخُ فِي الصُّورِ فَتَأْتُونَ أَفْواجاً  ناگفته نماند در عده‌اى از آيات آمده است كه با نفخ صور اول مردمان از بين مىروند و با نفخ دومى همه زنده مىشوند مانند  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  زمر / 68 .\r\nو در بعضى از آيات به جاى نفخ صور ، صيحه آمده است نظير :  ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ  يس / 49 و در زمينه زنده شدن فرموده :\r\n إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  يس / 53 على هذا صيحه و نفخ صور يكى است درباره اين آيه در گذشته ذيل آيات  يُنْفَخُ فِي الصُّورِ  صحبت شده است .\r\nلفظ  يَوْمَ يُنْفَخُ  بدل است از  يَوْمَ الْفَصْلِ  چنان كه در مجمع البيان فرموده است ، جمله  فَتَأْتُونَ أَفْواجاً  شايد در رابطه با آيه  يَوْمَ نَدْعُوا كُلَّ أُناسٍ بِإِمامِهِمْ  اسراء / 71 ، باشد يعنى اين افواج با تبعيت از پيشوايان حق و باطل تشكيل خواهد يافت . مثلا درباره فرعون آمده است  يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ  هود / 98 .\r\nدر مجمع البيان درباره افواج حديثى از معاذ بن جبل نقل شده است ، به آنجا رجوع شود .\r\n19 و 20 -   وَ فُتِحَتِ السَّماءُ فَكانَتْ أَبْواباً وَ سُيِّرَتِ الْجِبالُ فَكانَتْ سَراباً   ظاهر آنست كه وقوع اين دو آيه پيش از آمدن فوج فوج مردم است ، در اين صورت تقدم  فَتَأْتُونَ أَفْواجاً  شايد به تناسب  كَلَّا سَيَعْلَمُونَ  است يعني اختلاف نكنند به زودى مىدانند آن گاه كه نفخ صور مىشود و فوج فوج مىآيند و ممكن\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nاست كه اين دو واقعه بعد از زنده شدن مردگان باشد .\r\n فُتِحَتِ السَّماءُ فَكانَتْ أَبْواباً  نشان مىدهد كه حالت سقف محفوظ بودن از آسمان خواهد رفت كه در آيه :  وَ جَعَلْنَا السَّماءَ سَقْفاً مَحْفُوظاً  انبياء / 32 است و يا منظور آنست كه عالم ملائكه به عالم انسان متصل مىشود .\r\nچنان كه در مجمع البيان و الميزان نظر داده است و در سوره فرقان / 25 مىخوانيم :  وَ يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلًا  .\r\nدر زمينه سراب بودن كوه‌ها و ريز ريز شدن آنها آيات زياد است از جمله   وَ بُسَّتِ الْجِبالُ بَسًّا فَكانَتْ هَباءً مُنْبَثًّا   واقعه / 5 .\r\n21 - 22 -   إِنَّ جَهَنَّمَ كانَتْ مِرْصاداً . لِلطَّاغِينَ مَآباً   از اين دو آيه ماجراى اهل جهنّم شروع مىشود كه جهنّم كمينگاه است براى صيد اهل طغيان ، آيه اخير حاكى است : كسانى كه از حد بندگى و اطاعت حق تجاوز كرده‌اند ، بازگشت آنها به جهنم است .\r\n23 تا 26 -     لابِثِينَ فِيها أَحْقاباً . لا يَذُوقُونَ فِيها بَرْداً وَ لا شَراباً ، إِلَّا حَمِيماً وَ غَسَّاقاً . جَزاءً وِفاقاً     از لفظ « احقاب » خلود فهميده نمىشود و فقط روزگاران را شامل است در اين زمينه در سوره انعام ذيل آيه :  قالَ النَّارُ مَثْواكُمْ خالِدِينَ فِيها  / 128 سخن گفته‌ايم ، الميزان آن را روزگاران بلانهايه فرموده و گويد : با خلود منافات ندارد ولى حق آنست كه خلود را نمىرساند ، طبرسى زمانهاى زياد فرموده است .\r\nدر تفسير برهان از حضرت صادق صلوات اللَّه عليه نقل شده كه فرمود اين آيه درباره كسانى است كه از جهنم خارج مىشوند « 1 » .\r\nدر مجمع البيان آن را از حضرت باقر صلوات اللَّه عليه نقل كرده و به حديث\r\n\r\n\r\n","description":"","footnote":"\r\n( 1 )\r\n« . . . هذه الاية فى الذين يخرجون من النار »\r\nرجوع شود به سورهء هود / 106\r\n","page_name":" 43 ","page_number":45},
  {"content":"\r\n\r\nامام صادق عليه السّلام اشاره فرموده است .\r\nمنظور از « بردا » ظاهرا خنكى است گرچه آن را خواب نيز گفته‌اند ،  جَزاءً وِفاقاً  حاكى است كه اين كيفر مطابق شرك و اعمال ناشايست آنهاست چنان كه آمده است :  يا أَيُّهَا الَّذِينَ كَفَرُوا لا تَعْتَذِرُوا الْيَوْمَ إِنَّما تُجْزَوْنَ ما كُنْتُمْ تَعْمَلُونَ  تحريم / 7 .\r\n27 ، 28 -   إِنَّهُمْ كانُوا لا يَرْجُونَ حِساباً وَ كَذَّبُوا بِآياتِنا كِذَّاباً   تعليل اهل جهنم بودن آنهاست ، اين تعليل به دو بخش تقسيم مىشود اول آنكه به حساب آخرت اميد نداشتند و از آن مطمئن بودند و اين مفيد انكار آنهاست دوم : گفته پيغمبر را نيز تكذيب مىكردند . تكذيبى عجيب و توأم با اصرار .\r\n29 ، 30 -   وَ كُلَّ شَيْءٍ أَحْصَيْناهُ كِتاباً فَذُوقُوا فَلَنْ نَزِيدَكُمْ إِلَّا عَذاباً   آيه اول متمّم تعليل سابق است ، يعنى : كيفر موافق اعمال آنها است ، زيرا هر چيز از جمله اعمال آنها را به طور كامل شمرده‌ايم ، نظير :  وَ كُلَّ شَيْءٍ أَحْصَيْناهُ فِي إِمامٍ مُبِينٍ  يس / 12 ، آن وقت به طور التفات از غيبت به خطاب فرموده است :\r\nپس بچشيد عذاب را ، مراد از  فَلَنْ نَزِيدَكُمْ . . .  يا ادامه عذاب است و يا عذاب بعدى زائد بر عذاب قبلى است و عذابشان پيوسته در حالت تزايد است ( نعوذ باللّه ) 31 تا 34 :     إِنَّ لِلْمُتَّقِينَ مَفازاً حَدائِقَ وَ أَعْناباً وَ كَواعِبَ أَتْراباً وَ كَأْساً دِهاقاً     از اين آيات بيان قيامت متقيان شروع مىشود ، در آيات كفار ، عنوان « طاغين » به كار برده شده كه طغيان از اطاعت حق سبب اهل جهنم بودن است و در اين آيات « متقين » عنوان شده است كه تقوى و دورى از بديها و پرهيز از مخالفت حق سبب اهل بهشت شدن است .\r\nمفاز مىتواند مصدر ميمى يا اسم مكان باشد ، منظور از « اتراب » ظاهرا\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nهمسال بودن با شوهران خود است ، در اينجا دو تا مطلب را لازم است ياد كنيم اول : نكره آمدن الفاظى است كه نعمتهاى بهشت يا عذاب آخرت را بيان مىكنند اين در تمام قرآن مجيد مورد نظر است و مىرساند كه نعمتها و عذابها از لحاظ اسم مانند اشياء دنيا هستند ولى از لحاظ حقيقت ، واقعيتى ديگر دارند .\r\nدوم : در بسيارى از آيات قرآن ، از زنان بهشتى ياد شده كه براى مؤمنان زنان دلبخواهى خواهند بود ولى گفته نشده كه براى زنان نيز مردانى ايد آل وجود خواهد داشت ، اين به نظر نگارنده براى حفظ احترام زن است ، و اگر قرآن مىفرمود : اى زنان شما را نيز مردان چنين و چنان خواهد بود ، آن مناسب مقام زن نبود ، ولى در روايات اين مطلب عنوان شده كه زنان را مردانى پاك و مورد پسند خواهند بود .\r\n35 و 36 -   لا يَسْمَعُونَ فِيها لَغْواً وَ لا كِذَّاباً . جَزاءً مِنْ رَبِّكَ عَطاءً حِساباً   يعنى اهل بهشت در سخن گفتن بيهوده نمىگويند و يكديگر را تكذيب نمىكنند ، در جاى ديگر آمده است :   لا يَسْمَعُونَ فِيها لَغْواً وَ لا تَأْثِيماً إِلَّا قِيلًا سَلاماً سَلاماً   واقعه / 25 - 26 ، آيه اخير حاكى است كه نعمت بهشتى جزاء و پاداش است ، در مقابل عمل و عطيه‌اى است حساب شده ، « جزاء » حال است ،  عَطاءً ، حِساباً  وصف جزاء است و هر دو به معناى مفعول مىباشند .\r\nدر آيات بسيارى دربارهء اهل بهشت آمده است ،  يُرْزَقُونَ فِيها بِغَيْرِ حِسابٍ  آن ظاهرا راجع به اضافه كردن خداست مانند  وَ لَدَيْنا مَزِيدٌ  و مانند آن ، ولى در هر حال به‌هر كس مطابق اعمالش داده خواهد شد ،  جَزاءً وِفاقاً  درباره اهل جهنم و  عَطاءً حِساباً  دربارهء اهل بهشت همه روشنگر يوم الفصل هستند كه داورى به عدالت خواهد بود .\r\n37 -  رَبِّ السَّماواتِ وَ الْأَرْضِ وَ ما بَيْنَهُمَا الرَّحْمنِ لا يَمْلِكُونَ مِنْهُ خِطاباً \r\n\r\n","description":"","footnote":"","page_name":" 45 ","page_number":47},
  {"content":"\r\n\r\nبيان « ربك » در آيه قبلى است يعنى ربى كه پيامبر ، مردم را به سوى او مىخواند ، تنها رب انسانها نيست بلكه رب همه مخلوقات است و همان رب ، رحمان است و رحمت او همه مخلوقات را مانند ربوبيتش احاطه كرده است چنان كه فرموده است :  رَبَّنا وَسِعْتَ كُلَّ شَيْءٍ رَحْمَةً وَ عِلْماً  جمله  لا يَمْلِكُونَ . . .  مربوط به آيه بعدى است .\r\n38 -  يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً  كلمه  يَوْمَ يَقُومُ . . .  ظرف است براى « لا يملكون » در آيه قبلى ، ظاهرا مراد از خطاب ، سخن گفتن دربارهء شفاعت باشد ، فاعل « لا يملكون » همه حاضر شوندگان در محشر هستند اعم از جن و انس و ملائكه ، فعل « لا يتكلمون » بيان است براى  لا يَمْلِكُونَ مِنْهُ خِطاباً  .\r\nمنظور از روح به احتمال قوى جبرئيل است كه در اين زمينه در ذيل آيه  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  اسرا / 85 سخن گفته شده است ، خلاصه آيه چنين مىشود : روزى كه روح و ملائكه صف مىايستند هيچ كس از جانب خدا مالك سخن گفتن و شفاعت نيست و تكلم نمىكنند مگر آن كس كه خدا به او اذن تكلم داده است و او سخن به حق خواهد گفت . يعنى اولا بايد خدا اجازه سخن گفتن و شفاعت كردن داده باشد ، ثانيا طرز شفاعت را بداند و بداند به كدام كسان شفاعت خواهد كرد ، على هذا شافعان مىدانند كه شفاعت دربارهء كدام اشخاص و كدام اعمال قبول است و در كدام قبول نيست در اينجا چند مطلب هست : اول تعبير روح و ملائكه در سه جا از قرآن كريم آمده است يكى اينجا ، ديگرى در  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  معارج / 4 ، سومى  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ . . .  قدر / 4 .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nدوم : از حضرت صادق صلوات اللَّه عليه در مجمع البيان نقل شده كه فرمود روح ملكى است بزرگتر از جبرائيل و ميكائيل\r\n« قال هو ملك اعظم من جبرائيل و ميكائيل » .\r\nسوم : در تفسير آيه شريفه از ائمه طاهرين عليهم السّلام نقل شده كه فرموده است به خدا قسم مائيم مأذون در روز قيامت و گويندگان صواب ، راوى سؤال مىكند چه خواهيد گفت : فرمود : خدا را حمد خواهيم كرد ، پيغمبران را صلوات خواهيم گفت و به شيعيان خويش شفاعت خواهيم كرد ، خدا در آن روز سخن ما را رد نمىكند « 1 » در تفسير برهان پنج روايت در اين زمينه از حضرت صادق و حضرت كاظم سلام اللَّه عليهما نقل شده است ، مفسر كبير طبرسى آن را از معاوية بن عمّار از امام صادق عليه السّلام نقل مىكند ، ناگفته نماند : روايت از قبيل بيان مصداق است و گرنه رسول خدا صلّى اللَّه عليه و آله ، ملائكه ، و ديگران نيز از جمله شافعانند رجوع شود به آيه  وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً  بقره / 48 39 :  ذلِكَ الْيَوْمُ الْحَقُّ فَمَنْ شاءَ اتَّخَذَ إِلى رَبِّهِ مَآباً  اين آيه نتيجه‌گيرى از بيان سابق است ، « ذلك » اشاره است به « يوم الفصل » يعنى روز قيامت روزى است حتمى و ثابت ، « اتخذ » در معناى امر است يعنى اخذ كند ، پس حالا كه آن روز حتمى است هر كه خواهد ، به سوى خدايش رجوعى اخذ كند كه او را در وصف متقين گرداند و از طاغين به دور كند .\r\n40 :  إِنَّا أَنْذَرْناكُمْ عَذاباً قَرِيباً يَوْمَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنِي كُنْتُ تُراباً  آخرين آيه سوره است ، نزديك بودن آخرت از آن جهت است كه\r\n\r\n\r\n","description":"","footnote":"\r\n( 1 )\r\n« قال نحن و اللَّه المأذون لهم يوم القيامة و القائلون صوابا قال قلت ما تقولون اذا تكلمتم ؟ قال نحمد ربنا و نصلى على نبينا و نشفع شيعتنا فلا يردنا ربنا »\r\n","page_name":" 47 ","page_number":49},
  {"content":"\r\n\r\nبه محض رسيدن مرگ اگر كافر در برزخ عذاب شود ، كيفر او شروع مىشود و به آخرت متصل مىگردد و اگر در عالم برزخ چيزى احساس نكند ، آن وقت آخرت در نظر او به وقت مرگ وى متصل است ، الميزان در علت قريب بودن فرموده است ، چون آخرت حق است و شكى در آن نيست و هر آينده نزديك است ، نظر طبرسى نيز چنين است .\r\n يَوْمَ يَنْظُرُ الْمَرْءُ . . .  حكايت از تجسم اعمال دارد ، نظير  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ  آل عمران / 30 معنى جمله اخير اين است كه كافر مىگويد : اى كاش خاك مىبودم ، يعنى اى كاش زنده نمىشدم و در همان خاك بودن مىماندم و شايد منظور آن باشد كه اى كاش مانند خاك فاقد شعور بودم ، چيزى و عذابى درك نمىكردم و اللَّه العالم ، ناگفته نماند انسان فقط با دو دست عمل نمىكند ، علت آمدن  ما قَدَّمَتْ يَداهُ  شايد آنست كه بيشتر كارها با دو دست انجام مىگيرد .\r\nروز شنبه 25 رمضان 1402 مطابق 26 / 4 / 1361 طرف عصر تفسير سورهء نبأ به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 48 ","page_number":50},
  {"content":"\r\n\r\n\r\nسورهء نازعات\r\nدر مكه نازل شده و چهل و شش آيه است\r\n\r\nنظرى به سورهء مباركه\r\nاين سوره از لحاظ ترتيب نزل ، هشتاد و يكمين سوره است كه بعد از سورهء نبأ در مكه نازل گرديد به احتمال قوى نزول آن بعد از سال دهم بعثت بوده است « 1 » از لحاظ ترتيب فعلى سورهء هفتاد و نهم است .\r\n2 - عدد آيات آن در شمارش كوفى چهل و شش و در غير كوفى چهل و پنج است ولى نقل كوفى پيش ما معتبر است ، اين اختلاف به علت آنست كه در شمارش كوفى  وَ لِأَنْعامِكُمْ  به تنهايى يك آيه است و در شمارش ديگران ، مجموع  مَتاعاً لَكُمْ وَ لِأَنْعامِكُمْ  يك آيه مىباشد .\r\nبه نقل تفسير خازن كلمات اين سوره صد و نود و هفت كلمه و حروف آن هفتصد و پنجاه و سه حرف است .\r\n3 - اين سوره ، نازعات ناميده شده است ، علت اين تسميه ظاهرا وقوع لفظ   النَّازِعاتِ   در اول آن است . اين نامگذارى شايد به وسيله حضرت رسول صلّى اللَّه عليه و آله بوده و شايد به طور شهرت ، در حال حيات آن حضرت انجام انجام گرفته است .\r\n4 - سورهء مباركه به شهادت آيات آن ، مكى است ، اهل تفسير نيز چنين\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 49 ","page_number":51},
  {"content":"\r\n\r\nگفته‌اند ، در مقدمه تفسير گفته‌ايم كه سوره‌هاى مكى ، بيشتر در زمينه جنبه‌هاى عقيدتى و زير بنائى اسلام بحث مىكنند و نيز پيداست كه سورهء مباركه به حكم يك پيام است و به يك بار نازل گشته است .\r\n5 - در اين سوره ، سخن از گوشه‌اى از نظام خلقت شروع مىشود ، پشت سر آن مسئله آخرت پيش كشيده مىشود كه ( و اللَّه اعلم ) قيامت ادامهء همين زندگى است ، نبايد در وقوع آن ترديد كرد ، آن وقت اشكالى از كفار نقل و جواب داده مىشود ، سپس يك عينيت تاريخى از طاغوتهايى كه در برابر پيامبران ايستادند و هلاك شدند نقل مىشود ، ( فرعون و هلاكت او ) .\r\nآن گاه اشاره به عظمت خلقت آسمانها و زمين و نظامات آن است كه خلقت انسان در مقابل آنها كم مئونه‌تر است و در آخر با موعظه‌اى و سؤال و جوابى سورهء مباركه به آخر مىرسد .\r\nبه نظر مىآيد سورهء مباركه در زمينه اثبات معاد دو مطلب را پيش كشيده است ، اول : اينكه معاد ادامهء خلقت اين جهان است اين خلقت كه خدا شروع فرموده پايانش به آخرت مىانجامد و هر دو به هم متصل هستند ، معاد يك تحول و انتقالى بيش نيست و خدا آن را خواهد آورد .\r\nدوم : از راه قدرت و توانايى خدا ، خدايى كه اين نظام را به وجود آورده است قادر است كه خلقت را در شكل ديگرى و در قالب ديگرى به وجود بياورد و ادامه دهد ، على هذا تقريب اين سوره در رابطه با مسئله معاد همان تقريب سورهء نبأ است .\r\n6 - علّت نزول سوره را مىتوان از متن آن به دست آورد ، در آيه دهم و ما بعد آن مىخوانيم :   يَقُولُونَ أَ إِنَّا لَمَرْدُودُونَ فِي الْحافِرَةِ أَ إِذا كُنَّا عِظاماً نَخِرَةً . . .  \r\nاز اين معلوم مىشود كه مشركان معاد را به مسخره گرفته و آن را غير ممكن قلمداد\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nكرده‌اند و آن سبب نزول اين سوره بوده است ، مىشود قسمتى از علّت نزول هم سؤال مشركان باشد از وقت قيامت ، چنان كه در آيهء 42 آمده است :  يَسْئَلُونَكَ عَنِ السَّاعَةِ أَيَّانَ مُرْساها  .\r\nبه هر حال اين دو امر سبب شده كه اين سورهء در اين سطح بسيار عالى با اين حقائق بسيار بزرگ نازل شود .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nسورة النّازعات مكّية و هى ست و اربعون اية نزلت بعد سورة النّبأ بِسْمِ اللَّهِ الرَّحْمنِ الرَّحِيمِ\r\n\r\n[ سوره النازعات ( 79 ) : آيات 1 تا 26 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ النَّازِعاتِ غَرْقاً ( 1 ) وَ النَّاشِطاتِ نَشْطاً ( 2 ) وَ السَّابِحاتِ سَبْحاً ( 3 ) فَالسَّابِقاتِ سَبْقاً ( 4 )\r\nفَالْمُدَبِّراتِ أَمْراً ( 5 ) يَوْمَ تَرْجُفُ الرَّاجِفَةُ ( 6 ) تَتْبَعُهَا الرَّادِفَةُ ( 7 ) قُلُوبٌ يَوْمَئِذٍ واجِفَةٌ ( 8 ) أَبْصارُها خاشِعَةٌ ( 9 )\r\nيَقُولُونَ أَ إِنَّا لَمَرْدُودُونَ فِي الْحافِرَةِ ( 10 ) أَ إِذا كُنَّا عِظاماً نَخِرَةً ( 11 ) قالُوا تِلْكَ إِذاً كَرَّةٌ خاسِرَةٌ ( 12 ) فَإِنَّما هِيَ زَجْرَةٌ واحِدَةٌ ( 13 ) فَإِذا هُمْ بِالسَّاهِرَةِ ( 14 )\r\nهَلْ أَتاكَ حَدِيثُ مُوسى ( 15 ) إِذْ ناداهُ رَبُّهُ بِالْوادِ الْمُقَدَّسِ طُوىً ( 16 ) اذْهَبْ إِلى فِرْعَوْنَ إِنَّهُ طَغى ( 17 ) فَقُلْ هَلْ لَكَ إِلى أَنْ تَزَكَّى ( 18 ) وَ أَهْدِيَكَ إِلى رَبِّكَ فَتَخْشى ( 19 )\r\nفَأَراهُ الْآيَةَ الْكُبْرى ( 20 ) فَكَذَّبَ وَ عَصى ( 21 ) ثُمَّ أَدْبَرَ يَسْعى ( 22 ) فَحَشَرَ فَنادى ( 23 ) فَقالَ أَنَا رَبُّكُمُ الْأَعْلى ( 24 )\r\nفَأَخَذَهُ اللَّهُ نَكالَ الْآخِرَةِ وَ الْأُولى ( 25 ) إِنَّ فِي ذلِكَ لَعِبْرَةً لِمَنْ يَخْشى ( 26 )\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nبه نام اللَّه ، دارندهء رحمت همگانى و هميشگى\r\n1 - قسم به كنندگانى كه به شدت مىكنند\r\n2 - و قسم به خارج شوندگان ، خارج شدنى\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n3 - و قسم به شنا كنندگان شنا كردنى\r\n4 - پس قسم به سبقت كنندگان سبقت كردنى\r\n5 - پس قسم به تدبير كنندگان فرمان مخصوص خدا\r\n6 - ياد كن روزى را كه لرزنده مىلرزد .\r\n7 - زلزله دومى آن را تعقيب مىكند .\r\n8 - دلهايى در آن روز مضطرب و ترسانند\r\n9 - چشمهاى آنها ذليل است\r\n10 - مشركان مىگويند : آيا ما به حالت اول بر خواهيم گشت ؟\r\n11 - آيا وقتى كه استخوانهاى پوسيده شويم ؟ !\r\n12 - گفتند : آن رجوع در آن صورت رجوع زيانبارى است\r\n13 - قيامت فقط يك راندن با صيحه است\r\n14 - آن گاه مردم در روى زمين باشند .\r\n15 - آيا حكايت موسى را شنيده‌اى ؟\r\n16 - كه پروردگارش او را در صحراى پاك طوى ندا كرد\r\n17 - كه بسوى فرعون برو كه او از حد تجاوز كرده است\r\n18 - بگو : آيا مايل هستى كه پاك شوى ؟\r\n19 - و به سوى پروردگارت هدايت كنم تا از او بترسى ؟\r\n20 - معجزهء بزرگ را به او نشان داد .\r\n21 - نبوت موسى را تكذيب كرد و او را عصيان نمود\r\n22 - سپس از موسى دور شد ( براى جمع ساحران ) تلاش مىكرد\r\n23 - مردم را گردآورد و در ميان آنها فرياد كشيد\r\n24 - و گفت : پروردگار والاتر شما هستم .\r\n25 - خدا او را با عقوبت آخرت و دنيا گرفتار كرد\r\n26 - در حديث موسى موعظه هست براى كسى كه مىترسد\r\n\r\n","description":"","footnote":"","page_name":" 54 ","page_number":56},
  {"content":"\r\n\r\n\r\nكلمه‌ها\r\nنازعات : نزع : كندن ، مانند كندن علف از جاى آن ، « نزع الشيء من مكانه : قلعه » نازع : كننده ، جمع آن نازعات است ، اين وزن براى مفرد مذكر لا يعقل جمع بسته مىشود . مانند ايام خاليات ، مرفوعات و منصوبات .\r\nغرقا : غرق ( بر وزن شرف ) : فرو رفتن در آب يا در نعمت ، و بر وزن عقل به معنى شدت است « غرق و اغرق في القوس » يعنى كمان را به شدت كشيد ، تقدير آن « نزعا غرقا » است .\r\nناشطات : نشط : خارج شدن و خارج كردن « نشط من المكان : خرج » منظور از آن در آيه معناى لازم است ، اين جمع مفردش ناشط است چنان كه در نازعات گفته شد : يعنى خارج شونده .\r\nسابحات : سبح : شنا كردن . سابحات : شنا كننده‌گان . مفرد آن سابح است چنان كه در نازعات گفته شد .\r\nمدبرات : تدبير كنندگان و اداره كنندگان .\r\nترجف : رجف : لرزيدن و لرزاندن . « رجفه رجفا : حرّكه » و نيز آمده است : « رجف : تحرك و اضطرب شديدا » على هذا راجفه به معنى لرزنده و حركت كننده است .\r\nرادفة : ردف : تبعيّت . « ردفه ردفا : تبعه » طبرسى از ابن اعرابى آن را لاحق شدن نقل كرده است « رادفة » : تابع و آنكه در پى ديگرى آيد .\r\nواجفة : وجف ، و جوف : اضطراب . « وجف الشيء : اضطرب » « واجفة » :\r\nمضطرب و ترسان\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nخاشعة : خشوع : تذلل و تواضع . ضد آن تكبر است خاشعه : متواضع ، ذليل ، مطيع .\r\nحافرة : حفر : كندن . حفره : گودال . در مجمع فرموده : عرب به اول شىء و ابتداء كار حافره گويد پس حافره به معنى حالت اول است « رجع على حافرته » يعنى به راهى كه آمده بود برگشت منظور از آن در آيه زندگى اول است .\r\nنخرة : نخر ( بر وزن فرس ) : پوسيدن و متلاشى شدن . « نخر العظم : بلى و تفتّت » ناخر و نخر ( بفتح نون و كسر خاء ) : پوسيده . نخرة جمع نخر است .\r\nكرة : كرّة : رجوع و برگشتن . « خاسرة » : زيانبار .\r\nزجرة : زجر : راندن با صدا . « الزجر : طرد بصوت » در مطلق راندن و صدا نيز به كار مىرود ، آن را منع و نهى نيز معنى كرده‌اند ، مراد از آن در آيه صيحه است و يا حركت دادن .\r\nساهرة : سهر ( بر وزن شرف ) : شب زنده دارى . « سهر الرجل : لم ينم ليلا » ساهره : روى زمين و بيابان . عرب ، بيابان را ساهره گويند كه شخص در آن از ترس بيدار مىماند .\r\nواد : وادى : سيلگاه . دره طبرسى دامنه كوه فرموده است ، اصل آن به معنى جريان آب است .\r\nطوى : نام واديى است كه در آن به موسى وحى آمد ، فقط دو بار در قرآن مجيد آمده است : طه / 12 ، نازعات / 16 .\r\nيسعى : سعى : تند رفتن . بطور استعاره به جديت در كار سعى گفته مىشود مراد از آيه همين است .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nحشر : حشر : جمع كردن . « حشر الناس : جمعهم » نكال : نكل ( بكسر نون ) : زنجير . نكال عقوبتى است كه براى مجرم كيفر ، و براى ديگران موعظه و ارهاب باشد .\r\n\r\nشرحها\r\nدر اين آيات ، ابتدا به قسمتى از موجودات طبيعت و نظام خلقت و يا به ملائكه‌اى كه واسطه فيض در تدبير جهان هستند سوگند ياد شده ، سپس وقوع قيامت از آن نتيجه‌گيرى شده است ، كه قيامت همان ادامه خلقت جهان و انسان است . آن گاه استبعاد مشركين در زمينه قيامت نقل و جواب داده شده است ، در آخر ماجراى فرعون كه در مقابل حق ايستاد و كوبيده شد ديده مىشود و اضافه شده كه اين راه براى هر طاغوت و منكر حق شامل خواهد بود .\r\n1 تا 7 -         وَ النَّازِعاتِ غَرْقاً وَ النَّاشِطاتِ نَشْطاً وَ السَّابِحاتِ سَبْحاً فَالسَّابِقاتِ سَبْقاً فَالْمُدَبِّراتِ أَمْراً . يَوْمَ تَرْجُفُ الرَّاجِفَةُ تَتْبَعُهَا الرَّادِفَةُ         بايد دانست اين سبك بيان ، در سه محل از قرآن كريم آمده است و در هر - سه مورد ، وقوع قيامت نتيجه‌گيرى شده است ، اول در سورهء ذاريات كه مىخوانيم       وَ الذَّارِياتِ ذَرْواً . فَالْحامِلاتِ وِقْراً . فَالْجارِياتِ يُسْراً . فَالْمُقَسِّماتِ أَمْراً إِنَّما تُوعَدُونَ لَصادِقٌ       / 1 تا 5 .\r\nدوم سوره مرسلات كه فرموده :         وَ الْمُرْسَلاتِ عُرْفاً فَالْعاصِفاتِ عَصْفاً وَ النَّاشِراتِ نَشْراً فَالْفارِقاتِ فَرْقاً فَالْمُلْقِياتِ ذِكْراً عُذْراً أَوْ نُذْراً إِنَّما تُوعَدُونَ لَواقِعٌ         1 - 7 سوم : نازعات كه گفته شد . فرقى كه اين سوره با دو سورهء فوق دارد آنست كه ، در آن دو جواب قسمها  إِنَّما تُوعَدُونَ . . .  است ولى در اينجا  يَوْمَ تَرْجُفُ الرَّاجِفَةُ  مىباشد ، از اين به نظر مىآيد كه منظور خدا در اين سوره آنست كه آخرت ادامهء اين زندگى است و آن نظام تتمّه و تكميل اين نظام مىباشد بر خلاف\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nدو سوره فوق كه سخن از تحقق وعدهء خدا و تخلّف ناپذيرى آنست .\r\nناگفته نماند : آفتاب بر سطح درياها و اقيانوسها كه هزار فرسخ در هزار فرسخ وسعت دارند مىتابد ، آبها تبخير شده به هوا بلند مىشوند ، در اثر اختلاف حرارت خشكىها و درياها ، نسيم و بادها وزيدن آغاز مىكند ، بدان وسيله ابرها از سطح اقيانوسها حركت كرده و مانند درياهاى بالدار بر خشكىها منتقل مىشوند آن گاه به صورت باران و برف به زمين مىريزند ، روئيدنىها مىرويد ، زندگى ادامه پيدا مىكند و تدبير خدايى انجام مىگيرد .\r\nعلى هذا مراد از « نازعات » بادهايى هستند كه ابرها را از بالاى اقيانوسها مىكنند و حركت مىدهند ، « ناشطات » همان ابرها هستند كه از جاى خود حركت مىكنند و از سطح اقيانوسها خارج مىشوند ، و به خشكىها روي مىآورند ، يعنى بادها ابر را حركت مىدهند و ابرها به آرامى و به طور مخصوص خارج مىشوند و حركت مىكنند . « سابحات » همان ابرهاى شناگر هستند كه در درياى آسمان شنا مىكنند ، شناى كامل .\r\nدر نتيجه شنا كردن از يكديگر سبقت مىگيرند ، بعضى جلو مىروند ، بعضى در اطراف دريا مىمانند لذا با فاء تفريع فرموده :  فَالسَّابِقاتِ سَبْقاً  نتيجه دوم آنكه : آنها تدبير امر خدا مىكنند ، واسطه‌هاى فيض خدا هستند و اين صنع عجيب و نظام متقن پيوسته تكرار مىشود .\r\nناگفته نماند : اين گفته در حد احتمال است ، نمىگوئيم كه منظور قرآن فقط همين است .\r\nاهل تفسير فرموده‌اند : جواب اين سوگندها محذوف و آن كلمه « ليبعثن » است يعنى : قسم به نازعات و ناشطات و . . . حتما مردم در روز قيامت برانگيخته مىشوند ، ارتباط اين سوگندها با وقوع قيامت در گذشته گفته شد .\r\n  يَوْمَ تَرْجُفُ الرَّاجِفَةُ تَتْبَعُهَا الرَّادِفَةُ   لفظ « يوم » منصوب است به كلمهء\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n« اذكر » يعنى ياد كن روزى را كه زمين مىلرزد و در تعقيب آن زلزلهء ديگرى مىآيد مراد از « راجفه » زمين است ، رادفه صفت « رجفه » است كه از « راجفه » فهميده مىشود ممكن است رجفهء اول اشاره به نفخ صور اول و دومى اشاره به نفخ صور دوم و زنده شدن مردگان باشد .\r\nاما آنچه اهل تفسير در اين زمينه گفته‌اند :\r\nنازعات : ملائكه‌اى كه ارواح كفار را به شدت از بدنشان خارج مىكنند يا ملائكه‌اى كه ارواح انسانها را اعم از مؤمن و كافر از بدن خارج مىكنند ، يا مرگ كه روح ما را قبض مىكند يا ستارگان كه از افقى به افقى نزع شده ، طلوع و غروب مىكنند ، يا كمانهايى كه تيرها را رها مىكنند ، دربارهء ناشطات و سابحات و سابقات نيز نظير نازعات گفته‌اند چنان كه در مجمع البيان نقل فرموده است . علامه طباطبائى در الميزان بعد از نقل اقوال فرموده است : اوصافى كه در اين مقسم به ما آمده است ، قابل انطباق بر صفات ملائكه است در رابطه با امتثال امرى كه از جانب خدا به آنها صادر مىشود و كار جهان تدبير مىگردد در اين زمينه مطلبى در « المرسلات » گذشت و اللَّه العالم .\r\n8 و 9 :   قُلُوبٌ يَوْمَئِذٍ واجِفَةٌ أَبْصارُها خاشِعَةٌ   اين دو آيه دربارهء كفار است يعنى قلوب كفار از ديدن احوال قيامت مضطرب و ترسان است ، « ابصارها » راجع به قلوب است يعنى چشمهاى آن قلوب ذليل و مطيع است به عبارت ديگر حالت تواضع و تسليم دارند نظير  وَ تَراهُمْ يُعْرَضُونَ عَلَيْها خاشِعِينَ مِنَ الذُّلِّ  شورى / 45 10 - 12    يَقُولُونَ أَ إِنَّا لَمَرْدُودُونَ فِي الْحافِرَةِ . أَ إِذا كُنَّا عِظاماً نَخِرَةً قالُوا تِلْكَ إِذاً كَرَّةٌ خاسِرَةٌ    نقل اشكال و تمسخر مشركان است ، جوابش در آيات بعدى خواهد آمد .\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nاشكال آن بود كه در مقام انكار مىگفتند : آيا ما پس از مردن و پوسيدن به حالت اول برخواهيم گشت نظير :  وَ قالُوا أَ إِذا كُنَّا عِظاماً وَ رُفاتاً أَ إِنَّا لَمَبْعُوثُونَ خَلْقاً جَدِيداً  اسراء / 49 جملهء :  أَ إِذا كُنَّا عِظاماً نَخِرَةً  تأكيد انكار است .\r\nاما جمله :  تِلْكَ إِذاً كَرَّةٌ خاسِرَةٌ  لفظ تلك راجع است به رجعت كه از  لَمَرْدُودُونَ  فهميده مىشود . خاسرة زيانبار يا به معنى « ذات خسران » است ظاهرا اين جمله را از باب تمسخر گفته‌اند يعنى بر گشتن زيانبارى است ؟ ! ! و شايد به عنوان تشأم و نامباركى گفته باشند ، يعنى اگر چنين باشد رجوع شومى خواهد بود .\r\n13 و 14 -   فَإِنَّما هِيَ زَجْرَةٌ واحِدَةٌ فَإِذا هُمْ بِالسَّاهِرَةِ   جواب استبعاد آنهاست كه وجود آخرت و زنده شدن مردگان در نظر شما مشكل و دشوار است ولى با يك صيحه ، مردم زنده شده و در روى زمين خواهند بود نظير :  إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  يس / 53 .\r\nلفظ « هى » راجع است به « كرة » مراد از « زجرة » نفخه صور در مرحلهء دوم است ،  ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  زمر / 68 ، گويا علّت آمدن زجره كه معناى راندن مىدهد آنست كه انسان‌ها بواسطه آن صيحه ، از عالم مرگ به جهان قيامت رانده مىشوند .\r\n15 - 19 -      هَلْ أَتاكَ حَدِيثُ مُوسى إِذْ ناداهُ رَبُّهُ بِالْوادِ الْمُقَدَّسِ طُوىً اذْهَبْ إِلى فِرْعَوْنَ إِنَّهُ طَغى فَقُلْ هَلْ لَكَ إِلى أَنْ تَزَكَّى وَ أَهْدِيَكَ إِلى رَبِّكَ فَتَخْشى      در اينجا در ضمن دوازده آيه جريان فرعون و طغيان و هلاكت او بيان مىشود ، اين در آن روز هشدارى بود به مشركان كه در مقابل رسول خدا موضع گيرى و انكار نكنند كه فرعون چنين كرد و هلاك شد و در عين حال استدلال به معاد است از طريق تصحيح دعوت موسى عليه السّلام .\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nيعنى موسى رسول راستين بود به فرعون وعدهء عذاب داد و به وقوع پيوست پس موسى در دعوت به معاد نيز حق بوده است و نيز تسليتى است به رسول خدا كه در مقابل مشركان صبر كند و مطمئن آينده باشد و آن تهديدى است بر هر منكرى كه در مقابل حق قيام كند .\r\n إِذْ ناداهُ  ظرف و بيان « حديث » است « هل اتى » براى تذكر و توجه دادن است يعني : اين سخن بشنو ، « طوى » نام وادى مقدس است لفظ « هل لك » تقديرش « هل لك ميل او رغبة » است ، منظور از « تزكى » پاك شدن از كفر و شرك مىباشد  وَ أَهْدِيَكَ إِلى رَبِّكَ . . .  بيان تزكى است « فتخشى » نتيجه هدايت است كه روح خشيت در انسان بوجود مىآورد .\r\n20 - 24      فَأَراهُ الْآيَةَ الْكُبْرى فَكَذَّبَ وَ عَصى . ثُمَّ أَدْبَرَ يَسْعى فَحَشَرَ فَنادى فَقالَ أَنَا رَبُّكُمُ الْأَعْلى      منظور از آيهء كبرى ، عصاى موسى است كه در پيش فرعون به زمين انداخت و در دم اژدها شد  فَأَلْقى عَصاهُ فَإِذا هِيَ ثُعْبانٌ مُبِينٌ  اعراف / 107 ، منظور از  أَدْبَرَ يَسْعى  همان است كه از موسى مهلت گرفت كه در روز عيد ساحران را براى موسى جمع كند يعنى : به موسى پشت كرد و از او كنار شد و براى جمع كردن ساحران تلاش مىكرد و چون مردم را گرد آورد در ميانشان فرياد كرد كه  أَنَا رَبُّكُمُ الْأَعْلى  ظاهرا « يسعى » تلاش براى جمع كردن ساحران است ولى فحشر » راجع به جمع كردن همه مردم است .\r\nناگفته نماند : فرعون خودش بت‌پرست بود ، آن گاه كه درباريان فرعون به او پيشنهاد كردند كه با موسى و قومش سخت بگيرد چنين گفتند :  وَ قالَ الْمَلَأُ مِنْ قَوْمِ فِرْعَوْنَ أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ  اعراف / 127 . پس فرعون معتقد به وجود خدايان بود كه درباريان مىگفتند : آيا موسى و قوم او را رها مىكنى تا فساد كنند و تو و خدايانت را ترك نمايند ؟\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nاز طرف ديگر فرعون خودش را إله و معبود معرفى مىكرد و به موسى عليه السّلام فرمود :  . . . لَئِنِ اتَّخَذْتَ إِلهَاً غَيْرِي لَأَجْعَلَنَّكَ مِنَ الْمَسْجُونِينَ  شعراء / 29 .\r\nعلى هذا منظور فرعون از  أَنَا رَبُّكُمُ الْأَعْلى  آنست كه شما خدايان زياد و ارباب زيادى داريد ولى من و الا مقامترين آنها هستم ، مرادش آن نيست كه من خالق و آفرينندهء شما هستم بلكه منظورش همان تربيت و اداره و كارگردانى و اصلاح شئون و ارزاق و امثال آنست و در جاى ديگر به مردم گفته است  يا أَيُّهَا الْمَلَأُ ما عَلِمْتُ لَكُمْ مِنْ إِلهٍ غَيْرِي  قصص / 38 .\r\nبه هر حال ، اين سخن فرعون حاكى از آن بود كه بايد از خداى خالق بريده و رو به من آوريد .\r\n25 - 26 -   فَأَخَذَهُ اللَّهُ نَكالَ الْآخِرَةِ وَ الْأُولى . إِنَّ فِي ذلِكَ لَعِبْرَةً لِمَنْ يَخْشى   يعنى در مقابل آن طغيان و لجاجت ، خدا او را به عقوبت دنيا و آخرت گرفتار فرمود ، عذاب دنيا همان غرق شدن بود و عذاب آخرت ، خلود در آتش مىباشد  يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ وَ بِئْسَ الْوِرْدُ الْمَوْرُودُ  هود / 98 گويى « اخذه » در جاى « نكله » است يعنى « نكله اللَّه نكال الاخرة و الاولى » عذاب دنيا نكال است يعنى براى فرعون عقوبت . و براى ديگران عبرت است وعدهء عذاب آخرت نيز براى شنوندگان عبرت است .\r\nدر مجمع البيان از حضرت باقر صلوات اللَّه عليه نقل شده : ميان قول انا ربكم الاعلى و غرق شدن ، چهل سال فاصله بود ، ابو بصير از آن حضرت نقل مىكند جبرئيل گفت : خدايا فرعون را وا مىگذارى با آنكه مىگويد :  أَنَا رَبُّكُمُ الْأَعْلى  ؟ خداوند فرمود : اين سخن را مثل تو كسى مىگويد كه از فوت گناهكار مىترسد .\r\nبه نظر بعضى مراد از « الاخرة » قول فرعون است كه گفت انا ربكم الاعلى\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nو از « الاولى » قول او است كه قبلا گفته بود :  ما عَلِمْتُ لَكُمْ مِنْ إِلهٍ غَيْرِي  يعنى « فاخذه اللَّه نكال كلمة الاخرة و الاولى » ولى استفادهء آن از آيه مشكل است  إِنَّ فِي ذلِكَ لَعِبْرَةً لِمَنْ يَخْشى  لفظ « ذلك » اشاره است به حديث موسى مفعول يخشى به نظر الميزان نظير شقاوت و عذاب است يعنى در اين حديث ، موعظه است براى كسى كه از شقاوت و گرفتارى آينده مىترسد كه انسان موجودى است از آينده و از شقاوت خويش مىترسد . طبرسى فرموده است « لمن يخشى اللَّه . . . » .\r\n\r\n","description":"","footnote":"","page_name":" 63 ","page_number":65},
  {"content":"\r\n\r\n\r\n[ سوره النازعات ( 79 ) : آيات 27 تا 46 
  ]\r\nأَ أَنْتُمْ أَشَدُّ خَلْقاً أَمِ السَّماءُ بَناها ( 27 ) رَفَعَ سَمْكَها فَسَوَّاها ( 28 ) وَ أَغْطَشَ لَيْلَها وَ أَخْرَجَ ضُحاها ( 29 ) وَ الْأَرْضَ بَعْدَ ذلِكَ دَحاها ( 30 ) أَخْرَجَ مِنْها ماءَها وَ مَرْعاها ( 31 )\r\nوَ الْجِبالَ أَرْساها ( 32 ) مَتاعاً لَكُمْ وَ لِأَنْعامِكُمْ ( 33 ) فَإِذا جاءَتِ الطَّامَّةُ الْكُبْرى ( 34 ) يَوْمَ يَتَذَكَّرُ الْإِنْسانُ ما سَعى ( 35 ) وَ بُرِّزَتِ الْجَحِيمُ لِمَنْ يَرى ( 36 )\r\nفَأَمَّا مَنْ طَغى ( 37 ) وَ آثَرَ الْحَياةَ الدُّنْيا ( 38 ) فَإِنَّ الْجَحِيمَ هِيَ الْمَأْوى ( 39 ) وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى ( 40 ) فَإِنَّ الْجَنَّةَ هِيَ الْمَأْوى ( 41 )\r\nيَسْئَلُونَكَ عَنِ السَّاعَةِ أَيَّانَ مُرْساها ( 42 ) فِيمَ أَنْتَ مِنْ ذِكْراها ( 43 ) إِلى رَبِّكَ مُنْتَهاها ( 44 ) إِنَّما أَنْتَ مُنْذِرُ مَنْ يَخْشاها ( 45 ) كَأَنَّهُمْ يَوْمَ يَرَوْنَها لَمْ يَلْبَثُوا إِلاَّ عَشِيَّةً أَوْ ضُحاها ( 46 )\r\n\r\n","description":"","footnote":"","page_name":" 64 ","page_number":66},
  {"content":"\r\n\r\n27 - آيا شما در خلقت محكمتر هستيد يا آسمان كه خدا آن را بنا نهاد\r\n28 - ارتفاع آن را بالا برد و آن را ساخت\r\n29 - شبش را تاريك گردانيد و نورش را خارج كرد\r\n30 - زمين را پس از آسمان ، بگسترانيد\r\n31 - از زمين آب آن و روئيدنى آن را خارج كرد\r\n32 - و كوه‌ها را ثابت گردانيد .\r\n33 - متاعند براى شما و چهار پايانتان\r\n34 - وقتى كه آن حادثه فراگيرندهء بزرگ ببايد\r\n35 - در آن روز انسان آنچه را كه كرده است ياد مىآورد .\r\n36 - جهنم بر همه بينندگان آشكار مىشود\r\n37 - پس اما هر كه طغيان كند\r\n38 - و زندگى دنيا را بر آخرت اختيار كند\r\n39 - جايگاه او فقط آتش است .\r\n40 - و اما كسى كه از ربوبيت پروردگارش بترسد و نفس خويش را از خواهشها باز دارد\r\n41 - جايگاه او فقط بهشت است .\r\n42 - از تو از قيامت مىپرسند كه وقوع آن كدام وقت است ؟\r\n43 - تو در چه حالى از علم آن ؟\r\n\r\n","description":"","footnote":"","page_name":" 65 ","page_number":67},
  {"content":"\r\n\r\n44 - امر آن به پروردگارت مربوط است .\r\n45 - تو فقط انذار كننده‌اى ، كسى را كه از آن مىترسد\r\n46 - روزى كه مردم آن را مىبينند ، گويا در دنيا توقف نكرده‌اند مگر بعد از ظهرى يا قبل از ظهر آن .\r\n\r\nكلمه‌ها\r\nأشد : محكمتر . شدّ در اصل به معنى محكم بستن است .\r\nسمكها : سمك ( بر وزن عقل ) : سقف ، ارتفاع « سمك السماء » : آسمان را بالابرد و مرتفع كرد ، سقف خانه را « سمك البيت » گويند .\r\nسواها : تسويه به معنى ساختن و پرداختن است « سواها » : ساخت آن را .\r\nاغطش : غطش ( بر وزن عقل ) : تاريك شدن . « غطش الليل غطشا : اظلم » اغطاش ، لازم و متعدى هر دو آمده است « اغطش » : تاريك گردانيد .\r\nضحيها : ضحى : نور . راغب و ديگران انتشار نور آفتاب و گسترش شعاع آن گفته‌اند .\r\nدحاها : طبرسى فرموده : دحو و دحى به معنى بسط كردن و گستردن است ، جوهرى گستردن و غلطانيدن گفته است در نهج البلاغه خطبه 89 فرموده « و سكنت الارض مدحوّة في لجّة طيّارة » يعنى زمين به حالت گسترده در دريايى مواج و روان آرام گرفت در خطبهء 70 فرموده است : « اللهم داحى المدحوات و داعم المسموكات اى خدايى كه گسترندهء گسترده‌ها و بر پا كنندهء بالا رفته‌هايى .\r\n« دحاها » گسترانيد آن را .\r\nمرعى : چراگاه . رعى به معنى مراعات و محافظت است ، چراگاه را از\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nآن مرعى گويند كه چهارپايان در آن با چريدن محافظت مىشوند .\r\nارساها : رسو : ثبوت و رسوخ . « رسا الشيء : ثبت » ، ارساء : اثبات و پايدار كردن « ارساها » : استوار كرد آنها را .\r\nطامة : طمّ : غلبه و تجاوز « جرى الوادى فطمّ على القرى » يعنى سيل جارى شد و بر روستاها غلبه كرد ، قيامت را از آن طامة گفته‌اند كه بر هر چيزى غلبه و برترى كند « طامة » حادثه بزرگ و فراگيرند ، آن فقط يك بار در قرآن آمده است .\r\nبرزت : بروز : آشكار شدن . « البروز : الظهور » .\r\nآثر : ايثار : برگزيدن و اختيار كردن  آثَرَ الْحَياةَ الدُّنْيا  : زندگى دنيا را بر آخرت برگزيد .\r\nجحيم : آتش بزرگ الجحيم كل نار عظيمة في مهواة » مرساها : مرسى : مصدر ميمى ، اسم زمان و اسم مكان آيد ، آن در آيه ظاهرا به معنى وقوع است كه مصدر ميمى مىباشد .\r\nالساعة : ساعة : وقت حاضر جزئى از اجزاء شب و روز ، منظور از آن در آيه قيامت است .\r\nيلبثوا : لبث : درنگ و توقف  لَمْ يَلْبَثُوا  توقف نكردند .\r\nعشية : طبرسى و زمخشرى گفته‌اند : عشى از اول ظهر است تا غروب ، عشيه همان عشى است ، به قولى تاء آن براى وحدت است .\r\n\r\nشرحها\r\nاين آيات استدلال بر معاد و جواب  أَ إِنَّا لَمَرْدُودُونَ فِي الْحافِرَةِ  است و تقرير\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nآن چنين مىباشد : خدايى كه اين آسمان محكمتر از شما را آفريده و نور و ظلمت در آن بر قرار كرده و زمين را بگسترده است ، به آفريدن ورزنده كردن شما تواناست و در عين حال اشاره به ادامه تدبير و اتصال آخرت به دنيا است كه ادامهء خلقت آمدن قيامت را بدنبال دارد ، آخرت جز تداوم خلقت نمىباشد ، پس در آن شكى نداشته باشيد وانگهى روشن است كه آيات در قالب توبيخ و سرزنش بيان شده است ، در آخر به قيامت نيكوكاران و بد كاران اشاره گرديده است .\r\n27 - 30 -     أَ أَنْتُمْ أَشَدُّ خَلْقاً أَمِ السَّماءُ بَناها . رَفَعَ سَمْكَها فَسَوَّاها وَ أَغْطَشَ لَيْلَها وَ أَخْرَجَ ضُحاها وَ الْأَرْضَ بَعْدَ ذلِكَ دَحاها     در اين آيات چنان كه ملاحظه مىشود دحو الارض يعنى گسترانيدن زمين يا به حركت در آوردن و غلطانيدن آن ، بعد از تشكيلات آسمانهاست ولى در آيات ديگر ، زمين پيش از منظم شدن آسمانها ، خلق و منظم شده است مانند اين آيه  هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ  بقره / 29 و در آيات سوره فصلت چنين مىخوانيم :\r\n قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً . . .   ثُمَّ اسْتَوى إِلَى السَّماءِ وَ هِيَ دُخانٌ . . .   فَقَضاهُنَّ سَبْعَ سَماواتٍ فِي يَوْمَيْنِ . . .  فصّلت / 9 - 12 به نظر مىآيد و اللَّه العالم ، در آيهء بقره و فصّلت ، سخن از زمين و هفت طبقه هواى محيط بر آن است ، در اين جريان به حكم  ثُمَّ اسْتَوى إِلَى السَّماءِ وَ هِيَ دُخانٌ  گازهاى غليظ و سياه كه از زمين خارج شده به تدريج به هفت طبقه جو مبدل شده است چنان كه در سورهء بقره به تفصيل گفته‌ام .\r\nولى در آيه  أَمِ السَّماءُ بَناها  سخن از مطلق آسمانها يا لا اقل از منظومه شمسى است لذا نسبت شب و روز را نيز به آسمان داده است ، يعنى آيا شما در خلقت محكمتر هستيد يا اين منظومه يا اين آسمان كه با اين ستارگان تشكيل يافته است ، خدا آن را بنا نهاد و ارتفاعش را بالا برد و شب آن را كه نور آفتاب در\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nآن نيست تاريك گردانيد و نور آن را خارج كرد و روز گردانيد ، در اين نظم و نظام گسترده شدن و يا به حركت در آمدن و غلطيدن زمين ، بعد از آسمان است . آيه  لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ  غافر / 57 نشان مىدهد كه منظور از السماء ، مطلق آسمان است .\r\n31 - 33 -    أَخْرَجَ مِنْها ماءَها وَ مَرْعاها وَ الْجِبالَ أَرْساها . مَتاعاً لَكُمْ وَ لِأَنْعامِكُمْ    اين‌ها نتيجه گستردن زمين است همانطور كه روئيدنىها از زمين خارج مىشود ، از آيه فهميده مىشود كه دريا نيز از زمين به صورت گاز غليظ خارج شده و سپس در هوا تشكيل ابر داده و به صورت باران بر زمين ريخته و درياها تشكيل شده است ، به نظر بعضى منظور بيرون آمدن چشمه‌هاست .\r\n مَتاعاً لَكُمْ وَ لِأَنْعامِكُمْ  روشن مىكند كه مراد از « مرعى » مطلق روئيدنيها است اعم از خوراك انسان و حيوان اين آيه نظير  وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  فصلت / 10 است  مَتاعاً لَكُمْ . . \r\nمفعول له فعلهاى مقدم مىباشد . رجوع شود به ( عبس / 23 ) .\r\n34 - 36 -    فَإِذا جاءَتِ الطَّامَّةُ الْكُبْرى ، يَوْمَ يَتَذَكَّرُ الْإِنْسانُ ما سَعى وَ بُرِّزَتِ الْجَحِيمُ لِمَنْ يَرى    فاء تفريع در « فاذا » حاكى است كه آمدن قيامت نتيجه و از لوازم خلقت دنيا است ،  يَوْمَ يَتَذَكَّرُ الْإِنْسانُ  روشن مىكند كه انسان كارهاى دنيا را به ياد خواهد آورد ، به واسطه حافظهء خود و شايد به واسطه شهادت اعضاء و نامهء اعمال هم .\r\nمنظور از « لمن يرى » هر بيننده است ، زمخشرى مىگويد : يعنى به همه بينندگان و به هر كس ، آن مثلى است كه به هر كار آشكارى كه بر كسى پوشيده نيست ، زده مىشود و چون گويى : « يرز الامر لمن يرى » منظور آنست كه اين كار\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nبر همه آشكار است .\r\nمجمع البيان و الميزان نيز نزديك به آن گفته‌اند . نظير اين آيات است آيات سورهء تكوير و انفطار ، كه در اولى آمده :  . . . عَلِمَتْ نَفْسٌ ما أَحْضَرَتْ  / 14 و در دومى :  . . . عَلِمَتْ نَفْسٌ ما قَدَّمَتْ وَ أَخَّرَتْ  / 5 .\r\n37 - 39 -    فَأَمَّا مَنْ طَغى وَ آثَرَ الْحَياةَ الدُّنْيا فَإِنَّ الْجَحِيمَ هِيَ الْمَأْوى    يعنى چون قيامت و طامه كبرى واقع شود ، مردم دو قسمت خواهند بود :\r\nاهل آتش و اهل بهشت ، اهل آتش هر آن كسى است كه از مرحله عبوديت و بندگى و اطاعت خدا ، تجاوز و طغيان كند . و زندگى دنيا را اختيار نمايد و از آخرت دست بردارد .  آثَرَ الْحَياةَ الدُّنْيا  يعنى تمام هم و غم و تلاش او براى دنيا باشد و به آخرت بى اعتنا گردد ، اين عبارت اخراى كفر است . زمخشرى گويد : « فاما . . . » جواب  فَإِذا جاءَتِ  است .\r\nالف و لام « المأوى » عوض از مضاف اليه و تقدير آن « هى مأواه » است ، لفظ « هى » مفيد اختصاص است يعنى محل او فقط آتش مىباشد .\r\n40 و 41 -   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   بيان قسمت دوم و اهل بهشت است « مقام » اسم مكان است يعنى محل ايستادن ولى گاهى از آن موقعيت و منزلت و عظمت اراده مىشود ، مثلا در كلام نوح عليه السّلام كه فرموده :  إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ  يونس / 71 ، منظور نبوت و تبليغ احكام است .\r\nامام صادق عليه السّلام مىفرمايد : مقام خدا آنست كه انسان را مىبيند ، گفته‌هاى او را مىشنود و به آنچه مىكند داناست ، اين مقام شخص را از كار بد باز مىدارد و سبب  وَ نَهَى النَّفْسَ عَنِ الْهَوى  مىشود .\r\nروايت امام صادق عليه السّلام چنين است\r\n« قال من علم ان اللَّه يراه و يسمع ما يقول\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nو يعلم ما يعلمه من خير او شر فيحجزه ذلك عن القبيح من الاعمال فذلك الذى خاف مقام ربه و نهى النفس عن الهوى »\r\n« 1 » خلاصه اينكه بدانيم در حضور خدا هستيم .\r\n42 - 44 -    يَسْئَلُونَكَ عَنِ السَّاعَةِ أَيَّانَ مُرْساها فِيمَ أَنْتَ مِنْ ذِكْراها إِلى رَبِّكَ مُنْتَهاها    .\r\nسؤال و جوابى است دربارهء وقت آخرت ، كه در قرآن مجيد چندين بار تكرار شده است و در هر بار جواب آمده كه علم آن پيش خداست نظير :  يَسْئَلُكَ النَّاسُ عَنِ السَّاعَةِ قُلْ إِنَّما عِلْمُها عِنْدَ اللَّهِ  احزاب / 63  يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي . . .   يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ  اعراف / 187 و آيات ديگر . نقل شده : روزى از آن حضرت درباره قيامت پرسيدند فرمود : « ما المسئول با علم من السائل » يعنى : از من كه مىپرسيد من به قيامت از شما داناتر نيستم .\r\n« يسئلونك » استمرار سؤال را مىرساند ، گويا مرتب دربارهء زمان آن از آن حضرت سؤال مىكرده‌اند ، كفار به طور استهزاء ، مسلمانان به طور استفسار .\r\n« مرسى » به معنى اثبات و استقرار است يعنى اثبات و وقوع آن چه زمانى خواهد بود ؟ « ذكرى » اگر به معنى علم باشد چنان كه طبرسى فرموده است ، معنى  فِيمَ أَنْتَ مِنْ ذِكْراها  بطور استفهام انكارى آنست كه : در چه چيزى تو از دانستن آن .\r\nيعنى تو نمىدانى و اگر ذكرى به معنى ياد آورى بيشتر باشد معنايش « في اى شىء انت من كثرة ذكر الساعة » يعنى ياد آورى زياد تو را به آن ، عالم نمىكند چنان كه الميزان فرموده است .\r\n إِلى رَبِّكَ مُنْتَهاها  تكميل آيه سابق و تعليل آنست ، معناى اين جمله چنين است : « الى ربك ينتهى امرها » يعنى كار قيامت به خدا مىرسد وقت آن ، وقوع آن . آوردن آن مربوط به خدا و در دست خداست ، تو را و ديگران را به وقت\r\n\r\n\r\n","description":"","footnote":"\r\n( 1 ) تفسير برهان\r\n","page_name":" 71 ","page_number":73},
  {"content":"\r\n\r\nآن علمى نمىتواند باشد ، مانند  قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ  اعراف / 187 ، بعضى گفته‌اند « الى ربك منتهى علمها » .\r\n45 و 46 -   إِنَّما أَنْتَ مُنْذِرُ مَنْ يَخْشاها كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها   يعنى وظيفه تو فقط انذار است نه تعيين وقت آن ، مراد از خشيت چنان كه الميزان گفته است به طور شأنيت است يعنى انذار مىكنى كسى را كه بعد از شنيدن ، روح خشيت در او پيدا مىشود نه اينكه قبلا در او خشيت هست . مانند  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ  يس / 11 .\r\nجمله  كَأَنَّهُمْ يَوْمَ يَرَوْنَها . . .  مثلى است براى زود آمدن و نزديك بودن قيامت ، گويى از سؤال  أَيَّانَ مُرْساها  دور بودن آن به نظر آمده است ، نظير   إِنَّهُمْ يَرَوْنَهُ بَعِيداً وَ نَراهُ قَرِيباً   معارج / 6 و 7 . منظور از  لَمْ يَلْبَثُوا  ظاهرا ماندن در دنيا است يعنى : آخرت به قدرى نزديك است كه مردم پس از رسيدن به قيامت و ديدن آن ، به نظرشان خواهد آمد كه در دنيا فقط به قدر نصف روز توقف كرده‌اند .\r\nبه نظر بعضى مراد توقف در قبور و برزخ است ضمير  أَوْ ضُحاها  راجع به عشيه است يعنى : توقف نكرده‌اند در دنيا مگر به قدر بعد از ظهر يك روز يا قبل از ظهر آن ، نظير :  كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  .\r\nروز پنجشنبه پانزده شوال 1402 قمرى مطابق 14 / 5 / 1361 تفسير سوره نازعات به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n\r\nسورهء عبس\r\nدر مدينه نازل شده و چهل و دو آيه است\r\n\r\nنظرى به سوره مباركه\r\n1 - سورهء مباركهء « عبس » بيست و چهارمين سوره است كه بعد از سورهء « النجم » در مكه معظمه نازل گرديد . به نظر مىآيد كه در سال سوم يا چهارم بعثت ، بعد از نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 نازل شده باشد كه رسول خدا صلّى اللَّه عليه و آله ، مأمور شد دعوت خويش را علنى كند ، زيرا از شأن نزول اين سوره معلوم مىشود كه حضرت دعوت خود را علنى كرده بود ، اما از لحاظ ترتيب فعلى قرآن مجيد ، سورهء هشتادم است .\r\n2 - عدد آيات آن در قول قارئان كوفه و حجاز ، چهل و دو است ولى بصريها چهل و يك و شاميها چهل گفته‌اند قول كوفىها به وسيلهء عاصم بن ابى النجود به امير المؤمنين صلوات اللَّه عليه مىرسد ، عدد كلمات اين سوره بنا به نقل تفسير خازن صد و سى و حروف آن پانصد و سى و سه است .\r\n3 - نامگذارى آن به « سوره عبس » ظاهرا به علت آمدن اين لفظ در اول آنست و نيز « عبوس شدن » در نزول اين سوره موضوعيت داشته است .\r\nطبرسى رحمه اللَّه فرموده : سورهء « سفره » نيز خوانده مىشود ، آن ظاهرا در زمان رسول خدا صلّى اللَّه عليه و آله و به زبان آن حضرت « سورهء عبس » خوانده شده است .\r\n4 - اين سوره به شهادت آيات و بنا به شأن نزول آن ، در مكه نازل گشته و\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nاز سوره‌هاى قبل از هجرت مىباشد و پيداست كه همه به يك بار نازل شده است .\r\n5 - در علّت نزول اين سوره مطلبي هست كه مفسران اهل سنت به آن اعتماد كرده‌اند و در بعضى از روايات شيعه نيز به آن اشاره شده است ، ما آن را از مجمع البيان نقل مىكنيم .\r\nمرحوم طبرسى چنين آورده است : گويند : اين آيات دربارهء ابن ام مكتوم نازل گشته است اسم او عبد اللَّه بن شريح بن مالك . . . مىباشد ، او نزد رسول خدا صلّى اللَّه عليه و آله آمد ، آن حضرت با عتبة بن ربيعه و ابو جهل بن هشام و عباس بن عبد المطلب و ابىّ و اميّة پسران خلف ، سخن مىگفت و آنها را به خدا دعوت مىكرد و اميد داشت كه اسلام آورند .\r\nابن ام مكتوم ( كه نابينا بود ) گفت : يا رسول اللَّه بر من قرآن بخوان و از آنچه خدا تعليمت كرده مرا تعليم كن ، او با صداى بلند آن حضرت را مىخواند و حرف خويش را تكرار مىكرد و نمىدانست كه او مشغول سخن گفتن با ديگرى است ، تكرار و بلند گفتن او كه سبب قطع كلام آن حضرت گرديد ، موجب آن شد كه قيافهء آن حضرت تغيير كند و آثار كراهت در آن مشهود گردد آن جناب در دلش گفت : اكنون اينها مىگويند : پيروان او فقط نابيناها و بردگانند « 1 » .\r\nلذا حضرت توجهى بر او نكرد و به سخنش با آن پنج نفر ادامه داد ، در نتيجه ، اين آيات ( عتاب آميز ) نازل شد ، پس از اين ماجرا حضرت ، ابن ام مكتوم را احترام مىكرد و چون او را مىديد مىفرمود : به‌به به‌كسى كه پروردگارم مرا درباره او عتاب كرده است و به او مىفرمود آيا حاجتى دارى ؟ و او را دو بار در مدينه چون به جنگ رفت ، جانشين خود فرمود .\r\n\r\n\r\n","description":"","footnote":"\r\n( 1 ) معلوم نيست ناقل اين سخن از درون قلب آن حضرت چطور واقف شده كه اين سخن را گفته است به هر حال نقل مجمع البيان چنين است .\r\n","page_name":" 74 ","page_number":76},
  {"content":"\r\n\r\nطبرسى رحمه اللَّه در ادامه قضيه فرموده است : از حضرت صادق عليه السّلام روايت شده كه فرمود : رسول خدا صلّى اللَّه عليه و آله چون ابن ام مكتوم را مىديد مىفرمود : مرحبا مرحبا ، نه و اللَّه ديگر كارى نمىكنم كه خدا درباره تو مرا عتاب كند ، آن حضرت به او بسيار تفقد مىفرمود تا حدى كه او از حضور در محضر آن حضرت خوددارى مىكرد ( يعنى احساس مىكرد كه رسول خدا هر وقت او را مىبيند از ياد آورى آن ماجرا ناراحت مىشود ) .\r\nآن گاه طبرسى در ادامهء سخن چنين فرموده است : از حضرت صادق عليه السّلام روايت شده كه اين آيات درباره مردى از بنى اميه نازل گشته كه در محضر رسول خدا صلّى اللَّه عليه و آله بود ابن ام مكتوم آمد ، مرد اموى چون او را ديد ، او را چركين حساب كرد و خودش را كنار كشيد و روترش كرد و از او اعراض نمود ، خدا در اين جريان او را حكايت و اين كار را تقبيح فرمود .\r\nآن گاه طبرسى رحمه اللَّه از سيد مرتضى علم الهدى نقل مىكند كه فرموده است : در ظاهر اين آيات دلالتى نيست كه عتاب متوجه آن حضرت ، باشد نقل بالا فقط يك خبر است كه به « منجر به » تصريح نشده است وانگهى دلالت دارند كه منظور آن حضرت نيست زيرا رسول خدا با دشمنانش عبوس نبود كجا مانده دوستانش باشد آن گاه اينكه او به اغنياء توجه كند و از فقراء غفلت نمايد ، دور از اخلاق نيك آن حضرت است ، مؤيد اين سخن آنست كه خدا در وصف او فرموده است  إِنَّكَ لَعَلى خُلُقٍ عَظِيمٍ  . . . پس ظاهر آنست كه   عَبَسَ وَ تَوَلَّى   راجع به كسى غير از آن حضرت است .\r\nعلامهء طباطبائى نيز در الميزان قبول ندارد كه عتاب در اين آيات راجع به آن حضرت باشد ، طبرسى رحمه اللَّه در جوامع الجامع قول اول را بدون اظهار نظر نقل فرموده و به قول سيد مرتضاى مرحوم اشاره نمىكند .\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nناگفته نماند : دقت در آيات نشان مىدهد كه طرف خطاب يك مقام مسئول و بسيار بزرگ است ، بسيار بعيد است كه اين آيات خطاب به يك انسان غير مسئول و خطاكار باشد ، بلكه چنان كه خواهيم گفت از آيات فهميده مىشود كه اين مقام مسئول به مكتب خود بسيار علاقه داشته و آن سبب اين پيشامد ناگوار شده است . و اللَّه العالم .\r\n6 - در اين ماجرا ، پيشامد طورى شده كه مؤمن فقير تحقير شده و كافر ثروتمند مورد احترام واقع گرديده است و اين بر خلاف نظام اسلام است ، بلكه اهانت از آن كافر و احترام از آن مؤمن بايد باشد ، آيات از اين كار بشدت نهى مىكند و مىگويد : مردم همه در استفاده از دين خدا يكسانند ، كسى را بر كسى مزيتى نيست . مىشود گفت فقر و ثروت در نظر نيست بلكه مؤمن تحقير شده و كافر تكريم .\r\n7 - مطالب سورهء مباركه از اين قرار است : يك مقام مسئول و بسيار بزرگ مورد ملامت قرار مىگيرد به علّت آنكه از آمدن يك نفر نابينا عبوس گشته و به او بى اعتنا شده است ، زيرا كه همه حق استفاده از دين خدا را دارند نبايد كسى را بر كسى مزيت و برترى قائل شد ، سپس انسان عنود و لجوج مورد حملهء سخت قرار گرفته است كه بدون توجه به خلقت خود و اينكه اختيارش در دست خالق است با آيات خدا و رسول او مبارزه مىكند .\r\nو نيز انسان قطع نظر از خلقت خويش اگر به طعامى كه مىخورد توجه نمايد و نظامى را كه در به وجود آمدن آن طعام از قبيل باريدن باران ، روئيدن روئيدنيها و غيره به كار رفته است ، در نظر بگيرد ، حتما به پديد آورندهء اين نظام خاضع خواهد شد ، آن وقت فرموده ادامهء خلقت به آخرت منتهى خواهد شد كه مردم طبق ايمان و عمل و كفر و استكبار خويش ، پاداش يا كيفر خواهند ديد .\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nسورة عبس مكيّة و هى اثنان و أربعون آية نزلت بعد سورة النجم بِسْمِ اللَّهِ الرَّحْمنِ الرَّحِيمِ\r\n\r\n[ سوره عبس ( 80 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nعَبَسَ وَ تَوَلَّى ( 1 ) أَنْ جاءَهُ الْأَعْمى ( 2 ) وَ ما يُدْرِيكَ لَعَلَّهُ يَزَّكَّى ( 3 ) أَوْ يَذَّكَّرُ فَتَنْفَعَهُ الذِّكْرى ( 4 )\r\nأَمَّا مَنِ اسْتَغْنى ( 5 ) فَأَنْتَ لَهُ تَصَدَّى ( 6 ) وَ ما عَلَيْكَ أَلاَّ يَزَّكَّى ( 7 ) وَ أَمَّا مَنْ جاءَكَ يَسْعى ( 8 ) وَ هُوَ يَخْشى ( 9 )\r\nفَأَنْتَ عَنْهُ تَلَهَّى ( 10 ) كَلاَّ إِنَّها تَذْكِرَةٌ ( 11 ) فَمَنْ شاءَ ذَكَرَهُ ( 12 ) فِي صُحُفٍ مُكَرَّمَةٍ ( 13 ) مَرْفُوعَةٍ مُطَهَّرَةٍ ( 14 )\r\nبِأَيْدِي سَفَرَةٍ ( 15 ) كِرامٍ بَرَرَةٍ ( 16 )\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nبه نام خداى رحمان رحيم\r\n1 - عبوس شد و رو گردانيد\r\n2 - از اينكه آن نابينا پيش او آمد\r\n3 - چه چيز تو را دانا كرد شايد كه او پاك شود ؟ !\r\n4 - يا پند گيرد و تذكر به او نفع دهد ؟ !\r\n5 - كسى كه خود را بىنياز مىداند !\r\n6 - تو به او توجه مىكنى !\r\n7 - حال آنكه بر تو باكى نيست كه از شرك پاك نگردد !\r\n8 - و اما آنكه به شتاب پيش تو مىآيد !\r\n9 - و از خدا مىترسد !\r\n10 - تو از او به ديگران مشغول مىشوى !\r\n11 - اين كار مكن ، آيات ما پندى است\r\n12 - هر كه بخواهد آن را ياد مىگيرد\r\n13 - ( آن آيات ) در صفحه‌هاى با ارزش است\r\n14 - بلند مقام و پاك شده از باطل است\r\n15 - در دست نويسندگانى است\r\n16 - كه محترم و نيكوكارانند\r\n\r\n","description":"","footnote":"","page_name":" 78 ","page_number":80},
  {"content":"\r\n\r\n\r\nكلمه‌ها\r\nعبس : عبس ( بر وزن فلس ) : روترش كردن و قيافه در هم كشيدن و رو ترش شدن ، لازم و متعدى هر دو آمده است « عبس وجهه عبسا و عبوسا : كلح » .\r\nتولى : تولى اگر با « عن » باشد به معنى اعراض و اگر با « الى » باشد به معنى رو كردن آيد ، در آيه به معنى اعراض است .\r\nيزكى : آن در اصل « يتزكى » است تاء به زاء عوض شده و در آن ادغام گرديده است « تزكى » از باب تفعل به معنى پاك شدن است « يزكى » : پاك مىشود .\r\nيذكر : آن در اصل « يتذكر » است به معنى پند گرفتن و ياد آور شدن مىباشد تاء به ذال عوض شده و در آن ادغام گرديده است « تذكرة » از باب تفعيل : يادآورى .\r\nاستغنى : استغناء : طلب بىنيازى « استغنى اللَّه : سأله ان يغنيه » به نظر راغب ، آن مانند غنى به معنى بىنيازى است .\r\nتصدى : تصديه : رد كردن . توجه كردن ، اصل آن « صد و » به معنى كف زدن و دست به هم زدن است ( قاموس قرآن ) تلهى : لهو : مشغول شدن . « تلهى » : مشغول شدن و غفلت كردن .\r\nصحف : ( بر وزن عنق ) : جمع صحيفه ، يعنى : صحيفه‌اى كه در آن مىنويسند .\r\nمكرمة : كرم بر وزن شرف » : شرافت . گرانقدرى و عزيز بودن مكرمة :\r\nگرانقدر و پرارزش . « كرام » جمع كريم به معنى محترم و با\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nارزش است .\r\nسفره : سفر ( بر وزن عقل ) : آشكار كردن ، پرده برداشتن . « السفر : كشف الغطاء » و به كسر سين به معنى كتاب و نامه است كه حقائق و مطالب را روشن و آشكار مىكند ، سافر به معنى كتاب و نويسنده است « سفرة » : نويسندگان .\r\nبررة : برّ به ( فتح اوّل ) نيكوكار و احسان كننده . جمع آن بر ره و ابرار است .\r\n\r\nشرحها\r\nدر اين آيات ماجراى آن مرد نابينا و موحد و تحقير او و تكريم كافر نقل شده و اين عمل مورد عتاب سخت قرار گرفته است ، آن وقت گفته شده كه همه در استفاده از دين خدا يكسانند ، كسى را بر كسى در اين كار مزيتى نيست و در آخر از قرآن و آنان كه در ترويج قرآن مىكوشند تجليل شده است .\r\n1 و 2 -    عَبَسَ وَ تَوَلَّى أَنْ جاءَهُ الْأَعْمى    لفظ  أَنْ جاءَهُ  تقديرش : « لان جاءه » است و آن تعليل   عَبَسَ وَ تَوَلَّى   مىباشد يعنى به علت آمدن آن نابينا روترش كرد و از او اعراض نمود منظور از لى » اعراض از نابينا و عدم اعتنايى به او است .\r\n3 و 4 -   وَ ما يُدْرِيكَ لَعَلَّهُ يَزَّكَّى أَوْ يَذَّكَّرُ فَتَنْفَعَهُ الذِّكْرى   جمله اول در صورتى است كه اعمى قبلا پند گرفته است و با آمدن پيش ؟ ؟ ت ، عملى ياد مىگيرد و با آن عمل خود را پاك مىكند يا با ياد گرفتن ؟ ؟ قلب او از جهل پاك مىشود ، جمله دوم در صورتى است كه قبلا پند نگرفته ؟ ؟ ن پند مىگيرد و سپس از آن پند استفاده مىكند و با عمل به آن پاك\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nمىشود « 1 » .\r\nيعنى : تو چه مىدانى شايد آن اعمى با آمدن و ياد گرفتن از تو عمل كند و پاك شود و يا پند گيرد و بياموزد و سپس از آن بهره برد .\r\nدر الميزان فرموده : در اين چهار آيه عتاب شديدى هست ، و بر شدت عتاب مىافزايد اينكه دو آيه اول به صورت غيبت است و به علت تشديد انكار عمل ، از خطاب اعراض شده است و در دو آيهء بعدى به صورت خطاب و روبرو و الزام حجت و توبيخ و بدون واسطه سخن گفته شده است .\r\nطبرسى رحمه اللَّه فرموده است : علّت غيبت در دو آيه اول اجلال آن حضرت است كه عبوس شدن و اعراض را به او نسبت نداده است .\r\nالميزان فرموده است : اين سخن با خطاب   أَمَّا مَنِ اسْتَغْنى فَأَنْتَ لَهُ تَصَدَّى   جور در نمىآيد .\r\n5 تا 10 -       أَمَّا مَنِ اسْتَغْنى فَأَنْتَ لَهُ تَصَدَّى وَ ما عَلَيْكَ أَلَّا يَزَّكَّى وَ أَمَّا مَنْ جاءَكَ يَسْعى وَ هُوَ يَخْشى فَأَنْتَ عَنْهُ تَلَهَّى       به قرينه  وَ أَمَّا مَنْ جاءَكَ . . .  به نظر مىآيد كه مراد از « استغنى » بىنيازى در قبول دين است يعنى آنكه در قبول دين خود را بىنياز مىداند ، تو به او توجه مىكنى با آنكه بر تو باكى نيست كه ايمان نياورد و از شرك پاك نگردد ، اما آنكه به شتاب پيش تو مىآيد تا پند گيرد و پاك شود و در حالى كه از خدا مىترسد ، تو از او به ديگران مشغول مىشوى .\r\nجملهء  وَ هُوَ يَخْشى  بيان آنست كه تعليم تو به او حتما مفيد خواهد بود .\r\nزيرا به حكم  سَيَذَّكَّرُ مَنْ يَخْشى  اعلى / 10 هر كه خشيت دارد متذكر مىشود الميزان فرموده است : جلو افتادن « انت » در دو محل و آمدن « له - عنه » همه\r\n\r\n\r\n","description":"","footnote":"\r\n( 1 ) « فتنفعه » را با نصب خوانده‌اند كه جواب « لعله » با تقدير « ان » است و با رفع نيز خوانده‌اند كه عطف بر « يذكر » مىباشد .\r\n","page_name":" 81 ","page_number":83},
  {"content":"\r\n\r\nبراى تسجيل عتاب و ملامت است .\r\nبعضى « ما » در  وَ ما عَلَيْكَ أَلَّا يَزَّكَّى  را استفهاميه دانسته‌اند يعنى چه محذوري بر تو لازم مىآيد اگر اسلام نياورد و از شرك پاك نگردد ؟ طبرسى رحمه اللَّه درباره « استغنى » فرموده است « استغنى بالمال » .\r\n11 تا 16 -       كَلَّا إِنَّها تَذْكِرَةٌ فَمَنْ شاءَ ذَكَرَهُ . فِي صُحُفٍ مُكَرَّمَةٍ . مَرْفُوعَةٍ مُطَهَّرَةٍ . بِأَيْدِي سَفَرَةٍ . كِرامٍ بَرَرَةٍ       از اين آيات فهميده مىشود ( و اللَّه اعلم ) : توجه آن حضرت به آن چند نفر براى آن بود كه ايمان بياورند و اسلام قوت گيرد و تا حدى عجله به خرج مىداده است ، گويى مختصر نگرانى هم در قلب مباركش بوده تا آن قضيّهء ناگوار واقع شده است .\r\nخدا در اين آيات مىفرمايد : چنين مكن و از آيندهء اسلام نگران مباش .\r\nاين آيات از باطل و شك پاك شده‌اند ، در جزوه‌هاى با ارزش و و الا مقام با دست نويسندگان محترم و نيكوكار ثبت مىشود و تبليغ مىگردد و به همه مىرسد و در قلبها جاى مىگيرد و از بين نمىرود ، على هذا اين آيات ، هم آن حضرت را از تكرار جريان نابينا منع مىكند و هم اطمينان مىدهد كه دين تو پايدار خواهد بود ، نيازى به توجه به سران مشركان نيست .\r\nاين تفسير در صورتى صحيح است كه مراد از « سفرة » نويسندگان معمولى قرآن و مبلّغين آن باشد چنان كه طبرسى از قتاده نقل مىكند كه گفته است :\r\nمراد از « سفره » قارئان قرآنند كه آن را مىنويسند و مىخوانند ، بايد دانست كه قرآن به وسيله همين قارئان ، نويسندگان ، مفسرين ، باقى مانده و به دست ديگران رسيده است ، در تفسير برهان از ابو ايوب حذاء از امام صادق صلوات اللَّه عليه نقل كرده كه مراد از   سَفَرَةٍ كِرامٍ بَرَرَةٍ   امامان عليهم السّلام مىباشند\r\n« قال هم الأئمة »\r\nآرى آنها عليهم السّلام فرد اكمل « سفره » هستند .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nابن عباس و مجاهد « سفره » را ملائكه گفته‌اند . الميزان سفره را جمع سفير به معنى فرستاده و نماينده دانسته كه ملائكه مىباشند و فرموده : « بايدى سفراء من الملائكة كرام على ربهم . . . » با مراجعه به لغت خواهيم ديد : سفير به اين معنى در لغت نيامده است فقط به معنى نماينده‌اى كه براى اصلاح اعزام مىشود آمده است ، آن هم در آيه مناسب نيست على هذا معناى اول اصح است .\r\n إِنَّها تَذْكِرَةٌ  يعنى آيات قرآن ، و شايد « ها » راجع به قرآن باشد و تأنيث آن به جهت « تذكره » است  فِي صُحُفٍ مُكَرَّمَةٍ  يعنى : آن تذكره نوشته شده است در صحيفه‌هاى با ارزش  مَرْفُوعَةٍ مُطَهَّرَةٍ  يعنى و الا مقام و گرانقدر هستند و پاك شده‌اند از باطل و شك و تناقض و اختلاف .  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ  حم سجده / 42   إِنَّهُ لَقَوْلٌ فَصْلٌ وَ ما هُوَ بِالْهَزْلِ   طارق / 14 .\r\n بِأَيْدِي سَفَرَةٍ  صفت چهارم « صحف » است يعنى آن صحيفه‌هاى پاك در دست نويسندگان كريم و نيكوكار است .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\n\r\n[ سوره عبس ( 80 ) : آيات 17 تا 42 
  ]\r\nقُتِلَ الْإِنْسانُ ما أَكْفَرَهُ ( 17 ) مِنْ أَيِّ شَيْءٍ خَلَقَهُ ( 18 ) مِنْ نُطْفَةٍ خَلَقَهُ فَقَدَّرَهُ ( 19 ) ثُمَّ السَّبِيلَ يَسَّرَهُ ( 20 ) ثُمَّ أَماتَهُ فَأَقْبَرَهُ ( 21 )\r\nثُمَّ إِذا شاءَ أَنْشَرَهُ ( 22 ) كَلاَّ لَمَّا يَقْضِ ما أَمَرَهُ ( 23 ) فَلْيَنْظُرِ الْإِنْسانُ إِلى طَعامِهِ ( 24 ) أَنَّا صَبَبْنَا الْماءَ صَبًّا ( 25 ) ثُمَّ شَقَقْنَا الْأَرْضَ شَقًّا ( 26 )\r\nفَأَنْبَتْنا فِيها حَبًّا ( 27 ) وَ عِنَباً وَ قَضْباً ( 28 ) وَ زَيْتُوناً وَ نَخْلاً ( 29 ) وَ حَدائِقَ غُلْباً ( 30 ) وَ فاكِهَةً وَ أَبًّا ( 31 )\r\nمَتاعاً لَكُمْ وَ لِأَنْعامِكُمْ ( 32 ) فَإِذا جاءَتِ الصَّاخَّةُ ( 33 ) يَوْمَ يَفِرُّ الْمَرْءُ مِنْ أَخِيهِ ( 34 ) وَ أُمِّهِ وَ أَبِيهِ ( 35 ) وَ صاحِبَتِهِ وَ بَنِيهِ ( 36 )\r\nلِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ ( 37 ) وُجُوهٌ يَوْمَئِذٍ مُسْفِرَةٌ ( 38 ) ضاحِكَةٌ مُسْتَبْشِرَةٌ ( 39 ) وَ وُجُوهٌ يَوْمَئِذٍ عَلَيْها غَبَرَةٌ ( 40 ) تَرْهَقُها قَتَرَةٌ ( 41 )\r\nأُولئِكَ هُمُ الْكَفَرَةُ الْفَجَرَةُ ( 42 )\r\n\r\n","description":"","footnote":"","page_name":" 84 ","page_number":86},
  {"content":"\r\n\r\n17 - بميرد انسان چه ناسپاسى است ؟ !\r\n18 - بنگرد خدا او را از چه آفريد\r\n19 - از نطفه آفريد و ساخت او را\r\n20 - سپس راه هدايت را بر او آسان كرد\r\n21 - آن گاه او را بميرانيد و در قبر كرد\r\n22 - سپس وقتى كه بخواهد او را زنده مىكند\r\n23 - نه ، هنوز انسان امر خدا را به انجام نبرده است\r\n\r\n","description":"","footnote":"","page_name":" 85 ","page_number":87},
  {"content":"\r\n\r\n24 - بنگرد انسان به طعام خويش .\r\n25 - ما آب را به طرز مخصوصى از آسمان ريختيم\r\n26 - سپس زمين را به نحو مخصوصى شكافتيم\r\n27 - پس در آن دانه‌ها رويانديم\r\n28 - و انگور سبزى\r\n29 - و درخت زيتون و درخت خرما\r\n30 - و باغهاى انبوه\r\n31 - و ميوه و چراگاه\r\n32 - متاع است براى شما و چهارپايان شما\r\n33 - چون آن صيحه گوش خراش آيد\r\n34 - در روزى كه شخص از برادرش بگريزد\r\n35 - و از مادر و پدرش\r\n36 - و از زن و فرزندانش\r\n37 - براى هر كس را در آن روز كارى است كه مشغولش مىكند\r\n38 - چهره‌هايى در آن روز نورانى هستند .\r\n39 - خندان و شادمانند .\r\n40 - و چهره‌هايى در آن روز بر آنها تيرگى هست\r\n41 - سياهى آنها را احاطه كرده است\r\n42 - آنها كافران و بدكارانند\r\n\r\nكلمه‌ها\r\nما اكفره : صيغه تعجب است ، يعنى چه قدر كافر يا چه قدر ناسپاس است .\r\nنطفه : آب اندك . طبرسى رحمه اللَّه ذيل  نُطْفَةٍ أَمْشاجٍ  فرموده است اصل نطفه به معنى آب كم است ، گاهى به آب زياد نيز گفته مىشود ولى راغب آن را آب صاف معنى كرده است : « النطفة : الماء الصافى »\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nاين با « سلالة » كه در آيات آمده است بهتر مىسازد .\r\nاقبره : اقبار : در قبر كردن و ميراندن « اقبره » : در قبر كرد او را انشره : نشر : گستردن و گسترده شدن . لازم و متعدى آمده است آن گاه نشر و انشار به معنى زنده كردن به كار مىرود « نشر اللَّه الموتى و انشرهم : احياهم » صببنا : صب : ريختن . لازم و متعدى هر دو آمده است .\r\nشقا : شق : شكافتن و شكاف . مصدر و اسم به كار مىرود .\r\nقضبا : قضب در اصل به معنى قطع است ، سبزى خوردنى را قضب گويند كه پيوسته چيده مىشود ، اهل لغت آن را « قتّ » معنى كرده‌اند كه سبزى خوردنى است .\r\nغلبا : غلباء : باغ انبوه و پر درخت . « الغلباء : الحديقة المتكاثفه » ، جمع آن « غلب » ( بر وزن قفل ) است .\r\nاب : چراگاه . « الأب : المرعى من الحشيش و سائر النباتات تأكله الدواب » الصاخة : صاخّه : فريادى كه شدت آن . گوش را كر مىكند ، آن از نامهاى قيامت است در اقرب الموارد گويد : « صخ الصوت الاذن : اصمها » يعنى فرياد : گوش را كر نمود .\r\nشأن : كار . حال . « الشأن : الامر و الحال » به كار عظيم نيز شأن گويند « الخطب من الامور » مسفرة : سفر ( بر وزن عقل ) : پرده برداشتن و آشكار كردن . « مسفره » نورانى .\r\nمستبشرة : شادمان . استبشار : طلب شادى ، يافتن يا دانستن چيزى كه شاد\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nمىكند ، آن به معنى بشارت دادن نيامده است .\r\nغبرة : غبار . راغب گويد : غبارى است كه بر روى چيزى نشيند و آنچه به رنگ غبار باشد ، ظاهرا مراد از آن تيرگى و گرفتگى است در مقابل « مسفره » مثل  يَوْمَ تَبْيَضُّ وُجُوهٌ وَ تَسْوَدُّ وُجُوهٌ  آل عمران / 106 .\r\nترهقها : رهق : احاطه كردن « ترهقها » : احاطه مىكند آنها را .\r\nقترة : قتر ( بر وزن شرف ) : غبار . دودى كه از بريان و چوب و نحو آن بلند شود . شايد مراد از آن سياهى باشد نظير :  كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً \r\n\r\nشرحها\r\nدر اين آيات به مناسبت :  أَمَّا مَنِ اسْتَغْنى  دو مطلب بيان شده است ، يكى اينكه : انسان از آيات « انفس » كه راجع به خلقت خودش باشد ، استفاده نكرده و در راه توحيد قرار نمىگيرد .  قُتِلَ الْإِنْسانُ ما أَكْفَرَهُ  : بميرد انسان چقدر ناسپاس است ! ! ! دوم از آيات آفاقى بهره نمىبرد اگر دقت كند در طعامى كه مىخورد و نظامى كه در به وجود آمدن آن به كار رفته است ، در مقابل قدرت و مشيت خدا خاضع مىشود .\r\nآرى تفكر در اينكه ميكروبى با يك نظام بسيار عجيب و حساب شده ، پس از هزاران مراحل ، به صورت انسان در مىآيد و روى همان نظام متولد مىشود و اعضاء بدنش در ظاهر و باطن شامل ميليونها اسرار پيچيده است كه هنوز براى بشر كشف نشده است و تفكر در هماهنگى نظام جهان ، با بقاء اين موجود عجيب كه\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nهمه حوائجش در جهان بيرون تأمين مىشود و به زندگى ادامه مىدهد ، هر انسان عاقل را ناچار مىكند كه به آفرينندهء اين نظام خاضع شود .\r\nناگفته نماند : قرآن مجيد گرچه در اين گونه آيات راه شناخت خداوند را در مطالعهء طبيعت با روش حسّى بيان مىكند ، اما راه فلسفه و تعقل را نيز عنوان كرده است چنان كه در  لَوْ كانَ فِيهِما آلِهَةٌ إِلَّا اللَّهُ  انبياء / 22 و در  مَا اتَّخَذَ اللَّهُ مِنْ وَلَدٍ . . .  مؤمنون / 91 گذشت .\r\nدر آخر آيات در زمينهء معاد كه ادامهء آفرينش و متصل به خلقت دنيا است مطالبى ذكر شده و روشن مىكند كه دنيا و آخرت يك مجموعه هستند و از يكديگر جدا نيستند . آنها كه وجود دنيا را پذيرفته‌اند بايد آخرت را نيز بپذيرند .\r\n17 - 20 -     قُتِلَ الْإِنْسانُ ما أَكْفَرَهُ مِنْ أَيِّ شَيْءٍ خَلَقَهُ . مِنْ نُطْفَةٍ خَلَقَهُ فَقَدَّرَهُ ثُمَّ السَّبِيلَ يَسَّرَهُ     در اينجا اول مىگويد : بميرد انسان چقدر كافر يا ناسپاس است ! ! آن گاه استدلال شده كه اگر انسان در خلقت خويش بيانديشد ، به خدا و آفريننده‌اش خاضع مىشود و در راه او زندگى مىكند ، اينهمه انسانهاى ستمگر كه در طول تاريخ خار راه بشريت بوده و هستند ، توجهى به خلقت و ضعف خويش در مقابل آفريننده ندارند  مِنْ أَيِّ شَيْءٍ خَلَقَهُ  يعنى فكر كند انسان كه خدا او را از چه چيز آفريده است ، نظير   فَلْيَنْظُرِ الْإِنْسانُ مِمَّ خُلِقَ . خُلِقَ مِنْ ماءٍ دافِقٍ . . .  \r\nطارق / 5 و 6 .\r\n« قدره » به معنى اندازه گرفتن است ، مراد از آن تكميل خلقت و ساختن انسان در حد معتدل و با اعضاى مناسب و مورد احتياج است ، نظير  الَّذِي خَلَقَ فَسَوَّى  اعلى / 2  الَّذِي خَلَقَكَ فَسَوَّاكَ فَعَدَلَكَ  انفطار / 7 .\r\n\r\n","description":"","footnote":"","page_name":" 89 ","page_number":91},
  {"content":"\r\n\r\n« السبيل » را ، راه تولد و آمدن به دنيا گفته‌اند يعنى در شكم مادر او را ساخت و پرداخت سپس راه خروج و ولادت را بر او آسان كرد ، اين قول ابن عباس است ديگران سبيل را طاعة اللَّه گفته‌اند يعنى راه رسيدن به خير و سعادت را براى او آسان كرد ، اين قول صحيح‌تر است .\r\n21 - 23 -    ثُمَّ أَماتَهُ فَأَقْبَرَهُ . ثُمَّ إِذا شاءَ أَنْشَرَهُ . كَلَّا لَمَّا يَقْضِ ما أَمَرَهُ    اين آيات تتمهء ادوار وجود انسان است كه پس از زندگى دنيا ، خدا او را مىميراند و سپس روز قيامت او را زنده مىكند ، بشر در مسير خلقت و مردن و زنده شدن در آخرت مسلوب الاختيار است و جريان  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  را بايد به پيمايد .\r\n كَلَّا لَمَّا يَقْضِ ما أَمَرَهُ  گويى : كسى سؤال مىكند : انسان در مقابل اين خلقت و تدبير و هدايت و اقبار و انشاء چه كرد ؟ آيا به خداى خود خاضع شد ؟\r\nو راه توحيد را اختيار كرد ؟ در جواب مىگويد : نه ، هنوز انسان فرمان خدا را انجام نداده است .\r\nناگفته نماند : آيه راجع به حالت اوليه انسان است قطع نظر از تربيت توحيدى كه موحدان با آن زينت شده و حالت اوليه را ترك كرده‌اند .\r\n24 - 32 -          فَلْيَنْظُرِ الْإِنْسانُ إِلى طَعامِهِ أَنَّا صَبَبْنَا الْماءَ صَبًّا ثُمَّ شَقَقْنَا الْأَرْضَ شَقًّا فَأَنْبَتْنا فِيها حَبًّا وَ عِنَباً وَ قَضْباً وَ زَيْتُوناً وَ نَخْلًا وَ حَدائِقَ غُلْباً وَ فاكِهَةً وَ أَبًّا مَتاعاً لَكُمْ وَ لِأَنْعامِكُمْ          در آيات گذشته ، خلقت و ادوار زندگى و مرگ انسان بررسى شده كه دقت در آنها انسان را در مسير توحيد مىاندازد ، در اين آيات به قسمتى از جهان خارج اشاره شده كه تأمين زندگى و بقاء انسان بسته بر آنست و آن دسترسى انسان به طعام است از راه روئيدنيها و نيز از راه حيوانات ، كه مواد روى زمين و گازهاى هوا در اثر يك نظام اتم و اكمل ، به خوردنيها و گوشت حيوانات مبدل\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nشده و در اختيار انسان قرار مىگيرد .\r\nدرياها در اثر نور آفتاب تبخير مىشوند ، ابرها تشكيل مىگردند بارانها در زمين فرو مىروند ، جوانه‌ها از زمين سر در مىآورند ، حبوبات ، انگور ، تره‌هاى خوردنى درختان زيتون و خرما باغات انبوه ، ميوه‌ها و چراگاهها ، بوجود مىآيند تا انسان و چهارپايان از آنها استفاده كنند و مدار زندگى به گردش در آيد ، در زمينه  مَتاعاً لَكُمْ وَ لِأَنْعامِكُمْ  بايد دانست يكى از دلائل دخالت عقل و شعور در كارى ، غايت و نتيجه آنكار است . شما اگر اطاقى را ملاحظه كنيد از چيدن فرش و ظرف و صندلى خواهيد دانست كه براى غايتى آنها را مرتب كرده‌اند هكذا از اينكه انسان و حيوان حاجت به غذا دارد و آن با روئيدن از زمين تأمين شده است دخالت ارادهء خدايى را روشن مىكند .\r\nاگر انسان فكر كند كه اين انگورها و سيب‌ها مثلا چطور از درختان كه هيزمى بيش نيستند ، به وجود مىآيند ، يا اين هندوانه و خربوزه مثلا از اين تخمهاى كوچك چگونه متولد مىشوند يا دانه‌ها و هسته‌ها در درون زمين چگونه شكافته شده ، درختان و بوته‌ها را تشكيل مىدهند و هزاران امثال اينها ، خود را ناگزير خواهد ديد از خضوع در مقابل آن مشيت كه اينها را به وجود مىآورد تكرار اين كارها به انسان عادت شده و حيرت‌انگيز بودن آنها را در نظر انسان كم كرده است ، قرآن مجيد اين تذكر را در ما به وجود آورد كه در اينها دقت نمائيم ، در خصوص « ابا » روايتى هست كه در نكته‌ها خواهد آمد .\r\n33 - 37 -      فَإِذا جاءَتِ الصَّاخَّةُ . يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ      .\r\nآيه اول اشاره به خاتمهء نظام دنيا و آمدن صيحهء آخرت است كه نظام زندگى از بين مىرود . آيات  يَوْمَ يَفِرُّ الْمَرْءُ  در اشاره به شدت احوال قيامت است انسان چون در وجود خود گرفتار شود و گرفتارى شدت گيرد همه چيز و همه\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nكس را فراموش مىكند ، آيه  لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  در بيان اين مطلب است يعنى كار و گرفتارى خود ، او را چنان مشغول كرده كه در فكر ديگران نمىتواند باشد شايد فرار از آن جهت باشد كه مبادا از من چيزى و يارى بخواهند در آيات ديگرى آمده است      وَ لا يَسْئَلُ حَمِيمٌ حَمِيماً يُبَصَّرُونَهُمْ يَوَدُّ الْمُجْرِمُ لَوْ يَفْتَدِي مِنْ عَذابِ يَوْمِئِذٍ بِبَنِيهِ وَ صاحِبَتِهِ وَ أَخِيهِ وَ فَصِيلَتِهِ الَّتِي تُؤْوِيهِ وَ مَنْ فِي الْأَرْضِ جَمِيعاً ثُمَّ يُنْجِيهِ      معارج / 10 - 14 .\r\nدر مجمع البيان روايت شده : از سوده زن حضرت رسول صلّى اللَّه عليه و آله كه آن حضرت به وى گفت : مردم روز قيامت عريان و پا برهنه و غير مختون محشور مىشوند ، عرقشان به آنها مانند لجام مىشود و به نرمهء گوشها مىرسد\r\n« يبعث الناس عراة حفاتا غرلا « 1 » يلجمهم العرق و يبلغ شحمة الاذن »\r\nسوده گفت : يا رسول اللَّه وا ويلا بعضى از ما به بعضى نگاه مىكند ؟ ! حضرت فرمود : مردم در آن روز از چنين فكرى مشغول مىشوند آن گاه فرمود :  لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  38 - 42 -      وُجُوهٌ يَوْمَئِذٍ مُسْفِرَةٌ ضاحِكَةٌ مُسْتَبْشِرَةٌ وَ وُجُوهٌ يَوْمَئِذٍ عَلَيْها غَبَرَةٌ تَرْهَقُها قَتَرَةٌ أُولئِكَ هُمُ الْكَفَرَةُ الْفَجَرَةُ      .\r\nناگفته نماند : آثار شادى و بلا و گرفتارى پيوسته در چهره انسان نمايان مىشود و چهره از غم يا شادى حكايت مىكند ، لذا در بسيارى از آيات « وجوه » و مجسم شدن سعادت و شقاوت در آنها ذكر شده است ، بعضى از چهره‌ها نورانى و خندان و شادمانند ، آنها اهل ايمان و عملند ، منظور از « غبرة » ظاهرا رنگ غبار و تيرگى آن است « قتره » به معنى سياهى و شدت « غبره » است مثل :  يَوْمَ تَبْيَضُّ وُجُوهٌ وَ تَسْوَدُّ وُجُوهٌ  آل عمران / 106  كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً  يونس / 27 ، آنها كسانى هستند كه حق را انكار كرده و فاجر و بدكار شده‌اند .\r\n\r\n\r\n","description":"","footnote":"\r\n( 1 ) غرل : ختنه نشدن . اغرل : ختنه نشده . جمع آن غرل بر وزن قفل است .\r\n","page_name":" 92 ","page_number":94},
  {"content":"\r\n\r\n\r\nنكته‌ها\r\nو فاكهة و أبا : در رابطه با اين آيه در ارشاد مفيد نقل شده : از ابو بكر معناى « اب » را پرسيدند ؟ گفت : فاكهه را مىدانيم ، اما « اب » خدا به آن داناتر است . اين سخن به امير المؤمنين عليه السّلام رسيد فرمود :\r\nسبحان اللَّه مگر ندانسته كه « اب » علف و چراگاه است ، خدا در  وَ فاكِهَةً وَ أَبًّا  نعمتهايى كه بر خلق و چهارپايان داده است ، مىشمارد ، زمخشرى اين روايت را از عمر نقل كرده و اعتذار مىكند كه همت آنها مصروف به عمل بود نه دانستن چيزى كه مورد عمل نيست .\r\nدر روز دو شنبه دهم ذو القعدة هزار و چهار صد و دو مطابق 8 / 6 / 1361 تفسير سوره عبس به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 93 ","page_number":95},
  {"content":"\r\n\r\n\r\nسورهء تكوير\r\nدر مكه نازل شده و بيست و نه آيه است\r\n\r\nنظرى به سورهء مباركه\r\n1 - بنا بر آنكه در مقدمه تفسير گفته شد : سورهء مباركه كه تكوير هشتمين سوره است كه بعد از سورهء « مسد » در مكه نازل گرديد و در ترتيب فعلى قرآن مجيد سورهء هشتاد و يك است قرائن نشان مىدهد كه در سال اول يا دوم بعثت نازل شده است .\r\n2 - عدد آيات آن در قول همه بيست و نه است و اختلافى مشاهده نشده است و داراى صد و چهار كلمه و پانصد و سى حرف است .\r\n3 - در روايات سورهء   إِذَا الشَّمْسُ كُوِّرَتْ   ناميده شده .\r\nطبرسى رحمه اللَّه آن را « سورهء كورت » مىنامد و گويد : بعضى آن را سورهء تكوير ناميده‌اند .\r\n\r\nغرض سوره\r\n4 - اين سوره بى شك مكى است ، آيات آن به مكى بودن شهادت مىدهد كسى خلاف آن را ظاهرا نگفته است و قهرا همه‌اش به يك بار نازل شده است .\r\n5 - در اين سوره ابتدا ، مسأله قيامت با شرائط عجيب و بسيار مهم آن ، مطرح است كه در آن روز براى انسان همهء اعمالش مكشوف و روشن مىگردد سپس با قسمهاى بسيار حيرت انگيز ، بيان شده كه قرآن توسط فرشته آسمان به آن حضرت\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nالقاء مىشود و آن تلقين شيطانى نيست .\r\nآن گاه تهمت جنون كه به آن حضرت مىزدند ، رفع شده است و بعد فرموده  إِنْ هُوَ إِلَّا ذِكْرٌ لِلْعالَمِينَ  اين قرآن براى بيدارى نازل شده است و در آخر مشيت خدا را در ايمان مردم شرط مىكند .\r\nبه خدا قسم : اگر كسى در تركيب اين آيات و مطالب بسيار عجيب آن فكر كند ، آن گاه به نظر آورد كه اين كلمات در محيط جهل ، از حلقوم يك انسان درس نخوانده خارج شده است ، به يقين خواهد دانست كه قرآن از جانب خدا است امكان ندارد كه ساخته دست بشر باشد .\r\n6 - شأن نزول به خصوصى براى اين سوره نقل نشده است ، ولى دقت در آيات آن نشان مىدهد كه انكار معاد ، نسبت دادن قرآن به تلقينات شيطان و نسبت جنون به آن حضرت ، علّت نزول اين سوره بوده است .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nسورة التّكوير مكيّة و هى تسع و عشرون آيه نزلت بعد سورة المسد بِسْمِ اللَّهِ الرَّحْمنِ الرَّحِيمِ\r\n\r\n[ سوره التكوير ( 81 ) : آيات 1 تا 14 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذَا الشَّمْسُ كُوِّرَتْ ( 1 ) وَ إِذَا النُّجُومُ انْكَدَرَتْ ( 2 ) وَ إِذَا الْجِبالُ سُيِّرَتْ ( 3 ) وَ إِذَا الْعِشارُ عُطِّلَتْ ( 4 )\r\nوَ إِذَا الْوُحُوشُ حُشِرَتْ ( 5 ) وَ إِذَا الْبِحارُ سُجِّرَتْ ( 6 ) وَ إِذَا النُّفُوسُ زُوِّجَتْ ( 7 ) وَ إِذَا الْمَوْؤُدَةُ سُئِلَتْ ( 8 ) بِأَيِّ ذَنْبٍ قُتِلَتْ ( 9 )\r\nوَ إِذَا الصُّحُفُ نُشِرَتْ ( 10 ) وَ إِذَا السَّماءُ كُشِطَتْ ( 11 ) وَ إِذَا الْجَحِيمُ سُعِّرَتْ ( 12 ) وَ إِذَا الْجَنَّةُ أُزْلِفَتْ ( 13 ) عَلِمَتْ نَفْسٌ ما أَحْضَرَتْ ( 14 )\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nبه نام خداى رحمان رحيم\r\n1 - وقتى كه آفتاب درهم پيچيده شود .\r\n2 - وقتى كه ستارگان تاريك شوند .\r\n3 - وقتى كه كوه‌ها سير داده شوند .\r\n4 - وقتى كه حامله‌ها خالى گردند .\r\n5 - وقتى كه حيوانات وحشى محشور گردند .\r\n6 - وقتى كه درياها گداخته گردند .\r\n7 - وقتى كه روحها با بدنها جفت شوند .\r\n8 - وقتى كه از دختر زنده به گور سؤال شود\r\n9 - كه به چه گناهى مقتول شده است\r\n10 - وقتى كه نامه‌هاى اعمال توزيع شوند\r\n11 - وقتى كه آسمان بر كنده شود\r\n12 - وقتى كه جهنم افروخته گردد\r\n13 - وقتى كه بهشت نزديك شود\r\n14 - مىداند هر كس هر عملى را كه حاضر كرده است\r\n\r\nكلمه‌ها\r\nكورت : كور و تكوير : پيچيدن . در مصباح فيومى آمده : « كار العمامة كورا : ادارها على رأسه » در اقرب الموارد گويد : كور العمامة على رأسه تكويرا : لفّها » تكوير شمس ، انقباض و پيچيده و خاموش شدن آنست .\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nانكدرت : كدر و كدورت : تيرگى . به معنى پراكنده شدن نيز آيد گويند « انكدرت النجوم : تناثرت » .\r\nعشار : حامله‌ها . مفرد آن عشراء است . ابن اثير در نهايه گويد : عشراء شترى است كه ده ماه از حاملگى آن گذشته است ، سپس اين كلمه عموميت يافته كه به هر حامله عشراء گويند .\r\nعطلت : عطالت : خالى شدن . « عطل الرجل من المال و الادب : خلا » .\r\nتعطيل : خالى كردن . « التعطيل : التفريغ » على هذا « عطّلت » به معنى خالى شدن است .\r\nوحوش : وحشى در مقابل اهلى است . راغب گويد : وحش خلاف انس است حيواناتى كه با انسان انس ندارند ، وحش ناميده مىشوند ، جمع آن وحوش است .\r\nسجرت : سجر : افروختن آتش . پر كردن . سرخ كردن تنور . اين هر سه معنى را اهل لغت گفته‌اند ، در قاموس آمده : « سجر التنور :\r\nاحماه و النهر : ملائه » سجرت » : افروخته يا سرخ كرده شد .\r\nموءوده : و وأد : زنده به گور كردن . « واد بنته » يعنى دخترش را زنده - به گور كرد « موءودة » : دختر زنده به گور شده ، « وئيده » نيز همانست .\r\nكشطت : كشط : كندن پوست شتر . برداشتن پرده از روى چيزى در كندن پوست شترى به جاى سلخ ، كشط گويند . « كشطت » : كنده شد بر داشته شد .\r\nسعرت : سعر : افروختن آتش و افروخته شدن آن سعر ، اسعار و تسعير همه به معنى افروختن است .\r\nازلفت : زلف : نزديك شدن و مقدم گشتن . در اقرب الموارد گويد . « زلف\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nزلفا : تقدم و تقرب » در صحاح آمده : « ازلفه : قرّبه » « ازلفت » نزديك كرده شد .\r\n\r\nشرحها\r\nقيامت داراى سه مرحله است : مرحله اول ويرانى عالم و از بين رفتن نظم كنونى .\r\nمرحله دوم : تشكيل نظام جديد ، زنده شدن مردگان و رسيدگى به حساب خلائق .\r\nمرحله سوم : زندگى در بهشت و جهنم . در اين آيات به مرحله اول و دوم اشاره شده و با وضع بسيار عجيبى از ويرانى جهان سخن به ميان آمده است . اين سخنان به بزرگى جهان بزرگ هستند ، اين آيات انسان را به درياى حيرت فرو مىبرد ، اين آيات براى آمدن قيامت مقدماتى بيان مىكند كه مانند سنگينى قيامتند . اين آيات از حلقوم انسانى خارج شده كه لحظه‌اى پاى درس استادى و معلمى ننشسته است اين آيات توسط قلبى همچون آئينهء صاف ، از جهان غيب به جهان ما منعكس شده است .\r\nعجب ! ! ! آفتاب خاموش مىشود ، ستارگان تاريك مىگردند ، كوه‌ها مانند غبار به راه مىافتند ، حامله‌ها خالى مىشوند ، اقيانوسها تبخير مىگردند ، ارواح به ابدان مراجعت مىكنند ، طبقات هوا از اطراف زمين كنده مىشوند ، شما را به خدا در عظمت اين سخنان فكر كنيد تا بدانيد قرآن چيست .\r\n1 و 2 -    إِذَا الشَّمْسُ كُوِّرَتْ وَ إِذَا النُّجُومُ انْكَدَرَتْ    منظور از تكوير شمس در هر حال خاموش شدن آنست .\r\nدر مجمع البيان فرموده : « اى ذهب ضوؤها و نورها فاضمحلّت » در الميزان\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nفرموده : شايد مراد از آن ، ظلمانى شدن جرم آفتاب است به طورى كه ظلمت آن را احاطه كند ، زمخشرى گويد : نور آن پيچيده شده و مىرود .\r\nناگفته نماند : تكوير و خاموش شدن خورشيد در حال حاضر يك مسألهء علمى است و دانشمندان بر آن اذعان دارند ، چنان كه در كتاب « معاد از نظر قرآن و علم » مشروحا توضيح داده‌ام « 1 » اگر در كتب نجوم عكس سحابى را ملاحظه كنيد خواهيد ديد كه به طور مار پيچى مىپيچند ، خورشيد چنان كه دانشمندان گفته‌اند از مركزش خاموش مىشود و در آينده قسمت خاموش شدهء آن به قشر ظاهرى منتقل شده و قشر ظاهرى به مركز آن خواهد رفت و آن قهرا به طور مارپيچى خواهد بود كه همان تكوير است و شايد : منظور منقبض شدن آن در اثر خاموشى باشد و اللَّه العالم .\r\nبه هر حال ماجراى عجيبى است ، وانگهى ، بيان آن در روزگارى كه كسى از آن خبر نداشت . عجيبتر است .\r\nغرض از انكدار نجوم ، اگر تاريك شدن آنها باشد ، در اين صورت اگر مراد از آن ثوابت است كه آنها آفتابند و از كثرت فاصله به صورت نقطه‌هاى نورانى ديده مىشوند ، آنها نيز سرنوشتى همچون آفتاب دارند ، و اگر منظور سيارات هستند ، پيداست كه با خاموش شدن خورشيد ، تاريك خواهند گرديد .\r\nممكن است منظور از انكدار پراكنده شدن باشد كه در سوره انفطار خواهد آمد .\r\n3 - 7 -      وَ إِذَا الْجِبالُ سُيِّرَتْ وَ إِذَا الْعِشارُ عُطِّلَتْ وَ إِذَا الْوُحُوشُ حُشِرَتْ وَ إِذَا الْبِحارُ سُجِّرَتْ وَ إِذَا النُّفُوسُ زُوِّجَتْ     \r\n\r\n\r\n","description":"","footnote":"\r\n( 1 ) ناگفته نماند مسائل علمى مسائل پايدارى نيستند ، هر آن احتمال هست كه فرضيهء جديدى در جاى آنها بنشيند ، كمك گرفتن از آنها دربارهء قرآن فقط احتمال است .\r\n","page_name":" 100 ","page_number":102},
  {"content":"\r\n\r\nپنج علامت از علامات آخرت و از بين رفتن نظام كنونى ، مقدماتى هستند به سنگينى قيامت و ناقوس مرگ جهان هستند كه به صدا در خواهند آمد .\r\nاول  وَ إِذَا الْجِبالُ سُيِّرَتْ  تحول و دگرگونى كوه‌ها در بسيارى از آيات با تعبيرهاى گوناگون آمده است مانند  وَ تَكُونُ الْجِبالُ كَالْعِهْنِ الْمَنْفُوشِ  قارعه / 5 ،  وَ سُيِّرَتِ الْجِبالُ فَكانَتْ سَراباً  نبأ / 20   وَ بُسَّتِ الْجِبالُ بَسًّا فَكانَتْ هَباءً مُنْبَثًّا   واقعه / 5 و 6 و آيات ديگر ، اينها همه حكايت از تحول همگانى در كوه‌ها دارند .\r\nدوم :  وَ إِذَا الْعِشارُ عُطِّلَتْ  گفته‌اند : منظور از عشار شتران آبستن است كه عرب به آنها علاقهء شديدى داشت ، « عطلت » يعنى رها كردند ، بى آنكه صاحبى و حافظى داشته باشند ، در اين صورت ، نسبت به آيات قبلى و بعدى از لحاظ مفهوم بسيار كوچك خواهد بود . ممكن است منظور مطلق حامله‌ها باشد حامله‌ها خالى مىشوند ، چيزى درون چيزى نمىماند ، طبرسى از جبائى نقل كرده كه منظور از عشار ابرها است ، اين معناى مناسبى است ولى ازهرى گويد : اين را در لغت نيافته‌ام .\r\nسوم :  وَ إِذَا الْوُحُوشُ حُشِرَتْ  اگر اين آيه راجع به مرحله اول قيامت و شروع فناى عالم باشد ، منظور آن مىشود كه از واهمه و دگرگون شدن شرائط زندگى ، از لانه‌ها و كنامها و بيشه‌ها خارج شده و دورهم جمع مىشوند و اگر راجع به روز قيامت باشد ، منظور آنست كه مانند انسانها زنده مىشوند .\r\nالميزان فرموده : ظاهر آيه . . . آنست كه وحوش مانند انسان محشور مىشوند مؤيد آن آيه  وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ  انعام / 38 است اما بعد از حشر كارشان به كجا خواهد رسيد ، در قرآن و اخبار معتمد چيزى كه قضيه را روشن كند نرسيده است . . . نگارند گويد : بايد علم آن را موكول به خدا كرد .\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nچهارم : و اذا البحار سجرت » در سورهء انفطار آمده است :  وَ إِذَا الْبِحارُ فُجِّرَتْ  به نظر مىآيد منظور از تسجير درياها ، جوشيدن و تبخير شدن آنها در اثر حرارت باشد ، قرآن صريح است در اينكه : آن روز آسمان مانند فلز مذاب داغ خواهد بود  يَوْمَ تَكُونُ السَّماءُ كَالْمُهْلِ  معارج / 8 در اين صورت ديگر دريايى نخواهد ماند و همه تبخير خواهند گرديد ، شايد منظور از انفجار و شكافتن نيز همان باشد كه در آيه انفطار آمده است ، تحول بس عظيمى ! ! ! اقيانوسها كه كران تا كران سطح زمين را گرفته‌اند ، به هوا مىروند و بستر آنها مكشوف مىگردد ( سبحان اللَّه ) .\r\nپنجم :  وَ إِذَا النُّفُوسُ زُوِّجَتْ  به نظر مىآيد : منظور آنست كه ارواح به ابدان بر مىگردند و با هم جفت مىشوند ، چنان كه طبرسى رحمه اللَّه از عكرمه و شعبى و ابو مسلم نقل كرده است .\r\nناگفته نماند : مبعوث شدن عين انسانها فقط به واسطه روح مجرد است كه در جهان باقى است و گرنه ، با روئيدن انسان از ذرات ابدان . فقط مثل بودن محقق مىشود نه عينيت ، شما هر قدر به مغز خود فشار آوريد ، عينيت را نمىتوانيد تصور كنيد مگر با بر گشتن روحى كه در جهان زنده بوده است .\r\nاين روايت در بيان مطلب كافى است\r\n« عن الصادق عليه السّلام قال : من مات و هو ما حض للايمان محضا او ما حض للكفر محضا نقلت روحه من هيكله الى مثله فى الصورة و جوزى باعماله الى يوم القيامة فاذا بعث اللَّه من فى القبور ، انشأ جسمه و رد روحه الى جسده و حشره ليوفيه اعماله . . . » بحار ج 6 / 253 .\r\nدر الميزان فرموده : نفوس پاكان با زنان بهشت جفت مىشوند نظير  لَهُمْ فِيها أَزْواجٌ مُطَهَّرَةٌ  نساء / 57  وَ زَوَّجْناهُمْ بِحُورٍ عِينٍ  دخان / 52 و نفوس اشقياء با قرين‌هاى خود كه شياطين هستند ، نظير آيه :  وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ  زخرف / 36 .\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nنگارنده گويد : اين سخن مطابق روايتى است كه از ابى الجارود از امام باقر عليه السّلام نقل شده است و اللَّه اعلم .\r\n8 - 14 -   وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ . . .  \r\nدر اين آيات شش مسأله عنوان شده كه دو تا راجع به انسان و چهار تا راجع به مقدمات قيامت است .\r\nاول :  وَ إِذَا الْمَوْؤُدَةُ سُئِلَتْ  اين آيه گرچه يك مطلب جزئى است و در رديف موضوعات ما قبل و ما بعد نيست ولى به نظر مىآيد مسأله به قدرى هولناك است كه لازم بوده در رديف آنها مطرح شود ، بعضىها آن را سمبل حقوق ضايع شده دانسته‌اند ، جريان زنده به گور كردن دختران در ميان بعضى از قبائل عرب عادت بود چنان كه در ذيل آيه ،  وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا . . . \r\nنحل / 59 مفصلا گفته‌ايم . مسئول در حقيقت ، پدر دختر است ، اسناد سؤال به دختر شايد براى آنست كه ، قاتل لياقت آن را ندارد ، لذا از خود دختر سؤال مىشود .\r\nطبرسى فرمايد : معنى اين سؤال توبيخ قاتل است ، زيرا دختر خواهد گفت : من بدون گناه كشته شده‌ام ، دقت در آيه نشان مىدهد : اين تعبير براى مجسم كردن جنايت ، بسيار مناسب است ، گويى غضب به قاتل در حدى است كه از روبرو شدن با او صرف نظر شده است .\r\nدوم :  وَ إِذَا الصُّحُفُ نُشِرَتْ  منظور از آن ظاهرا توزيع نامه‌هاى عمل است كه در آيات ديگر آمده است  فَأَمَّا مَنْ أُوتِيَ كِتابَهُ بِيَمِينِهِ . . .   وَ أَمَّا مَنْ أُوتِيَ كِتابَهُ بِشِمالِهِ . . .  و يا منظور از باز شدن ، متوجه شدن مردم به آنهاست كه مىبينند و مىخوانند چنان كه فرموده است :  . . . وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً  اسراء / 13 ، به هر حال هنگامه عجيبى است كه تفصيل آن را جز خدا نمىداند .\r\nسوم :  وَ إِذَا السَّماءُ كُشِطَتْ  به نظر مىآيد : منظور از « السماء » هواى\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nمحيط بر زمين است كه از اطراف زمين كنده مىشود ، در آيات ديگرى آمده است  يَوْمَ تَمُورُ السَّماءُ مَوْراً  طور / 9 ، مور به معنى جريان سريع است مانند گردباد .\r\nطبرسى رحمه اللَّه فرموده : آسمان از موضع خودش زايل مىشود مانند كنار شدن پوست از بدن حيوان و شايد اشاره باشد به  وَ السَّماواتُ مَطْوِيَّاتٌ بِيَمِينِهِ  زمر / 67 ، به هر حال تحول بسيار عظيمى است و ويرانگر .\r\nچهارم :  وَ إِذَا الْجَحِيمُ سُعِّرَتْ  آن گاه كه آتش بزرگ و جهنم افروخته شود اين وصف براى جهنم در بسيارى از آيات آمده است ، و در بعضى هست كه جهنم را در آن روز مىآورند  وَ جِيءَ يَوْمَئِذٍ بِجَهَنَّمَ  فجر / 23 ، ظهور آيه در آنست كه افروخته شدن ، در آن روز خواهد بود .\r\nپنجم :  وَ إِذَا الْجَنَّةُ أُزْلِفَتْ  بهشت براى داخل شدن اهل آن ، نزديك كرده شود :   وَ أُزْلِفَتِ الْجَنَّةُ لِلْمُتَّقِينَ وَ بُرِّزَتِ الْجَحِيمُ لِلْغاوِينَ   شعراء / 90 .\r\nششم :  عَلِمَتْ نَفْسٌ ما أَحْضَرَتْ  اين آيه جواب « اذا » ها است منظور از « نفس » جنس نفس و شامل همه است و از « ما » مطلق عمل مىباشد اين آيه نظير  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ  آل عمران / 30 است ، در سورهء انفطار آمده است :  عَلِمَتْ نَفْسٌ ما قَدَّمَتْ وَ أَخَّرَتْ  به هر حال تمام اعمالى كه انسان انجام داده است در پيش چشم او خواهد بود « الهم انصرنا على اهوال يوم القيامة » .\r\n\r\n","description":"","footnote":"","page_name":" 104 ","page_number":106},
  {"content":"\r\n\r\n\r\n[ سوره التكوير ( 81 ) : آيات 15 تا 29 
  ]\r\nفَلا أُقْسِمُ بِالْخُنَّسِ ( 15 ) الْجَوارِ الْكُنَّسِ ( 16 ) وَ اللَّيْلِ إِذا عَسْعَسَ ( 17 ) وَ الصُّبْحِ إِذا تَنَفَّسَ ( 18 ) إِنَّهُ لَقَوْلُ رَسُولٍ كَرِيمٍ ( 19 )\r\nذِي قُوَّةٍ عِنْدَ ذِي الْعَرْشِ مَكِينٍ ( 20 ) مُطاعٍ ثَمَّ أَمِينٍ ( 21 ) وَ ما صاحِبُكُمْ بِمَجْنُونٍ ( 22 ) وَ لَقَدْ رَآهُ بِالْأُفُقِ الْمُبِينِ ( 23 ) وَ ما هُوَ عَلَى الْغَيْبِ بِضَنِينٍ ( 24 )\r\nوَ ما هُوَ بِقَوْلِ شَيْطانٍ رَجِيمٍ ( 25 ) فَأَيْنَ تَذْهَبُونَ ( 26 ) إِنْ هُوَ إِلاَّ ذِكْرٌ لِلْعالَمِينَ ( 27 ) لِمَنْ شاءَ مِنْكُمْ أَنْ يَسْتَقِيمَ ( 28 ) وَ ما تَشاؤُنَ إِلاَّ أَنْ يَشاءَ اللَّهُ رَبُّ الْعالَمِينَ ( 29 )\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n15 - پس نه ، قسم مىخورم به ستارگان پنهان شونده .\r\n16 - كه در حركت هستند و فانى شونده .\r\n17 - قسم به شب وقتى كه پشت مىكند\r\n18 - قسم به صبح وقتى كه گسترش مىيابد .\r\n19 - كه اين قرآن سخن فرشته عزيزى است\r\n20 - قوى و نزد خدا صاحب تقرب است\r\n21 - مطاع در نزد خدا و امين است\r\n22 - رفيق شما ديوانه نيست\r\n23 - جبرئيل را در آن ناحيه روشن ديده است\r\n24 - رسول خدا بروحى بخيل نيست\r\n25 - اين قرآن سخن شيطان رانده شده نيست\r\n26 - پس به كجا مىرويد ؟ !\r\n27 - آن فقط تذكر است براى مردمان\r\n28 - براى آنكه بخواهد در بندگى حق ، استوار باشد\r\n29 - شما استوار شدن را نخواهيد خواست مگر آنكه پرودگار جهانيان بخواهد\r\n\r\nكلمه‌ها\r\nخنس : خنس ( بر وزن عقل ) : پنهان شدن ، كنار رفتن ، واپس ماندن .\r\nدر اقرب الموارد گويد : « خنس عنه : رجع و تنحى و تأخر و انقبض » خانس اسم فاعل ، جمع آن « خنس » است يعنى : پنهان شونده‌ها كنار رونده‌ها طبرسى فرموده : خنوس پنهان شدن بعد از ظهور است . كشاف آن را رجوع كنندگان گفته است .\r\nالجوار : جوار در اصل جوارى به معنى جارى شوندگان است ، مفرد آن جارى ( جار ) است .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nكنس : كنس ( بر وزن عقل ) : نهان شدن « كنس الظبى كنوسا : تغيب ، و استتر في كناسه » يعنى آهو در نهانگاه خود نهان شد ، اين كلمه فقط يك بار در قرآن آمده است .\r\nعسعس : راغب گويد : « عسعسه » رقيق شدن تاريكى است و آن در اول و آخر شب است از اين رو « عسعس الليل » به رفتن و آمدن شب معنى شده كه در هر دو ، تاريكى رقيق مىشود . ولى به تناسب  وَ الصُّبْحِ إِذا تَنَفَّسَ  معناى رفتن بهتر است . اين كلمه فقط يك بار در كلام اللَّه آمده است .\r\nتنفس : نفس ( بر وزن فرس ) و تنفس : گسترش و وسعت يافتن دم زدن به علّت گسترش يافتن و بزرگ شدن « ريه » نفس ناميده شده است .\r\nمكين : داراى مكانت و منزلت .\r\nثم : اشاره است به مكان بعيد يعنى « آنجا » و آن فقط چهار بار در قرآن مجيد آمده است .\r\nافق : در كلام عرب به معنى ناحيه و طرف است ، جمع آن آفاق مىباشد به معنى اطراف و نواحى .\r\nضنين : « ضنين » به معنى بخيل و « ضنه » بخل ورزيدن به چيز نفيس است .\r\nيستقيم : استقامت : استوارى و پايدارى ،\r\n\r\nشرحها\r\nاين آيات در رابطه با نزول قرآن و آمدن آن به وسيله فرشته وحى است\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nو اينكه رسول خدا صلّى اللَّه عليه و آله او را بالعيان ديده است و او در ميان ملائكه مورد اطاعت است ، و اين سخنان تلقين و سخن شيطان رجيم نيست ، بلكه بيدارى و تذكر است براى مردمان ، مشيت خدا در ايمان آوردن مردم ، شرط و دخيل است و اگر خدا نخواهد كسى ايمان آوردن را نخواهد خواست .\r\nبه عبارت اخرى : اين آيات استدلال است بر مطالب گذشته كه در اول سوره خوانديم .\r\n15 - 19 -      فَلا أُقْسِمُ بِالْخُنَّسِ الْجَوارِ الْكُنَّسِ وَ اللَّيْلِ إِذا عَسْعَسَ وَ الصُّبْحِ إِذا تَنَفَّسَ إِنَّهُ لَقَوْلُ رَسُولٍ كَرِيمٍ      در اين جا به سه پديده از نظام خلقت سوگند ياد شده كه قرآن سخن يك فرشته بزرگوار است ، نه سخن شيطان يعنى در تلقينات شيطانى و در گفته‌هاى ديوانگان چنين مطالب شدنى نيست ، سخن از ستارگان ، سخن از شب و روز سخن از ناموس خلقت ، سخن از خاموشى آفتاب ، سخن از تبخير درياها و . . . سخن ديوانگان و سخن شيطان نمىتواند باشد ، على هذا اينها يعنى سوگندها خود دليل است كه قرآن از جانب خداست .\r\nبه بينيد ديوانگان چه مىگويند ، به بينيد جن زده‌ها چه تكلم مىكنند آن گاه قرآن را با سخن آنها مقايسه كنيد ، به هر حال اين آيات ، ترسيم عجيبى هستند .\r\nنظير اينها است آيات :       فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ تَنْزِيلٌ مِنْ رَبِّ الْعالَمِينَ       واقعه / 75 - 80 در اينجا هم در حقانيت قرآن سخن از محلهاى ستارگان و اين قسمت از كائنات است .\r\nدر توضيح آيات ، اشاره به چند امر لازم است اول اينكه : از باب تفسير\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nفرموده‌اند : لفظ « لا » در « فلا اقسم » براى تأكيد قسم است و معناى آن « سوگند مىخورم » است .\r\nطبرسى در جوامع فرموده : دخول « لاء » نافيه بر فعل قسم . مستفيض است . . .\r\nو فائدهء آن تأكيد قسم است ، قول ديگر آنست كه اين « لا » نفى سخن خصم است مثلا در آيهء   لا أُقْسِمُ بِيَوْمِ الْقِيامَةِ   منظور آنست كه : نه ، اى منكر قيامت حرف تو صحيح نيست ، سوگند مىخورم به قيامت كه قيامت حق است ، به نظر نگارنده اين قول صحيحتر است .\r\nدوم : منظور از « خنس - كنس » ظاهرا همه ستارگان است كه در شب آشكار و در روز پنهان مىشوند و همه در حركت هستند و آن گاه همه مانند پنهان شدن آهو در لانه‌اش ، تاريك خواهند شد و منكدر خواهند گشت ، على هذا منظور از خانس بودن استتار آنها در روز و از « جوار » در حركت بودن آنها و غرض از كانس بودن ، سير نهايى است كه در اول سوره خوانديم :  وَ إِذَا النُّجُومُ انْكَدَرَتْ  و اينكه سخن از پنهان شدن و تاريك شدن و جريان است ، در رابطه با قيامت است كه بسوى زوال مىروند ، رفتن شب و گسترش روز كه در آيات بعدى عنوان شده ادامهء همين مسير است .\r\nالميزان اول ترجيح مىدهد كه مراد همهء ستارگان يا بعضى آنها باشد آن گاه فرموده : صفات خنوس ، حركت و كنوس بيشتر با « خمسه متحيره » : زحل ، مشترى ، مريخ ، زهره و عطارد تطبيق مىشود .\r\nنگارنده گويد : بسيار بعيد است كه مراد ستارگان پنجگانه باشد ، بلكه آيات از كلّيت و مشمول و عموم حكايت دارند .\r\nدر تفسير صافى فرموده : از امير المؤمنين عليه السّلام نقل شده : آنها ستارگان پنجگانه هستند : زحل ، مشترى ، مريخ ، زهره و عطارد . روايت به لفظ « عن\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nامير المؤمنين » است و اللَّه اعلم .\r\n« آيهء »  إِنَّهُ لَقَوْلُ رَسُولٍ كَرِيمٍ  جواب قسمها است ، ضمير « انه » ظاهرا راجع به قرآن است و يا به آيات سابق ، منظور از « رسول » جبرئيل است ، آن گاه در وصف جبرئيل فرموده :\r\n20 و 21 -   ذِي قُوَّةٍ عِنْدَ ذِي الْعَرْشِ مَكِينٍ مُطاعٍ ثَمَّ أَمِينٍ   لفظ « ثم » اشاره است به  عِنْدَ ذِي الْعَرْشِ  از اين آيه معلوم مىشود كه در آنجا ملائكه‌اى هستند كه از جبرئيل اطاعت مىكنند ، به هر حال در اين آيه و آيهء قبلى ، جبرئيل با شش صفت موصوف شده است و خداوند بهترين صفات را براى او آورده است ، اول اينكه رسول و فرستادهء خداست براى پيامبران ، دوم : در نزد خدا كريم و عزيز است . سوم : صاحب قدرت و نيرومندى است ، شايد منظور سرعت انتقال او در رفتن به آسمان و آمدن به زمين باشد ، در جاى ديگر نيز او با  شَدِيدُ الْقُوى  توصيف شده است   عَلَّمَهُ شَدِيدُ الْقُوى ذُو مِرَّةٍ فَاسْتَوى   نجم / 5 و 6 ، به نظر مىآيد نيرومند بودن در رساندن وحى دخيل است .\r\nچهارم  عِنْدَ ذِي الْعَرْشِ مَكِينٍ  يعنى در نزد خدا صاحب مكانت و تقرب است ، پنجم : مطاع بودن براى ملائكه است ، ششم : امين بودن در رساندن وحى و عدم خيانت در تبليغ پيامهاى خداوند است .\r\nدربارهء نيرومند بودن جبرئيل در مجمع البيان و در الميزان از « در منثور » خبرى نقل شده كه خالى از بعد نيست .\r\n22 - 26 -      وَ ما صاحِبُكُمْ بِمَجْنُونٍ وَ لَقَدْ رَآهُ بِالْأُفُقِ الْمُبِينِ وَ ما هُوَ عَلَى الْغَيْبِ بِضَنِينٍ وَ ما هُوَ بِقَوْلِ شَيْطانٍ رَجِيمٍ فَأَيْنَ تَذْهَبُونَ      اين آيات در نفى جنون از آن حضرت و نفى بودن قرآن ، از تلقينات شياطين است منظور از صاحب ، رسول خداست ، آمدن اين لفظ اشاره به آنست كه دو رفيق شماست مدتها با او در يك شهر زندگى كرده‌ايد و از او اختلاف مشاعر مشاهده نكرده‌ايد .\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nدر يك شهر زندگى كرده‌ايد و از او اختلال مشاعر مشاهده نكرده‌ايد .\r\nفاعل « رآه » رسول خداست يعنى رسول خدا جبرئيل را در يك ناحيهء روشن ديده است ، مثل   ذُو مِرَّةٍ فَاسْتَوى وَ هُوَ بِالْأُفُقِ الْأَعْلى   نجم / 7 « 1 » مراد از « الغيب » وحى است كه خبر غيبى مىباشد يعنى : آن حضرت بر وحى آسمانى بخيل نيست هر چه خدا وحى مىكند در اختيار مردم مىگذارد بىآنكه تصرفى در آن بكند و يا از تحويل آن بخل ورزد .\r\nلفظ « رجيم » در جملهء  وَ ما هُوَ بِقَوْلِ شَيْطانٍ رَجِيمٍ  استدلال است بر اينكه قرآن از تسويلات شيطان نيست ، زيرا رجيم و رانده شده از درگاه خدا كارش تخريب و اضلال مىتواند باشد نه آياتى پر از هدايت و سعادت انسانها ، چنان كه در جاى ديگر آمده است   وَ ما تَنَزَّلَتْ بِهِ الشَّياطِينُ وَ ما يَنْبَغِي لَهُمْ وَ ما يَسْتَطِيعُونَ   شعراء / 21 آرى شيطان و شرير ، كلمات هدايت تلقين نمىكند .\r\nآن گاه در نتيجه‌گيرى از آيات سابق ، آمده است :  فَأَيْنَ تَذْهَبُونَ  پس كجا مىرويد و از پيروى حق كنار مىشويد ؟ استفهام براى توبيخ است .\r\n27 - 29 -    إِنْ هُوَ إِلَّا ذِكْرٌ لِلْعالَمِينَ لِمَنْ شاءَ مِنْكُمْ أَنْ يَسْتَقِيمَ وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ    .\r\nدر تكميل نفى جنون از آن حضرت و اينكه قرآن از تسويلات شيطان نيست بلكه از جانب خداست ، در اين آيات فرموده : قرآن فقط تذكر است براى مردمان ، آرى قرآن براى همهء مردم جهان ، بيدارى است ، اين آيه ترسيم بسيار عجيبى است كه الفاظ از اداى حق آن عاجز است .\r\n« لمن شاء » بدل است از « العالمين » يعنى : هر كه بخواهد در اطاعت حق استوار باشد ، اما براى ديگران :  وَ لا يَزِيدُ الظَّالِمِينَ إِلَّا خَساراً  ، آيه  وَ ما تَشاؤُنَ . . . \r\n\r\n\r\n","description":"","footnote":"\r\n( 1 ) در سورهء هود و جاهاى ديگر از تمثل فرشته و ظاهر شدن بر پيامبران خدا سخن رفته است .\r\n","page_name":" 111 ","page_number":113},
  {"content":"\r\n\r\nدفع دخل است يعنى شما در ارادهء استقامت مستقل نيستيد بلكه بايد خواستن شما را اول خدا بخواهد ، بعد شما بخواهيد .\r\nناگفته نماند : ارادهء خداوند در طول ارادهء بنده است يعنى : خدا خواسته است كه بندگان با اختيار خود كار كنند ، خوب باشد يابد ، على هذا ، مشيت خدا اثر ارادهء بنده را باطل نمىكند . خواست قبلى خدا ايجاد وسائل ، فراهم آوردن امكانات است ، اگر اين اراده از خدا نباشد ، بندگان به هيچيك از كارهاى حق يا باطل قدرت نخواهند داشت ، نظير اين دو آيه است آيات :   إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلًا وَ ما تَشاؤُنَ إِلَّا أَنْ يَشاءَ اللَّهُ إِنَّ اللَّهَ كانَ عَلِيماً حَكِيماً   دهر / 29 - 30 .\r\nدر شب پانزدهم ذو الحجة الحرام يكهزار چهار صد و دو مصادف با شب ولادت حضرت امام هادى صلوات اللَّه عليه و على آبائه و ابنائه مطابق 11 / 7 / 1361 تفسير تكوير به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 112 ","page_number":114},
  {"content":"\r\n\r\n\r\nسوره انفطار\r\nدر مكه نازل شده و نوزده آيه است\r\n\r\nنظرى به كليات سوره\r\n1 - بنا بر ترتيب نزول كه در مقدمه گذشت ، اين سوره هشتاد و دومين سوره است كه بعد از سورهء نازعات در مكه معظمه نازل گرديد ، اتفاقا از لحاظ ترتيب فعلى قرآن نيز : سورهء هشتاد و دوم مىباشد .\r\nطبرسى رحمه اللَّه آن را سورهء « انفطرت » ناميده و فرمايد : سورهء انفطار نيز گفته‌اند .\r\n2 - عدد آيات آن نوزده است ، در اين زمينه اختلافى مشاهده نگرديد و به نقل تفسير خازن داراى هشتاد كلمه و سيصد و بيست و هفت حرف است .\r\n3 - نامگذارى آن به « انفطار » ظاهرا به علّت وقوع كلمه « انفطرت » در اول آنست و تسميهء كل باسم الجزء مىباشد وانگهى همهء مطالب اين سوره در اثر انفجار آسمان و پشت سر آن به وقوع خواهد پيوست ، على هذا گويى : اين سوره يك پارچه انفطار مىباشد و اللَّه العالم .\r\n4 - سورهء مباركه به شهادت آيات آن ، مكى است ، كسى خلاف آن را نگفته است و از ترتيب نزول به نظر مىآيد كه در نزديكهاى هجرت نازل شده باشد .\r\n\r\nغرض سوره\r\n5 - در اين سوره مقدارى از شرايط قيامت و به هم ريختن نظام كنونى و زنده\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nشدن انسانها سخن رفته و حالات نيكوكاران و بدكاران در قيامت بيان گرديده است و با اين سخن كه : در آن روز همهء كارها مربوط به خداست و كسى حق تصميم گيرى دربارهء كسى ندارد ، مطلب تمام شده است .\r\nولى مىشود گفت : بيان همه آن مطالب مربوط به  يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  است يعنى منظور از اين سخنان بيدار كردن انسان و توجه دادن او به توحيد و خداست و بالاخره : اى انسان تو كه جزئى از اين نظام هستى و مقهور اراده خدا مىباشى و از خود چيزى ندارى ، كدام علّت سبب مىشود كه به پروردگارت نافرمان و عاصى باشى ؟ ! و ادعاى منم ، منم كنى ؟ ! 6 - دقت در آيات سوره نشان مىدهد كه شأن نزول بخصوصى نداشته و وضع آن روز ، نزول و بيان آن را ايجاب مىكرده است و اللَّه اعلم .\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nسورة الانفطار مكيّة و هى تسع عشرة آية نزلت بعد سورة النازعات بِسْمِ اللَّهِ الرَّحْمنِ الرَّحِيمِ\r\n\r\n[ سوره الانفطار ( 82 ) : آيات 1 تا 19 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذَا السَّماءُ انْفَطَرَتْ ( 1 ) وَ إِذَا الْكَواكِبُ انْتَثَرَتْ ( 2 ) وَ إِذَا الْبِحارُ فُجِّرَتْ ( 3 ) وَ إِذَا الْقُبُورُ بُعْثِرَتْ ( 4 )\r\nعَلِمَتْ نَفْسٌ ما قَدَّمَتْ وَ أَخَّرَتْ ( 5 ) يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ ( 6 ) الَّذِي خَلَقَكَ فَسَوَّاكَ فَعَدَلَكَ ( 7 ) فِي أَيِّ صُورَةٍ ما شاءَ رَكَّبَكَ ( 8 ) كَلاَّ بَلْ تُكَذِّبُونَ بِالدِّينِ ( 9 )\r\nوَ إِنَّ عَلَيْكُمْ لَحافِظِينَ ( 10 ) كِراماً كاتِبِينَ ( 11 ) يَعْلَمُونَ ما تَفْعَلُونَ ( 12 ) إِنَّ الْأَبْرارَ لَفِي نَعِيمٍ ( 13 ) وَ إِنَّ الْفُجَّارَ لَفِي جَحِيمٍ ( 14 )\r\nيَصْلَوْنَها يَوْمَ الدِّينِ ( 15 ) وَ ما هُمْ عَنْها بِغائِبِينَ ( 16 ) وَ ما أَدْراكَ ما يَوْمُ الدِّينِ ( 17 ) ثُمَّ ما أَدْراكَ ما يَوْمُ الدِّينِ ( 18 ) يَوْمَ لا تَمْلِكُ نَفْسٌ لِنَفْسٍ شَيْئاً وَ الْأَمْرُ يَوْمَئِذٍ لِلَّهِ ( 19 )\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nبه نام خداى رحمان رحيم\r\n1 - وقتى كه آسمان شكافته شود\r\n2 - وقتى كه ستارگان پراكنده شوند .\r\n3 - وقتى كه دريا منفجر شوند\r\n4 - وقتى كه قبرها متحول گردند !\r\n5 - مىداند هر كس آنچه از پيش فرستاده و آنچه به تأخير انداخته است\r\n6 - اى انسان چه چيز تو را به پروردگار كريمت جرى كرده است .\r\n7 - پروردگارى كه تو را آفريده و ساخته و متعادل كرده است .\r\n8 - و در هر شكلى كه خواسته تركيبت كرده است .\r\n9 - نه ، بلكه جزا را تكذيب مىكنيد .\r\n10 - حقا كه براى شما نگهبانانى هست\r\n11 - بزرگواران نويسندگان\r\n12 - مىدانند آنچه را كه مىكنيد\r\n\r\n","description":"","footnote":"","page_name":" 116 ","page_number":118},
  {"content":"\r\n\r\n13 - راستى كه نيكوكاران در نعمت وسيع مىباشند\r\n14 - و فاجران در آتش بزرگى هستند\r\n15 - روز جزا به آن داخل و ملازم مىشوند .\r\n16 - و از آن غائب ( كنار ) نخواهند بود .\r\n17 - چه چيز دانايت كرد كه روز جزا چيست\r\n18 - سپس چه چيز دانايت كرد كه روز جزا چيست\r\n19 - روزى است كه كسى براى كسى مالك چيزى نيست فرمان در آن روز مخصوص خداست .\r\n\r\nكلمه‌ها\r\nانفطرت : فطر به معنى شكافتن و انفطار به معنى شكافته شدن است ، طبرسى فرمايد : « اصل الفطر : الشق » راغب ، شكافتن طولى گفته است كواكب : كوكب : ستاره ، جمع آن كواكب است .\r\nانتثرت : نثر : پراكندن . انتثار : پراكنده شدن . راغب گويد : « نثر الشيء نشره و تفريقه » فجرت : فجر و تفجير : شكافتن ، بعضى قيد وسعت را بر آن افزوده‌اند .\r\nبعثرت : بعثر : باز شدن . آشكار شدن . مجمع البيان آن را زير و رو شدن گفته است ، جوهرى استخراج و كشف معنى كرده است ، ابن اثير در نهايه گويد : « تبعثرت نفسى : جاشت و انقلبت » .\r\nغرك : غر و غرور و غره : فريب دادن و تطميع به باطل . در اقرب الموارد آمده : « ما غرك بفلان » يعنى چطور بر او جرئت كردى على هذا  ما غَرَّكَ بِرَبِّكَ  يعنى چطور به پروردگارت جرئت پيدا كردى سواك : مراد از تسويه در آيه ، ساختن و گذاشتن هر عضو از بدن در جاى\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nمناسب خود است ( الميزان ) .\r\nعدلك : منظور از عدل در آيه ظاهرا تناسب اعضاء با همديگر است اگر مثلا با اين بدن ، درازى دست دو متر بود تعادل وجود نداشت .\r\nنعيم : نعمت پر وسعت و زياد « النعيم : النعمة الكثيره » ( راغب ) .\r\nجحيم : آتش بزرگ . در صحاح اللغة گفته : « الجحيم كل نار عظيمه في مهواة » .\r\nيصلونها : صلّى : داخل شدن با ملازمت « صلّى الرجل النار : لزمها » « يصلونها » : داخل و ملازم آن مىشوند .\r\n\r\nشرحها\r\nمطالب اين سوره به قرار ذيل است .\r\n1 - شرايط قيامت ، ويرانى جهان در ابعادى بسيار وسيع كه به بزرگى قيامت بزرگ است و از يك فكر عادى مخصوصا در آن روز امكان پذير نبود لذا خبر دهنده از ويرانى اين موجودات همان آفرينندهء آنهاست .\r\n2 - مستحضر شدن انسان در روز قيامت ، به همه اعمال كه كرده است .\r\n3 - توبيخ انسان كه با اينهمه دلائل چرا به خدايش تسليم نمىشود ؟ ! 4 - جريان نيكوكاران و بدكاران در قيامت .\r\n5 - حكومت و سلطه مطلق خدا در قيامت .\r\n1 و 2 -    إِذَا السَّماءُ انْفَطَرَتْ وَ إِذَا الْكَواكِبُ انْتَثَرَتْ    سماء عبارت است از همين آسمان ، ستارگان . اجرام سماوى ، كهكشانها خورشيد ، ماه و امثال آن به نظر مىآيد منظور از شكافته شدن آن ، از بين رفتن جاذبه يا هر نيروى ديگرى است كه خداوند به واسطهء آن موجودات بالا را نگاه\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nداشته است . در اين صورت پراكنده شدن ستارگان و بيرون شدن از مدارات نتيجه همان انفطار است ، در سوره انشقاق خواهد آمد كه :   إِذَا السَّماءُ انْشَقَّتْ   .\r\nآيه :  فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ  رحمن / 27  وَ انْشَقَّتِ السَّماءُ فَهِيَ يَوْمَئِذٍ واهِيَةٌ  حاقّه / 16 نيز خبر از شكافتن آسمان است كه گذشت ، اينها خبرهاى عجيبى هستند ، اينها به بزرگى قيامت بزرگند اگر در عظمت اين سخنان و در محيط آن روز مكه كه جز جهالت چيزى نبود دقت كنيم خواهيم ديد كه اين گفته‌ها ، ساخته بشر نمىتواند باشد ، بلكه از جانب آفرينندهء اين كائنات است ، بزرگى و عظمت اين سخنان « يدرك و لا يوصف » است :\r\n3 -  وَ إِذَا الْبِحارُ فُجِّرَتْ  اين حقيقت در سوره تكوير به لفظ :  وَ إِذَا الْبِحارُ سُجِّرَتْ  گذشت ، ظاهرا مراد از هر دو يكى است و آن تبخير شدن درياها در اثر تخليه نيروها و در اثر  يَوْمَ تَكُونُ السَّماءُ كَالْمُهْلِ  معارج / 8 است و اللَّه العالم .\r\nمفسران در تفسير آن گفته‌اند : درياها بعضى بر بعضى باز مىشوند حايل از ميان آنها برداشته مىشود ، شور به شيرين مختلط مىشود و همه يك دريا مىشوند ولى نگارنده اين سخن را بعيد مىدانم . حقيقتى است بسيار بزرگ و اللَّه العالم .\r\n4 -  وَ إِذَا الْقُبُورُ بُعْثِرَتْ  بنا بر معناى « بعثر » كه گذشت ، به نظر مىآيد : منظور از اين كلمه متحول شدن خاكهاى قبر به انسانهاست ، آيات و روايات شاهد هستند كه انسانها در درون خاك مىرويند و ساخته مىشوند آن گاه زمين شكافته مىشود و انسانها از درون آن سر بيرون مىآورند  يَوْمَ تَشَقَّقُ الْأَرْضُ عَنْهُمْ سِراعاً ذلِكَ حَشْرٌ عَلَيْنا يَسِيرٌ  ق 44 در جاى ديگر آمده :  يَخْرُجُونَ مِنَ الْأَجْداثِ سِراعاً  على هذا منظور ! « بعثرت » منقلب شدن و متحول شدن قبرها است چنان كه دانه‌ها در زير زمين متحول مىشوند و مىرويند  كَذلِكَ الْخُرُوجُ  .\r\n\r\n","description":"","footnote":"","page_name":" 119 ","page_number":121},
  {"content":"\r\n\r\n5 -  عَلِمَتْ نَفْسٌ ما قَدَّمَتْ وَ أَخَّرَتْ  در سورهء تكوير خوانديم :  عَلِمَتْ نَفْسٌ ما أَحْضَرَتْ  اين آيه جواب « اذا » ها ، است ، ظاهرا منظور از « ما قدمت » اعمالى است كه انسان پيش از مرگ كرده است و از « ما اخرت » آثارى است كه در دنيا از خود باقى گذاشته است ، نظير :  إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ  يس / 12 ، نظير اين آيه است آيه  يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ  قيامة / 13 .\r\nدر اين زمينه روايات زيادى داريم كه : هر كس سنّت خوبى در دنيا از خود بگذارد ، به اندازه پاداش آنان كه به آن سنّت عمل كرده‌اند ، خدا به او پاداش خواهد داد ، آنها هم پاداش خود را به طور كامل دريافت خواهند كرد و هر كه سنت بدى از خود بگذارد ، به اندازه گناه كسانى كه به آن سنت عمل كرده‌اند ، پيش خدا گناه خواهد داشت ، آنها هم سزاى گناهشان را به طور كامل خواهند ديد .\r\nطبرسى رحمه اللَّه در ذيل آيه از رسول خدا صلّى اللَّه عليه و آله نقل كرده :\r\n« فقال النبى من استن خيرا فاستن به فله اجره و مثل اجور من اتّبعه غير منتقص من اجورهم شيئا و من استن شرا فاستن به فعليه مثل وزره و مثل أوزار من اتبعه غير منتقص من أوزارهم »\r\nاين روايت در الميزان از « در منثور » نقل شده و همين مضمون در اصول كافى باب « ثواب العالم و المتعلم » در زمينهء تعليم هدايت و تعليم ضلالت از حضرت باقر و حضرت صادق صلوات اللَّه عليهما نقل شده است .\r\nبه هر حال ، اين آيه نظير  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ . . .  آل عمران / 30 ، است ، منظور از « نفس » جنس نفس و شامل همه است و غرض از  عَلِمَتْ نَفْسٌ  حاضر شدن اعمال است نه فقط دانستن آنها اگر ميان   إِذَا السَّماءُ انْفَطَرَتْ . . .   و  عَلِمَتْ نَفْسٌ ما قَدَّمَتْ  علّيت وجود داشته باشد ، مراد آن مىشود كه آمدن قيامت همه چيز را متحول و منقلب خواهد كرد اعمال را نيز كه به صورت نيروها بوده‌اند به ماده مبدل كرده و مجسم خواهد نمود .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n6 - 8 -    يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ الَّذِي خَلَقَكَ فَسَوَّاكَ فَعَدَلَكَ فِي أَيِّ صُورَةٍ ما شاءَ رَكَّبَكَ    اين سه آيه يك نتيجه‌گيرى است از آيات سابق و مقدمه است نسبت به مطالب آيات ما بعد .\r\nپس از آنكه در آيات گذشته روشن شد كه جهان رو به زوال است و انسان مقهور قدرت خدايى مىباشد ، در اين آيات خطاب به انسان مىگويد : چه چيز تو را به پروردگارت جرى كرد و وادارت نمود تا طغيان كنى و خاضع نباشى ؟ ! آن گاه با جملات  الَّذِي خَلَقَكَ . . .  به ربوبيت استدلال شده است .\r\nدر اينجا در انسان چند جهت در نظر گرفته شده اول : خلقت و آفرينش انسان ، دوم : تسويه و گذاشتن هر يك از اعضاء انسان در جاى مناسب خود ، سوم :\r\nمتعادل كردن اعضاء و تناسب آنها نسبت به همديگر ، مثلا اگر دست به اندازهء دو متر بود تعادل از بين مىرفت ، از اين تسويه و تعادل ، شكل و صورتى كه منظور نظر خداست به وجود مىآيد ، صورت و شكلى كه براى هر كس مخصوص است و به واسطهء آن شناخته مىشود لذا بدون عطف فرموده :  فِي أَيِّ صُورَةٍ ما شاءَ رَكَّبَكَ  در اينجا دو چيز بايد مورد توجه باشد .\r\nاول : آفريده شدن انسان با آن اعضاء مختلف ظاهرى و باطنى و گذاشته شدن هر يك از اعضاء در جاى مناسب خود و تعادل اعضاء درونى و بيرونى با هم از دلائل بسيار روشن بر ربوبيت خالق يكتاست كه عقول از اين نظام عجيب در حيرت هستند  فَتَبارَكَ اللَّهُ أَحْسَنُ الْخالِقِينَ  .\r\nدوم : چهره و قيافه و شكل انسانها كه مخصوص و منحصر به فرد است و اگر آدمها مانند اجناس يك كارخانه ، از همديگر شناخته نمىشدند ، نظام زندگى از بين مىرفت ، انسان ، دوست و دشمن را از هم نمىشناخت ، فرزندان و زنان خود را از ديگران تميز نمىداد ، به طور كلّى زندگى مختل مىگرديد آرى\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nاختلاف اشكال و قيافه‌هاى انسانها ، يكى از اسرار عجيب خلقت است .\r\nبه نظر بعضى كلمهء « الكريم » تلقين حجت از جانب خداست كه اگر روز قيامت خدا به انسان فرمايد :  ما غَرَّكَ بِرَبِّكَ الْكَرِيمِ  ؟ در جواب بگويد : كرم تو مرا مغرور كرد ، از بعضى نقل شده كه در جواب خدا چنين خواهم گفت .\r\nولى آمدن دو وصف  بِرَبِّكَ الْكَرِيمِ  چنان كه الميزان فرموده ، براى تكميل استدلال و ابلغ بودن توبيخ است يعنى كسى كه تو را تربيت كرده و بزرگوار است و از نيكى به تو قصد بهره‌بردن ندارد . چرا با او مخالفت مىكنى ؟ ! ! 9 - 12 -     كَلَّا بَلْ تُكَذِّبُونَ بِالدِّينِ وَ إِنَّ عَلَيْكُمْ لَحافِظِينَ كِراماً كاتِبِينَ يَعْلَمُونَ ما تَفْعَلُونَ     به نظر مىآيد « كلا » راجع به ربوبيت و كرامت است يعنى : نه ، ربوبيت و كرامت خدا سبب جرئت و جسارت شما نيست كه آن دو سبب طاعت مىباشند ، بلكه سبب جرئت و طغيان شما آنست كه به جزاء و قيامت ايمان نمىآوريد .\r\nاين آيات اولا علت جرئت به ساحت خدا را بيان مىكند و آن گاه محفوظ بودن اعمال و نويسندگان اعمال را شرح مىدهد يعنى : آخرت هست ، اعمالتان نيز محفوظ است ، راجع به نوشته شدن اعمال انسان توسط ملائكهء كرام در بسيارى از آيات سخن رفته است در سورهء ق / 17 و 18 آمده :   إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ   در جاى ديگر آمده :\r\n بَلى وَ رُسُلُنا لَدَيْهِمْ يَكْتُبُونَ  زخرف / 80 .\r\nاز آيات گذشته معلوم مىشود : ملائكهء موكل بر انسان ، دو وظيفه دارند يكى حفظ انسان از بليات و حوادث كه در ذيل  يَحْفَظُونَهُ مِنْ أَمْرِ اللَّهِ  رعد / 11 گذشت ، ديگرى نوشتن اعمال انسان و در آخر فرموده : آنچه مىكنيد مىدانند « 1 »\r\n\r\n\r\n","description":"","footnote":"\r\n( 1 ) در نهج البلاغه حكمت 201 آمده :\r\n« ان مع كل انسان ملكين يحفظانه فاذا جاء القدر خليا بينه و بينه و ان الاجل جنة حصينة » .\r\n","page_name":" 122 ","page_number":124},
  {"content":"\r\n\r\nدر وسائل از موسى بن جعفر صلوات اللَّه عليه نقل شده : كه راوى از آن حضرت مىپرسد آيا وقتى كه بنده قصد گناه مىكند دو فرشته مىدانند ؟ فرمود :\r\nبوى كنيف و بوى خوب يكى است ؟ گفتم : نه . فرمود : بنده چون قصد عمل خوب كند نفس او با بوى خوش خارج مىشود ، فرشته‌اى كه در طرف راست اوست به فرشتهء طرف چپ مىگويد : پاشو او قصد عمل خوب كرده است ، چون عمل را انجام دهد زبانش قلم و آب دهانش مركب او مىشود ، فرشته آن عمل را براى او ثبت مىكند ، و چون قصد گناه كند نفس او بدبو خارج مىشود . فرشته‌اى كه در طرف چپ او است به فرشتهء طرف راست مىگويد : دست نگهدار كه او قصد گناه كرده است ، وقتى كه آن گناه را انجام داد زبانش قلم و آب دهانش مركب مىشود ، فرشته آن عمل را براى او ثبت مىكند ( وسائل ج اول ابواب مقدمات عبادات باب 7 ) .\r\nاز روايت معلوم مىشود كه از وقت قصد عمل خوب و بد ، ملائكه آن را مىدانند و گرنه نيت مردم را ندانند ، خوب و بد اعمال را نمىتوانند تشخيص بدهند .\r\n13 - 16 -     إِنَّ الْأَبْرارَ لَفِي نَعِيمٍ وَ إِنَّ الْفُجَّارَ لَفِي جَحِيمٍ يَصْلَوْنَها يَوْمَ الدِّينِ وَ ما هُمْ عَنْها بِغائِبِينَ     اين آيات ، جايگاه و آينده طرفداران توحيد و طرفداران شرك را معين مىكند . يعنى كتابت اعمال آخرش به اين امر منتهى مىشود و جمله‌هاى فعليه كه دلالت بر ثبوت دارند ، حكايت از حتميت مىكنند ، ضمير « يصلونها » به جحيم راجع است ، جملة  وَ ما هُمْ عَنْها بِغائِبِينَ  دلالت بر خلود دارد ، يعنى آنها از جهنم خارج نخواهند شد  وَ ما هُمْ بِخارِجِينَ مِنَ النَّارِ  بقره / 167 .\r\n17 - 19 -    وَ ما أَدْراكَ ما يَوْمُ الدِّينِ ثُمَّ ما أَدْراكَ ما يَوْمُ الدِّينِ يَوْمَ لا تَمْلِكُ نَفْسٌ لِنَفْسٍ شَيْئاً وَ الْأَمْرُ يَوْمَئِذٍ لِلَّهِ   \r\n\r\n","description":"","footnote":"","page_name":" 123 ","page_number":125},
  {"content":"\r\n\r\nجملهء  وَ ما أَدْراكَ  كه در بسيارى از آيات آمده است براى نشان دادن اهميت مىباشد ، تكرار اين جمله براى آيهء اخير است يعني روز قيامت روزى است هيچ كس درباره هيچ كسى حق تصميم‌گيرى ندارد ، كارها فقط مربوط به خداست حكومت و سلطهء مطلقه مال او است ، روابط دنيوى در آن روز به كلّى از بين خواهد رفت  وَ تَقَطَّعَتْ بِهِمُ الْأَسْبابُ  بقره / 166 .\r\nدر روز يكشنبه 29 ذو الحجة الحرام هزار و چهار صد و دو مطابق 25 / 7 / 1361 تفسير سوره انفطار به پايان رسيد .\r\nو الحمد للَّه و هو خير ختام .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n\r\nسورهء مطففين\r\nدر مكه و مدينه نازل شده و سى و شش آيه است\r\n\r\nنظرى به سوره مباركه\r\n1 - در مقدمه گفته شد : اين سوره هشتاد و ششمين و آخرين سوره است كه در مكه نازل گرديد ، ولى آن حتمى نيست ، آيات سوره خلاف آن را مىرساند .\r\nدر الميزان فرموده : مناسبتر آنست كه اول سوره ، در مدينه نازل شده باشد چون در تهديد كم فروشان است و بقيه در مكه معظمه .\r\nبه نظر نگارنده : اين سخن حق است ، نمىشود اول سوره در مكه نازل شده باشد چون چنان مناسبتى آن روز در مكه نبود ، آن در ترتيب فعلى قرآن مجيد سوره هشتاد و سوم است .\r\n2 - عدد آيات سوره به اتفاق همه سى و شش آيه است در تفسير خازن گفته شده : آن داراى صد و شصت و نه كلمه و هفتصد و سى حرف است .\r\n3 - تسميه به « مطففين » به علّت وقوع اين كلمه در اول آنست . به نقل طبرسى رحمه اللَّه : آن را سوره تطفيف نيز ناميده‌اند ، مىشود گفت كه اين تسميه توسط حضرت رسول اللَّه صلّى اللَّه عليه و آله بوده است .\r\n4 - در شأن نزول اين سوره نقل شده : وقتى كه رسول خدا صلّى اللَّه عليه و آله وارد مدينه شدند مردم آن از بدترين كم فروشان بودند ، خداوند   وَيْلٌ لِلْمُطَفِّفِينَ   را نازل فرمود در نتيجه پيمانه را درست كردند .\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nاين سخن در مجمع البيان از ابن عباس و ديگران نقل شده و در برهان آن را از ابى الجارود از حضرت باقر سلام اللَّه عليه نقل فرموده است و نيز در مجمع فرموده : چون آن حضرت به مدينه آمدند مردى به نام : ابو جهنه در بازار دو پيمانه داشت : با يكى مىخريد و با ديگرى مىفروخت ، به نقل « سدى » آيات در اين زمينه نازل گرديد .\r\nناگفته نماند : اوائل سوره ، نشان مىدهد كه چنين كارى بوده است .\r\n5 - در اينسوره ، ابتدا كم فروشان به شدت تهديد شده‌اند ، و آن گاه حقائقى چند در اصالت عمل و اينكه سعادت اهل ايمان و شقاوت كفار ناشى از اعمال آنهاست در عبارات بسيار عالى بيان شده است ، مسأله تجسم عمل در آيات آن ديده مىشود و نيز مىفرمايد :\r\nفقط متجاوزان و اهل عناد ، روز قيامت را تكذيب مىكنند و ايضا از انقلاب قلب انسان در اثر اعمال بد سخن رفته است ، در آخر سوره مىخوانيم : اهل باطل كه امروز اهل حق را مسخره مىكنند در جهان بعدى توسط اهل حق مسخره خواهند شد .\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nسورة المطفّفين مكيّة و هى و ستّه و ثلاثون آية نزلت بعد سورة العنكبوت بِسْمِ اللَّهِ الرَّحْمنِ الرَّحِيمِ\r\n\r\n[ سوره المطففين ( 83 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nوَيْلٌ لِلْمُطَفِّفِينَ ( 1 ) الَّذِينَ إِذَا اكْتالُوا عَلَى النَّاسِ يَسْتَوْفُونَ ( 2 ) وَ إِذا كالُوهُمْ أَوْ وَزَنُوهُمْ يُخْسِرُونَ ( 3 ) أَ لا يَظُنُّ أُولئِكَ أَنَّهُمْ مَبْعُوثُونَ ( 4 )\r\nلِيَوْمٍ عَظِيمٍ ( 5 ) يَوْمَ يَقُومُ النَّاسُ لِرَبِّ الْعالَمِينَ ( 6 )\r\nبه نام خداى رحمان رحيم\r\n1 - واى بر كم فروشان\r\n2 - كسانى كه چون از مردم كيل مىگيرند تمام مىگيرند .\r\n3 - و چون براى فروختن به آنها پيمانه يا وزن مىكنند كم مىكنند .\r\n4 - آيا آنها گمان نمىكنند كه برانگيخته شدگانند .\r\n5 - براى روز بزرگى ؟\r\n6 - روزى كه مردم براى حكم و داورى خدا از قبرها بر مىخيزند ؟\r\n\r\nكلمه‌ها\r\nمطففين : تطفيف : كم كردن پيمانه و ترازو . طفيف : شىء قليل مطفف : كم\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nفروش . جمع آن مطففين است .\r\nاكتالوا : كيل : پيمانه كردن و آلت پيمانه . اكتيال به معنى كيل گرفتن است ، اگر گوئيم : « كلته الطعام » يعنى به او كيل دادم و فروختم و اگر بگوئيم « اكتلت عليه » يعنى از او كيل گرفتم و خريدم ، پس  اكْتالُوا عَلَى النَّاسِ  يعنى كيل مىخرند از مردم  إِذا كالُوهُمْ  يعنى زمانى كه كيل مىفروشند به مردم .\r\nيخسرون : خسر : كم شدن و كم كردن . اخسار : كم كردن « يخسرون » :\r\nكم مىكنند .\r\n\r\nشرحها\r\nچنان كه در شأن نزول گفته شد : اين آيات تهديدى است بر كم فروشان ، كم فروشى و خيانت در معامله ، قطع نظر از عذاب اخروى باعث سلب اعتماد در زندگى است لذا در جاى ديگر مىخوانيم :  وَ أَوْفُوا الْكَيْلَ إِذا كِلْتُمْ وَ زِنُوا بِالْقِسْطاسِ الْمُسْتَقِيمِ ذلِكَ خَيْرٌ وَ أَحْسَنُ تَأْوِيلًا  اسراء / 35 تأويل همان نتيجه و آيندهء كار است يعنى در صورت صحيح بودن ترازو و پيمانه ، در ميان شما اعتماد پيدا مىشود و آيندهء اين كار براى شما بهتر است .\r\n1 - 3 -     وَيْلٌ لِلْمُطَفِّفِينَ الَّذِينَ إِذَا اكْتالُوا عَلَى النَّاسِ يَسْتَوْفُونَ وَ إِذا كالُوهُمْ أَوْ وَزَنُوهُمْ يُخْسِرُونَ     لفظ « ويل » حاكى از مسئوليت و عذاب است  إِذَا اكْتالُوا عَلَى النَّاسِ يَسْتَوْفُونَ  في نفسه كار بدى نيست زيرا وقت خريدن اگر انسان حق خود را به طور كامل بگيرد مانعى ندارد ، اما آن توأم باشق دوم ، كار بدى است و آن اينكه وقت خريدن تمام بگيرد و وقت فروختن كم بدهد ،  كالُوهُمْ . . .  تقديرش « كالوا لهم و زنوا لهم » است .\r\n\r\n","description":"","footnote":"","page_name":" 128 ","page_number":130},
  {"content":"\r\n\r\n4 - 6 -    أَ لا يَظُنُّ أُولئِكَ أَنَّهُمْ مَبْعُوثُونَ لِيَوْمٍ عَظِيمٍ يَوْمَ يَقُومُ النَّاسُ لِرَبِّ الْعالَمِينَ    اين آيات در مقام تعجب است يعنى : آيا نمىدانند كه روز جزائى هست پس چطور كم فروشى مىكنند ، ايمان به قيامت ، باعث منظم شدن انسان در كارها است . به نظر بعضى ، ظن در آيه به معنى علم است ولى اگر به معنى خود هم باشد مطلب تمام است ، زيرا ظن به خطر و ظن به اينكه خدا مجازات خواهد كرد باعث مىشود كه انسان از كار بد اجتناب كند .\r\nمنظور از « يقوم » ظاهرا زنده شدن و برخاستن از قبرهاست ، لام در « لرب » براى تعليل است يعنى براى حكم و قضاوت خدا از قبرها بيرون مىآيند على هذا  يَوْمَ يَقُومُ  بيان « مبعوثون » است .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n\r\n[ سوره المطففين ( 83 ) : آيات 7 تا 17 
  ]\r\nكَلاَّ إِنَّ كِتابَ الفُجَّارِ لَفِي سِجِّينٍ ( 7 ) وَ ما أَدْراكَ ما سِجِّينٌ ( 8 ) كِتابٌ مَرْقُومٌ ( 9 ) وَيْلٌ يَوْمَئِذٍ لِلْمُكَذِّبِينَ ( 10 ) الَّذِينَ يُكَذِّبُونَ بِيَوْمِ الدِّينِ ( 11 )\r\nوَ ما يُكَذِّبُ بِهِ إِلاَّ كُلُّ مُعْتَدٍ أَثِيمٍ ( 12 ) إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ ( 13 ) كَلاَّ بَلْ رانَ عَلى قُلُوبِهِمْ ما كانُوا يَكْسِبُونَ ( 14 ) كَلاَّ إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ( 15 ) ثُمَّ إِنَّهُمْ لَصالُوا الْجَحِيمِ ( 16 )\r\nثُمَّ يُقالُ هذَا الَّذِي كُنْتُمْ بِهِ تُكَذِّبُونَ ( 17 )\r\n7 - كم فروشى نكنند كه عمل فاجران در سجين است .\r\n8 - چه چيز دانايت كرد كه سجين چيست ؟\r\n9 - كتابى است نوشته شده\r\n10 - واى در آن روز بر مكذبين\r\n11 - كسانى كه قيامت را تكذيب مىكنند\r\n12 - قيامت را تكذيب نمىكند مگر هر متجاوز عاصى\r\n\r\n","description":"","footnote":"","page_name":" 130 ","page_number":132},
  {"content":"\r\n\r\n13 - وقتى كه آيات ما بر او خوانده شود گويد : افسانه‌هاى گذشتگان است .\r\n14 - افسانه نيستند ، بلكه اعمالى كه مىكردند بر قلوبشان زنگ گذاشته است .\r\n15 - نه ، آنها در آن روز از پروردگارشان در حجابند .\r\n16 - سپس آنها حتما وارد شوندهء جحيم هستند\r\n17 - سپس گفته مىشود : اين ، آنست كه تكذيب مىكرديد .\r\n\r\nكلمه‌ها\r\nفجار : فاجر : گناهكار . جمع آن فجار و فاجرون است ، فجر در اصل به معنى شكافتن مىباشد ، به نظر راغب گناه را از آن فجور گويند كه پردهء ديانت را پاره مىكند .\r\nسجين : سجن : زندان . سجين : زندان سخت . كثرت حروف آن روشن كنندهء شدت آنست چنان كه گفته‌اند .\r\nمرقوم : رقم : نوشتن . نقطه گذاشتن . آشكار كردن ( اقرب الموارد ) « مرقوم » نوشته شده .\r\nمعتد : عدو : تجاوز . اعتداء نيز به معنى متجاوز است « معتد » : متجاوز اثيم : اثم : گناه . « اثيم » صيغه مبالغه است يعنى : بسيار گناهكار .\r\nاساطير : افسانه‌ها . سطر به معنى نوشتن و خط وصف است ، منظور از اساطير نوشته‌هاى باطل و حكايتهاى دروغ است ، راغب از مبرّد نقل مىكند كه آن جمع اسطوره است مثل احدوثه و احاديث .\r\nبعضى آن را جمع الجمع دانسته و گفته‌اند : آن جمع اسطار است ، در مجمع البيان از اخفش نقل كرده : آن جمعى است كه واحد ندارد مثل ابابيل . اساطير 9 بار در قرآن آمده و همه به « الاولين » اضافه شده است .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\nران : رين : زنگ . به معنى غلبه و تغطيه نيز آمده است « ران على قلبه » بر قلبش زنگار گذاشت .\r\nصالوا : در اصل « صالون » است كه نون به علّت اضافه افتاده است ، « صالون » : داخل شوندگان و ملازم شوندگان . « صلّى » : دخول ملازمت .\r\n\r\nشرحها\r\nدر اين آيات حقيقت عجيبى دربارهء گناهان بيان شده است و آن اينكه :\r\nگناهان مانند آجرهاى يك ساختمان است ، همانطورى كه ساختمان از آجرها به وجود مىآيد ، گناهان نيز به شكل مصالح ساختمانى مجسم شده و زندانى به وجود مىآورند كه گناهكار در آن زندانى مىشود ، در اين آيات ، زندان كتاب خوانده شده و حروف و كلمات اين كتاب همان اعمال است ، على هذا مىشود يك ساختمان را كتاب ناميد كه حروف و كلمات آن آجرها و تيرها و درهاى آن است در اين زمينه روايتى هست كه در ذيل  كِتابَ الْأَبْرارِ لَفِي عِلِّيِّينَ  خواهد آمد .\r\nايضا : در اين آيات آمده است : علّت تكذيب قيامت از طرف مكذبين آنست كه اعمال بد ، قلوب آنها را عوض و تاريك كرده كه نور حقيقت در آنها نفوذ نمىكند و گرنه به آن ايمان مىآوردند ، در نتيجه ، آنها در آخرت از مواهب الهى در حجاب خواهند بود و به آنها گفته خواهد شد : اين همان جهنم است كه تكذيب مىكرديد .\r\nاين آيات نشان مىدهد كه اگر انسان ، با انصاف به دلائل معاد گوش بدهد و در آنها دقت نمايد ، اعتقاد به معاد بر او آسان خواهد شد نه اينكه چيز ناممكنى است ، ولى بدكاران در اثر لجاجت آن را تكذيب مىكنند و پيش خدا معذور نمىباشند .\r\n\r\n","description":"","footnote":"","page_name":" 132 ","page_number":134},
  {"content":"\r\n\r\n7 - 9 -    كَلَّا إِنَّ كِتابَ الفُجَّارِ لَفِي سِجِّينٍ وَ ما أَدْراكَ ما سِجِّينٌ كِتابٌ مَرْقُومٌ    اين سه آيه اولا ردع ورد عمل كم فروشان است يعنى : كم فروشى نكنيد كه اعمال بدكاران براى آنها زندان خواهد شد ، على هذا « كلا » در معناى اصلى خود مىباشد .\r\nثانيا : در بيان حقيقتى است كه گفته شد ، منظور از كتاب نوشته‌ها است كه همان اعمال باشد ، اين اعمال در يك زندان سخت و سجين مىباشند و چون سجين نيز كتاب نوشته شده‌اى است ، على هذا اعمال مجسم شده در سجين است سجين نيز از اعمال به وجود آمده است ، نظير اينكه بگوئيم : آجرها در ساختمان است ساختمان نيز از آجرها به وجود آمده است اين يك واقعيت عجيبى است كه عمل بد به انسان زندان مىشود اين كتاب با عمل نوشته شده است ، منظور از « مرقوم » همين معنى است و اللَّه اعلم .\r\nالميزان كتاب را در هر دو جا به معنى مجازات حتمى گرفته و سجين را محل عذاب فرموده است يعنى : مجازات حتمى فجار در سجين خواهد بود و سجين مجازات حتمى است ، منظور از مرقوم ، آشكار و غير مبهم است .\r\n10 - 13 -     وَيْلٌ يَوْمَئِذٍ لِلْمُكَذِّبِينَ الَّذِينَ يُكَذِّبُونَ بِيَوْمِ الدِّينِ وَ ما يُكَذِّبُ بِهِ إِلَّا كُلُّ مُعْتَدٍ أَثِيمٍ إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ     در آيات گذشته سخن از معاد و مجازات روز قيامت بود ، به همين تناسب اين آيات در بيان منكرين معاد است ، مىفرمايد : انسانهاى منصف معاد را دروغ نمىشمارند بلكه متجاوزان و آنهايى كه به گناه عادت دارند آن را تكذيب مىكنند كه به وقت شنيدن آيات معاد ، گويند : اين افسانهء گذشتگان است ، آرى آنها در مقابل فرمودهء رسولان خدا مىگويند .\r\nاز اينجا معلوم مىشود كه ايمان به معاد كار مشكلى نيست اما حالت عصيان\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nو تمرد انسان را به تكذيب وادار مىكند .\r\n14 - 17 -     كَلَّا بَلْ رانَ عَلى قُلُوبِهِمْ ما كانُوا يَكْسِبُونَ كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ثُمَّ إِنَّهُمْ لَصالُوا الْجَحِيمِ ثُمَّ يُقالُ هذَا الَّذِي كُنْتُمْ بِهِ تُكَذِّبُونَ     لفظ « كلا » در اول مربوط است به « اساطير » ، يعنى آيات ما افسانه‌ها نيست بلكه اعمال ناشايست كفار قلوبشان را منحرف كرده تا دربارهء آنها چنين گويند .\r\nاز اين آيه معلوم مىشود اولا قلوب به حسب طبيعت اولى داراى صفا و نورانيت است كه اگر عوامل ، آنها را منحرف نكند درك توحيد و معاد براى آنها آسان است ، ثانيا : گناهان در قلوب ، نقش مىبندند ، ثالثا آن نقشها از ورود نور ايمان به قلوب ، مانع مىشوند ، در اين زمينه روايتى در نكته‌ها خواهد آمد .\r\n« كلا » ى دوم شايد به معنى « حقّا » بوده باشد كه يكى از معانى « الا » است و شايد ردع باشد از گناهان ، يعنى بواسطه گناه قلوب خود را از كار نياندازند كه چنين كسان از رحمت خدا در حجاب و حرمان خواهند بود . از امير المؤمنين صلوات اللَّه عليه در مجمع البيان دربارهء « محجوبون » نقل شده : كه آنها از ثواب و كرامت خدا محرومند . نتيجهء حرمان همان وارد شدن به آتش است ، آن وقت براى شدت توبيخ گفته مىشود : اين همان عذابى است كه در دنيا دروغ حساب مىكرديد « ثم » در اول تراخى در ترتيب كلام است و در دوّم شايد به حسب وقت باشد .\r\n\r\nنكته‌ها\r\nاثرات گناه در قلب : در زمينهء آيهء :  بَلْ رانَ عَلى قُلُوبِهِمْ ما كانُوا يَكْسِبُونَ  روايتى از حضرت باقر صلوات اللَّه عليه نقل شده كه قابل\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nدقت است ، زراره از آن حضرت نقل كرده كه فرمود : در قلب هر بنده‌اى نكتهء سفيدى هست چون گناه كند در آن نكته ، نكتهء سياهى پديد مىشود ، اگر توبه كند آن نكتهء سياه از بين مىرود و اگر به گناهان ادامه دهد آن سياهى زياد مىگردد تا جايى كه همهء آن سفيدى را فراگيرد و چون سفيدى را فراگرفت ديگر صاحب چنين قلبى به خير بر نمىگردد ، آن است قول خداى عز و جل :\r\n كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  اينك متن روايت :\r\n« عن زرارة عن ابى جعفر عليه السّلام قال ( قال ) ما من عبد إلا و في قلبه نكتة بيضاء فاذا اذنب ذنبا خرج فى النكتة ، نكتة سوداء فان تاب ذهب ذلك السواد و ان تمادى في الذنوب زاد ذلك السواد حتى يغطى البياض فاذا تغطّى البياض لم يرجع صاحبه الى خير ابدا و هو قول اللَّه عز و جل  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  ( كافى كتاب الايمان و الكفر باب الذنوب حديث 20 ) .\r\nدر روايت ديگرى امام صادق عليه السّلام از پدرش نقل كرده كه مىفرمود : هيچ چيز بيشتر از گناه قلب را فاسد نمىكند قلب خطا مىكند و ادامه مىدهد تا گناه بر قلب غالب شود و بالاى آن را پائين آن كند ( همان محل حديث اول ) .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n\r\n[ سوره المطففين ( 83 ) : آيات 18 تا 28 
  ]\r\nكَلاَّ إِنَّ كِتابَ الْأَبْرارِ لَفِي عِلِّيِّينَ ( 18 ) وَ ما أَدْراكَ ما عِلِّيُّونَ ( 19 ) كِتابٌ مَرْقُومٌ ( 20 ) يَشْهَدُهُ الْمُقَرَّبُونَ ( 21 ) إِنَّ الْأَبْرارَ لَفِي نَعِيمٍ ( 22 )\r\nعَلَى الْأَرائِكِ يَنْظُرُونَ ( 23 ) تَعْرِفُ فِي وُجُوهِهِمْ نَضْرَةَ النَّعِيمِ ( 24 ) يُسْقَوْنَ مِنْ رَحِيقٍ مَخْتُومٍ ( 25 ) خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ ( 26 ) وَ مِزاجُهُ مِنْ تَسْنِيمٍ ( 27 )\r\nعَيْناً يَشْرَبُ بِهَا الْمُقَرَّبُونَ ( 28 )\r\n18 - نه ، حقا كه ابرار در عليين است .\r\n19 - تو چه مىدانى عليون چيست\r\n20 - كتابى است نوشته شده ( با عمل ) .\r\n21 - مقربان درگاه حق در آن حاضر مىشوند .\r\n22 - حقا كه نيكوكاران در نعمت وسيع مىباشند\r\n23 - بر تخت‌هاى مزين تماشا مىكنند .\r\n24 - در چهرهء آنها طراوت نعمت را مىشناسى .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n25 - از شرابى مهر شده خورانده شوند\r\n26 - مهر آن از مشكى است به خصوص ، و در آن سبقت گيرندگان سبقت گيرند .\r\n27 - مخلوط آن از چشمهء تسنيم است\r\n28 - چشمه‌اى كه مقربون از آن مىآشامند\r\n\r\nكلمه‌ها\r\nكتاب : در اصل مصدر است به معنى نوشتن ، ولى به معناى مفعول ( نوشته شده ) به كار رود ، منظور از آن در آيه ظاهرا اعمال مجسم شده است .\r\nابرار : برّ ( بفتح اول ) : نيكوكار ، جمع آن ابرار است .\r\nعليين : طبرسى فرموده : علّيون به معنى علوّ مضاعف ( چند برابر ) است و براى اظهار تفخيم و عظمت شأن با واو جمع بسته شده و به اولوا العقل تشبيه گرديده است ، علّيون مراتب بالايى است توأم با جلال ، اهل لغت آن را جمع على ( به كسر عين و تشديد لام و ياء ) گفته‌اند ولى ظاهرا مفرد مضاعف است .\r\nنعيم : نعمت وسيع و گسترده . مفرد است جمع نيست .\r\nارائك : اريكه : تخت زينت شده . جمع آن ارائك است .\r\nنضرة : طراوت . زيبايى . « النضرة : الحسن كالنظارة » .\r\nرحيق : راغب رحيق را خمر ، طبرسى شراب خالص ، صحاح شراب صاف گفته است ، اين كلمه فقط يك بار در قرآن مجيد آمده است .\r\nمختوم : مهر شده . ختام » : آنچه با آن مهر مىكنند يا آخرين طعم .\r\nبعضى آن را مهر گفته‌اند .\r\nيتنافس : تنافس به معنى مسابقهء دو نفر است در رسيدن به چيز مطلوب .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nراغب گويد : آن مجاهدهء نفس است در رسيدن و شبيه شدن به فضلاء بى آنكه ضررى به ديگرى برساند .\r\nمزاجه : مزج : آميختن . « مزج الشراب بالماء مزجا : خلطه به » مزاج مصدر است و به معنى مفعول آيد ( مخلوط شده ) آن در آيه به معناى ممزوج « ما يمزج به » مىباشد .\r\nتسنيم : آن در اصل به معنى بالا بردن است « سنم الشيء : رفعه » آن در آيه نام چشمه‌اى است در جوامع الجامع فرموده : علت اين تسميه آنست كه آن بالاترين شراب بهشت است و يا اينكه از فوق جارى مىشود مثل آبشار .\r\n\r\nشرحها\r\nاين آيات در مقابل آيات گذشته است و دربارهء اعمال نيكوكاران همان حساب را پيش كشيده ، كه در زمينهء اعمال بدكاران گذشت . اعمال نيك مجسم مىشوند و به صورت واحدهايى در مىآيد و از آنها عليون يعنى « غرف فوقها غرف » زمر 20 به وجود مىآيد ، مقربون در آنجا ساكن مىشوند .\r\nاينها واقعيتهايى است كه جز قرآن مجيد كسى آنها را مطرح نكرده است حقائقى است بس عجيب .\r\nمطلب ديگر آنست كه : در سوره واقعه مردم در روز قيامت به سه دسته تقسيم شده‌اند : اصحاب يمين ، اصحاب شمال و سابقون ( مقرّبون ) :      وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ      واقعة / 7 - 11 در همان سوره آخرت و قيامت هر سه گروه به تفصيل بيان شده است در اين آيات خواهيم ديد كه مقربون از\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nخالص چشمه تسنيم مىآشامند ولى به شراب اصحاب يمين قسمتى از آن را مخلوط مىكنند .\r\n18 -  كَلَّا إِنَّ كِتابَ الْأَبْرارِ لَفِي عِلِّيِّينَ  لفظ « كلا » مانند گذشته مربوط به تطفيف است ، يعنى : كم فروشى نكنند و نيكوكار باشند كه اعمال نيكو كان چنين و چنان است .\r\n19 - 21 -    وَ ما أَدْراكَ ما عِلِّيُّونَ كِتابٌ مَرْقُومٌ يَشْهَدُهُ الْمُقَرَّبُونَ    آنچه به نظر مىآيد و اللَّه العالم اين است كه منظور از كتاب ، اعمال مجسم شده است كه عليون را تشكيل مىدهند و عليون كتابى و مكان والايى است كه از اعمال مجسم نوشته شده به وجود آمده است . اين حقيقتى است كه قرآن بيان مىدارد و اگر غرض از « علّيون » مقامات همه اهل بهشت باشد باز مطلب صحيح است كه اعمال هر انسان قسمتى از آن را به وجود آورده است ، نظر الميزان در اين بادهء در آيات  كِتابَ الفُجَّارِ لَفِي سِجِّينٍ  گفته شد .\r\nمراد از  يَشْهَدُهُ الْمُقَرَّبُونَ  آنست كه آنجا جايگاه مقربون است و مقربون در آنجا حاضر مىشوند ، على هذا مراد از « الأبرار - المقربون » همان  وَ السَّابِقُونَ السَّابِقُونَ  هستند ، اما اينكه بگوئيم : مقربون آن را مىبينند يا مراد از مقربون ملائكه مىباشند ، بسيار بعيد است .\r\n22 و 24 -    إِنَّ الْأَبْرارَ لَفِي نَعِيمٍ عَلَى الْأَرائِكِ يَنْظُرُونَ تَعْرِفُ فِي وُجُوهِهِمْ نَضْرَةَ النَّعِيمِ    بنا بر آيهء تسنيم كه خواهد آمد ، مراد از « الأبرار » اصحاب يمين هستند كه مقامشان از مقربين تا حدى پائين است ، اگر « ينظرون » را اعم بگيريم شامل هر آن چيزى است كه اهل بهشت به آن مىنگرند ، از مناظر بهشتى ، حتى عذاب اهل جهنم ، آثار نعمت گستردهء خدايى از طراوت و زيبايى چهرهءشان پيداست .\r\n25 - 26 -   يُسْقَوْنَ مِنْ رَحِيقٍ مَخْتُومٍ خِتامُهُ مِسْكٌ وَ فِي ذلِكَ فَلْيَتَنافَسِ  \r\n\r\n","description":"","footnote":"","page_name":" 139 ","page_number":141},
  {"content":"\r\n\r\n  الْمُتَنافِسُونَ   نكره آمدن رحيق دلالت بر عظمت و خصوصيت آن دارد غرض از  خِتامُهُ مِسْكٌ  آنست كه مهر آن از مشك بخصوصى است و يا آخرين طعمى كه از آن به مذاق مىرسد طعم مشك بخصوصى است « ذلك » اشاره است به همهء آنچه در اين آيات و آيات سه‌گانهء فوق گذشت يعنى پيشى گيرندگان براى اين نعمت پيشى گيرند مانند  سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ . . .  حديد / 21 .\r\nدر وصيّت رسول اكرم صلّى اللَّه عليه و آله به على عليه السّلام آمده است :\r\n« من ترك الخمر للَّه سقاه من الرحيق المختوم » .\r\n27 و 28 -   وَ مِزاجُهُ مِنْ تَسْنِيمٍ عَيْناً يَشْرَبُ بِهَا الْمُقَرَّبُونَ   تسنيم چنان كه گفته شد نام چشمه‌ايست و لفظ « عينا » تميز و بيان آن است علت اين تسميه در كلمه‌ها گفته شد ، ضمير « مزاجه » راجع به « رحيق » است يعنى آنچه به رحيق مخلوط شده مقدارى از چشمه تسنيم است و آن چشمه‌اى است كه مقربون از خالص آن مىآشامند ، اين فرق ما بين مقربين و اصحاب يمين است نظير اين است آيهء :   إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً عَيْناً يَشْرَبُ بِها عِبادُ اللَّهِ . . .   دهر / 5 و 6 : « شربه و شرب به » هر دو به يك معنى است . اللهم اجعلنا من المقربين .\r\nدر تفسير برهان از امام سجاد عليه السّلام از جابر بن عبد اللَّه از رسول خدا صلّى اللَّه عليه و آله منقول است :\r\n« قال هو ( تسنيم ) اشرف شراب في الجنة يشربه محمّد و آل محمّد و هم المقربون السابقون ، رسول اللَّه و على بن ابى طالب و الأئمة و فاطمة و خديجة و ذريتهم الذين اتبعوهم باحسان . . . »\r\nصلوات اللَّه عليهم اجمعين .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n\r\n[ سوره المطففين ( 83 ) : آيات 29 تا 36 
  ]\r\nإِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ ( 29 ) وَ إِذا مَرُّوا بِهِمْ يَتَغامَزُونَ ( 30 ) وَ إِذَا انْقَلَبُوا إِلى أَهْلِهِمُ انْقَلَبُوا فَكِهِينَ ( 31 ) وَ إِذا رَأَوْهُمْ قالُوا إِنَّ هؤُلاءِ لَضالُّونَ ( 32 ) وَ ما أُرْسِلُوا عَلَيْهِمْ حافِظِينَ ( 33 )\r\nفَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ ( 34 ) عَلَى الْأَرائِكِ يَنْظُرُونَ ( 35 ) هَلْ ثُوِّبَ الْكُفَّارُ ما كانُوا يَفْعَلُونَ ( 36 )\r\n29 - آنان كه مجرمند به كسانى كه ايمان آورده‌اند مىخندند\r\n30 - و چون بر آنها گذر كنند با چشم اشاره مىكنند\r\n31 - و چون پيش اهل خويش بر مىگردند شادمان بر مىگردند .\r\n32 - و چون آنها را ببينند گويند : اينان گمراهانند .\r\n33 - با آنكه بر آنها نگهبان فرستاده نشده‌اند\r\n34 - امروز كسانى كه ايمان آورده‌اند به كفار مىخندند\r\n35 - بر تختهاى مزين تماشا مىكنند\r\n36 - آيا كفار با عمل خود مجازات شدند ؟\r\n\r\nكلمه‌ها\r\nيتغامزون : غمز : اشاره با چشم و پلك و ابرو . « غمزه بالعين . . . اشاره اليه » .\r\n« يتغامزون » : به يكديگر با چشم اشاره مىكنند . آن فقط يك\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nبار در قرآن مجيد آمده است .\r\nفكهين : فكه ( بفتح اول و كسر دوم ) بذله گو و متكبر . جمع آن فكهين است .\r\nثوب : ثواب در اصل به معنى رجوع است پاداش را از آن ، ثواب گويند كه به انسان بر مىگردد ، لذا به كيفر اعمال نيز اطلاق ثواب درست است ، آن ، در آيه به معنى مجازات مىباشد .\r\n\r\nشرحها\r\nاين آيات حاكى است : آنهايى كه در اين دنيا به اهل ايمان مسخره مىكنند و ايمان و توحيد را به باد استهزا مىگيرند ، روز قيامت از طرف مؤمنان مسخره مىشوند و با كارى كه خود در دنيا انجام داده‌اند مجازات مىشوند ، مشركان وقتى كه مؤمنان را مىديدند به آنها مىخنديدند و آنها را به يكديگر با اشاره چشم نشان مىدادند و چون پيش خانواده خويش مىرفتند به آن كار افتخار مىكردند لذا در آخرت به همان كار گرفتار خواهند شد ، شايد اين آيات براى تسليت اهل ايمان و موعظه كفار آمده باشد .\r\n29 و 30 -   إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ وَ إِذا مَرُّوا بِهِمْ يَتَغامَزُونَ   اين آيه بيان حال مجرمين است ، به نظر مىآيد « كانوا » منسلخ از زمان و به معنى « هستند » است لفظ « من » در « من الذين » نشان مىدهد كه منشأ خندهء كفار ، مؤمنان است ، در لغت آمده : « ضحك منه ، به ، عليه » فاعل « مروا » جملهء  الَّذِينَ آمَنُوا  است منظور از « يتغامزون » اشاره به طور استهزاء و تحقير است .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nدر مجمع البيان آمده : گويند آيه دربارهء على بن ابى طالب عليه السّلام نازل شد ، او با گروهى از مسلمانان محضر رسول خدا صلّى اللَّه عليه و آله آمدند ، منافقان آنها را مسخره كردند و خنديدند و به يكديگر اشاره نمودند آن گاه پيش رفقاى خود بر گشته و گفتند : امروز اصلع « 1 » را ديديم و خنديديم ، حاكم حسكانى در شواهد التنزيل نقل كرده : از ابن عباس كه گفت :  إِنَّ الَّذِينَ أَجْرَمُوا  منافقان قريشند و « الذين آمنوا » على بن ابى طالب و ياران او هستند ، روايت اول در كشاف نيز آمده است بنا بر اين آيه مدنى است ، به هر حال مورد ، مخصص آيه نيست بلكه آيه يك واقعيت كلى را نشان مىدهد . در نقل ديگر كشاف شأن نزول آيه ، عمار ، خباب و بلال و سائر مسلمانان مىباشند .\r\n31 - 33 -    وَ إِذَا انْقَلَبُوا إِلى أَهْلِهِمُ انْقَلَبُوا فَكِهِينَ وَ إِذا رَأَوْهُمْ قالُوا إِنَّ هؤُلاءِ لَضالُّونَ وَ ما أُرْسِلُوا عَلَيْهِمْ حافِظِينَ    بقيهء تحقير و استهزاء مجرمين است نسبت به مؤمنين ، آنها وقت بر گشتن به اهل خويش از استهزاء خود شادمان بودند و آن را به حالت لذت بردن نقل مىكردند ، در وقت ديدن مؤمنان مىگفتند : اينها گمراه هستند ، محمّد آنها را گمراه كرده است  وَ ما أُرْسِلُوا عَلَيْهِمْ حافِظِينَ  يعنى اين كفار نگهدارنده و متولى كار مؤمنان نيستند ، آنها را چه رسد در حق مؤمنان قضاوت كنند ، اين گفته آنها بدون منطق است .\r\n34 - 35 -   فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ ، عَلَى الْأَرائِكِ يَنْظُرُونَ   اينجا است كه استهزاء به خودشان بر مىگردد ، لفظ « من » حاكى است كه منشأ خندهء مؤمنان ، كفار و گرفتار بودن آنها در عذاب است ، منظور از\r\n\r\n\r\n","description":"","footnote":"\r\n( 1 ) كسى كه در جلو سرش موى نروئيده باشد او را « اصلع » گويند ، آن از اوصاف امير المؤمنين صلوات اللَّه عليه است .\r\n","page_name":" 143 ","page_number":145},
  {"content":"\r\n\r\n« ينظرون » ظاهرا تماشا كردن به كفار است .\r\n36 -  هَلْ ثُوِّبَ الْكُفَّارُ ما كانُوا يَفْعَلُونَ  استفهام براى تقرير است اين جمله در مقام مفعول براى « ينظرون » مىباشد يعنى مؤمنان تماشا مىكنند به مجازات كفّار در مقابل اعمالشان .\r\nدر روز اول صفر الخير هزار و چهار صد و سه مطابق 26 / 8 / 1361 تفسير سورهء مطففين به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 144 ","page_number":146},
  {"content":"\r\n\r\n\r\nسورهء انشقاق\r\nدر مكه نازل شده و بيست و پنج آيه است\r\n\r\nنظرى به كليات سوره\r\n1 - انشقاق هشتاد و سومين سورهء است كه بعد از سورهء انفطار در مكه نازل گرديد ، به نظر مىآيد : حدود سالهاى دوازدهم يا سيزدهم بعثت نازل شده است « 1 » در ترتيب فعلى قرآن مجيد سورهء هشتاد و چهارم مىباشد .\r\n2 - عدد آيات آن در نظر قارئان بصره و شام بيست و سه و در شمارش ديگران از جمله قرائت كوفى بيست و پنج است كه توسط « عاصم » به امير المؤمنين عليه السّلام مىرسد ، در تفسير خازن فرموده : عدد كلمات آن صد و هفت و حروف آن چهار صد و سى مىباشد .\r\n3 - تسميه آن به « انشقاق » به علّت كلمهء « انشقت » در اوّل آنست و نيز به علّت آن است كه همهء ماجراهاى اين سوره معلول شكافته شدن آسمان است .\r\nطبرسى و زمخشرى نام آن را « سوره انشقت » گفته‌اند طبرسى اضافه كرده :\r\nبه قولى نام آن انشقاق است .\r\n4 - سوره مباركه به شهادت آيات آن ، مكى است ، ارباب تفسير نيز چنين\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 145 ","page_number":147},
  {"content":"\r\n\r\nگفته‌اند ، النهايه بنا بر ترتيب نزول ، بايد در نزديكهاى هجرت نازل شده باشد و نيز پيداست كه همهء آن در يك دفعه نازل شده است .\r\n5 - اين سوره در سطح بسيار عالى و بهت آور ، قسمتى از نظام متقن جهان را بيان مىكند كه انسان در عين فاعل مختار بودن ، از قبول اين نظام ناچار است و بايد در فراز و نشيب آن بالا و پائين برود .\r\nدر پايان اين نظام آسمان شكافته مىشود ، زمين گسترش پيدا مىكند و آنچه در درون دارد بيرون مىاندازد و خالى مىماند . انسان تا رسيدن به پروردگار در اين نظام بايد تلاش كند و در رنج و تعب باشد ، اين كدح و تلاش اگر در راه مثبت و توحيد باشد نامهء عملش به دست راست داده مىشود ، و اگر در راه منفى و شرك و معاصى باشد به دست چپش آن گاه مشركان مورد ملامت واقع شده‌اند كه چرا در مقابل اين واقعيت تسليم نمىشوند .\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nسورة الانشقاق و مكيّة و هى خمس و عشرون آية نزلت بعد الانفطار بِسْمِ اللَّهِ الرَّحْمنِ الرَّحِيمِ\r\n\r\n[ سوره الانشقاق ( 84 ) : آيات 1 تا 15 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذَا السَّماءُ انْشَقَّتْ ( 1 ) وَ أَذِنَتْ لِرَبِّها وَ حُقَّتْ ( 2 ) وَ إِذَا الْأَرْضُ مُدَّتْ ( 3 ) وَ أَلْقَتْ ما فِيها وَ تَخَلَّتْ ( 4 )\r\nوَ أَذِنَتْ لِرَبِّها وَ حُقَّتْ ( 5 ) يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ ( 6 ) فَأَمَّا مَنْ أُوتِيَ كِتابَهُ بِيَمِينِهِ ( 7 ) فَسَوْفَ يُحاسَبُ حِساباً يَسِيراً ( 8 ) وَ يَنْقَلِبُ إِلى أَهْلِهِ مَسْرُوراً ( 9 )\r\nوَ أَمَّا مَنْ أُوتِيَ كِتابَهُ وَراءَ ظَهْرِهِ ( 10 ) فَسَوْفَ يَدْعُوا ثُبُوراً ( 11 ) وَ يَصْلى سَعِيراً ( 12 ) إِنَّهُ كانَ فِي أَهْلِهِ مَسْرُوراً ( 13 ) إِنَّهُ ظَنَّ أَنْ لَنْ يَحُورَ ( 14 )\r\nبَلى إِنَّ رَبَّهُ كانَ بِهِ بَصِيراً ( 15 )\r\n\r\n","description":"","footnote":"","page_name":" 147 ","page_number":149},
  {"content":"\r\n\r\nبه نام خداى رحمان رحيم\r\n1 - وقتى كه آسمان شكافته شود\r\n2 - و اطاعت كند از پروردگارش و اطاعتش حتمى است .\r\n3 - وقتى كه زمين گسترش يابد .\r\n4 - و آنچه در درون دارد بيافكند و خالى ماند .\r\n5 - و اطاعت كند از پروردگارش و اطاعتش حتمى است\r\n6 - اى انسان تو تا رسيدن به پروردگارت در رنج و تلاش بوده و او را ملاقات خواهى كرد .\r\n7 - پس اما هر كس كتابش به دست راستش داده شود .\r\n8 - به زودى حساب مىشود حسابى آسان .\r\n9 - و بر مىگردد به طرف اهل خود ، شادمان .\r\n10 - و اما هر كس كتابش از پشت سرش داده شود .\r\n11 - به زودى فرياد مىكشد : و اهلاكا .\r\n12 - و داخل مىشود به آتش افروخته .\r\n13 - كه او در ميان اهلش مسرور بود .\r\n14 - او گمان كرد كه هرگز به آخرت ، بر نخواهد گشت\r\n15 - بلى كه پروردگارش به حال او بينا بود .\r\n\r\nكلمه‌ها\r\nانشقت : شقّ : شكافتن و شكاف ، مصدر و اسم هر دو آمده است انشقاق : شكافته شدن .\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nاذنت : اذن در قرآن به معناى اجازه ، اراده ، اعلام ، علم و اطاعت آمده است ، مراد از آن در اينجا اطاعت است .\r\nحقت : حق : ثابت . راغب گويد : حق در اصل به معنى مطابقت و موافقت است « حقت » يعنى حتمى و ثابت شد .\r\nمدت : مدّ به قول طبرسى به معنى زيادت است و به قول راغب به معنى كشيدن . « مدت » : كشيده شد و گسترش يافت .\r\nكادح : كدح : تلاش توأم با رنج . اين قول راغب است ، طبرسى فرموده :\r\n« الكدح السعى الشديد في الامر و الدأب في العمل » .\r\nثبورا : ثبور : هلاكت . « ثبر ثبورا : هلك » سعيرا : سعر : افروختن آتش و افروخته شدن آن . « سعير » : آتش افروخته فعيل در اينجا به معنى مفعول است .\r\nيحور : حور : رجوع . « المحور : الرجوع . حار يحور : اذا رجع » .\r\n\r\nشرحها\r\nدر اين آيات ، ابتدا سخن از مرحلهء اول آخرت است يعنى از بين رفتن نظام كنونى ، شكافتن آسمان و گسترش و تخليه زمين ، اين مطالب در آن روز به ذهن كسى نمىآمد ، آن هم مطالبى به اين عظمت و دهشت . آن گاه سخن در اين است كه انسان ، خوب باشد يا بد تا رسيدن به پروردگار و ملاقات او ، بايد در تلاش و مشقت باشد ، اين تلاش اگر در راه ايمان و توحيد باشد نتيجه‌اش بهشت و اگر در راه شرك و كفر باشد نتيجه‌اش عذاب خواهد بود .\r\n1 و 2 -    إِذَا السَّماءُ انْشَقَّتْ وَ أَذِنَتْ لِرَبِّها وَ حُقَّتْ    در سوره انفطار خوانديم :   إِذَا السَّماءُ انْفَطَرَتْ   و در سورهء حاقه آمده\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nاست :  وَ انْشَقَّتِ السَّماءُ فَهِيَ يَوْمَئِذٍ واهِيَةٌ  / 16 مراد از هر سه آيه و لا اقل از آيهء اول و دوم ، يكى است .\r\nفضايى را در نظر بگيريد كه در آن صدها توپ بازى كوچك و بزرگ با ريسمانهايى به هم بسته و در فاصله‌هاى معين به دور خود و يكديگر حركت مىكنند ، اگر انفجار بزرگى رخ دهد اين توپها از هم پاشيده و در فضا پراكنده خواهند گشت ، به قرينهء :  وَ إِذَا الْكَواكِبُ انْتَثَرَتْ  كه در سورهء انفطار گذشت ، به نظر مىآيد ، شكافتن آسمانها چنين خواهد بود ، اينهمه اجرام كه در فواصل معين به دور خود و ديگران حركت مىكنند ، در اثر انفجار قيامت از هم مىپاشند و ظاهرا خود اجرام نيز منفجر شوند .\r\n وَ أَذِنَتْ لِرَبِّها وَ حُقَّتْ  معنايش آنست كه : در اين انفجار و شكافتن به دستور پروردگارش گوش مىدهد و اطاعت مىكند و حتمى است كه اطاعت خواهد كرد « اى و حق لها ان تطيع » .\r\n3 - 5 :    وَ إِذَا الْأَرْضُ مُدَّتْ وَ أَلْقَتْ ما فِيها وَ تَخَلَّتْ وَ أَذِنَتْ لِرَبِّها وَ حُقَّتْ    .\r\nدر سورهء زلزال آمده است :    إِذا زُلْزِلَتِ الْأَرْضُ زِلْزالَها وَ أَخْرَجَتِ الْأَرْضُ أَثْقالَها    از اين آيات همين قدر مىفهميم كه زمين گسترش پيدا مىكند و آنچه در جوف خود از مردگان و غير آنها را دارد بيرون مىاندازد ، احتمال هست منظور از بيرون انداختن همان زنده شدن و بيرون آمدن مردگان باشد مانند :\r\n يَوْمَ يَخْرُجُونَ مِنَ الْأَجْداثِ سِراعاً  معارج / 43 ، هر چه هست زمين در اين كار از پروردگار خود اطاعت خواهد كرد و اطاعت كردنش حتمى است .\r\n6 -  يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  نظير اين آيه است آيهء :  لَقَدْ خَلَقْنَا الْإِنْسانَ فِي كَبَدٍ  بلد / 4 ، اين يك واقعيت است كه انسان بايد تا رسيدن به پروردگار در تلاش توأم با رنج خواهد\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nبود ، بد و خوب هيچ يك قادر نيستند كه خويش را از اين قانون مستثنى كنند و بايد در ميان منگنهء روزگار فشرده شوند به قول امير المؤمنين صلوات اللَّه عليه\r\n« دار بالبلاء محفوفة »\r\nضمير « ملاقيه » راجع به « ربك » است ، احتمال دارد كه به « كدحا » راجع باشد يعنى عمل خويش را ملاقات خواهى كرد .\r\nدر اينجا دو نكته هست . اول اينكه : انتهاء زندگى و سير انسان به خداست منظور از رسيدن به خدا ، رسيدن به ثواب يا عذاب خدايى و رسيدن به جايى است كه جز حكم خدا حكمى و حكومتى نيست  أَنَّ الْقُوَّةَ لِلَّهِ جَمِيعاً   لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  .\r\nدوم اينكه : همانطور كه سماء و ارض مقهور قدرت و ارادهء خدا هستند ، همين طور انسان نيز مقهور اراده و مشيت او است و بايد اين مسير را ادامه دهد و نيز از اين آيه جواب « اذا » ها معلوم مىشود يعنى : وقتى كه اينكارها به وقوع پيوست ، انسان خداى خويش را ملاقات مىكند و به پاداش يا كيفر اعمال خود مىرسد ، نظير  عَلِمَتْ نَفْسٌ ما قَدَّمَتْ وَ أَخَّرَتْ  كه در سورهء انفطار گذشت .\r\n7 - 9    فَأَمَّا مَنْ أُوتِيَ كِتابَهُ بِيَمِينِهِ فَسَوْفَ يُحاسَبُ حِساباً يَسِيراً وَ يَنْقَلِبُ إِلى أَهْلِهِ مَسْرُوراً    مسئله داده شدن نامه عمل به دست راست يا چپ انسان در بسيارى از آيات آمده است در سورهء جاثيه / 27 آمده است كه امتها را نيز نامه عملى خواهد بود ، منظور از  حِساباً يَسِيراً  حساب سهل و بدون مناقشه است ، شايد ملائكه فقط به آن اكتفاء كنند كه ببينند كتاب در دست راست او است .\r\nدر تفسير برهان از امام باقر عليه السّلام نقل شده كه رسول خدا صلّى اللَّه عليه و آله فرمودند هر حساب شده معذب است ، شخصى گفت : يا رسول اللَّه پس  فَسَوْفَ يُحاسَبُ حِساباً يَسِيراً  يعنى چه ؟ فرمود : آن فقط باز كردن است اينك متن حديث :\r\n\r\n","description":"","footnote":"","page_name":" 151 ","page_number":153},
  {"content":"\r\n\r\n« عن ابى جعفر عليه السّلام قال قال رسول اللَّه صلّى اللَّه عليه و آله كل محاسب معذب . فقال له قائل يا رسول اللَّه صلّى اللَّه عليه و آله فاين قول اللَّه :  فَسَوْفَ يُحاسَبُ حِساباً يَسِيراً  قال ذلك العرض يعنى التصفيح » .\r\nمراد از « اهله » هر كسى است كه مؤمن در بهشت با او زندگى خواهد كرد ، حور ، غلمان و اهل دنيا كه مانند مؤمن اهل بهشت باشد در تفسير برهان در روايت امام صادق عليه السّلام آمده است :\r\n« اهله فى الدنيا هم اهله فى الجنة ان كانوا مؤمنين » .\r\n10 - 12 :    وَ أَمَّا مَنْ أُوتِيَ كِتابَهُ وَراءَ ظَهْرِهِ فَسَوْفَ يَدْعُوا ثُبُوراً وَ يَصْلى سَعِيراً    در بعضى از آيات آمده :  وَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ  حاقه / 25 ، جمع آيه با اين است كه از پشت سر به دست چپش داده مىشود ، و چون آن علامت جهنمى بودن است ، لذا با دادن آن فرياد « و اهلاكا » مىكشد و وارد آتش مىشود ، ( نعوذ باللّه منه ) لفظ  وَراءَ ظَهْرِهِ  تقديرش « من وراء ظهره » است .\r\n13 - 15 :    إِنَّهُ كانَ فِي أَهْلِهِ مَسْرُوراً إِنَّهُ ظَنَّ أَنْ لَنْ يَحُورَ بَلى إِنَّ رَبَّهُ كانَ بِهِ بَصِيراً    يعنى در عصيان حق بود و به آن افتخار مىكرد شايد مراد از « اهله » همهء كسانى باشد كه در دنيا با آنها مأنوس بود وانگهى معاد را تكذيب مىكرد و گمان مىكرد كه بر گشتى نيست ، آمدن « ظن » شايد براى آن باشد كه به عدم معاد نمىشود يقين كرد . اين دو آيه ، نظير :   وَ كانُوا يُصِرُّونَ عَلَى الْحِنْثِ الْعَظِيمِ وَ كانُوا يَقُولُونَ أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ   واقعه / 46 - 47 است .\r\n بَلى إِنَّ رَبَّهُ كانَ بِهِ بَصِيراً  ردّ ظن او است يعنى : بلى رجوع مىكند زيرا كه پروردگارش به او بينا بود و اين ربوبيت و دانايى موجب آن بود كه آخرت\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nو مجازات و حساب و كتاب باشد تا كارها با عدل و قسط فيصله يابد چنان كه در آخر سورهء « حجر » مفصلا گفته‌ايم : على هذا ربوبيت و دانايى خدا به حال بندگان ، مستوجب وجود آخرت است .\r\nناگفته نماند : آيات  فَأَمَّا مَنْ أُوتِيَ كِتابَهُ بِيَمِينِهِ  -  وَ أَمَّا مَنْ أُوتِيَ كِتابَهُ بِشِمالِهِ  معلوم نيست همهء اهل آخرت را شامل باشد كه اولى دربارهء مؤمنان و اهل بهشت و دومى دربارهء كفار و اهل جهنم است ، با آنكه گناهكاران اهل ايمان ، اول به آتش مىروند و سپس آزاد مىشوند ، اينها جزء هيچ يك از دو گروه نيستند و كسانى كه مشمول آيهء  وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ  توبه / 106 ، هستند ظاهرا جزء هيچ يك نيستند ، در سورهء واقعه مردم را به سه قسمت تقسيم كرده : اصحاب ميمنة و اصحاب مشئمة و و سابقون ، به نظر مىآيد كه سابقون از دو گروه كه كتاب به دست راست يا چپشان داده مىشود خارج مىباشند .\r\nدر الميزان فرموده : جايز است كه بگوئيم تقسيم اهل آخرت به اصحاب يمين و اصحاب شمال شامل همه نيست بلكه بهشتيان و اهل خلود در آتش مخصوص شده‌اند بذكر وصفشان كه همان داده شدن كتاب بدست راست يا چپشان باشد همچنين است حال مكذبين و متقين در سوره مرسلات و نبأ و نازعات و عبس و مطففين و غير آنها ، پس غرض ذكر نمونه‌اى از اهل ايمان و طاعت و اهل كفر و تكذيب است ، ديگران مسكوت مانده‌اند تا مردم بدانند سعادت در جانب تقوى و شقاوت در جانب تمرد و طغيان است .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n\r\n[ سوره الانشقاق ( 84 ) : آيات 16 تا 25 
  ]\r\nفَلا أُقْسِمُ بِالشَّفَقِ ( 16 ) وَ اللَّيْلِ وَ ما وَسَقَ ( 17 ) وَ الْقَمَرِ إِذَا اتَّسَقَ ( 18 ) لَتَرْكَبُنَّ طَبَقاً عَنْ طَبَقٍ ( 19 ) فَما لَهُمْ لا يُؤْمِنُونَ ( 20 )\r\nوَ إِذا قُرِئَ عَلَيْهِمُ الْقُرْآنُ لا يَسْجُدُونَ ( 21 ) بَلِ الَّذِينَ كَفَرُوا يُكَذِّبُونَ ( 22 ) وَ اللَّهُ أَعْلَمُ بِما يُوعُونَ ( 23 ) فَبَشِّرْهُمْ بِعَذابٍ أَلِيمٍ ( 24 ) إِلاَّ الَّذِينَ آمَنُوا وَ عَمِلُوا الصَّالِحاتِ لَهُمْ أَجْرٌ غَيْرُ مَمْنُونٍ ( 25 )\r\n16 - پس نه قسم به سرخى شامگاهان\r\n17 - و قسم به شب و آنچه جمع مىكند\r\n18 - و قسم به ماه وقتى كه جمع مىشود .\r\n19 - حتما و يقينا بالا مىرويد به حالى از حالى .\r\n20 - چه شده بر آنها كه ايمان نمىآورند\r\n21 - و چون قرآن بر آنها خوانده مىشود سجده نمىكنند .\r\n22 - بلكه آنان كه كافر شده‌اند تكذيب مىكنند .\r\n23 - خدا به آنچه در قلب دارند داناتر است\r\n\r\n","description":"","footnote":"","page_name":" 154 ","page_number":156},
  {"content":"\r\n\r\n24 - بشارتشان بده به عذاب دردناكى\r\n25 - مگر آنان كه ايمان آورده و عمل صالح انجام داده‌اند ، آنها راست پاداشى دائم .\r\n\r\nكلمه‌ها\r\nشفق : ( بر وزن شرف ) سرخى مغرب پس از غروب آفتاب . در مجمع البيان فرموده : از ائمهء طاهرين عليهم السّلام نقل است كه شفق را سرخى مغرب فرموده‌اند .\r\nوسق : وسق ( بر وزن عقل ) : جمع كردن « وسق الشيء : جمعه » راغب جمع كردن اشياء متفرق گفته است . اتّساق به معنى جمع شدن مىباشد .\r\nطبق : طبرسى فرموده : اصل طبق به معنى حال است زمخشرى نيز آن را حال گفته است  طَبَقاً عَنْ طَبَقٍ  يعنى به حالى از حالى . راغب آن را چيزى را بالاى چيزى گذاشتن گفته است .\r\nيوعون : وعى : حفظ كردن . اعم از آنكه حديث باشد يا غير آن ايعاء حفظ و جمع كردن ، گويند : « اوعى المتاع » يعنى متاع را در ظرفى گذاشت و ذخيره كرد .\r\nممنون : من : قطع .  غَيْرُ مَمْنُونٍ  يعنى غير مقطوع .\r\n\r\nشرحها\r\nدر اين آيات ، ابتدا حال به حال شدن و تغيير يافتن بعضى از عوامل طبيعت ياد شده و آن گاه انسان نيز در همان رديف قرار گرفته و شاهدى است براى  كادِحٌ إِلى رَبِّكَ كَدْحاً  و نشان مىدهد كه سير الى اللَّه حالى بعد از حالى و تغييرى بعد از تغييرى است و نيز مقدمه است بر آيات :  فَما لَهُمْ لا يُؤْمِنُونَ . . . \r\n\r\n","description":"","footnote":"","page_name":" 155 ","page_number":157},
  {"content":"\r\n\r\nواقعا انسان كه چنين مقهور است و از خود قدرتى ندارد چرا به خدايى كه او را چنين كرده است خاضع نشود آن وقت باز مردم دو قسمت شده‌اند و هر يك به پاداش كيفر عمل خود مىروند .\r\n16 - 18 :    فَلا أُقْسِمُ بِالشَّفَقِ وَ اللَّيْلِ وَ ما وَسَقَ وَ الْقَمَرِ إِذَا اتَّسَقَ    اينها سه عامل طبيعى است يكى پس از ديگرى ، اول شفق است كه با غروب آفتاب شروع مىشود ، پس از آن شب مىآيد و موجودات مرئى را جمع مىكند و در ظلمت و تاريكى فرد مىبرد ، پس از آن ماه مىآيد و به تدريج وسعت مىيابد ، يعنى بر نورش افزوده مىشود تا چهارده شبه مىگردد ، اينها حال به حال شدن و يكى پس از ديگرى است .\r\nگويند : « لا » در « فلا اقسم » براى تأكيد قسم است ، و گويند نفى سخن خصم است يعنى : نه ، حرف شما درست نيست بلكه قسم مىخورم . . .\r\n19 -  لَتَرْكَبُنَّ طَبَقاً عَنْ طَبَقٍ  بالا مىرويد بحالى از حالى ، از نطفه تا جنين ، طفوليت ، جوانى ، پيرى ، مرگ ، برزخ ، قيامت ، لقاء اللَّه . لفظ « عن » نشان مىدهد كه هر درجهء بعدى بالاتر از قبلى است ، آرى انسان در سير الى اللَّه با كدح و فشار بايد اين مراحل را سير نمايد .\r\nدر مجمع البيان از امام صادق صلوات اللَّه عليه نقل شده :\r\n« لتركبن سنن من كان قبلكم من الاولين و احوالهم »\r\nيعنى هر چه به سر اقوام گذشته آمده به سر شما نيز خواهد آمد ، اين ظاهرا يك نوع استفاده از قرآن است ، نه اينكه معنى آيه آن باشد كه امامان عليهم السّلام از اين گونه تطبيقها نسبت به قرآن مجيد بسيار دارند .\r\n20 و 21 -   فَما لَهُمْ لا يُؤْمِنُونَ وَ إِذا قُرِئَ عَلَيْهِمُ الْقُرْآنُ لا يَسْجُدُونَ   تفريع و نتيجه‌گيرى از آيات سابق است ، يعنى مطالب گذشته ، مىبايست\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nسبب ايمان آنها باشد و وقت خوانده شدن به قرآن خاضع باشند و تسليم شوند ، سجده در آيه به معنى خضوع و اطاعت است نه سجدهء معمولى اسلام .\r\n22 و 23 -   بَلِ الَّذِينَ كَفَرُوا يُكَذِّبُونَ وَ اللَّهُ أَعْلَمُ بِما يُوعُونَ   يعنى نه تنها ايمان نمىآورند بلكه آن را تكذيب هم مىكنند ، روشن مىشود كه علّت تكذيب ، كفر ديرينهء آنهاست ، خدا داناتر است به كفرى كه در قلب خود نگاه مىدارند . در نهج البلاغه آمده است :\r\n« ان هذه القلوب اوعية فخيرها .\r\nأوعاها » .\r\n24 -  فَبَشِّرْهُمْ بِعَذابٍ أَلِيمٍ  عاقبت و نتيجهء تكذيب آنهاست ، بشارت در خير و شر هر دو آمده است گويند :\r\nاستعمال آن در شر به طور تحكم است .\r\n25 -  إِلَّا الَّذِينَ آمَنُوا وَ عَمِلُوا الصَّالِحاتِ لَهُمْ أَجْرٌ غَيْرُ مَمْنُونٍ  .\r\nاستثناء منقطع است به معنى « لكن » منظور از  غَيْرُ مَمْنُونٍ  پيوسته و دائمى است الميزان منّت را به معنى ثقل گرفته و فرمايد : مراد از اجر غير ممنون ثقيل نبودن آن به انسان است .\r\nروز سيزده صفر الخير هزار و چهار صد و سه قمرى مطابق 8 / 9 / 1361 با دلى آكنده از غم در اثر جور دشمنان دوست نما ، تأليف سورهء انشقاق به پايان رسيد .\r\nو آخر دعوانا ان الحمد للَّه رب العالمين\r\n\r\n","description":"","footnote":"","page_name":" 157 ","page_number":159},
  {"content":"\r\n\r\n\r\nسوره بروج\r\nدر مكه نازل شده و بيست و دو آيه است\r\n\r\nنظرى به سورهء مباركه\r\n1 - اين سوره از حيث ترتيب نزول بيست و هفتمين سوره است كه بعد از سورهء « الشمس » در مكه نازل گرديد احتمال قوى آنست كه در اوائل سال چهارم بعثت بعد از اظهار دعوت آن حضرت نازل شده باشد از آيات آن معلوم مىشود :\r\nمسلمانان در آن زمان شكنجه ميشده‌اند ، در ترتيب فعلى قرآن مجيد سورهء هشتاد و پنجم است .\r\n2 - عدد آيات آن به اتفاق همه بيست و دو آيه است ، طبرسى رحمه اللَّه فرمود « مكية اثنتان و عشرون آية بالاجماع » و داراى يكصد و نه كلمه و چهار صد و شصت و پنج حرف است .\r\n3 - تسميهء آن به « سورهء بروج » ظاهرا به علت وقوع لفظ « بروج » در اول آنست ، على هذا تسميه « كل باسم جزء » مىباشد .\r\n4 - سورهء مباركه بشهادت آيات آن مكى است ، ظاهرا كسى خلاف آن را نگفته است .\r\n\r\nغرض سوره\r\n5 - در اين سوره به آسمان و روز قيامت و شاهد و مشهود قسم ياد شده آن وقت واقعه‌اى بيان گرديده كه عده‌اى را در كانالى به علت مقاومت در دين توحيد\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nسوزانده‌اند ، قهرا آن يك عينيت تاريخى بوده است و اين نشان مىدهد كه به وقت نزول سورهء مؤمنان در مكه به دست مشركان زير شكنجه مىرفته‌اند و اين سوره مىگويد : تنها شما نيستيد كه در راه خدا شكنجه مىشويد ، بلكه ديگران نيز چنين بوده‌اند خويشتن دار باشيد كه پيروزى از آن شماست ، على هذا غرض سوره تسليت بر مؤمنان است .\r\nاز اينجا معلوم مىشود كه اين سورهء پس از نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 نازل شده ، آن گاه كه در سال چهارم بعثت آن حضرت رسالت خويش را آشكار كرد و كفار شروع به شكنجه مؤمنان كردند تا جايى كه خباب بن ارت به آن حضرت گفت :\r\n« يا رسول اللَّه ادع لنا قال : انكم لتعجلون لقد كان الرجل ممن كان قبلكم يمشط بامشاط الحديد و يشق بالمنشار فلا يرده ذلك عن دينه . . . » ( تاريخ يعقوبى ج 2 / 16 ) .\r\nآن گاه در اين سوره آمده : شكنجه گران اگر توبه نكنند در عذاب سوزان خدا خواهند بود و مؤمنان در بهشت و نيز شواهدى از فرعون و ثمود آورده شده و تسلّط خدا بر همه و حق بودن قرآن و وعده‌هاى آن بيان گرديده است .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nسورة البروج مكيّة و هى اثنان و عشرون آية نزلت بعد سورة الشمس بِسْمِ اللَّهِ الرَّحْمنِ الرَّحِيمِ\r\n\r\n[ سوره البروج ( 85 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ السَّماءِ ذاتِ الْبُرُوجِ ( 1 ) وَ الْيَوْمِ الْمَوْعُودِ ( 2 ) وَ شاهِدٍ وَ مَشْهُودٍ ( 3 ) قُتِلَ أَصْحابُ الْأُخْدُودِ ( 4 )\r\nالنَّارِ ذاتِ الْوَقُودِ ( 5 ) إِذْ هُمْ عَلَيْها قُعُودٌ ( 6 ) وَ هُمْ عَلى ما يَفْعَلُونَ بِالْمُؤْمِنِينَ شُهُودٌ ( 7 ) وَ ما نَقَمُوا مِنْهُمْ إِلاَّ أَنْ يُؤْمِنُوا بِاللَّهِ الْعَزِيزِ الْحَمِيدِ ( 8 ) الَّذِي لَهُ مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ شَهِيدٌ ( 9 )\r\nإِنَّ الَّذِينَ فَتَنُوا الْمُؤْمِنِينَ وَ الْمُؤْمِناتِ ثُمَّ لَمْ يَتُوبُوا فَلَهُمْ عَذابُ جَهَنَّمَ وَ لَهُمْ عَذابُ الْحَرِيقِ ( 10 ) إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتٌ تَجْرِي مِنْ تَحْتِهَا الْأَنْهارُ ذلِكَ الْفَوْزُ الْكَبِيرُ ( 11 )\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nبه نام خداى رحمان رحيم\r\n1 - قسم به آسمان كه داراى ستارگان است .\r\n2 - قسم به روز وعده شده ( قيامت )\r\n3 - قسم به نظاره‌گر و نظاره شده\r\n4 - ملعون شد اهل آن كانال\r\n5 - اهل آن آتش كه داراى آتشگيره است .\r\n6 - وقتى كه آنها كنار آتش نشسته بودند\r\n7 - و آنها بر آنچه به مؤمنان مىكردند نظاره‌گر بودند .\r\n8 - از مؤمنان مكروه نداشتند مگر ايمان آورد نشان را به خداى توانا و پسنديده .\r\n9 - خدايى كه سرپرستى آسمانها و زمين در دست او است و او بر هر چيز حاضر است .\r\n10 - آنان كه مؤمنين و مؤمنات را شكنجه كردند ، سپس توبه ننمودند براى آنهاست عذاب جهنم و براى آنهاست عذابى سوزان .\r\n11 - كسانى كه ايمان آورده و كارهاى شايسته انجام داده‌اند ، براى آنهاست بهشتهايى كه از زير آنها نهرها روان است و آن نجات بزرگى است .\r\n\r\nكلمه‌ها\r\nبروج : منظور از بروج ستارگانند كه به علّت روشن و درخشان بودن بروج ناميده شده‌اند . برج و تبرج در اصل به معنى ظهور و آشكار شدن است طبرسى در ذيل آيهء 60 از سورهء نور فرمايد : تبرج آنست كه زن زينت خود را آشكار كند ، اصل آن به معنى ظهور است .\r\nاخدود : راغب گويد : خد و اخدود به معنى گودال مستطيل و عميق است ، جمع آن اخاديد مىباشد ، به نظر راغب اصل آن به معنى رخسار است و استعمال آن در گودال استعاره است در نهج البلاغه خطبهء\r\n\r\n","description":"","footnote":"","page_name":" 161 ","page_number":163},
  {"content":"\r\n\r\n163 فرموده : «\r\nاضرع اللَّه خدودكم\r\n» : خدا چهره‌هايتان را ذليل كند ، ديگران نيز اخدود را كانال و جدول گفته‌اند .\r\nوقود : و قد : افروخته شدن آتش . ايقاد : افروختن آتش ، وقود ( به فتح واو ) : هيزم و مانند آن كه وسيلهء آتش افروزى است وقود ( بضم واو ) : مصدر است ولى در قرآن نيامده است .\r\nقعود : جمع قاعد به معنى نشستگان است ، قعود مصدر نيز آمده است نقموا : نقم : انكار . « نقم الامر : نقما : انكره » آن را انكار و اشد الكرهه نيز گفته‌اند ، انتقام در واقع انكار كردن كار بد به واسطه عقوبت است ، آن در آيه به معنى مكروه داشتن است فتنوا : فتنه به معنى امتحان است ، آن با عذاب كردن نيز سازگار است و در آيه به معنى عذاب است در اقرب الموارد گويد : « فتن الشيء فتنا : احرقه » و منه  يَوْمَ هُمْ عَلَى النَّارِ يُفْتَنُونَ  .\r\nحريق : سوزان ، فعل در اينجا به معنى فاعل است .\r\n\r\nشرحها\r\nدر اين آيات ، اول به آسمان و روز قيامت و شاهد و مشهود قسم ياد شده و آن گاه به جريان اصحاب اخدود اشارت رفته كه آنها مؤمنان را در آتش سوزاندند و خود در كنار گودال نشسته و شكنجه مؤمنان را تماشا مىكردند علت سوزاندن اين بود كه چرا آنها به خداى واحد ايمان آورده‌اند ، آن گاه گفته شده كه حكومت آسمانها و زمين در دست خداست چنين كسان را به عذاب سوزان خواهد برد و مؤمنان را به بهشت برين .\r\n1 - 3 -     وَ السَّماءِ ذاتِ الْبُرُوجِ وَ الْيَوْمِ الْمَوْعُودِ وَ شاهِدٍ وَ مَشْهُودٍ    \r\n\r\n","description":"","footnote":"","page_name":" 162 ","page_number":164},
  {"content":"\r\n\r\nمنظور از بروج ستارگانند به علت روشن و درخشان بودن بروج ناميده شده‌اند ، اين تعبير سه بار در قرآن مجيد آمده است يكى در اين آيه ، ديگرى در آيهء  وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ  حجر / 16 ، سوم :  تَبارَكَ الَّذِي جَعَلَ فِي السَّماءِ بُرُوجاً وَ جَعَلَ فِيها سِراجاً وَ قَمَراً مُنِيراً  فرقان / 61 آيهء اخير در معنى ستارگان كاملا روشن است زيرا « قمرا » و سراجا كه آفتاب است قرينهء آن مىباشد . در تفسير برهان ذيل آيهء سوم از امام باقر عليه السّلام نقل شده :\r\nبروج عبارتند از كواكب .\r\nاما اينكه بگوئيم : منظور بروج دوازده‌گانه يونانى هستند مانند حمل ثور ، جوزا . . . اين سخن درست نيست ، يونانيان قديم آن نامها را از نام بتهاى خود گرفته‌اند و آن بروج اعتبارى هستند .\r\nدر قاموس قرآن ( برج ) در اين زمينه صحبت كرده و از بعضى روايات مجعول نيز جواب داده‌ام .\r\nمنظور از يوم موعود روز قيامت است ، نكره آمدن  شاهِدٍ وَ مَشْهُودٍ  براى تفخيم و عظمت است مراد از شاهد كسى است كه شكنجهء آن مؤمنان را مشاهده كرده و ديده است و شهادت خواهد داد و از مشهود : ، ظاهرا مؤمنان و شكنجهء آنهاست .\r\nبه حكم :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  نساء / 41 پيامبران دربارهء اعمال امت خود شهادت خواهند داد ، اين مستلزم آن است كه در دنيا شاهد اعمال امت خود باشند و به حكم :  . . . أُولئِكَ يُعْرَضُونَ عَلى رَبِّهِمْ وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ أَلا لَعْنَةُ اللَّهِ عَلَى الظَّالِمِينَ  هود 18 ، شاهدانى بر اعمال بدكاران وجود خواهند داشت .\r\nعلى هذا شاهد تطبيق مىشود به رسول خدا صلّى اللَّه عليه و آله نسبت به اين امت و به\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nحضرت عيسى عليه السّلام نسبت بامت خويش ، مىشود به خداى متعال نيز تطبق شود كه  هُوَ عَلى كُلِّ شَيْءٍ شَهِيدٌ  در تطبيق شاهد و مشهود اقوال زيادى هست كه در مجمع البيان و كتابهاى ديگر آمده است .\r\nبه نظر مىآيد : سوگند به آسمان به علت آنست كه مؤمنان در وقت شكنجه و انداخته شدن به آتش ، به آسمان نگاه كرده و خدا را مىخواندند ، يعنى : سوگند به آسمان پر از ستاره كه مؤمنان رو به آن كرده و به آتش رفتند ، قسم به روز قيامت كه در آن مؤمنان به پاداش و كافران به كيفر خواهند رسيد و قسم به شاهد كه بر اين ستمها گواهى خواهد داد و قسم به آن شكنجه و شكنجه شدگان كه مشهود همه بودند حقا كه اصحاب اخدود ملعون شده و از رحمت خدا به دور گشتند .\r\n4 - 7 -     قُتِلَ أَصْحابُ الْأُخْدُودِ . النَّارِ ذاتِ الْوَقُودِ . إِذْ هُمْ عَلَيْها قُعُودٌ وَ هُمْ عَلى ما يَفْعَلُونَ بِالْمُؤْمِنِينَ شُهُودٌ     در تفسير برهان از على بن ابراهيم رحمهما اللَّه نقل شده : مردى از پادشاهان يمن بنام ذو نواس دين يهوديت اختيار كرد و خودش را يوسف ناميد ، مدتى در اين كار بود ، به وى اطلاع دادند قومى در « نجران » در دين نصرانيت و عيساى مسيح هستند و بزرگ آنها « عبد اللَّه بن بريامن » مىباشد ، مردم ذو نواس را وادار كردند كه به نجران لشكر كشد او با لشكريان خويش به آنجا آمد و مردم نجران را به دين يهود دعوت كرد ، مردم از قبول درخواست وى امتناع كردند ، آنها را تهديد به قتل نمود ولى مؤثر واقع نشد ، بالاخره به دستور ذو نواس كانال بزرگى كنده و در آن آتش افروختند عده‌اى از مؤمنان در آتش سوختند ، گروهى با شمشير شهيد شدند و گروهى تكه پاره گرديدند . . . آيات شريفه در صدد بيان همان مطلب است اين جريان طور ديگرى هم نقل شده كه بايد در مجمع البيان و برهان و\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nكتابهاى ديگر ديده شود .\r\nمنظور از « قتل » لعن و رانده شدن از رحمت خداست ، گويى ديگر روحى در او نمانده است تا رحمت و توفيق خدا در او اثر كند . در اقرب الموارد آمده است : « قتل اللَّه الانسان : لعنه » لفظ « النار » بدل است از « الاخدود » ، تقدير آن « قتل اصحاب النار » است اين ظاهرا براى آنست كه ، آن تنها يك كانال نبود بلكه دريايى از آتش بود ، شايد  ذاتِ الْوَقُودِ  نيز اشاره به عظمت و بزرگى آن آتش باشد .\r\nلفظ « هم » راجع به اصحاب اخدود است و دو آيهء بعدى نشان مىدهد كه آنها سوخته شدن مؤمنان را تماشا مىكرده‌اند .\r\n8 و 9 -   وَ ما نَقَمُوا مِنْهُمْ إِلَّا أَنْ يُؤْمِنُوا بِاللَّهِ الْعَزِيزِ الْحَمِيدِ الَّذِي لَهُ مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ شَهِيدٌ   .\r\nاين دو آيه ، علت شكنجه كردن مؤمنان را بيان مىكند يعنى : علت اين شكنجه آن بود كه چرا آنها به خداى توانا و پسنديده ايمان آورده‌اند ، خدايى كه سرپرستى آسمانها و زمين در دست اوست و خدايى كه بر هر چيز شاهد و ناظر است ؟ ! ! آرى گناه آنها تنها آن بود كه به خداى توانا و سرپرست جهان و شاهد بر هر چيز ، ايمان آوردند ، پس به چه چيز ايمان مىآوردند ؟ ! ! 10 -  إِنَّ الَّذِينَ فَتَنُوا الْمُؤْمِنِينَ وَ الْمُؤْمِناتِ ثُمَّ لَمْ يَتُوبُوا فَلَهُمْ عَذابُ جَهَنَّمَ وَ لَهُمْ عَذابُ الْحَرِيقِ  اين آيه مآل كار شكنجه‌گران است ، در عين حال كه وعدهء عذاب مىدهد باز مسأله توبه را عنوان مىكند كه اين گونه اشخاص اگر بخواهند مىتوانند بر گردند ، توبه يكى از درهاى بزرگ رحمت خداست كه انسان تا در دنياست\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nمىتواند خود را بازسازى كند و گرنه عاقبت چنان كسان عذاب سوزان است لفظ « فتنوا » مىشود شامل اصحاب اخدود و مشركان مكه هر دو بوده باشد .\r\n11 -  إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتٌ تَجْرِي مِنْ تَحْتِهَا الْأَنْهارُ ذلِكَ الْفَوْزُ الْكَبِيرُ  شق دوم مسأله است ، راجع به انهار بهشتى كه چه چيز در آنجا جارى مىشود در سورهء بقرهء / 25 و سورهء قتال توضيح داده شد .\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n\r\n[ سوره البروج ( 85 ) : آيات 12 تا 22 
  ]\r\nإِنَّ بَطْشَ رَبِّكَ لَشَدِيدٌ ( 12 ) إِنَّهُ هُوَ يُبْدِئُ وَ يُعِيدُ ( 13 ) وَ هُوَ الْغَفُورُ الْوَدُودُ ( 14 ) ذُو الْعَرْشِ الْمَجِيدُ ( 15 ) فَعَّالٌ لِما يُرِيدُ ( 16 )\r\nهَلْ أَتاكَ حَدِيثُ الْجُنُودِ ( 17 ) فِرْعَوْنَ وَ ثَمُودَ ( 18 ) بَلِ الَّذِينَ كَفَرُوا فِي تَكْذِيبٍ ( 19 ) وَ اللَّهُ مِنْ وَرائِهِمْ مُحِيطٌ ( 20 ) بَلْ هُوَ قُرْآنٌ مَجِيدٌ ( 21 )\r\nفِي لَوْحٍ مَحْفُوظٍ ( 22 )\r\n12 - مؤاخذه و انتقام خدا بسيار سخت است\r\n13 - او بحقيقت نخست خلق را بيافريند و باز بعرصه قيامت برگرداند\r\n14 - و هم او بسيار آمرزنده و مهربان است\r\n15 - و خداوند عرش اقتدار و عزت است\r\n16 - و هر چه بخواهد آن را در كمال قدرت و اختيار انجام دهد\r\n17 - اى رسول آيا احوال لشكرها بر تو حكايت شده است ؟\r\n18 - داستان فرعون و قوم ثمود\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n19 - بلكه كافران در تكذيب هستند\r\n20 - خدا از هر جهت بر آنها احاطه دارد\r\n21 - بلكه آن قرآنى است با عظمت\r\n22 - در لوحى محفوظ از خطا و دروغ\r\n\r\nكلمه‌ها\r\nبطش : اخذ شديد . آن با عذاب و انتقام نيز مىسازد كه هر دو گرفتن و اخذ است . راغب آن را اخذ به صلابت گفته است در كتب لغت آمده است « بطش به بطشا : اخذه بالعنف و تناوله بالشدة عند الصولة » يبدء : بدء : شروع . ابداء : در آيه به معنى آفريدن و شروع به آفريدن است .\r\nالودود : ود ( بفتح و ضم و كسر اول ) : دوست داشتن . و دود از اسماء حسنى است به معنى دوست دارنده . اقرب الموارد آن را صيغه مبالغه ( كثير الحب ) فرموده است ، اين كلمه فقط دو بار در قرآن مجيد آمده است .\r\nمجيد : مجد : عظمت و بزرگوارى . « المجد : العز و الرفعة » مجيد :\r\nپر عظمت و بزرگوارى . منظور از آن اهميت و پرفائده بودن قرآن است ، مجيد بودن عرش به سبب عظمت آن مىباشد .\r\nلوح : لوح در اصل به معنى آشكار شدن است « لاح الشيء لوحا : بدا » آن گاه به هر تخته و صفحه لوح گويند كه معانى در آن به وسيله كتابت آشكار مىشود . آن به صورت مفرد فقط يك بار در قرآن مجيد آمده است .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\n\r\nشرحها\r\nدر تعقيب وعده و وعيدهاى گذشته ، در اين آيات كه تكميل مطالب قبلى است ابتداء سخن از قدرت و توانايى پروردگار است و اينكه همه چيز در اختيار اوست ، آن وقت ماجراى فرعون و ثمود شاهد آورده شده كه طغيان كردند و هلاك شدند و آن گاه گفته شده : خبرهاى قرآن حق است و آن از هر اشتباه و غلط محفوظ است و آنچه خبر مىدهد عين صدق مىباشد .\r\n12 - 16 -      إِنَّ بَطْشَ رَبِّكَ لَشَدِيدٌ إِنَّهُ هُوَ يُبْدِئُ وَ يُعِيدُ وَ هُوَ الْغَفُورُ الْوَدُودُ . ذُو الْعَرْشِ الْمَجِيدُ فَعَّالٌ لِما يُرِيدُ      هر پنج آيه در رابطه با وعدهء عذاب و رحمت در آيات سابق است در بطش قيد شدت ملحوظ است آمدن « لشديد » مفيد مبالغه است ، آمدن « رب » و اضافه آن به كاف مطلب را تأكيد و قلب آن حضرت و شنونده را تسليت مىدهد .\r\nمنظور از « يبدء » آفرينش اول و از « يعيد » آفرينش در آخرت است نظير :\r\n وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ  روم / 27 ، اين آيه تعليل آيهء قبلى است آنكه خلقت اولى و دوم در دست اوست قدرت انجام هر كارى را دارد .\r\nآيه  وَ هُوَ الْغَفُورُ الرَّحِيمُ  در رابطه با وعدهء بهشت و توبه است كه خدا بسيار آمرزنده و بسيار دوست دارنده است .\r\nو نيز حكومت مجيد و فراگيرنده در دست او است ، منظور از عرش تسلط و حكومت است ،  فَعَّالٌ لِما يُرِيدُ  حاكى است كه دست خدا در كارهايش باز است .\r\n17 - 20 -     هَلْ أَتاكَ حَدِيثُ الْجُنُودِ فِرْعَوْنَ وَ ثَمُودَ بَلِ الَّذِينَ كَفَرُوا فِي تَكْذِيبٍ وَ اللَّهُ مِنْ وَرائِهِمْ مُحِيطٌ     آيهء اول و دوم شاهد تاريخى براى عذاب كافران و مكذبان است و در رابطه\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nبا بطش شديد و  فَعَّالٌ لِما يُرِيدُ  است ، فرعون و ثمود بدل است از « الجنود » يعنى آنهايى كه نيروهاى خود را در مقابل انبياء بسيج كردند ، زمخشرى گويد :\r\n« بل » حاكى است كه جريان قوم تو از گذشتگان عجيبتر است ( كه آنها فقط از پيامبران وعدهء هلاك را شنيدند و تكذيب كردند ) ولى اينها هلاكت آنها را دانستند اما باز تو را تكذيب كردند ، آيه اخير نشان مىدهد كه آنها از چنگ خدا رهايى ندارند « ورائهم » شامل هر شش جهت مىشود .\r\n21 و 22 -   بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ   يعنى تكذيبشان درست نيست ، قرآن دروغ نيست بلكه قرآنى است مجيد و با عظمت و در لوحى است محفوظ از غلط و اشتباه و دستكارى .\r\nدر قرائت مشهور لفظ « محفوظ » مجرور است كه صفت « لوح » بوده باشد ، على هذا آن لوح از هر غلط و خطا محفوظ است ، در آيات ديگر دربارهء قرآن مجيد آمده است :    وَ الْكِتابِ الْمُبِينِ إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ    زخرف / 2 - 4 و نيز آمده است :    إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ    واقعه / 77 - 79 ، از اين آيات معلوم مىشود كه قرآن مجيد را اصلّى و مكانى هست كه از آن نازل گرديده و در آن غلطى ، خطايى و دروغى نيست و از همهء آنها محفوظ است ، پس قرآن كه از آن اصل محفوظ نازل شده غلطى و دروغى در آن نمىشود باشد على هذا  فِي لَوْحٍ مَحْفُوظٍ  نشان مىدهد كه جاى قبلى و اصلى قرآن همانجاست .\r\nروز بيست و پنجم صفر الخير هزار و چهارصد و سه مطابق 20 / 9 / 1361 تفسير سورهء بروج به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n\r\nسورهء طارق\r\nدر مكه نازل شده و هفده آيه است\r\n\r\nنظرى به سورهء مباركه\r\n1 - طارق سى و ششمين سوره است كه بعد از سورهء « بلد » در مكه نازل گرديد « 1 » در ترتيب فعلى قرآن مجيد سورهء هشتاد و ششم است ، آيه  إِنَّهُمْ يَكِيدُونَ كَيْداً  نشان مىدهد كه نزول آن بعد از سال چهارم بعثت و بعد از نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 بوده است و آن وقت رسول خدا صلّى اللَّه عليه و آله دعوت خويش را آشكار كرده بود .\r\n2 - عدد آيات آن به اتفاق همه هفده است ، به نقل تفسير خازن ، اين سوره داراى شصت و يك كلمه و دويست و سى و نه حرف مىباشد .\r\n3 - تسميه آن به « طارق » به علت وقوع اين كلمه در اول آنست از باب تسميه كل باسم جزء ، به نظر مىآيد كه اين نامگذارى توسط حضرت رسول اللَّه صلّى اللَّه عليه و آله بوده است .\r\n4 - سورهء مباركه بىشك مكى است ، مطالب آن از مكى بودن حكايت دارد ، و كسى خلاف آن را نگفته است .\r\n\r\nغرض سوره\r\n5 - اين سورهء در صدد اثبات معاد است ، به اين بيان كه انسان در آفريده\r\n\r\n\r\n","description":"","footnote":"\r\n( 1 ) بنا بر آنكه ترتيب نزول قطعى باشد كه نيست .\r\n","page_name":" 171 ","page_number":173},
  {"content":"\r\n\r\nشدن هيچ نقشى از خود ندارد ، بلكه طبق نقشه و ارادهء الهى با يك وضع حيرت - آورى خلق مىشود ، همان مشيت كه او را آفريده باز او را زنده خواهد كرد .\r\nاين مطلب با دو واقعيت در اول و آخر سوره تأييد شده است ، به تعبير ديگر از اول سوره معلوم مىشود كه آسمان و ستارگان در چرخش و رفت و آمد از ارادهء خدا پيروى مىكنند و از خود اختيارى ندارند ، و از آخر آن روشن مىگردد كه زمين و آسمان در « رجع و صدع » مسلوب الاختيار هستند پس انسان نيز در رديف آنهاست و از خود اختيارى ندارد ، خدايى كه او را آفريده دوباره زنده‌اش خواهد كرد ، اگر قدرت زنده كردن نداشت قدرت آفريدن هم نداشت .\r\nآن گاه در مقام تأكيد فرموده : اين سخن جدى است ، شوخى نيست   إِنَّهُ لَقَوْلٌ فَصْلٌ وَ ما هُوَ بِالْهَزْلِ   .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nسورة الطّارق مكّية و هى سبع عشر آية نزلت بعد سورة البلد بِسْمِ اللَّهِ الرَّحْمنِ الرَّحِيمِ\r\n\r\n[ سوره الطارق ( 86 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ السَّماءِ وَ الطَّارِقِ ( 1 ) وَ ما أَدْراكَ مَا الطَّارِقُ ( 2 ) النَّجْمُ الثَّاقِبُ ( 3 ) إِنْ كُلُّ نَفْسٍ لَمَّا عَلَيْها حافِظٌ ( 4 )\r\nفَلْيَنْظُرِ الْإِنْسانُ مِمَّ خُلِقَ ( 5 ) خُلِقَ مِنْ ماءٍ دافِقٍ ( 6 ) يَخْرُجُ مِنْ بَيْنِ الصُّلْبِ وَ التَّرائِبِ ( 7 ) إِنَّهُ عَلى رَجْعِهِ لَقادِرٌ ( 8 ) يَوْمَ تُبْلَى السَّرائِرُ ( 9 )\r\nفَما لَهُ مِنْ قُوَّةٍ وَ لا ناصِرٍ ( 10 )\r\nبه نام خداى رحمان رحيم\r\n1 - قسم به آسمان و قسم به طارق\r\n2 - و چه مىدانى تو كه طارق چيست ؟\r\n\r\n","description":"","footnote":"","page_name":" 173 ","page_number":175},
  {"content":"\r\n\r\n3 - آن ستارهء درخشنده است\r\n4 - نيست هيچ نفسى مگر آنكه او را حافظى است .\r\n5 - بنگرد انسان از چه چيز خلق شده ؟\r\n6 - آفريده شده از آبى جهنده\r\n7 - كه از ميان استخوانهاى سخت و نرم خارج مىشود\r\n8 - خدا به برگرداندن او قادر است\r\n9 - روزى كه سريره‌ها آشكار شود\r\n10 - او را نه قدرتى هست و نه يارى\r\n\r\nكلمه‌ها\r\nطارق : طرق در لغت به معنى كوبيدن است مانند كوبيدن آهن و در زدن « طرقه طرقا : ضربه بالمطرقه - طرق الباب : قرعه » و نيز به معنى آمدن در شب باشد گويند : « طرق القوم طرقا : اتاهم ليلا » اين شايد بدان علت است كه چنين شخصى درها را مىزند ، و به راه طريق گويند كه راه رو آن را با قدم مىزند مراد از طارق ، ستاره است به علت ظاهر شدن در شب .\r\nنجم : ستاره . اين كلمه در اصل به معنى آشكار شدن است گويند : « نجم القرن و النبات » يعنى : شاخ و علف روئيد و ظاهر شد ، ستاره را از آن نجم گويند كه طلوع مىكند و ظاهر مىشود .\r\nثاقب : ثقب : نفوذ ، پاره كردن . ثاقب : نافذ ، نجم ثاقب : ستارهء نافذ و نورانى كه ظلمت را مىشكافد و در آن نفوذ مىكند .\r\nدافق : دفق : جهيدن . دافق : جهنده .\r\nصلب : ( بر وزن قفل ) سخت و محكم . در نهج البلاغه خطبه 45 فرموده :\r\n« الاوان الشجرة البريه اصلب عودا » منظور از آن در آيه مهره‌هاى\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nپشت و مجارى نطفه است كه به علت محكم بودن صلب گفته شده است .\r\nترائب : استخوانهاى نرم . طبرسى آن را استخوانهاى سينه زن گفته و گويد علت اين تسميه آنست كه استخوانهاى سينه مانند خاك به آسانى حركت مىكنند كه ترائب از « تراب » به معنى خاك است رجوع شود به ( شرحها ) .\r\nتبلى : بلى ( بر وزن علم ) : كهنه شدن . گويند : « بلى الثوب بلى و بلاء » يعنى لباس كهنه شد . امتحان را از آن ابتلاء گويند كه گويى امتحان كننده امتحان شده را از كثرت سؤال كهنه مىكند ، منظور از  تُبْلَى السَّرائِرُ  امتحان شدن و آشكار شدن آنهاست لذا بعضى « تبلى » را آشكار شدن گفته است .\r\nسرائر : سر : نهان . امر پوشيده . در صحاح گويد : « السر : الذى يكتم » سريره مانند سرّ . به معنى امر پوشيده است ، جمع آن سرائر مىباشد منظور از آن ، افكار و اعمال انسان است كه روز قيامت آشكار خواهند شد .\r\n\r\nشرحها\r\nدر اين آيات بعد از دو قسم مهم ، فرموده : انسان را نگهدارنده‌اى هست اگر باور نمىكند در خلقتش بيانديشد كه چطور از آب جهنده و با چه وضع شگفت آورى آفريده شد ، همان نگهدارنده و آفريننده ، به خلقت مجدد او تواناست ، هم چنان كه در خلقت و مردن و آفريده شدن مجدد ، اختيارى از خود ندارد ، روزى كه اسرارش برملا گردد نه قدرت پنهان كردن دارد و نه ياورى خواهد يافت .\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nبه جان خودم قسم : استدلال اين آيات چنان قوى و محكم است كه براى مجسم كردن آن كلمه‌اى را پيدا نمىكنم اگر در نظر آوريم كه اين سخنان در آن محيط پر از جهل از حلقوم يك انسان درس ناخوانده خارج شده است شكى نخواهيم داشت در اينكه : اين سخنان ، سخن آفرينندهء جهان است .\r\n1 و 2 و 3 -     وَ السَّماءِ وَ الطَّارِقِ وَ ما أَدْراكَ مَا الطَّارِقُ النَّجْمُ الثَّاقِبُ     منظور از سماء مطلق آسمان و منظور از طارق ستاره‌اى است كه در شب مىدرخشد و نور آن فضا را شكافته و به زمين مىرسد ،  وَ ما أَدْراكَ مَا الطَّارِقُ  براى تفخيم مطلب است ، مراد از « النجم » ظاهرا مطلق نجوم است « النجم » بيان « الطارق » مىباشد .\r\nدر هر حال اين آيات ، آسمان و ستارهء آن را مطرح مىكند كه با زمين ارتباط دارد ، نورش به زمين مىرسد ، آرى آن مقام بالا و فضاى پهناور ارتباط با زمين دارد آيا مىخواهد بفهماند كه قرآن نيز چنين است و از مقام بالا و صقع ربوبيت درخشيده و به زمين آمده است ، مانند آيات       فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ تَنْزِيلٌ مِنْ رَبِّ الْعالَمِينَ       واقعه / 75 - 80 و يا مىخواهد بفهماند كه آسمان و ستاره نيز مانند زمين مسلوب الاختيار هستند .\r\n4 -  إِنْ كُلُّ نَفْسٍ لَمَّا عَلَيْها حافِظٌ  :\r\nاين آيه جواب قسم است « لما » به معنى « الا » مىباشد ، مراد از نفس ظاهرا شخص و انسان است نه فقط روح او . ارتباط قسم با مقسم به براى من روشن نشد العلم عند اللَّه . يعنى : نيست هيچ انسانى مگر آنكه براى او حافظى است كه خود او و اعمال او را حفظ و نگهدارى مىكند ، نظير :   وَ إِنَّ عَلَيْكُمْ لَحافِظِينَ كِراماً كاتِبِينَ   انفطار / 10 كه ملائكه هم حافظ انسانند و هم كاتب اعمال او ، چنان كه در  وَ يُرْسِلُ عَلَيْكُمْ حَفَظَةً  انعام / 61 و  . . . يَحْفَظُونَهُ مِنْ أَمْرِ اللَّهِ  رعد / 11 گذشت\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nولى منظور از « حافظ » در آيه خداست ، نكره آمدن براى تفخيم است .\r\n5 - 7 -    فَلْيَنْظُرِ الْإِنْسانُ مِمَّ خُلِقَ . خُلِقَ مِنْ ماءٍ دافِقٍ يَخْرُجُ مِنْ بَيْنِ الصُّلْبِ وَ التَّرائِبِ    اين آيات استدلال است بر آيهء فوق كه براى هر نفسى حافظى هست ، انسان اگر در آفرينش خودش فكر كند كه با چه راههاى مرموز و عجيبى از نطفه آفريده مىشود و چطور يك « سلول » نامرئى به صورت انسان در مىآيد ، شكى نخواهد داشت در اينكه او در خلقت خود دستى نداشته و آفرينندهء او خداى دانا و توانا است . قيد « دافق » كه فقط يك بار در قرآن مجيد آمده است ، ظاهرا براى آنست كه دفق و جهيدن نطفه ، در خلقت انسان ضرورى است ، نطفه در وقت انزال اگر جهيدن نداشته باشد نمىتواند وارد لولهء رحم شود .\r\nاكثريت قريب به اتفاق مفسران ، ترائب را استخوانهاى سينه زن گفته‌اند يعنى ماء دافق از ميان صلب مرد و استخوانهاى سينه زن خارج مىشود ولى اين بسيار عجيب است چون مسأله دفق و جهيدن فقط در نطفه مرد است ، تحقيقات علمى اثبات كرده كه نطفه زن پس از پنج روز از عادت ماهانه از تخمدان زن جدا شده و در لوله رحم قرار مىگيرد ، اگر در اين مدت ، مقاربت روى دهد نطفه مرد خودش را به نطفه زن مىرساند و مبدء فرزند مىشود پس ماء دافق در كجاى زن است ؟ ! بايد منظور از صلب ، استخوان محكم و از ترائب استخوانهاى نرم باشد ، ناگفته نماند : مجراى منى از بيضه امتداد يافته و از مجراى معينى در امتداد كشاله ران به طرف داخل شكم مىرود و به طرف مثانه كه در پشت استخوان عانه است بر مىگردد و در زير مثانه از ميان پروستات ( غده‌اى است كه در محل خروج بول قرار دارد و مجراى ناقل منى از وسط آن عبور مىكند ) رد شده ، وارد مجراى بول مىشود ، قسمتى از اين مجرى كه داخل شكم است ، اطرافش\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nحلقه استخوانى است كه در جلو ، استخوان عانه و در طرفين و عقب ، استخوان خاصره و در پشت ، ستون مهره و استخوان خارجى مىباشد . على هذا مقصود از صلب ، قسمت آخر ستون مهره و از ترائب استخوان ديگرى است كه منى از ميان آنها گذشته وارد مجراى ادرار مىشود ، به عبارت ديگر منظور از ترائب استخوانهاى نرم است و اللَّه العالم .\r\n8 - 10 -    إِنَّهُ عَلى رَجْعِهِ لَقادِرٌ . يَوْمَ تُبْلَى السَّرائِرُ فَما لَهُ مِنْ قُوَّةٍ وَ لا ناصِرٍ    نتيجه‌گيرى است از آيات سابق . يعنى : خدايى كه او را آفريده است ، قدرت دارد كه او را بعد از مردن به حيات جديد برگرداند و زنده كند ، ضمير « رجعه » راجع به خداست كه براى واضح بودن ذكر نشده است ، احتمال دارد كه به « حافظ » برگردد ، اين آيه يكى از راه‌هاى استدلال به معاد است كه در آخر سورهء حجر توضيح داده شد .\r\n« يوم » ظرف رجوع است يعنى رجوع در روزى خواهد بود كه در آن روز سريره‌ها و اعمال و افكار مخفى آشكار مىشوند ، ديگر نه نيرويى براى مخفى كردن دارد و نه يارى و كمكى براى دفاع :  إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  بقره / 284 .\r\nدر مجمع البيان از معاذ بن جبل نقل شده كه از رسول خدا صلّى اللَّه عليه و آله پرسيد :\r\n« ما هذه السرائر التي تبلى بها العباد في الاخرة ؟ فقال : سرائركم هى اعمالكم من الصلاة و الصيام و الزكاة و الوضوء و الغسل من الجنابة . . .\r\n\r\n","description":"","footnote":"","page_name":" 178 ","page_number":180},
  {"content":"\r\n\r\n\r\n[ سوره الطارق ( 86 ) : آيات 11 تا 17 
  ]\r\nوَ السَّماءِ ذاتِ الرَّجْعِ ( 11 ) وَ الْأَرْضِ ذاتِ الصَّدْعِ ( 12 ) إِنَّهُ لَقَوْلٌ فَصْلٌ ( 13 ) وَ ما هُوَ بِالْهَزْلِ ( 14 ) إِنَّهُمْ يَكِيدُونَ كَيْداً ( 15 )\r\nوَ أَكِيدُ كَيْداً ( 16 ) فَمَهِّلِ الْكافِرِينَ أَمْهِلْهُمْ رُوَيْداً ( 17 )\r\n11 - قسم به آسمان كه ستارگان را بر مىگرداند\r\n12 - قسم به زمين كه شكافته مىشود\r\n13 - اين قرآن قول جدى است\r\n14 - آن شوخى و عبث نيست\r\n15 - مشركان به گونه‌اى حيله مىكنند\r\n16 - من نيز بگونه‌اى حيله مىكنم\r\n17 - مهلت بده كافران را ، مهلت بده اندكى\r\n\r\nكلمه‌ها\r\nرجع : بر گرداندن و برگشتن . لازم و متعدى هر دو آمده است .\r\nذات : مؤنث « ذو » به معنى صاحب است  ذاتِ الرَّجْعِ  صاحب برگرداندن يا برگشتن .\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nصدع : شكافتن . « صدعه صدعا : شقه » .\r\nفصل : فصل در اصل به معنى بريدن و جدا كردن است « فصل الشيء فصلا :\r\nقطعه و ابانه » ، آن در آيه به معنى مفعول ( جدا شده ) است « قول فصل » يعنى سخنى كه از شوخى بودن و باطل بودن قطع شده است حق و جدى است .\r\nهزل : در اصل به معنى لاغر شدن است . كلام بى فائده را هزل گويند .\r\nكه تشبيه شده به لاغرى . منظور از آن شوخى و غير جدى است .\r\nمهل : مهل : آرامى و عجله نكردن . تمهيل و امهال به معنى مهلت دادن است « مهل - امهل » هر دو فعل امر هستند .\r\nرويدا : رويد به معنى كم و قليل است ، صاحب قاموس آن را مصغر « رود » گويد يعنى : بسيار كم .\r\n\r\nشرحها\r\nاين آيات تأكيد مطلب آيات سابق و تهديد مشركان و منكران معاد است .\r\nقسم مىخورد به آسمان كه ستارگان در آن طلوع و غروب مىكنند و به زمين كه روئيدنيها را مىروياند كه قيامت حق است .\r\nآن گاه مىگويد : كمى صبر كن و بنگر به سر مشركان چه بلائى خواهد آمد در عين حال روشن مىشود كه آسمان و زمين نيز در كار خود مانند انسان از مشيت خدا اطاعت مىكند .\r\n11 - 14 -     وَ السَّماءِ ذاتِ الرَّجْعِ وَ الْأَرْضِ ذاتِ الصَّدْعِ إِنَّهُ لَقَوْلٌ فَصْلٌ وَ ما هُوَ بِالْهَزْلِ     منظور از ذات الرجع شايد آن باشد كه آسمان صاحب برگشتن است و ما در آن . اجرام را ملاحظه مىكنيم كه پيوسته طلوع و غروب مىكنند ، مىروند\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nو بر مىگردند ( و لو اين مشاهده به وسيله حركت زمين باشد ) و نيز هر چه در زمين مىكاريم ، شكافته شده و آن را مىروياند ، مناسبت اين دو قسم با مسألهء معاد و زنده شدن مردگان كاملا روشن است ، به قولى مراد از رجع بارانهاست كه به زمين بر مىگردند .\r\n إِنَّهُ لَقَوْلٌ فَصْلٌ . . .  جواب قسم است ضمير « انه » راجع به قرآن و يا به وعدهء قيامت قول جدى است نه شوخى ، در روايت امام صادق عليه السّلام « انه » راجع به قرآن است .\r\n15 - 17 -    إِنَّهُمْ يَكِيدُونَ كَيْداً وَ أَكِيدُ كَيْداً فَمَهِّلِ الْكافِرِينَ أَمْهِلْهُمْ رُوَيْداً    كيد كفار آن بود كه مىخواستند دعوت قرآن را با انكار معاد و انكار نبوت باطل كنند ، نكره آمدن آن شامل هر گونه كيد مىشود ، كيد خدا آنست كه به تدريج قابليت هدايت را از آنها مىگيرد و عذاب را به آنها نزديك مىكند و حيله‌هاى آنها را خنثى مىگرداند .\r\nدر الميزان فرموده : « مهل و امهل » هر دو به يك معنى است ولى باب « تفعيل » براى تدريج و « افعال » براى دفعى بودن است ، يعنى در هلاك كفار عجله نكن بلكه صبر كن و منتظر باش ، به نظر مىآيد « امهل » براى تأكيد است و تبديل كلمه براى مكرر نبودن است . در جاى ديگر آمده :  وَ ذَرْنِي وَ الْمُكَذِّبِينَ أُولِي النَّعْمَةِ وَ مَهِّلْهُمْ قَلِيلًا  مزمل / 11 .\r\nروز جمعه بيست و دوم ربيع الاول هزار و چهار صد و سه مطابق 17 / 10 / 1361 تفسير سورهء طارق به پايان رسيد .\r\nو الحمد للَّه و هو خير ختام .\r\n\r\n","description":"","footnote":"","page_name":" 181 ","page_number":183},
  {"content":"\r\n\r\n\r\nسورهء اعلى\r\nدر مكه نازل شده و نوزده آيه است\r\n\r\nنظرى به كليات سوره\r\n1 - سورهء اعلى هفتمين سوره است كه بعد از سورهء تكوير در مكه ( لا اقل اوائل آن ) نازل گرديد على هذا بايد در اوائل بعثت نازل شده باشد ، در ترتيب فعلى قرآن مجيد سورهء هشتاد و هفتم مىباشد .\r\n2 - عدد آيات آن نوزده آيه است ، مجمع البيان گويد نوزده بودن آيات آن اجماعى است و به نقل خازن اين سوره شامل هفتاد و دو كلمه و دويست و نوزده حرف است .\r\n3 - در مجمع البيان از ابن عباس نقل كرده كه اين سوره مكى است و از ضحاك نقل نموده كه گويد مدنى است ، زمخشرى و بيضاوى نيز آن را مكى گفته‌اند .\r\nدر الميزان آمده : سياق آيات اول سوره نشان مىدهد كه در مكه نازل شده ولى آيات ذيل سوره از  قَدْ أَفْلَحَ مَنْ تَزَكَّى  تا آخر ، از طريق اهل بيت عليهم السّلام و نيز از طريق اهل سنت وارد شده كه مراد از آن زكات فطره و نماز عيد است .\r\nو معلوم است كه روزه ، زكات فطره و صلاة عيد در مدينه بعد از هجرت تشريع شده است ، پس صدر سوره مكى و ذيل آن مدنى است ، آنچه در اقوال بزرگان آمده كه اين سوره مكى است منافاتى ندارد كه آن ، قابل حمل بر اوائل سوره\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nاست . طبرسى رحمه اللَّه در ذيل آيه  قَدْ أَفْلَحَ مَنْ تَزَكَّى  فرموده : احتمال دارد صدر سوره در مكه نازل شده و آخر آن در مدينه انجام يافته باشد .\r\n4 - تسميهء آن به « اعلى » به علت وقوع اين كلمه در اول آنست ، و اين تسميه ظاهرا در زمان رسول خدا و توسط ايشان بوده است .\r\n5 - در فضيلت اين سوره رواياتى نقل شده كه مناسب است به بعضى از آنها اشاره شود :\r\nاول : در مجمع البيان از امير المؤمنين عليه السّلام نقل شده كه فرمود : رسول خدا صلّى اللَّه عليه و آله سورهء   سَبِّحِ اسْمَ رَبِّكَ الْأَعْلَى   را دوست مىداشت و اولين كسى كه « سبحان ربى الاعلى گفت » ميكائيل بود .\r\nدوّم : در همان كتاب از ابى بصير از حضرت صادق عليه السّلام منقول است :\r\nهر كس   سَبِّحِ اسْمَ رَبِّكَ الْأَعْلَى   را در نماز واجب يا نافله بخواند ، روز قيامت به او گفته مىشود : از هر كدام درهاى بهشت مىخواهى داخل شو .\r\nمن قرء سبح اسم ربك الاعلى فى فريضة او نافلة قيل له يوم القيامة ادخل من اى ابواب الجنة شئت »\r\nاين روايت در تفسير برهان از حضرت باقر عليه السّلام نقل شده است .\r\nسوم : در همان كتاب از تفسير عياشى از مردى به نام ابى حميصه منقول است كه گويد : بيست شب ، پشت سر امير المؤمنين عليه السّلام نماز خواندم . جز   سَبِّحِ اسْمَ رَبِّكَ   را نخواند ، و فرمود : اگر مردم بدانند در آن چه هست ، هر كس روزى بيست بار آن را مىخواند و هر كه آن را بخواند گويا صحف موسى و ابراهيم را خوانده است .\r\n\r\nغرض سوره\r\n6 - براى سورهء مباركه شأن نزولى نقل نشده ولى مىشود از آيات آن فهميد كه آيهء  سَنُقْرِئُكَ فَلا تَنْسى  و تشريع صلوة عيد و زكات فطره ، سبب نزول اين\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nسوره بوده است ، خدا به آن حضرت قول مىدهد كه او را طورى خواناى وحى كند كه آيات را مطلقا فراموش ننمايد .\r\n7 - اين سوره با   سَبِّحِ اسْمَ رَبِّكَ الْأَعْلَى   شروع مىشود ، آن گاه مقدارى در وصف خدا و در توجيه   رَبِّكَ الْأَعْلَى   سخن گفته مىشود سپس به رسول خدا صلّى اللَّه عليه و آله خطاب مىشود كه ما تو را خوانا خواهيم كرد على هذا حقائق را يادآورى كن كه هر كس روح خشيت دارد متذكر خواهد شد ، در آخر به ذكر نماز عيد و زكات فطره مىرسد و مىگويد : اين مطالب در نامه‌هاى ابراهيم و موسى نيز آمده است .\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nسورة الاعلى مكّية و هى تسع عشر آية نزلت بعد سورة التكوير بِسْمِ اللَّهِ الرَّحْمنِ الرَّحِيمِ\r\n\r\n[ سوره الأعلى ( 87 ) : آيات 1 تا 19 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبِّحِ اسْمَ رَبِّكَ الْأَعْلَى ( 1 ) الَّذِي خَلَقَ فَسَوَّى ( 2 ) وَ الَّذِي قَدَّرَ فَهَدى ( 3 ) وَ الَّذِي أَخْرَجَ الْمَرْعى ( 4 )\r\nفَجَعَلَهُ غُثاءً أَحْوى ( 5 ) سَنُقْرِئُكَ فَلا تَنْسى ( 6 ) إِلاَّ ما شاءَ اللَّهُ إِنَّهُ يَعْلَمُ الْجَهْرَ وَ ما يَخْفى ( 7 ) وَ نُيَسِّرُكَ لِلْيُسْرى ( 8 ) فَذَكِّرْ إِنْ نَفَعَتِ الذِّكْرى ( 9 )\r\nسَيَذَّكَّرُ مَنْ يَخْشى ( 10 ) وَ يَتَجَنَّبُهَا الْأَشْقَى ( 11 ) الَّذِي يَصْلَى النَّارَ الْكُبْرى ( 12 ) ثُمَّ لا يَمُوتُ فِيها وَ لا يَحْيى ( 13 ) قَدْ أَفْلَحَ مَنْ تَزَكَّى ( 14 )\r\nوَ ذَكَرَ اسْمَ رَبِّهِ فَصَلَّى ( 15 ) بَلْ تُؤْثِرُونَ الْحَياةَ الدُّنْيا ( 16 ) وَ الْآخِرَةُ خَيْرٌ وَ أَبْقى ( 17 ) إِنَّ هذا لَفِي الصُّحُفِ الْأُولى ( 18 ) صُحُفِ إِبْراهِيمَ وَ مُوسى ( 19 )\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nبه نام خداى رحمان رحيم\r\n1 - تنزيه كن نام پروردگارت را كه والاتر است\r\n2 - خدايى كه آفريد و تركيب كرد ( پرداخت ) .\r\n3 - و خدايى كه اندازه گرفت و هدايت كرد\r\n4 - و خدايى كه چراگاه را رويانيد\r\n5 - سپس آن را خشك و سياه كرد\r\n6 - حتما تو را خوانا مىكنيم كه فراموش نكنى\r\n7 - مگر آنچه را كه خدا بخواهد ، او داناى آشكار و نهان است\r\n8 - تو را به آسانترين راه موفق مىكنيم\r\n9 - ياد آورى كن اگر ياد آورى نفع دهد\r\n10 - آنان كه از خدا بترسد حتما متذكر مىشود\r\n11 - آدم بدبخت از تذكره اجتناب مىكند\r\n12 - همان كس كه به آتش بزرگ داخل مىشود .\r\n\r\n","description":"","footnote":"","page_name":" 186 ","page_number":188},
  {"content":"\r\n\r\n13 - سپس در آن نه مىميرد و نه زنده مىشود\r\n14 - رستگار شد آن كس كه پاك شد\r\n15 - و نام پروردگارش را ياد كرد و نماز خواند\r\n16 - ولى شما زندگى دنيا را اختيار مىكنيد\r\n17 - آخرت بهتر و پايدارتر است\r\n18 - اين مطلب در نامه‌هاى اولين هست\r\n19 - كه نامه‌هاى ابراهيم و موسى باشد\r\n\r\nكلمه‌ها\r\nسبح : تسبيح يعنى تنزيه خدا از هر نقص و نالايق چنان كه در مجمع البيان گفته است . راغب گويد : « التسبيح : تنزيه اللَّه » پس تسبيح آنست كه در زبان بگوئيم و در قلب باور كنيم كه خدا از هر نقص و ناپسند به دور است .\r\nاعلى : اسم تفضيل على است يعنى : والاتر .\r\nسوى : مساوات : برابرى . تسويه : برابر كردن . پرداختن و مرتب كردن .\r\nقدر : قدر ، قدرت و مقدرت : توانايى . ايضا قدر به معنى اندازه‌گيرى آيد ، هكذا تقدير . راغب گويد : « القدر و التقدير : تبيين كميّة الشيء » :\r\nمرعى : رعى : چرانيدن . مرعى : چراگاه .\r\nغثاء : خاشاك . « غثاء السيل و غثاء القدر » يعنى خاشاك سيل و كف ديك كه به اطراف مىريزد . آن فقط دو بار در قرآن آمده است مؤمنون / 41 ، اعلى / 5 . مراد علفهاى خشكيده است .\r\nاحوى : حوه : سياهى . احوى : سياه‌تر . راغب گويد « احوى : شديد\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nالسواد » منظور تيره رنگى است .\r\nنقرئك : قرائت : خواندن . قرء در اصل به معنى جمع كردن است ، خواندن را قرائت گويند كه حروف و كلمات كنار هم جمع مىشوند ، اقراء :\r\nخوانا كردن « نقرئك » : خوانا مىكنيم تو را .\r\nنيسرك : يسر ( بر وزن قفل ) : آسانى . تيسير : آسان كردن . « نيسّرك » :\r\nآسان مىكنيم تو را يعنى توفيق مىدهيم به تو چنان كه در مجمع و صحاح گفته است « يسرى » مؤنث ايسر است يعنى آسانتر ، موصوف آن بايد مؤنث باشد مانند شريعت و طاعت و طريقه .\r\nتزكى : آن از باب تفعل به معنى پاك شدن است ، منظور پاك شدن با دادن زكات فطره است بنا بر روايات .\r\nتؤثرون : ايثار : اختيار كردن . انتخاب كردن « تؤثرون » اختيار مىكنيد\r\n\r\nشرحها\r\nدر اين آيات ، ابتدا امر به تسبيح و تنزيه خدا شده است و اينكه آفريننده و اداره كننده اوست . قدرتى كه جهان پهناور هستى را آفريده ، آن را در راه كمال و غرض غايى پيش مىبرد و تو را خوانا خواهد كرد كه آيات وحى را از ياد فراموش نكنى و . . .\r\n1 -   سَبِّحِ اسْمَ رَبِّكَ الْأَعْلَى   تسبيح و تنزيه ذات خدا آنست كه او را از هر بدى ، عجز ، شريك ، نياز و مانند آن پاك و منزه بدانيم ، تسبيح اسم خدا آنست كه در سخن گفتن دربارهء خدا غير خدا را به طورى كه منافى پاكى باشد با خدا قرين نكنيم و نگوئيم : غير خدا در آفرينش يا ادارهء جهان دخيل مىباشند و يا لياقت پرستش دارند . اين بالاخره\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nبه تنزيه ذات بر مىگردد ، در آيات ديگر آمده است : وقتى كه خدا را به يكتايى ياد كنى مشركان ناراحت مىشوند :\r\n وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ  زمر / 45 يعنى : خوش دارند كه خدايان آنها نيز با خدا ياد شوند ، پيداست كه در اين صورت تسبيح اسم نخواهد بود ، ايضا آيهء :\r\n وَ إِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً  اسراء / 46 . بقيهء مطلب در  فَسَبِّحْ بِاسْمِ رَبِّكَ الْعَظِيمِ  واقعه / 74 گذشت .\r\n  رَبِّكَ الْأَعْلَى   مىتواند تعليل تسبيح باشد ، ربوبيت و برتر و غالب بودن خدا مقتضى آنست كه او را پاك و منزه بدانيم از شرك و نقائص . او كه پرورش دهنده است ، او كه از هر و الا والاتر است ، پس نمىشود كسى يا چيزى را با او قرين كرد .\r\nدر مجمع البيان از تفسير عياشى از عامر جهنى نقل كرده :\r\n« قال لما نزلت فسبّح باسم ربّك العظيم قال رسول اللَّه صلّى اللَّه عليه و آله اجعلوها فى ركوعكم و لمّا نزلت سبح اسم ربك الاعلى قال اجعلوها فى سجودكم » .\r\n2 - 5 -     الَّذِي خَلَقَ فَسَوَّى وَ الَّذِي قَدَّرَ فَهَدى وَ الَّذِي أَخْرَجَ الْمَرْعى فَجَعَلَهُ غُثاءً أَحْوى     اين چهار آيه برهان ربوبيت است كه در « ربك » گذشت . يك مسأله خلقت و آفرينش است ، مسأله دوم تسويه و تركيب موجودات و گذاشتن هر عضوى در جاى خودش است ، مثلا هر عضو اعضاء بدن در محل خودش باشد ، مسألهء سوم متناسب و متعادل بودن اعضاء و اجزاء است مثلا اگر سر انسان به قدر گنبدى بود با بدن تناسب نداشت چنان كه خوانديم :  الَّذِي خَلَقَكَ فَسَوَّاكَ فَعَدَلَكَ  انفطار / 7 در آيهء  خَلَقَ فَسَوَّى  به مسأله اول و دوم اشاره شده كه از دلائل ربوبيت و نفوذ مشيت خدا در جهان است .\r\n\r\n","description":"","footnote":"","page_name":" 189 ","page_number":191},
  {"content":"\r\n\r\n وَ الَّذِي قَدَّرَ فَهَدى  اين آيه نظير  قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  طه / 50 ، يعنى خداوند براى هر موجودى نحوهء زندگى او را اندازه گرفت و در همان راه آن را به طور تكوين هدايت و رهبرى كرد و همه را در راهى كه معين كرده پيش مىبرد ، كرات و اجرام آسمانى ، كائنات عالم حيوانات و نباتات و انسان و به طور كلى كاروان خلقت همه در راههايى كه خدا قرار داده است پيش مىروند مثلا يك پرنده مانند يك متخصص دوره ديده به طرز زندگى خود آشناست و در آن راه به حيات خود ادامه مىدهد ، پس از او نسل وى جاى او را مىگيرد همچنين است حركت اجرام ، درياها ، تغييرات فصول و . . .\r\nگوشه‌اى از اين نظام و هدايت تكوينى ، روئيدن چراگاه‌ها و سپس خشكيدن آنهاست تا راه براى روئيدنيهاى ديگر باز شود ، آرى   وَ الَّذِي أَخْرَجَ الْمَرْعى فَجَعَلَهُ غُثاءً أَحْوى   .\r\n6 - 8 -    سَنُقْرِئُكَ فَلا تَنْسى إِلَّا ما شاءَ اللَّهُ إِنَّهُ يَعْلَمُ الْجَهْرَ وَ ما يَخْفى وَ نُيَسِّرُكَ لِلْيُسْرى    .\r\nدر مجمع البيان از ابن عباس نقل كرده : چون جبرئيل وحى مىآورد ، حضرت از ترس آنكه از يادش فراموش شود آن را مىخواند ، گاهى مىشد كه جبرئيل به آخر وحى نرسيده بود كه حضرت شروع به اول آن مىكرد . تا اين آيه نازل شده ديگر چيزى را فراموش نكرد .\r\nناگفته نماند ظهور آيه بر اين مطلب دلالت دارد .\r\nمنظور از اقراء و خوانا كردن آنست كه ، خداوند بالاتر از وضع معمولى به آن حضرت چنان عنايت فرمايد كه آيات وحى را مطلقا فراموش نكند و همانطور كه نازل شده به ديگران تعليم دهد .\r\n إِلَّا ما شاءَ اللَّهُ  استثناء است و دلالت مىكند كه جريان به حدى نيست كه حتى خدا هم نتواند از ياد تو ببرد ، گرچه اين كار را نخواهد كرد مانند\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ  هود / 108 ، معلوم است كه خدا آنها را از بهشت خارج نخواهد كرد ، پس معنى  إِلَّا ما شاءَ . . .  آنست كه خدا در اين كار مسلوب الاختيار نيست .\r\n إِنَّهُ يَعْلَمُ الْجَهْرَ وَ ما يَخْفى  يعنى خدا آنچه آشكار است از ديدنى و شنيدنى و آنچه پنهان است مىداند ، اين جمله چنان كه الميزان فرموده : تعليل « سنقرئك » است يعنى خدايى كه آشكار و نهان را مىداند حال تو را نيز مىداند و مىداند كه احتياج به خوانا شدن دارى تا چيزى از وحى را فراموش نكنى .\r\n وَ نُيَسِّرُكَ لِلْيُسْرى  اين آيه عنايت دوم از خداست نسبت به آن حضرت و آن اينكه : خدا او را موفق خواهد فرمود كه با طريقهء آسان و طريقهء فطرت ، مردم را هدايت كند ، به نظر مىآيد منظور آماده كردن آن حضرت و سعهء صدر و تحمل بر شدائد است نظير :     أَ لَمْ نَشْرَحْ لَكَ صَدْرَكَ وَ وَضَعْنا عَنْكَ وِزْرَكَ الَّذِي أَنْقَضَ ظَهْرَكَ     انشراح / 1 - 3 ، پس مراد از « نيسرك » موفق كردن و آسان كردن و از « يسرى » طريقهء آسان است يعنى تو را موفق مىكنيم براى تبليغ دين با راه آسان .\r\n9 - 13 -      فَذَكِّرْ إِنْ نَفَعَتِ الذِّكْرى سَيَذَّكَّرُ مَنْ يَخْشى وَ يَتَجَنَّبُهَا الْأَشْقَى الَّذِي يَصْلَى النَّارَ الْكُبْرى . ثُمَّ لا يَمُوتُ فِيها وَ لا يَحْيى      اين آيات نتيجه‌گيرى است از  سَنُقْرِئُكَ . . .  و نشان مىدهد كه خدا با اين وعده آن حضرت را خوانا و موفق فرموده است ، يعنى : حالا كه تو را خوانا و موفق كرديم ، پس مردم را تبليغ كن كه گروهى هدايت مىشوند و گروهى را حجت تمام مىشود .\r\nبه نظر الميزان : شرط در  إِنْ نَفَعَتِ الذِّكْرى  شرط حقيقى است ، چون اگر تذكر فائده نداشته باشد لغو خواهد بود و خدا امر به لغو نمىكند ، اگر انسان روح خشيت داشته باشد تذكر در اول دفعه ، او را مايل به حق مىكند\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nو تكرارش بر ميل او مىافزايد ، اما آنكه در قلب خشيت ندارد تذكر بار اول حجت را بر او تمام مىكند و از اين جهت نافع است اما بار دوم فائده‌اى نخواهد داشت و لغو خواهد بود ، لذا در آيهء  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا  نجم / 29 امر به اعراض فرموده است ( از الميزان ) .\r\nبه نظر بعضى : شرط حقيقى نيست و آن حاكى است كه تذكر حتما مفيد خواهد بود ، به نظر بعضى : شق دوم كلام حذف شده است يعنى : « ان نفعت أ و لم تنفع » و گويند : « ان » به معنى « قد » است ، اما آنچه از الميزان نقل شد مورد اعتماد مىباشد .\r\nغرض از « يخشى » خوف از خداست چنان كه فرموده :  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ  يس / 11 منظور از  لا يَمُوتُ فِيها وَ لا يَحْيى  آنست كه ( نعوذ باللّه ) انسان در جهنم نه مىميرد تا با مردن راحت باشد و نه زنده ماندنش طورى است كه به آن زندگى گويند :  لا تُبْقِي وَ لا تَذَرُ  مدثر / 28 پس منظور از حيات زندگى لذت بخش است .\r\n14 - 17 -     قَدْ أَفْلَحَ مَنْ تَزَكَّى وَ ذَكَرَ اسْمَ رَبِّهِ فَصَلَّى بَلْ تُؤْثِرُونَ الْحَياةَ الدُّنْيا وَ الْآخِرَةُ خَيْرٌ وَ أَبْقى     .\r\nبه قرينهء  بَلْ تُؤْثِرُونَ الْحَياةَ الدُّنْيا  مراد از « تزكى » پاك شدن از علائق دنيا است كه انسان را دنيا پرست مىكند ، حتى ياد خدا و نماز خواندن و وضو از مصاديق « تزكى » و پاك شدن است ، پس « تزكى » يعنى پاك شد از علائق مادى پاك شد روحش به وسيله نماز و توجه به خدا و . . .\r\nدر روايات اهل بيت عليهم السّلام و اهل سنت آمده : منظور از آيه ، زكات فطره و نماز عيد فطر است در وسائل الشيعه كتاب ابواب صلوة العيد باب 17 از فقيه نقل شده :\r\n« و سئل الصادق عن قول اللَّه عز و جل : قد افلح من تزكى ؟ قال : من اخرج الفطرة فقيل له و ذكر اسم ربه فصلّى ؟ قال خرج الى الجبانة فصلّى »\r\nدر كشاف\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nآن را از امير المؤمنين صلوات اللَّه عليه نقل كرده است ( جبانه به معنى صحراء است ) .\r\n بَلْ تُؤْثِرُونَ . . .  اعراض است از كلام سابق ، يعنى : حق آنست كه از علائق مادى و به وسيلهء نماز و صدقه پاك باشيد ولى شما زندگى دنيا را انتخاب مىكنيد :\r\nبا آنكه آخرت ، بهتر و پايدارتر است .  ما عِنْدَكُمْ يَنْفَدُ وَ ما عِنْدَ اللَّهِ باقٍ  نحل / 96 .\r\n18 و 19 -   إِنَّ هذا لَفِي الصُّحُفِ الْأُولى صُحُفِ إِبْراهِيمَ وَ مُوسى   .\r\nهذا اشاره است به آنچه در اين سوره گفته شد ، يعنى اين مطالب تازگى ندارد ، بلكه در كتابهاى پيامبران گذشته نيز گفته شده است . نظير  وَ إِنَّهُ لَفِي زُبُرِ الْأَوَّلِينَ  شعراء / 196 . به نظر مىآيد منظور از صحف موسى الواح تورات باشد ، در تفسير برهان از حضرت باقر عليه السّلام نقل شده كه فرمود :\r\n« . . . ان عندنا الصحف التي قال اللَّه سبحانه  صُحُفِ إِبْراهِيمَ وَ مُوسى  قال قلت جعلت فداك و ان الصحف هى الالواح ؟ قال نعم » .\r\nطبرسى رحمه اللَّه فرموده : از صحف ابراهيم معلوم مىشود كه به آن حضرت كتاب نازل شده بود بر خلاف بعضى ( از يهود و نصارى ) كه گويند به آن حضرت كتاب نازل نشده است و فرموده : از ابو ذر نقل شده : كه گفت : يا رسول اللَّه صلّى اللَّه عليه و آله پيامبران چند نفر بودند ؟ فرمود : صد و بيست و چهار هزار . گفتم : چند نفر از آنها مرسل بودند ؟ فرمود سيصد و سيزده نفر ، بقيه انبيا بودند . گفتم آدم نبى بود ؟\r\nفرمود : آرى خدا با او سخن گفت و با دست خود او را خلق كرد .\r\nاى ابا ذر چهار نفر از انبيا عرب بودند : هود ، صالح ، شعيب و پيامبر تو گفتم : يا رسول اللَّه خدا چند كتاب نازل كرده است ؟ فرمود : صد و چهار كتاب ده لوح به آدم عليه السّلام ، پنجاه صحيفه بر شيث ، سى صحيفه بر اخنوخ كه همان ادريس\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nاست ، و اول كسى كه با قلم خط نوشت ، بر ابراهيم ده صحيفه و تورات و انجيل و زبور و قرآن . گويند همهء كتابهايى كه از طرف خدا نازل شده در رمضان نازل شده است .\r\nروز سىام ربيع الاول هزار و چهار صد و سه مطابق 25 / 10 / 1361 تفسير سورهء مباركه اعلى به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 194 ","page_number":196},
  {"content":"\r\n\r\n\r\nسوره غاشيه\r\nدر مكه نازل شده و بيست و شش آيه است\r\n\r\nنظرى به سورهء مباركه\r\n1 - غاشيه شصت و هفتمين سوره است كه بعد از سورهء ذاريات در مكه نازل گرديد ، احتمال دارد كه حدود سال دهم بعثت نازل شده باشد « 1 » در ترتيب فعلى قرآن مجيد سورهء هشتاد و هشتم است .\r\n2 - عدد آيات آن به اتفاق قراء بيست و شش آيه است ، در تفسير خازن آمده كه عدد كلمات آن نود و دو و حروف آن سيصد و هشتاد و يك مىباشد .\r\n3 - تسميهء آن به « غاشيه » به علت وقوع اين كلمه در اول آنست از باب « تسميهء كل باسم جزء » ظاهر آنست كه اين نامگذارى توسط حضرت رسول اللَّه بوده است ، در روايتى از حضرت صادق عليه السّلام نام آن   هَلْ أَتاكَ حَدِيثُ الْغاشِيَةِ   مىباشد ( مجمع البيان ) .\r\n4 - همهء ارباب تفسير آن را مكى گفته‌اند ، سياق و مطالب آياتش شاهد اين مطلب است كه سوره‌هاى مكى بيشتر جنبه عقيدتى دارند و در زمينه توحيد ، معاد نبوت ، نظام حاكم بر جهان و امثال آن صحبت مىكنند .\r\n5 - شأن نزولى براى سوره ، نقل نشده است ، مطالب عاليه آن نشان مىدهد كه وضع آن روز اسلام و هدايت انسانها مقتضى آن بوده كه اين سورهء مباركه نازل شود و گوشه‌اى از نظام اتم كائنات و آخرين مسير حيات بشرى را روشن نمايد .\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 195 ","page_number":197},
  {"content":"\r\n\r\n\r\nغرض سوره و مطالب آن\r\n6 - در اين سورهء مباركه ، از وقوع قيامت خبر مىدهد ، آن گاه مردم به دو دسته تقسيم مىشوند ، سپس روشن شده كه كار اين دو گروه به نعمت جاويد و عذاب اليم خواهد رسيد ، آن گاه با خلقت و نظام كنونى جهان ، به وجود آخرت استدلال شده است يعنى خدايى كه اين نظام را به وجود آورده ، مىتواند آن را در شكل ديگر و با شرائط ديگرى به وجود مىآورد آخرت همان شكل ديگر اين جهان است ، در پايان به رسول خدا فرمان مىدهد كه تبليغ كن ، ياد آورى كن كه كار تو همين است ، خدا به حساب كافران خواهد رسيد .\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nسورة الغاشية مكّية هى و ستة و عشرون آية نزلت بعد سورة الذّاريات بِسْمِ اللَّهِ الرَّحْمنِ الرَّحِيمِ\r\n\r\n[ سوره الغاشية ( 88 ) : آيات 1 تا 26 
  ]\r\nبِسْمِ اللَّهِ الرَّحْمنِ الرَّحِيمِ\r\nهَلْ أَتاكَ حَدِيثُ الْغاشِيَةِ ( 1 ) وُجُوهٌ يَوْمَئِذٍ خاشِعَةٌ ( 2 ) عامِلَةٌ ناصِبَةٌ ( 3 ) تَصْلى ناراً حامِيَةً ( 4 )\r\nتُسْقى مِنْ عَيْنٍ آنِيَةٍ ( 5 ) لَيْسَ لَهُمْ طَعامٌ إِلاَّ مِنْ ضَرِيعٍ ( 6 ) لا يُسْمِنُ وَ لا يُغْنِي مِنْ جُوعٍ ( 7 ) وُجُوهٌ يَوْمَئِذٍ ناعِمَةٌ ( 8 ) لِسَعْيِها راضِيَةٌ ( 9 )\r\nفِي جَنَّةٍ عالِيَةٍ ( 10 ) لا تَسْمَعُ فِيها لاغِيَةً ( 11 ) فِيها عَيْنٌ جارِيَةٌ ( 12 )\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nفِيها سُرُرٌ مَرْفُوعَةٌ ( 13 ) وَ أَكْوابٌ مَوْضُوعَةٌ ( 14 )\r\nوَ نَمارِقُ مَصْفُوفَةٌ ( 15 ) وَ زَرابِيُّ مَبْثُوثَةٌ ( 16 ) أَ فَلا يَنْظُرُونَ إِلَى الْإِبِلِ كَيْفَ خُلِقَتْ ( 17 ) وَ إِلَى السَّماءِ كَيْفَ رُفِعَتْ ( 18 ) وَ إِلَى الْجِبالِ كَيْفَ نُصِبَتْ ( 19 )\r\nوَ إِلَى الْأَرْضِ كَيْفَ سُطِحَتْ ( 20 ) فَذَكِّرْ إِنَّما أَنْتَ مُذَكِّرٌ ( 21 ) لَسْتَ عَلَيْهِمْ بِمُصَيْطِرٍ ( 22 ) إِلاَّ مَنْ تَوَلَّى وَ كَفَرَ ( 23 ) فَيُعَذِّبُهُ اللَّهُ الْعَذابَ الْأَكْبَرَ ( 24 )\r\nإِنَّ إِلَيْنا إِيابَهُمْ ( 25 ) ثُمَّ إِنَّ عَلَيْنا حِسابَهُمْ ( 26 )\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nبه نام خداى رحمان رحيم\r\n1 - آيا حكايت روز فراگيرنده به تو رسيده است ؟\r\n2 - چهره‌هايى در آن روز ذليل هستند .\r\n3 - كار كننده و زحمت بيننده مىباشند .\r\n4 - به آتش شديد داخل مىشوند .\r\n5 - از چشمهء جوشان آشاميده مىشوند .\r\n6 - براى آنها طعامى نيست مگر از ضريعى\r\n7 - كه فربه نمىكند و گرسنگى را فرو نمىنشاند .\r\n8 - چهره‌هايى در آن روز در نعمت قرار مىگيرند .\r\n9 - از تلاشى كه در دنيا كرده‌اند خوشنودند .\r\n10 - در بهشت والايى قرار دارند .\r\n11 - در آن بيهوده‌اى نمىشنوند .\r\n12 - در آن چشمه‌اى است روان .\r\n13 - در آن تختهايى است بلند شده .\r\n14 - جامهايى است در كنار هم .\r\n15 - پشتىهايى است رديف هم .\r\n16 - فرشهايى است گسترده .\r\n17 - آيا نمىنگرند به شتر چگونه آفريده شده است ؟\r\n18 - آيا نمىنگرند به آسمان چگونه برافراشته شده است ؟\r\n19 - و به كوه‌ها كه چگونه ايستاده شده‌اند ؟\r\n20 - و به زمين كه چگونه گسترده شده است ؟\r\n21 - يادآورى كن كه تو فقط يادآورى .\r\n22 - بر آنها مسلط و مراقب نيستى .\r\n23 - مگر آنكه از حق اعراض كرده و كافر شده است .\r\n24 - كه خدا او را به عذاب بزرگتر عذاب خواهد كرد .\r\n25 - حقا كه بازگشت آنها به سوى ماست .\r\n\r\n","description":"","footnote":"","page_name":" 199 ","page_number":201},
  {"content":"\r\n\r\n26 - سپس حسابشان بر عهدهء ماست .\r\n\r\nكلمه‌ها\r\nغاشية : غشى : پوشاندن و فراگرفتن « غشيه الامر : غطاه » غاشيه : فراگيرنده و پوشاننده ، آخرت را غاشيه گفته است كه عموم را فرا مىگيرد واحدى از آن مستثنى نيست  وَ حَشَرْناهُمْ فَلَمْ نُغادِرْ مِنْهُمْ أَحَداً  خاشعة : ذليل و متواضع « خشع خشوعا : ذل و تطامن » .\r\nناصبة : نصب ( بر وزن عقل ) : رنج دادن ، رنج ديدن و بر پا داشتن مراد از آن در آيه « رنج ديده و زحمت كشيده » است .\r\nحامية : حمى : حرارت شديد « حمى النهار و حمى التنور : اشتد حرهما » « حاميه » : شديد الحرارة .\r\nآنية : انى ( بر وزن عقل و جسر ) : نزديك شدن و رسيدن  عَيْنٍ آنِيَةٍ  چشمه‌اى كه آبش به شدت حرارت رسيده است .\r\nضريع : طعام اهل آتش است . در نهايه گويد : علفى است در حجاز كه خارهاى بزرگ دارد . در مجمع فرموده : علفى است كه شتر آن را مىخورد ، نفع و ضررى ندارد .\r\nلا يسمن : سمن ( بر وزن عقل ) : چاقى . اسمان : چاق كردن « لا يسمن » :\r\nفربه نمىكند .\r\nناعمة : ناعم : صاحب نعمت . كسى كه در نعمت است مؤنث آن ناعمه است .\r\nلاغية : لغو : كلام بى فائده « لاغية » كلام قبيح و بى فائده .\r\nاكواب : كاسه‌ها ، جام‌ها ، مفرد آن كوب است ( طبرسى و راغب ) .\r\nنمارق : نمرق و نمرقه : پشتى « النمرق : الوسادة » جمع آن نمارق است\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n نَمارِقُ مَصْفُوفَةٌ  پشتىهاى صف كشيده .\r\nزرابى : زريبه : فرش فاخر . جمع آن زرابى است راغب گويد : زرب ( بر وزن قفل ) نوعى از لباس راحت است . . .  زَرابِيُّ مَبْثُوثَةٌ  فرشهاى گسترده .\r\nمصيطر : مسلّط . « تصيطر فلان على فلان و صيطر : اذا تسلّط » در اقرب الموارد گويد : المسيطر و المصيطر : الرقيب الحافظ و المسلّط على الشيء » .\r\nايابهم : اوب و اياب : برگشتن . « آب : رجع » .\r\n\r\nشرحها\r\nكليات مطالب سوره در بند 6 از مقدمهء آن نقل گرديد ، اينك آيات آن را بررسى مىكنيم .\r\n1 - 7 -         هَلْ أَتاكَ حَدِيثُ الْغاشِيَةِ وُجُوهٌ يَوْمَئِذٍ خاشِعَةٌ ، عامِلَةٌ ناصِبَةٌ تَصْلى ناراً حامِيَةً تُسْقى مِنْ عَيْنٍ آنِيَةٍ لَيْسَ لَهُمْ طَعامٌ إِلَّا مِنْ ضَرِيعٍ لا يُسْمِنُ وَ لا يُغْنِي مِنْ جُوعٍ         در اين آيات بعد از گفتن اينكه قيامت هست ، آخرت و عذاب كفار و مكذبان ذكر شده است .\r\nعلت تسميه به غاشيه ظاهرا آنست كه قيامت فراگيرندهء همه است  وَ حَشَرْناهُمْ فَلَمْ نُغادِرْ مِنْهُمْ أَحَداً  كهف / 47 خاشع و ذليل بودن عده‌اى در اثر ديدن عذاب و آثار معاصى است دربارهء  عامِلَةٌ ناصِبَةٌ  .\r\nدر الميزان فرموده و در مجمع نقل كرده كه عمل كننده است در دنيا و زحمت افتاده است در آخرت يعنى در دنيا در معاصى و خلاف حق تلاشى مىكنند و در آخرت به رنج و عذاب مىافتند ، اين گفته با آينده  لِسَعْيِها راضِيَةٌ  تأييد\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nمىشود . تقدير آن « وجوه يومئذ ناصبة » .\r\nدر مجمع از حضرت صادق صلوات اللَّه عليه نقل كرده : همهء دشمنان ما اهل بيت هر چند عبادت كنند و تلاش نمايند مصيرشان به اين آيه است  عامِلَةٌ ناصِبَةٌ  « 1 » اين يك نوع تطبيق و استفاده از قرآن مجيد است .\r\nنسبت عاملة ، تصلى ، تسقى به « وجوه » باعتبار ذكر الجزء و ارادة الكل است ، لفظ « ضريع » نكره است ، هر چه باشد يك خوراك بىفائده است چنان كه در تعريف آن فرموده است : فربه نمىكند و از گرسنگى بى نياز نمىكند قهرا از روى اضطرار آن را مىخورند .\r\nناگفته نماند : براى اهل جهنم چندين قسم طعام در قرآن مجيد نقل شده است بدين طريق : زقوم    إِنَّ شَجَرَةَ الزَّقُّومِ طَعامُ الْأَثِيمِ كَالْمُهْلِ يَغْلِي فِي الْبُطُونِ    دخان / 43 ، غسلين    فَلَيْسَ لَهُ الْيَوْمَ هاهُنا حَمِيمٌ وَ لا طَعامٌ إِلَّا مِنْ غِسْلِينٍ لا يَأْكُلُهُ إِلَّا الْخاطِؤُنَ    حاقه / 36 .\r\nصديد :   وَ يُسْقى مِنْ ماءٍ صَدِيدٍ . يَتَجَرَّعُهُ وَ لا يَكادُ يُسِيغُهُ   ابراهيم / 16 ، ضريع :   لَيْسَ لَهُمْ طَعامٌ إِلَّا مِنْ ضَرِيعٍ لا يُسْمِنُ وَ لا يُغْنِي مِنْ جُوعٍ   غاشيه / 7 .\r\n8 و 9 -   وُجُوهٌ يَوْمَئِذٍ ناعِمَةٌ لِسَعْيِها راضِيَةٌ   از اين آيات حالات گروه دوم كه اهل بهشتند شروع مىشود ، نسبت ناعمة به وجوه يا براى آنست كه نعمت در چهره‌ها متجلى مىشود و يا از باب ذكر الجزء و ارادهء كل است نظير  تَعْرِفُ فِي وُجُوهِهِمْ نَضْرَةَ النَّعِيمِ  مطففين / 24 ، « لسعيها » مفعول « راضية » است يعنى : « رضيت سعيها » از تلاشى كه در دنيا كرده راضى است زيرا مشاهده مىكند كه علت بهشت رفتن همان سعى و عمل صالح اوست ، به نظر الميزان « لام » آن براى تقريب است ، طبرسى تقدير آن را « لثواب سعيها »\r\n\r\n\r\n","description":"","footnote":"\r\n( 1 )\r\n« و قال ابو عبد اللَّه عليه السلام كل ناصب لنا و ان تعبد و اجتهد يصير الى هذه الاية  عامِلَةٌ ناصِبَةٌ  .\r\n","page_name":" 202 ","page_number":204},
  {"content":"\r\n\r\nگفته است ، به هر حال ، آن ، مقابل  عامِلَةٌ ناصِبَةٌ  است .\r\n10 و 11 -   فِي جَنَّةٍ عالِيَةٍ لا تَسْمَعُ فِيها لاغِيَةً   يعنى : آنها در بهشتى عالى هستند كه در آن كلام بيهوده و باطل از همديگر نمىشنوند   لا يَسْمَعُونَ فِيها لَغْواً وَ لا تَأْثِيماً إِلَّا قِيلًا سَلاماً سَلاماً   واقعه / 26 عالى بودن جنت در اثر نعمتها و پيوسته بودن و خالى از نقض بودن آنست  وَ جَنَّاتٍ لَهُمْ فِيها نَعِيمٌ مُقِيمٌ  توبه / 21 .\r\nدر مجمع فرموده : گويند عالى بودن بهشت هم از جهت شرافت و هم از جهت علو مكان است كه بر جاهاى ديگر اشراف دارد .\r\n12 - 16 -      فِيها عَيْنٌ جارِيَةٌ . فِيها سُرُرٌ مَرْفُوعَةٌ وَ أَكْوابٌ مَوْضُوعَةٌ وَ نَمارِقُ مَصْفُوفَةٌ وَ زَرابِيُّ مَبْثُوثَةٌ      هر يك از عين ، سرر ، اكواب ، نمارق و زرابى نكرده‌اند يعنى يك نوع چشمه و يك نوع تختها ، كه از جهت اسم ، با آنچه در دنيا مىشناسيم شريكند ، امّا از لحاظ واقع چيز ديگر هستند گويى مراد از « عين » جنس آنست و گرنه در آيات ديگر  فِي جَنَّاتٍ وَ عُيُونٍ  آمده است ، « مصفوفه » : صف شده است و « مبثوثة » به معنى گسترده مىباشد .\r\nناگفته نماند : غرائزى كه در وجود انسان هست ، خداوند آنها را در قيامت به حد اعلا ارتقاء مىدهد و در همان حد آنها را از نعمتهاى بهشتى اشباع و ارضاء خواهد فرمود ، بهشت مادى است و جاى لذائذ مادى و معنوى است  وَ رِضْوانٌ مِنَ اللَّهِ أَكْبَرُ  اللهم ارزقنا به حق محمّد و آله الطاهرين صلواتك عليهم .\r\n17 - 20 -     أَ فَلا يَنْظُرُونَ إِلَى الْإِبِلِ كَيْفَ خُلِقَتْ وَ إِلَى السَّماءِ كَيْفَ رُفِعَتْ وَ إِلَى الْجِبالِ كَيْفَ نُصِبَتْ وَ إِلَى الْأَرْضِ كَيْفَ سُطِحَتْ     به نظر مىآيد : اين آيات يك استدلال لطيفى است بر معاد كه از اول سوره تا اينجا ذكر شده است ، يعنى شما اگر مىخواهيد معاد را بفهميد در خلقت اين\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nجهان و نظام جارى آن بنگريد ، خدايى كه اين كائنات را آفريده و اين نظام را به وجود آورده است ، مىتواند آن را در شكل ديگرى به وجود آورد ، آخرت ، همان اين جهان است كه در قالب ديگرى و در شكل ديگرى به وجود خواهد آمد  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  ابراهيم / 48 .\r\nآرى مسأله همين است و اين يكى از استدلالهاى قيامت است كه در آخر سوره « حجر » گذشت و آن مقايسهء آخر خلقت به اول آن مىباشد چنان كه فرموده :\r\n وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ  روم / 27 .\r\nبه هر حال اين آيات در معناى آيهء :  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ  انبياء / 104 است .\r\nاشاره به حال شتر براى آنست كه سوره مكى است و آنها با شتر مأنوس بوده‌اند ، منظور از سماء همهء اجرام آسمانى و مانند آنها هستند كه بالاى زمين قرار گرفته‌اند ، نصب كوه‌ها ايستادن و سر به فلك كشيدن آنهاست كه در تعادل هواى زمين و بارانها و برف‌ها و حركت زمين ، اثر مستقيم دارند ، منظور از « سطحت » گسترده و هموار بودن قسمتهاى مفصلى از زمين است كه اگر همه جا ، كوهستان و به صورت ديوارهاى طبيعى بود ، امكان زندگى در آن نبود ، چنان كه در ذيل آيهء :  وَ جَعَلْنا فِيها فِجاجاً سُبُلًا لَعَلَّهُمْ يَهْتَدُونَ  انبياء / 21 شرح داده‌ايم نظير :\r\n وَ اللَّهُ جَعَلَ لَكُمُ الْأَرْضَ بِساطاً  نوح / 20 .\r\n21 - 26 -       فَذَكِّرْ إِنَّما أَنْتَ مُذَكِّرٌ . لَسْتَ عَلَيْهِمْ بِمُصَيْطِرٍ . إِلَّا مَنْ تَوَلَّى وَ كَفَرَ فَيُعَذِّبُهُ اللَّهُ الْعَذابَ الْأَكْبَرَ . إِنَّ إِلَيْنا إِيابَهُمْ ثُمَّ إِنَّ عَلَيْنا حِسابَهُمْ       نتيجه‌گيرى است از آيات و مطالب سابق ، يعنى حالا كه قيامت حتمى است و مآل نيكوكاران و بدكاران روشن است ، پس تذكر بده تا بيدار شوند و به راه سعادت و توحيد در آيند ،  إِنَّما أَنْتَ مُذَكِّرٌ  راجع به اين است كه حسابرس و عذاب كننده و نعمت دهنده خداست ، رسولان وظيفه‌شان تبليغ است نظير :  فَإِنْ \r\n\r\n","description":"","footnote":"","page_name":" 204 ","page_number":206},
  {"content":"\r\n\r\n أَعْرَضُوا فَما أَرْسَلْناكَ عَلَيْهِمْ حَفِيظاً إِنْ عَلَيْكَ إِلَّا الْبَلاغُ  شورى / 48 . اين منافى آن نيست كه كار پيامبر بالا گيرد و حكومت تشكيل دهد ، زيرا جزاى اعمال مربوط به خدا است . « مصيطر » راجع به حسابرسى و مجازات است .\r\nبه نظر بعضى  إِلَّا مَنْ تَوَلَّى  استثنا است از مفعول محذوف « فذكر » ، و تقدير آن « فذكر الناس إلا من تولى و كفر » است يعنى : به مردم تذكر بده مگر كسى را كه از حق رو گردانده و كافر شده است ، كه تذكر به چنين كسى بى فايده است .\r\nطبرسى رحمه اللَّه فرموده : استثناء منقطع است به معنى « لكن » بنا بر قول اول اين آيه مانند  فَذَكِّرْ إِنْ نَفَعَتِ الذِّكْرى  مىباشد ، دو آيهء :  إِنَّ إِلَيْنا إِيابَهُمْ . . . \r\nتعليل  فَيُعَذِّبُهُ اللَّهُ . . .  است .\r\nاز على بن ابراهيم نقل شده است :\r\n« قال الصادق عليه السّلام كل امة يحاسبها امام زمانها و يعرف الأئمة اوليائهم و اعدائهم بسيماهم و هو قوله و على الاعراف رجال يعرفون كلا بسيماهم . . . » ( تفسير برهان ) .\r\nدر الميزان بعد از نقل حديث فرموده : آن در بصائر از امام صادق عليه السّلام و در كافى از امام باقر و امام كاظم عليهما السّلام و در فقيه از امام هادى عليه السّلام در زيارت جامعه نقل شده است .\r\nروز يكشنبه پانزدهم ربيع الثانى هزار و چهار صد و سه مطابق 10 / 11 / 1361 تفسير سورهء غاشيه به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 205 ","page_number":207},
  {"content":"\r\n\r\n\r\nسورهء فجر\r\nدر مكه نازل شده و سى آيه است\r\n\r\nنظرى به سورهء مباركه\r\n1 - فجر دهمين سوره است كه بعد از سورهء « و الليل » در مكه نازل گرديد اگر اين نقل قطعى باشد ، بايد در سال دوم يا سوم بعثت نازل شده باشد ، در ترتيب فعلى قرآن كريم سورهء هشتاد و نهم است .\r\n2 - عدد آيات آن به نقل قارئان كوفى سى آيه ، به نقل حجازىها سى و دو و به نقل بصرىها بيست و نه مىباشد ( مجمع البيان ) در تفسير خازن مىگويد :\r\nعدد كلمات آن صد و سى و نه و حروف آن پانصد و نود و هفت است .\r\n3 - تسميهء آن به « فجر » به علت وقوع اين كلمه در اول آنست ، ظاهرا اين نامگذارى توسط حضرت رسول اللَّه صلّى اللَّه عليه و آله بوده است .\r\n4 - در فضيلت آن رواياتى از معصومين عليهم السّلام نقل شده كه لازم است به بعضى از آنها اشاره شود ، صدوق عليه الرحمه در ثواب الاعمال از داود بن فرقد از امام صادق عليه السّلام نقل كرده كه فرمود : سورهء فجر را در نمازهاى واجب و مستحبّ خود بخوانيد كه آن سورهء حسين بن على عليهما السّلام است ، هر كه آن را بخواند در قيامت با حسين عليه السّلام خواهد بود در درجه او در بهشت :\r\n« قال : اقرءوا سورة الفجر في فرائضكم و نوافلكم فانها سورة الحسين بن على عليه السّلام من قرأها كان مع الحسين عليه السّلام يوم القيامة في درجة من الجنة ان اللَّه عزيز حكيم »\r\nبه نظر مىآيد : نظر امام عليه السّلام به آيهء  يا أَيَّتُهَا النَّفْسُ الْمُطْمَئِنَّةُ  است كه به امام حسين عليه السّلام تطبيق مىشود .\r\n\r\n","description":"","footnote":"","page_name":" 206 ","page_number":208},
  {"content":"\r\n\r\n5 - سورهء مباركه به شهادت آيات آن ، مكى است و همه به اين اعتراف دارند ، ظاهرا شأن نزولى براى آن نقل نشده ، هدايت بشرى لازم گرفته بود كه اين حقائق از طرف خدا نازل شود .\r\n\r\nغرض سوره و مطالب آن\r\n6 - در اين سوره قسمهايى ياد شده كه رويهم رفته دلالت بر گذشت زمان و رسيدن وعده‌هاى خدا دارند ، به عبارت ديگر : همهء چيز در مسير گذر و سيلان و زمان قرار گرفته است ، روزگار به سرعت پيش مىرود ، وعده‌هاى ظالمان فرا مىرسد ، در اين رابطه بلاهايى كه بر عاد و ثمود و ديگران وارد آمد ، نقل مىشود كه يعنى : حساب آيندگان نظير گذشتگان است .\r\nآن گاه اين واقعيت مطرح مىشود كه : انسان در صورت به قدرت رسيدن خود را فعال ما يشاء دانسته و طغيان مىكند بى آنكه بيانديشد كه آن امتحانى بيش نيست و انسانى كه در ضيق قرار گرفته كافر مىشود كه اين چه زندگى است چرا خدايم مرا خوار كرده است ؟ با آنكه او نيز در معرض آزمايش است ، مىشود گفت : غرض عمده از سوره همين مطلب است .\r\nآن وقت فرموده : قدرتمند چگونه مىتواند بگويد پيش خدا عزيزم با آنكه جامعه را به فساد مىكشد ، يتيمان را بى چاره مىكند ، اين گونه اشخاص آن وقت بيدار مىشوند و به خود مىآيند كه نظام كنونى متلاشى گردد و عذاب حاضر شود ولى آن وقت بيدارى فائده‌اى نخواهد داد »  وَ أَنَّى لَهُ الذِّكْرى  .\r\nولى آنان كه در راه خدا قدم برداشته ، و قلبشان به ايمان و وعده‌هاى الهى مطمئن است مانند بدكاران نخواهند بود .\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nسورة الفجر مكّية و هى ثلاثون آية نزلت بعد سورة الّيل بِسْمِ اللَّهِ الرَّحْمنِ الرَّحِيمِ\r\n\r\n[ سوره الفجر ( 89 ) : آيات 1 تا 14 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الْفَجْرِ ( 1 ) وَ لَيالٍ عَشْرٍ ( 2 ) وَ الشَّفْعِ وَ الْوَتْرِ ( 3 ) وَ اللَّيْلِ إِذا يَسْرِ ( 4 )\r\nهَلْ فِي ذلِكَ قَسَمٌ لِذِي حِجْرٍ ( 5 ) أَ لَمْ تَرَ كَيْفَ فَعَلَ رَبُّكَ بِعادٍ ( 6 ) إِرَمَ ذاتِ الْعِمادِ ( 7 ) الَّتِي لَمْ يُخْلَقْ مِثْلُها فِي الْبِلادِ ( 8 ) وَ ثَمُودَ الَّذِينَ جابُوا الصَّخْرَ بِالْوادِ ( 9 )\r\nوَ فِرْعَوْنَ ذِي الْأَوْتادِ ( 10 ) الَّذِينَ طَغَوْا فِي الْبِلادِ ( 11 ) فَأَكْثَرُوا فِيهَا الْفَسادَ ( 12 ) فَصَبَّ عَلَيْهِمْ رَبُّكَ سَوْطَ عَذابٍ ( 13 ) إِنَّ رَبَّكَ لَبِالْمِرْصادِ ( 14 )\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nبه نام خداى رحمان رحيم\r\n1 - قسم به صبح ( درخشان ) .\r\n2 - قسم به شبهاى ده‌گانه .\r\n3 - قسم به زوج و فرد .\r\n4 - قسم به شب وقتى كه مىرود .\r\n5 - آيا در اينها براى خردمند سوگندى هست ؟\r\n6 - آيا ندانستى كه پروردگارت به قوم عاد چه كرد ؟\r\n7 - به شهر « ارم » كه كاخهاى مرتفع داشت ؟\r\n8 - شهرى كه نظير آن در سرزمينها به وجود نيامده بود ؟\r\n9 - و قوم ثمود كه سنگها را در دره قطع كردند ؟\r\n10 - و فرعون كه داراى وسائل حكومت بود ؟\r\n11 - كسانى كه در شهرها طغيان كردند .\r\n12 - در آن شهرها تباهى زياد كردند\r\n13 - پروردگارت تازيانه عذاب را بر آنها فرو ريخت .\r\n14 - كه پروردگارت در كمين است\r\n\r\nكلمه‌ها\r\nفجر : شكافتن . « فجر القناة : شقه » بعضى قيد وسعت را در آن ذكر كرده‌اند صبح را از آن فجر گويند كه شب را مىشكافد . منظور از آن در آيه صبح است .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nشفع : شفع و شفاعت : منضم كردن چيزى به چيزى . راغب گويد :\r\n« الشفع : ضم شىء الى مثله » در اقرب الموارد گفته است « شفع العدد : صيره زوجا اي اضاف الى الواحد ثانيا » شفع در آيه اسم است به معنى جفت .\r\nوتر : تك و فرد ، مقابل زوج . آن در آيه به فتح واو و كسر آن خوانده شده است . طبرسى فرموده : اصل آن به معنى قطع است ، فرد را از آن وتر گويند كه از غير قطع شده و تنها مانده است .\r\nحجر : عقل . اصل آن به معنى منع است ، علّت اين تسميه آنست كه : عقل انسان را از ناشايسته‌ها منع مىكند در اقرب الموارد گويد : « لحجره الانسان عما لا ينبغى » رجوع شود به قاموس قرآن .\r\nيسر : سرى : ( بر وزن صرد ) رفتن در شب . راغب گويد : « السرى :\r\nسير الليل » آن در آيه « يسري » است كه ياء آن حذف شده است عاد : نام قومى است كه در يمن در سرزمين احقاف سكونت داشتند و از اعراب ما قبل تاريخ مىباشند ، هود عليه السّلام بر آنها مبعوث گرديد با باد هلاك شدند .\r\nارم : بر وزن عنب ، ابن اثير در نهايه گويد : ارم به معنى سنگهايى است كه براى نشاندادن راه در بيابانها روى هم مىچينند ، جمع آن آرام است . « ارم » در آيه نام شهرى است داراى بناهاى بزرگ كه تا آن روز نظير آن ساخته نشده بود و آن مركز و پايتخت قوم عاد بوده است .\r\nعماد : بناهاى رفيع مفرد آن عماده است . در اقرب الموارد گويد :\r\n« العماد . . . الأبنية الرفيعة » و نيز مفرد آيد به معنى ستون جمع\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nآن عمد ( بر وزن عنق ) آيد . عمد بر وزن شرف اسم جمع است .\r\nثمود : نام قومى است از اعراب ما قبل تاريخ كه در شمال عربستان ( شام ) مىزيسته‌اند صالح عليه السّلام بر آنها مبعوث گرديد با صاعقه از بين رفتند .\r\nجابوا : جوب : بريدن . « جاب الثوب جوبا : قطعه » منظور در آن بريدن و تراشيدن سنگ است در آيات ديگر آمده  وَ تَنْحِتُونَ مِنَ الْجِبالِ بُيُوتاً  شعراء / 149 .\r\nالواد : دره . راغب گويد : وادى در اصل به معنى سيلگاه است ، دره را از آن وادى گفته‌اند ، طبرسي كرانهء كوه گفته است به هر حال مراد از آن دره و جلگه‌اى است كه در آن ساكن بودند .\r\nاوتاد : وتد : ميخ . جمع آن اوتاد است ، آن در سورهء ص / 12 نيز آمده است ، گويند علّت اين تسميه آن بود كه فرعون چون مىخواست كسى را شكنجه كند او را به چهار ميخ مىكشيد ولى ظاهرا منظور از اوتاد لشكريان ، ساز و برگ وسائل حكومت و مانند آن است كه همچون ميخهايى حكومت او را محكم كرده بودند ( قاموس قرآن ) .\r\nصب : صب : ريختن . لازم و متعدى آمده است .\r\nسوط : شلاق . كه از پوست بافند ، آن در اصل به معنى آميختن است كه تارهاى شلاق به هم بافته و آميخته است ( راغب ) .\r\nمرصاد : رصد : مراقبت كردن . زير نظر گرفتن . به معنى مراقب نيز آيد مرصاد : كمينگاه . اسم مكان است يعنى : محل مراقبت .\r\n\r\n","description":"","footnote":"","page_name":" 211 ","page_number":213},
  {"content":"\r\n\r\n\r\nشرحها\r\nدر اين آيات به زمان و آنچه در مسير زمان واقع است سوگند ياد شده كه عذاب خدا در دنيا و آخرت كافران را خواهد گرفت و نعمت و فقر از جانب خدا امتحان است ، سپس به قسمتى از عقوبتهاى دنيا كه كافران و اهل طغيان را گرفت اشاره شده است .\r\n1 - 5 -       وَ الْفَجْرِ ، وَ لَيالٍ عَشْرٍ ، وَ الشَّفْعِ وَ الْوَتْرِ ، وَ اللَّيْلِ إِذا يَسْرِ ، هَلْ فِي ذلِكَ قَسَمٌ لِذِي حِجْرٍ       پيش از آنكه اقوال مفسران را نقل كنيم به نظر ما اين آيات ، قسمهايى است به زمان و موجوداتى كه در مسير زمان واقع هستند گذشت زمان وعده‌هاى خدا را به مرحلهء وجود مىرساند ، در نتيجه نيكوكاران به سعادت و بدكاران به شقاوت مىرسند قيد « يسر » در  وَ اللَّيْلِ إِذا يَسْرِ  بهترين دليل است كه منظور از اين قسمها زمان و گذشت آنست و گرنه قيد « رفتن » در آن نمىآمد .\r\nتوضيح اينكه : فجر ، ليال عشر و ليل ، همه زمانند و همه در حركتند اما شفع و وتر ، بايد بدانيم كه موجودات دو گونه هستند ، يكى مذكر و مؤنث ( نر و و ماده ) مانند انسان و حيوانات و نباتات ، ديگرى آنكه نر و ماده بودن در آنها نيست مانند كوه‌ها ، درياها ، زمين و امثال آنها ، به نظر مىآيد مراد از « الشفع » قسمت اول و از « وتر » قسمت دوم است يعنى قسم به موجوداتى كه نر و ماده هستند و قسم به موجوداتى كه جفت بودن در آنها نيست يعنى : قسم به همهء كائنات .\r\nبدين بيان هضم و فهم آيه :  هَلْ فِي ذلِكَ قَسَمٌ لِذِي حِجْرٍ  آسان خواهد بود يعنى : قسم به زمان و قسم به آفريده‌ها كه در مسير زمانند آيا در اين سخن براى خردمند قسم هست ؟ آرى كه قسم هست . و اللَّه العالم مانعى نيست كه مردم آن زمان اين مطلب را به طور كامل نفهميده باشند ، زيرا قرآن براى همه و براى هر زمان\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nاست ، آنها فقط مقدارى فهميده‌اند ، مقدارى هم اهل اين زمان مىفهمند اينك مىپردازيم به مفردات آيات شريفه :\r\n« و الفجر » قسم به فجر . آنچه طبيعى به نظر مىرسد آنست كه خدا در اين آيه به مطلق فجر و روشنايى اول روز سوگند مىخورد .\r\nچنان كه در مجمع البيان از عده‌اى نقل كرده و الميزان آن را اختيار كرده است ، اهل تفسير گفته‌اند : فجر ذى الحجة ، فجر اول محرم ، فجر روز عيد قربان مطلق روز ، اما روايتى در اين زمينه كه نبوى باشد يا از امامان نرسيده است .\r\n وَ لَيالٍ عَشْرٍ  ممكن است منظور دهه اول ذو الحجه باشد كه ميان اهل مكه مشهور بود ، نكره آمدن براى تفخيم است ، به نظر بعضى منظور دههء آخر رمضان است ، ولى اين چگونه مىشود ؟ با آنكه روزه در مدينه واجب شده است گويند : منظور آن ده روزى است كه بر وعدهء موسى در طور سينا افزوده شد  وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ  اعراف / 142 ، در اين زمينه روايتى از اهل بيت عليهم السّلام نقل نشده است ، ولى در تفسير ابن كثير از جابر بن عبد اللَّه از رسول خدا صلّى اللَّه عليه و آله نقل شده كه فرموده است :\r\n« ان العشر عشر الاضحى . . . »\r\n وَ الشَّفْعِ وَ الْوَتْرِ  طبرسى فرموده : در روايت ابو سعيد خدرى از آن حضرت منظور از شفع مخلوق و از « وتر » خداست . در روايت ابن حصين از آن حضرت منظور از شفع و وتر نماز است كه بعضى زوج و بعضى فرد است و در روايت جابر از آن حضرت ، شفع : روز قربان ، و وتر : روز عرفه است ، اين روايات در تفسير اهل سنت نيز آمده است .\r\nدر تفسير برهان از تفسير قمى نقل كرده :    الْفَجْرِ وَ لَيالٍ عَشْرٍ   \r\nقال قال : عشر ذى الحجة و الشفع قال قال : ركعتان و الوتر ركعة\r\nقال و في حديث آخر قال الشفع : الحسن و الحسين و الوتر امير المؤمنين » عليهم السّلام .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nناگفته نماند : جواب قسم محذوف است و آن همهء مطالب بعدى است كه در اول « شرحها » گفته شد ، الميزان نيز آن را اختيار كرده است .\r\n6 - 8 -    أَ لَمْ تَرَ كَيْفَ فَعَلَ رَبُّكَ بِعادٍ . إِرَمَ ذاتِ الْعِمادِ . الَّتِي لَمْ يُخْلَقْ مِثْلُها فِي الْبِلادِ    اين سه آيه يكى از شواهد قسمها و يكى از وعده‌هاى الهى كه در مسير زمان به قوم عاد رسيده است ، ماجراى آنها در بسيارى از آيات قرآن ذكر شده است با بادى سوزان منجمد شده و از بين رفتند .   وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً   حاقه / 6 - 8 . ولى مراد از آيه ظاهرا از بين رفتن شهر آنهاست  أَ لَمْ تَرَ  در آيه به معنى دانستن است كه يكى از معانى « رأى » علم است .\r\n« ارم . . . » عطف بيان است از « بعاد » و تقدير آن : « ا لم تر كيف فعل ربك بارم ذات العماد » مىباشد و اگر اينطور نبود معلوم نمىشد كه آن شهر مربوط به قوم عاد بوده است .\r\nبه هر حال آيه صريح است در اينكه شهر ارم شهرى بود كه در آن روزگار شهرى به عظمت و شكوه آن در روى زمين وجود نداشت ، بهشت شداد كه در تفسير اين آيه در تفاسير نقل شده است ، از افسانه‌هاست ، پهلوان اين افسانه كعب الاحبار يهودى و وهب بن منبه است . من مشروح آن را در قاموس قرآن ( ارم ) نوشته‌ام به آنجا رجوع شود .\r\n9 - 12 -     وَ ثَمُودَ الَّذِينَ جابُوا الصَّخْرَ بِالْوادِ . وَ فِرْعَوْنَ ذِي الْأَوْتادِ . الَّذِينَ طَغَوْا فِي الْبِلادِ . فَأَكْثَرُوا فِيهَا الْفَسادَ     اين آيات دومين شاهد قسم‌ها و مقسم به‌هاى ادله سوره است يعنى قسم به زمان و انسانهايى كه در مسير زمان واقع هستند كه عذاب خدا در كمين طاغيان است .\r\n« و ثمود » عطف است به « عاد » و تقدير آن « الم تر كيف فعل ربك بثمود »\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nاست ، علت نصب آن غير منصرف بودن است مانند « فرعون » . قوم ثمود چنان كه در بسيارى از آيات آمده است ناقه صالح عليه السّلام را كشتند در نتيجه عذاب خدا آنها را گرفت و از ابرى كه بالاى سرشان بود آن قدر صاعقه ريخت تا همه هلاك شدند ، علت هلاكت آنها و فرعون همان طغيان و فساد بود كه در روى زمين به وجود آوردند ، تفصيل جريان آنها در سورهء هود گذشت ، لفظ  جابُوا الصَّخْرَ . . . \r\nكه در جاهاى ديگر نيز آمده است حاكى از پيشرفت آنها در زندگى است .\r\nدر تفسير برهان از علل الشرائع از ابان احمر نقل كرده گويد از حضرت صادق صلوات اللَّه عليه سؤال كردم از  وَ فِرْعَوْنَ ذِي الْأَوْتادِ  چرا فرعون را  ذِي الْأَوْتادِ  گفته‌اند ؟ فرمود : او چون مىخواست مردى را شكنجه كند او را بر رو به زمين مىانداخت ، دستها و پاهايش را به چهار ميخ مىبست ، گاهى او را روى چوبى مىگذاشت و به چهار ميخ مىكشيد و مىگذاشت تا بميرد لذا خدا او را  ذِي الْأَوْتادِ  ناميد .\r\n13 و 14 -   فَصَبَّ عَلَيْهِمْ رَبُّكَ سَوْطَ عَذابٍ إِنَّ رَبَّكَ لَبِالْمِرْصادِ   يعنى نتيجه طغيانها و افسادها آن بود كه خدا پشت سر هم عذاب شديد و دردناك را بر آنها فرو ريخت . آمدن « صب » بجاى « انزل » حاكى از متتابع و پشت سر هم بودن ، و نكره آمدن عذاب حاكى از تفخيم و بزرگ بود آن است .\r\n إِنَّ رَبَّكَ لَبِالْمِرْصادِ  تعليل آمدن عذاب در اثر طغيانها است ، يعنى اين عذاب تار و مار كننده به علت آنست كه پروردگار در كمين ظالمان و طاغيان است اين جمله از آنست كه عذاب و انتقام خدا در پى بدكاران و ستمگران مىباشد نه اينكه خدا در مكانى نشسته باشد ، آرى اين يك قانون لا يزال الهى است در گذشته و حال و آينده ، خاندان منفور پهلوى نيز روى اين قانون تار و مار شدند .\r\nدر خطبه 95 نهج البلاغه فرموده :\r\n« و لئن امهل اللَّه الظالم فلن يفوت اخذه\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nو هو له بالمرصاد على مجاز طريقه و بموضع الشجى من مساغ ريقه »\r\nيعنى اگر خدا به ظالم مهلت مىدهد كه از گرفتن او غفلت نمىكند . خدا در گذرگاه راه اوست و در جاى استخوان از محل فرو رفتن آب دهان اوست .\r\nدر مجمع البيان آمده : روايت شده كه على عليه السّلام در معنى اين آيه فرموده خداى تو قادر است كه اهل معاصى را با جز ايشان مجازات كند :\r\n« قال معناه ان ربك قادر على ان يجزى اهل المعاصى جزائهم »\r\nو نيز در مجمع البيان از حضرت صادق عليه السّلام نقل شده : مرصاد پلى است بر صراط كه بنده‌اى با ظلم به بنده‌اى از آن نمىگذرد :\r\n« عن الصادق عليه السّلام انه قال المرصاد قنطرة على الصراط لا يجوزها عبد بمظلمة عبد » .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n\r\n[ سوره الفجر ( 89 ) : آيات 15 تا 30 
  ]\r\nفَأَمَّا الْإِنْسانُ إِذا مَا ابْتَلاهُ رَبُّهُ فَأَكْرَمَهُ وَ نَعَّمَهُ فَيَقُولُ رَبِّي أَكْرَمَنِ ( 15 ) وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ فَيَقُولُ رَبِّي أَهانَنِ ( 16 ) كَلاَّ بَلْ لا تُكْرِمُونَ الْيَتِيمَ ( 17 ) وَ لا تَحَاضُّونَ عَلى طَعامِ الْمِسْكِينِ ( 18 ) وَ تَأْكُلُونَ التُّراثَ أَكْلاً لَمًّا ( 19 )\r\nوَ تُحِبُّونَ الْمالَ حُبًّا جَمًّا ( 20 ) كَلاَّ إِذا دُكَّتِ الْأَرْضُ دَكًّا دَكًّا ( 21 ) وَ جاءَ رَبُّكَ وَ الْمَلَكُ صَفًّا صَفًّا ( 22 ) وَ جِيءَ يَوْمَئِذٍ بِجَهَنَّمَ يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى ( 23 ) يَقُولُ يا لَيْتَنِي قَدَّمْتُ لِحَياتِي ( 24 )\r\nفَيَوْمَئِذٍ لا يُعَذِّبُ عَذابَهُ أَحَدٌ ( 25 ) وَ لا يُوثِقُ وَثاقَهُ أَحَدٌ ( 26 ) يا أَيَّتُهَا النَّفْسُ الْمُطْمَئِنَّةُ ( 27 ) ارْجِعِي إِلى رَبِّكِ راضِيَةً مَرْضِيَّةً ( 28 ) فَادْخُلِي فِي عِبادِي ( 29 )\r\nوَ ادْخُلِي جَنَّتِي ( 30 )\r\n\r\n","description":"","footnote":"","page_name":" 217 ","page_number":219},
  {"content":"\r\n\r\n15 - اما انسان ، چون پروردگارش او را امتحان كند ، اكرام نمايد و نعمتش دهد گويد پروردگار من مرا اكرام كرده است .\r\n16 - و اما چون او را امتحان كند و روزىاش را بر او تنگ گيرد ، پروردگارم مرا ذليل گردانيد .\r\n17 - نه ، بلكه يتيم را اكرام نمىكنيد .\r\n18 - بر طعام مسكين يكديگر را تشويق نمىكنيد\r\n19 - ميراث را با حصه ديگران مىخوريد .\r\n20 - مال را به طور افراط دوست مىداريد .\r\n21 - نه ، چون زمين به طور كامل كوبيده شود .\r\n22 - پروردگارت و ملائكه صف صف بيايند .\r\n23 - آن روز جهنم آورده شود ، آن روز اين گونه انسان متذكر مىشود ولى تذكر چه فائده‌اى بر او دارد .\r\n24 - گويد : اى كاش براى اين زندگيم چيزى از پيش مىفرستادم .\r\n25 - آن روز كسى مانند خدا عذاب نمىكند .\r\n26 - و كسى مانند خدا نمىبندد .\r\n27 - اى نفس با اطمينان .\r\n28 - بر گرد به سوى پروردگارت راضى و مرضى\r\n29 - داخل شوميان بندگان من\r\n30 - داخل شو به بهشت من .\r\n\r\nكلمه‌ها\r\nقدر : تنگ گرفت . يكى از معانى قدر ، تنگ گرفتن است : « قدر اللَّه عليه الرزق : ضيقه » .\r\nاهانن : هون ( بضم - ه ) و هوان : خوارى و ذلت . اهانت : خوار كردن\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nو ذليل كردن .\r\nتكرمون : كرم ( بر وزن شرف ) و كرامت : شرافت ، نفاست ، عزت « لا تكرمون » عزيز و محترم نمىداريد .\r\nيتيم : كودكى كه پدرش مرده است ، اگر به سن بلوغ رسيد به او يتيم گفته نمىشود ، در حيوانات با مردن مادر است .\r\nتحاضون : حض : تشويق و ترغيب محاضه : بين الاثنين و تشويق كردن يكديگر است .\r\nتراث : وراثت : منتقل شدن مال به كسى از ديگرى بدون خريدن و نظير آن ، لذا مال ميت را ميراث ، ارث و تراث گفته‌اند « الميراث ما صار للباقى من جهة البادى » .\r\nلما : لم ( بر وزن شم ) : جمع كردن . « لم الشيء لما : جمعه و ضمه » آن در آيه به معنى ( ملموم - مجموع ) است يعنى حصهء او با حصهء وراث ديگر جمع شده است .\r\nجما : جم كثير و بسيار . « جمّ الماء : كثر و اجتمع » به معنى متعدى نيز آيد : يعنى زياد كردن .\r\nدكا : كوبيدن . و كوبيده شده . « دك الحائط دكا : دقه و هدمه و كسره حتى سواه بالارض » على هذا  دُكَّتِ الْأَرْضُ دَكًّا دَكًّا  يعنى به طور كامل كوبيده شد .\r\nوثاق : وثوق ، ثقة : اعتماد كردن « وثق به وثوقا و ثقة » يعنى به او اعتماد كرد . وثاق ( بكسر اول و فتح آن ) : چيزى است كه با آن مىبندند مانند زنجير و ريسمان . مصدر نيز آيد به معنى بستن .\r\nايثاق نيز به معنى بستن است .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\n\r\nشرحها\r\nدر اين آيات مىفرمايد نعمت و گرفتارى هر دو آزمايشى است از جانب خدا ، صاحب نعمت پيش خدا عزيز نيست گرفتار پيش خدا ذليل نيست ، بلكه هر دو در معرض آزمايش هستند تا از امتحان چطور خارج شوند . انسان داراى نعمت ، كه در مال ديگران خيانت مىكند ، به وارث صغار ظلم مىكند به مسكينان بى اعتناست چطور مىتواند پيش خدا عزيز و محترم باشد ؟ ! او در وقت آمدن عذاب بيدار خواهد شد ولى فائده‌اى به حالش ندارد ، اما آنكه از آزمايش خوب در آيد وارد رديف بندگان خاص خدا خواهد شد ، خدا از او خشنود ، او از خدا خشنود ( اللهم ارزقنا ) .\r\n15 و 16 -   فَأَمَّا الْإِنْسانُ إِذا مَا ابْتَلاهُ رَبُّهُ فَأَكْرَمَهُ وَ نَعَّمَهُ فَيَقُولُ رَبِّي أَكْرَمَنِ وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ فَيَقُولُ رَبِّي أَهانَنِ   اين دو آيه تفريع است بر آيات :  أَ لَمْ تَرَ كَيْفَ فَعَلَ رَبُّكَ بِعادٍ . . .  و نيز اين دو آيه زبان حال و حكايت وضع دو گروه است ، نه اينكه به زبان چنين سخنى بگويند . و ايضا حكايت حال « انسان بما هو انسان » است و گرنه تربيت شدگان توحيد چنين نيستند .\r\nناگفته نماند : انسانها به دو گروه تقسيم مىشوند : گروهى در نعمت و گروهى گرفتار و مبتلا . گروه اول خود را مورد كرامت و لياقت ذاتى پنداشته و نعمت را به برترى و فضيلت ذاتى خود مستند مىدانند و به حكم :   إِنَّ الْإِنْسانَ لَيَطْغى أَنْ رَآهُ اسْتَغْنى   علق / 6 و 7 ، طغيان مىكنند و كوس  أَنَا رَبُّكُمُ الْأَعْلى  مىزنند چنان كه دربارهء عاد ، ثمود و فرعون گفته شد .\r\nگروه دوم كفر مىورزند ، به زمين و زمان بد مىگويند و بيدين مىشوند ، خود را مورد اهانت خدا مىدانند و « خدا زده » مىپندارند .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nولى هر دو گروه ، با نعمت و گرفتارى امتحان مىشوند ، نه گروه اول پيش خدا عزيز هستند و نه گروه دوم نزد خدا خوار و ذليل مىباشند . عزت و ذلت بسته به آنست كه چگونه از عهده امتحان بربيايند ، نظير اين دو آيه آيات بسيارى داريم از جمله :  وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ  اعراف / 168 يعنى انسانها با نعمتها و گرفتاريها آزمايش مىشوند :  وَ نَبْلُوكُمْ بِالشَّرِّ وَ الْخَيْرِ فِتْنَةً وَ إِلَيْنا تُرْجَعُونَ  انبياء / 35 ، آرى شر و خير هر دو امتحانند . ايضا :  فَأَخَذْناهُمْ بِالْبَأْساءِ وَ الضَّرَّاءِ لَعَلَّهُمْ يَتَضَرَّعُونَ  انعام / 42 ، صريح است در اينكه گرفتارى براى آزمايش و براى بر گشتن به سوى خدا بوده است .\r\nبنا بر آنچه گفته شد : منظور از  فَقَدَرَ عَلَيْهِ رِزْقَهُ  فقر و گرسنگى نيست بلكه عبارت اخراى گرفتارى و مبتلا شدن به بلاهاست و اين جمله در جاى « سيئات - شر - بأساء و ضراء » است و اينكه كسانى در اثر عدم كار و فعاليت و عدم تفكر صحيح گرسنه بمانند و فقير شوند بگوئيم گرسنه ماندن آنها امتحان خدايى است بسيار بعيد است ، تنگ شدن روزى گرسنه ماندن نيست بلكه آنست كه گرفتارى و بلاها نمىگذارد از رزقى كه دارد بهره ببرد و اللَّه العالم .\r\nگرچه سخن مفصل شد ولى باز چند نكته باقى است ، اول اينكه به قرينه  رَبِّي أَكْرَمَنِ  -  رَبِّي أَهانَنِ  ظاهرا مراد از « الانسان » در آيه انسان خداشناس است آيات بعدى در زمينه ارث و مسكين نيز آن را تأييد مىكند اگر منظور انسان مشرك باشد كلمه « ربى » نداى فطرت او است گرچه به زبان انكار مىكند .\r\nدوم : امتحان لازمه زندگى و طريق تكامل در مراحل انسانيت است در صورتى كه از عهدهء آن بربيايد و در تكامل براى اهل عذاب شدن است ، اگر از عهده‌اش برنيايد آرى  إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  آل عمران / 178 .\r\nسوم :  فَأَكْرَمَهُ وَ نَعَّمَهُ  نشان مىدهد كه نعمت دادن يك نوع اكرام ابتدايى\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nاست كه اگر از عهده امتحان بربيايد مداوم خواهد بود .\r\n17 - 20 -     كَلَّا بَلْ لا تُكْرِمُونَ الْيَتِيمَ وَ لا تَحَاضُّونَ عَلى طَعامِ الْمِسْكِينِ وَ تَأْكُلُونَ التُّراثَ أَكْلًا لَمًّا وَ تُحِبُّونَ الْمالَ حُبًّا جَمًّا     لفظ « كلا » ردع است از  رَبِّي أَكْرَمَنِ  يعنى : نه ، خدا با نعمت دادن شما را محترم و عزيز نداشته است زيرا كه شما يتيم را اكرام نمىكنيد و در كار مسكينان بى اعتنائيد . . . و نيز اين آيات روشن مىكند كه اكرام خدا در صورتى است كه به اين فرمانها و تحريمها عمل كنند .\r\nيعنى اگر يتيم را اكرام كرديد و نگذاشتيد ضايع شود و اگر يكديگر را بر انفاق و طعام نيازمندان تشويق كرديد و جامعه را متعادل نموديد ، و مال فرزندان صغار را تصاحب نكرديد ، و دنيا پرست و مال پرست نشديد ، پيش خدا محترم هستيد . اين مطالب اگر مورد عمل قرار گيرند جامعه انسانى روى سعادت خواهد ديد .\r\nدر مجمع البيان فرموده رسول خدا صلّى اللَّه عليه و آله انگشت سبابه و انگشت وسطى دستش را نشان داد و فرمود :\r\n« انا و كافل اليتيم في الجنة لهاتين » .\r\n21 - 24 -     كَلَّا إِذا دُكَّتِ الْأَرْضُ دَكًّا دَكًّا وَ جاءَ رَبُّكَ وَ الْمَلَكُ صَفًّا صَفًّا وَ جِيءَ يَوْمَئِذٍ بِجَهَنَّمَ يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى يَقُولُ يا لَيْتَنِي قَدَّمْتُ لِحَياتِي     آيات شريفه در رابطه با انسانى است كه اهل طغيان است و مىگويد :\r\n رَبِّي أَكْرَمَنِ  يعنى اين گونه انسان بعد از آمدن قيامت و عذاب نادم مىشود ولى ندامت به حال او سودى نخواهد داشت .\r\nلفظ « كلا » باز ردع است از  فَيَقُولُ رَبِّي أَكْرَمَنِ  يكى از شرائط آمدن قيامت كوبيدن و ريز ريز شدن زمين است ، تكرار « دكا » دلالت بر كمال كوبيده شدن دارد « كشاف گويد : « دكا بعد دك » منظور از آمدن خدا ، آمدن فرمان\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nخداست « 1 »  وَ الْأَمْرُ يَوْمَئِذٍ لِلَّهِ  انفطار / 19 ، به عبارت ديگران منظور از آمدن خدا آنست ، وعده‌هاى خدا چنان عملى مىشود و چنان تحقق پيدا مىكند كه تمام حجابات و ابهامها از آنها بر طرف مىشود نظير :  يَوْمَئِذٍ يُوَفِّيهِمُ اللَّهُ دِينَهُمُ الْحَقَّ وَ يَعْلَمُونَ أَنَّ اللَّهَ هُوَ الْحَقُّ الْمُبِينُ  نور / 25 ، على هذا نسبت « آمدن » به خدا مجاز عقلى است .\r\nآمدن ملائكه براى اجراء فرمان خداست ، در جاى ديگر آمده است  وَ يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلًا  فرقان / 25 ، « صفا صفا » حال است به معنى « مصطفين » زمخشرى در تفسير آن گويد : « فيصطفون صفا بعد صف » .\r\nظهور  وَ جِيءَ يَوْمَئِذٍ بِجَهَنَّمَ  آنست كه جهنم قابل نقل و انتقال است و آن را مىآورند ، شايد منظور از آن آشكار شدن جهنم باشد نظير :  وَ بُرِّزَتِ الْجَحِيمُ لِمَنْ يَرى  نازعات / 36  وَ بُرِّزَتِ الْجَحِيمُ لِلْغاوِينَ  شعراء 91 .\r\nدر زمينه آمدن جهنم روايتى در مجمع البيان از رسول خدا صلّى اللَّه عليه و آله از طريق ابو سعيد خدرى نقل شده كه آن حضرت فرمود . . . هفتاد هزار ملك جهنم را مىآورند و با هفتاد هزار افسار آن را مىكشند ، يكباره چنان گسترده مىشود كه اگر در آن حال بماند همه را مىسوزاند ، من پيش جهنم مىآيم ، جهنم مىگويد اى محمّد صلّى اللَّه عليه و آله با من چكار دارى ؟ خدا گوشت تو را بر من حرام كرده است همه در آن روز « نفسي نفسى » گويند\r\n« و ان محمّدا يقول رب امتى امتى » .\r\nاين روايت در كشاف و تفسير ابن كثير و جاهاى ديگر با كمى تفاوت نقل\r\n\r\n\r\n","description":"","footnote":"\r\n( 1 )\r\nعن على بن فضال قال : سئلت الرضا عليه السلام عن قول اللَّه عز و جل  وَ جاءَ رَبُّكَ وَ الْمَلَكُ صَفًّا صَفًّا  فقال ان اللَّه سبحانه لا يوصف بالمجيء و الذهاب تعالى عن الانتقال انما يعنى بذلك و جاء امر ربك ( الميزان )\r\n","page_name":" 223 ","page_number":225},
  {"content":"\r\n\r\nشده است .\r\nو در تفسير برهان از امالى شيخ از حضرت رضا از پدرانش از امير المؤمنين از رسول خدا صلوات اللَّه عليهم نقل گرديده است .\r\n وَ أَنَّى لَهُ الذِّكْرى  كنايه از بى فائده بودن تذكر است ، يعنى « من انى ينفع له الذكرى » ، آن وقت با نهايت تأثر مىگويد :  يا لَيْتَنِي قَدَّمْتُ لِحَياتِي  اى كاش براى اين زندگيم عملى از پيش مىفرستادم ، منظور از « حياتى » حيات آخرت است .\r\n25 - 26 -   فَيَوْمَئِذٍ لا يُعَذِّبُ عَذابَهُ أَحَدٌ وَ لا يُوثِقُ وَثاقَهُ أَحَدٌ   قرائت مشهور در « يعذب - يوثق » صيغه معلوم است ، از مردى بنام ابو قلابه نقل شده كه مردى كه از رسول خدا خوانده بود كه بر من بفتح ذال و ثاء خواند ( مجمع البيان ) .\r\nضمر « عذابه - وثاقه » راجع به خداست يعنى در آن روز هيچ كس مانند خدا عذاب نمىكند و هيچ كس مانند خدا به زنجير نمىكشد ، يعنى عذاب و بستن خدا در آن روز بالاتر از بستن و عذاب خلق است ، اين تعبير براى تشديد انذار است . و اين اختيار مجمع البيان و الميزان مىباشد .\r\nبنا بر قرائت دوم ضمير « عذابه - وثاقه » راجع به انسان است يعنى در آن روز كسى مانند اين انسان طاغى عذاب نمىشود و مانند او به زنجير كشيده نمىشود ( نعوذ باللّه من النار ) .\r\n27 - 30 -     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     ترسيم مرگ و آخرت انسانى است كه موحّد است و از عهدهء امتحان بر آمده است ، نفس مطمئن انسانى است كه قلبش با وعده‌هاى خدا اطمينان و آرامش پيدا كرده و در زندگى مطيع خدا بوده است ، اين نفس ، مطمئن و آرام است ،\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nمىداند كه هر چه براى خدا انجام دهد بى پاداش نخواهد بود و هر گرفتارى كه در راه خدا پيش آيد سبب رفعت مقام او است ، پس قلبش كاملا مطمئن و آرام است .\r\nدر اثر اطاعت از خدا و رسيدن به پاداش ، به مقام « راضيه مرضية » رسيده است كه او از خدا و خدا از او خشنود است ( اللهم ارزقنا ) منظور از « عبادى » بندگان خالص خداست كه از پيش گذشته‌اند .\r\nخطاب  ارْجِعِي إِلى رَبِّكِ . . .  شامل وقت مرگ تا رسيدن به بهشت است  وَ ادْخُلِي جَنَّتِي  راجع به دخول بهشت است ، اضافهء جنت بياء متكلم براى تشريف و عظمت بهشت است ، اين تعبير فقط يك بار در قرآن مجيد آمده است .\r\nناگفته نماند : ظاهرا منظور از « نفس مطمئنة » در آيه روح انسان است در اين زمينه روايتى در كافى كتاب جنائز نقل شده است :\r\nسدير صيرفى گويد به امام صادق عليه السّلام گفتم : فرزند رسول خدا فدايت شوم آيا مؤمن قبض روح خود را ناپسند مىدارد ؟ فرمود : نه و اللَّه چون ملك الموت براى قبض روح او مىآيد ، جزع و ناله مىكند ، ملك الموت مىگويد : اى دوست خدا ناله مكن به خدايى كه محمّد صلّى اللَّه عليه و آله را برانگيخته است من براى تو از يك پدر مهربان ، نيكوكارتر و مهربانترم كه بالاى سر تو حاضر شود ، نگاه كن ببين .\r\nدر اين هنگام رسول خدا ، امير المؤمنين ، فاطمه ، حسن ، حسين ، امامان كه از فرزندان آنها هستند عليهم السّلام بر او ممثل و نمودار مىشوند ، به او گفته مىشود : اين رسول خدا و امير المؤمنين و فاطمه و حسن و حسين و امامانند صلوات اللَّه عليهم كه رفقاى تو هستند ، فرمود : چشم خود را باز كرده و نگاه مىكند .\r\nدر آن موقع ندا كننده‌اى از جانب خداى با عزت روح او را ندا مىكنند يا ايتها النفس المطمئنة كه به محمّد و اهل بيت او مطمئن بودى ارجعى الى ربك\r\n\r\n","description":"","footnote":"","page_name":" 225 ","page_number":227},
  {"content":"\r\n\r\nراضية ( بالولاية ) مرضية ( بالثواب »  فَادْخُلِي فِي عِبادِي  ( يعنى محمّدا و اهل بيته )  وَ ادْخُلِي جَنَّتِي  در آن وقت چيزى به او محبوبتر از خروج روح او و لا حق شدن به منادى نيست .\r\nروز چهار شنبه دوم جمادى الاولى سال هزار و چهار صد و سه مطابق 27 / 11 / 61 تفسير سورهء « و الفجر » به پايان رسيد .\r\nو الحمد للَّه و هو خير ختام و صلّى اللَّه على محمد و آله الطاهرين\r\n\r\n","description":"","footnote":"","page_name":" 226 ","page_number":228},
  {"content":"\r\n\r\n\r\nسورهء بلد\r\nدر مكه نازل شده و بيست آيه است\r\n\r\nنظرى به سورهء مباركه\r\n1 - سورهء بلد سى و پنجمين سوره است « 1 » كه بعد از سورهء « ق و القران » در مكه نازل گرديد ، در ترتيب فعلى قرآن مجيد سورهء نود مىباشد ، احتمال دارد كه در سال سوم بعثت ، قبل از اظهار دعوت و پيش از نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 نازل شده باشد و اللَّه العالم .\r\n2 - عدد آيات آن به اجماع قارئان بيست آيه است و به نقل تفسير خازن داراى هشتاد و دو كلمه و سيصد و بيست حرف است .\r\n3 - علّت نامگذارى با « بلد » ظاهرا وقوع كلمهء بلد در اول آن است از حضرت صادق صلوات اللَّه عليه در فضيلت آن چند روايت در تفسير برهان نقل شده است .\r\n4 - سورهء مباركه به شهادت آيات آن ، مكى است ، الميزان گويد : به قولى مدنى است ، ولى سياق آيات آن را تأييد نمىكند .\r\n5 - شأن نزولى براى اين سوره ظاهرا يافته نيست ، هدايت بشر نزول آن را لازم گرفته است .\r\n6 - خلاصه مطالب سوره به گفته الميزان چنين است : خلقت انسان بر رنج و مشقت پايه گذارى شده ، هيچ كارى از كارهاى زندگى خالى از مشقت و زحمت\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد\r\n","page_name":" 227 ","page_number":229},
  {"content":"\r\n\r\nنيست ، راحتى خالص فقط در آخرت ميسر است ، پس چه بهتر كه انسان بر تكاليف و فرموده‌هاى خدا صبر و عمل كند و رنج ترك معصيت را بر خود هموار سازد و داخل عقبهء اطعام گرسنگان و اكرام يتيمان شود تا از اصحاب يمين و نيكوكاران گردد و الا آخرتش مانند دنيا پر از عذاب و رنج خواهد بود   هُمْ أَصْحابُ الْمَشْأَمَةِ عَلَيْهِمْ نارٌ مُؤْصَدَةٌ   .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nسورة البلد مكّية و هى عشرون آية نزلت بعد سورة ق بِسْمِ اللَّهِ الرَّحْمنِ الرَّحِيمِ\r\n\r\n[ سوره البلد ( 90 ) : آيات 1 تا 20 
  ]\r\nبِسْمِ اللَّهِ الرَّحْمنِ الرَّحِيمِ\r\nلا أُقْسِمُ بِهذَا الْبَلَدِ ( 1 ) وَ أَنْتَ حِلٌّ بِهذَا الْبَلَدِ ( 2 ) وَ والِدٍ وَ ما وَلَدَ ( 3 ) لَقَدْ خَلَقْنَا الْإِنْسانَ فِي كَبَدٍ ( 4 )\r\nأَ يَحْسَبُ أَنْ لَنْ يَقْدِرَ عَلَيْهِ أَحَدٌ ( 5 ) يَقُولُ أَهْلَكْتُ مالاً لُبَداً ( 6 ) أَ يَحْسَبُ أَنْ لَمْ يَرَهُ أَحَدٌ ( 7 ) أَ لَمْ نَجْعَلْ لَهُ عَيْنَيْنِ ( 8 ) وَ لِساناً وَ شَفَتَيْنِ ( 9 )\r\nوَ هَدَيْناهُ النَّجْدَيْنِ ( 10 ) فَلا اقْتَحَمَ الْعَقَبَةَ ( 11 ) وَ ما أَدْراكَ مَا الْعَقَبَةُ ( 12 ) فَكُّ رَقَبَةٍ ( 13 ) أَوْ إِطْعامٌ فِي يَوْمٍ ذِي مَسْغَبَةٍ ( 14 )\r\nيَتِيماً ذا مَقْرَبَةٍ ( 15 ) أَوْ مِسْكِيناً ذا مَتْرَبَةٍ ( 16 ) ثُمَّ كانَ مِنَ الَّذِينَ آمَنُوا وَ تَواصَوْا بِالصَّبْرِ وَ تَواصَوْا بِالْمَرْحَمَةِ ( 17 ) أُولئِكَ أَصْحابُ الْمَيْمَنَةِ ( 18 ) وَ الَّذِينَ كَفَرُوا بِآياتِنا هُمْ أَصْحابُ الْمَشْأَمَةِ ( 19 )\r\nعَلَيْهِمْ نارٌ مُؤْصَدَةٌ ( 20 )\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nبه نام خداى رحمان رحيم\r\n1 - نه ، قسم مىخورم به اين سرزمين\r\n2 - حال آنكه تو ساكن هستى در اين سرزمين\r\n3 - قسم به پدرى بزرگوار و پسرى كه توليد كرد .\r\n4 - حقا كه انسان را در رنج آفريده‌ايم\r\n5 - آيا گمان مىكند كه هرگز كسى بر او قادر نيست\r\n6 - مىگويد : مال فراوانى را تباه كردم\r\n7 - آيا مىپندارد كسى او را نديده است ؟\r\n8 - آيا براى او دو چشم نيافريده‌ايم ؟\r\n9 - و يك زبان و دو لب ؟\r\n10 - و هدايت كرده‌ايم او را به دو راه خير و شر\r\n11 - داخل آن گردنه نشد\r\n12 - چه مىدانى آن گردنه چيست ؟\r\n\r\n","description":"","footnote":"","page_name":" 230 ","page_number":232},
  {"content":"\r\n\r\n13 - آزاد كردن برده است .\r\n14 - يا طعام دادن در روز گرسنگى\r\n15 - يتيمى را كه خويشاوند است\r\n16 - يا مسكين خاك افتاده‌اى را\r\n17 - سپس ( نشد ) از آنان كه ايمان آورده و سفارش به صبر كردند و سفارش به رحمت .\r\n18 - آنها اهل بركت هستند كسانى كه آيات ما را انكار كردند آنها\r\n19 - اهل شومى و شقاوتند\r\n20 - بر آنهاست آتشى پيوسته\r\n\r\nكلمه‌ها\r\nبلد : سرزمين . در قاموس گويد : « البلد و البلدة . . . كل قطعة من الارض مستحيزة عامرة او غامرة » على هذا بلد به معنى شهر نيست بلكه به معنى سرزمين و ديار است ، استعمال قرآن نيز چنين است .\r\nحل : مصدر است به معنى نازل شدن . گويند : « حل به حلا و حلولا :\r\nنزل » آن در آيه به معنى فاعل « نازل - مقيم » است . در مجمع فرموده « الحل : الحال و هو الساكن » .\r\nكبد : ( بر وزن شرف ) سختى و رنج . « الكبد : شدة الامر » و بر وزن كتف به معنى جگر است . راغب گويد : بر وزن فرس ، به معنى درد جگر و بر وزن كتف به معنى جگر است .\r\nلبدا : ( بضم اول و فتح دوم ) به معنى كثير و بسيار است ، طبرسى فرموده :\r\nلبد به معنى كثير و مأخوذ است از « تلبد الشيء » يعنى شىء رويهم انباشته شد .\r\nنجدين : نجد : محل مرتفع . سرزمين نجد را در عربستان از آن نجد گفته‌اند\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nكه نسبت به « تهامه » مرتفع است ، هر زمين مرتفع را نجد گويند ( مجمع البيان ) مراد از « النجدين » در آيه دو راه خير و شر است است ، به علّت واضح و آشكار بودن نجدين گفته شده است « نجد الامر نجودا : وضح و استبان » .\r\nاقتحم : اقتحام : هجوم و داخل شدن به تندى ، « اقتحم النزل : هجمه » « افتحم فلان عقبه » رمى نفسه فيها بشدة و مشقة » .\r\nالعقبة : گردنه . راهى در قلهء كوه طبرسى در علّت تسميه آن فرموده :\r\nلازم است در آن ، عقوبت و تنگى و خطر را متحمل شد ، به قولى علّت تسميهء آن است كه بايد با تعاقب از آن عبور كرد .\r\nفك : باز كردن ، جدا كردن « فك الشيء فكا : فصله و ابان بعضه عن بعض » .\r\nرقبه : گردن . اطلاق آن به انسان از باب « قصد الكل من الجزء » است مراد از آن در آيه « برده » است .\r\nمسغبه : سغب و مسغبه : گرسنگى . راغب و اقرب توأم با رنج بودن را اضافه كرده‌اند .\r\nمقربة : مقربه و قربى : قرابت نسبى .\r\nمتربة : مجمع البيان آن را احتياج شديد گفته است كه گويى : فقير از كثرت فقر به خاك چسبيده است « ذا متربه » : به خاك افتاده .\r\nمرحمة : رحمت و مرحمت هر دو به يك معنى است .\r\nميمنة : يمن ( بر وزن عقل و قفل ) مبارك بودن « اليمن : البركة » ميمنه را قاموس بركت گفته و راغب طرف راست معنى كرده مثل ميسره .\r\nاقرب الموارد هر دو را گفته است ، آن در آيه به معنى بركت است .\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nمشئمة : شومى و نامباركى . همچنين است « شؤم » .\r\nمؤصدة : وصد : بافتن . ثبوت . « وصد الثوب : نسجه » و گويند : « و صد الشيء » يعنى ثابت شد « و صد بالمكان » يعنى ملازم و مقيم شد ، ايصاد را بستن و در تنگنا قرار دادن گفته‌اند ، ظاهرا مراد از « مؤصده » پيوسته ، ثابت و ملازم است .\r\n\r\nشرحها\r\nخلاصه مطالب اين سوره همان است كه در بند 6 از الميزان نقل گرديد ، اينك مىرسيم به تفسير آيات شريفه .\r\n1 - 4 -      لا أُقْسِمُ بِهذَا الْبَلَدِ وَ أَنْتَ حِلٌّ بِهذَا الْبَلَدِ وَ والِدٍ وَ ما وَلَدَ لَقَدْ خَلَقْنَا الْإِنْسانَ فِي كَبَدٍ      در اين آيات ، خداوند سوگند ياد مىكند كه انسان را در سختى و رنج آفريده است ، نظير :  يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  انشقاق / 6 ، ابتدا مفردات آيات سپس تناسب قسم با مقسم به را مطرح مىكنيم .\r\nدربارهء « لا اقسم » در سورهء تكوير / 15 توضيح داده‌ايم كه به احتمال قوى « لا » براى نفى كلام مفروض خصم است يا براى تأكيد قسم ، آيه  وَ أَنْتَ حِلٌّ  موقعيت بلد را مستحكم مىكند يعنى : سزاوار است كه به بلد سوگند ياد شود كه تو در آن ساكن هستى ، تو كه حامل وحى خدايى ، سبب عظمت اين سرزمين مىباشى .\r\nدر ميان احتمالاتى كه دربارهء  والِدٍ وَ ما وَلَدَ  گفته‌اند ، مناسبتر از همه آنست كه مراد از « والد » ابراهيم و از « ما ولد » پسرش اسماعيل عليهما السّلام باشد كه بانى كعبه و سبب به وجود آمدن مكه بوده‌اند ، نكره آمدن « والد » حاكى از عظمت -\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nآنست و اطلاق « ما » به اولى العقل نظير  وَ اللَّهُ أَعْلَمُ بِما وَضَعَتْ  آل عمران / 36 است كه حاكى از عظمت مريم مىباشد ، اينكه گفته شد مورد قبول الميزان است « 1 » به نظر بعضى مراد ابراهيم و همه فرزندان او است و به قولى منظور آدم و فرزندان او مىباشد .\r\nناگفته نماند : تربيت رسول خدا صلّى اللَّه عليه و آله و مشكلاتى كه در رسالت خويش با آنها مواجه شد از آن طرف اسكان هاجر و اسماعيل در مكه توسط حضرت ابراهيم كه گفت :  رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ  ابراهيم / 37 ، از نمونه‌هاى بارز مشقات زندگى است ، بدين وسيله رابطه قسم و مقسم به در آيات كاملا روشن مىشود .\r\nعلى هذا اين سوگندها در آيات ، سوگند به دليل مطلب است گويى نويسنده‌اى مىگويد : قسم به اين نوشته كه نويسنده‌ام يعنى قسم به اين سختيها و گرفتاريها كه انسان در مشقت آفريده شده است .\r\n5 - 7 -    أَ يَحْسَبُ أَنْ لَنْ يَقْدِرَ عَلَيْهِ أَحَدٌ يَقُولُ أَهْلَكْتُ مالًا لُبَداً أَ يَحْسَبُ أَنْ لَمْ يَرَهُ أَحَدٌ    .\r\nآيهء اول نتيجه مطلب سابق است يعنى انسان در مشقت آفريده شده اگر اختيار در دست خودش بود ، در مشقت نبود ، پس انسان مقهور قدرت و ارادهء خداست ، نمىتواند بگويد : كسى بر من قدرت و برترى ندارد و آن وقت تكبر و طغيان بكند .\r\nاز آيهء دوم فهميده مىشود كه بعضى از مردم ايمان آورده و مقدارى در راه خدا انفاق كرده و در مقام منت گفته است : مالى زيادى تلف كردم . ولى آيا\r\n\r\n\r\n","description":"","footnote":"\r\n( 1 ) جمع آمدن موازين دلالت دارد كه هر يك از اعمال از لحاظ حق بودن ميزان بخصوصى دارد مگر آنكه بگوئيم : موازين جمع موزون است .\r\n","page_name":" 234 ","page_number":236},
  {"content":"\r\n\r\nمىپندارد كه كسى او را نمىبيند ، حال آنكه خدا او را مىبيند و پاداش خواهد داد ، در آيات بعدى آمده : سعادت در ايمان ، عمل ، انفاق و امثال آن است .\r\nطبرسى رحمه اللَّه فرموده : گويند او حرث بن عامر بن نوفل بن عبد مناف بود كه گناه كرد و از رسول خدا صلّى اللَّه عليه و آله دربارهء آن پرسيد ، حضرت امر فرمود مقدارى كفاره بدهد ، گفت : از وقتى كه به دين محمّد وارد شدم مال من در كفارات و نفقات از بين رفت .\r\n8 - 10 -    أَ لَمْ نَجْعَلْ لَهُ عَيْنَيْنِ وَ لِساناً وَ شَفَتَيْنِ وَ هَدَيْناهُ النَّجْدَيْنِ    اين سه آيه ظاهرا در رابطه با آيهء  أَ يَحْسَبُ أَنْ لَمْ يَرَهُ أَحَدٌ  است يعنى :\r\nخدايى كه به انسان دو چشم داده و به واسطهء آن دو ، او را بينا كرده ، آيا مىشود خودش بينا نباشد و انفاقگران را نبيند ؟ ! خدايى كه به او زبان و دو لب داده تا ما فى الضمير خويش را به ديگران بفهماند و آنها را دانا كند ، آيا مىشود خودش دانا نباشد و از كار بندگان بى خبر ماند ؟ ! خدايى كه راه خير و شر را به او فهمانده و او خوب و بد را تشخيص مىدهد آيا مىشود خودش اعمال نيك و بد بندگان را تشخيص ندهد ؟ ! منظور از « نجدين » دو راه آشكار خير و شر است نظير   وَ نَفْسٍ وَ ما سَوَّاها فَأَلْهَمَها فُجُورَها وَ تَقْواها   شمس / 7 و 8 .\r\nدر مجالس شيخ از امام صادق عليه السّلام نقل شده است آن حضرت به هشام بن سالم دربارهء  وَ هَدَيْناهُ النَّجْدَيْنِ  فرمود :\r\n« الخير و الشر »\r\nو در روايت ديگرى از آن حضرت :\r\n« قال نجد الخير و نجد الشر 3 » ( برهان ) .\r\n11 - 16 -       فَلَا اقْتَحَمَ الْعَقَبَةَ وَ ما أَدْراكَ مَا الْعَقَبَةُ فَكُّ رَقَبَةٍ أَوْ إِطْعامٌ فِي يَوْمٍ ذِي مَسْغَبَةٍ يَتِيماً ذا مَقْرَبَةٍ أَوْ مِسْكِيناً ذا مَتْرَبَةٍ       اين آيات نتيجه‌گيرى است از آيات سابق ، يعنى حالا كه انسان در مشقت آفريده شده ، حالا كه خير و شر را تشخيص مىدهد چرا اين قسمت مشقات را\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nاختيار نمىكند تا به سعادت برسد ، او كه بناست پيوسته در مشقت باشد ، لا اقل راه خوب را اختيار كند تا آخرتش مثل دنيا نباشد .\r\nدر اين آيات ، آزاد كردن برده ، اطعام يتيم و مسكين ، داخل شدن به عقبه و تحمل مشكل خوانده شده است . در كافى كتاب الزكاة باب « فضل اطعام الطعام » از معمر بن خلاد نقل كرده : حضرت رضا صلوات اللَّه عليه وقت غذا خوردن كاسه‌اى در نزد خويش مىگذاشت ، طعامى كه محضر آن حضرت مىآوردند از هر يك مقدارى در آن كاسه مىگذاشت ، بعد مىفرمود آن را به مساكين بدهند ، سپس آيه  فَلَا اقْتَحَمَ الْعَقَبَةَ  را تلاوت مىكرد و مىفرمود خداى عز و جل دانسته است كه همه قدرت آزاد كردن بنده ندارند ، طعام دادن را راه براى بهشت گردانيده است .\r\n17 - و 18 -   ثُمَّ كانَ مِنَ الَّذِينَ آمَنُوا وَ تَواصَوْا بِالصَّبْرِ وَ تَواصَوْا بِالْمَرْحَمَةِ أُولئِكَ أَصْحابُ الْمَيْمَنَةِ   به نظر الميزان « ثم كان » عطف است بر « اقتحم » يعنى : « فلا اقتحم العقبة و لا كان من الذين آمنوا » قول الميزان از همهء آنچه گفته‌اند ، قوى به نظر مىرسد « تواصوا » سفارش كردن به همديگر است ، آمدن توصيه راجع به صبر و رحمت در زمينه  خَلَقْنَا الْإِنْسانَ فِي كَبَدٍ  است يعنى به اين دو مشقت در راه خدا ، يكديگر را سفارش مىكنند يكى خويشتن دارى به كف نفس از گناهان و فرمانبرى از خدا ، ديگرى رحمت و عاطفه نسبت به فقراء و يتيمان .\r\n« اولئك » اشاره است به آنچه از فحواى آيات گذشته معلوم مىشود يعنى آنان كه وارد عقبه شده و ايمان آورده و سفارش به صبر و رحمت كرده‌اند اهل بركت مىباشند و مبارك مىباشند ، منظور از « ميمنة » به قرينه « مشئمة » به يمن و مباركى است نه اصحاب يمين ، آرى آنها مفيد و پرفائده هستند هم به خودشان و هم به ديگران .\r\n\r\n","description":"","footnote":"","page_name":" 236 ","page_number":238},
  {"content":"\r\n\r\n19 - 20 -   وَ الَّذِينَ كَفَرُوا بِآياتِنا هُمْ أَصْحابُ الْمَشْأَمَةِ عَلَيْهِمْ نارٌ مُؤْصَدَةٌ   مقابل آيهء قبلى است ، شايد مراد از آيات ، هم آيات آفاقى و انفسى باشد كه بوجود خدا و توحيد او دلالت دارند و هم آياتى كه توسط انبيا بر مردم خوانده مىشود ، آنها اهل شومى و بدبختى مىباشند كه آتشى جاويدان و ملازم در كمين آنهاست ، آخرتشان مانند دنيايشان پر از زحمت و رنج خواهد بود .\r\nدر روز چهارشنبه نهم جمادى الاولى هزار و چهار صد و سه مطابق 4 / 12 / 1361 تفسير سورهء بلد به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 237 ","page_number":239},
  {"content":"\r\n\r\n\r\nسورهء شمس\r\nدر مكه نازل شده و پانزده آيه است\r\n\r\nنظرى به سورهء مباركه\r\n1 - سورهء مباركهء شمس بيست و ششمين سوره است كه بعد از سورهء « قدر » در مكه نازل گرديد . در ترتيب فعلى قرآن مجيد سورهء نود و يك است .\r\n2 - عدد آيات آن در شمارش قارئان مكى شانزده و در شمارش ديگران پانزده است و چون قارئان كوفى جزء غير مكىهاست ، لذا پانزده بودن را انتخاب كرديم « 1 » علّت اختلاف آن است كه قارئان مكى ،  فَكَذَّبُوهُ فَعَقَرُوها  را يك آيه شمرده‌اند ولى بقيه ، آن را تا « فسواها » يك آيه دانسته‌اند ، به نقل تفسير خازن ، اين سوره داراى پنجاه و چهار كلمه و دويست چهل و هفت حرف است .\r\n3 - نامگذارى آن به « سوره شمس » ظاهرا براى وقوع لفظ شمس در اول آن است .\r\n4 - آيات سوره شاهد صدق است كه سوره مكى است و ظاهرا كسى خلاف آن را نگفته است .\r\n5 - شأن نزولى براى اين سوره نقل نشده است ، وانگهى سؤال از چنين حقيقتى به خيال كسى نمىرسيد ، خداوند طبق نياز انسانها و به مقتضاى مصلحت يك حقيقت بسيار عالى را در اين سوره بيان فرموده است .\r\n6 - خلاصه مطالب سورهء بعد از نقل آيات و « كلمه‌ها » در اوّل « شرحها » بيان خواهد شد .\r\n\r\n\r\n","description":"","footnote":"\r\n( 1 ) شيخ طوسى رحمه اللَّه نيز در تبيان پانزده را انتخاب كرده است .\r\n","page_name":" 238 ","page_number":240},
  {"content":"\r\n\r\nسورة الشمس مكّية و هى خمس عشر آية نزلت بعد سورة القدر بِسْمِ اللَّهِ الرَّحْمنِ الرَّحِيمِ\r\n\r\n[ سوره الشمس ( 91 ) : آيات 1 تا 15 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الشَّمْسِ وَ ضُحاها ( 1 ) وَ الْقَمَرِ إِذا تَلاها ( 2 ) وَ النَّهارِ إِذا جَلاَّها ( 3 ) وَ اللَّيْلِ إِذا يَغْشاها ( 4 )\r\nوَ السَّماءِ وَ ما بَناها ( 5 ) وَ الْأَرْضِ وَ ما طَحاها ( 6 ) وَ نَفْسٍ وَ ما سَوَّاها ( 7 ) فَأَلْهَمَها فُجُورَها وَ تَقْواها ( 8 ) قَدْ أَفْلَحَ مَنْ زَكَّاها ( 9 )\r\nوَ قَدْ خابَ مَنْ دَسَّاها ( 10 ) كَذَّبَتْ ثَمُودُ بِطَغْواها ( 11 ) إِذِ انْبَعَثَ أَشْقاها ( 12 ) فَقالَ لَهُمْ رَسُولُ اللَّهِ ناقَةَ اللَّهِ وَ سُقْياها ( 13 ) فَكَذَّبُوهُ فَعَقَرُوها فَدَمْدَمَ عَلَيْهِمْ رَبُّهُمْ بِذَنْبِهِمْ فَسَوَّاها ( 14 )\r\nوَ لا يَخافُ عُقْباها ( 15 )\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nبه نام خداى رحمان رحيم\r\n1 - قسم به آفتاب و قسم به شعاع گستردهء آن .\r\n2 - قسم به ماه ، آن گاه كه در پى آفتاب آيد .\r\n3 - قسم به روز ، آن گاه كه آفتاب را ظاهر مىسازد .\r\n4 - قسم به شب آن گاه كه آفتاب را مىپوشاند .\r\n5 - قسم به آسمان و قسم به قدرتى كه آن را بنا نهاده است .\r\n6 - قسم به زمين و قسم به قدرتى كه آن را گسترده است .\r\n7 - قسم به نفس انسان و قسم به قدرتى كه آن را ساخته است .\r\n8 - پس فاجر شدن و تقوى را به آن الهام كرده است .\r\n9 - قطعا رستگار شد آنكه نفس را پاك كرد .\r\n10 - و قطعا نوميد شد آنكه نفس را با آلودگىها پوشانيد .\r\n11 - قوم ثمود در اثر طغيانش ، پيامبر را تكذيب كرد .\r\n12 - وقتى كه شقىترين آنها بپاخاست .\r\n13 - رسول خدا به آنها گفت از ناقهء خدا و از حصهء آب آن حذر كنيد .\r\n14 - پيامبر را تكذيب كرده و ناقه را كشتند .\r\n15 - خدا عذاب را در اثر گناهشان بر آنها آورد و همگانى كرد خدا از عاقبت عذاب نمىترسد .\r\n\r\nكلمه‌ها\r\nضحيها : ضحى : راغب گويد : ضحى : شعاع گستردهء آفتاب است طبرسى فرموده : آن در اصل به معنى ظهور است .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nتلاها : تلو ( بر وزن جسر ) و تلاوت : تبعيت و از پا رفتن ، گويد : « تلا فلانا تلوا : تبعه » طبرسى فرموده : تبعه » طبرسى فرموده : تلاوت به معنى تبعيت است ، خواندن را بدان علّت تلاوت گويند كه بعضى حروف را به بعضى تابع مىكنند  وَ الْقَمَرِ إِذا تَلاها  قسم به ماه كه در پى آفتاب مىآيد و آن را تعقيب مىكند .\r\nجلاها : جلو ( بر وزن عقل ) : آشكار شدن و آشكار كردن ، تجليه به معنى آشكار كردن است . « جلاها » يعنى آشكار كرد آن را .\r\nطحيها : طحو مانند دحو به معنى گسترش دادن است « طحا الشيء : بسطه و مده » طبرسى فرموده : طحو و دحو هر دو به يك معنى است . آن فقط يك بار در قرآن مجيد آمده است .\r\nسواها : تسويه به معنى پرداختن و مرتب كردن است .\r\nالهمها : لهم در اصل به معنى بلعيدن است « لهم الشيء لهما : ابتلعه بمرة » الهام تفهيم بخصوصى است از جانب خدا ، راغب گويد : الهام القاء چيزى است در قلب و مخصوص است به اينكه از جانب خدا و از ملاء اعلى باشد ، آن فقط يك بار در قرآن مجيد آمده است .\r\nفجور : گناه كردن . فجر در اصل به معنى شكافتن است . راغب گويد :\r\nگناه را از آن فجور گويند كه پردهء ديانت را پاره مىكند .\r\nافلح : فلح ( بر وزن شرف ) و فلاح و افلاح : رستگارى ، افعال آن در همه قرآن از باب افعال آمده است .\r\nزكاها : تزكيه در آيه به معنى پاك كردن است از آلودگى و گناهان .\r\nدساها : دس : پنهان كردن . « دسه في التراب » آن را در خاك پنهان كرد .\r\nطغوى : اسم است از طغيان . « الطغوى : الاسم من طغا » .\r\nانبعث : برخاست . گويى در آن قيد سرعت ملحوظ است ، در اقرب الموارد\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nآمده : « انبعث : اندفع . . . اسرع في السير » .\r\nسقياها : سقى : آب دادن . « سقيا » : حصهء آب . بعضى آن را مصدر و بعضى اسم مصدر گفته‌اند ، مراد از آيه حصهء آب است .\r\nعقروها : عقر : بريدن . « عقر الكلب و الفرس : قطع قوائمها بالسيف » ظاهرا كشتن ناقه صالح به واسطه قطع پاهايش بوده است .\r\nدمدم : دمدمه به چندين معنى آمده است يكى : به زمين چسباندن ، گويند : « دمدمت الشيء » يعنى : آن را به زمين چسباندم . ديگرى :\r\nمشمول و فراگيرى در كشاف گويد :  فَدَمْدَمَ عَلَيْهِمْ  : اطبق عليهم العذاب » در قاموس آن را غضب معنى كرده است « دمدم عليه :\r\nغضب عليه » ظاهرا منظور از آن در آيه ، شمول و فراگيرى است .\r\nعقبى : عقب ( بر وزن قفل ) و عقبى : عاقبت شىء « العقبى : جزاء الامر و آخر كل شىء » .\r\n\r\nشرحها\r\nدر اين آيات چند مطلب هست اول : اين نوع قسمها و مقسم به در تمام قرآن نظير آن نيامده است ، حتى خداوند سه دفعه به خودش به عنوان بانى آسمان ، گسترندهء زمين و آفرينندهء نفس انسان ، قسم ياد مىكند ، و آن گاه در جواب قسم مىگويد : نجات در پاكيزه كردن نفس و حرمان از رحمت خدا در ناپاك كردن آن است ، عجبا ! ! ! خداوند چنين مىگويد : قسم به آفتاب و شعاع تابناك آن ، قسم به ماه كه در پى آفتاب مىآيد ، قسم به روز كه آفتاب را ظاهر مىسازد ، قسم به شب كه آفتاب را مىپوشاند ، قسم به قدرتى كه آسمان را ساخته است ، قسم به زمين پهناور و قسم به آن مشيتى كه آن را گسترده است ، قسم به نفس و قسم به خدايى كه نفس را آفريده است كه هر كس نفس خود را از آلودگى\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nشرك ، كفر و هواها پاك كرد ، نجات يافت ، عجبا ! ! پس عجبا ! ! از اين قسمها و از اين مقسم به ، آرى تفهيم مطلب به اين سوگندها نياز داشته است .\r\nدوم : فرمانده تمام اعمال نيك و بد ، نفس انسان و قلب و درك انسان است اگر نفس و قلب ، نورانى ، موحد ، پاك و با تقوى شد ، اعمال آدمى مفيد و مؤثر واقع خواهد شد و گر نه ، جز فساد و تباهى از او بروز نخواهد كرد ، اين همه قتل و كشتارها ، اين همه افساد و ظلم ، اين همه محروم كردن انسانها به دست طاغوتيان ، همه و همه نتائج درونهاى تيره ، قلوب مشرك و كافر ، و دلهاى پر از هواهاى نفسانى است ، نگارنده كلماتى پيدا نمىكنم كه عظمت اين سوگندها و اين مقسم به را مجسم نمايم ، « يدرك و لا يوصف » است .\r\nسوم : ارتباط قسمها با مقسم به ، دو گونه است ، اول قسم خوردن خدا به خودش كه روشن است ، دوم در قسم خوردن به آفتاب و ماه و روز و شب ، نور بر ظلمت غلبه دارد ، زيرا فقط شب از عوامل ظلمت است ، شايد نظر آن باشد كه عوامل هدايت بيشتر از عوامل گمراهى است و نيز نشان مىدهد كه اين عوامل دست بدست هم داده و به هم مرتبط شده‌اند تا انسان آفريده شده و در مسير اللَّه قدم بردارد ، آرى خدا براى خلقت انسان اين همه سرمايه گذاشته است از آيه  كَذَّبَتْ ثَمُودُ  يك نمونه از كارهايى كه در اثر ناپاك شدن نفس به وجود آمده ، ذكر شده است .\r\n1 - 4 -      وَ الشَّمْسِ وَ ضُحاها وَ الْقَمَرِ إِذا تَلاها وَ النَّهارِ إِذا جَلَّاها وَ اللَّيْلِ إِذا يَغْشاها      به نظر مىآيد « ضحى » براى كثرت توضيح است زيرا در گفتن شمس غير از شعاع و نور چيزى به نظر نمىآيد مگر آنكه بگوئيم : هم نور در نظر است و هم منبع نور ، چنان كه در « نفس » هم خودش در نظر است و هم اعمالى كه از آن صادر مىشود .\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nبه نظر مىآيد مراد از قيد « تلاها » ادامه نور است يعنى قسم به ماه كه با نور آن ، نور آفتاب تداوم پيدا مىكند ، در آيه  وَ النَّهارِ إِذا جَلَّاها  ظاهر آن است كه ضمير « ها » به شمس بر مىگردد يعنى : قسم به روز كه آفتاب را ظاهر مىكند ، آرى آمدن روز در اثر حركت زمين ، سبب آشكار شدن آفتاب مىگردد گرچه در تعبير ديگرى ، وجود روز بسته به آمدن خورشيد است ، اينكه گفته‌اند : ضمير « ها » راجع است به ارض يا ظلمت يا دنيا همه بعيد هستند كه ذكرى از آنها در سابق نيامده است .\r\nايضا ضمير مؤنث در « يغشاها » به شمس راجع است كه آمدن شب در اثر حركت زمين سبب پنهان شدن آفتاب مىگردد ، رجوع ضمير به ارض بعيد است .\r\n5 - 8 -     وَ السَّماءِ وَ ما بَناها وَ الْأَرْضِ وَ ما طَحاها وَ نَفْسٍ وَ ما سَوَّاها فَأَلْهَمَها فُجُورَها وَ تَقْواها     مراد از لفظ « ما » در هر سه مورد ، خداست آمدن « ما » به جاى « من » اشاره به تفخيم و تعجب است يعنى قسم به آن قدرتى كه آسمان را بنا نهاده است و هكذا ، نظير آن در آيات ديگر نيز آمده است مانند  وَ ما خَلَقَ الذَّكَرَ وَ الْأُنْثى  ليل / 3 ، على هذا مراد از « ما » قدرت و مشيت و نظير آنست كه همان خداى سبحان باشد .\r\nمسأله « طحاها » و گستردن زمين در بسيارى از آيات آمده است ، شايد منظور از آن ظهور اولين قسمت خشكى از زمين و وسعت يافتن آن باشد ، ذوبان مركز زمين نشان مىدهد كه زمين در ابتداى خلقت مذاب بود ، سپس در اثر كاسته شدن از حركت و حرارت آن ، اولين قسمت از آن منجمد گرديد و به تدريج وسعت يافت تا همه مذاب را پوشانيد ، در روايات آمده است كه اولين قسمت منجمد شده زمين كعبه بوده است .\r\n\r\n","description":"","footnote":"","page_name":" 244 ","page_number":246},
  {"content":"\r\n\r\nدر كافى كتاب الحج باب\r\n« اول ما خلق اللَّه من الارضين موضع البيت »\r\nاز حضرت صادق صلوات اللَّه عليه نقل كرده :\r\n« ان اللَّه دحى الارض من تحت الكعبة الى منى ، ثمّ دحاها من منى الى عرفات . . . فالارض من عرفات و عرفات من منى من الكعبة » .\r\nمراد از « نفس » قهرا نفس انسان و روح اوست كه يك موجود مستقل است و اگر بگوئيم مراد شعور و درك انسان است باز به روح او تطبيق مىشود به هر حال ، آيه حاكى از استقلال آن است نه اينكه شىء اعتبارى باشد و همان است كه در  يا أَيَّتُهَا النَّفْسُ الْمُطْمَئِنَّةُ  فجر / 27  كَذلِكَ سَوَّلَتْ لِي نَفْسِي   إِنَّ النَّفْسَ لَأَمَّارَةٌ بِالسُّوءِ  يوسف / 53  وَ لا أُقْسِمُ بِالنَّفْسِ اللَّوَّامَةِ  قيام / 2 و آيات ديگر ، آمده است .\r\nلفظ « سواها » حاكى است كه نفس يك ساخته و پرداخته الهى است ،  فَأَلْهَمَها فُجُورَها . . .  نشان مىدهد كه خدا به طور تكوين زمينه خير و شر و ضلالت و هدايت را در نفس قرار داده است .\r\n9 و 10 -   قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها   اين دو آيه جواب سوگندهاست ، منظور از تزكيه نفس آنست كه آن را از آلودگيهاى شرك و هواهاى نفسانى پاك كند و با تقوى و توحيد آن را مزين نمايد دس نفس آنست كه با شرك و كفر و هوى ، زمينه هدايت آن را مهمل و بلا اثر گذاريم تا در راه توحيد رشد نكند ، در واقع هواها ظاهر شده و تقواى آن پنهان گشته است به عبارت ديگر : به حسب فطرت ، خدا به نفس فهم فجور و تقوى را الهام كرده است هر كه زمينه تقوايى آن را رشد داد ، رستگار شد و اگر با شرك و كفر و خواهشهاى حرام زمينه تقوايى آن را از كار انداخت از رحمت خدا نوميد گرديد .\r\n11 - 13 -    كَذَّبَتْ ثَمُودُ بِطَغْواها إِذِ انْبَعَثَ أَشْقاها فَقالَ لَهُمْ رَسُولُ اللَّهِ ناقَةَ اللَّهِ وَ سُقْياها    .\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nآيات تا آخر سوره يك شاهد عينى است از  خابَ مَنْ دَسَّاها  كه قوم صالح طغيان كردند و صالح را تكذيب نمودند يعنى قلوبشان را طغيان گرفت ، زمينه تقواى آن را از كار انداخت ، مصداق « خاب » و نوميدى شدند و تار و مار گشتند .\r\nمنظور از اشقاى ثمود همانست كه ناقه صالح را پى كرد و كشت گفته‌اند :\r\nنام او « قدار بن سالف » بود كه شقاوت و طغيان او و تشويق قوم او ، سبب آن جنايت گرديد .\r\nدر مجمع البيان نقل كرده : رسول خدا صلّى اللَّه عليه و آله به على عليه السّلام فرمود : شقىترين گذشتگان كيست ؟ گفت : كشندهء ناقه صالح . فرمود : شقىترين آخرين كيست ؟\r\nگفت نمىدانم فرمود : آن كس است كه بر فرق تو شمشير مىزند « 1 » در تفسير برهان نظير آن از عمار ياسر نقل شده است « 2 » .\r\n ناقَةَ اللَّهِ  تقديرش « احذروا ناقة اللَّه » است يعنى حذر كنيد از ناقهء خدا و از اينكه به آن صدمه‌اى برسانيد و حذر كنيد از حصه آب او و از اينكه مانع آب خوردن او شويد و گرنه عذاب خدا شما را خواهد گرفت ، اين آيه نظير آيه   قالَ هذِهِ ناقَةٌ لَها شِرْبٌ وَ لَكُمْ شِرْبُ يَوْمٍ مَعْلُومٍ وَ لا تَمَسُّوها بِسُوءٍ فَيَأْخُذَكُمْ عَذابُ يَوْمٍ عَظِيمٍ   شعراء / 155 مىباشد .\r\n14 و 15 -   فَكَذَّبُوهُ فَعَقَرُوها فَدَمْدَمَ عَلَيْهِمْ رَبُّهُمْ بِذَنْبِهِمْ فَسَوَّاها وَ لا يَخافُ عُقْباها   .\r\n\r\n\r\n","description":"","footnote":"\r\n( 1 )\r\n« عن صهيب عن ابيه قال : قال رسول اللَّه ( ص ) لعلى بن ابى طالب ( ع ) من اشقى الاولين ؟ قال عاقر الناقة : صدقت فمن اشقى الاخرين قال قلت لا اعلم يا رسول اللَّه قال : الذى يضربك على هذه و اشار الى يافوخه » .\r\n( 2 )\r\n« عن عمار انه قال : قال النبى ( ص ) يا على اشقى الاولين عاقر الناقة و اشقى الاخرين قاتلك »\r\n","page_name":" 246 ","page_number":248},
  {"content":"\r\n\r\nمفعول « دمدم » محذوف است ، تقدير آن « فدمدم عليهم ربهم العذاب » است يعنى خدا عذاب را بر آنها عمومى و فراگيرنده كرد .\r\nضمير « سواها » اگر راجع به دمدمه باشد ، معنايش آنست كه : خدا عذاب را بر آنها همگانى كرد به طورى كه احدى نجات نيافت و اگر راجع به « ثمود » باشد به تعبير قبيله بودن مىباشد ، يعنى آنها را با خاك يكسان كرد ، اين هر دو در تفاسير آمده است .\r\nضمير « عقباها » راجع به دمدمه يا تسويه است يعنى خدا از عاقبت و پى آمد عذاب نمىترسيد ، خدا مانند طاغوتها نيست كه عذاب كند و از ته دل لرزان باشد او فعال ما يشاء است و دستى بالاى دستش نيست .\r\nروز جمعه هيجدهم جمادى الاولى يكهزار و چهار صد و سه مطابق 13 / 12 / 1361 تفسير سورهء « الشمس » به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 247 ","page_number":249},
  {"content":"\r\n\r\n\r\nسورهء ليل\r\nدر مكه يا در مدينه نازل شده و بيست و يك آيه است\r\n\r\nنظرى به سورهء مباركه\r\n1 - سورهء مباركهء « و الليل » نهمين سوره است كه بعد از سورهء « اعلى » در مكه معظمه نازل گرديد ، على هذا بايد در سال اول بعثت نازل شده باشد « 1 » در ترتيب فعلى قرآن مجيد سورهء نود و دوم مىباشد ، اما بنا بر شأن نزولى كه خواهد آمد ، احتمال هست كه مدنى باشد .\r\n2 - عدد آيات آن به اتفاق همه بيست و يك آيه است ، شيخ طوسى در تبيان و شيخ طبرسى در مجمع البيان به اجماعى بودن آن تصريح كرده‌اند به نقل تفسير خازن اين سوره داراى هفتاد و يك كلمه و سيصد و ده حرف است .\r\n3 - نامگذارى آن به « الليل » به علّت وقوع لفظ « ليل » در اوّل آن است .\r\n4 - مفسران از قبيل طبرسى ، شيخ طوسى در تبيان به نقل از ابن عبّاس زمخشرى ، خازن ، نسفى ، بيضاوى و امثال آنها تصريح كرده‌اند كه سوره مكى است ولى شأن نزولى كه شيعه و سنى نقل كرده است و همچنين آيات سوره به نظر مىرساند كه آن مدنى است . در الميزان فرموده : به مكى و مدنى بودن هر دو احتمال مىرود .\r\nدر تفسير برهان از قرب الاسناد حميرى نقل شده : محمّد بن ابى نصر بزنطى\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد و انگهى مكى بودن حتمى نيست .\r\n","page_name":" 248 ","page_number":250},
  {"content":"\r\n\r\nگويد : از حضرت رضا صلوات اللَّه عليه شنيدم كه در تفسير   وَ اللَّيْلِ إِذا يَغْشى   فرمود : مردى در باغ مردى ديگر درخت خرمايى داشت و صاحب باغ را اذيت مىكرد ، او به رسول خدا صلّى اللَّه عليه و آله شكايت كرد ، حضرت صاحب درخت را خواست و فرمود : آن درخت را به من بده در مقابل درخت خرمايى در بهشت ، او قبول نكرد .\r\nمردى از اهل مدينه كه او را ابو دحداح مىگفتند پيش آن مرد رفت و گفت : درخت خرماى خود را به من به فروش در مقابل باغى كه دارم ، او قبول كرد ، ابو دحداح نزد رسول خدا صلّى اللَّه عليه و آله آمده و گفت يا رسول اللَّه درخت خرماى فلانى را در مقابل باغ خودم خريدم ، حضرت فرمود : براى تو در مقابل آن نخلى است در بهشت خداوند بر رسول خود نازل كرد  وَ ما خَلَقَ الذَّكَرَ وَ الْأُنْثى   . . . تَرَدَّى  .\r\nطبرسى رحمه اللَّه آن را به نحو مفصلى از اسباب النزول و احدى نقل كرده خازن نيز آن را در تفسير خود مانند طبرسى نقل مىكند ، در تفسير ابن كثير نيز چنين است .\r\nناگفته نماند : آيات سوره نيز از وقوع قضيه‌اى حكايت دارد .\r\n5 - مطالب سوره بعد از « كلمه‌ها » خواهد آمد .\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nسورة الّيل مكّية و هى احدى و عشرون آية نزلت بعد سورة الاعلى بِسْمِ اللَّهِ الرَّحْمنِ الرَّحِيمِ\r\n\r\n[ سوره الليل ( 92 ) : آيات 1 تا 21 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ اللَّيْلِ إِذا يَغْشى ( 1 ) وَ النَّهارِ إِذا تَجَلَّى ( 2 ) وَ ما خَلَقَ الذَّكَرَ وَ الْأُنْثى ( 3 ) إِنَّ سَعْيَكُمْ لَشَتَّى ( 4 )\r\nفَأَمَّا مَنْ أَعْطى وَ اتَّقى ( 5 ) وَ صَدَّقَ بِالْحُسْنى ( 6 ) فَسَنُيَسِّرُهُ لِلْيُسْرى ( 7 ) وَ أَمَّا مَنْ بَخِلَ وَ اسْتَغْنى ( 8 ) وَ كَذَّبَ بِالْحُسْنى ( 9 )\r\nفَسَنُيَسِّرُهُ لِلْعُسْرى ( 10 ) وَ ما يُغْنِي عَنْهُ مالُهُ إِذا تَرَدَّى ( 11 ) إِنَّ عَلَيْنا لَلْهُدى ( 12 ) وَ إِنَّ لَنا لَلْآخِرَةَ وَ الْأُولى ( 13 ) فَأَنْذَرْتُكُمْ ناراً تَلَظَّى ( 14 )\r\nلا يَصْلاها إِلاَّ الْأَشْقَى ( 15 ) الَّذِي كَذَّبَ وَ تَوَلَّى ( 16 ) وَ سَيُجَنَّبُهَا الْأَتْقَى ( 17 ) الَّذِي يُؤْتِي مالَهُ يَتَزَكَّى ( 18 ) وَ ما لِأَحَدٍ عِنْدَهُ مِنْ نِعْمَةٍ تُجْزى ( 19 )\r\nإِلاَّ ابْتِغاءَ وَجْهِ رَبِّهِ الْأَعْلى ( 20 ) وَ لَسَوْفَ يَرْضى ( 21 )\r\n\r\n","description":"","footnote":"","page_name":" 250 ","page_number":252},
  {"content":"\r\n\r\nبه نام خداى رحمان رحيم\r\n1 - قسم به شب وقتى كه موجودات را مىپوشاند\r\n2 - قسم به روز وقتى كه آشكار مىشود\r\n3 - قسم به قدرتى كه مذكر و مؤنث را آفريده است\r\n4 - كه تلاش شما انسانها گوناگون است\r\n5 - اما كسى كه انفاق كند و در آن تقوى داشته باشد\r\n6 - و وعدهء خوبتر خدا را تصديق كند\r\n7 - حتما او را به خصلت آسان‌تر موفق مىكنيم\r\n8 - و اما كسى كه بخل ورزد و با آن بىنيازى جويد\r\n9 - و وعدهء نيكوتر خدا را تكذيب كند\r\n10 - حتما او را به خصلت سختتر مىرسانيم\r\n\r\n","description":"","footnote":"","page_name":" 251 ","page_number":253},
  {"content":"\r\n\r\n11 - چون به هلاكت مشرف شود مالش او را بىنياز نمىكند\r\n12 - هدايت انسانها بر عهدهء ما است\r\n13 - آخرت و دنيا ملك ما است\r\n14 - شما را از آتشى مشتعل بيم مىدهم\r\n15 - كه به آن جز شقىتر داخل نمىشود\r\n16 - شقىترى كه حق را تكذيب كرده و از آن اعراض نموده است\r\n17 - پرهيزكارتر به طور حتم از آن دور مىشود\r\n18 - كسى كه مال خويش را انفاق مىكند و مىخواهد كه پاك شود\r\n19 - كسى را نزد او نعمتى نيست كه پاداش داده شود\r\n20 - ليكن براى طلب رضاى پروردگارش انفاق نمىكند\r\n21 - به زودى از پاداش خدا خوشنود مىشود\r\n\r\nكلمه‌ها\r\nيغشى : غشى : پوشاندن و فراگرفتن « غشيه الامر : غطاه » .\r\nتجلى : تجلى : آشكار شدن . جلو ( بر وزن عقل ) : آشكار شدن و آشكار كردن .\r\nشتى : شت و شتات و شتيت : پراكنده شدن و پراكنده كردن . شت و شتيت وصف نيز آمده است به معنى متفرق و پراكنده جمع اولى اشتات و جمع دومى شتى است مثل مريض و مرضى .\r\nنيسره : يسر ( بر وزن قفل ) : آسانى . تيسير : آسان كردن نيسره : آسان مىكنيم او را يعنى توفيق مىدهيم به او چنان كه در مجمع و كشاف گفته است .\r\nيسرى : مؤنث ايسر است يعنى : آسانتر ، موصوف آن بايد مؤنث باشد مانند : طريقه ، طاعت و شريعت .\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nاستغنى : استغناء : طلب بى نيازى « استغنى اللَّه : سأله ان يغنيه » آن در آيه به معنى بىنيازى جستن با بخل است . به نظر راغب استغنا مثل غنى به معنى بىنيازى است .\r\nعسرى : مؤنث اعسر است يعنى : سختتر ، موصوف آن بايد مؤنث باشد مانند طريقه و نحو آن .\r\nتردى : ردى : هلاكت . تردى : قرار گرفتن در معرض هلاكت . « تردى » :\r\nدر معرض هلاكت قرار گرفت .\r\nتلظى : لظى : شعلهء خالص . زبانهء آتش . « اللظى : اللهب الخالص » تلظى :\r\nمشتعل شدن . « تلظى » : مشتعل شد .\r\nتولى : تولى چون با « عن » باشد معناى اعراض مىدهد .\r\nيتزكى : زكات : نمو و زيادت . « يتزكى » : پاك مىشود و زيادت پيدا مىكند .\r\nوجه : چهره . و نيز به معنى ذات شىء و نفس شىء آيد چنان كه در مصباح فيومى ، صحاح جوهرى ، قاموس فيروزآبادى ، مفردات راغب و اقرب الموارد تصريح شده است ، مفسران وجه اللَّه را ذات اللَّه تفسير كرده‌اند . غرض از ابتغاء وجه اللَّه ، طلب رضاى خداست .\r\n\r\nشرحها\r\nاين سوره در زمينه انفاق در راه خدا و كمك رسانى به خلق خداست و نيز در بيان بخل و امساك مىباشد و روشن مىكند كه خدا انفاقگر را توفيق مىدهد تا عمل خود را به آسانى و با طوع و رغبت انجام دهد و بر او سنگينى نداشته باشد امّا انسان مكذب و بخيل در وضعى و حالتى مىافتد كه كار نيك بر او ثقيل و سنگين باشد و از مالى كه اندوخته نتواند كسب آبرو كند . بالاخره اولى كار را\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nدر دنيا بىزحمت انجام مىدهد و در آخرت اهل بهشت مىشود ، دوم كار نيك بر او سخت مىشود لذا كار نيك انجام نمىدهد و در آخرت اهل عذاب مىشود .\r\nسوگندها كه در اول سوره آمده است بعدا بررسى خواهد شد .\r\n1 - 4 -      وَ اللَّيْلِ إِذا يَغْشى وَ النَّهارِ إِذا تَجَلَّى وَ ما خَلَقَ الذَّكَرَ وَ الْأُنْثى إِنَّ سَعْيَكُمْ لَشَتَّى      .\r\nدر اين آيات چند مطلب را مىشود مطرح كرد . اول اينكه شب و روز و مذكر و مؤنث بودن از مظاهر قدرت خدا و از نظام اتم جهان است و يكى از اسرار عجيب خلقت مسئله نر و مادگى است ، در انسان و حيوان و نباتات و به وسيله آنست كه خلقت به طور خود كار پيش مىرود و جاى نقصها پر مىشود « سبحانك ما اعظمك و اعلمك » خدايا چقدر با عظمت و دانا و توانايى ! ! ! . سوگندها انسان را به طبيعت و نظام جهان متوجه مىكند .\r\nدوم : اينها همه مخالف هم هستند و آثار مخالف دارند ، شب اثرش پوشاندن و پنهان كردن اشياء است ، روز اثرش ظاهر و آشكار كردن اشياء مىباشد مؤنث و مذكر در عين حال كه خلاف همند ، آثار مخالف دارند ، اولى جنبه قابلى و دومى جنبهء فاعلى دارد .\r\nسوم : تناسب اين آيات با مقسم به شايد آن باشد كه شما انسانها نيز جزئى از جهان خلقت هستيد ، اعمال و آثارتان مختلف و متفرق است ، بعضى آتشزا و بعضى بهشتزا است . و اللَّه العالم .\r\nمنظور از « ما » در  وَ ما خَلَقَ الذَّكَرَ وَ الْأُنْثى  خداست ، آمدن « ما » براى تفخيم و تعظيم است يعنى سوگند به آن موجود عظيم و سوگند به آن قدرت بزرگى كه مذكر و مؤنث را آفريده است . آيهء :  إِنَّ سَعْيَكُمْ لَشَتَّى  جواب قسمهاست يعنى تلاش شما انسانها متفرق و مخالف است ، در آيات زير تلاشهاى مخالف كه بعضى در راه حق و بعضى در راه انكار حق تلاش مىكنند بيان گرديده\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nاست .\r\n5 - 7 -    فَأَمَّا مَنْ أَعْطى وَ اتَّقى وَ صَدَّقَ بِالْحُسْنى فَسَنُيَسِّرُهُ لِلْيُسْرى    مراد از اعطاء ، انفاق مال و از « اتّقى » ظاهرا تقوى در انفاق است يعنى اعطاء و انفاق او بايد في سبيل اللَّه باشد ، منظور از « الحسنى » وعدهء ثواب و بهشت است كه لازمه‌اش اعتقاد به معاد مىباشد ، يعنى : « و صدق بالعدة الحسنى او المثوبة الحسنى » ، مقصود از جمله اخير ظاهرا آن است كه او را به حالت و خصلتى موفق مىكنيم كه كارهاى خوب را به نحو آسان و از روى رغبت انجام دهد ، آرى اگر كار از روى تقوى و اعتقاد به معاد و پاداش باشد ، بر انسان سهل و آسان مىشود چون دادن يك باغ در مقابل يك نخل و انفاق آن در راه خدا كه براى ابو دحداح آسان بود ، زحمت در راه خدا براى مؤمن شيرين‌تر از عسل است .\r\n8 - 10 -    وَ أَمَّا مَنْ بَخِلَ وَ اسْتَغْنى وَ كَذَّبَ بِالْحُسْنى فَسَنُيَسِّرُهُ لِلْعُسْرى    .\r\nاين به عكس انسان اولى است « استغنى » يعنى با بخل كردن بخواهد كه غنى شود ، تكذيب وعدهء حسنى لازمه‌اش انكار معاد است ، عسرى حالت و خصلتى است كه عمل به كارهاى نيك را بر انسان تنگ و دشوار مىكند  وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ  انعام / 125 در نتيجه به اعمال خوب توفيق پيدا نمىكند .\r\n11 و 13 -    وَ ما يُغْنِي عَنْهُ مالُهُ إِذا تَرَدَّى إِنَّ عَلَيْنا لَلْهُدى وَ إِنَّ لَنا لَلْآخِرَةَ وَ الْأُولى    .\r\nدنباله مطلب گذشته است ، در اينجا سه مطلب هست .\r\nاول : آنكه معاد را تكذيب كرده و با بخل ، به مال و ثروت رسيده است ، چون مشرف به هلاكت و مرگ شود ثروتش او را از هلاكت كفايت نمىكند و باز نمىدارد ، ممكن است منظور از آن رسوايى دنيا نيز باشد چنان كه مثلا\r\n\r\n","description":"","footnote":"","page_name":" 255 ","page_number":257},
  {"content":"\r\n\r\nامثال ابو لهب‌ها و پهلوىها را مال و ثروت كفايت نكرد .  إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ هُمْ وَقُودُ النَّارِ  آل عمران / 10 .\r\nدوم : اين سخنان كه به انسان گفته مىشود از آن جهت است كه خدا هدايت بشر را به عهده گرفته و بر خود واجب كرده است ،  وَ ما كُنَّا مُعَذِّبِينَ حَتَّى نَبْعَثَ رَسُولًا  اسراء / 15 ، منظور از هدايت همان ارائه طريق به وسيله انبياست .\r\nسوّم : دنيا و آخرت ، خلقت و اعادهء آن ، همه ملك خدا و در اختيار خداست ، كسى را حق تعرض به خدا نيست آنچه خدا انجام مىدهد از روى عدالت و صلاح انجام مىدهد  فَلِلَّهِ الْآخِرَةُ وَ الْأُولى  نجم / 25 .\r\n14 - 16 -    فَأَنْذَرْتُكُمْ ناراً تَلَظَّى . لا يَصْلاها إِلَّا الْأَشْقَى الَّذِي كَذَّبَ وَ تَوَلَّى    .\r\nاين آيات نتيجه‌گيرى است از بخل ورزيدن و تكذيب معاد . يعنى اين كار عاقبتش جز آتش نخواهد بود ، پس شما را مىترسانم از اينكه چنين باشيد و اهل آتش شويد ، منظور از « كذب » اعم از تكذيب معاد و نبوت است كه شخص هر دو را تكذيب و از هر دو اعراض مىكند . اين تكذيب و اعراض ، او را مصداق « الاشقى » مىگرداند .\r\nناگفته نماند : اشقيا بسيار هستند ، نظير بدبختى در بدن ، بدبختى در مال بدبختى در گرفتاريها . ولى بدبختتر و اشقى كسى است كه در آخرتش بدبخت و شقى باشد ، على هذا آيه شامل همهء كفار و اهل عذاب مىشود ، نه اينكه بگوئيم اشقى اهل آتش است ، امّا شقى نه .\r\n17 - 18 -   وَ سَيُجَنَّبُهَا الْأَتْقَى الَّذِي يُؤْتِي مالَهُ يَتَزَكَّى   .\r\nاين دو آيه هم راجع به شخص اول است كه از آتش مذكور بدور مىشود الف و لام « الأتقى » براى عهد ذكرى است و اشاره به  فَأَمَّا مَنْ أَعْطى وَ اتَّقى  مىباشد ، « يتزكى » تقديرش « يطلب ان يتزكى » و مانند آن است يعنى مىخواهد\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nكه با آن انفاق ، پاك شود و نمو كند .\r\nناگفته نماند : آيه شريفه به قرينه  الَّذِي يُؤْتِي مالَهُ  عام است و همهء پرهيزكاران را شامل مىباشد زيرا كه  يُؤْتِي مالَهُ  وصف عام است .\r\nدر الميزان فرموده : بعضى از ضايع شدن نفوس تقوى و پرهيز مىكنند ، بعضى از فساد اموال ، بعضى از فقر و بيچارگى و بعضى از عذاب خدا پرهيز مىكند و در راه خدا مال بذل مىنمايد ، امّا پرهيزكارتر از همه ، اين قسمت اخير است پس مفضل عليه « الأتقى » كسى است كه با اعطاء مال تقوى نمىكند گرچه از ديگر خطرها پرهيز مىنمايد .\r\n19 - 21 -    وَ ما لِأَحَدٍ عِنْدَهُ مِنْ نِعْمَةٍ تُجْزى إِلَّا ابْتِغاءَ وَجْهِ رَبِّهِ الْأَعْلى وَ لَسَوْفَ يَرْضى    .\r\nآيه اول بيان  يُؤْتِي مالَهُ يَتَزَكَّى  است يعنى : كسى را نزد اين شخص نعمتى نيست كه براى مقابله با آن چيزى عطا كند ، لكن فقط براى طلب رضاى خدا عطا مىكند ، على هذا « تجزى » تقديرش « تجزى به » است و ضمير آن به « عطاء » راجع است ، « الا » استثناء منقطع و به معنى « لكن » مىباشد ، « الاعلى » وصف « ربه » است ، رب و الا مقام .\r\n وَ لَسَوْفَ يَرْضى  يعنى : چنين شخصى به زودى از طرف خدا پاداش داده مىشود به طورى كه راضى و خوشنود شود .\r\nروز جمعه بيست و پنجم جمادى الاولى هزار و چهار صد و سه مطابق 12 اسفند ماه 1361 تفسير سورهء مباركه به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 257 ","page_number":259},
  {"content":"\r\n\r\n\r\nسورهء الضحى\r\nدر مكه نازل شده و يازده آيه است\r\n\r\nنظرى به سورهء مباركه\r\n1 - سورهء « و الضحى » يازدهمين سوره است كه بعد از سوره « فجر » در مكه نازل گرديد ، على هذا بايد در اوائل بعثت مثلا در اواخر سال اول و يا در اوائل سال دوم نازل شده باشد « 1 » . در ترتيب فعلى قرآن مجيد سوره نود و سوم است .\r\n2 - عدد آيات آن يازده است ، كسى را در آن شكى نيست ، طبرسى رحمه اللَّه در آن ادعاى اجماع مىكند . در تفسير خازن گويد : اين سوره داراى چهل كلمه و صد هفتاد و دو حرف است .\r\n3 - تسميهء آن به « الضحى » به علّت وقوع اين كلمه در اول آنست ظاهرا توسط حضرت رسول صلّى اللَّه عليه و آله بدان نام ، ناميده شده است .\r\n4 - مفسران معروف امثال طبرسى ، زمخشرى ، بيضاوى ، ابن كثير و مانند آنها گفته‌اند كه اين سوره مكى است ولى در الميزان فرموده : احتمال مكى و مدنى بودن هر دو مىرود .\r\nنگارنده گويد : دقت در آيات سوره به طور قطع روشن نمىكند كه سوره مكى است يا مدنى ، زيرا به مطالب مكى و مدنى هر دو قابل تطبيق است ، مگر آنكه بگوئيم شأن نزول آينده يقينى است و در مكه اتفاق افتاده است .\r\n5 - در شأن نزول اين سورهء مباركه نقل شده كه مدتى آمدن وحى به آن\r\n\r\n\r\n","description":"","footnote":"\r\n( 1 ) در صورتى كه ترتيب نزول را قطعى بدانيم .\r\n","page_name":" 258 ","page_number":260},
  {"content":"\r\n\r\nحضرت قطع شد ، مشركان گفتند : خدايش محمّد را دشمن داشته ، و به وى وحى نمىفرستد ، اين سوره در جواب آنها نازل گرديد كه خدا تو را نه دشمن داشته و نه رها كرده است ، اينك اقوال را نقل مىكنيم ، قبلا بايد بدانيم كه اين اقوال از اهل بيت عليه السّلام نقل نشده است ، فقط در اين زمينه يك روايت ضعيف از حضرت باقر عليه السّلام هست كه خواهد آمد .\r\nابن عباس گويد : پانزده روز وحى از آن حضرت قطع گرديد ، مشركان گفتند : خدايش محمّد را ترك كرده و دشمن داشته است ، و گر نه وحى قطع نمىشد سوره در جواب آنها نازل گرديد .\r\nابن جريح گويد : فقط دوازده روز وحى قطع گرديد ، مقاتل چهل روز گفته است ، اقوال ديگر نظير اينها است .\r\nدر تفسير برهان از ابى الجارود از حضرت باقر صلوات اللَّه عليه نقل شده :\r\nجبرئيل در آمدن به حضور آن حضرت تأخير كرد ، اولين سوره يعنى   اقْرَأْ بِاسْمِ رَبِّكَ الَّذِي خَلَقَ   به آن حضرت نازل شد ، سپس در آمدن وحى تأخير روى داد .\r\nخديجه ( همسر ارجمند آن حضرت ) گفت : شايد خدايت تو را رها كرده است كه وحى نمىفرستد ، در اين زمينه  ما وَدَّعَكَ رَبُّكَ وَ ما قَلى  نازل گرديد . مخفى نماند زياد بن منذر ابى الجارود زيدى مذهب است كه امام باقر عليه السّلام به او لقب سرحوب ( شيطان مخصوص ) داده بود .\r\nناگفته نماند : آيه  ما وَدَّعَكَ رَبُّكَ وَ ما قَلى  نشان مىدهد كه جريانى در كار بوده و سبب نزول اين سوره گشته است ولى قطع وحى را نمىشود باور كرد ، از آيه  وَ لَلْآخِرَةُ خَيْرٌ لَكَ مِنَ الْأُولى  و ما بعد آن مىشود احتمال داد كه وسائل مادى علّت نزول بوده است ، يعنى آن حضرت از لحاظ مالى وسعت نداشته و مشركان گفته‌اند : اگر پيامبر است چرا خدا به او ثروت نمىدهد تا زندگىاش روبراه باشد چنان كه در سورهء فرقان / 8 مىخوانيم كه گفتند :  أَوْ يُلْقى إِلَيْهِ كَنْزٌ \r\n\r\n","description":"","footnote":"","page_name":" 259 ","page_number":261},
  {"content":"\r\n\r\n أَوْ تَكُونُ لَهُ جَنَّةٌ يَأْكُلُ مِنْها . . .  و يا منظور احتمال مشقتهاست كه فكر نكند اين گرفتاريها دليل قهر خداست و اللَّه العالم .\r\n6 - مطالب سوره و اينكه « و الضحى و الم نشرح » يك سوره‌اند بعدا خواهد آمد .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\nسورة الضحى مكّية و هى إحدى عشرة آية نزلت بعد سورة الفجر بِسْمِ اللَّهِ الرَّحْمنِ الرَّحِيمِ\r\n\r\n[ سوره الضحى ( 93 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الضُّحى ( 1 ) وَ اللَّيْلِ إِذا سَجى ( 2 ) ما وَدَّعَكَ رَبُّكَ وَ ما قَلى ( 3 ) وَ لَلْآخِرَةُ خَيْرٌ لَكَ مِنَ الْأُولى ( 4 )\r\nوَ لَسَوْفَ يُعْطِيكَ رَبُّكَ فَتَرْضى ( 5 ) أَ لَمْ يَجِدْكَ يَتِيماً فَآوى ( 6 ) وَ وَجَدَكَ ضَالاًّ فَهَدى ( 7 ) وَ وَجَدَكَ عائِلاً فَأَغْنى ( 8 ) فَأَمَّا الْيَتِيمَ فَلا تَقْهَرْ ( 9 )\r\nوَ أَمَّا السَّائِلَ فَلا تَنْهَرْ ( 10 ) وَ أَمَّا بِنِعْمَةِ رَبِّكَ فَحَدِّثْ ( 11 )\r\nبه نام خداى رحمان رحيم\r\n1 - قسم به شعاع گستردهء آفتاب\r\n2 - قسم به شب وقتى كه آرام گيرد\r\n\r\n","description":"","footnote":"","page_name":" 261 ","page_number":263},
  {"content":"\r\n\r\n3 - پروردگارت تو را رها نكرده و دشمن نداشته است\r\n4 - آخرت براى تو از دنيا بهتر است\r\n5 - به زودى خدايت پاداش مىدهد كه راضى شوى\r\n6 - آيا تو را يتيم نيافت و پناه داد ؟\r\n7 - تو را بيراه ديد و هدايت كرد\r\n8 - و تو را فقير يافت و بىنياز كرد\r\n9 - پس يتيم را مقهور نكن\r\n10 - وسائل را با خشونت مران\r\n11 - نعمت خدايت را بازگو كن\r\n\r\nكلمه‌ها\r\nضحى : گسترش نور آفتاب . چنان كه راغب و ديگران گفته‌اند . در صحاح و اقرب گويد : ضحوه بعد از طلوع خورشيد و پس از آن ضحى است در مجمع آمده كه در اصل آن ظهور است .\r\nسجى : سجو : سكون و آرام شدن . « سجى سجوا : سكن و دام » در نهج - البلاغه خطبه 161 آمده : « في ليل داج و لا غسق ساج » نه در شب تار و نه در ظلمت آرام .\r\nودعك : ودع : ترك كردن . « ودع الشيء : تركه » توديع به معنى پشت سر گذاشتن ( ترك كردن ) است « ودع فلانا : هجر » .\r\nقلى : قلى : بغض شديد « قلاه يقليه و يقلوه : ابغضه و كرهه غاية الكراهة » طبرسى مطلق بغض گفته است .\r\nآوى : اوى : نازل شدن « اوى منزله و الى منزله : نزل به » ايواء : نازل كردن « آويته ايواء : انزلته » به معنى رحم كردن نيز آمده است منظور از آن ظاهرا پناه دادن باشد ، نظير :  لَوْ أَنَّ لِي بِكُمْ قُوَّةً أَوْ \r\n\r\n","description":"","footnote":"","page_name":" 262 ","page_number":264},
  {"content":"\r\n\r\n آوِي إِلى رُكْنٍ شَدِيدٍ  هود / 80 و مثل  فَآواكُمْ وَ أَيَّدَكُمْ بِنَصْرِهِ  انفال / 26 ، خدا آن حضرت را در منزل ابو طالب پناه داد .\r\nعائل : عيل ( بفتح - ع ) : فقر . « عال يعيل عيلا : افتقر » عائل :\r\nفقير .\r\nتقهر : قهر : غلبه كردن . ذليل كردن ، منظور از « لا تقهر » ظاهرا غلبه در خوردن مال يتيم و در مظلوم كردن او است .\r\nتنهر : نهر : ( بر وزن عقل ) راندن ، زجر كردن ، راغب شدت را در آن قيد كرده است « نهر السائل : زجره » طبرسى فرموده : آن راندن سائل است با صيحه .\r\n\r\nشرحها\r\nدر اين آيات ، ابتدا نور آفتاب و ظلمت شب ، مورد قسم واقع مىشود كه يعنى جهان همه‌اش فراز و نشيب و احوال مختلف است ، راه توحيد از ميان اينها مىگذرد ، يتيم ، ضال ، عائل ، سائل همه نمونه‌هايى از ظلمت و نشيب است پناه دادن ، و هدايت نمودن و غنى كردن از نمونه‌هاى فراز نور است ، على هذا نبايد فكر كنى كه گرفتارى نمونهء قهر خداست زيرا  ما وَدَّعَكَ رَبُّكَ وَ ما قَلى  .\r\nسپس اشاره شده به پاداش فعاليتى كه در اين فراز و نشيب است  وَ لَسَوْفَ يُعْطِيكَ رَبُّكَ . . .  آن گاه فشارهاى گذشته آن حضرت را تذكر داده و فرمان مىدهد :\r\nحالا كه با چشم خود آن گرفتاريها را ديده‌اى بر يتيم قهر نكن ، سائل را با خشونت مران و نعمت خدايت را بازگو كن .\r\nمطالب اين سوره در زندگى پر از فراز و نشيب ، براى انسان يك تعادل روحى و تشخيص مسير نشان مىدهد كه انسان چه جور بايد زندگى كند و اين راه را چطور برود .\r\n\r\n","description":"","footnote":"","page_name":" 263 ","page_number":265},
  {"content":"\r\n\r\n1 - 4 -      وَ الضُّحى وَ اللَّيْلِ إِذا سَجى ما وَدَّعَكَ رَبُّكَ وَ ما قَلى وَ لَلْآخِرَةُ خَيْرٌ لَكَ مِنَ الْأُولى      قيد « سجى » حاكى از استقرار از ظلمت است تا مقابل باشد با ضحى كه گسترش شعاع خورشيد است ،  ما وَدَّعَكَ . . .  جواب قسم است  وَ لَلْآخِرَةُ . . . \r\nنشان مىدهد كه تحمل رنج در دنيا مهم نيست ، نبايد در دنيا به فكر راحتى باشى پاداش آن سرا براى تو از اين دنيا بهتر است يعنى با آنكه خدايت در دنيا دشمنت نداشته است ، آخرتت بهتر از اين است .\r\n5 -  وَ لَسَوْفَ يُعْطِيكَ رَبُّكَ فَتَرْضى  .\r\nتكميل آيهء سابق است به قرينهء آيه سابق اين اعطاء در روز قيامت خواهد بود و شايد مراد آن باشد كه گرچه آخرت براى تو بهتر است ولى در دنيا نيز به قدرى پاداش داده خواهى شد كه راضى باشى ، در اين صورت گسترش دين مراد است . و اگر منظور آخرت باشد تطبيق مىشود به بهشت و شفاعت و امثال آن كه در نكته‌ها خواهد آمد .\r\nدر تفسير برهان از حضرت صادق عليه السّلام نقل شده :\r\n« يعطيك من الجنة حتى ترضى » .\r\n6 - 8 -    أَ لَمْ يَجِدْكَ يَتِيماً فَآوى وَ وَجَدَكَ ضَالًّا فَهَدى وَ وَجَدَكَ عائِلًا فَأَغْنى    .\r\nاين آيات تعليل  وَ لَسَوْفَ يُعْطِيكَ رَبُّكَ . . .  است يعنى خدا پاداش رسالت را به تو مىدهد تا خودت راضى گردى به دليل اينكه در گذشته نيز داده است .\r\nدر اين آيات سه مطلب ياد آورى شده است :\r\nاول : آن حضرت يتيم شد ، ولى خدا به وسيله جدش عبد المطلب و عمويش ابو طالب رضوان اللَّه عليهما آن حضرت را كفايت فرمود و نگذاشت ضايع شود در اينجا مطلبى هست كه در نكته‌ها خواهد آمد .\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nدوم : آن حضرت ضال بود خدا هدايتش كرد ، منظور از ضلالت در آيه بىنقشه بودن است يعنى پيش از نبوت نقشه‌اى و راهى در پيش نداشتى ، نظير  ما كُنْتَ تَدْرِي مَا الْكِتابُ وَ لَا الْإِيمانُ . . .  شورى / 52 ،  تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا  هود / 49 نظير اين كلمه درباره موسى عليه السّلام نيز آمده است كه به فرعون گفت :   فَعَلْتُها إِذاً وَ أَنَا مِنَ الضَّالِّينَ فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ   شعراء / 20 و 21 .\r\nسوم : اينكه آن حضرت بعد از ازدواج با خديجه كبرى عليها السّلام از لحاظ مالى فكرش راحت شد كه آن زن موحد ثروت خويش را در اختيار آن حضرت گذاشت چنان كه گفته‌اند و اللَّه العالم .\r\n9 - 11 -    فَأَمَّا الْيَتِيمَ فَلا تَقْهَرْ وَ أَمَّا السَّائِلَ فَلا تَنْهَرْ وَ أَمَّا بِنِعْمَةِ رَبِّكَ فَحَدِّثْ    .\r\nنتيجه‌گيرى است از آيات گذشته . يعنى حالا كه انكسار و فشار يتيم بودن را ديده‌اى يتيمان را ذليل و مقهور مكن . خودت كه نادار بوده‌اى خدا بىنيازت كرده سائل را زجر و طرد مكن و خدا كه به تو نعمت داده آن را با اظهار كردن شكر كن و مستور نگردان ، تحديث نعمت اظهار آنست قولا و عملا . روايت شده :\r\nخدا دوست دارد نعمتى را كه به انسان داده است آثار آن در انسان ديده شود .\r\nبايد نعمتهاى فردى و اجتماعى خدا را به همديگر ذكر كنيم چنان كه خدا در قرآن نعمتهاى خويش را براى ما بارها ياد آورى فرموده است .\r\nمردى به نام عمرو بن ابى نصر گويد : مردى از اهل بصره به من گفت على بن الحسين عليه السّلام و عبد اللَّه بن عمر را ديدم خانه خدا را طواف مىكردند از پسر عمر از  أَمَّا بِنِعْمَةِ رَبِّكَ فَحَدِّثْ  سؤال كردم گفت : خدا امر كرده آنچه به او نعمت داده به مردم حكايت كند ، بعد از على بن الحسين پرسيدم فرمود :\r\n« امره ان يحدث بما انعم اللَّه عليه من دينه » ( تفسير برهان ) .\r\n\r\n","description":"","footnote":"","page_name":" 265 ","page_number":267},
  {"content":"\r\n\r\n\r\nنكته‌ها\r\nالضحى و الم نشرح : يك سوره‌اند : فقهاء شيعه رضوان اللَّه عليهم به پيروى از ائمه اطهار عليهم السّلام فتوى داده‌اند كه و الضحى و الم نشرح و ايضا « لايلاف و الم تر » يك سوره هستند ، يعنى در نماز بايد هر دو را خواند اينك به بعضى از روايات اشاره مىشود :\r\n1 - طبرسى رحمه اللَّه در تفسير سورهء « الم نشرح » فرموده : « و روى اصحابنا ان الضحى و الم نشرح سورة واحدة . . . و كذلك القول في سورة الم تر كيف و لايلاف قريش » .\r\n2 - مفضل بن صالح از امام صادق نقل مىكند\r\n« قال سمعته يقول : لا يجمع بين سورتين في ركعة واحدة الا الضحى و الم نشرح و الم تر كيف و لايلاف قريش »\r\n( مجمع البيان تفسير سورهء لايلاف ) .\r\n3 -\r\n« عن ابى العباس عن احدهما عليه السّلام قال : الم تر كيف فعل و لايلاف قريش سورة واحدة ( مجمع البيان ) .\r\n4 - شيخ در تهذيب باب كيفيت الصلاة از زيد شحام نقل كرده :\r\n« صلّى بنا ابو عبد اللَّه عليه السّلام الفجر فقرء الضحى و الم نشرح فى ركعة »\r\nو نيز در تهذيب و استبصار فى مسوده است : اين دو سوره نزد آل محمّد صلّى اللَّه عليه و آله يك سوره است « هاتين السورتين سورة واحدة عند آل محمّد صلّى اللَّه عليه و آله » .\r\n5 - محقق رحمه اللَّه در شرايع فرموده : « روى اصحابنا ان الضحى و الم نشرح سورة واحدة و كذا الفيل و لايلاف » سيد در عروه فرموده است اگر كسى اين دو را در نماز بخواند بايد بسم اللَّه را نيز بخواند .\r\nمرحوم طبرسى فرموده : علّت يك سوره بودن مربوط بودن آنها به يكديگر است .\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nناگفته نماند : بعضى از اهل سنت نيز چنين فتوى داده‌اند بدليل آنكه روايت شده : در مصحف ابى بن كعب ميان اين دو سوره بسم اللَّه نوشته نشده است .\r\nروايات ديگرى در تهذيب و غيره بر خلاف روايات گذشته نقل شده كه مىرساند : يكى از آن دو نيز در نماز كفايت مىكند لازم است بگوئيم آنها چهار سورهء مستقل هستند النهايه اهل بيت عليهم السّلام فرموده‌اند كه در نماز به جاى يك سوره دو سوره خوانده شود . صحيحهء ابن ابى عمير در تهذيب باب كيفيت الصلاة حديث ( 265 ) چنين است .\r\n« احمد بن محمّد عن ابن ابى عمير عن بعض اصحابنا عن زيد الشحام قال : صلّى بنا ابو عبد اللَّه عليه السّلام فقرء فى الاولى و الضحى و فى الثانية الم نشرح لك صدرك » .\r\nو لسوف يعطيك ربك فترضى : در رابطه با آيه شريفه و تطبيق آن بر شفاعت رواياتى نقل شده بهتر است به بعضى از آنها اشاره شود .\r\n1 - در تفسير ابن كثير از رسول خدا صلّى اللَّه عليه و آله نقل شده : ما خانواده‌اى هستيم كه خدا براى ما آخرت را بر دنيا برگزيده است :\r\n« انا اهل بيت اختار اللَّه لنا الاخرة على الدنيا و لسوف يعطيك ربك فترضى » .\r\n2 - در الميزان از در منثور نقل شده كه حرب بن شريح مىگويد به ابى جعفر محمّد بن على بن الحسين ( امام باقر عليه السّلام ) گفتم : شفاعت رسول خدا صلّى اللَّه عليه و آله كه اهل عراق در بين خود حكايت مىكنند حق است ؟ فرمود آرى و اللَّه . عمويم محمّد حنفيه از على از رسول اللَّه صلّى اللَّه عليه و آله به من حديث گفت كه آن حضرت فرمود :\r\nشفاعت مىكنم براى امت خويش تا خدايم ندا كند : آيا راضى شدى اى محمّد ؟ گويم :\r\nبلى يا رب راضى شدم .\r\nآن گاه آن حضرت رو كرد به من و فرمود : اى اهل عراق شما مىگوئيد\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nاميدوار كننده‌ترين آيه در كتاب خدا اين آيه است :\r\n يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً \r\nگفتم : آرى ما چنين مىگوئيم . فرمود : همه ما اهل بيت مىگوئيم : اميدوار كننده‌ترين آيه در كتاب خدا  وَ لَسَوْفَ يُعْطِيكَ رَبُّكَ فَتَرْضى  است كه آن شفاعت مىباشد .\r\n3 - طبرسى رحمه اللَّه در مجمع نقل فرمود : رسول خدا صلّى اللَّه عليه و آله داخل خانه فاطمه شد . فاطمه لباسى به تن داشت از پلاسى كه جهاز شتر مىدوزند ، او با دستاس گندم را آرد مىكرد و به بچه‌اش شير مىداد ، از ديدن اين منظره اشك در چشمان حضرت حلقه زد و فرمود : دخترم تلخى زود گذر دنيا را در مقابل شيرينى آخرت تحمل كن خدا بر من نازل فرموده :  وَ لَسَوْفَ يُعْطِيكَ رَبُّكَ فَتَرْضى  اين روايت حاكى است كه « يعطيك » راجع به نعمتهاى بهشتى است .\r\n4 - ايضا در همانجا از حضرت صادق عليه السّلام نقل شده :\r\n« قال الصادق عليه السّلام رضا جدى ان لا يبقى فى النار موحد » .\r\nمرگ پدر رسول خدا ( ص ) : علامهء طباطبائى در الميزان ذيل آيهء  أَ لَمْ يَجِدْكَ يَتِيماً فَآوى  مىنويسد : عبد اللَّه پدر رسول خدا در وقتى از دنيا رفت كه آن حضرت در شكم مادرش بود .\r\nناگفته نماند : اين مطلب عقيدهء اهل سنت است ، ولى به عقيده شيعه ، آن حضرت از مادر متولد گرديد و دو ماهه بود كه پدرش عبد اللَّه از دنيا رفت .\r\nمرحوم كلينى در كافى باب مولد النبى فرموده : « و توفى ابوه عبد اللَّه بن عبد المطلب بالمدينه عند اخواله و هو ابن شهرين » يعنى پدرش عبد اللَّه در مدينه نزد دايىهاى خويش از دنيا رفت در حالى كه آن حضرت دو ماهه بود .\r\nيعقوبى در تاريخ خود جلد 2 باب مولد رسول اللَّه صلّى اللَّه عليه و آله مىنويسد : عبد اللَّه پدر آن حضرت بنا بر روايت امام صادق عليه السّلام در دو ماهگى آن حضرت وفات يافت ، بعضى گويند : وفات عبد اللَّه پيش از ولادت آن حضرت بود ولى اين صحيح نيست\r\n\r\n","description":"","footnote":"","page_name":" 268 ","page_number":270},
  {"content":"\r\n\r\nزيرا شيعه اجماع دارند كه وفات عبد اللَّه بعد از تولد آن حضرت بوده است ديگران گفته‌اند كه عبد اللَّه بعد از يك سال از ولادت آن حضرت وفات يافت .\r\nنگارنده گويد : طبرسى رحمه اللَّه در ذيل  أَ لَمْ يَجِدْكَ يَتِيماً فَآوى  فرموده :\r\nآن حضرت دو ساله بود كه پدرش عبد اللَّه از دنيا رفت .\r\nروز جمعه سوم جمادى الثانية هزار و چهار صد و سه مصادف با وفات حضرت فاطمه سلام اللَّه عليها مطابق 27 اسفند ماه 1361 ، تفسير سورهء ضحى به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 269 ","page_number":271},
  {"content":"\r\n\r\n\r\nسورهء الم نشرح\r\nدر مكه يا در مدينه نازل شده و هشت آيه است\r\n\r\nنظرى به سورهء مباركه\r\n1 - الم نشرح دوازدهمين سوره است كه بعد از سورهء و الضحى در مكّه نازل گرديد ، احتمال دارد كه مدنى باشد . در ترتيب فعلى قرآن مجيد سورهء نود و چهارم است ، بنا بر احتمال مكى بودن بايد در اوائل بعثت نازل شده باشد .\r\n2 - عدد آيات آن بالاتفاق هشت است چنان كه طبرسى رحمه اللَّه مىفرمايد و آن به نقل تفسير خازن شامل بيست و هفت كلمه و صد و سه حرف است .\r\n3 - تسميهء آن به   أَ لَمْ نَشْرَحْ   ظاهرا به علّت وقوع اين لفظ در اول آن و از باب « تسميه الكل باسم الجزء » است .\r\n4 - مشهور آن است كه اين سوره مكى است ، الميزان فرموده : احتمال مكى و مدنى بودن هر دو مىرود . سخن الميزان كاملا حق است ، چون مطالب سوره به مدنى بودن شبيه‌تر است و نشان مىدهد كه آن حضرت در موقع نزول سوره از بيشتر رنجها آسوده شده و بلند آوازه گشته بود و اللَّه العالم .\r\n5 - مطالب سوره بعد از نقل آيات در « شرحها » خواهد آمد .\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nسورة الانشراح مكّية و هى ثمانى آيات نزلت بعد سورة الضحى بِسْمِ اللَّهِ الرَّحْمنِ الرَّحِيمِ\r\n\r\n[ سوره الشرح ( 94 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nأَ لَمْ نَشْرَحْ لَكَ صَدْرَكَ ( 1 ) وَ وَضَعْنا عَنْكَ وِزْرَكَ ( 2 ) الَّذِي أَنْقَضَ ظَهْرَكَ ( 3 ) وَ رَفَعْنا لَكَ ذِكْرَكَ ( 4 )\r\nفَإِنَّ مَعَ الْعُسْرِ يُسْراً ( 5 ) إِنَّ مَعَ الْعُسْرِ يُسْراً ( 6 ) فَإِذا فَرَغْتَ فَانْصَبْ ( 7 ) وَ إِلى رَبِّكَ فَارْغَبْ ( 8 )\r\nبه نام خداى رحمان رحيم\r\n1 - آيا براى تو شرح صدر نداديم ؟\r\n2 - و بار سنگين تو را از برداشتيم\r\n3 - بارى كه بر پشتت سنگينى مىكرد\r\n4 - آوازهء تو را بلند كرديم\r\n5 - حقا كه با سختى آسانيى هست .\r\n6 - حقا كه با سختى آسانيى هست .\r\n7 - چون از كارى فارغ شدى در كارى ديگر زحمت بكش .\r\n8 - و به پروردگارت رغبت كن .\r\n\r\n","description":"","footnote":"","page_name":" 271 ","page_number":273},
  {"content":"\r\n\r\n\r\nكلمه‌ها\r\nنشرح : شرح : وسعت دادن . « شرح الشيء : وسعه » شرح صدر كنايه از خويشتن دارى و تحمل مصائب است .\r\nوضعنا : وضع : گذاشتن ، مثل گذاشتن بار به زمين . منظور از آن در آيه برداشتن سنگينى و آسان كردن كار است .\r\nوزر : ثقل و ثقيل . اسم و مصدر هر دو آمده است ، اغلب در بار گناه به كار مىرود ولى گاهى در غير گناه نيز مىآيد چنان كه در آيهء شريفه به معنى سنگينى بار رسالت است .\r\nانقض : نقض : شكستن . خواه ظاهرى باشد مانند شكستن استخوان و خواه معنوى ، مانند شكستن پيمان . انقاض را سنگينى كردن گفته‌اند « انقضه : اثقله » شايد آن مبالغه در سنگين باشد .\r\nعسر : سختى و دشوارى . « بسر » سهولت و آسانى .\r\nفانصب : نصب ( بر وزن عقل ) : رنج دادن . رنج ديدن و برپا داشتن . آن در آيه فعل امر است يعنى : تلاش كن و خودت را به زحمت انداز .\r\nآن در آيه از باب « علم يعلم » است و اگر از باب « ضرب يضرب » باشد به كسر صاد آيد به معنى نصب كن است .\r\n\r\nشرحها\r\nدر اين آيات ، اول موهبتهايى كه به آن حضرت داده شده بيان مىشود ، سپس نتيجه گرفته مىشود كه مشكلات با استقامت آسان مىشود  إِنَّ مَعَ الْعُسْرِ يُسْراً  و چون فعاليت و تلاش بايد دائمى و پيوسته باشد لذا فرمان مىرسد چون از كارى\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nفارغ شدى در كار ديگرى تلاش كن وانگهى چون تلاش بايد جهت دار باشد لذا فرموده :  وَ إِلى رَبِّكَ فَارْغَبْ  .\r\nروح مطلب در اين سوره دو چيز است يكى  فَإِنَّ مَعَ الْعُسْرِ يُسْراً  آرى از شاخصها و معيارها در زندگى آنست كه تحمل شدائد لحظه به لحظه آسانى را در بر دارد و سختيها انسان را مىسازد و در جهت مطلوب پيش مىراند آيه حاكى است كه آسانى توأم با سختى است نه اينكه آسانى بعد از سختى به وجود مىآيد .\r\nديگرى : ادامهء تلاش و تحمل سختيهاست كه بايد پيوسته به تلاش در زندگى ادامه داد و مقصود را پيش برد .\r\n1 - 4 -      أَ لَمْ نَشْرَحْ لَكَ صَدْرَكَ . وَ وَضَعْنا عَنْكَ وِزْرَكَ . الَّذِي أَنْقَضَ ظَهْرَكَ . وَ رَفَعْنا لَكَ ذِكْرَكَ      .\r\nمنظور از شرح صدر آن است خداوند به او توانايى داد تا آمدن وحى ، ناراحتيهاى تبليغ رسالت و اذيتهاى مردم را تحمل نمايد ، اين همان است كه موسى عليه السّلام از خدا مىخواهد :   رَبِّ اشْرَحْ لِي صَدْرِي وَ يَسِّرْ لِي أَمْرِي   طه / 25 .\r\n وَ وَضَعْنا عَنْكَ وِزْرَكَ  عطف است بر   أَ لَمْ نَشْرَحْ   كه تقدير آن « قد شرحنا لك صدرك » است ، برداشتن سنگينى نتيجه شرح صدر است يعنى با دادن سعه صدر بار سنگين رسالت را بر تو سبك و آسان كرديم چنان كه  يَسِّرْ لِي أَمْرِي  نتيجه شرح صدر موسى بود .\r\n الَّذِي أَنْقَضَ ظَهْرَكَ  حاكى است كه آن حضرت سنگينى را كاملا احساس مىكرده است آيهء  وَ رَفَعْنا لَكَ ذِكْرَكَ  به اواخر دعوت آن حضرت تطبيق مىشود چنان كه آيات گذشته به اوائل بعثت منطبق است كه آن حضرت بلند آوازه گرديد و آوازه‌اش به همه جاى عربستان و حتى ايران و مصر و حبشه رسيد . در الميزان و جاهاى ديگر ، شهادت بر نبوت را در اذان‌ها از مصاديق  رَفَعْنا لَكَ ذِكْرَكَ \r\n\r\n","description":"","footnote":"","page_name":" 273 ","page_number":275},
  {"content":"\r\n\r\nشمرده‌اند .\r\n5 و 6 -   فَإِنَّ مَعَ الْعُسْرِ يُسْراً إِنَّ مَعَ الْعُسْرِ يُسْراً   « 1 » .\r\nاين دو آيه تعليل آيات سابق است ، يعنى رسيدن به آن توفيق‌ها از آن جهت است كه با مشقت سهولت هست ، تكرار آيه براى تأكيد و نشان دادن اهميت مطلب است .\r\nناگفته نماند : آيه نمىگويد : بعد از سختى آسانى هست بلكه با لفظ « مع » مىفهماند كه آسانى با رنج توأم است ، از لحظهء تحمل سختى ، آسانى به تدريج به دست مىآيد . ولى الميزان معيت را به معنى معيت پى در پى بودن گرفته است نه با هم بودن .\r\n7 و 8 -   فَإِذا فَرَغْتَ فَانْصَبْ وَ إِلى رَبِّكَ فَارْغَبْ   .\r\nتفريع دو آيهء فوق است يعنى : حالا كه شدائد سبب آسانى و توفيق است چون از عملى فارغ شدى در عمل ديگرى زحمت بكش و تلاش كن و به پروردگارت رغبت نما تا در تحمل شدائد براى تو عنايت كند\r\n« عن الصادق عليه السّلام فاذا فرغت من الصلاة المكتوبة فانصب الى ربك في الدعاء و ارغب اليك في المسئلة يعطيك »\r\nاين روايت يكى از مصاديق آيه شريفه است .\r\n\r\nنكته‌ها\r\nزمخشرى و آيه شريفه : محمود زمخشرى در تفسير كشاف در رابطه با آيه  فَإِذا فَرَغْتَ فَانْصَبْ  مىگويد : از جملهء بدعتها اينكه بعضى از رافضىها ( شيعه ) لفظ « فانصب » را به كسر صاد خوانده و گفته‌اند : يعنى على بن ابى طالب را براى امامت نصب كن . اگر اين ادعا براى\r\n\r\n\r\n","description":"","footnote":"\r\n( 1 ) به نظر الميزان الف و لام در العسر براى جنس و نكره بودن « يسرا » براى نوع است .\r\n","page_name":" 274 ","page_number":276},
  {"content":"\r\n\r\nرافضى صحيح باشد ، ناصبى هم مىتواند آن را با كسر بخواند و گويد : معنايش آنست كه : ناصبى بودن و دشمن داشتن على بن ابى طالب را رسمى كن .\r\nمرحوم فيض كاشانى در تفسير صافى بعد از نقل اين سخن مىگويد : نصب امام و خليفه بعد از تبليغ رسالت يا بعد از فراغ از عبادت امرى معقول بلكه واجب است تا مردم بعد از پيامبر در حيرت و ضلالت واقع نشوند ، على هذا صحيح است كه امامت بر تبليغ رسالت يا عبادت مترتب شود ، ولى چطور معقول است كه عداوت على عليه السّلام بر تبليغ رسالت يا عبادت مترتب گردد وانگهى كتب اهل سنت پر است از اينكه رسول خدا صلّى اللَّه عليه و آله على عليه السّلام را دوست مىداشت و در تمام حياتش فضل او را اظهار مىكرد و از آن حضرت نقل كرده‌اند كه فرمود : دوستى على ايمان و بغض او كفر است .\r\nبنگريد به اين آدم كه لقب جار اللَّه يافته چطور خدا قلبش را كور كرده تا چنين باطلى و منكرى در اين مقام به قلم آورده است « انها لا تعمى الأبصار و لكن تعمى القلوب التي في الصدور » .\r\nروز شنبه چهارم جمادى الثانى سال هزار و چهار صد و سه هجرى مطابق 28 / 12 / 1361 تفسير سورهء مباركه الم نشرح به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 275 ","page_number":277},
  {"content":"\r\n\r\n\r\nسورهء « التين »\r\nدر مكه نازل شده و هشت آيه است\r\n\r\nنظرى به سورهء مباركه\r\n1 - سورهء « التين » بيست و هشتمين سوره است كه بعد از سوره « بروج » در مكه نازل گرديد احتمال دارد كه حدود سال چهارم بعثت و يا اواخر سال سوم نازل شده باشد « 1 » در ترتيب فعلى قرآن مجيد سورهء نود و پنجم است .\r\n2 - عدد آيات آن به اجماع قارئان هشت است و به قول خازن ، آن داراى سى و چهار كلمه و صد و پنج حرف است .\r\n3 - علت تسميهء آن به « سورهء تين » ظاهرا وقوع اين لفظ در اول آ ؟\r\nمىشود گفت كه در زبان رسول خدا صلّى اللَّه عليه و آله به همين نام خوانده شده است حضرت صادق صلوات اللَّه عليه به خواندن آن در نمازها سفارش شده است ( تا برهان ) .\r\n4 - احتمال مكى و مدنى بودن هر دو در اين سوره هست گرچه اكثر مفسران آن را مكى گفته‌اند ، زيرا مقياسى كه در گذشته براى تعيين سوره‌هاى مكى و مدنى گفته شده هر دو در اين سوره صادق است ، در الميزان احتمال مكى و مدنى بودن هر دو را داده است .\r\nليكن مختصر بودن سوره و آيه  وَ هذَا الْبَلَدِ الْأَمِينِ  كه مؤيد مكى بودن آنست ، زيرا اين آيه نشان مىدهد كه وقت نزول اين سوره ، آن حضرت در مكه\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 276 ","page_number":278},
  {"content":"\r\n\r\nبوده است .\r\n5 - اگر مراد از دين در  فَما يُكَذِّبُكَ بَعْدُ بِالدِّينِ  جزاء و معاد باشد اين سوره روح مطلبش در اثبات معاد است و اگر مراد دين باشد ، مىخواهد بيان كند كه آمدن دين مقتضاى خلقت و عامل تربيت انسان است ، در لزوم آن نبايد شك كرد .\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nسورة التّين مكّية و هى ثمانى آيات نزلت بعد سورة البروج بِسْمِ اللَّهِ الرَّحْمنِ الرَّحِيمِ\r\n\r\n[ سوره التين ( 95 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ التِّينِ وَ الزَّيْتُونِ ( 1 ) وَ طُورِ سِينِينَ ( 2 ) وَ هذَا الْبَلَدِ الْأَمِينِ ( 3 ) لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ( 4 )\r\nثُمَّ رَدَدْناهُ أَسْفَلَ سافِلِينَ ( 5 ) إِلاَّ الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ ( 6 ) فَما يُكَذِّبُكَ بَعْدُ بِالدِّينِ ( 7 ) أَ لَيْسَ اللَّهُ بِأَحْكَمِ الْحاكِمِينَ ( 8 )\r\nبه نام خداى رحمان رحيم\r\n1 - قسم به انجير و قسم به زيتون\r\n2 - قسم به طور سينا\r\n3 - قسم به اين سرزمين امن\r\n4 - كه انسان را در بهترين اعتدال آفريديم\r\n5 - سپس او را به پستترين پستها برگردانديم .\r\n6 - مگر كسانى كه ايمان آورده و اعمال شايسته كرده‌اند كه آنها راست پاداشى پيوسته\r\n\r\n","description":"","footnote":"","page_name":" 278 ","page_number":280},
  {"content":"\r\n\r\n7 - پس چه چيز به تكذيب جزا وادارت مىكند .\r\n8 - آيا خدا بهترين داوران نيست .\r\n\r\nكلمه‌ها\r\nتين : انجير . آن فقط يك بار در قرآن مجيد آمده است .\r\nزيتون : زيتون به درخت زيتون و ميوهء آن هر دو گفته مىشود ولى به روغن آن زيت گويند .\r\nطور : آن به مطلق كوه و نيز به كوه معروف صحراى سينا گفته مىشود مراد در اينجا كوه سينا و محل نزول وحى بر موسى است .\r\nسينين : سينا شبه جزيره‌اى است ما بين درياى مديترانه و كانال سوئز و فلسطين و خليج عقبه . ايضا سينا كوهى است در آن شبه جزيره به نام حوريب ، شايد اضافه طور به « سينين » بيانيه باشد ، به هر حال آن ، دو ضبط دارد يكى « سينين » و ديگرى سينا چنان كه در سورهء مؤمنان / 20 آمده است .\r\nالبلد : بلد : سرزمين ، منظور از آن سرزمين مكه است چنان كه خواهد آمد  الْبَلَدِ الْأَمِينِ  سرزمين امن و امان .\r\nتقويم : معتدل كردن « قوم الشيء : عدله » مراد از آن ظاهرا آماده كردن انسان براى هدايت خداوند و ارتقاء است كه خدا او را در بهترين استعداد و صلاحيت ارتقاء آفريده است و شايد آماده بودن براى صعود و نزول هر دو مراد باشد چنان كه در آيات بعدى است .\r\nاسفل : سفل ( بر وزن قفل ) : پائينى . پستى . سافل : پائين . اسفل : پائين‌تر .\r\nسافلين : پستها . در قرآن مجيد همه جا اسم تفضيل به جمع محلى بالف و لام اضافه شده است مانند : احكم الحاكمين . ارحم الراحمين .\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nمگر در اين آيه كه بدون الف و لام آمده است در كشاف گويد :\r\nبعضى آن را « اسفل السافلين » خوانده است .\r\nاحكم : حكم : داورى « حكم بينهم : قضى و فصل » احكم الحاكمين :\r\nيعنى عادلترين داوران .\r\n\r\nشرحها\r\nدر اين سوره بيان شده كه خدا انسان را در بهترين استعداد و اعتدال آفريده است ، سپس انسان با پيروى از هواى نفس چنان سقوط مىكند كه از هر موجود پست ، پستتر مىشود ، امّا گروه ديگرى در اثر ايمان و اعمال صالح چنان اوج مىگيرند كه به نعمت ابدى مىرسند ، و چون خدا احكم الحاكمين است ، بايد در مقابل اعمال اين دو گروه ، پاداش و كيفرى قرار دهد و آن همان معاد و قيامت است و انسان نبايد آن را تكذيب كند .\r\nدر رابطه با قسمها و مقسم به ، ارتباط طور سينين و بلد الامين روشن است زيرا اولى محل ظهور تورات و دومى محل ظهور قرآن است كه هر دو در پروراندن انسان و رساندن او به اوج كمال ، علّت و سبب هستند ( البته تورات در عهد خود ) .\r\nاما انجير و زيتون شايد بدان جهت ذكر شده‌اند كه بدن را اصلاح مىكنند و ارتقاء مىدهند مانند موسى و محمّد صلّى اللَّه عليه و آله كه استعداد و روح را اوج مىدهند و يا آنها مانند انسان فاسد شدن و صالح شدن دارند يعنى سوگند به انجير و زيتون كه درمان مادى و خوراك هستند ، و سوگند به طور سينا و مكه كه محل طلوع ارتقاء الهى مىباشند كه ما انسان را . . . و اللَّه العالم .\r\n1 - 3 -     وَ التِّينِ وَ الزَّيْتُونِ وَ طُورِ سِينِينَ وَ هذَا الْبَلَدِ الْأَمِينِ     .\r\nظاهر آيه آنست كه مراد از تين و زيتون دو ميوهء معمولى است . از ابو ذر نقل شده كه رسول خدا صلّى اللَّه عليه و آله فرمودند : اگر مىگفتم ميوه‌اى از بهشت نازل شده\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nمىگفتم اين انجير است چون ميوهء بهشت بدون هسته است بخوريد آن را . . . « 1 » .\r\nقتاده گويد : تين كوهى است كه دمشق بر روى آن بنا نهاده شده و زيتون كوهى كه بيت المقدس بر آنست .\r\nناگفته نماند : قتادة بن دعامه در سال 117 در وقت دولت بنى اميه فوت كرده است ، به نظر مىآيد خواسته است در اين ياوه‌گويى خدمتى به بنى اميه كند كه دمشق پايتخت آنها بوده است .\r\nعكرمه كه يكى از خوارج و دشمن على بن ابى طالب عليه السّلام بود گفته است :\r\nتين و زيتون دو كوه هستند ، علّت اين تسميه آنست كه انجير و زيتون در آن دو كوه بسيار مىرويند ولى در اين صورت لازم بود كه آن دو نكره آيند نه با الف و لام ، طور سينين يا سينا همانجايى است كه بر موسى وحى آمد ، منظور از  الْبَلَدِ الْأَمِينِ  سرزمين مكه است چنان كه در بعضى از روايات نيز آمده است در آيات ديگر مىخوانيم : كه ابراهيم عليه السّلام در دعايش فرموده  رَبِّ اجْعَلْ هذا بَلَداً آمِناً  بقره / 126 ، در بعضى از روايات ، تين و زيتون و طور سينين به على و حسن و حسين صلوات اللَّه عليهم تفسير شده ، كه آن شايد استفاده از قرآن مجيد باشد .\r\n4 و 5 -   لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ثُمَّ رَدَدْناهُ أَسْفَلَ سافِلِينَ   .\r\nجواب قسم‌هاست گفتيم كه منظور از احسن تقويم آنست كه خدا انسان را در بهترين استعداد و اعتدال آفريده كه براى صعود و نزول كمال آمادگى را دارد ، نظير  فَأَلْهَمَها فُجُورَها وَ تَقْواها  شمس / 8 ، از الطاف بزرگ خدا آنكه انسان مىتواند با ايمان و عمل ، اوج گيرد و به سعادت ابدى برسد . و مشمول  فَلَهُمْ أَجْرٌ غَيْرُ مَمْنُونٍ  گردد ، ظاهرا در اين آيه شكل ظاهرى و تناسب اندام انسان در\r\n\r\n\r\n","description":"","footnote":"\r\n( 1 )\r\n« روى ابو ذر عن النبى ( ص ) قال فى التين لو قلت ان فاكهة نزلت من الجنة لقلت هذه هى ، لان فاكهة الجنة لا عجم لها فكلوها فانها تقطع البواسر و تنفع من النقرس » .\r\n","page_name":" 281 ","page_number":283},
  {"content":"\r\n\r\nنظر نيست ، بلكه نظر به استعداد درونى اوست ، « اسفل » منصوب به نزع خافض و تقدير آن « الى اسفل » است منظور از برگردانيدن انسان به پستترين آنست كه انسان در اثر تسلط شيطان و نفس پستتر از هر پست گردد و مقام  وَ لَقَدْ كَرَّمْنا بَنِي آدَمَ  اسراء / 70 را از دست بدهد و مشمول :  إِنْ هُمْ إِلَّا كَالْأَنْعامِ بَلْ هُمْ أَضَلُّ  فرقان / 44 گردد ، اينكه خدا رد را به خود نسبت داده از آنست كه تأثير و تأثر اشياء ناشى از ارادهء خداست و گرنه انسان خودش باعث چنين بدبختى مىشود ، به نظر مىآيد « سافلين » از خود انسانها باشد يعنى : سافلين از اهل شقاوت و عذاب ، به نظر بعضى منظور از اسفل سافلين حالت پيرى و ارذل العمر و امثال آن و يا منظور از آن آتش است ولى اين سخنان بسيار بعيد است .\r\n6 -  إِلَّا الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ  .\r\nاستثناء است از ضمير « رددناه » كه مطلق انسان باشد ، يعنى آنها كه اهل ايمان و عمل صالح هستند به اسفل سافلين بر نمىگردند ،  أَجْرٌ غَيْرُ مَمْنُونٍ  به معنى غير مقطوع و ابدى است ، آرى آنها راست پاداش دائمى و سعادت ابدى .\r\n7 و 8 -   فَما يُكَذِّبُكَ بَعْدُ بِالدِّينِ أَ لَيْسَ اللَّهُ بِأَحْكَمِ الْحاكِمِينَ   .\r\nنتيجه‌گيرى است از مطلب بالا ، يعنى : حالا كه عده‌اى به اسفل سافلين بر - مىگردند و عده‌اى اهل  آمَنُوا وَ عَمِلُوا الصَّالِحاتِ  مىشوند ، اين كار ، وجود معاد را لازم گرفته است پس چه چيز تو را وادار مىكند كه جزا و معاد را تكذيب كنى ، آن گاه در تأكيد اين مطلب فرموده : آيا خدا بالاترين داوران نيست .\r\nحالا كه خدا از هر قاضى بهتر و بالاتر حكم مىكند و ميان نيكوكار و بدكار فرق مىگذارد لا بد معادى در كار است ، معقول نيست به نيكوكاران پاداش داده نشود و به بد كاران كيفر .\r\nاين مطلب در آخر سورهء حجر در وجوه اثبات معاد نقل گرديد ، و اگر\r\n\r\n","description":"","footnote":"","page_name":" 282 ","page_number":284},
  {"content":"\r\n\r\nبا آمدن معاد ميان اين دو گروه حكم نشود منافى عدالت خواهد بود ، اين مطلب در آيات :  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ  ص / 28 و :  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ  جاثيه / 21 نيز آمده است .\r\nخطاب  فَما يُكَذِّبُكَ بَعْدُ بِالدِّينِ  راجع به انسان است .\r\nدر شب سه شنبه هفتم جمادى الثانية سال هزار و چهار صد و سه مطابق 1 / 1 / 62 تفسير سورهء تين به انجام رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 283 ","page_number":285},
  {"content":"\r\n\r\n\r\nسورهء علق\r\nدر مكه نازل شده و نوزده آيه است\r\n\r\nنظرى به كليات سوره\r\n1 - سورهء علق اولين سوره است كه در مكه نازل گرديد .\r\nدر مجمع البيان فرموده : اكثر مفسران گفته‌اند : اولين سوره‌اى كه نازل شد ، سوره علق است كه پنج آيه از آن نازل گرديد ، به نظر بعضى اولين سوره‌اى كه نازل شد ، سوره مدثر بوده است ، در مقدمهء تفسير برهان ج 1 / 29 از كلينى رحمه اللَّه به اسنادش از حضرت صادق عليه السّلام نقل كرده : اولين چيزى كه برسول خدا صلّى اللَّه عليه و آله نازل گرديد :   بِسْمِ اللَّهِ الرَّحْمنِ الرَّحِيمِ اقْرَأْ بِاسْمِ رَبِّكَ . . .   تا آخرين بود و آخرين سوره كه نازل شد   إِذا جاءَ نَصْرُ اللَّهِ   بود ، همين حديث را از صدوق از حضرت رضا عليه السّلام نيز نقل كرده ولى در آن « الى آخره » ندارد .\r\nدر الميزان فرموده : اول ما نزل سوره علق است بعد مىگويد : بعيد نيست كه همه‌اش يك دفعه نازل شده باشد . و احدى در مقدمهء اسباب النزول پنج حديث در اين باره نقل كرده و در بعضى از آنهاست كه ابتدا پنج آيهء اول ، نازل شده است بقيهء سخن در اول سورهء مدثر ديده شود . اين سوره در ترتيب فعلى قرآن مجيد سورهء نود و شش است .\r\n2 - عدد آيات آن به قول قارئان عراقى نوزده و به قول قارئان شامى هيجده و در قول قارئان حجاز بيست است ( مجمع البيان ) ، علت اختلاف آنست كه ، حجازىها  أَ رَأَيْتَ الَّذِي يَنْهى  را يك آيه شمرده‌اند امّا ديگران آن را تا  عَبْداً \r\n\r\n","description":"","footnote":"","page_name":" 284 ","page_number":286},
  {"content":"\r\n\r\n إِذا صَلَّى  يك آيه گفته‌اند و نيز قارئان حجازى  كَلَّا لَئِنْ لَمْ يَنْتَهِ  را يك آيه دانسته‌اند ولى كوفىها تا  لَنَسْفَعاً بِالنَّاصِيَةِ  را يك آيه شمرده‌اند .\r\nبه نقل تفسير خازن : اين سوره داراى نود و دو كلمه و دويست و هشتاد حرف است .\r\n3 - نامگذارى آن به سورهء « علق » ظاهرا به علّت وقوع اين كلمه در اول آنست ، در روايات اهل بيت عليهم السّلام سورهء « اقرء باسم ربك » ناميده شده است .\r\n4 - در زمينهء نزول سورهء مباركه در تفاسير اهل سنت نقل شده : كه بعد از آمدن وحى ، رسول خدا صلّى اللَّه عليه و آله خديجه را از آن ، با خبر كرد ، هر دو پيش « ورقه » پسر عموى خديجه آمدند ، ورقه بعد از گفتگو با آن حضرت گفت : ناراحت مباش اين نبوت است .\r\nناگفته نماند : اين مطلب از اهل بيت عليهم السّلام نقل نشده است و بايد آن را تكذيب كرد كه متضمن شك آن حضرت در نبوت خويش است .\r\nدر الميزان بعد از اشكال در نقل بالا ، فرموده است : حق آنست كه وحى نبوت و رسالت ملازم با يقين رسول به رسالتش و نبى به نبوتش از جانب خداست چنان كه از اهل بيت عليهم السّلام نقل شده است .\r\n5 - به هر حال رسول خدا صلّى اللَّه عليه و آله در سال چهلم از سن مباركش در كوه « حراء » بودند كه در بيست و هفتم ماه رجب اولين بار جبرئيل نازل گرديد و اين سوره را براى آن حضرت آورد و رسالت او را به وى اعلام كرد « 1 » .\r\n\r\n\r\n","description":"","footnote":"\r\n( 1 ) عجيب است كه آقاى طالقانى در تفسير پرتوى از قرآن مىنويسد : « بنا بر مشهور در شب يا روز هفدهم رمضان نداى « اقرء » به آن حضرت آمد . با آنكه شيعه اجماع دارد كه بعثت آن حضرت در بيست و هفت رجب بوده است ، آنچه ايشان گفته است قول اهل سنت مىباشد .\r\n","page_name":" 285 ","page_number":287},
  {"content":"\r\n\r\nسورة العلق مكّية و هى اوّل ما نزل من القران و اياتها تسعه عشر بِسْمِ اللَّهِ الرَّحْمنِ الرَّحِيمِ\r\n\r\n[ سوره العلق ( 96 ) : آيات 1 تا 19 
  ]\r\nبِسْمِ اللَّهِ الرَّحْمنِ الرَّحِيمِ\r\nاقْرَأْ بِاسْمِ رَبِّكَ الَّذِي خَلَقَ ( 1 ) خَلَقَ الْإِنْسانَ مِنْ عَلَقٍ ( 2 ) اقْرَأْ وَ رَبُّكَ الْأَكْرَمُ ( 3 ) الَّذِي عَلَّمَ بِالْقَلَمِ ( 4 )\r\nعَلَّمَ الْإِنْسانَ ما لَمْ يَعْلَمْ ( 5 ) كَلاَّ إِنَّ الْإِنْسانَ لَيَطْغى ( 6 ) أَنْ رَآهُ اسْتَغْنى ( 7 ) إِنَّ إِلى رَبِّكَ الرُّجْعى ( 8 ) أَ رَأَيْتَ الَّذِي يَنْهى ( 9 )\r\nعَبْداً إِذا صَلَّى ( 10 ) أَ رَأَيْتَ إِنْ كانَ عَلَى الْهُدى ( 11 ) أَوْ أَمَرَ بِالتَّقْوى ( 12 ) أَ رَأَيْتَ إِنْ كَذَّبَ وَ تَوَلَّى ( 13 ) أَ لَمْ يَعْلَمْ بِأَنَّ اللَّهَ يَرى ( 14 )\r\nكَلاَّ لَئِنْ لَمْ يَنْتَهِ لَنَسْفَعاً بِالنَّاصِيَةِ ( 15 ) ناصِيَةٍ كاذِبَةٍ خاطِئَةٍ ( 16 ) فَلْيَدْعُ نادِيَهُ ( 17 ) سَنَدْعُ الزَّبانِيَةَ ( 18 ) كَلاَّ لا تُطِعْهُ وَ اسْجُدْ وَ اقْتَرِبْ ( 19 )\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nبه نام خداى رحمان رحيم\r\n1 - بخوان قرآن را با شروع به نام پروردگارت كه آفريد\r\n2 - انسان را از خون بسته آفريد\r\n3 - بخوان قرآن را كه پروردگارت عطا كننده‌تر است\r\n4 - خدايى كه با قلم تعليم كرد .\r\n5 - انسان را آنچه نمىدانست آموخت\r\n6 - لكن انسان طغيان مىكند\r\n7 - زيرا كه خود را بى نياز مىپندارد\r\n8 - حقا كه بازگشت به سوى پروردگار تو است\r\n9 - خبر بده از كسى كه نهى مىكند ( از نماز )\r\n10 - بنده‌اى را وقتى كه نماز مىخواند\r\n11 - خبر بده : اگر آن بنده بر هدايت باشد\r\n12 - يا امر به تقوى كند ؟\r\n13 - خبر بده كه اگر نهى كننده حق را تكذيب و از آن رو گرداند\r\n\r\n","description":"","footnote":"","page_name":" 287 ","page_number":289},
  {"content":"\r\n\r\n14 - آيا ندانسته است كه خدا مىبيند .\r\n15 - نه ، اگر بس نكند حتما از پيشانى او مىگيريم .\r\n16 - پيشانيى كه دروغگو و خطا كار است .\r\n17 - پس ( به يارى ) بخواند اهل مجلس خود را\r\n18 - مىخوانيم مأموران آتش را\r\n19 - نه ، از او اطاعت نكن . سجده كن و به خدا نزديك باش\r\n\r\nكلمه‌ها\r\nعلق : ( بر وزن فرس ) جمع علقه است به معنى خون منعقد كه حالت بعدى نطفه است و نيز به معنى زالو آيد ، در قاموس و اقرب گويد :\r\n« دويبة سوداء تكون في الماء تمص الدم » طبرسى فرموده : علق جمع علقه و آن خون منعقدى است كه در اثر رطوبت به هر چيز مىچسبد .\r\nرجعى : رجعى و رجوع مصدر هستند به معنى بازگشت .\r\nنسفعا : سفع : جذب شديد ( كشيدن ) « سفعت بالشىء : جذبته جذبا شديدا » نون تأكيد خفيفه بر آن داخل شده است .\r\nناصية : موى جلو سر . مناصاة به معنى اتصال است ، علّت اين تسميه متصل شدن موى ، به سر است .\r\nناديه : نادى : مجلس . گويند تا اهل مجلس در آن نباشد نادى نگويند گويى منظور از آن اهل مجلس و ياران است .\r\nزبانية : زبن : دفع كردن . زبانية جمع است به معنى دفع كنندگان به آتش ، مفرد آن ز ابن ، به قولى زبنى و به قولى زبينه است . يعنى ملائكه موكل به آتش .\r\n\r\n","description":"","footnote":"","page_name":" 288 ","page_number":290},
  {"content":"\r\n\r\n\r\nشرحها\r\nدر اين سوره ابتدا به رسول خدا دستور مىرسد كه وحى را اخذ كند و بخواند . آن وحى از جانب خدايى است كه انسان را آفريده و با قلم او را تعليم داده و تربيت كرده است . سبحان اللَّه از عظمت قرآن كه اولين كلامش با آفرينش انسان و تربيت و تعليم و قلم شروع مىشود .\r\nآن گاه روشن مىكند كه انسان چون خود را بى نياز ديد طغيان مىكند و همان طغيان سبب مىشود كه در مقابل راهنمايان توحيد موضع گيرد و آنها را تكذيب كند ، آنها بى آنكه فكر كنند كه خدا حاضر و ناظر است و مىداند و مىبيند به انكار توحيد بر مىخيزند ولى اگر از اين كار دست بر ندارند از پيشانى آنها گرفته به آتش مىافكنيم ، اگر يارانى هم براى خود بخوانند اثرى ندارد ما نيز مأموران آتش را مىخوانيم .\r\nمعلوم مىشود بعضى از سران شرك آن حضرت و مسلمانان را از خواندن نماز مانع مىشدند كه بعد از تهديد آنها ، به رسول خدا فرمان مىدهد كه به حرف چنين كسى گوش مكن ، براى : خدايت سجده كن و تقرب جوى .\r\n1 - 5 -       اقْرَأْ بِاسْمِ رَبِّكَ الَّذِي خَلَقَ . خَلَقَ الْإِنْسانَ مِنْ عَلَقٍ اقْرَأْ وَ رَبُّكَ الْأَكْرَمُ الَّذِي عَلَّمَ بِالْقَلَمِ . عَلَّمَ الْإِنْسانَ ما لَمْ يَعْلَمْ       .\r\nاين پنج آيه با بسم اللَّه . . . در همين قالب به آن حضرت نازل گشته و آن امر به اخذ قرآن از جانب خداست يعنى : « اقرء القران مفتتحا باسم ربك » گرچه خود اين كلمه نيز از قرآن است ، نظير آنكه شخصى در نامه خود مىنويسد : چون اين نامه را خواندى به مضمون آن عمل كن ، گرچه اين كلمات نيز از خود نامه است .\r\nپس امر « اقرء » راجع به همه قرآن است و انتخاب « اقرء » به جاى اخذ\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nو مانند آن ظاهرا براى آنست كه رسول خدا صلّى اللَّه عليه و آله خواندن نمىدانسته است ، على هذا در اينجا خواندن براى مردم مطرح نيست بلكه ، آن در معناى « خذ القرآن من ربك » است .\r\n  رَبِّكَ الَّذِي خَلَقَ   شامل خلقت و ربوبيت است يعنى : بخوان قرآن را با شروع به نام پروردگارت كه آفريدن و پرورش از جانب او است ، اين همان توحيد كامل است كه انبياء به آن دعوت كرده‌اند :  خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ  يونس / 3 « 1 »  خَلَقَ الْإِنْسانَ مِنْ عَلَقٍ  گوشه‌اى از ربوبيت خدا دربارهء خلقت انسان و تكامل او از علقه به انسان است كه آمدن قرآن را لازم گرفته و گرنه انسان بىهدايت معنى ندارد ، در اينجا نظر به مطلق انسان است .\r\n« اقرء » دوم براى تأكيد است يعنى بخوان قرآن را و اخذ بكن قرآن را  وَ رَبُّكَ الْأَكْرَمُ . . .  ظاهرا در رابطه با « اقرء » است يعنى خداى تو آن خداى عطا كننده است كه انسان را با قلم تعليم كرده ، بالاتر از آن به همه انسانها آنچه را كه نمىدانستند تعليم كرده است ، على هذا مىتواند تو را تعليم كند با آنكه خواندن و نوشتن نمىتوانى .\r\nپس  وَ رَبُّكَ الْأَكْرَمُ . . .  جمله حاليه است ، اكرم به معنى عطا كننده‌تر مىباشد  عَلَّمَ الْإِنْسانَ ما لَمْ يَعْلَمْ  تعميم تعليم انسان از راههاى غير قلم است مانند   خَلَقَ الْإِنْسانَ عَلَّمَهُ الْبَيانَ   مىدانيم كه بسيارى در دانستنيهاست كه قلم در تعليم آنها به كار نرفته است ، به هر حال هر دو تعليم از جانب خداست .\r\nبعضىها گفته‌اند « اقرء » دوم راجع به خواندن براى مردم است ، يعنى « اقرء القرآن على الناس » ولى آن بسيار بعيد است .\r\n\r\n\r\n","description":"","footnote":"\r\n( 1 ) مىشود كه اين جمله تعليل « باسم » باشد يعنى سزاست كه با نام خدا افتتاح كنى كه هم آفريننده است و هم تربيت كننده .\r\n","page_name":" 290 ","page_number":292},
  {"content":"\r\n\r\nمخفى نماند از آيات استفاده مىشود كه تكميل خلقت انسان با تعليم است اگر تعليم و تربيت نباشد خلقت انسان بىفائده خواهد بود .\r\n6 - 8 -    كَلَّا إِنَّ الْإِنْسانَ لَيَطْغى أَنْ رَآهُ اسْتَغْنى إِنَّ إِلى رَبِّكَ الرُّجْعى    .\r\nلفظ « كلا » ردع و جواب است به مطلبى كه از آيات سابق فهميده مىشود يعنى مقتضاى خلقت و ربوبيت و تعليم و كرامت خدا آنست كه انسان او را شكر و بندگى كند لكن انسان طغيان مىكند زيرا كه خود را بىنياز ميداند اما بدان كه بازگشت بسوى پروردگار تو است و از انسان حساب خواهد كشيد .\r\nعلى هذا « كلا » به معنى ( لكن - امّا ) است  أَنْ رَآهُ اسْتَغْنى  تعليل « ليطغى » و تقدير آن « لان راه » مىباشد ، فاعل و مفعول « راه » انسان است ، رؤيت در اينجا به معنى ظن و گمان و استغنا ، بىنيازى از خدا در اثر ثروت و قدرت مىباشد « 1 » اين سخن در رابطه با طبع انسان بما هو انسان است قطع نظر از تربيتهاى خارجى .\r\nنظير  وَ كانَ الْإِنْسانُ عَجُولًا  اسراء / 11  إِنَّ الْإِنْسانَ لَظَلُومٌ كَفَّارٌ  ابراهيم / 34 .\r\n9 - 14 -       أَ رَأَيْتَ الَّذِي يَنْهى عَبْداً إِذا صَلَّى . أَ رَأَيْتَ إِنْ كانَ عَلَى الْهُدى أَوْ أَمَرَ بِالتَّقْوى . أَ رَأَيْتَ إِنْ كَذَّبَ وَ تَوَلَّى أَ لَمْ يَعْلَمْ بِأَنَّ اللَّهَ يَرى       .\r\nاين آيات ذكر بعضى از مصاديق و نمونه‌هاى طغيان در آيات سابق است ، معلوم مىشود كه بعضى از مشركان آن حضرت را از خواندن نماز نهى مىكرده است ، گويند : او ابو جهل بود ، چنان كه خواهد آمد ، « أ رأيت » به معنى « اخبرنى » و استفهام براى تعجب است و تكرار آن تأكيد تعجب مىباشد ، آيهء  أَ لَمْ يَعْلَمْ بِأَنَّ اللَّهَ يَرى  مربوط به هر سه « أ رأيت » است مفعول دوم « أ رأيت » در هر سه محل محذوف است و مراد از « عبدا » رسول خدا صلّى اللَّه عليه و آله مىباشد ، اينك آيات را\r\n\r\n\r\n","description":"","footnote":"\r\n( 1 ) به نظر راغب اصفهانى استغناء مثل غنى به معنى بىنيازى است ، اين مطلب از آيات به وضوح فهميده مىشود .\r\n","page_name":" 291 ","page_number":293},
  {"content":"\r\n\r\nيكى يكى مىآوريم   أَ رَأَيْتَ الَّذِي يَنْهى عَبْداً إِذا صَلَّى   تقدير آن چنين است :\r\n« اخبرنى عن الذى ينهى الرسول اذا صلّى هل يستحق الا العذاب و هو يعلم ان اللَّه يرى » يعنى : بگو به بينم آنكه بنده‌اى را از نماز خواندن نهى مىكند آيا جز عذاب راهى دارد با آنكه مىداند خدا او را مىبيند .\r\n  أَ رَأَيْتَ إِنْ كانَ عَلَى الْهُدى أَوْ أَمَرَ بِالتَّقْوى   ؟ فاعل « كان » ، « عبدا » در آيهء بالا است يعنى : بگو به بينم اگر آن بندهء نهى شده بر هدايت باشد يا امر به تقوى و توحيد كند آيا اين نهى كننده جز عذاب راهى دارد با آنكه مىداند خدا او را مىبيند ؟\r\n أَ رَأَيْتَ إِنْ كَذَّبَ وَ تَوَلَّى  يعنى : خبرم بده اگر آن نهى كننده حق را تكذيب كند و از آن رو گردان باشد جز عذاب راهى دارد ؟ با آنكه مىداند خدا او را مىبيند ، از آيهء  أَ لَمْ يَعْلَمْ بِأَنَّ اللَّهَ يَرى  معلوم مىشود كه بت‌پرستان مكه عقيده داشتند كه خدا از اعمال بندگان با خبر است چنان كه از آيات قرآن و از تاريخ آنها معلوم مىشود ، دربارهء آيات دو مطلب ماند كه در نكته‌ها خواهد آمد .\r\n15 - 18 -     كَلَّا لَئِنْ لَمْ يَنْتَهِ لَنَسْفَعاً بِالنَّاصِيَةِ ناصِيَةٍ كاذِبَةٍ خاطِئَةٍ فَلْيَدْعُ نادِيَهُ سَنَدْعُ الزَّبانِيَةَ     .\r\nيعنى : مطلب آن طور نيست كه اين نهى كننده مىپندارد كه در كارش مطلق .\r\nالعنان باشد ، اگر از اين كار دست برندارد حتما از موى پيشانى او گرفته و به آتش مىكشيم ، نسبت كذب و خطابه ناصيه مجاز است ، اين استعمال مجوز گرفتن از ناصيه است زيرا خطا كار و دروغگو بايد گرفته شود .\r\n فَلْيَدْعُ نادِيَهُ . . .  براى تعجيز است و يك نوع زور آزمايى است كه مشرك شكست مىخورد ، يعنى در مقابل گرفتن از ناصيه‌اش ياران خويش را بطلبد ، ما نيز مأموران آتش را مىطلبيم آن وقت خواهد ديد كه يارانش كمكى نتوانند كرد .\r\n\r\n","description":"","footnote":"","page_name":" 292 ","page_number":294},
  {"content":"\r\n\r\n19 -  كَلَّا لا تُطِعْهُ وَ اسْجُدْ وَ اقْتَرِبْ  .\r\nيعنى : نه ، به نهى مشرك اطاعت مكن ، به خدايت سجده كن و تقرب جوى .\r\nگويى منظور از سجده نماز است ، به قرينهء   يَنْهى عَبْداً إِذا صَلَّى   اين آيه يكى از سجده‌هاى واجب قرآن است كه در « نكته‌ها » عنقريب توضيح داده خواهد شد .\r\nحضرت رضا عليه السّلام فرموده است : بنده در حال سجده از همه وقت به خدا نزديكتر است ، آنست قول خدا  وَ اسْجُدْ وَ اقْتَرِبْ  ( تفسير برهان ) .\r\n\r\nنكته‌ها\r\nرسول خدا و ممانعت از سجده : در رابطه با آيه   أَ رَأَيْتَ الَّذِي يَنْهى عَبْداً إِذا صَلَّى   در مجمع البيان نقل شده : در حديث آمده : ابو جهل به اهل مكه گفت : آيا محمّد در ميان شما صورت بر خاك مىنهد ؟\r\nگفتند : آرى . گفت : قسم به آن كس كه به او قسم مىخورند اگر او را در آن حال ديدم قدم بر گردنش خواهم نهاد ، روزى به او گفتند : او محمّد است كه دارد نماز مىخواند ، ابو جهل به سوى آن حضرت رفت ولى به عقب برگشت و با دو دستش چيزى را از خود دور مىكرد ، گفتند : يا ابا الحكم چه شده ؟ گفت : ميان من و او خندقى از آتش است و اينها بالهايى است ( بالهاى ملائكه ) رسول خدا فرمود به خدايى كه روحم در دست او است اگر به من نزديك مىشد ملائكه او را تكه تكه مىربودند ، پس خدا نازل كرد  أَ رَأَيْتَ الَّذِي يَنْهى . . . \r\nنماز آن حضرت پيش از بعثت : باز در رابطه با آيهء   أَ رَأَيْتَ الَّذِي يَنْهى عَبْداً إِذا صَلَّى   بايد بدانيم بنا بر آنكه از حضرت صادق و حضرت رضا عليهما السّلام نقل شده كه همهء سوره به يك بار نازل گرديده است به نظر مىآيد : آن حضرت پيش از آغاز وحى نماز مىخوانده است و ابو جهل به صرف آنكه اين شخص كارى بر خلاف آئين بت‌پرستى مىكند از آن مانع مىشده است ، اين مطلب بعيد نيست\r\n\r\n","description":"","footnote":"","page_name":" 293 ","page_number":295},
  {"content":"\r\n\r\nزيرا آن حضرت پيش از بعثت طبق آئين ابراهيم عليه السّلام عمل مىكرده است ، جريان « تحنث » و عبادت آن حضرت در غار « حراء » قهرا توأم با نماز و سجده بوده است النهايه معلوم نشده كه آن نماز و سجده در چه شكلى بوده است « 1 » بايد در اين زمينه بيشتر تحقق شود ، در الغدير ج 3 / 222 از امير المؤمنين عليه السّلام نقل شده فرمود :\r\nپيش از مردم هفت سال ( با رسول خدا ) نماز خواندم آن وقت سجده مىكرديم ولى ركوع نه ، مىدانيم كه آن حضرت در پنج سالگى به خانه رسول اللَّه صلّى اللَّه عليه و آله رفته است .\r\nسجده‌هاى واجب در قرآن : در قرآن مجيد مجموعا پانزده آيهء سجده است كه شافعى در همهء آنها سجده را مستحبّ مىداند و ابو حنيفه در همهء آنها به وجوب فتوى داده است . امّا شيعه به پيروى از ائمه اطهار عليهم السّلام فقط در چهار محل از آنها سجده را واجب مىداند كه به محض خواندن يا شنيدن آن سجده واجب است : اول آيه پانزدهم از سورهء الم سجده ، دوم آيه سى و هفتم از سورهء فصلت ، سوم آيه شصت و دوم از سورهء النجم ، چهارم آيه نوزده از سورهء علق ، در بقيه كه يازده محل است سجده مستحبّ مىباشد .\r\nدر مجمع البيان فرموده :\r\n« روى عبد اللَّه سنان عن ابى عبد اللَّه عليه السّلام قال : العزائم الم تنزيل و حم السجدة و النجم و اقرء باسم ربك و ما عداها في جميع القرآن مسنون و ليس بمفروض » .\r\nناگفته نماند : به نظر ميآيد كه جملهء « و ما عداها . . . » از روايت نيست و\r\n\r\n\r\n","description":"","footnote":"\r\n( 1 ) خلاصه : نماز آن حضرت پيش از بعثت نماز فعلى نبوده است كه بعد از بعثت نازل شد ، ولى نماز مىخوانده است و چنان كه از على ( ع ) نقل شده : نماز بدون ركوع بوده است الغدير در اين رابطه بابى منعقد كرده است ج 3 / 221 - 224\r\n","page_name":" 294 ","page_number":296},
  {"content":"\r\n\r\nكلام طبرسى عليه الرحمة است .\r\nروز جمعه دهم جمادى الثانية هزار و چهار صد و سه هجرى مطابق 15 / 1 / 1362 تفسير سورهء علق به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 295 ","page_number":297},
  {"content":"\r\n\r\n\r\nسورهء قدر\r\nدر مكه نازل شده و پنج آيه است\r\n\r\nكليات سورهء مباركه\r\n1 - سورهء قدر چنان كه در مقدمهء تفسير گذشت بيست و پنجمين سوره است كه بعد از سورهء عبس در مكه نازل گرديد ، در ترتيب فعلى قرآن مجيد سورهء نود و هفتم است ، بعيد نيست كه در حدود سالهاى سوم يا چهارم بعثت نازل شده باشد « 1 » .\r\n2 - عدد آيات آن در قرائت مكى و شامى ، شش و در قرائت ديگران پنج است ، چون قارئان مكه و شام  لَيْلَةُ الْقَدْرِ خَيْرٌ مِنْ أَلْفِ شَهْرٍ  را دو آيه شمرده‌اند به نقل تفسير خازن ، كلمات آن سى و حروف آن صد و دوازده است .\r\n3 - تسميهء آن به « قدر » بعلّت وقوع اين كلمه در اول آنست وانگهى همهء آن دربارهء قدر مىباشد .\r\n4 - دربارهء مكى و مدنى بودن اين سوره اختلاف هست ، بعضى مكى و بعضى مدنى گفته‌اند . حق اين است كه مطالب آن هم با مكى بودن مىسازد و هم و با مدنى بودن .\r\nالميزان فرموده : از اينكه از اهل بيت عليهم السّلام روايت شده : اين سوره آن وقت نازل گرديد كه رسول خدا صلّى اللَّه عليه و آله در خواب ديد بنى اميه در منبر او بالا مىروند از ديدن آن غمگين گرديد ، خدا با اين سوره او را تسلّى داد ، تأييد مىشود كه سوره مدنى است .\r\nناگفته نماند : مطالب اين سوره مانند مطالب اول سورهء دخان است كه در\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 296 ","page_number":298},
  {"content":"\r\n\r\nمكه نازل شده و حدود شصت و پنجمين سورهء مكى است ، به نظر مىآيد كه نزول قرآن در شب قدر در هر دو مورد ، قبل از هجرت در مكه مطرح بوده و جواب داده شده است . على هذا به نظر مىآيد كه سورهء قدر نيز در مكه نازل شده باشد ولى روايتى كه در شأن نزول نقل خواهد شد خلاف آن را مىرساند و اللَّه العالم .\r\n5 - در رابطه با شأن نزول سوره دو مطلب نقل شده است يكى خواب آن حضرت در زمينه ، حكومت بنى اميه كه در ذيل آيهء  وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ  اسراء / 60 گذشت و در بالا خلاصه آن نقل گرديد .\r\nو در روايت امام صادق عليه السّلام در كافى نقل شده : «\r\nو انزل عليه   إِنَّا أَنْزَلْناهُ فِي لَيْلَةِ الْقَدْرِ . . .   » « 1 »\r\nاز اين روايت معلوم مىشود كه سورهء مباركه در همين رابطه براى تسليت آن حضرت نازل شده است كه يعنى مدت حكومت بنى اميه هزار ماه است و شب قدر از همهء آن بهتر است اين مطلب در روايات اهل سنت نيز آمده است چنان كه در برهان آن را از صحيح ترمذى نقل كرده است .\r\nديگرى آنكه در تفاسير شيعه و اهل سنت از ابن عباس منقول است و آن اينكه براى رسول خدا صلّى اللَّه عليه و آله حال مردى از بنى اسرائيل را نقل كردند كه سلاح به دست ، هزار ماه در راه خدا جنگيده بود ، حضرت تعجب كرد و خوش داشت در امتش نيز چنين كسانى بوده باشند ، عرض كرد خدايا امت مرا عمر كوتاه و اعمال كم داده‌اى ، خدا براى او ليلهء قدر را عطا كرد كه آن از هزار ماه بهتر است هزار ماهى كه آن اسرائيلى جنگيد .\r\nناگفته نماند : شأن نزول همه‌اش دربارهء هزار ماه است و فقط  لَيْلَةُ الْقَدْرِ خَيْرٌ مِنْ أَلْفِ شَهْرٍ  با شأن نزول مىسازد ، اما خود سوره يك واقعيت بسيار بزرگى را مىرساند كه عقول از تصور آن متحير است .\r\n\r\n\r\n","description":"","footnote":"\r\n( 1 ) كافى ج 4 / 159 كتاب الصيام باب فى ليلة القدر .\r\n","page_name":" 297 ","page_number":299},
  {"content":"\r\n\r\nسورة القدر مكّية و هى خمس آيات نزلت بعد سورة عبس بِسْمِ اللَّهِ الرَّحْمنِ الرَّحِيمِ\r\n\r\n[ سوره القدر ( 97 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nإِنَّا أَنْزَلْناهُ فِي لَيْلَةِ الْقَدْرِ ( 1 ) وَ ما أَدْراكَ ما لَيْلَةُ الْقَدْرِ ( 2 ) لَيْلَةُ الْقَدْرِ خَيْرٌ مِنْ أَلْفِ شَهْرٍ ( 3 ) تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ( 4 )\r\nسَلامٌ هِيَ حَتَّى مَطْلَعِ الْفَجْرِ ( 5 )\r\nبه نام خداى رحمان رحيم\r\n1 - ما قرآن را در شب قدر نازل كرده‌ايم .\r\n2 - چه مىدانى شب قدر چيست ؟\r\n3 - شب قدر بهتر از هزار ماه است .\r\n4 - ملائكه و روح ، در آن شب از براى هر كارى نازل مىشوند .\r\n5 - آن شب عنايت و سلام است تا طلوع فجر\r\n\r\nكلمه‌ها\r\nقدر : اندازه‌گيرى و اندازه . راغب گويد : « القدر و التقدير : تبيين كمية الشيء » ( قاموس قرآن ) .\r\nسلام : اين لفظ يك دفعه به معنى سلامتى از بلايا و شرور و آفات است مثل :  ادْخُلُوها بِسَلامٍ ذلِكَ يَوْمُ الْخُلُودِ  ق / 34 و مثل  سَلامٌ هِيَ \r\n\r\n","description":"","footnote":"","page_name":" 298 ","page_number":300},
  {"content":"\r\n\r\n حَتَّى مَطْلَعِ الْفَجْرِ  و يك دفعه به معنى سلام دادن است نظير :\r\n فَقُلْ سَلامٌ عَلَيْكُمْ  اعراف / 46 .\r\nمطلع : مصدر ميمى است به معنى طلوع . و نيز اسم مكان است مانند مطلع الشمس .\r\n\r\nشرحها\r\nخلاصه آيات پنجگانه چنين است : ما قرآن را در شب قدر نازل كرده‌ايم آن شب از هزار شب بهتر است ، در آن شب ملائكه و روح براى تمشيت هر كارى نازل مىشوند ، آن شب تا طلوع فجر سلامتى است ، بيشتر آيات سوره از متشابهات است چنان كه در اول سورهء آل عمران ذيل آيه هفتم مفصلا در اين زمينه سخن گفته‌ايم اكنون آيات را بررسى مىكنيم و آنچه به نظرمان مىآيد مىگوئيم و اللَّه اعلم .\r\n1 -   إِنَّا أَنْزَلْناهُ فِي لَيْلَةِ الْقَدْرِ   .\r\nضمير « انزلناه » راجع به قرآن است كه از سياق كلام فهميده مىشود ، ظهور آيه در آنست كه همهء قرآن در شب قدر نازل شده است ، المنار نظر مىدهد كه شروع نزول در شب قدر بوده است ولى اين بر خلاف ظهور آيه است ، در اين بارهء در مقدمهء تفسير ذيل عنوان نزول دفعى و تدريجى قرآن و نيز در سورهء دخان و قيامت سخن گفته‌ايم ، تعيين شب قدر در « نكته‌ها » خواهد آمد .\r\nليلهء قدر يعنى چه ؟ و چه چيزها در آن اندازه‌گيرى مىشود ؟ در سورهء حم دخان چنين آمده است :        حم وَ الْكِتابِ الْمُبِينِ إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ . فِيها يُفْرَقُ كُلُّ أَمْرٍ حَكِيمٍ أَمْراً مِنْ عِنْدِنا إِنَّا كُنَّا مُرْسِلِينَ رَحْمَةً مِنْ رَبِّكَ إِنَّهُ هُوَ السَّمِيعُ الْعَلِيمُ        اين آيات مىگويند : قرآن در شب مباركى نازل شده . و در آن هر كار حكيمانه و با مصلحت از همديگر جدا مىشود ، ظاهرا مراد\r\n\r\n","description":"","footnote":"","page_name":" 299 ","page_number":301},
  {"content":"\r\n\r\nآنست كه مقدرات و پيشامدهاى انسانها از روى مصلحت و علل و اسباب تعيين مىشود « يفرق » ظهورش در تداوم است يعنى آن شب و اين تفريق ادامه داشته و خواهد داشت چنان كه در « نكته‌ها » خواهد آمد .\r\n« كل امر » در سورهء دخان همان  مِنْ كُلِّ أَمْرٍ  است كه در اين سوره آمده و ملائكه براى آن نازل مىشوند .\r\nمعلوم مىشود كه كارهاى خدا داراى دو مرحله است ، مرحله اجمال و مرحله تفصيل و تبيين ، مرحله تفصيل در شب قدر بوده و خواهد بود ، نزول قرآن نيز يكى از مصاديق  فِيها يُفْرَقُ كُلُّ أَمْرٍ  است .\r\nاز حضرت باقر عليه السّلام نقل شده :\r\n« يقدر في ليلة القدر كل شىء يكون في تلك السنة الى مثلها من قابل ، خير و شر و طاعة و معصيته و مولود و اجل و رزق فما قدر في تلك السنة و قضى فهو المحتوم و للَّه عز و جل فيه المشية »\r\n« 1 » .\r\nاين آيات از لحاظ مفهوم كاملا معلوم و روشن هستند امّا از لحاظ كيفيت و مصداق خارجى بر ما مجهول و متشابهند و العلم عند اللَّه .\r\n2 و 3 -   وَ ما أَدْراكَ ما لَيْلَةُ الْقَدْرِ . لَيْلَةُ الْقَدْرِ خَيْرٌ مِنْ أَلْفِ شَهْرٍ   آيه اول بيان اهميت ليله قدر است . منظور از « الف شهر » تحديد واقعى نيست ، مثلا آنجا كه فرموده :  إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ  توبه / 80 منظور آن نيست كه اگر هفتاد و يك بار استغفار كنى خدا مىبخشايد ، بلكه منظور آنست كه هر چه استغفار كنى ، خدا آنها را نخواهد بخشيد ، در اينجا غرض آنست كه شب قدر از هزاران شب بهتر است .\r\nناگفته نماند : علّت بهتر بودن آن به مناسبت تعيين سرنوشتها در آنست و گرنه هرج و مرج مىشد چنان كه بهتر بودن بيست و هفت رجب به علّت بعثت آن حضرت و بهتر بودن سيزده رجب به علّت ولادت على عليه السّلام است .\r\n\r\n\r\n","description":"","footnote":"\r\n( 1 ) كافى كتاب الصيام باب   فِي لَيْلَةِ الْقَدْرِ   ج 4 / 157 .\r\n","page_name":" 300 ","page_number":302},
  {"content":"\r\n\r\nدر مجمع البيان عبادت آن را بهتر از عبادت هزار ماه گفته است .\r\nدر الميزان فرموده : به قول مفسران خير بودن از جهت عبادت است و آن با غرض قرآن مناسب است كه مىخواهد بندگان به خدا مقرب شوند ، پس احياء آن شب با عبادت بهتر است از عبادت هزار ماه .\r\nناگفته نماند : نظر به لفظ آيه ، اين سخن بعيد به نظر مىآيد گرچه عبادت در آن شب افضل است ولى قرآن مجيد « الف شهر » را در مجسم كردن منزلت آن شب بيان مىكند .\r\nدر كافى از سعيد سمان نقل شده كه از حضرت صادق عليه السّلام پرسيد : ليلة قدر چطور از هزار ماه بهتر است ؟ فرمود :\r\n« العمل فيها خير من الف شهر ليس فيها ليلة القدر »\r\nو نيز از حضرت باقر عليه السّلام در جواب زراره و محمّد بن مسلم چنين نقل شده است « 1 » على هذا به نظر مىآيد كه شب قدر از دو جهت از هزار ماه بهتر است يكى خود شب از لحاظ تعيين سرنوشتها ، ديگرى عمل صالح در آن شب ، و نزول قرآن نيز بر آن افزوده است .\r\n4 -  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  .\r\nيعنى : « من اجل كل امر » نزول ملائكه براى تمشيت كارها عبارت اخراى  فِيها يُفْرَقُ كُلُّ أَمْرٍ حَكِيمٍ  است كه از سورهء دخان نقل شد ، آيه از متشابهات است كه وقوع خارجى آن درست درك نمىشود ، چطور نازل مىشوند ؟ به كجا نازل مىشوند ؟ كل امر كدام است ؟ چطور تمشيت مىدهند ؟ خدا بهتر مىداند ، اين آيه و آيهء بعدى تفسير ليلة القدر است ، راجع به روح رجوع شود به سورهء اسرى / 85 و آخر سورهء نبأ .\r\nاز روايات معصومين عليهم السّلام معلوم مىشود كه ملائكه كارهاى شب قدر را به خدمت رسول خدا و ائمه هدى صلوات اللَّه عليهم مىرسانند در كافى ضمن روايتى\r\n\r\n\r\n","description":"","footnote":"\r\n( 1 ) كافى كتاب صيام باب فى ليلة القدر .\r\n","page_name":" 301 ","page_number":303},
  {"content":"\r\n\r\nاز حضرت باقر عليه السّلام نقل شده :\r\n« . . . انما يأتى بالامر من اللَّه تعالى في ليالى القدر الى النبى و الى الاوصياء افعل كذا و كذا »\r\nو در روايتى از حضرت صادق عليه السّلام نقل شده كه على عليه السّلام به ابن عباس فرمود : شب قدر در هر سال است و در آن ، كار يك سال نازل مىشود ، براى آنكار بعد از رسول خدا صلّى اللَّه عليه و آله نمايندگانى هست ، گفتم :\r\nآنها كدام هستند ؟ فرمود : من و يازده فرزندم از صلب من همه امامان محدثند « 1 » 5 -  سَلامٌ هِيَ حَتَّى مَطْلَعِ الْفَجْرِ  .\r\nدر صحيفهء سجاديه در دعاى چهل و چهار در خصوص شب قدر آمده :\r\n« . . .\r\nسلام دائم البركة الى طلوع الفجر على من يشاء من عباده بما احكم من قضائه » .\r\nناگفته نماند : لفظ سلام بر خود « ليله » حمل شده است ولى از كلام صحيفه معلوم مىشود كه اين سلام مخصوص بعضى از بندگان است ( توجيه آن در پائين خواهد آمد ) .\r\nدر الميزان فرموده : « سلام هى » اشاره است بعنايت الهى كه به بندگانى كه به خدا روى آورده‌اند شامل مىشود . . .\r\nدر بعضى از روايات كافى آمده كه ملائكه به رسول خدا صلّى اللَّه عليه و آله سلام مىكنند در مجمع البيان بطور « قيل » نقل شده كه ملائكه به هر مؤمن كه مرور كنند در آن شب سلام مىكنند .\r\nناگفته نماند : قطع نظر از آنچه از حضرت سجاد صلوات اللَّه عليه نقل شد به نظر مىآيد كه اين جمله در رابطه با  لَيْلَةٍ مُبارَكَةٍ  باشد كه در سوره دخان آمده است يعنى : شب قدر مبارك است ، عنايت است ، رحمت است ، سلامت است تا طلوع فجر ، زيرا شب تقدير و شب تعيين پيشامدها و مقدرات است كه همه از\r\n\r\n\r\n","description":"","footnote":"\r\n( 1 ) اصول كافى كتاب الحجة باب فى شأن انا انزلناه فى ليلة القدر و نيز در همان باب از امام باقر عليه السّلام نقل شده :\r\n« انه لينزل فى ليلة القدر الى ولى الامر تفسير الامور سنة سنة »\r\n","page_name":" 302 ","page_number":304},
  {"content":"\r\n\r\nروى حكمت تعيين مىگردند پس آن يكپارچه سلامت و عنايت است و اگر مقدرات نبود عالم به هرج و مرج مىرفت ، گرچه آن مقدرات نسبت به بعضى شوم و ذلت بار است ولى در كل ، عنايت و مبارك است از نظر آنكه بگوئيم زندان و دادگسترى در كل مملكت ، لازم و ضرورى و مبارك است گرچه نسبت به اشقيا شوم و ناپسنديده باشد ، اگر در اين گفته دقت شود حقيقت كلام امام سجاد عليه السّلام روشن خواهد شد .\r\n\r\nنكته‌ها\r\nشب قدر هميشه هست : در آيهء  فِيها يُفْرَقُ كُلُّ أَمْرٍ حَكِيمٍ  كه گذشت معلوم مىشود ، شب قدر هميشه خواهد بود و استمرار دارد ، زيرا ظهور « يفرق » كه فعل مضارع مىباشد در استمرار است .\r\nروايات اهل بيت عليهم السّلام آن را تأييد مىكند در كافى از حمران نقل شده كه از حضرت باقر عليه السّلام از  إِنَّا أَنْزَلْناهُ فِي لَيْلَةٍ مُبارَكَةٍ  پرسيد ، حضرت فرموده :\r\n« نعم ليلة القدر و هى في كل سنة في شهر رمضان في العشر الاواخر . . . »\r\n« 1 » .\r\nداود بن فرقد گويد : يعقوب گفت : شنيدم مردى از حضرت صادق عليه السّلام پرسيد بفرمائيد : شب قدر در گذشته بوده يا در هر سال خواهد بود ؟ امام فرمود :\r\n« لو رفعت ليلة القدر لرفع القرآن »\r\n« 2 » .\r\nدر روايت ديگرى از امام پنجم عليه السّلام آمده :\r\n« . . . و لقد قضى ان يكون في كل سنة ليلة يهبط فيها بتفسير الامور الى مثلها من السنة »\r\n« 3 » .\r\nشب قدر ظاهرا شب بيست سوم رمضان است : حسان بن هران از امام صادق مىپرسد : شب قدر كدام است ؟ مىفرمايد آن را در شب بيست و يكم يا در شب بيست و سوم جستجو كن :\r\n« فقال التمسها ( في ) ليلة احدى\r\n\r\n\r\n","description":"","footnote":"\r\n( 1 ، 2 ) فروغ كافى كتاب صوم باب فى ليلة القدر .\r\n( 3 ) اصول كافى باب كتاب الحجة باب فى شأن انا انزلناه . . .\r\n","page_name":" 303 ","page_number":305},
  {"content":"\r\n\r\nو عشرين او ليلة ثلاث و عشرين »\r\n« 1 » از اين روايت معلوم مىشود كه شب بيست و يك يا شب بيست و سوم است ، از زراره نقل شده كه حضرت صادق فرمودند : تقدير در شب نوزده ، محكم كردن در شب بيست و يك و امضاء در شب بيست و سوّم است\r\n« قال ابو عبد اللَّه عليه السّلام : التقدير في ليلة تسع عشرة و الإبرام في ليلة احدى و عشرين و الامضاء في ليلة ثلاث و عشرين ( كافى كتاب الصوم ) .\r\nصدوق عليه الرحمة در فقيه كتاب صوم باب 33 روايت عبد اللَّه بن انيس انصارى معروف به « جهنى » را نقل كرده كه به رسول خدا صلّى اللَّه عليه و آله گفت : منزل من از مدينه دور است شبى را تعيين كنيد كه در آن به مدينه بيايم ، آن حضرت شب بيست و سوم را معين كرد كه معروف به « شب جهنى » شد ، از اين روايات مىشود اطمينان پيدا كرده كه شب قدر شب بيست و سوم است .\r\nروز شنبه نهم رجب هزار و چهار صد و سه مطابق 3 / 2 / 1362 وقت ظهر تفسير سورهء قدر به پايان رسيد و الحمد للَّه و هو خير ختام\r\n\r\n\r\n","description":"","footnote":"\r\n( 1 ) فروع كافى ج 4 / 156 كتاب الصوم باب ليلة القدر .\r\n","page_name":" 304 ","page_number":306},
  {"content":"\r\n\r\n\r\nسورهء بينه\r\nدر مدينه نازل شده و هشت آيه است\r\n\r\nنظرى به سورهء مباركه\r\n1 - سورهء بينه چهاردهمين سوره است كه بعد از سورهء طلاق در مدينه نازل گرديد « 1 » امّا در كدام سال از هجرت نازل گرديد معلوم نيست ، در ترتيب فعلى قرآن مجيد سورهء نود و هشتم است .\r\n2 - عدد آيات آن به نقل قرائت بصرى نه و در قرائت ديگران از جمله قرائت كوفى هشت است ، زيرا كه قارئان بصرى در  مُخْلِصِينَ لَهُ الدِّينَ  ايستاده و آن را يك آيه شمرده‌اند ولى ديگران تا  دِينُ الْقَيِّمَةِ  را يك آيه گفته‌اند . در تفسير خازن آمده : اين سوره داراى نود و چهار كلمه و سيصد و نود و نه حرف است .\r\n3 - آن را سورهء « لم يكن » ، سورهء بريه ، سوره بينه و سوره قيامت خوانده‌اند ، در رواياتى كه از رسول خدا و ائمهء هدى صلوات اللَّه عليهم وارد شده ، سوره « لم يكن » ناميده شده :\r\n« عن ابى جعفر عليه السّلام من قرء سورة لم يكن كان بريئا من الشرك . . . » .\r\n4 - مطالب سوره با مكى و مدنى بودن هر دو سازش دارد ، ولى سياق آياتش به مدنى بودن بيشتر شباهت دارد ، چنان كه در الميزان آمده است طبرسى فرموده :\r\nمدنى است و به قولى در مكه نازل شده است .\r\n\r\n\r\n","description":"","footnote":"\r\n( 1 ) بنا بر آنكه ترتيب نزول قطعى باشد .\r\n","page_name":" 305 ","page_number":307},
  {"content":"\r\n\r\n5 - اين سوره مىگويد : سنت الهى اقتضاء مىكند كه مردم از جانب خدا هدايت شوند ، كفار از اين سنت منفك نبودند تا رسول خدا براى هدايت آنها آمد ، اين سنت اصلاح جامعه را تضمين مىكند و « سنت قيمه » است ، تفرق و اختلاف گذشتگان در اثر نقصان سنت الهى نبود ، بلكه براى آنها نيز رسولان گذشته آمده و طبق سنت الهى هدايتشان كردند ولى آنها بعد از آمدن بينه اختلاف كردند ، تقصير از آنها بود نه از سنت الهى . آن گاه در آخر سوره ، عاقبت كار آنان كه از سنت الهى اطاعت كرده يا نكرده‌اند بيان شده است به نظر بعضى منظور آنست كه : مردم از شرك و كفر منفك نبودند مگر آنكه رسول خدا بيايد و آنها را منفك كند ، متعلق « منفكين » در اين نظر غير از نظر فوق است . « 1 »\r\n\r\n\r\n","description":"","footnote":"\r\n( 1 ) از الميزان .\r\n","page_name":" 306 ","page_number":308},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره البينة ( 98 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nلَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ ( 1 ) رَسُولٌ مِنَ اللَّهِ يَتْلُوا صُحُفاً مُطَهَّرَةً ( 2 ) فِيها كُتُبٌ قَيِّمَةٌ ( 3 ) وَ ما تَفَرَّقَ الَّذِينَ أُوتُوا الْكِتابَ إِلاَّ مِنْ بَعْدِ ما جاءَتْهُمُ الْبَيِّنَةُ ( 4 )\r\nوَ ما أُمِرُوا إِلاَّ لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ وَ يُقِيمُوا الصَّلاةَ وَ يُؤْتُوا الزَّكاةَ وَ ذلِكَ دِينُ الْقَيِّمَةِ ( 5 ) إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ ( 6 ) إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ( 7 ) جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ ( 8 )\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nبه نام خداى رحمان رحيم\r\n1 - نبودند آنان كه كافر شدنداز اهل كتاب ( يهود و نصارى ) و از مشركان عرب بازايستاده‌گان از كفر ، تا آنگاه كه بديشان آمده حجتى روشن\r\n2 - آن ، رسولى است از جانب خدا كه نامه‌هاى پاك را تلاوت مىكند .\r\n3 - در آن صحف ، احكام و حقائقى است استوار و ثابت .\r\n4 - اهل كتاب ( پيش از قرآن ) در دين اختلاف نكردند مگر پس از آنكه براى آنها دليل آشكار آمد .\r\n5 - مأمور نشده‌اند مگر آنكه خدا را بندگى كنند ، عبادت را مخصوص او كنند ، موحد باشند ، نماز را پيوسته بخوانند و زكات را بدهند ، دين استوار همين است .\r\n6 - آنان كه كافر هستند از اهل كتاب و مشركان در آتش جهنم مىباشند ، در آن مخلد خواهند بود آنها بدترين خلق هستند .\r\n7 - كسانى كه ايمان آورده و اعمال شايسته كرده‌اند ، آنها بهترين خلقند .\r\n8 - پاداش آنها نزد خدايشان بهشتهاى جاويدان است كه نهرها از زير آنها روان است در آنها مخلد مىباشند ، خدا از آنها خوشنود و آنها از خدا خوشنود هستند ، آن براى كسى است كه از پروردگارش بترسد .\r\n\r\nكلمه‌ها\r\nمنفكين : فك : جدا كردن « فك الشيء فكا : فصله و ابان بعضه عن بعض » .\r\nانفكاك : جدا شدن « منفكين » : جدا شوندگان . در مجمع آمده :\r\n« الانفكاك : الانفصال عن شدة اتصال » .\r\nكتب : نوشته‌ها . مكتوبها .\r\nحنفاء : حنف ( بر وزن شرف ) : ميل به حق . حنيف : مايل به حق ، جمع آن حنفاء است ، يعنى موحدان .\r\nقيمة : استوار . ثابت و محكم . در مجمع فرموده : « القيمة : المستمرة في جهة الصواب » .\r\nبرية : خلق . برء در اصل به معنى خلاص شدن و كنار شدن است خلق از مادهء سالم كنار شده به صورت انسان در آمده است .\r\nعدن : خلود . گويند : « عدن في المكان : اقام فيه » .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\n\r\nشرحها\r\nخلاصه مطلب آيات شريفه در بند پنج از كليات سوره گفته شد اين سوره ظاهرا شأن نزول بخصوصى نداشته است ، موقعيت آن روز ايجاب كرده و يا جريانى پيش آمده كه سبب نزول اين واقعيت بزرگ از جانب خداى منّان گشته است .\r\n1 -   لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ   .\r\nبراى « منفكين » بايد متعلّقى در نظر گرفته شود ، كفار از چه چيز منفك نبودند ، الميزان آن را « مقتضاى سنت هدايت » گرفته است يعنى سنت الهى بر آن جارى شده كه مردمان هدايت شوند ، كفار نيز از مقتضاى آن سنت ، جدا نبودند تا اينكه براى آنها رسول اللَّه بيايد و آمد .\r\nدر مجمع البيان آن را به قول نسبت داده و مىگويد : « لم يكونوا ليتركوا منفكين من حجج اللَّه حتى تأتيهم البينة » ، آياتى نظير :  إِنَّ عَلَيْنا لَلْهُدى  ليل / 12 و امثال آن ، اين سنت الهى را بازگو مىكنند و آياتى نظير :  أَ فَنَضْرِبُ عَنْكُمُ الذِّكْرَ صَفْحاً أَنْ كُنْتُمْ قَوْماً مُسْرِفِينَ  زخرف / 5 حكايت دارند كه اعراض مردم سبب نمىشود كه خدا از سنت هدايت دست بردارد .\r\n« من » در جمله   مِنْ أَهْلِ الْكِتابِ   اگر براى بيان باشد هيچ و اگر به معناى بعضيت باشد ، مراد آن گروهى از اهل كتاب است كه هنوز ايمان نياورده بودند ، رسول خدا صلّى اللَّه عليه و آله در آن روز با دو گروه اهل كتاب و بت‌پرستان روبرو بود .\r\nغرض از « البينة » رسول خداست چنان كه خواهد آمد .\r\n2 و 3 -   رَسُولٌ مِنَ اللَّهِ يَتْلُوا صُحُفاً مُطَهَّرَةً فِيها كُتُبٌ قَيِّمَةٌ   .\r\n« رسول » بيان « بينه » در آيه سابق است مراد از صحف اجزاء قرآن\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nمجيد و از مطهرة ، پاك بودن از باطل و شرك و دس شياطين است چنان كه در آيات   فِي صُحُفٍ مُكَرَّمَةٍ ، مَرْفُوعَةٍ مُطَهَّرَةٍ   عبس / 14 مشروحا گفته شد در بسيارى از آيات به گفته‌هاى پيامبران صحف اطلاق شده است ، نظير :  صُحُفِ إِبْراهِيمَ وَ مُوسى  و اعلى / 19  أَ وَ لَمْ تَأْتِهِمْ بَيِّنَةُ ما فِي الصُّحُفِ الْأُولى  طه / 133 .\r\nمراد از « كتب » نوشته و احكام و اعتقادات است . يعنى در آن صحف ، احكام و اعتقاديات راست و صحيح ثبت است لفظ « قيمة » قرينه است كه مراد احكام و اعتقادات مىباشد .\r\n4 -  وَ ما تَفَرَّقَ الَّذِينَ أُوتُوا الْكِتابَ إِلَّا مِنْ بَعْدِ ما جاءَتْهُمُ الْبَيِّنَةُ  .\r\nاين آيه شايد در بيان آنست كه : اختلاف اهل كتاب پيش از آمدن قرآن ، تقصير خودشان است و گرنه ، بينه و پيامبر براى آنها نيز آمد ولى اهميت نداده و اختلاف كردند ، به عبارت ديگر : آنها قبل از اسلام نيز از سنت الهى منفك نبوده‌اند .\r\nدر آيات ديگر اختلاف آنها پيش از اسلام چنين آمده است :  مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ . . .  بقره / 212  وَ لَمَّا جاءَ عِيسى بِالْبَيِّناتِ قالَ قَدْ جِئْتُكُمْ بِالْحِكْمَةِ . . .   فَاخْتَلَفَ الْأَحْزابُ مِنْ بَيْنِهِمْ . . .  زخرف / 65 .\r\n5 -  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ وَ يُقِيمُوا الصَّلاةَ وَ يُؤْتُوا الزَّكاةَ وَ ذلِكَ دِينُ الْقَيِّمَةِ  .\r\nاين آيه در رابطه با آنست كه : سنت الهى ضامن اصلاح جامعه و قابل فهم و قبول است بايد آن را بپذيرند و انكار نكنند ، آن عبارت از بندگى و طاعت خدا است .\r\nمخلصين و حنفاء حال است از فاعل « ليعبدوا » يعنى عبادت كنند خدا را در حالى كه عبادت را براى او خالص و مخصوص كرده‌اند و در حالى كه موحد هستند صلاة و زكات به علت اهميت ذكر شده‌اند و گرنه  لِيَعْبُدُوا اللَّهَ  شامل\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nآنهاست . سپس فرموده : دين راست و استوار همين است نظير  وَ أَنِ اعْبُدُونِي هذا صِراطٌ مُسْتَقِيمٌ  يس / 61 .\r\nناگفته نماند : اقامه نماز پيوسته خواندن و ادامه آنست : در اقرب الموارد گويد : « اقام الشيء : ادامه » على هذا در اقامه معناى تداوم در نظر است .\r\n6 -  إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ  .\r\nمعنى آيه ظاهر است ، اين عذاب نتيجه كفر و بىاعتنا بودن به سنت الهى است ، كفار خواه از اهل كتاب باشند يا مشركان ، بدترين خلق خدا هستند .\r\n7 -  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  آرى بهترين خلق اللَّه كسانى مىباشند كه از لحاظ باطن مؤمن و موحد هستند و از لحاظ ظاهر ، نيكوكار مىباشند .\r\nدر مجمع البيان از مقاتل و ضحاك و ابن عباس نقل كرده  هُمْ خَيْرُ الْبَرِيَّةِ  درباره على بن ابى طالب و اهل بيت او عليهم السّلام نازل گرديد ، در اين زمينه روايات شيعه و اهل سنت زياد است براى نمونه به تفسير برهان و در منثور و غيره رجوع شود براى نمونه به دو روايت اكتفاء مىكنيم .\r\n1 - در تفسير برهان از خطيب خوارزمى از جابر بن عبد اللَّه نقل شده :\r\nچون اين آيه نازل شد\r\n« قال النبى صلّى اللَّه عليه و آله على خير البرية »\r\nدر ذيل روايت آمده :\r\n( اين جريان به قدرى شهرت يافته بود ) كه اصحاب آن حضرت وقتى كه على عليه السّلام را مىديدند مىگفتند : « جاء خير البرية » : بهترين خلق آمد .\r\n2 - ابن حجر در صواعق محرقهء خود ضمن نقل آياتى كه در شأن اهل بيت عليهم السّلام نازل شده ذيل آيه يازدهم  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  از ابن عباس نقل كرده : چون اين آيه نازل شده رسول خدا صلّى اللَّه عليه و آله فرمود : به على عليه السّلام\r\n« و انت و شيعتك تأتى انت و شيعتك يوم القيامة راضين\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nمرضين . . . » .\r\n8 -  جَزاؤُهُمْ عِنْدَ رَبِّهِمْ جَنَّاتُ عَدْنٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ لِمَنْ خَشِيَ رَبَّهُ  منظور از جنات عدن بهشتهاى دائمى است لفظ « خالدين . . . ابدا » براى تأكيد خلود است ، وصف انهار بهشتى در سورهء محمّد گذشت  ذلِكَ لِمَنْ خَشِيَ رَبَّهُ  يك قاعدهء كلى است ، خشيت از خدا سبب تقوى و اعمال صالحه و آن سبت جنات الخلود در پيشگاه خداست .\r\nروز جمعه پانزدهم رجب هزار و چهار صد و سه مطابق 9 / 2 / 1362 تفسير سورهء بينه به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 312 ","page_number":314},
  {"content":"\r\n\r\n\r\nسورهء اذا زلزلت\r\nدر مدينه نازل شده و هشت آيه است\r\n\r\nنظرى به سوره مباركه\r\n1 - اين سوره هفتمين سوره است كه بعد از سورهء نساء در مدينه نازل گرديد .\r\nبه نظر مىآيد كه در سال ششم هجرت يا بعد از آن نازل شده باشد ، زيرا سورهء احزاب پيش از آن نازل گرديده و جريان احزاب در سال پنجم هجرت بوده است در ترتيب فعلى قرآن مجيد سورهء نود و نه مىباشد .\r\n2 - عدد آيات آن در قرائت كوفى و مدنى اول ، هشت و در قرائت ديگران نه است ، به نقل تفسير خازن ، عدد كلمات آن سى و پنج و حروف آن صد و نود و چهار است .\r\n3 - نام اين سوره در روايات   إِذا زُلْزِلَتِ   است ولى زلزله و زلزال نيز ناميده‌اند .\r\nدر تفسير خازن از ابن عباس از رسول خدا صلّى اللَّه عليه و آله نقل شده كه فرمود :   إِذا زُلْزِلَتِ   معادل نصف قرآن ،   قُلْ هُوَ اللَّهُ أَحَدٌ   معادل ثلث قرآن و   قُلْ يا أَيُّهَا الْكافِرُونَ   معادل ربع قرآن است .\r\nدر مجمع البيان از حضرت صادق صلوات اللَّه عليه نقل شده : از خواندن »   إِذا زُلْزِلَتِ   خسته نشويد چون هر كه در نوافل خود آن را بخواند خدا به او زلزله نمىرساند و با زلزله و صاعقه و با آفات دنيا از دنيا نمىرود « 1 » .\r\n\r\n\r\n","description":"","footnote":"\r\n( 1 )\r\n« قال لا تملوا من قراءة اذا زلزلت فان من كانت قراءته فى نوافله لم يصبه اللَّه بزلزلة ابدا و لم يمت بها و لا بصاعقة و لا بافة من آفات الدنيا و اذا مات امر به الى الجنة فيقول اللَّه سبحانه عبدى ابحتك جنتى فاسكن منها حيث شئت و هويت لا ممنوع و لا مدفوع عنه » .\r\n","page_name":" 313 ","page_number":315},
  {"content":"\r\n\r\n4 - سورهء مباركه احتمال مكى و مدنى بودن هر دو را دارد ، گرچه اكثرا آن را مدنى گفته‌اند ، مؤلف نيز مدنى بودن را اختيار كرده است .\r\n5 - درست معلوم نيست چه عللى نزول سوره را سبب شده است ولى قهرا علتى داشته است كه خداوند اينهمه حقائق و واقعيات را در اين سوره به ظاهر كوچك و در واقع بزرگ ، بيان داشته است .\r\n\r\n","description":"","footnote":"","page_name":" 314 ","page_number":316},
  {"content":"\r\n\r\nسورة الزّلزال مدنية و هى ثمانى آيات نزلت بعد سورة النساء بِسْمِ اللَّهِ الرَّحْمنِ الرَّحِيمِ\r\n\r\n[ سوره الزلزلة ( 99 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذا زُلْزِلَتِ الْأَرْضُ زِلْزالَها ( 1 ) وَ أَخْرَجَتِ الْأَرْضُ أَثْقالَها ( 2 ) وَ قالَ الْإِنْسانُ ما لَها ( 3 ) يَوْمَئِذٍ تُحَدِّثُ أَخْبارَها ( 4 )\r\nبِأَنَّ رَبَّكَ أَوْحى لَها ( 5 ) يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ ( 6 ) فَمَنْ يَعْمَلْ مِثْقالَ ذَرَّةٍ خَيْراً يَرَهُ ( 7 ) وَ مَنْ يَعْمَلْ مِثْقالَ ذَرَّةٍ شَرًّا يَرَهُ ( 8 )\r\nبه نام خداى رحمان رحيم\r\n1 - وقتى كه زمين با لرزهء خاص خود بلرزد\r\n2 - و زمين بارهاى خويش را خارج كند\r\n3 - انسان مىگويد : چه شده بر اين زمين ؟\r\n4 - آن روز خبرهاى خود را حكايت خواهد كرد\r\n5 - زيرا كه پروردگارت به او دستور داده است\r\n6 - آن روز مردم بطور پراكنده خارج مىشوند تا اعمال خويش را ببينند .\r\n7 - هر كه هموزن ذره‌اى عمل خوبى كرده آن را مىبيند .\r\n8 - و هر كه هموزن ذره‌اى عمل بدى كرده آن را مىبيند\r\n\r\n","description":"","footnote":"","page_name":" 315 ","page_number":317},
  {"content":"\r\n\r\n\r\nكلمه‌ها\r\nزلزال : اضطراب و حركت نظير  وَ زُلْزِلُوا زِلْزالًا شَدِيداً  احزاب / 11 ، و نيز حركت زمين است زلزله نيز به همان معنى است مانند   إِنَّ زَلْزَلَةَ السَّاعَةِ شَيْءٌ عَظِيمٌ   حج / 1 .\r\nاثقال : ثقل ( بر وزن جسر ) چيزى است كه حملش سنگين است ( بار ) جمع آن اثقال مىباشد .\r\nاوحى : وحى : تفهيم خفى . اصل آن به معنى اشاره است ( قاموس قرآن ) اين لفظ در قرآن مجيد در پيامبران ، انسانهاى عادى ، حشرات و جمادات به كار رفته است ، به كار رفتن آن در جمادات حاكى است كه آنها نسبت به خدا يك نوع شعور و درك دارند . آن در آيه به معنى تفهيم و فرمان دادن است .\r\nيصدر : صدور در آيه به معنى ظهور است مثل « صدر منه الامر : برزو ظهر » ، اگر با « عن » باشد به معنى رجوع آيد گويند : « صدر عن المكان » يعنى از آنجا برگشت ( قاموس قرآن ) .\r\nاشتاتا : شتيت : پراكنده . جمع آن اشتات است شت نيز به معنى پراكنده و جمع آن شتى است .\r\nيروا : اين كلمه مشهور به ضم ياء است . در كشاف نقل شده كه رسول خدا صلّى اللَّه عليه و آله آن را بفتح ياء خوانده و آن ، در هر حال به معنى ديدن است .\r\nمثقال : وزن و چيزى كه با آن وزن مىكنند ( سنگ ) راغب گويد :\r\n« مثقال الشيء : وزنه » ،  مِثْقالَ ذَرَّةٍ  هم سنگ ذره .\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nذرة : مورچهء ريز و دانهء غبار . در نهج البلاغه خطبهء 163 فرموده :\r\n« سبحان من أدمج قوائم الذرة و الهمجه » يعنى منزه است خدايى كه دستها و پاهاى مورچهء ريز و مگس ريز را در جاى خود قرار دارد .\r\n\r\nشرحها\r\nاين آيات در رابطه با قيامت است خلاصهء آنها چنين است : زمين در روز قيامت مىلرزد ، اخبار خويش را حكايت و بازگو مىكند ، آن روز مردم گروه گروه ، مختلف و پراكنده از زمين بيرون مىآيند ، هر كه از خير و شر و لو به اندازهء ذره ، انجام داده باشد آن را خواهد ديد .\r\n1 و 2 -    إِذا زُلْزِلَتِ الْأَرْضُ زِلْزالَها وَ أَخْرَجَتِ الْأَرْضُ أَثْقالَها    .\r\nاضافه زلزال به ضمير ارض نشان مىدهد كه آن زلزلهء بخصوص و وحشتناكى است :   إِنَّ زَلْزَلَةَ السَّاعَةِ شَيْءٌ عَظِيمٌ   حج / 1 ، اگر مراد از « اثقالها » مردگان باشد معلوم مىشود كه مراد از زلزله در وقت ويرانى جهان نيست بلكه منظور زلزله‌اى است كه با آن مردگان از قبر خارج خواهند شد .\r\nگويند مراد از اثقال مردگانند ، به قولى معادن و كنوز و به قولى همهء آنهاست ، الميزان قول اول را قوى مىداند ، اين آيه نظير   وَ إِذَا الْأَرْضُ مُدَّتْ وَ أَلْقَتْ ما فِيها وَ تَخَلَّتْ   انشقاق / 4 است و يا نظير آيه :  يَوْمَ يَخْرُجُونَ مِنَ الْأَجْداثِ سِراعاً  معارج / 43 مىباشد .\r\n3 -  وَ قالَ الْإِنْسانُ ما لَها  .\r\nاين آيه نشان مىدهد كه بعد از زنده شدن انسانها نيز زلزله ادامه خواهد داشت تا انسان با كمال تعجب و دهشت بگويد : چه شده بر زمين چرا اين طور مىلرزد ؟ !\r\n\r\n","description":"","footnote":"","page_name":" 317 ","page_number":319},
  {"content":"\r\n\r\n4 و 5 -   يَوْمَئِذٍ تُحَدِّثُ أَخْبارَها بِأَنَّ رَبَّكَ أَوْحى لَها   .\r\nآيه مىگويد : زمين روز قيامت اخبار خودش را حكايت خواهد كرد زيرا كه خدا به او چنين دستور داده و تفهيم كرده است ، ظهور آيه در آنست كه اين خبر دادن به طور سخن گفتن خواهد بود كه در نكته‌ها خواهد آمد .\r\n6 -  يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ  .\r\nاهل تفسير « يصدر » را برگشتن معنى كرده و فرموده‌اند : از محشر بر - مىگردند تا اعمال خويش را به بينند .\r\nدر الميزان فرموده : مراد برگشتن مردم است از موقف به منازلشان در در بهشت و جهنم . ولى به نظر مىآيد كه « صدور » به معنى ظهور و خارج شدن از قبرها باشد .\r\nعلى هذا منظور از « اشتاتا » ظاهرا پراكنده و بىنظم بودن است نظير  يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  قمر / 7 و نظير :  يَوْمَ يَكُونُ النَّاسُ كَالْفَراشِ الْمَبْثُوثِ  قارعه / 4 ، به نظر بعضى مراد از آن ، متمايز شدن اهل بهشت و جهنم از همديگر است ، اين سخن در صورتى بهتر است كه مراد از « يصدر » برگشتن باشد .\r\n« ليروا » حاكى است كه اين صدور براى رسيدن به اعمال يا جزاى اعمال است مانند  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ  آل عمران / 30 .\r\n7 و 8 -   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   .\r\nتفريع است بر  لِيُرَوْا أَعْمالَهُمْ  و تأكيد است بر ديده شدن اعمال ، رابطهء اين آيات با تجسم اعمال و نيز با حبط اعمال و آمرزيده شدن آنها در نكته‌ها خواهد آمد .\r\n\r\n","description":"","footnote":"","page_name":" 318 ","page_number":320},
  {"content":"\r\n\r\n\r\nنكته‌ها\r\nزمين چگونه خبر خواهد داد ؟ در رابطه با آيهء  يَوْمَئِذٍ تُحَدِّثُ أَخْبارَها  بايد بدانيم كه ظهور آيه در سخن گفتن و خبر دادن زمين است نه دلالت طبيعى مانند كاوشهايى كه از اقوام گذشته خبر مىدهد .\r\nاين آيه نشان مىدهد كه زمين يك نوع شعور دارد و آنچه در روى آن واقع مىشود ضبط مىكند . در روايتى از رسول خدا صلّى اللَّه عليه و آله آمده : آيا مىدانيد خبرهاى زمين چيست ؟ گفتند : خدا و رسولش داناتر است . فرمود : گواهى مىدهد براى هر مرد و زن آنچه بر روى زمين كرده‌اند و مىگويد : چنين و چنان كرده‌اند « 1 » .\r\nدر روايت ديگر از آن حضرت است كه فرمود : بر وضو و بهترين اعمال كه نماز باشد مواظبت كنيد ، و از زمين بر حذر باشيد ، آن ريشه شماست هر كه روى آن عملى از خير و شر انجام دهد از آن خبر خواهد داد « 2 » .\r\n3 - و نيز روايت شده : رسول خدا صلّى اللَّه عليه و آله از هيچ منزلى حركت نكرد مگر اينكه در آن دو ركعت نماز خواند و فرمود : مىخواهم روز قيامت به نماز من گواهى دهد « 3 » .\r\nابو كهمس از امام صادق عليه السّلام مىپرسد انسان نوافل را در يك جا بخواند يا\r\n\r\n\r\n","description":"","footnote":"\r\n( 1 )\r\nمجمع البيان « ان النبى ، قال أ تدرون ما اخبارها ؟ قالوا اللَّه و رسوله اعلم قال اخبارها ان تشهد على كل عبد و امة بما عمل على ظهرها تقول عمل كذا و كذا يوم كذا و كذا » .\r\n( 2 )\r\nمجمع البيان « قال : قال رسول اللَّه ( ص ) حافظوا على الوضوء و خير اعمالكم الصلاة و تحفظوا من الارض فانها امكم و ليس فيها احد يعمل خيرا او شرا الا و هى مخبرة به » .\r\n( 3 ) -\r\nعن النبى ( ص ) انه لم يرتحل من منزل الا صلّى فيه ركعتين و قال حتى يشهد على بالصلاة ( الميزان ج 6 / 337 ) .\r\n","page_name":" 319 ","page_number":321},
  {"content":"\r\n\r\nدر جاهاى متعدد ؟ فرمود : نه بلكه در اينجا و اينجا بخواند زيرا آن محلها روز قيامت براى او شهادت خواهند داد « 1 » .\r\nو در حديث ديگرى از آن حضرت وارد است : نمازها را در جاهاى متعدد از مساجد بخوانيد چون هر بقعه بر نمازگزار روز قيامت گواهى مىدهد « 2 » .\r\nاز اين گونه اخبار در كتابها بسيار پيدا مىشود ، مثلا زمين از بول انسان ختنه نشده آگاه است و يا از ريختن آب غسلى كه از زنا واجب شده ، به خدا پناه مىبرد ، وانگهى در آخرت همه چيز زنده و داراى حيات خواهد بود حتى آتش و جهنم آن ، نظير  يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ  ق / 30 و دربارهء آتش آمده :  إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَ زَفِيراً  فرقان / 12 به هر حال زمين يكى از گواهان اعمال است . مانند زمين كربلا و خرمشهر و همه جاى زمين .\r\nتجسم عمل : لفظ  لِيُرَوْا أَعْمالَهُمْ  و لفظ « يره » در دو محل صريح است در اينكه انسان روز قيامت ، اعمال خود را مشاهده خواهد كرد ، نه جزاى اعمال خود را اين سخن حاكى از تجسم عمل است ، مسئله تجسم عمل يكى از حقائق قرآن مجيد و روايات اسلامى است ، كه نقل حتى بعضى از آنها از حوصلهء كتاب خارج است . اكنون ثابت شده كه عمل عرض نيست بلكه جوهر است ، انسان در هر كار نيك و بد ، مقدارى از مادهء وجود خويش را به نيرو ( انرژى ) مبدل كرده و از دست مىدهد همانطور كه نفت در بخارى مبدل بحرارت مىشود ، اين نيروها به قدرت خدا در آخرت مبدل به ماده و جسم شده و در صورتهاى نعمت\r\n\r\n\r\n","description":"","footnote":"\r\n( 1 )\r\nسئل ابو كهمس ابا عبد اللَّه ( ع ) يصلى الرجل نوافله فى موضع او يفرقها ؟ قال :\r\nلا بل هاهنا و هاهنا فانها تشهد له يوم القيامة ( وسائل ج 3 / 472 ) .\r\n( 2 )\r\nعن الصادق ( ع ) فى حديث انه قال صلوا من المساجد فى بقاع مختلفة فان كل بقعة تشهد للمصلى عليها يوم القيامة ( وسائل ج 3 / 474 ) .\r\n","page_name":" 320 ","page_number":322},
  {"content":"\r\n\r\nيا عذاب به انسان تحويل خواهد شد .\r\nرابطهء آيات اخير با حبط و توبه : آيات  فَمَنْ يَعْمَلْ مِثْقالَ ذَرَّةٍ . . .  صريح است در اينكه انسان تمام اعمال خويش را اعم از نيك و بد خواهد ديد با آنكه مىدانيم در صورت توبه كردن اعمال بد او از بين خواهد رفت و يا مقدارى از اعمال خوب حبط شده و به انسان از آنها چيزى نخواهد رسيد و در جريان حالات دو پسر آدم كه يكى آن ديگرى را كشت خوانديم گناه مقتول به قاتل منتقل مىشود .\r\nدر الميزان فرموده : آيات حبط و توبه و انتقال ذنوب بر دو آيهء  فَمَنْ يَعْمَلْ . . . \r\nحكومت دارد . يعنى مراد از اين دو آيه گناهانى است كه آمرزيده نشده و يا به قاتل منتقل نگشته است و يا اعمال خيرى است كه حبط نشده باشند .\r\nمخفى نماند : احتمال ديگر آنست كه آن اعمال در آخرت ديده شوند ولى ضررى نرسانند و يا فائده‌اى ندهند ، مانند ديدن ساختمانى كه انسان آن را فروخته است و يا ديدن دشمنى كه دسترسى به انسان ندارد و اللَّه العالم .\r\nروز چهار شنبه بيستم رجب هزار و چهار صد و سه مطابق 14 / 2 / 1362 تفسير سوره زلزله به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 321 ","page_number":323},
  {"content":"\r\n\r\n\r\nسورهء عاديات\r\nدر مدينه نازل شده و يازده آيه است\r\n\r\nنظرى به كليات سوره\r\n1 - در مكى و مدنى بودن اين سوره اختلاف هست ، در مقدمهء تفسير گفته شد : سورهء عاديات چهاردهمين سوره است كه بعد از سورهء « و العصر » در مكه نازل گرديد و آن متخذ از مصحف امام صادق عليه السّلام مىباشد كه طبرسى و سيوطى نيز چنان گفته‌اند ولى شأن نزول آن كه خواهد آمد ، مخصوصا آيات   فَأَثَرْنَ بِهِ نَقْعاً فَوَسَطْنَ بِهِ جَمْعاً   كه حكايت از وقوع واقعه‌اى در آن روز دارند ، اطمينان مىآورد كه سوره مدنى است ، از طرف ديگر بنا بر آنكه ، در غزوهء ذات السلاسل در جريان امير المؤمنين صلوات اللَّه عليه نازل شده باشد بايد گفت در سال هفتم هجرت نازل شده است زيرا آن جنگ در سال هفتم به وقوع پيوسته بود . در ترتيب فعلى قرآن مجيد سورهء صدم آن مىباشد .\r\n2 - در مجمع البيان فرموده : عدد آيات آن به اجماع همه يازده آيه است ، على هذا كسى خلاف يازده نگفته است ، خازن عدد كلمات آن را چهل و حروف آن را صد و شصت و سه گفته است .\r\n3 - سليمان بن خالد از امام صادق عليه السّلام نقل كرده : هر كه سورهء و العاديات را بخواند و خواندن آن را ادامه دهد خدا او را با امير المؤمنين عليه السّلام مبعوث گرداند در حالى كه از خواص او است و در رديف رفقاى او باشد « 1 » اين ظاهرا بدان جهت\r\n\r\n\r\n","description":"","footnote":"\r\n( 1 )\r\n« سليمان بن خالد عن ابى عبد اللَّه ( ع ) قال من قرء و العاديات و ادمن قراءتها بعثه اللَّه مع امير المؤمنين ( ع ) يوم القيامة خاصة و كان فى حجره و رفقائه » .\r\n","page_name":" 322 ","page_number":324},
  {"content":"\r\n\r\nاست كه خواندن اين سوره آن حضرت را ياد مىآورد .\r\n4 - در شأن نزول سوره در مجمع البيان آمده از امام صادق عليه السّلام در حديث طويلى نقل شده : رسول خدا صلّى اللَّه عليه و آله در جنگ « ذات السلاسل » چند نفر از صحابه را در چند نوبت فرستاد كه همه بدون نتيجه برگشتند ، آخر على بن ابى طالب عليه السّلام را فرستاد كه بر آنها غالب آمد ، علت اين نام آنست كه گروهى از دشمنان مقتول و گروهى اسير شدند ، اسيران را با ريسمان به هم بستند گويى در زنجير بسته شده‌اند .\r\nچون اين سوره نازل گرديد : رسول خدا صلّى اللَّه عليه و آله در نماز صبح ، آن را خواند ، پس از نماز ، اصحاب آن حضرت گفتند : ما اين سوره را نشنيده‌ايم حضرت فرمود :\r\nآرى على بر دشمنان خدا پيروز گشته ، جبرئيل امشب به من مژده آورد ، چند روز بعد ، على عليه السّلام با غنائم و اسيران وارد مدينه شدند اهل بيت عليهم السّلام بر نزول سوره در حق آن حضرت اتفاق دارند رجوع به بحار ج 21 / 66 ببعد .\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nسورة العاديات مكّية و هى احدى عشر آية نزلت بعد سورة العصر بِسْمِ اللَّهِ الرَّحْمنِ الرَّحِيمِ\r\n\r\n[ سوره العاديات ( 100 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الْعادِياتِ ضَبْحاً ( 1 ) فَالْمُورِياتِ قَدْحاً ( 2 ) فَالْمُغِيراتِ صُبْحاً ( 3 ) فَأَثَرْنَ بِهِ نَقْعاً ( 4 )\r\nفَوَسَطْنَ بِهِ جَمْعاً ( 5 ) إِنَّ الْإِنْسانَ لِرَبِّهِ لَكَنُودٌ ( 6 ) وَ إِنَّهُ عَلى ذلِكَ لَشَهِيدٌ ( 7 ) وَ إِنَّهُ لِحُبِّ الْخَيْرِ لَشَدِيدٌ ( 8 ) أَ فَلا يَعْلَمُ إِذا بُعْثِرَ ما فِي الْقُبُورِ ( 9 )\r\nوَ حُصِّلَ ما فِي الصُّدُورِ ( 10 ) إِنَّ رَبَّهُمْ بِهِمْ يَوْمَئِذٍ لَخَبِيرٌ ( 11 )\r\nبه نام خداى رحمان رحيم\r\n1 - قسم به اسبان دوندهء نفس نفس زنان\r\n2 - پس قسم به آتش افروزان با زدن سم‌ها\r\n3 - پس قسم به اسبان حمله كننده در وقت صبح .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\n4 - كه با آن دويدن غبار بزرگى بلند كردند .\r\n5 - و با آن دويدن وسط قومى داخل شدند\r\n6 - كه انسان به پروردگارش سخت ناسپاس است\r\n7 - و انسان بر آن ناسپاسى گواه است\r\n8 - و انسان به جهت مال دوستى بخيل است\r\n9 - آيا نمىداند كه مسئول است وقتى كه انسانها برانگيخته شوند .\r\n10 - و به دست آيد آنچه در سينه‌هاست .\r\n11 - حقا كه پروردگارشان در آن روز به حال آنها آگاه است\r\n\r\nكلمه‌ها\r\nعاديات : اسبان دونده . عدو ( بر وزن عقل ) در اصل به معنى تجاوز است تجاوز اگر با قلب باشد به آن عداوت گويند و اگر در راه رفتن باشد عدو ( دويدن ) نامند و اگر در عدم رعايت عدالت باشد عدوان گويند ( راغب ) .\r\nيكى از موارد به كار رفتن جمعى كه با الف و تا آيد آنجا است كه صفت مذكر لا يعقل باشد على هذا عاديات جمع عاد است نه جمع عادية .\r\nضبحا : ضبح به معنى صدا است گويند : « ضبح ضبحة الثعلب » صدا كرد مانند صداى روباه مراد از آن در آيه نفس نفس زدن اسبان در حال تاختن است .\r\nموريات : آتش افروزان . منظور اسبانى است كه در وقت دويدن در اثر برخورد نعل آنها به سنگ ، آتش مىجهد . ايراء از مادهء ورى به معنى آتش افروزى است .\r\nقدحا : قدح : زدن ، مثل زدن آهن به سنگ براى بيرون آمدن آتش\r\n\r\n","description":"","footnote":"","page_name":" 325 ","page_number":327},
  {"content":"\r\n\r\n« قدح بالزند : رام الايراء » .\r\nمغيرات : هجوم كنندگان . حمله كنندگان . غور : فرو رفتن . اغماره :\r\nهجوم بردن و سرعت سير .\r\nاثرن : ثور : زير و رو شدن و پراكنده شدن . اثاره : پراكنده كردن .\r\n« اثرن نفعا » : غبار بلند كردند .\r\nنقعا : نقع : غبار . آن فقط يك بار در قرآن آمده است .\r\nكنود : بسيار ناسپاس . « كند النعمة كنودا : كفرها » .\r\nبعثر : باز شد و آشكار شد . راغب احتمال مىدهد كه اين كلمه مركب از بعث و اثير ( هر دو به صيغهء مجهول ) باشد يعنى برانگيخته و پراكنده شد ، طبرسى مطلق زير و رو شدن گفته است . جوهرى گويد : « يقال : بعثرت الشيء : اذا استخرجته و كشفة » على هذا آن در آيه به معنى مكشوف شدن است .\r\n\r\nشرحها\r\nاز اين آيات معلوم مىشود كه اسبان دونده‌اى كه از نعل آنها آتش مىجهيد و غبار برانگيخته بودند به قومى حمله كرده و در وسط آنها قرار گرفته‌اند ، اين حمله بوقت صبح بوده است . آن گاه آمده كه انسان نسبت به پروردگارش ناسپاس است و خود بر اين ناسپاسى گواه مىباشد ، دوستى دنيا سبب اين ناسپاسى است اما پس از رسيدن به آخرت نادم خواهد شد .\r\nآهنگ اين آيات شبيه آهنگهاى اوائل بعثت است و اول سوره يك سرود عالى جنگى است ، آموزنده و محرك .\r\n1 -   وَ الْعادِياتِ ضَبْحاً   .\r\nگويند « ضبحا » مفعول مطلق و تقدير آن « يضبحن » است .\r\n\r\n","description":"","footnote":"","page_name":" 326 ","page_number":328},
  {"content":"\r\n\r\nزمخشرى گويد : مىشود حال باشد به معنى ضابحات . يعنى : قسم به اسبان دوندهء نفس نفس زنان .\r\n2 -  فَالْمُورِياتِ قَدْحاً  .\r\nزمخشرى « قدحا » را حال گرفته به معنى قادحات ، طبرسى : تقدير آن را « يقدحن قدحا » فرموده است يعنى : قسم به اسبان آتش‌افروز .\r\n3 - 5 -    فَالْمُغِيراتِ صُبْحاً فَأَثَرْنَ بِهِ نَقْعاً فَوَسَطْنَ بِهِ جَمْعاً    .\r\nضمير « به » در هر دو محل ظاهرا راجع به « عدو » است كه از عاديات فهميده مىشود يعنى : به آن دويدن غبار برانگيختند و در وسط قومى قرار گرفتند بعضى ضمير دوم را به صبح برگردانده است ، لفظ « صبحا » حاكى است كه حمله در وقت صبح بوده است .\r\nاز امام صادق عليه السّلام در تفسير برهان نقل شده كه امير المؤمنين صلوات اللَّه عليه در اول طلوع فجر با اصحاب خود نماز خواند آن گاه بلا فاصله بر كفار حمله برد آنها وقتى متوجه شدند كه زير پاى اسبان اسلام بودند .\r\n6 - 8 -    إِنَّ الْإِنْسانَ لِرَبِّهِ لَكَنُودٌ وَ إِنَّهُ عَلى ذلِكَ لَشَهِيدٌ وَ إِنَّهُ لِحُبِّ الْخَيْرِ لَشَدِيدٌ    .\r\nآيه اول جواب قسمهاست ، شهيد مطهرى رحمه اللَّه در ارتباط قسمها با جواب آن ، از بعضى نقل مىكند كه از شأن نزول استفاده كرده و گفته‌اند : قسم به اسبان دونده و . . . كه انسان بسيار ناسپاسى است حالا كه پيغمبر آمده به جاى اينكه دعوتش بپذيرند ، مىخواهند به مدينه حمله كنند و پيغمبر را از بين ببرند ( و اللَّه اعلم ) .\r\nظاهر سياق آيات آنست كه ضمير « انه » در هر دو محل راجع به انسان است يعنى : انسان خود بر اين ناسپاسى گواه است اگر از خودش پرسى فطرتش بر اين ناسپاسى گواه خواهد داد و لو به زبان حاضر نباشد .\r\n\r\n","description":"","footnote":"","page_name":" 327 ","page_number":329},
  {"content":"\r\n\r\nآيهء  إِنَّهُ لِحُبِّ الْخَيْرِ لَشَدِيدٌ  مىشود گفت كه دليل « كنود » است يعنى دنيا دوستى ، غرق بودن در لذات مادى او را ناسپاس كرده است و شايد منظور آن باشد كه يكى از علائم ناسپاسيش آنست كه : بسيار پولدوست است و از آنچه خدا داده است انفاق نمىكند .\r\nآيه را دو جور معنى كرده‌اند يكى اينكه « شديد » را به معنى بخيل گرفته و گفته‌اند : انسان به علّت دوست داشتن مال ، بخيل است ، ديگرى آنكه شديد را جلو انداخته و گفته‌اند « انه لشديد لحب الخير » انسان در ثروت دوستى محكم است منظور از « الخير » ثروت دنيا است ، آن به معنى « اختيار شده » است انسان ذاتا ثروت را دوست مىدارد ، خدا آن را چنين كرده است ، پس نه ثروت بد است و نه دوست داشتن آن ، بلكه بخيل بودن و افراط در دوستى آن مذموم است .\r\n9 - 11 -    أَ فَلا يَعْلَمُ إِذا بُعْثِرَ ما فِي الْقُبُورِ وَ حُصِّلَ ما فِي الصُّدُورِ إِنَّ رَبَّهُمْ بِهِمْ يَوْمَئِذٍ لَخَبِيرٌ    .\r\nاين آيه در رابطه با آنست كه كنود بودن و ثروت دوستى مفرط به زيان انسان تمام خواهد شد ، به نظر بعضى مفعول « يعلم » محذوف است يعنى « ا فلا يعلم الانسان انه مسئول اذا بعثر ما في القبور » غرض از  ما فِي الْقُبُورِ  ذرات ابدان است كه به وسيله « بعثر » به انسان تبديل خواهند شد .\r\n حُصِّلَ ما فِي الصُّدُورِ  يعنى آنچه در سينه‌هاست مشخص و از هم جدا شوند ، كفر و ايمان ، حب و بغض از هم جدا و مورد سؤال قرار مىگيرند نظير :\r\n إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  بقره / 284 شايد منظور از آن به دست آمدن و آشكار شدن باشد ، يعنى آنچه در ضمير انسان نهفته است بيرون ريخته مىشود و آشكار مىگردد و مورد باز خواست قرار مىگيرد ، آن گاه در تأكيد اين مطلب فرموده :\r\n\r\n","description":"","footnote":"","page_name":" 328 ","page_number":330},
  {"content":"\r\n\r\n إِنَّ رَبَّهُمْ بِهِمْ يَوْمَئِذٍ لَخَبِيرٌ  خدا در آن روز به همهء اعمال آنها آگاه است و مطابق اعمال آنها پاداش يا كيفر مىدهد .\r\nروز 23 رجب هزار و چهار صد و سه مطابق 17 / 2 / 1362 تفسير سورهء عاديات به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 329 ","page_number":331},
  {"content":"\r\n\r\n\r\nسورهء قارعه\r\nدر مكه نازل شده و يازده آيه است\r\n\r\nنظرى به سوره مباركه\r\n1 - سورهء قارعه از لحاظ نزول سورهء سى ام است كه بعد از سورهء قريش در مكه نازل شده و در ترتيب فعلى قرآن مجيد سوره صد و يكم مىباشد ، دليلى در دست نيست كه بدانيم در كدام سال بعثت نازل گشته است .\r\n2 - آيات آن در نقل قارئان كوفى و حجازى يازده و در نقل بصرى و شامى هشت است زيرا كه آنها    الْقارِعَةُ مَا الْقارِعَةُ    را يك آيه و  ثَقُلَتْ مَوازِينُهُ  -  خَفَّتْ مَوازِينُهُ  را نيز يك آيه شمرده‌اند . « مجمع البيان » آن داراى سى و شش كلمه و صد و پنجاه و دو حرف است .\r\n3 - علّت نامگذارى ظاهرا وقوع كلمهء « القارعة » در اول آنست .\r\n4 - سوره مباركه در بيان قيامت و آخرين مسير زندگى جهان است يك پارچه انذار و تبشير مىباشد و مقدارى از مراحل قيامت كبرى را بيان مىكند .\r\nبه نظر مىآيد دربارهء قيامت گفتگويى ميان مسلمانان بوده و يا از حضرت رسول صلّى اللَّه عليه و آله در رابطه با آن سؤالى شده و آن سبب نزول اين سوره گشته است و اللَّه العالم .\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nسورة القارعة مكّية و هى إحدى عشرة آية نزلت بعد سورة قريش بِسْمِ اللَّهِ الرَّحْمنِ الرَّحِيمِ\r\n\r\n[ سوره القارعة ( 101 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nالْقارِعَةُ ( 1 ) مَا الْقارِعَةُ ( 2 ) وَ ما أَدْراكَ مَا الْقارِعَةُ ( 3 ) يَوْمَ يَكُونُ النَّاسُ كَالْفَراشِ الْمَبْثُوثِ ( 4 )\r\nوَ تَكُونُ الْجِبالُ كَالْعِهْنِ الْمَنْفُوشِ ( 5 ) فَأَمَّا مَنْ ثَقُلَتْ مَوازِينُهُ ( 6 ) فَهُوَ فِي عِيشَةٍ راضِيَةٍ ( 7 ) وَ أَمَّا مَنْ خَفَّتْ مَوازِينُهُ ( 8 ) فَأُمُّهُ هاوِيَةٌ ( 9 )\r\nوَ ما أَدْراكَ ما هِيَهْ ( 10 ) نارٌ حامِيَةٌ ( 11 )\r\nبه نام خداى رحمان رحيم\r\n1 - آن واقعه كوبنده\r\n2 - چيست آن واقعه كوبنده\r\n3 - چه چيز تو را دانا كرد كه آن كوبنده چيست\r\n\r\n","description":"","footnote":"","page_name":" 331 ","page_number":333},
  {"content":"\r\n\r\n4 - ياد كن روزى را كه مردم مانند ملخهاى پراكنده شوند\r\n5 - و كوه‌ها مانند پشم رنگارنگ حلاجى شده گردند\r\n6 - اما هر كه ميزانهايش سنگين باشد\r\n7 - او در زندگى خوشايند است\r\n8 - و اما هر كه ميزانهايش سبك باشد\r\n9 - مسكن او هاويه است\r\n10 - چه مىدانى هاويه چيست ؟\r\n11 - آتش است به شدت با حرارت\r\n\r\nكلمه‌ها\r\nقارعه : كوبنده و ويران كننده . قرع : زدن و كوبيدن . راغب آن را كوفتن چيزى بر چيزى گفته است ، آن از نامهاى قيامت است قيامت همه چيز را خواهد كوبيد .\r\nفراش : پروانه‌ها . مفرد آن فراشه است . به قولى آن به معنى ملخ پر در آورده است « غوغاء الجراد » چنان كه در اقرب الموارد گويد ، آن با آيهء  يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  خوب مىسازد .\r\nمبثوث : پراكنده . بث . پراكندن . منتشر كردن .\r\nعهن : پشم رنگارنگ . مطلق پشم را صوف گويند .\r\nمنفوش : حلاجى شده . نفش : پراكنده شدن .\r\nموازين : جمع ميزان ، به نظر بعضى جمع موزون است .\r\nعيشه : زندگى و معيشت .\r\nهاويه : از نامهاى آتش است ، اصل هوى به معنى سقوط مىباشد ، طبرسى در علت آن فرموده انسان را از بالا به پائين عذاب ساقط مىكند\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nو نيز فرموده : « المهواة التي لا يدرك قعرها » .\r\nهيه : ضمير « هى » است كه هاء وقف بر آن داخل شده .\r\nحاميه : به شدت با حرارت و سوزنده . حمى : حرارت شديد .\r\n\r\nشرحها\r\nدر اين آيات مقدارى از ويرانى و زير و رو شدن نظام كنونى شرح داده شده سپس نيكوكاران تبشير و بدكاران انذار شده‌اند .\r\n1 - 3 -     الْقارِعَةُ مَا الْقارِعَةُ وَ ما أَدْراكَ مَا الْقارِعَةُ     .\r\nاين آيات در بالاترين سطحى وقوع قيامت را مجسم مىكند ، الف و لام « القارعه » براى عهد است يعنى آن كوبندهء وحشتناك .  مَا الْقارِعَةُ  خبر « القارعة » است جملهء  وَ ما أَدْراكَ . . .  ترسيم عظمت آن است ، اين كلمه در سورهء حاقه / 4 نيز دربارهء قيامت آمده است .\r\n4 و 5 -   يَوْمَ يَكُونُ النَّاسُ كَالْفَراشِ الْمَبْثُوثِ وَ تَكُونُ الْجِبالُ كَالْعِهْنِ الْمَنْفُوشِ   .\r\nظرف « يوم » متعلق است به فعل مقدر يعنى : « اذكر يوم يكون . . . » منظور از آيه اول ظاهرا خروج انسانها از قبور است بدون رويه و در هم و برهم ، در آيه ديگر آمده :  يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  قمر / 7 همانطور كه با آمدن بهار ، تخمهايى كه در بطن زمين انباشته شده‌اند درهم و برهم مىرويند ، چه حالت وحشتناكى ؟ ! ! كوه‌ها همانطور كه اكنون رنگارنگ هستند آن روز نيز غبار شدهء آنها رنگ رنگ خواهد بود امّا با حجمى بسيار بزرگ . تنيير كوه‌ها در آيات ديگر نيز آمده است .\r\n6 - 9 -     فَأَمَّا مَنْ ثَقُلَتْ مَوازِينُهُ فَهُوَ فِي عِيشَةٍ راضِيَةٍ وَ أَمَّا مَنْ خَفَّتْ    \r\n\r\n","description":"","footnote":"","page_name":" 333 ","page_number":335},
  {"content":"\r\n\r\n    مَوازِينُهُ فَأُمُّهُ هاوِيَةٌ     .\r\nتعبير « ثقلت - خفت » در سورهء اعراف / 8 و در سورهء مؤمنون / 102 گذشت در سورهء اعراف گفته‌ايم : وزن عمل حق بودن و مطابق شرع بودن آن است هر عملى كه صحيح و مطابق شرع و از روى خلوص نيت باشد آن عمل وزن دارد « 1 » ، على هذا گناهان و اعمالى كه از روى ريا باشد و اعمال حبط شده و نيز اعمال خير كفار كه از روى قربت نيست ، مطلقا وزنى ندارند چنان كه فرموده :  أُولئِكَ الَّذِينَ كَفَرُوا بِآياتِ رَبِّهِمْ وَ لِقائِهِ فَحَبِطَتْ أَعْمالُهُمْ فَلا نُقِيمُ لَهُمْ يَوْمَ الْقِيامَةِ وَزْناً  كهف / 105 .\r\nپس ثقل موازين در اثر ايمان و اعمال مقبول است ، خفت و سبكى موازين در اثر نبودن اعمال مقبول است و آن فقط در زمينه كفار صادق است زيرا كه اعمال نيك و بد آنها داراى وزن نيستند بنا بر اين ، اهل ايمان و لو گناهكار هم باشند از مصاديق  ثَقُلَتْ مَوازِينُهُ  هستند . مؤيد اين سخن آيهء مؤمنون است كه وعدهء خلود آتش مىدهد :\r\n وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ  مؤمنون / 103 على هذا اگر گناهان اهل ايمان بخشوده نشود بعد از مدتى كه عذاب ديدند اهل بهشت خواهند بود چنان كه در سورهء اعراف در بحث احباط و تكفير گذشت .\r\n عِيشَةٍ راضِيَةٍ  به معنى زندگى خوش آيند است .\r\nطبرسى فرموده ؟ اسم فاعل در اينجا به معنى مفعول است و به قولى به معنى\r\n\r\n\r\n","description":"","footnote":"\r\n( 1 ) در روايات اهل بيت عليهم السلام آمده است كه « والد » را به على ( ع ) و « ما ولد » را به ائمه ( ع ) تفسير كرده‌اند .\r\n« قال سئلت ابا جعفر ( ع ) عن قول اللَّه عز و جل  وَ والِدٍ وَ ما وَلَدَ  قال يعنى « عليا و ما ولد من الأئمة »\r\nظاهرا آن از باب تطبيق و استفادهء به خصوصى از قرآن مجيد است .\r\n","page_name":" 334 ","page_number":336},
  {"content":"\r\n\r\n« زندگى داراى رضايت » مىباشد .\r\n فَأُمُّهُ هاوِيَةٌ  يعنى مسكن و مأواى او جهنم و آتش است .\r\nدر مجمع البيان فرموده : هاويه مادر خوانده شده چون كافر به آن پناه مىبرد همانطور كه كودك بدامن مادرش ، پناه مىبرد .\r\n10 و 11 -   وَ ما أَدْراكَ ما هِيَهْ نارٌ حامِيَةٌ   .\r\nضمير « ما هيه » راجع است به « هاويه » هاء آن براى وقف است و تقديرش « ماهى » مىباشد ، آن عظمت و هولناك بودن جهنم را بيان مىكند  نارٌ حامِيَةٌ  جواب استفهام است ( اعاذنا اللَّه منها ) .\r\nروز 24 رجب هزار و چهار صد و سه مطابق 18 / 2 / 1362 تفسير سورهء قارعه به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 335 ","page_number":337},
  {"content":"\r\n\r\n\r\nسورهء تكاثر\r\nدر مكه نازل شده و هشت آيه است\r\n\r\nنظرى به سورهء مباركه\r\n1 - تكاثر شانزدهمين سوره است كه بعد از سوره كوثر در مكه نازل گرديد درست معلوم نيست كه در كدام سال بعثت بوده است ، در ترتيب فعلى قرآن مجيد سوره صد و دو مىباشد . « 1 » 2 - طبرسى رحمه اللَّه فرموده : آيات آن بالاجماع هشت است .\r\n3 - علّت ناميده شدن به « تكاثر » وقوع اين لفظ در اول آنست از باب « تسمية الكل باسم الجزء » .\r\n4 - سورهء مباركه از لحاظ مضمون آن ، مىتواند مكى يا مدنى باشد بنا بر نقلى كه در اول تفسير گذشت مكى بودنش ارجح است شأن نزولى كه راجع به مدنى بودن نقل شده به صورت « قيل » است كه نمىشود بر آن اعتماد كرد .\r\n5 - در اين سوره حالت مردمانى ترسيم شده كه همه هم و غمشان زراندوزى و افزون طلبى است ، همه قوايشان در راه تحصيل ثروت و پول به تحليل مىرود و هر قدر به دست آورند قانع نمىشوند ، و مانند جهنم پيوسته  هَلْ مِنْ مَزِيدٍ  مىگويند ، ديگر نه توحيدى ، نه معنوياتى ، نه مواساتى ، نه تهذيب اخلاقى ، اين كار را تا رسيدن مرگ ادامه مىدهند و به حسرت از دنيا مىروند ، قرآن در مقام نصيحت مىفرمايد : چنين نكنيد ، به خود آئيد ، به زودى خواهيد دانست\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 336 ","page_number":338},
  {"content":"\r\n\r\nكه اين كار و اين رويه خطا بوده است ، شما از نعمت مسئول و بازخواست خواهيد شد و جهنم را خواهيد ديد مطلب اين سوره هم درباره افراد پول پرست و مقام پرست صادق است و هم دربارهء دولتهاى ابر قدرت و ظالم كه ميدان زندگى را از دست ديگران گرفته‌اند .\r\n\r\n","description":"","footnote":"","page_name":" 337 ","page_number":339},
  {"content":"\r\n\r\nسورة التّكاثر مكّية و هى ثمانى آيات نزلت بعد سورة الكوثر بِسْمِ اللَّهِ الرَّحْمنِ الرَّحِيمِ\r\n\r\n[ سوره التكاثر ( 102 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nأَلْهاكُمُ التَّكاثُرُ ( 1 ) حَتَّى زُرْتُمُ الْمَقابِرَ ( 2 ) كَلاَّ سَوْفَ تَعْلَمُونَ ( 3 ) ثُمَّ كَلاَّ سَوْفَ تَعْلَمُونَ ( 4 )\r\nكَلاَّ لَوْ تَعْلَمُونَ عِلْمَ الْيَقِينِ ( 5 ) لَتَرَوُنَّ الْجَحِيمَ ( 6 ) ثُمَّ لَتَرَوُنَّها عَيْنَ الْيَقِينِ ( 7 ) ثُمَّ لَتُسْئَلُنَّ يَوْمَئِذٍ عَنِ النَّعِيمِ ( 8 )\r\nبه نام خداى رحمان رحيم\r\n1 - افزون طلبى شما را مشغول كرد\r\n2 - تا عمرتان سر آمد به مقبره‌ها رسيديد\r\n3 - چنين نكنيد به زودى مىدانيد\r\n4 - سپس چنين نكنيد به زودى مىدانيد\r\n5 - چنين نكنيد : اگر علم خالص داشتيد مىدانستيد كه اين كار خطاست .\r\n6 - حتما و يقينا آتش بزرگ را خواهيد ديد\r\n7 - سپس آن را كه خود يقين است خواهيد ديد\r\n8 - سپس حتما از نعمتها سؤال خواهيد شد\r\n\r\n","description":"","footnote":"","page_name":" 338 ","page_number":340},
  {"content":"\r\n\r\n\r\nكلمه‌ها\r\nالهاكم : مشغول كرد شما را . راغب گويد : لهو آنست كه انسان را از كارى كه مفيد و اهم است مشغول كند . الهاء به معنى مشغول كردن مىباشد .\r\nتكاثر : افزون طلبى . در لغت آمده : « تكاثر القوم : كثروا و تغالبوا في الكثرة » پس تكاثر به معنى افزايش جويى است بين الاثنين بودن همه جا لازم نيست ، بعضىها آن را تفاخر گفته‌اند ولى ظاهرا آن در اينجا درست نيست ، چون در اين سورهء مسئله ثروت و زراندوزى مطرح است نظير  وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ  حديد / 20 اين لفظ فقط دو بار در قرآن آمده است .\r\nزرتم : زيارت : قصد . گويند : « زراره زيارة : قصده » طبرسى آن را آمدن به محلى بدون قصد ماندن گفته است . راغب گويد :  زُرْتُمُ الْمَقابِرَ  كنايه از مرگ است ، زمخشرى نيز چنين گفته است .\r\nمقابر : مقبره « بفتح و كسر ميم » محل قبر را گويند جمع آن مقابر است ( قبرستان ) .\r\nنعيم : نعمت وسيع و فراوان : « النعيم : النعمة الكثيرة » الف و لام آن شايد براى استغراق باشد .\r\n\r\nشرحها\r\nدر اين آيات مىخوانيم : افزون طلبى و ثروت دوستى ، شما را تا مردن و رسيدن به قبرستان مشغول مىكند ولى اين خطاست ، زندگى نبايد در دنياپرستى تلف شود ، اگر علم خالص و خالى از شك داشتيد مىدانستيد كه اين كار خطاست\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nحتما جهنم را خواهيد ديد و از نعمتهايى كه خدا عنايت فرموده مسئول خواهيد بود ، نعمتهايى كه تلف كرديد ، نعمت دهنده را نشناختيد و شكر نعمت به جاى نياورديد .\r\nطبرسى رحمه اللَّه فرموده : گويند اين سوره دربارهء يهود نازل گرديد كه گفتند : ما از فلان قوم و فلان قوم بيشتريم اين تفاخر آنها را تا مردن مشغول كرد و گويند درباره گروهى از قريش نازل گرديد كه زياد شده بودند ، اشراف ( شخصيتهاى كاذب ) خود را شمردند ، آن گاه به قبرستان آمده شروع به شمردن اشرافى كه مرده بودند كردند ، قول اول از قتاده و قول دوّم از مقاتل و كلبى است ، به هر حال ، اين سوره يك تذكر و هشدار باش عمومى است .\r\n1 و 2 -    أَلْهاكُمُ التَّكاثُرُ حَتَّى زُرْتُمُ الْمَقابِرَ    .\r\nاز راغب و زمخشرى نقل شده كه  زُرْتُمُ الْمَقابِرَ  كنايه از مرگ است يعنى دنيا دوستى و افزون طلبى شما را تا مرگ مشغول كرد ، به نظر بعضى مراد از  زُرْتُمُ الْمَقابِرَ  رفتن به قبرستان و شمردن اجساد پوسيده است .\r\n3 و 4 -   كَلَّا سَوْفَ تَعْلَمُونَ ثُمَّ كَلَّا سَوْفَ تَعْلَمُونَ   .\r\nلفظ « كلا » ردع و نهى است از « الهاكم » يعنى تكاثر شما را مشغول نكند .\r\nمفعول « تعلمون » در هر دو موضع محذوف است يعنى به زودى مىدانيد عاقبت اين مشغوليت را وقتى كه عمرتان سر آيد . از آيات بعدى مىشود فهميد كه اين « دانستن » در روز قيامت خواهد بود .\r\nبه نقلى مراد از « تعلمون » اول وقت مرگ و از دومى وقت بعث و قيامت است ولى ظاهرا دومى تأكيد اول مىباشد .\r\n5 -  كَلَّا لَوْ تَعْلَمُونَ عِلْمَ الْيَقِينِ  .\r\nتكرار ردع براى تأكيد است ، علم اليقين علمى است كه مطلقا در آن شكى نباشد ، جواب « لو » محذوف و « علم » مفعول مطلق است يعنى « لو تعلمون الامر\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nعلما يقينا لما تكاثرتم » اين آيه يك مطلب مستقلى است « لترون » در آيه بعدى جواب « لو » نيست بلكه كلام مستأنفى است ، معنى آيه چنين است : تكاثر شما را مشغول نكند ، اگر به آينده علم يقين داشتيد تكاثر شما را مشغول نمىكرد ، اين يقين با قلب و استدلال است امّا عين اليقين كه خواهد آمد با مشاهده و ديدن است .\r\n6 و 7 -   لَتَرَوُنَّ الْجَحِيمَ ثُمَّ لَتَرَوُنَّها عَيْنَ الْيَقِينِ   .\r\nيعنى آتشى را كه كيفر اين تلهى و تكاثر است حتما و حتما خواهيد ديد منظور ظاهرا صرف ديدن نيست بلكه معذب شدن در آنست ، آن گاه در تأكيد آن فرموده :\r\nآن آتش را در حالى كه نفس يقين و وجود خارجى آنست خواهيد ديد ، اين از علم اليقين بالاتر است كه آن يقين امر قلبى بود ولى عين اليقين يقين وجود خارجى است ، به نظر مىآيد كه « ثم » براى ترتيب لفظى است نه زمانى ، على هذا « لترون - لترونها » هر دو يكى هستند و  عَيْنَ الْيَقِينِ  حال است از ضمير « لترونها » كه جحيم باشد و اللَّه العالم .\r\n8 -  ثُمَّ لَتُسْئَلُنَّ يَوْمَئِذٍ عَنِ النَّعِيمِ  .\r\nظاهرا مراد آنست كه از اين نعمتهاى وسيع كه در اثر تكاثر به دست آورده‌ايد مسئول خواهيد بود كه از كدام راه به دست آورديد و در كدام راه مصرف نموديد اين نعمتهاى زندگى همه مواهب خدا هستند كه در اختيار انسان گذاشته شده است ، خداوند اذن داده كه آنها فقط در راه سعادت انسانها و رسيدن به توحيد ، رسيدن به خدا ، رسيدن به مقام  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 56 ، مصرف شوند ، به عبارت ديگر اين خوان نعمت كه در جهان پخش شده حدودى دارد ، هر كه از آن حدود تجاوز كند مسئول خواهد بود ، مسئوليتى كه عبارت اخراى عذاب است انسانهاى ظالم ، حكومتهاى ستمگر اين همه نعمتها را تلف مىكنند و به خود اختصاص مىدهند و ديگران را گرسنه مىگذراند پيش\r\n\r\n","description":"","footnote":"","page_name":" 341 ","page_number":343},
  {"content":"\r\n\r\nخدا مسئول خواهند بود .\r\n« النعيم » با الف و لام استغراق شامل همهء نعمتهاست ، ايمان ، ولايت ائمه عليهم السّلام و نظائر آن نيز مشمول « النعيم » است در اينجا مناسب است به چند روايت اشاره بشود .\r\n1 - طبرسى رحمه اللَّه روايت كرده : بعضى از صحابه رسول خدا صلّى اللَّه عليه و آله را با عده‌اى ميهمان دعوت كرد ، در منزل او خرما خوردند و آب خنك نوشيدند چون از منزل خارج شدند حضرت فرمود\r\n« هذا من النعيم الذى تسئلون عنه » .\r\n2 - عياشى در ضمن روايتى از ابو حنيفه نقل كرده كه از حضرت صادق صلوات اللَّه عليه از « النعيم » پرسيدم امام فرمود : نعيم ما اهل بيت هستيم كه خدا به بندگان نعمت داده است تا فرمود : نعيم رسول خدا و عترت او است ( مجمع البيان ) .\r\n3 - در تفسير برهان از امام باقر صلوات اللَّه عليه نقل شده :\r\n« في قوله تعالى ثمّ لتسئلن يومئذ عن النعيم يعنى الامن و الصحة و ولاية على بن ابى طالب عليه السّلام » .\r\nدر بعضى روايات آمده : خدا بزرگوارتر از آنست كه به شما طعامى بدهد و آن گاه از آن سؤال كند بلكه از شما از نعمتى كه به وسيلهء محمّد و آل محمّد داده سؤال خواهد كرد ( تفسير برهان ) به نظر مىآيد اين گونه روايات براى بيان عظمت و اهميت ولايت باشد و اللَّه العالم .\r\nروز اول شعبان المعظم هزار و چهار صد و سه مطابق 24 / 2 / 1362 تفسير سورهء تكاثر به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 342 ","page_number":344},
  {"content":"\r\n\r\n\r\nسورهء عصر\r\nدر مكه نازل شده و سه آيه است\r\n\r\nنظرى به سورهء مباركه\r\n1 - سورهء عصر از لحاظ ترتيب نزول ، سيزدهمين سوره است كه بعد از سوره انشراح در مكه نازل گرديد ، ظاهرا در اوائل بعثت نازل گشته است « 1 » در ترتيب فعلى قرآن مجيد سورهء صد و سوم مىباشد .\r\n2 - اين يكى از سه سورهء كوتاه قرآن مجيد است كه عبارتند از : كوثر ، قل هو اللَّه و عصر .\r\n3 - علت تسميهء آن به « العصر » وقوع اين كلمه در اول آنست در روايات نبوى و امامان عليهم السّلام « و العصر » ناميده شده است .\r\n4 - مطالب آن با مكى و مدنى بودن هر دو سازگار است ، ولى ظاهرا همه آن را مكى گفته‌اند .\r\n5 - اين سوره با اين كوتاهى و صغر حجم ، همهء معارف قرآن را در بر دارد و تمام مقاصد اسلامى را در موجزترين بيان روشن مىكند و به تنهايى يك كتاب است .\r\n6 - معلوم نيست چه علتى نزول اين درياى حقائق را باعث گشته است ولى هر چه هست مىتوان دربارهء آن يك كتاب نوشت .\r\n\r\n\r\n","description":"","footnote":"\r\n( 1 ) اين در صورتى است كه ترتيب نزول را قطعى بدانيم .\r\n","page_name":" 343 ","page_number":345},
  {"content":"\r\n\r\nسورة العصر مكّية و هى ثلاث آيات نزلت بعد سورة الانشراح بِسْمِ اللَّهِ الرَّحْمنِ الرَّحِيمِ\r\n\r\n[ سوره العصر ( 103 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الْعَصْرِ ( 1 ) إِنَّ الْإِنْسانَ لَفِي خُسْرٍ ( 2 ) إِلاَّ الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ ( 3 )\r\nبه نام خداى رحمان رحيم\r\n1 - قسم به روزگار\r\n2 - كه انسانها در خسران هستند\r\n3 - مگر كسانى كه ايمان آورده و اعمال شايسته انجام دهند و يكديگر را به حق و استقامت سفارش كنند .\r\n\r\nكلمه‌ها\r\nعصر : روزگار . وقت عصر ( آخر روز ) . آن در اصل به معنى فشردن است ، چون به معنى دهر و روزگار باشد جمع آن عصور آيد در اقرب الموارد گويد : « العصر : الدهر » .\r\nخسر : خسر و خسران : كم شدن و كم كردن ، لازم و متعدى هر دو آيد ضرر و زيان را به علت كم شدن ، خسر و خسران گفته‌اند .\r\nتواصوا : تواصى : سفارش كردن و وصيت كردن به همديگر .\r\nحق : شيء حتمى و ثابت . راغب گويد : حق در اصل به معنى مطابقت و موافقت است . دين حق يعنى دينى كه مطابق با واقع است .\r\n\r\n","description":"","footnote":"","page_name":" 344 ","page_number":346},
  {"content":"\r\n\r\n\r\nشرحها\r\nدر فهم اين آيات بايد بدانيم كه انسان ساخته نشده به دنيا مىآيد ، به عبارت ديگر : بالقوه زائيده مىشود ، بر خلاف بچه سائر حيوانات كه باهوشتر و زيركتر زائيده مىشوند ، پس انسان وقتى كه به دنيا آمد و پا گرفت و خود را شناخت ، هنوز انسان بالقوه است بايد خود را بسازد و گرنه در خسران و ضرر خواهد بود .\r\nساخته شدن انسان با دو عامل است يكى نظرى و قلبى يعنى ايمان به خدا و پيامبران و آنچه آنها آورده‌اند ديگرى عملى كه اعمال صالحه باشد ، قطع نظر از اين دو بايد جامعه را نيز در نظر بگيرد و به فكر ساختن جامعه نيز باشد  وَ تَواصَوْا بِالْحَقِّ وَ تَواصَوْا بِالصَّبْرِ  .\r\nاگر با اين دو عامل شناخت و عمل ، خود را بسازد هيچ و گرنه در خسران و ضرر خواهدبود كه زندگى براى او در دنيا فساد و در آخرت جز عذاب نخواهد زائيد بيان كننده اين واقعيت گذشت روزگار است كه در مسير تاريخ معلوم مىشود انسانهاى ساخته نشده در خسران و تباهى هستند شايد به اين علّت به « العصر » يعنى روزگار قسم ياد شده است . على هذا قسم بعصر ، قسم به تاريخ بشريت است كه دقت در تاريخ اقوام گذاشته و دقت در گذشت زمان ، روشن مىكند كدام كس و كدام قوم در خسران بوده‌اند و كدام در غير خسران . و آن گهى هدف خدا از خلقت انسان زندگى در بهشت است و به آن فقط با ايمان و عمل مىتوان رسيد ، على هذا جز اهل ايمان و عمل همه در خسران مىباشند .\r\n1 و 2 -    وَ الْعَصْرِ إِنَّ الْإِنْسانَ لَفِي خُسْرٍ    براى عصر معانى بسيارى گفته‌اند از قبيل وقت عصر ، صلاة عصر ، شب و روز عصر نبوت و روزگار ، از ميان همه يكى عصر نبوت قابل دقت است يعنى قسم به زمان\r\n\r\n","description":"","footnote":"","page_name":" 345 ","page_number":347},
  {"content":"\r\n\r\nرسول اللَّه صلّى اللَّه عليه و آله كه زمان طلوع اسلام و زمان غلبه حق بر باطل است ، ديگرى عصر به معنى دهر و روزگار و قطعه‌اى از تاريخ ، به نظر نگارنده دومى ارجح است كه در آن صورت تناسب قسم با مقسم به خوب روشن مىشود چنان كه گذشت درباره اين معانى روايتى نقل نشده است .\r\nو در روايت حضرت صادق عليه السّلام در تفسير برهان بعصر ظهور حضرت قائم صلوات اللَّه عليه و على آبائه تفسير گرديده است .\r\nالف و لام « الانسان » براى استغراق است يعنى خسران شامل همه انسانها و همهء افراد جوامع بشرى است .\r\n3 -  إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ  .\r\nاستثناء است از « الانسان » بقيد در خسران بودن ، منظور از « آمنوا » بايد ايمان به خدا و همهء اعتقادات حقه باشد ، مصداق واقعى عملوا الصالحات كسانى هستند كه همه صالحات را انجام دهند ، على هذا مؤمنان فاسق در نيمه خسران خواهند بود .\r\nتواصى بالحق آنست كه يكديگر به حق و احياء حق و ماندن در حق سفارش كنند تا حق گسترده و حاكم گردد ، آن از امر به معروف اعم است زيرا شامل اعتقادات نيز مىشود .\r\n تَواصَوْا بِالصَّبْرِ  ذكر خاص بعد از عام است زيرا « الحق » صبر را نيز شامل است و چون صبر و استقامت ركن ركين موفقيت در راه حق است و بدون آن توفيق ميسر نيست لذا بالخصوص ذكر شده است .\r\nالميزان در توجيه  إِنَّ الْإِنْسانَ لَفِي خُسْرٍ  فرموده : كتاب خدا روشن مىكند كه براى انسان زندگى ابدى در پيش است و اين زندگى مقدمهء آن و به طور آزمايشى است  وَ مَا الْحَياةُ الدُّنْيا فِي الْآخِرَةِ إِلَّا مَتاعٌ  رعد / 26  وَ نَبْلُوكُمْ \r\n\r\n","description":"","footnote":"","page_name":" 346 ","page_number":348},
  {"content":"\r\n\r\n بِالشَّرِّ وَ الْخَيْرِ فِتْنَةً  انبياء / 35 .\r\nو روشن مىكند كه اعتقاد حق و عمل صالح ملاك سعادت اخروى و كفر و فسق ملاك شقاوت در آنست و نيز روشن مىكند كه سرمايهء انسان فقط زندگى او است اگر پيرو حق و نيكوكار باشد از تجارت زندگى سود برده و در آخرت اهل سعادت خواهد بود و گرنه در تجارت زندگى ضرر برده و اهل عذاب خواهد گشت اين است معنى :   إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا وَ عَمِلُوا الصَّالِحاتِ   .\r\nدر بعضى از روايات از حضرت صادق عليه السّلام روايت شده :\r\n« آمنوا بولاية امير المؤمنين على عليه السّلام تواصوا بالحق اى بالولاية . . . »\r\nاينها از باب تعيين مصداق هستند ، زيرا ايمان به ولايت از مصاديق « آمنوا » و سفارش به ولايت از مصاديق  تَواصَوْا بِالْحَقِّ  است .\r\nروز اول شعبان هزار و چهار صد و سه مطابق با 24 / 2 / 1362 تفسير سورهء عصر به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 347 ","page_number":349},
  {"content":"\r\n\r\n\r\nسورهء همزه\r\nدر مكه نازل شده و نه آيه است\r\n\r\nنظرى به سورهء مباركه\r\n1 - همزه سى و دومين سوره است كه بعد از سورهء قيامت در مكّه نازل گرديد « 1 » در ترتيب فعلى قرآن مجيد سورهء صد و چهار است ، به نظر مىآيد كه در اواخر سال سوم بعثت و يا در سال چهارم نازل شده باشد آن گاه كه رسول خدا صلّى اللَّه عليه و آله پس از نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 ، دعوت خود را آشكار كرده بود .\r\n2 - به اجماع قارئان عدد آيات آن نه است و كسى در آن اختلافى ندارد آن داراى سى كلمه و صد و سى حرف است .\r\n3 - علّت تسميهء آن ، وقوع لفظ « همزه » در اول آنست .\r\n4 - اين سوره به شهادت آيات و آهنگ آن ، مكى است مفسران نيز چنين گفته‌اند .\r\n5 - اين سوره حالات و خلق بد مردمان مادى را كه متكى به ثروت و قدرت هستند ، مجسم مىكند ، اين گونه اشخاص در اثر نبودن تربيت توحيدى ، اوّلا :\r\nناز فروش مىشوند ، مردم را تحقير مىكنند ، عيب جو و طعنه زن هستند .\r\nثانيا : چنان به ثروت و قدرت تكيه مىكنند گويى در دنيا هميشگى هستند از آنها در دنيا جز شر و فساد به وجود نمىآيد و در آخرت به عذاب خدا گرفتار مىشوند ، تربيت توحيدى ، انسان را از اين گونه حالات و رويه‌ها نجات مىدهد .\r\n\r\n\r\n","description":"","footnote":"\r\n( 1 ) بنا بر آنكه ترتيب نزول را قطعى بدانيم .\r\n","page_name":" 348 ","page_number":350},
  {"content":"\r\n\r\nسورهء الهمزة و هى تسع آيات نزلت بعد سورة القيامة بِسْمِ اللَّهِ الرَّحْمنِ الرَّحِيمِ\r\n\r\n[ سوره الهمزة ( 104 ) : آيات 1 تا 9 
  ]\r\nبِسْمِ اللَّهِ الرَّحْمنِ الرَّحِيمِ\r\nوَيْلٌ لِكُلِّ هُمَزَةٍ لُمَزَةٍ ( 1 ) الَّذِي جَمَعَ مالاً وَ عَدَّدَهُ ( 2 ) يَحْسَبُ أَنَّ مالَهُ أَخْلَدَهُ ( 3 ) كَلاَّ لَيُنْبَذَنَّ فِي الْحُطَمَةِ ( 4 )\r\nوَ ما أَدْراكَ مَا الْحُطَمَةُ ( 5 ) نارُ اللَّهِ الْمُوقَدَةُ ( 6 ) الَّتِي تَطَّلِعُ عَلَى الْأَفْئِدَةِ ( 7 ) إِنَّها عَلَيْهِمْ مُؤْصَدَةٌ ( 8 ) فِي عَمَدٍ مُمَدَّدَةٍ ( 9 )\r\nبه نام خداى رحمان رحيم\r\n1 - واى بر هر عيبجوى طعنه زن\r\n2 - كه مالى گرد آورده و ذخيره كرده است\r\n3 - خيال مىكند كه ثروتش او را جاودانى نموده است\r\n4 - نه ، حتما به حطمه انداخته مىشود .\r\n5 - چه مىدانى حطمه چيست ؟\r\n6 - آتش افروخته خداست\r\n\r\n","description":"","footnote":"","page_name":" 349 ","page_number":351},
  {"content":"\r\n\r\n7 - كه بر قلوب چيره مىشود\r\n8 - آن آتش بر آنها ملازم و هميشگى است\r\n9 - در ميان ستونهايى برافراشته و استوار\r\n\r\nكلمه‌ها\r\nهمزه : در اقرب الموارد از لسان العرب نقل شده : همزه : عيب گرفتن در پشت سر و لمز بدگويى در حضور است .\r\nدر مجمع البيان همز به معنى طعنه زدن و لمز به معنى عيب گرفتن آمده است و گويد : هر دو به يك معنى مىباشند بهتر آنست كه همزه به معنى طعنه زن و لمزه به معنى عيبجو يا بالعكس باشد ، اين دو صيغه براى كثرت هستند يعنى بسيار طعنه زننده و عيبجو .\r\nناگفته نماند : عيبجويى و عيب چسباندن به مردم يك چيز است ، طعنه زدن به وسيلهء آن ، چيزى ديگر .\r\nعدده : تعديد : ذخيره كردن را گويند : « عدد المال : جعله عدة للدهر » ( اقرب الموارد ) .\r\nاخلده : جاودانى كرد او را . خلود : هميشه بودن . اخلاد : جاودانى كردن .\r\nينبذن : نبذ : انداختن چيزى از روى بى اعتنايى ، از اكثر آيات قيد « بى اعتنايى » فهميده مىشود « لينبذن » حتما و يقينا انداخته مىشود .\r\nحطمه : نام آتش جهنم است ، حطم به معنى شكستن است « حطمه حطما :\r\nكسره » اين تسميه براى آنست كه آتش جهنم شكننده و خرد كننده است .\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nموقدة : افروخته شده . و قد : افروخته شدن آتش . ايقاد : افروختن آتش .\r\nتطلع : طلوع و مطلع : آشكار شدن . اطلاع از باب افتعال به معنى آگاه شدن است آن را اشراف نيز گفته‌اند ، آن در آيه ممكن است به معنى تسلّط و استيلا باشد كه اشراف توأم با تسلط است و شايد به معنى بروز و آشكار شدن باشد .\r\nافئدة : قلبها . مفرد آن فؤاد است ، فأد در اصل به معنى بريان كردن است ، قلب را از آن فؤاد گويند كه در آن دلسوزى هست .\r\nموصدة : ملازم ، پيوسته . و صد به معنى بافتن و ثبوت آيد « و صد الثوب :\r\nنسجه » گويند : « و صد الشيء : ثبت » ايصاد را بستن در و محكم كردن گفته‌اند ، ظاهرا در آيه به معنى ملازم شده و يا در بسته است .\r\nعمد : ستونها . مفرد آن عماد است . عماد گاهى به معنى ابنيه آيد مانند  إِرَمَ ذاتِ الْعِمادِ  .\r\nممددة : كشيده شده . مدّ : زيادت و كشيدن « ممدد » ( بصيغهء مفعول ) كشيده شده . به نظر مىآيد به معنى استوار و محكم باشد .\r\n\r\nشرحها\r\n1 و 3 -     وَيْلٌ لِكُلِّ هُمَزَةٍ لُمَزَةٍ الَّذِي جَمَعَ مالًا وَ عَدَّدَهُ يَحْسَبُ أَنَّ مالَهُ أَخْلَدَهُ     .\r\nلفظ « ويل » براى تهديد آيه  الَّذِي جَمَعَ مالًا . . .  در مقام تحليل است يعنى طعنه زن و عيبجو بودن در اثر جمع مال و اتكاء به ثروت است ، آرى ثروت و پولدارى بدون توحيد ، انسان را طعنه زن و عيبجو و تحقير كنندهء ديگران مىگرداند\r\n\r\n","description":"","footnote":"","page_name":" 351 ","page_number":353},
  {"content":"\r\n\r\n  إِنَّ الْإِنْسانَ لَيَطْغى أَنْ رَآهُ اسْتَغْنى   علق / 7 آيهء  يَحْسَبُ أَنَّ مالَهُ أَخْلَدَهُ  حاكى از اتكاء تمام به ثروت و مال است ، آدم طاغى و قدرتمند كمتر به فكر مىافتد كه اين قدرت روزى از دست من خواهد رفت ، نكره آمدن « مالا » براى تحقير است « اخلده » صيغهء ماضى است كه مقصود از آن مضارع است ، آمدن ماضى براى آنست كه شخص مادى خلود و دائمى بودن پول و قدرت را قطعى و واقع شده مىداند ولى « يحسب » مىگويد : اين گمانى بيش نيست .\r\n4 و 5 -   كَلَّا لَيُنْبَذَنَّ فِي الْحُطَمَةِ وَ ما أَدْراكَ مَا الْحُطَمَةُ   ردع است از گمان خلود ، لام « لينبذن » براى قسم و نون آن براى تأكيدات است يعنى : خود را هميشگى گمان نكند سوگند مىخورم كه مىميرد و حتما به جهنم انداخته مىشود چه حطمه‌اى ؟ ! چه جهنمى ؟ ! 6 و 7 -   نارُ اللَّهِ الْمُوقَدَةُ الَّتِي تَطَّلِعُ عَلَى الْأَفْئِدَةِ   .\r\nمنظور از  تَطَّلِعُ عَلَى الْأَفْئِدَةِ  ظاهرا تسلّط و احاطهء آتش بر قلوب است .\r\nالميزان فرموده : گويى منظور آنست كه باطن انسان را مىسوزاند چنان كه ظاهر انسان را نيز مىسوزاند به عكس آتش دنيا كه ظاهر را مىسوزاند .\r\nطبرسى فرموده : بر قلوب مشرف مىشود ، درد و سوزش آن به قلوب مىرسد و اللَّه العالم .\r\n8 و 9 -   إِنَّها عَلَيْهِمْ مُؤْصَدَةٌ فِي عَمَدٍ مُمَدَّدَةٍ   .\r\nلفظ « مؤصدة » در آيهء  عَلَيْهِمْ نارٌ ، مُؤْصَدَةٌ  بلد / 20 گذشت ، آن فقط دو بار در قرآن آمده است مىشود معناى آن ملازم ، احاطه كننده يا در بسته باشد يعنى آتش بر آنها محيط يا در بسته است در ميان ستونهايى ممتد ، شايد آن اشاره باشد بر اينكه خارج شدن از آن امكان ندارد .\r\nدر مجمع البيان در ذيل روايتى از حضرت باقر سلام اللَّه عليه نقل كرده كه فرمود :\r\n« . . . ثمّ مدّت العمد و اوصدت عليهم و كان و اللَّه الخلود »\r\nخدايا ما را از\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nآتش پناه بده يا ارحم الراحمين .\r\nروز پنجم شعبان هزار و چهار صد و سه مصادف با روز ولادت حضرت سيد الساجدين صلوات اللَّه عليه مطابق 28 / 2 / 1362 تفسير سورهء همزه به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 353 ","page_number":355},
  {"content":"\r\n\r\n\r\nسورهء فيل\r\nدر مكه نازل شده و پنج آيه است\r\n\r\nنظرى به سورهء مباركه\r\n1 - سورهء فيل نوزدهمين سوره است كه در مكه بعد از سورهء كافرون نازل گرديد ، در ترتيب فعلى قرآن مجيد ، صد و پنجمين سوره است .\r\n2 - در مجمع البيان فرموده : به اتّفاق همه ، آيات آن پنج است .\r\n3 - علت نامگذارى ، وقوع كلمه « فيل » در اول آنست ، از باب تسميه كل باسم جزء .\r\n4 - سورهء مباركه بطور حتم مكى است ، كسى خلاف آن را نگفته است .\r\n5 - به نظر مىآيد : علّت نزول اين سوره تهديدى بوده است نسبت به دشمنان قرآن كه در مقابل قرآن و پيامبر از موضع خصمانه بترسند ، جريان اصحاب فيل را ياد آورند كه خدا چگونه تار و مارشان كرد و يا خطاب است به خود حضرت رسول صلّى اللَّه عليه و آله كه جريان آنها را ياد كن و بدان كه خداى تو براى كوبيدن مشركان توانا است .\r\n6 - اين سوره به يكى از آيات اللَّه البينات و معجزهء عجيبى اشاره مىكند كه پيش از اسلام در مكه واقع گرديد ، قضيه در سراسر جزيرة العرب و جاهاى ديگر مشهور بود اعراب جاهلى آن را با شعار خود در آوردند . خلاصه جريان از اين قرار است :\r\nمردى به نام ابرهة بن صباح اشرم « 1 » كه دين نصرانيت داشت در يمن\r\n\r\n\r\n","description":"","footnote":"\r\n( 1 ) گويند كنيه او ابو يكسوم بود ، واقدى گفته است او از جانب نجاشى پادشاه حبشه ، فرماندار يمن بود نجاشى جد همان نجاشى معاصر حضرت رسول ( ص ) است .\r\n","page_name":" 354 ","page_number":356},
  {"content":"\r\n\r\nحكومت مىكرد ، او از اينكه مردم به خانه كعبه به زيارت مىروند و شك مىبرد بدين سبب معبدى در يمن بنا كرد و مردم را به زيارت آن دعوت نمود ، تا آن معبد به جاى كعبه رسميت پيدا كند ، مردى از « بنى كنانه » كه از حجاز به يمن آمده بود ، وارد معبد گرديد و در آن قضاى حاجت كرد .\r\nابرهه پس از اطلاع و ديدن نجاست با چشم خودش از غضب آتش گرفت و گفت : قسم به نصرانيت خودم خانه كعبه را ويران خواهم كرد ، تا كسى به زيارت آن نرود ، به مردم فرمان حركت داد ، فيلان جنگى را نيز به همراه لشكريان آورد ، چون به نزديكى طائف رسيدند ، از مردم آنجا راهنمايى خواست ، اهل طائف مردى به نام « نفيل » را فرستادند كه لشكريان او را هدايت مىكرد تا در شش ميلى مكه در محلى بنام « مغمس » فرود آمده و اردو زدند .\r\nاهل مكه به شنيدن اين خبر ، شهر را تخليه كرده ، در كوه‌ها مخفى شدند در مكه فقط دو نفر مانده بود ، اول عبد المطلب جد حضرت رسول صلّى اللَّه عليه و آله كه در منصب « سقايهء حاج » بود ، ديگرى شيبة بن عثمان كليددار كعبه ، عبد المطلب عليه السّلام دو طرف درب كعبه را گرفته و بدينسان دعا مىكرد .\r\nلاهم ان المرء يمنع رحله فامنع حلالك .\r\nلا يغلبوا بصليبهم و محالهم غدوا محالك .\r\nلا يدخلوا البلد الحرام اذا فأمر ما بذلك .\r\nيعنى : خدايا مرد از اثاث خويش دفاع مىكند از متاع خود دفاع كن تا با صليب و نيروى خويش بر نيروى تو غالب نشوند و تا داخل مسجد الحرام نگردند آن گاه هر چه مىخواهى فرمان بده .\r\nآن گاه مقدمات لشكريان ابرهه احشام و حيوانات اهل مكه را به غارت بردند ، از جمله دويست شتر كه مال حضرت عبد المطلب بود ، آن حضرت پس از شنيدن واقعه به اردوى ابرهه آمد ، دربان ابرهه كه مردى از قبيلهء اشعريها بود\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nعبد المطلب را مىشناخت ، دربان به ابرهه گفت : شاها پيشواى قريش و مردى كه مردم را در شهر و وحوش را در كوه‌ها اطعام مىكند به اردوى تو آمده او را اجازهء دخول بده ابرهه اجازه داد .\r\nعبد المطلب مردى خوش قيافه و تنومند بود ، ابرهه چون او را ديد بزرگش يافت از اينكه او را زير تخت خود بنشاند و خوش نداشت كه بالاى تخت خود بياورد لذا از سرير پائين آمد و با او در زمين نشست و گفت : چه حاجتى دارى ؟\r\nعبد المطلب فرمود : لشكريان تو دويست شتر مرا برده‌اند بگو : آنها را پس بدهند . ابرهه گفت : تو را ديدم بزرگ يافتم ، چون صحبت كردى ، در نظرم كوچك شدى ، عبد المطلب گفت چرا ؟ ابرهه گفت : من آمده‌ام كعبه را كه مايهء عزت و سرفرازى شماست ويران كنم ولى تو از من به جاى دست كشيدن از كعبه شترانت را مىخواهى ! ! عبد المطلب فرمود : شاها من دربارهء شتران خودم با تو سخن مىگويم ، ولى اين خانه صاحبى دارد كه خود از آن دفاع مىكند من كارى به كار كعبه ندارم اين سخن ابرهه را مرعوب كرد ، به نظر مىآيد كه عبد المطلب عليه السّلام خود چنين كرده كه با اين سخن ابرهه را مرعوب نمايد ، دستور داد شتران آن حضرت را بدهند ، عبد المطلب از پيش ابرهه برگشت .\r\nلشكريان ابرهه آن شب را كه تيرهاى شهاب به هر طرف زبانه مىكشيدند و حكايت از نزديكى عذاب داشتند گذرانده صبح آماده حمله شدند فيل كه پيشاپيش قشون بود از جاى خويش حركت نكرد ، به هنگام طلوع خورشيد در آسمان حجاز دسته‌هاى پرندگان ظاهر شدند هر پرنده سنگى باندازهء نخود در منقار و دو تا در چنگالهاى خود داشت ، پرندگان لشكريان ابرهه را سنگباران كردند دسته‌اى از مرغان كه بر مىگشتند دسته ديگرى ظاهر مىشدند و مرتب\r\n\r\n","description":"","footnote":"","page_name":" 356 ","page_number":358},
  {"content":"\r\n\r\nسنگباران مىكردند ، هر سنگ به بدن انسانى مىخورد و سوراخ مىكرد و اگر به استخوانى مىرسيد خردش مىكرد ، يكى از آن سنگها نيز به بدن ابرهه اصابت كرد بدنش زخم برداشت وقت برگشتن به يمن در هر منزلى تكه‌اى از گوشت بدنش در اثر زخم مىافتاد ، چون به يمن رسيد به درك و اصل شد .\r\nناگفته نماند در اثر سنگباران و زخمى شدن و مردن گروهى ، همه پا به فرار گذاشته و تار و مار شدند ، در رابطه با اين واقعه مطلبى هست كه در نكته‌ها خواهد آمد .\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nسورة الفيل مكّية و هى خمس آيات نزلت بعد سورة الكافرون بِسْمِ اللَّهِ الرَّحْمنِ الرَّحِيمِ\r\n\r\n[ سوره الفيل ( 105 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nأَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ( 1 ) أَ لَمْ يَجْعَلْ كَيْدَهُمْ فِي تَضْلِيلٍ ( 2 ) وَ أَرْسَلَ عَلَيْهِمْ طَيْراً أَبابِيلَ ( 3 ) تَرْمِيهِمْ بِحِجارَةٍ مِنْ سِجِّيلٍ ( 4 )\r\nفَجَعَلَهُمْ كَعَصْفٍ مَأْكُولٍ ( 5 )\r\nبه نام خداى رحمان رحيم\r\n1 - آيا ندانستى كه پروردگار تو با اصحاب فيل چه رفتارى كرد ؟\r\n2 - آيا حيله آنها را در تباهى قرار نداد ؟\r\n3 - بر آنها پرندگان را دسته دسته فرستاد .\r\n4 - مىزدند آنها را با سنگهايى از سجيل .\r\n5 - آنها را مانند زراعت چرا شده گردانيد .\r\n\r\nكلمه‌ها\r\nتضليل : گمراه كردن همچنين است اضلال . يعنى : تدبيرشان را گمراه كرد كه به هدف نرسيد .\r\nابابيل : دسته‌ها . گروه‌هاى پراكنده كسايى گويد : مفرد آن ابول ( بر وزن عجول ) است راغب گويد : مفردش ابيل و به قولى اسم جمع است مفرد ندارد ، طبرسى فرموده : « جماعات في تفرقة زمرة\r\n\r\n","description":"","footnote":"","page_name":" 358 ","page_number":360},
  {"content":"\r\n\r\nزمرة » .\r\nحجاره : سنگها . مفرد آن حجر است ، احجار جمع حجر در قرآن نيامده است .\r\nسجيل : گويند آن معرب « سنگ گل » است يعنى كلوخ متحجر . به نظر راغب آن به معنى كلوخ سنگدار است ، قرآن مجيد اين كلمه را در سه محل آورده و روى آن تكيه كرده است يكى در اين سوره ديگرى دربارهء قوم لوط :  . . . وَ أَمْطَرْنا عَلَيْهِمْ حِجارَةً مِنْ سِجِّيلٍ  حجر / 74 ،   وَ أَمْطَرْنا عَلَيْها حِجارَةً مِنْ سِجِّيلٍ مَنْضُودٍ مُسَوَّمَةً عِنْدَ رَبِّكَ   هود / 82 على هذا بايد نكته‌اى در آن باشد گرچه نگارنده چيزى دستگيرم نشد .\r\nعصف : برگ . كاه . شدت « عصف ماكول » يعنى برگ خورده يا جويده شده . صحاح و قاموس آن را غلافى كه مغزش خورده شده و پوستش مانده است گفته‌اند ، به قولى منظور برگ درخت است كه الحال ( كرم ) آن را خورده و فاسد كرده است اقرب الموارد گويد : « لورق اخذ ما فيه من الحب و بقى هو لا حب فيه » سپس تقدير آن « لعصف مأكول » است .\r\n\r\nشرحها\r\n1 و 2 -    أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ أَ لَمْ يَجْعَلْ كَيْدَهُمْ فِي تَضْلِيلٍ    خطاب است به حضرت رسول صلّى اللَّه عليه و آله و يا به هر كسى كه اين سوره را بخواند رؤيت در اينجا به معنى علم و دانستن است .\r\nدر مجمع البيان فرموده : به قول اكثر علماء حمله ابرهه به مكه در سال\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nولادت حضرت رسول صلّى اللَّه عليه و آله بوده است ، به نقل واحدى دوازده فيل جنگى در معيت لشكريان آورده بودند .\r\nمنظور از  يَجْعَلْ كَيْدَهُمْ فِي تَضْلِيلٍ  آنست كه نقشه‌شان به هدف نرسيد و تدبيرشان از مقصود منحرف گرديد ، البته خدا چنين كرد ، مانند حمله شيطان بزرگ امريكا به طبس كه خدا كيدشان را از مقصودشان منحرف گردانيد .\r\n3 و 4 -   وَ أَرْسَلَ عَلَيْهِمْ طَيْراً أَبابِيلَ تَرْمِيهِمْ بِحِجارَةٍ مِنْ سِجِّيلٍ   اين دو آيه تفسير « تضليل » در آيه قبلى است ابابيل حال يا وصف « طير » است يعنى : پرندگانى كه گروه گروه بودند و با سنگهاى سجيل آنها را سنگباران مىگردند .\r\n5 -  فَجَعَلَهُمْ كَعَصْفٍ مَأْكُولٍ  منظور از عصف ظاهرا فقط يك برگ نيست بلكه به معنى زراعت است .\r\nدر تفسير برهان از تفسير قمى نقل شده : عصف مأكول بقيه كاهى است كه چهارپايان آن را خورده است ، به نظر مىآيد منظور از عصف مأكول زراعتى است كه چهارپايان آن را چريده باشند ، خداوند اصحاب فيل را مانند چنين مزرعه‌اى گردانيد كه بعضىها مردند ، بعضىها شكستند و بعضىها له گشتند و بالاخره تار و مار شدند .\r\n\r\nنكته‌ها\r\nپرندگان و سنگها : در رابطه با سنگهايى كه بر سر اصحاب فيل باريد دو مطلب هست يكى اينكه آن سنگها به هر كه اصابت كرد ، بدنش را سوراخ نمود و او را كشت ديگرى آنكه با باريدن آن سنگها ميان لشكريان ابرهه مرض حصبه و آبله پيدا شد ، عده‌اى به حالت مرض به زمين افتادند ، بعضىها مردند ، اين جريان باعث شد كه آنها نتوانستند در آنجا بمانند لذا پا به فرار\r\n\r\n","description":"","footnote":"","page_name":" 360 ","page_number":362},
  {"content":"\r\n\r\nگذاشتند در راه عربهاى صحرانشين آنها را گرفته كشتند و اسير كردند .\r\n1 - در تفسير برهان از امام باقر صلوات اللَّه عليه نقل شده . . . هر پرنده يك سنگريزه در منقار و دو سنگريزه در چنگال داشت ، در اثر باريدن سنگها در بدن لشگريان آبله توليد شد ، پرندگان آنها را بدين وسيله كشتند پيش از آن در مكه نه آبله ديده شده بود و نه آن پرندگان ديده شده بودند .\r\n2 - در تاريخ ابن هشام ( ج 1 / 54 ) آمده : سنگها به هر كس اصابت كرد هلاك شد ، ولى به همه اصابت نكرد ، اين سبب شد كه پا به فرار گذاشتند ، در حين فرار ، راه يمن را از اين و آن مىپرسيدند ، در هر راه مىافتادند و مىمردند يكى از آن سنگها به بدن ابرهه اصابت كرد ، او را به طرف يمن حركت دادند در اثر اصابت سنگ به وضعى در آمد كه انگشتانش بندبند مىافتاد و از جاى آنها خون و چرك جارى مىشد ، تا او را به صنعاء رساندند ، مانند جوجهء پرندگان مىلرزيد تا چنان كه گفته‌اند سينه‌اش شكافته شد و هلاك گرديد .\r\nابن اسحاق گويد : به من حكايت كردند كه اولين بار حصبه و آبله در زمين عرب در آن سال ديده شد .\r\n3 - ابن اثير در تاريخ كامل ج 1 / 263 گويد : بيشتر اهل تاريخ بر آنند كه حصبه و آبله اولين بار در عرب بعد از واقعهء فيل ديده شده است .\r\n4 - عده‌اى از روايات اهل بيت عليهم السّلام و اهل سنت حاكى است كه سنگها به هر كس اصابت كرد او را سوراخ كرد و كشت ، اين روايات در تفسير برهان و ابن كثير و مانند آن نقل شده است .\r\nناگفته نماند بنا بر نقل اول بايد گفت كه سنگريزه‌ها آلوده به ميكرب حصبه و آبله بوده‌اند كه با شيوع آن دو مرض ، تار و مار شده‌اند و بنا بر نقل دوم سنگها بدن آنها را سوراخ كرده و كشته است ، به هر حال هر دو از آيات اللَّه البينات هستند و از كارهاى مخصوص و بزرگ خدا كه آن فتنهء بزرگ را سر كوب كرد\r\n\r\n","description":"","footnote":"","page_name":" 361 ","page_number":363},
  {"content":"\r\n\r\nو بر شرافت كعبه و مقام ابراهيم عليه السّلام افزود .\r\nروز شنبه هشتم شعبان المعظم سال هزار و چهار صد و سه مطابق 31 / 2 / 1362 تفسير سورهء فيل به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 362 ","page_number":364},
  {"content":"\r\n\r\n\r\nسورهء قريش\r\nدر مكه نازل شده و چهار آيه است\r\n\r\nنظرى به سوره مباركه\r\n1 - سورهء قريش بيست و نهمين سوره است كه بعد از سوره تين در مكه نازل گرديد ، در ترتيب فعلى قرآن مجيد سورهء صد و ششم است ، مطلب سوره نشان مىدهد : آن در وقتى نازل شد كه رسول خدا صلّى اللَّه عليه و آله دعوت خويش را آشكار كرده بود ولى در چه سالى نازل گرديد ، دليلى در دست نيست .\r\n2 - قارئان حجاز آيات آن را پنج دانسته و  الَّذِي أَطْعَمَهُمْ مِنْ جُوعٍ  را يك آيه شمرده‌اند ولى ديگران از جمله قارئان كوفى آن را چهار آيه گفته و از  الَّذِي أَطْعَمَهُمْ  تا آخر سوره را يك آيه حساب كرده‌اند ، علّت اختيار قرائت كوفى را بارها گفته‌ايم .\r\n3 - سورهء مباركه بىشك مكى است و كسى خلاف آن را نگفته است .\r\n4 - علّت نامگذارى وقوع كلمهء قريش يا « لايلاف » در اول آنست ، طبرسى آن را سوره « لايلاف » گفته است ولى در روايات   لِإِيلافِ قُرَيْشٍ   خوانده شده است .\r\n5 - در تفسير سورهء « و الضحى » در « نكته‌ها » مفصلا شرح داده‌ايم كه سورهء فيل و لايلاف در نماز به جاى يك سوره خوانده مىشوند ، به آنجا رجوع شود .\r\n6 - اين سوره در مقام امتنان بر قوم قريش است و از آن نتيجه مىگيرد كه بايد در مقابل اين امتنان ، پروردگار كعبه را عبادت كنند كه آنها را به بركت\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nكعبه ايمنى بخشيده و از گرسنگى نجات داده است .\r\nتوضيح اينكه سرزمين مكه محل بى آب و علفى است ، مردم آنجا مجبور بودند به شام و يمن مسافرت كنند و ما يحتاج خويش را از آن دو محل فراهم آورند و گرنه زندگى برايشان دشوار و طاقت فرسا مىشد .\r\nعلى هذا : آنها در زمستان به « يمن » مسافرت مىكردند كه محل گرمسيرى بود و به آن  رِحْلَةَ الشِّتاءِ  مىگفتند و در تابستان به شام سفر مىكردند كه هواى خنكى داشت و به آن « رحلة الصيف » نام نهاده بودند ، اهل مكه در اين مسافرتها از شر سارقين و راهزنان ايمن بودند ، مردم تا مىدانستند كه اين كاروان مال قريش است صدمه نمىزدند سهل است كمك هم مىكردند ، گويى : اين از آن جهت بود كه ماجراى اصحاب فيل را شنيده بودند و از مزاحمت به قريش مىترسيدند و يا فقط به احترام « كعبه » آنها را اذيت نمىكردند .\r\n7 - مطالب اين سوره با سورهء « فيل » ارتباط كامل دارد ، لذا عده‌اى از اهل سنت آن دو را يك سوره شمرده‌اند و در ميان شيعه نيز شايع است ، و چنان كه گفته شد اين مطلب در سورهء « و الضحى » در نكته‌ها مفصلا گفته شده است .\r\n\r\n","description":"","footnote":"","page_name":" 364 ","page_number":366},
  {"content":"\r\n\r\nسورة قريش مكّية و هى أربع آيات نزلت بعد سورة التين بِسْمِ اللَّهِ الرَّحْمنِ الرَّحِيمِ\r\n\r\n[ سوره قريش ( 106 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nلِإِيلافِ قُرَيْشٍ ( 1 ) إِيلافِهِمْ رِحْلَةَ الشِّتاءِ وَ الصَّيْفِ ( 2 ) فَلْيَعْبُدُوا رَبَّ هذَا الْبَيْتِ ( 3 ) الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ ( 4 )\r\nبه نام خداى رحمن رحيم\r\n1 - براى الفت دادن به قريش\r\n2 - الفت دادن ايشان در مسافرت زمستان و تابستان\r\n3 - پس پرستش كنند پروردگار اين خانه را\r\n4 - پروردگارى كه آنها را از گرسنگى شديد طعام داده و از ترس بزرگى ايمن گردانيده است .\r\n\r\nكلمه‌ها\r\nايلاف : الفت دادن . الف ( بر وزن حبر ) به معنى پيوند يافتن و جمع شدن با ميل و رغبت است ، آن در آيه از باب افعال است در لغت آمده : « آلفه ايلافا : جعله يألف » .\r\nقريش : نام قبيله بزرگى از عرب است كه رسول خدا صلّى اللَّه عليه و آله از شعبه بنى هاشم از همان قبيله است .\r\nرحلة : سفر . كوچ .\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nشتاء : زمستان ، « صيف » : تابستان .\r\nآمنهم : اين كلمه از امن به معنى ايمن است يعنى : ايمنى داد آنها را .\r\n\r\nشرحها\r\n1 و 2 -    لِإِيلافِ قُرَيْشٍ إِيلافِهِمْ رِحْلَةَ الشِّتاءِ وَ الصَّيْفِ    لام در « لايلاف » براى تعليل و متعلّق به  فَلْيَعْبُدُوا  است ، فاعل ايلاف ، اللَّه است ، قريش مفعول اول و لفظ « رحلة » محذوف ، مفعول دوم آن مىباشد يعنى :\r\nقريش عبادت كنند خدا را به علّت آنكه خدا آنها را در مسافرت زمستان و تابستان با مردم الفت داده است .\r\n إِيلافِهِمْ . . .  بدل است از   لِإِيلافِ قُرَيْشٍ   كه آن را بيان و تفسير مىكند .\r\n3 و 4 -   فَلْيَعْبُدُوا رَبَّ هذَا الْبَيْتِ الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ   آيه دوم وصف « رب » است و در عين حال « ليعبدوا » را توجيه مىكند ، نكره آمدن « جوع و خوف » براى تشديد است يعنى به وسيله مسافرت زمستان و تابستان آنها را از گرسنگى شديدى طعام داد و نيز از ترس بزرگى ايمن گردانيد ، در جاى ديگر به اين امتنان چنين اشاره شده است :  أَ وَ لَمْ يَرَوْا أَنَّا جَعَلْنا حَرَماً آمِناً وَ يُتَخَطَّفُ النَّاسُ مِنْ حَوْلِهِمْ  عنكبوت / 67 از اين آيه معلوم مىشود : روزگارى كه مردم از اطراف مكه ربوده مىشدند و امنيتى نداشتند اهل مكه در حرم امن خدا راحت بودند و در آيه ديگر آمده :  أَ وَ لَمْ نُمَكِّنْ لَهُمْ حَرَماً آمِناً يُجْبى إِلَيْهِ ثَمَراتُ كُلِّ شَيْءٍ  قصص / 57 اين آيه گذشته از ايمنى به مسئله وفور نعمت در مكه و اينكه ميوه‌ها و ثمرات از هر جا به آنجا مىآيد ، اشاره مىكند ، اينها همه به بركت كعبه بود على هذا لازم بود پروردگار كعبه\r\n\r\n","description":"","footnote":"","page_name":" 366 ","page_number":368},
  {"content":"\r\n\r\nرا اطاعت كنند نه معبودهاى باطل خود را .\r\nروز شانزدهم شعبان هزار و چهار صد و سه مطابق 8 / 3 / 1362 تفسير سورهء قريش به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 367 ","page_number":369},
  {"content":"\r\n\r\n\r\nسورهء أ رأيت\r\nدر مكه يا در مدينه نازل شده و هفت آيه است\r\n\r\nنظرى به سورهء مباركه\r\n1 - « أ رأيت » هفدهمين سوره است كه بعد از سورهء تكاثر در مكه نازل گرديد از مصحف امام صادق صلوات اللَّه عليه نيز چنين نقل شده است .\r\nطبرسى فرموده : اين سوره مكى است ، اما ضحاك مفسر گويد : مدنى است به قولى سه آيهء اول در مدينه و بقيه در مكه نازل شده است . امّا قائل اين قول و علّت آن معلوم نيست ، گويند : سه آيهء اول دربارهء عاص بن وائل يا وليد بن مغيره و بقيه دربارهء منافقان نازل شد اين سخن ظاهرا استنتاج از آيات سوره است .\r\n2 - قارئان عراقى آن را هفت آيه ، ديگران شش آيه گفته‌اند اين بدان جهت است كه عراقيها  الَّذِينَ هُمْ يُراؤُنَ  را يك آيه تمام حساب كرده‌اند و چون عاصم بن ابى النجود از جمله عراقيهاست و روايت او به على بن ابى طالب صلوات اللَّه عليه مىرسد ، روايت هفت را اختيار كرده‌ايم .\r\n3 - طبرسى و زمخشرى نام آن را « أ رأيت » گفته‌اند ، در روايات نيز از رسول خدا و امامان عليهم السّلام « أ رأيت » آمده است .\r\nاز امام باقر عليه السّلام نقل شده :\r\n« من قرء أ رأيت الذى يكذب بالدين في فرائضه و نوافله قبل اللَّه صلوته و صيامه و لم يحاسبه بما كان منه في الحياة الدنيا »\r\n« 1 » امّا عده‌اى آن را سوره « ماعون » خوانده‌اند .\r\n4 - مطالب سوره در « شرحها » خواهد آمد و قهرا پيشامدى سبب نزول اين سوره شده است .\r\n\r\n\r\n","description":"","footnote":"\r\n( 1 ) تفسير مجمع و برهان .\r\n","page_name":" 368 ","page_number":370},
  {"content":"\r\n\r\nسورة الماعون مكّية و هى سبع آيات نزلت بعد سورة التكاثر بِسْمِ اللَّهِ الرَّحْمنِ الرَّحِيمِ\r\n\r\n[ سوره الماعون ( 107 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nأَ رَأَيْتَ الَّذِي يُكَذِّبُ بِالدِّينِ ( 1 ) فَذلِكَ الَّذِي يَدُعُّ الْيَتِيمَ ( 2 ) وَ لا يَحُضُّ عَلى طَعامِ الْمِسْكِينِ ( 3 ) فَوَيْلٌ لِلْمُصَلِّينَ ( 4 )\r\nالَّذِينَ هُمْ عَنْ صَلاتِهِمْ ساهُونَ ( 5 ) الَّذِينَ هُمْ يُراؤُنَ ( 6 ) وَ يَمْنَعُونَ الْماعُونَ ( 7 )\r\nبه نام خداى رحمان رحيم\r\n1 - آيا ديده‌اى آن را كه مكذب دين است\r\n2 - او كسى است كه يتيم را سخت مىراند\r\n3 - و بر اطعام مسكين تشويق نمىكند\r\n4 - پس واى بر آن نمازگزاران\r\n5 - كه از نماز خويش غفلت مىكنند\r\n6 - كسانىاند كه ريا مىكنند\r\n7 - و از چيز مفيد مانع مىشوند\r\n\r\n","description":"","footnote":"","page_name":" 369 ","page_number":371},
  {"content":"\r\n\r\n\r\nكلمه‌ها\r\nدين : جزاء . شريعت . در قرآن مجيد به هر دو معنى آمده است .\r\nيدع : دع : راندن به شدت : « دعه دعا : دفعه دفعا شديدا » پس « يدع » يعنى دفع مىكند و از خود مىراند .\r\nيحض : حض : وادار كردن . تشويق كردن : « حضه على الامر : حمله عليه » .\r\nساهون : سهو : غفلت . جوهرى در صحاح چنين گفته است « ساهون » :\r\nغفلت كنندگان .\r\nيراءون : رئاء : تظاهر و نشان دادن و آن اين است كه انسان كار خوبى انجام دهد و قصدش تظاهر و نشان دادن به ديگران باشد نه تقرب به خدا .\r\nماعون : هر چه در آن منفعتى است « كل ما فيه منفعة » در اقرب الموارد آمده :\r\n« الماعون : المعروف . . . و كل ما انتفعت به » كلمهء « معن » در اصل به معنى جارى شدن است « معن الماء معنا : سأل » .\r\n\r\nشرحها\r\nدر اين آيات ملاحظه مىشود كه دين در عمل مجسم مىشود آنها كه مىگويند : ايمان داريم بايد ، اعمال صالح و مثبت ، گفتهء آنها را تصديق كند .\r\nآنكه مىگويد مؤمنم ، اما يتيم را مىراند ، بر طعام مسكين كسى را وا نمىدارد نماز را براى تظاهر مىخواند ، از كارهاى خير و مفيد جلوگيرى مىكند ، اين شخص مكذب دين است ، با كافر و منافق چندان فرقى ندارد ، كلمهء   أَ رَأَيْتَ . . .  \r\nحاكى است كه مصداق مكذب دين همين‌ها هستند ، احتمال دارد منظور از « الدين »\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nجزاء و قيامت باشد ، يعنى آنان كه قيامت را انكار كنند ، داراى چنين صفاتى خواهند بود .\r\n1 - 3 -     أَ رَأَيْتَ الَّذِي يُكَذِّبُ بِالدِّينِ فَذلِكَ الَّذِي يَدُعُّ الْيَتِيمَ وَ لا يَحُضُّ عَلى طَعامِ الْمِسْكِينِ     به نظر الميزان منظور از دين جزاست ، ولى ظاهرا منظور از آن شريعت باشد ، در اينجا دو وصف از اوصاف منكر دين يا منكر جزاء ، ذكر شده است اول راندن يتيم ، دوم : تشويق نكردن ديگران بر اطعام مسكين . اين تعبير در جاهاى ديگر نيز آمده است ، و نشان مىدهد كه گذشته از آنكه انسان بايد مسكين را اطعام كند ، بايد ديگران را نيز به آن كار وادارد ، گويند : طعام در آيه به معنى اطعام است ، به قولى دفع يتيم ندادن حق او است .\r\n« أ رأيت » خطاب است به حضرت رسول صلّى اللَّه عليه و آله ، به هر كس ديگر نيز شامل مىشود و اختيار اين صفات بنا بر مقتضاى وقت بوده و گرنه صفاتى از اين قبيل بسيار است .\r\n4 - 6 -    فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ . الَّذِينَ هُمْ يُراؤُنَ    فاء نتيجه نشان مىدهد كه ريا كنندگان و غفلت كنندگان از نماز نيز ، مصداق تكذيب كنندهء دين هستند . منظور از « ساهون » كسانى هستند كه از نماز غفلت مىكنند ، به آن بىاعتنا هستند ، آن را ترك مىكنند و در وقتش نمىخوانند نه اينكه در ضمن نماز سهو و اشتباه مىكنند و گرنه مىفرمود : « في صلوتهم » نه اينكه بفرمايد  عَنْ صَلاتِهِمْ  .\r\nيونس بن عمار از حضرت صادق عليه السّلام پرسيد :  الَّذِينَ هُمْ عَنْ صَلاتِهِمْ ساهُونَ  از وسوسهء شيطان است ؟ فرمود : نه ، وسوسه به هر كس مىرسد ، بلكه منظور آنست كه از نماز غفلت كند و در اول وقت نخواند :\r\n« فقال : لا كل احد يصيبه\r\n\r\n","description":"","footnote":"","page_name":" 371 ","page_number":373},
  {"content":"\r\n\r\nهذا و لكن ان يغفلها و يدع ان يصلى في اول وقتها »\r\n، و در روايت زيد شحام از آن حضرت آمده است :\r\n« قال هو الترك لها و التوانى عنها » .\r\nو در روايت محمّد بن فضيل از حضرت كاظم عليه السّلام\r\n« قال : هو التضييع » ( تفسير برهان و مجمع ) .\r\nناگفته نماند :  الَّذِينَ هُمْ يُراؤُنَ  مطلب مستقلى است ، شايد شامل غير نماز هم باشد ، آنان كسانى هستند كه نماز و غير آن را براى خدا انجام نمىدهند براى تظاهر و نشان دادن به مردم انجام مىدهند ، ريا ، سبب حبط و بطلان عمل است .\r\n7 -  وَ يَمْنَعُونَ الْماعُونَ  در روايت اهل سنت از امير المؤمنين صلوات اللَّه عليه ماعون به زكات واجب تفسير شده است .\r\nطبرسى فرموده : آن از امام صادق عليه السّلام نيز منقول است .\r\nابو بصير از امام صادق عليه السّلام در تفسير ماعون نقل كرده : فرمود : آن قرض است كه به ديگران مىدهى ، يا كار خيرى كه مىكنى ، يا اسباب خانه كه عاريه مىدهى ، زكات نيز از آن جمله است . گفتم : ما همسايگانى داريم چون چيزى به آنها عاريه مىدهيم مىشكنند و فاسد مىكنند ، اگر ندهيم گناه كرده‌ايم ؟\r\nفرمود : اگر چنين باشد مانعى نيست كه ندهيد .\r\nدر روايات اهل سنت ، تبر ، ديگ ، دستاس نيز از مصاديق ماعون شمرده شده است .\r\nناگفته نماند : هر كس كه مردم را از خير و رسيدن به خير باز دارد ، بازار سياه به وجود آورد ، منابع طبيعى را در انحصار خود در آورد و هزاران امثال\r\n\r\n","description":"","footnote":"","page_name":" 372 ","page_number":374},
  {"content":"\r\n\r\nآن ، همه مصداق  وَ يَمْنَعُونَ الْماعُونَ  هستند .\r\nروز نوزدهم شعبان هزار و چهار صد و سه مطابق 11 / 3 / 1362 تفسير سوره ماعون به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 373 ","page_number":375},
  {"content":"\r\n\r\n\r\nسورهء كوثر\r\nدر مكه نازل شده و سه آيه است\r\n\r\nنظرى به سوره مباركه\r\n1 - كوثر پانزدهمين سوره است كه بعد از « عاديات » در مكه نازل گرديد بنا بر شأن نزول آن ، بايد بعد از اظهار دعوت آن حضرت و بعد از نزول آيه  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 نازل شده باشد ، در ترتيب فعلى قرآن مجيد ، سورهء صد و هشتم است .\r\n2 - عدد آيات آن بالاجماع سه آيه است ، و اين سورة كوتاهترين سورهء قرآن مجيد مىباشد .\r\n3 - نامگذارى آن به « كوثر » به علّت وقوع اين كلمه در اول آنست و نيز همهء اين سوره براى بيان كثرت و گسترش دعوت اسلامى نازل گرديده است در روايت نبوى صلّى اللَّه عليه و آله « سورهء كوثر » و در روايات ائمهء عليهم السّلام   إِنَّا أَعْطَيْناكَ الْكَوْثَرَ   خوانده شده است .\r\n4 - در الميزان فرموده : روايات در مكى و مدنى بودن آن مختلف مىباشند ولى ظاهر آنست كه مكى باشد ، بعضى گفته‌اند : دو دفعه نازل شده است تا ميان روايات جمع شود .\r\n5 - در علّت نزول اين سوره در مجمع البيان نقل شده : چون عبد اللَّه پسر رسول خدا صلّى اللَّه عليه و آله كه از خديجه بود ، از دنيا رفت ، عاص بن وائل سهمى ( پدر عمرو بن عاص ) آن حضرت را در وقت خروج از مسجد الحرام ديد ، در آنجا با هم\r\n\r\n","description":"","footnote":"","page_name":" 374 ","page_number":376},
  {"content":"\r\n\r\nصحبت كردند ، عده‌اى از بزرگان قريش در مسجد الحرام نشسته بودند ، چون عاص پيش آنها آمد ، گفتند : با چه كسى صحبت مىكردى ؟ گفت : با آن ابتر ، توضيح اينكه : هر كس پسر نداشت او را ابتر و صنبور مىناميدند .\r\nدر روايت تفسير ابن كثير هست : هر وقت رسول خدا صلّى اللَّه عليه و آله در نزد عاص بن وائل ياد مىشد ، مىگفت : او مردى ابتر است ، پسر ندارد ، وقتى كه بميرد يادش از بين مىرود .\r\nنگارنده گويد : به احتمال قوى ، منظور مشركان از اين سخن آن بوده :\r\nكه چون آن حضرت از دنيا رود شريعتش نيز از بين خواهد رفت ، خدا در مقام تسليت به آن حضرت وعده مىدهد كه دين تو و نسل تو و آوازهء تو پيوسته در گسترش و تزايد خواهد بود ، مقطوع الذكر و بىدنباله ، دشمنان تو هستند .\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nسورة الكوثر مكّية و هى ثلاث آيات نزلت بعد سورة التكاثر بِسْمِ اللَّهِ الرَّحْمنِ الرَّحِيمِ\r\n\r\n[ سوره الكوثر ( 108 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nإِنَّا أَعْطَيْناكَ الْكَوْثَرَ ( 1 ) فَصَلِّ لِرَبِّكَ وَ انْحَرْ ( 2 ) إِنَّ شانِئَكَ هُوَ الْأَبْتَرُ ( 3 )\r\nبه نام خداى رحمان رحيم\r\n1 - ما به تو كوثر عطا كرده‌ايم\r\n2 - پس به پروردگارت نماز بخوان و قربانى كن\r\n3 - حقا كه دشمن تو ، همو بىدنباله است\r\n\r\nكلمه‌ها\r\nكوثر : كثرت فزون از حدّ . خير كثير . زمخشرى گويد : « الكوثر :\r\nالمفرط الكثرة » . راغب گويد : « تكوثر الشيء » يعنى : تا آخرين حدّ زياد شد . طبرسى فرمايد : كوثر چيزى است كه كثرت از شأن آنست و به معنى خير كثير باشد .\r\nانحر : يعنى : قربانى كن . يا در نماز دستهايت را تا محاذى گوش بالا كن . راغب گويد : نحر محل گردن بند از سينه است « نحر البعير » از آن گويند كه از آن محل نحرش كنند . در لغت آمده : نحر بالاى سينه ، جمع آن نحور است .\r\nشانى : دشمن دارنده ، كينه‌ورز ، شنأ ( بر وزن عقل ) بغض و عداوت « شناه شنا : ابغضه »\r\n\r\n","description":"","footnote":"","page_name":" 376 ","page_number":378},
  {"content":"\r\n\r\nابتر : بىدنباله . بتر : قطع . ابتر : حيوانى كه دمش بريده شده و انسانى كه فرزند ندارد ، راغب گويد : فرزند نداشتن و ذكر خير نداشتن معناى ثانوى آن است .\r\n\r\nشرحها\r\nدر اين آيات خداوند به رسول خود فرمايد : ما به تو كثرت و گسترش فزون از حد داده‌ايم ، آئين تو ، آوازهء تو ، نسل تو به كثرت و وسعت فزون از حدّ خواهد رسيد ، پس حالا كه خدا چنين لطفى به تو فرموده است براى خدايت نماز بخوان و قربانى كن ، بىدنباله و مقطوع الذكر آن كس است كه تو را دشمن مىدارد .\r\nناگفته نماند : اين وعده يك اعجاز است كه اكنون مشاهده مىشود وعدهء خدا عملى شده ، اسلام گسترش پيدا كرده ، نسل آن حضرت از فاطمه زهرا سلام اللَّه عليها همه جا را پر كرده است .\r\n1 -   أَعْطَيْناكَ الْكَوْثَرَ   اقوال مفسران در تفسير كوثر مختلف است آن را خير كثير ، حوض رسول خدا صلّى اللَّه عليه و آله در بهشت يا در محشر ، نبوت ، قرآن ، كثرت پيروان اسلام ، كثرت ذريه رسول خدا صلّى اللَّه عليه و آله ، شفاعت و مانند آن گفته‌اند .\r\nالميزان مىگويد : به قرينهء  إِنَّ شانِئَكَ هُوَ الْأَبْتَرُ  مراد فقط كثرت ذريه آن حضرت است زيرا كه ظهور « ابتر » در منقطع النسل است ، و آيه جواب « ابتر » مىباشد و يا منظور خير كثير است كه كثرت ذريه نيز در ضمن آنست و گرنه  إِنَّ شانِئَكَ هُوَ الْأَبْتَرُ  خالى از فائده خواهد بود .\r\nنگارنده گويد : به نظر بعيد مىآيد كه به وقت مردن پسر آن حضرت ، مشركان او را ابتر نامند و اين مطلب و جواب آن در قرآن مجيد با چنين وضعى مطرح\r\n\r\n","description":"","footnote":"","page_name":" 377 ","page_number":379},
  {"content":"\r\n\r\nشود ، و من احتمال نزديك به يقين مىدهم كه منظور مشركان از « ابتر » از بين رفتن شريعت آن حضرت بوده و گفته‌اند : حالا كه پسرش مرد ، كسى هدف او را دنبال نخواهد كرد ، و وقتى كه از دنيا رفت آئين‌اش نيز از بين خواهد رفت نظير :\r\n فَتَرَبَّصُوا بِهِ حَتَّى حِينٍ  مؤمنون / 25 .\r\nاين گفته براى آن حضرت شكننده و غير قابل تحمل بود كه پس از او اسلام از صحنهء روزگار برداشته شود ، لذا خدا در مقام جواب مشركان ، فرموده است :\r\n  إِنَّا أَعْطَيْناكَ الْكَوْثَرَ   ما بر تو كثرت و گسترش عطا كرده‌ايم ، نه تنها دين تو از بين نخواهد رفت ، بلكه گسترش بس وسيع پيدا خواهد كرد ، النهايه كثرت نسل آن حضرت نيز از مصاديق كوثر است چنان كه در نكته‌ها خواهد آمد .\r\n2 -  فَصَلِّ لِرَبِّكَ وَ انْحَرْ  طبرسى رحمه اللَّه در تفسير آن نقل كرده : پس براى پروردگارت نماز بخوان و قربانى كن ، ولى در روايت شيعه و اهل سنت نقل شده : منظور از نحر بلند كردن دستها تا محاذى گوش در تكبير نماز است .\r\nدر مجمع البيان فرموده : جميع عترت طاهرهء على عليه السّلام از آن حضرت نقل كرده‌اند كه مراد از نحر بلند كردن دستها در نماز است .\r\nابن سنان از امام صادق عليه السّلام در تفسير آيه نقل كرده :\r\n« قال هو رفع يديك جذاء وجهك »\r\n« 1 » .\r\nاصبغ بن نباته از امير المؤمنين صلوات اللَّه عليه نقل كرده : چون اين سوره نازل گرديد رسول خدا صلّى اللَّه عليه و آله به جبرئيل فرمود : اين نحيره چيست كه خدايم امر فرموده ؟ گفت : نحيره نيست بلكه خدا امر فرموده : به وقت تكبير گفتن ، ركوع كردن سر از ركوع برداشتن و سجده رفتن ، دستهايت را بلند كنى ، كه نماز ما و نماز ملائكه در آسمانهاى هفتگانه چنين است . براى هر شىء زينتى است ، زينت\r\n\r\n\r\n","description":"","footnote":"\r\n( 1 ) تهذيب باب كيفيت الصلاة\r\n","page_name":" 378 ","page_number":380},
  {"content":"\r\n\r\nنماز بلند كردن دستها در هر تكبير است « 1 » .\r\nاين روايت در تفسير ابن كثير نيز از رسول خدا صلّى اللَّه عليه و آله نقل شده است .\r\n3 -  إِنَّ شانِئَكَ هُوَ الْأَبْتَرُ  خداوند در اين آيه به دشمن رسول خدا صلّى اللَّه عليه و آله لقب ابتر مىدهد ، مسلما پسر او نمرده بود ، پس منظور خدا از ابتر و بىدنباله بودن ، مقطوع الذكر و گمنام بودن اوست ، از اين مىفهميم كه منظور عاص بن وائل از ذكر « ابتر » آن بوده كه شريعت آن حضرت از بين خواهد رفت .\r\n\r\nنكته‌ها\r\nحوض كوثر : در روايات شيعه و اهل سنت نقل شده : كوثر نام نهر و حوضى است كه خدا در بهشت يا در محشر به رسول خدا صلّى اللَّه عليه و آله عطا فرموده است .\r\nطبرسى در مجمع البيان فرموده :\r\n« روى عن ابى عبد اللَّه عليه السّلام انّه قال : نهر في الجنة اعطاه اللَّه نبيه عوضا عن ابنه » .\r\nاز حضرت رضا عليه السّلام از پدرانش از رسول خدا صلّى اللَّه عليه و آله نقل شده : كه\r\n« قال : قال رسول اللَّه صلّى اللَّه عليه و آله يا على انت اخى و وزيرى و صاحب لوائى في الدنيا و الاخرة و انت صاحب حوضى من احبك فقد احبنى و من ابغضك فقد ابغضنى »\r\nمجلسى رحمه اللَّه در ( بحار ج 8 ط جديد ) سى و سه حديث در اين زمينه از شيعه و اهل سنت نقل كرده است .\r\nناگفته نماند : مانعى نيست كه حوض كوثر نيز از جملهء مصاديق « الكوثر » باشد و اين مخالف آنچه در معنى كوثر گفته شد نيست .\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 379 ","page_number":381},
  {"content":"\r\n\r\nكوثر و گسترش اسلام و نسل آن حضرت : گفتيم :   إِنَّا أَعْطَيْناكَ الْكَوْثَرَ   از لحاظ وقوع ، يكى از معجزات است . گسترش اسلام و گسترش نسل آن حضرت اين خبر را به مرحلهء عمل در آورد ، لازم است بهر يك اشاره شود ، از لحاظ گسترش اسلام ، مىدانيم كه اسلام از روز اول پيوسته در گسترش بوده و هست امروز ( سال 1362 ) تعداد مسلمين جهان بيشتر از هزار ميليون نفر است ، هشتاد در صد افريقا و بيشتر از شصت درصد آسيا مسلمان هستند و در قاره‌هاى ديگر به قدر معتنا به وجود دارند ، اين تزايد و گسترش ادامه دارد و « كوثر » هر روز بيش از روز ديگر گسترده‌تر مىگردد .\r\nامّا گسترش نسل آن حضرت توسط حضرت فاطمه عليها السّلام ، از عجائب عالم است ، قطع نظر از اينكه هر يك از امامان صلوات اللَّه عليهم از نسل فاطمه مصداق كوثر مىباشند كه در عرض چهارده قرن مردم را از كوثر قرآن و اسلام سيراب مىكنند ، فرزندان رسول خدا صلّى اللَّه عليه و آله روى زمين را پر كرده‌اند ، واقعا فاطمه سلام اللَّه عليها مصداق كوثر است .\r\nبنى اميه مدت هشتاد سال مرتب اولاد فاطمه را كشته و در زنجير قرار دادند بنى عباس مدت پانصد سال اولاد فاطمه را كشتند ، زير ديوارها گذاشتند ، قتل عام كردند ، با وجود اين ، همه جا سادات و فرزندان فاطمه به حد كافى يافت مىشوند گويند : در قرن هشتم هجرى بيست هزار از سادات و فرزندان زهرا عليها السّلام شمارش شدند . و در عصر سلطان سليم عثمانى به نوزده ميليون تخمين زده شد ، آرى :   إِنَّا أَعْطَيْناكَ الْكَوْثَرَ   شمارهء مجتهدان ، محدثان ، خطباء ، مؤلفان ، قيام - كنندگان و ساير مردان بزرگ در ميان سادات بيشتر از آن است كه به حساب آيد .\r\nروز بيست و پنجم شعبان المعظم هزار و چهار صد و سه مطابق 18 / 3 / 1362 تفسير سورهء كوثر به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 380 ","page_number":382},
  {"content":"\r\n\r\n\r\nسورهء قل يا ايها الكافرون\r\nدر مكه نازل شده و شش آيه است\r\n\r\nنظرى به سوره مباركه\r\n1 -   قُلْ يا أَيُّهَا الْكافِرُونَ   هيجدهمين سوره است كه بعد از « ماعون » در مكه نازل گرديد .\r\nدر ترتيب فعلى قرآن مجيد ، سورهء صد و نهم است ، اين سوره مسلما بعد از اظهار دعوت و نزول  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 نازل گرديده ولى سال نزول آن درست معلوم نيست .\r\n2 - در عدد آيات آن اختلافى نيست ، آيات آن را بالاتفاق شش آيه گفته‌اند به نقل تفسير خازن ، آن داراى بيست و پنج كلمه و صد و بيست و پنج حرف است .\r\n3 - سورهء مباركه مكى است ، مطالب و آهنگهاى آن دليل اين مدعاست گرچه بعضى آن را مدنى گفته‌اند در روايات رسول خدا و اهل بيت سلام اللَّه عليهم سورهء   قُلْ يا أَيُّهَا الْكافِرُونَ   ناميده شده است ، سفارش شده كه به وقت خوابيدن و در نمازها و خارج شدن به سفر خوانده شود .\r\nدر مجمع البيان از فروة بن نوفل نقل شده كه پدرش نوفل محضر رسول خدا صلّى اللَّه عليه و آله آمد و گفت : يا رسول اللَّه آمده‌ام چيزى به من ياد بدهى كه به وقت خواب بخوانم . فرمود : چون وارد خوابگاه شدى قل يا ايها الكافرين را بخوان و بخواب كه آن برائت از شرك است :\r\n« قال اذا اخذت مضجعك فاقرء قل يا ايها الكافرون ثم نم على خاتمتها فانها برائة من الشرك » .\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nشعيب حداد از حضرت صادق صلوات اللَّه نقل كرده كه امام فرمود : پدرم مىگفت : قل يا ايها الكافرون يك چهارم قرآن است و پدرم چون از خواندن آن فارغ مىشد مىگفت :\r\n« اعبد اللَّه وحده ، اعبد اللَّه وحده » .\r\nدر تفسير برهان از ابى العلاء از حضرت صادق عليه السّلام نقل شده كه :\r\n« قال من قرء قل يا ايها الكافرون و قل هو اللَّه احد في فريضة من الفرائض غفر اللَّه له و لوالديه و ما ولد و ان كان شقيا محى من ديوان الاشقياء و اثبت في ديوان السعداء و احياه اللَّه تعالى سعيدا و اماته شهيدا و بعثه شهيدا » .\r\n4 - علّت نزول و مضمون سورهء مباركه در شرحها خواهد آمد .\r\n\r\n","description":"","footnote":"","page_name":" 382 ","page_number":384},
  {"content":"\r\n\r\nسورة الكافرون مكّية و هى ست آيات نزلت بعد سورة الماعون بِسْمِ اللَّهِ الرَّحْمنِ الرَّحِيمِ\r\n\r\n[ سوره الكافرون ( 109 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nقُلْ يا أَيُّهَا الْكافِرُونَ ( 1 ) لا أَعْبُدُ ما تَعْبُدُونَ ( 2 ) وَ لا أَنْتُمْ عابِدُونَ ما أَعْبُدُ ( 3 ) وَ لا أَنا عابِدٌ ما عَبَدْتُّمْ ( 4 )\r\nوَ لا أَنْتُمْ عابِدُونَ ما أَعْبُدُ ( 5 ) لَكُمْ دِينُكُمْ وَ لِيَ دِينِ ( 6 )\r\nبه نام خداى رحمن رحيم\r\n1 - بگو : اى كافران\r\n2 - عبادت نمىكنم آنچه را كه عبادت مىكنيد\r\n3 - و شما عبادت نخواهيد كرد ، خدايى را كه من عبادت مىكنم\r\n4 - و نه من عبادت خواهم كرد آنچه را كه شما عبادت كرده‌ايد .\r\n5 - و نه شما عبادت خواهيد كرد ، خدايى را كه من عبادت مىكنم\r\n6 - دين شما مختص شماست و دين من مختص من\r\n\r\nشرحها\r\nخلاصهء مطلب اين سوره آنست كه : سازش ميان توحيد و شرك امكان ندارد تا شرك ، شرك است ، توحيد نمىتواند به هيچ وجه آن را امضاء كند ، منطقى  وَدُّوا \r\n\r\n","description":"","footnote":"","page_name":" 383 ","page_number":385},
  {"content":"\r\n\r\n لَوْ تُدْهِنُ فَيُدْهِنُونَ  از ساحت اسلام بدور است تكرار آيات براى تأكيد و بيشتر مجسم كردن اين مطلب مىباشد ، شرك بايد از بين برود ، بخاطر شرك تار مويى هم از توحيد نبايد كاسته بشود ، بلى مىتوان به كفار و مشركان گفت :  لَكُمْ دِينُكُمْ وَ لِيَ دِينِ  ولى نمىشود با آنها سازش كرد يعنى متاركه نه سازش .\r\nاز حضرت صادق صلوات اللَّه عليه منقول است : قريش به رسول خدا صلّى اللَّه عليه و آله گفتند : يك سال خدايان ما را بپرست ، يك سال هم ما خداى تو را بپرستيم باز يك سال تو خدايان ما را بپرستى ، ما نيز يك سال خداى تو را بپرستيم ، خداوند مانند گفته آنها جواب فرمود .\r\nنقل شده : ابو شاكر ديصانى از علّت تكرار آيات سؤال كرد ، ابو جعفر احول كه از او سؤال شده بود جوابى نتوانست ، چون به مدينه آمد ، امام صادق عليه السّلام اين شأن نزول را به او ياد داد ، او در كوفه بابى شاكر گفت : ابو شاكر جواب داد : اين سخن را شتران از حجاز آورده‌اند .\r\nبه هر حال اين سوره از يك عدم سازش ميان اسلام و كفر حكايت دارد كه بايد پيوسته ملاك عمل قرار گيرد .\r\nمتأسفانه اكثر دولتهاى اسلامى مخصوصا دولت عربستان ( محل نزول اين سوره ) سازش با ابرقدرتهاى كافر را در برنامهء زندگى خود گذاشته و كفار را همه كارهء خود كرده است .\r\n1 - 3 -     قُلْ يا أَيُّهَا الْكافِرُونَ لا أَعْبُدُ ما تَعْبُدُونَ وَ لا أَنْتُمْ عابِدُونَ ما أَعْبُدُ     .\r\nمنظور از « الكافرون » كفار معهود و مخاطب آن حضرت هستند ، وصف كافرون علت « لا اعبد » است . در كشاف گويد : « لا » فقط به مضارعى داخل مىشود كه در آن معناى استقبال باشد ، چنان كه « ما » بمضارعى كه فقط در معناى حال باشد على هذا « لا اعبد » دلالت بر دوام دارد يعنى : عبادت نمىكنم معبودهاى شما را نه\r\n\r\n","description":"","footnote":"","page_name":" 384 ","page_number":386},
  {"content":"\r\n\r\nدر حال و نه در آينده .\r\nاينكه فرموده :  وَ لا أَنْتُمْ عابِدُونَ  از روى تعليم خداوند است كه به آن حضرت ياد داده بود كه اين كفار معين هرگز دين تو را قبول نخواهند كرد ،  سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  بقره / 6 .\r\n4 و 5 -   وَ لا أَنا عابِدٌ ما عَبَدْتُّمْ وَ لا أَنْتُمْ عابِدُونَ ما أَعْبُدُ   تكرار براى تأكيد مطلب است كه ابدا نه من معبودهاى شما را خواهم پرستيد و نه شما معبود مرا ، نظير   وَ ما أَدْراكَ ما يَوْمُ الدِّينِ ، ثُمَّ ما أَدْراكَ ما يَوْمُ الدِّينِ   انفطار / 17 و 18 و نظير :   كَلَّا سَوْفَ تَعْلَمُونَ ثُمَّ كَلَّا سَوْفَ تَعْلَمُونَ   تكاثر / 4 .\r\nدر الميزان فرموده : آمدن « ما اعبد » بجاى « من اعبد » براى مطابقت  ما تَعْبُدُونَ  است و شايد نظير  وَ ما خَلَقَ الذَّكَرَ وَ الْأُنْثى  باشد .\r\n6 -  لَكُمْ دِينُكُمْ وَ لِيَ دِينِ  تأكيد نفى سابق است . لام در هر دو مورد براى اختصاص است يعنى دين شما مختص شماست ، من هرگز آن را نخواهم پذيرفت ، دين من نيز مختص به خودم مىباشد شما آن را نخواهيد پذيرفت خدايم اين چنين خبر داده است ، نظير :  وَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ . . .  هود / 36 .\r\nمراد آن نيست كه ماندن شما در دينتان جايز است و يا دين شما را تقبيح نخواهم كرد ، بلكه منظور آنست كه : اين راه اختصاص به شما دارد ، من آن را نخواهم پذيرفت .\r\nروز جمعه بيست و هشتم شعبان هزار و چهار صد و سه مطابق 20 / 3 / 1362 تفسير سورهء قل يا ايها الكافرون به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 385 ","page_number":387},
  {"content":"\r\n\r\n\r\nسورهء نصر\r\nدر مدينه نازل شده و سه آيه است\r\n\r\nنظرى به سوره مباركه\r\n1 - نصر صد و چهاردهمين و آخرين سوره است كه در مدينه بعد از سورهء توبه نازل گرديد ، و نيز در مقدمه خوانديم كه بعد از سورهء نصر ، سوره تمام به رسول خدا نازل نگرديد على هذا بعد از اين سوره ، آياتى بر آن حضرت نازل گرديده ولى سوره‌اى كه يك جا نازل شود ، نازل نشده است .\r\nولى ناگفته نماند : سورهء مباركه از فتح مكه خبر مىدهد ، معلوم است كه در وقت نزول آن ، هنوز مكه فتح نشده بود ، فتح مكه در سال هشتم هجرت واقع شده على هذا اين سوره قبل از سال هشتم يا در سال هشتم قبل از فتح مكه نازل شده است .\r\nطبرسى رحمه اللَّه فرموده : فتح مكه در سال هشتم اتفاق افتاد و سوره توبه در سال نهم نازل گرديد ، پس نمىتوان گفت : سورهء نصر بعد از سورهء توبه نازل شده است ، به طور اطمينان مىتوان گفت : اين سوره بعد از صلح حديبيه و قبل از فتح مكه نازل شده است .\r\nطبرسى رحمه اللَّه در تفسير سوره هل اتى كه سوره‌هاى مدنى را شمرده ، بعد از سورهء نصر ، دوازده سوره را نام برده كه بعد از سوره نصر نازل شده‌اند .\r\nدر اين صورت بنا بر آنچه در مقدمهء تفسير ، از حضرت صادق و حضرت رضا عليهما السّلام نقل شد كه سورهء نصر آخرين سورهء تمام است ، بايد گفت آن دوازده سوره\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nبطور تدريج نازل شده و هيچ يك به يك بار نازل نگرديده‌اند و اللَّه اعلم .\r\n2 - عدد آيات آن بالاتفاق سه آيه است و در روايات شيعه و اهل سنت   إِذا جاءَ نَصْرُ اللَّهِ   ناميده شده است .\r\n3 - سوره مباركه بىشك در مدينه نازل گرديده و چنان كه گفته شد ميان صلح حديبيه و فتح مكه نازل گشته و از فتح مكه خبر داده است .\r\n4 - در اين سوره دو پيشامد نيكو وعده داده شده ، يكى فتح مكه و از بين رفتن حكومت مشركين ، ديگرى داخل شدن مردم به اسلام به صورت گروهى و دسته جمعى ، كه بعدا هر دو به وقوع پيوست و يكى از معجزات قرآن كريم است . امّا فتح مكه در سال هشتم تحقيق يافت و امّا داخل شدن به اسلام فوج فوج در سال نهم هجرت بود كه به نقل يعقوبى نمايندگان حدود سى قبيله در آن سال به خدمت آن حضرت آمده و اسلام قبول كرده و از اسلام قبيله‌شان آن حضرت را مستحضر نمودند .\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nسورة النّصر مدنيّة و هى ثلاث آيات و هى آخر ما نزل من السّور بِسْمِ اللَّهِ الرَّحْمنِ الرَّحِيمِ\r\n\r\n[ سوره النصر ( 110 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذا جاءَ نَصْرُ اللَّهِ وَ الْفَتْحُ ( 1 ) وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً ( 2 ) فَسَبِّحْ بِحَمْدِ رَبِّكَ وَ اسْتَغْفِرْهُ إِنَّهُ كانَ تَوَّاباً ( 3 )\r\nبه نام خداى رحمان رحيم\r\n1 - و چون ديدى كه مردم گروه گروه\r\n2 - به دين خدا داخل مىشوند\r\n3 - پروردگارت را تسبيح گوى و حمد كن و از او مغفرت بخواه كه او بسيار توبه پذير است\r\n\r\nكلمه‌ها\r\nافواج : دسته‌ها . گروه‌ها . مفرد آن فوج است . راغب گويد : جماعتى كه به سرعت مىروند .\r\nتواب : بسيار توبه كننده كه در خداوند عملا به معناى توبه پذيرى است صيغه تواب در قرآن پيوسته وصف خدا آمده است مگر در آيهء  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  بقره / 222 .\r\n\r\nشرحها\r\nدر اين سوره ، خبر از آمدن فتح مكه و گسترش اسلام و قبول آن از جانب گروه‌ها و قبائل است ، آن گاه به رسول خدا فرمان مىدهد كه پس از وقوع اين\r\n\r\n","description":"","footnote":"","page_name":" 388 ","page_number":390},
  {"content":"\r\n\r\nدو جريان پروردگارت را حمد ، تسبيح و استغفار كن .\r\n1 -   إِذا جاءَ نَصْرُ اللَّهِ وَ الْفَتْحُ   مراد از فتح بىشك فتح مكه و الف و لام آن براى عهد است ، نصر اللَّه و فتح هر دو يكى است ، آن بشارتى بود پيش از واقع شدن فتح مكه .\r\n2 -  وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً  عطف است بر   جاءَ نَصْرُ اللَّهِ   يعنى : « اذا رأيت الناس يدخلون . . . » چون مكه مشرفه در سال هشتم هجرت فتح گرديد ، شيرازهء كفر از هم پاشيد ، در نتيجه مردم به اسلام روى آوردند ، قبائل عرب نمايندگان خويش را بمدينه گسيل مىداشتند و به اسلام و دين خدا داخل مىشدند ، بطورى كه سال نهم هجرت را « سنة الوفود » نام نهاده‌اند يعنى سالى كه وفدها و هيئت‌هاى قبائل براى اظهار اسلام به مدينه آمدند . اين هم يكى از بشارات و معجزات قرآن مجيد بود كه بوقوع پيوست .\r\n3 -  فَسَبِّحْ بِحَمْدِ رَبِّكَ وَ اسْتَغْفِرْهُ إِنَّهُ كانَ تَوَّاباً  خداوند در اين آيه سه دستور به آن حضرت مىدهد : اول تسبيح و تنزيه خدا دوم حمد و ثناى خدا ، سوم : طلب مغفرت از خدا . بايد دانست كه تسبيح و حمد هر يك مستقل و جدا از همديگر هستند ، تسبيح در مقابل صفات جلال و حمد در مقابل صفات جمال و نعمتهاى خداوند است به عبارت ديگر آن گاه كه مىگوئيم سبحان اللَّه ، نظر به احديت ، عظمت ، ازليت ، ابديت ، بىنيازى خداست ، و آن گاه كه مىگوئيم الحمد للَّه نظر به نعمتها و كرامتهاست كه خدا به بندگان عنايت فرموده است ، باء در « به حمد » به معنى مصاحبت است يعنى خدايت را تسبيح گوى و حمد گوى .\r\nتسبيح و حمد به دنبال فتح و پيروزى اسلام كاملا موجه و در جاى خود واقع است ولى استغفار در اينجا چطور توجيه مىشود ، در بادى امر به نظر مىآيد\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nكه اينجا جاى استغفار نيست ، در رابطه با اين دستور سه وجه گفته شده است .\r\nاوّل : رسول خدا صلّى اللَّه عليه و آله با آنكه به پيروزى اسلام يقين داشت ولى در عين حال چون با چشم خود نديده بود در اين مطلب شايد يك نوع نگرانى داشت ، نظير جريان حضرت ابراهيم عليه السّلام كه به خدا عرض كرد :  أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  بقره / 260 ، آن حضرت به احياء مردگان ايمان داشت ولى خواسته‌اش از كيفيت و براى حصول اطمينان قلبى بود .\r\nدر بعضى از آيات به اين مطلب اشاره شده است ، مثلا خطاب به آن حضرت آمده :  فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ  روم / 60 جملهء اول ظهورش رفع نگرانى آن حضرت در آمدن وعدهء خداست .\r\nامّا با فتح مكه و داخل شدن قبائل عرب به اسلام ، قلب نازنين آن حضرت مانند جدّش ابراهيم عليهما السّلام مطمئن گرديد ، خداوند اين حالت نگرانى را نوعى نقص دانسته مىفرمايد : حالا كه فتح و دخول قبائل به اسلام تحقيق يافت از آن نگرانى كه داشتى استغفار كن و اللَّه اعلم ( رجوع شود به سورهء فتح / 2 ) .\r\nدوم : گويند مراد آنست كه : بعد از آمدن فتح و دخول مردم به اسلام بگو :\r\nخدايا من آنچه توانستم در پيشرفت دين تو انجام دادم ، اگر در اين باره تقصيرى شده باشد مرا بيامرز و اللَّه اعلم .\r\nسوم : منظور از آن ، سؤال ادامهء مغفرت است الميزان در توجيه آن فرموده چون در اين فتح ، آن حضرت از بيشتر تلاش خود در از بين بردن باطل فارغ مىشد امر شده : خدا را به جلالش ياد كند كه تسبيح است و به جمالش كه تحميد است و با نقص خود و حاجتش به خدا كه طلب مغفرت است .\r\nطبرسى رحمه اللَّه فرموده : استغفار گاهى بر وجه تسبيح و انقطاع الى اللَّه مىشود ، اين استغفار از آن مقوله است ،  إِنَّهُ كانَ تَوَّاباً  تعليل استغفار و تشويق\r\n\r\n","description":"","footnote":"","page_name":" 390 ","page_number":392},
  {"content":"\r\n\r\nبه آن است .\r\nناگفته نماند : در مجمع البيان نقل شده : چون اين سوره نازل گرديد ، حضرت آن را بر اصحاب خود خواند شاد شدند ولى عمويش عباس چون آن را شنيد گريه كرد ، حضرت علّت گريهء او را پرسيد ؟ گفت : يا رسول اللَّه گمان مىكنم اين سوره از رسيدن اجل شما حكايت مىكند ، حضرت فرمود : همانطور است كه مىگويى . . .\r\nاين مطلب به چند طريق در كتب شيعه و اهل سنت نقل شده و در دلالت اين سوره بر رسيدن اجل آن حضرت بحث شده است . به نظر نگارنده : اگر اين نقل صحت داشته باشد سرّ اين مطلب در آمدن فتح و در  وَ رَأَيْتَ النَّاسَ يَدْخُلُونَ . . . \r\nاست از آن ظاهر مىشود كه آن حضرت ديگر مأموريت خود را بپايان رسانده است بقول الميزان « و عند الكمال يرقب الزول » .\r\nطبرسى رضوان اللَّه عليه از ابن مسعود نقل كرده چون اين سوره نازل شد آن حضرت بيشتر اوقات مىگفت :\r\n« سبحانك اللهم و بحمدك ، اللهم اغفر لى انك انت التواب الرحيم »\r\nروز شنبه بيست و نهم شعبان هزار و چهار صد و سه مطابق 18 / 2 / 1362 تفسير سورهء نصر پايان يافت و الحمد للَّه و هو خير ختام\r\n\r\n","description":"","footnote":"","page_name":" 391 ","page_number":393},
  {"content":"\r\n\r\n\r\nسورهء تبت\r\nدر مكه نازل شده و پنج آيه است\r\n\r\nنظرى به سورهء مباركه\r\n1 - « تبت » ششمين سوره است كه بعد از سورهء فاتحه در مكه نازل گرديد « 1 » در ترتيب فعلى قرآن مجيد سورهء صد و يازده است ، بعضى آن را سورهء ابى لهب و بعضى سوره مسد ناميده‌اند ولى در روايات سورهء « تبت » ناميده شده است .\r\nدر مجمع البيان از حضرت صادق صلوات اللَّه عليه نقل شده :\r\n« قال : اذا قرأتم « تبت » فادعوا على ابى لهب فانّه كان من الكذابين بالنبى صلّى اللَّه عليه و آله و بما جاء به من عند اللَّه » .\r\n2 - عدد آيات آن بالاتفاق پنج است و كسى خلاف آن را نگفته است .\r\n3 - علّت نامگذارى ظاهرا وقوع لفظ « تبت » در اول آنست و يا آنكه اين سوره حكايت از تباب و خسران دارد .\r\n4 - سورهء مباركه بىشك مكى است .\r\n5 - ابو لهب عموى رسول خدا صلّى اللَّه عليه و آله بود ولى به آن حضرت ايمان نياورد و در كفر از دنيا رفت ، او عداوت شديدى به آن حضرت داشت و پيوسته او را تكذيب مىكرد مردى بنام طارق محاربى مىگويد در بازار « ذى المجاز » بودم ، ديدم جوانى به مردم مىگفت : «\r\nايها الناس قولوا لا إله الا اللَّه تفلحوا\r\n» .\r\n\r\n\r\n","description":"","footnote":"\r\n( 1 ) اين سخن بنا بر نقلهايى است كه در مقدمه گذشت ولى بعيد است كه سورهء ششم باشد ، ظهور سوره آنست كه بعد از سال سوم بعثت و اظهار دعوت ، نازل شده است .\r\n","page_name":" 392 ","page_number":394},
  {"content":"\r\n\r\nپشت سر او مردى را ديدم كه آن حضرت را با سنگ مىزد ، پاهايش را خونى كرده بود و مىگفت : مردم او كذاب است تصديقش نكنيد . من پرسيدم :\r\nاين كيست ؟ گفتند : او محمّد است ميگويد كه پيغمبر است ، آن ديگرى عمويش ابو لهب است مىگويد كه او دروغگو است .\r\nاز اين حادثه معلوم مىشود كه ابو لهب از معاندين سر سخت بوده و پيوسته در اطفاء نور خدا تلاش مىكرده است ، نقل شده : دو نفر از دختران آن حضرت ( ظاهرا رقيه و ام كلثوم ) زن پسران ابو لهب بوده‌اند ، ولى ابو لهب و زنش ام جميل فرزندان خويش را وادار كردند كه به دختران آن حضرت طلاق گويند ، زن ابو لهب ام جميل دختر حرب ، خواهر ابو سفيان ، عمه معاويه بود ، او مانند شوهرش از دشمنان خدا و دشمن آن حضرت بود كه به جاى محمّد صلّى اللَّه عليه و آله آن جناب را « مذمم » گفت آن مرد و زن ، بقدرى با خدا و رسول و اسلام مخالفت كردند ، كه سورهء تبت در هجو آنها نازل گرديد .\r\n\r\n","description":"","footnote":"","page_name":" 393 ","page_number":395},
  {"content":"\r\n\r\nسورة لهب مكّية و هى خمس آيات نزلت بعد سورة الفاتحة بِسْمِ اللَّهِ الرَّحْمنِ الرَّحِيمِ\r\n\r\n[ سوره المسد ( 111 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nتَبَّتْ يَدا أَبِي لَهَبٍ وَ تَبَّ ( 1 ) ما أَغْنى عَنْهُ مالُهُ وَ ما كَسَبَ ( 2 ) سَيَصْلى ناراً ذاتَ لَهَبٍ ( 3 ) وَ امْرَأَتُهُ حَمَّالَةَ الْحَطَبِ ( 4 )\r\nفِي جِيدِها حَبْلٌ مِنْ مَسَدٍ ( 5 )\r\nبه نام خداى رحمان رحيم\r\n1 - هلاك شد دو دست ابو لهب و هلاك شد ابو لهب\r\n2 - ثروت و كسبش از هلاكت او كفايت نكرد\r\n3 - حتما به آتش شعله‌ور داخل مىشود\r\n4 - زنش ( نيز داخل آتش مىشود ) در حال هيزمكشى\r\n5 - و در حالى كه ريسمانى از ليف خرما به گردن دارد .\r\n\r\nكلمه‌ها\r\nتبت : تب و تباب : خسران و زيان مستمر . مجمع البيان زيان مؤدى بر فساد گفته است « تبت » به خسران مستمر افتاد . جوهرى هلاكت نيز گفته است .\r\nابى لهب : او پسر عبد المطلب بود ، گويند : اسم او عبد العزى و كنيه‌اش ابو لهب بود و گويند : اسم او همان كنيه‌اش بود در مجمع البيان\r\n\r\n","description":"","footnote":"","page_name":" 394 ","page_number":396},
  {"content":"\r\n\r\nنقل كرده : علّت اين نامگذارى آن بود كه او خوش قيافه بود ، و دو طرف صورتش مثل آتش مىدرخشيد .\r\nيصلى : صلى : دخول توأم با لزوم و دوام « سيصلى » : حتما داخل و ملازم مىشود .\r\nحطب : هيزم .\r\nجيد : گردن . « الجيد : العنق » .\r\nمسد : ( بر وزن شرف ) : ريسمانى كه از ليف خرما تابيده شده ( و بر وزن عقل ) به معنى تابيدن است : « مسد الحبل مسدا : فتله » .\r\n\r\nشرحها\r\nدر اين سوره مىخوانيم كه دو دست ابو لهب و خود ابو لهب به خسران و هلاكت افتاد ، گويى مراد از دو دست عمل و كار او است . كه هم تلاشش تباه گرديد و هم خودش از سعادت باز ماند .\r\nثروت و كارش او را از هلاكت نجات نداد ، به آتش خواهد افتاد زنش نيز در حالى كه بار هيزم بر دوش دارد داخل آتش خواهد گرديد .\r\n1 -   تَبَّتْ يَدا أَبِي لَهَبٍ وَ تَبَّ   يعنى : هم دو دست ابو لهب هلاك شد و هم خودش ، گويى مراد آنست كه عملش و تلاشش تباه گرديد ، خودش نيز هلاك شد و به سعادت نرسيد اين سخن ظاهرا خبر است نه دعا .\r\n2 -  ما أَغْنى عَنْهُ مالُهُ وَ ما كَسَبَ  مىشود مراد از « ما كسب » قدرت و نفوذ او باشد يعنى ثروتش و نفوذ و قدرتش او را از هلاكت باز نداشت ، با آنكه ثروت و شهرت و نفوذ داشت ، باز هم هلاك و بدبخت گرديد . « ما » اول نافيه و دوم موصول است .\r\n\r\n","description":"","footnote":"","page_name":" 395 ","page_number":397},
  {"content":"\r\n\r\n3 -  سَيَصْلى ناراً ذاتَ لَهَبٍ  عاقبت هلاك و خسران آنست كه حتما به آتش ملتهب و شعله‌ور داخل مىشود « سين » در آيه ظاهرا براى تأكيد و حتميت است ، نكره آمدن « لهب » مفيد تفخيم است و هم ظاهرا براى تناسب با ابى لهب .\r\n4 و 5 -   وَ امْرَأَتُهُ حَمَّالَةَ الْحَطَبِ فِي جِيدِها حَبْلٌ مِنْ مَسَدٍ   لفظ « و امرأته » عطف است بر فاعل « سيصلى » يعنى « و ستصلى امرأته نارا » جمله‌هاى   حَمَّالَةَ الْحَطَبِ فِي جِيدِها . . .   هر دو حال هستند از « امرأته » يعنى زن ابو لهب در حالى داخل آتش مىشود كه در پشت خود بار هيزم و در گردن ريسمان دارد ، به عبارت ديگر ، در حين داخل شدن به آتش عمل دنيا را حكايت خواهد كرد ، همانطور كه در دنيا خارها را بدوش مىكشيد و شب در راه رسول خدا صلّى اللَّه عليه و آله مىريخت تا او را اذيت كند ، همانطور هم به آتش مىرود و در آن معذب مىشود « 1 » .\r\nدر مجمع البيان نقل شده : چون سورهء « تبت يدا » نازل گرديد ، ام جميل زن ابو لهب پس از شنيدن آن ولوله‌كنان در حالى كه سنگى در دست داشت به مسجد الحرام آمد ، برسول خدا صلّى اللَّه عليه و آله ناسزا مىگفت و فرياد مىكشيد : « مذمما ابينا و دينه قلينا و امره عصينا » « 2 » حضرت با ابو بكر در مسجد نشسته بود او گفت يا رسول اللَّه ام جميل آمد مىترسم به شما صدمه‌اى بزند ، حضرت فرمود : هرگز مرا نتواند ديد ، آن حضرت قرآن خواند و از ام جميل محفوظ ماند .\r\n\r\n\r\n","description":"","footnote":"\r\n( 1 ) در مجمع البيان نقل شده ام جميل خار مىآورد و در راه آن حضرت مىريخت ، ولى بعيد است مراد از  حَمَّالَةَ الْحَطَبِ  سخن چينى باشد .\r\n( 2 ) مذمم يعنى مذموم ، ملعونه اين كلمه را به جاى « محمد » به كار برده است .\r\n","page_name":" 396 ","page_number":398},
  {"content":"\r\n\r\n\r\nنكته‌ها\r\nهجو ابو لهب : ايمان و مكتب داراى جاذبه و دافعه است ، آنكه به مكتب ، ايمان و اعتنايى ندارد او را دفع مىكند هر چند كه از اقوام و عشيره باشد  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ . . .  مجادله / 22 اين است كه ملاحظه مىشود ابو لهب‌ها هجو و طرد مىشوند ، ولى سلمانها مقام\r\n« سلمان منا اهل البيت »\r\nپيدا كرده و در مكتب جذب مىشوند .\r\nمسلمان موحد كسى است كه در زندگى اين سوره را سر مشق خويش قرار بدهد ، ملاك او در دوست داشتن و دشمن گرفتن ، فقط خدا و مكتب باشد و از چهارده معصوم صلوات اللَّه عليهم پيروى نمايد كه خوبان را جذب كرده و به خود نزديك نمودند و بدان را از خود طرد كرده و كنار زدند .\r\nابو لهب و اين سوره : در مجمع البيان فرموده : اگر گويند : آيا با اين سوره باز ابو لهب قدرت داشته كه ايمان بياورد و باز ايمان بر او فرض و لازم بود ؟ و اگر ايمان مىآورد تكذيب وعده  سَيَصْلى ناراً ذاتَ لَهَبٍ  نمىشد ؟ گوئيم : آرى ايمان براى او لازم بود ، اين وعيد به شرط عدم ايمان است ، اگر فرض كنيم كه ابو لهب از رسول خدا مىپرسيد و ميگفت : اگر ايمان آورم باز داخل آتش خواهم شد ؟ حضرت مىفرمود : نه زيرا كه شرط دخول آتش از بين رفته بود .\r\nالميزان اين جواب را پسنديده و فرموده است : ابو لهب در اختيارش بود كه ايمان آورد و از عذاب حتمى خدا كه در اثر كفرش بود نجات يابد .\r\nناگفته نماند : درست است كه او مسلوب الاختيار نشده بود ولى خدا\r\n\r\n","description":"","footnote":"","page_name":" 397 ","page_number":399},
  {"content":"\r\n\r\nمىدانست كه ايمان نخواهد آورد و گرنه ريشهء او را اين چنين قطع نمىكرد .\r\nروز دوازدهم رمضان المبارك هزار و چهار صد و سه مطابق 3 / 4 / 1362 تفسير سورهء « تبت » به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 398 ","page_number":400},
  {"content":"\r\n\r\n\r\nسورهء اخلاص\r\nدر مكه نازل شده و چهار آيه است\r\n\r\nنظرى به سورهء مباركه\r\n1 - در مقدمهء تفسير گفته‌ايم : سورهء اخلاص بيست و دومين سوره است كه بعد از سورهء « ناس » در مكه نازل گرديد . در ترتيب فعلى قرآن مجيد سورهء صد و دوازدهم است .\r\n2 - آن را سورهء اخلاص و سورهء توحيد و سورهء حمد ناميده‌اند ولى در روايات شيعه و اهل سنت   قُلْ هُوَ اللَّهُ أَحَدٌ   گفته شده است .\r\nدر مجمع البيان فرموده : در حديث آمده كه او ( ظاهرا حضرت رسول صلّى اللَّه عليه و آله ) سورهء كافرون و قل هو اللَّه احد را ، مقشقشتان مىفرمود ، اين تسميه براى آن بود كه اين دو سوره ، انسان را از شرك و نفاق كنار مىكنند « تقشقش المريض » آن وقت گويند كه مريض از مرض شفا يابد . مقدارى از روايات در فضيلت سوره در نكته‌ها خواهد آمد .\r\n3 - عدد آيات آن در قرائت مكى و شامى پنج و در قرائت ديگران چهار آيه است زيرا قارئان مكى و شامى « لم يلد » را به تنهايى يك آيه شمرده‌اند .\r\n\r\nنظرى به شأن نزول\r\nناگفته نماند : مسئلهء خداشناسى يك امر فطرى است ، انسان از اول كه چشم باز كرده به وجود خدا پى برده است ، زيرا معماى هستى بدون اعتقاد به\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nوجود آفريننده قابل توجيه نيست ، النهايه در مسئله تصور خدا و اينكه او چگونه موجودى است به اشتباه افتاده و او را مانند خود تصور كرده و صفات انسان را در يك بعد بسيار بزرگى در وجود خدا پياده كرده است .\r\nقرآن كريم از مشركان نقل مىكند كه از روى نافهمى براى خدا شريكان قرار داده و براى او پسران و دختران تراشيدند .  وَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ . . .  انعام / 100 و در جاى ديگر فرموده : كفار از روى افتراء گفتند كه خداوند فرزند زائيده است :   أَلا إِنَّهُمْ مِنْ إِفْكِهِمْ لَيَقُولُونَ وَلَدَ اللَّهُ وَ إِنَّهُمْ لَكاذِبُونَ   صافات / 152 .\r\nملائكه را دختران خدا دانستند  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً  زخرف / 19 و در جواب آنها فرموده :  أَمْ لَهُ الْبَناتُ وَ لَكُمُ الْبَنُونَ  طور / 39 ، يهود عزير و نصارى مسيح را فرزند خدا دانستند :  وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ . . .  توبه / 30 .\r\nتورات فعلى خدا را مانند انسان نشان مىدهد كه با حضرت يعقوب كشتى گرفت و عنقريب بود كه در دست يعقوب مغلوب شود ( سفر پيدايش باب 32 آيهء 24 ) و در جاى ديگر نعوذ باللّه خدا با چند نفر فرشته زير درختى مىنشيند و ابراهيم عليه السّلام آب مىريزد ، خدا با ملائكه دست خود را شسته و مشغول طعام خوردن مىشود ( سفر پيدايش باب 18 آيهء 1 ) .\r\nكليسا در تعليمات خود ، خدا را موجودى معرفى كرد كه ميان دو ابروى او هفتاد هزار فرسخ راه است ، مسئلهء « اتخاذ ولد » در بسيارى از آيات قرآن مطرح و ردّ شده است ، قرآن مجيد در اين باره چنان سرسختى نشان مىدهد كه ما فوق تصور است و مىگويد :   تَكادُ السَّماواتُ يَتَفَطَّرْنَ مِنْهُ وَ تَنْشَقُّ الْأَرْضُ وَ تَخِرُّ الْجِبالُ هَدًّا أَنْ دَعَوْا لِلرَّحْمنِ وَلَداً   مريم / 90 زيرا كه وجود فرزند ، عبارت اخراى نفى وجود خداست .\r\n\r\n","description":"","footnote":"","page_name":" 400 ","page_number":402},
  {"content":"\r\n\r\nسورهء مباركهء اخلاص در مقام مبارزه با همهء اين افكار و نظائر آنهاست و مىگويد : خدا هست ولى او را به هيچ چيز نمىتوان تشبيه كرد و مانند هيچ يك از موجودات نيست ، و هيچ يك از موجودات مانند او نيست او بىهمتاست ، بىنياز است ، نزائيده ، زائيده نشده ،  لَيْسَ كَمِثْلِهِ شَيْءٌ  .\r\nآرى فقط اين خدا مىتواند عقلا قابل قبول باشد نه آنى كه ديگران گفته‌اند در اول سورهء حديد « 1 » روايتى نقل شد كه خدا مىدانست ، در آينده اقوام عميق و كنجكاوى خواهند آمد ، لذا در معرفى خود سورهء توحيد و اول سورهء حديد را فرستاد . در شأن نزول اين سوره از امام صادق صلوات اللَّه عليه نقل شده : يهود از حضرت رسول صلّى اللَّه عليه و آله خواستند كه پروردگارش را براى آنها توصيف كند ، آن حضرت سه روز جواب نداد ، اين سوره نازل گرديد « 2 » در نقل ديگرى آمده كه مشركان چنين سؤالى از آن حضرت كردند . روايت اول مؤيد مدنى بودن سوره است .\r\n\r\n\r\n","description":"","footnote":"\r\n( 1 ) كافى كتاب توحيد باب النسبة حديث 2 .\r\n( 2 )\r\n« عن ابى عبد اللَّه ( ع ) قال : ان اليهود سئل رسول اللَّه ( ص ) فقالوا انسب لنا ربك فلبث ثلاثا لا يجيبهم ثم نزلت قل هو اللَّه احد . . . الى آخرها » كافى كتاب التوحيد باب النسبة حديث اول .\r\n","page_name":" 401 ","page_number":403},
  {"content":"\r\n\r\nسورة الاخلاص مكّية و هى أربع آيات نزلت بعد سورة النّاس بِسْمِ اللَّهِ الرَّحْمنِ الرَّحِيمِ\r\n\r\n[ سوره الإخلاص ( 112 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nقُلْ هُوَ اللَّهُ أَحَدٌ ( 1 ) اللَّهُ الصَّمَدُ ( 2 ) لَمْ يَلِدْ وَ لَمْ يُولَدْ ( 3 ) وَ لَمْ يَكُنْ لَهُ كُفُواً أَحَدٌ ( 4 )\r\nبه نام خداى رحمن رحيم\r\n1 - بگو : خدا بى همتاست\r\n2 - خدا مقصود و ملجاء است\r\n3 - نزائيده و زائيده نشده است\r\n4 - كسى و چيزى همتاى او نيست\r\n\r\nكلمه‌ها\r\nاحد : بى همتا . بايد دانست : احد گاهى در وحدت عددى استعمال مىشود در اين صورت اسم است مانند  إِذا حَضَرَ أَحَدَكُمُ الْمَوْتُ  :\r\nبقره / 180 و مانند  وَ لَمْ يَكُنْ لَهُ كُفُواً أَحَدٌ  و گاهى در وحدت وصفى به كار مىرود ، در اين صورت وصف است به معنى بى همتا و و بى مانند و فقط بذات بارى اطلاق مىشود در آيات قرآن آن گاه كه منظور آن بود كه دوگانگى را از خدا نفى كند لفظ « واحد » به كار رفته است نظير :  وَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ \r\n\r\n","description":"","footnote":"","page_name":" 402 ","page_number":404},
  {"content":"\r\n\r\nنحل / 51 .\r\nاللَّه : درباره لفظ جلاله اللَّه در تفسير سورهء فاتحة الكتاب سخن گفته‌ايم .\r\nصمد : مقصود كسى كه همه در حوائج خود به او روى مىآورند و او را قصد مىكنند لازمهء اين معنا ، بى نيازى است و شايد بدين جهت صمد را « بى نياز » گفته‌اند . صمد ( بر وزن عقل ) در لغت به معنى قصد است « صمده صمدا : قصده » و نيز به معنى اعتماد آيد گويند « صمد هذا الامر : اعتمده » در نهج البلاغه در خطبه‌هاى شصت و چهار و صد و بيست و پنج و صد و هشتاد و چهار ، اين كلمه به معنى قصد آمده است على هذا صمد در آيه به معنى « مقصود و مصمود اليه » است .\r\nكفوا : ( بر وزن عنق ) : مثل ، همتا ، نظير .\r\n\r\nشرحها\r\nدر اين سوره مىخوانيم : خدا بى همتاست ، همه به او محتاجند و او را قصد مىكنند  يَسْئَلُهُ مَنْ فِي السَّماواتِ وَ الْأَرْضِ  ، وصف زائيدن و زادن در او نيست ، هيچ كس و هيچ چيز در ذات و افعال و صفات ، مانند و نظير او نمىباشد ، اين است توحيد قرآنى و اين است توحيد خالص . به نظر مىآيد :    اللَّهُ الصَّمَدُ . لَمْ يَلِدْ وَ لَمْ يُولَدْ . وَ لَمْ يَكُنْ لَهُ كُفُواً أَحَدٌ    همه بيان و توضيح « احد » در صدر سوره‌اند .\r\n1 -   قُلْ هُوَ اللَّهُ أَحَدٌ   هو ضمير شأن است ، اهميت جمله بعدى را مىفهماند ، معنى آيه چنين مىشود : بگو حق اين است كه خدا بى همتاست ، بى همتاست در ذات ، بى همتاست\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nدر صفات بىهمتاست در افعال ، بىهمتاست در همه چيز .\r\nناگفته نماند : دربارهء خداوند سبحان به پنج توحيد كه درجات توحيد هستند عقيده داريم كه در نكته‌ها خواهد آمد .\r\n2 -  اللَّهُ الصَّمَدُ  آيه اول در زمينه توصيف ذات بود ، اين آيه در توصيف فعل است ، صمد و محل رجوع بودن در حوائج از صفات افعال است ، خدا آفرينندهء همه موجودات است و همه او را قصد كرده و نيازمند او هستند ، على هذا مقصود و مورد حاجت همه اوست از اين مىفهميم كه الف و لام « الصمد » براى حصر است چنان كه در الميزان فرموده است معنى آيه چنين مىشود : اللَّه فقط اوست مقصود و مورد حاجات كه همه از او مىخواهند و به او روى مىآورند .\r\nصمد را مقصود ، خداى دائم كه هميشه بوده و خواهد بود ، سرپرست مطاع كه بالاتر از او امر و نهى كننده‌اى نيست و امثال آن معنى كرده‌اند كه بعضى از آنها در نكته‌ها خواهد آمد .\r\n3 -  لَمْ يَلِدْ وَ لَمْ يُولَدْ  جمله « لم يلد » مىشود نفى تشبيه باشد در مقابل نصارى كه مىگفتند  الْمَسِيحُ ابْنُ اللَّهِ  يا در مقابل مشركان كه مىگفتند : خدا فرزند زائيده است :\r\n  أَلا إِنَّهُمْ مِنْ إِفْكِهِمْ لَيَقُولُونَ وَلَدَ اللَّهُ وَ إِنَّهُمْ لَكاذِبُونَ   صافات / 151 ، و شايد منظور آن باشد كه هيچ چيز بطور اشتقاق و مجزا شدن از خدا ، به وجود نيامده است بلكه خدا همه را با اراده و مشيت خود آفريده است الميزان وجه دوم را اختيار كرده كه قول نصارى و هر قول ديگر در اين جمله نفى شده است .\r\n« لم يولد » حاكى از قدم ذات ، و واجب الوجود بودن خداست ، خدايى كه از چيز ديگرى به وجود نيامده است بلكه هستى را از ذات خود دارد ، به نظر مىآيد :  لَمْ يَلِدْ وَ لَمْ يُولَدْ  هر دو روى هم مراد هستند يعنى موجودى در اين دو\r\n\r\n","description":"","footnote":"","page_name":" 404 ","page_number":406},
  {"content":"\r\n\r\nوصف ، فقط منحصر به بارى تعالى است ، گرچه « لم يولد » نيز چنين است ، به هر حال ، خدا از اين جهت نيز بى همتاست .\r\n4 -  وَ لَمْ يَكُنْ لَهُ كُفُواً أَحَدٌ  ظاهرا « يكن » منسلخ از زمان است نظير  كَيْفَ نُكَلِّمُ مَنْ كانَ فِي الْمَهْدِ صَبِيًّا  مريم / 290 « احد » نكره در سياق نفى ، مفيد عموم است ، آن شامل انسان غير انسان مىباشد ، معنى آيه چنين مىشود : هيچ كس و هيچ چيز مانند خدا نيست ، نظير  لَيْسَ كَمِثْلِهِ شَيْءٌ  اين هم شكل ديگرى از بى همتايى است ، تأخر « احد » ظاهرا براى حفظ اواخر آيات است .\r\n\r\nنكته‌ها\r\nدرجات توحيد : در رابطه با   قُلْ هُوَ اللَّهُ أَحَدٌ   بايد دانست : دربارهء خداوند سبحان به چهار نوع توحيد عقيده داريم كه درجات توحيد ناميده مىشوند .\r\nاول : توحيد ذات . يعنى خدا بى همتا و بى مانند است مانند   قُلْ هُوَ اللَّهُ أَحَدٌ   و آيات بعدى كه همه حكايت از بى مانندى خدا دارند و نظير آيات  لَيْسَ كَمِثْلِهِ شَيْءٌ  شورى / 11 ، نفى ثانى داشتن نيز از توحيد ذات است نظير  لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ  نحل / 51 و نظير  وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ  نساء / 171 .\r\nدوّم : توحيد صفات . يعنى صفات حق تعالى عين ذات اوست ، ميان ذات و صفات حق دوگانگى وجود ندارند ، بر خلاف انسان كه صفاتش عارض بر ذات او است ، نظير علم ، كه قبلا وجود نداشت ، بعدا عالم شد ، على هذا يا بگو : اللَّه و يا بگو :\r\nعلم مطلق ، يا قدرت مطلق ، هر سه يكى است .\r\nتوحيد صفاتى نفى هر گونه كثرت و تركب در خود ذات است و همچنين\r\n\r\n","description":"","footnote":"","page_name":" 405 ","page_number":407},
  {"content":"\r\n\r\nخدايا حيات مطلق هر دو يكى است .\r\nناگفته نماند : صفات افعال مانند خالق بودن و رازق بودن به صفات ذات يعنى علم و قدرت بر مىگردد .\r\nعلامهء طباطبائى در جلد پنجم روشن رئاليسم بحث « خداى هستى داراى همهء كمالات هستى است » فرموده : صفاتى مانند : هستى بخش ، روزى دهنده ، زنده كننده ، ميراننده . . . در حقيقت صفاتى هستند نسبى نه خارجى نفسى ( رجوع شود به جلد اول اصول كافي كتاب التوحيد ) .\r\nدر خطبه اول نهج البلاغه آمده است :\r\n« و كمال الاخلاص له نفى الصفات عنه لشهادة كل صفه انها غير الموصوف و شهادة كل موصوف انه غير الصفة »\r\nمنظور از نفى صفات آنست كه بگوئيم : صفات خدا زائد بر ذات خدا نيست .\r\nناگفته نماند : در قرآن كلمه صفت يا صفات نيامده بلكه فقط « الاسماء » آمده است  وَ لِلَّهِ الْأَسْماءُ الْحُسْنى فَادْعُوهُ بِها  يعنى يا بگو خدا يا بگو رحمان ، اين تعبير در بيان عينيت ذات با صفات از همه رساتر است .\r\nسوّم : توحيد افعال . اين سخن بدين معنى است كه كائنات اعم از مادى و مجرد همه فعل خدايند « لا مؤثر في الوجود الا اللَّه » پس ما سوى اللَّه هر چه باشد همه به صورت يك واحد ( از جمله انسانها و كارهاى انسانها ) مخلوق خدا و فعل خدا هستند نسبت آنها به خدا ، نسبت نوشته‌هاست به نويسنده ، نويسنده يكى است ، نوشته‌ها و حروف و خطوط ، بى شمار هستند .\r\nخدا در كارهاى خود محتاج كسى نيست و از محلى كمك دريافت نمىكند به عبارت ديگر : خدا در كارهايش مستقل است امّا غير خدا هيچ يك در كار خود مستقل نيستند از خدا كمك مىگيرند و از حول و قوهء او ، قدرت كار پيدا مىكنند « ازمة الامور طرا بيده . و الكل مستمدة من مدده » - « لا حول و لا قوة الا باللَّه » از اين رو كارهاى انسانها نيز كار خدا است .\r\n\r\n","description":"","footnote":"","page_name":" 406 ","page_number":408},
  {"content":"\r\n\r\nچهارم : توحيد عبادت . يعنى عبادت و بندگى خاص خداست سه قسمت گذشته راجع به خدا و راجع به اعتقاد است ولى چهارمى راجح به بنده و راجع به عمل است .\r\nناگفته نماند : كارهاى انسانها به دو بخش تقسيم مىشود ، اول كارهاى عبادى كه در آنها قصد قربت معتبر است مانند نماز و روزه و مانند آن .\r\nدوّم كارهاى غير عبادى ، مانند خريد و فروش ، كشتن و درو كردن ، ازدواج و طلاق ، و بالاخره همهء كارهاى روز مرهء انسانى ، خداوند در دين اسلام براى همه كارها اعم از عبادى و غير عبادى احكام فرستاده است ، توحيد در عبادت آنست كه انسان در همه كارهايش چه عبادى و چه غير عبادى از خدا فرمان برد ، به عبارت ديگر انسان فقط يك مطاع و يك معبود داشته باشد   قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ   انعام / 162 . منظور از سخن پيامبران كه مىگفتند :  يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  ظاهرا همين بوده است نه فقط كارهاى عبادى .\r\nفضيلت قل هو اللَّه احد : 1 - منصور بن حازم از امام صادق عليه السّلام روايت كرده كه فرمود : هر كه يك روز بر او بگذرد و در نمازهاى پنجگانه قل هو اللَّه احد را نخواند گفته مىشود : بندهء خدا تو از نمازگزاران نيستى :\r\n« عن ابى عبد اللَّه عليه السّلام قال من مضى به يوم واحد فصلى فيه به خمس صلوات و لم يقرأ فيها قل هو اللَّه احد قيل له يا عبد اللَّه لست من المصلين » .\r\n2 - ابو بكر حضرمى از حضرت صادق عليه السّلام روايت كرده : هر كه به خدا و روز قيامت ايمان دارد خواندن قل هو اللَّه احد را بعد از نماز واجب ترك نكند هر كه آن را بخواند خدا خير دنيا و آخرت را براى او جمع كند ، او پدر و مادرش و فرزندانش را بيامرزد\r\n« عن ابى عبد اللَّه عليه السّلام قال : من كان يؤمن باللّه و اليوم الاخر فلا يدع ان يقرأ في دبر الفريضة بقل هو اللَّه اجد فانه ان قرأها جمع اللَّه له خير الدنيا\r\n\r\n","description":"","footnote":"","page_name":" 407 ","page_number":409},
  {"content":"\r\n\r\nو الاخرة و غفر له و لوالديه و ما ولد » .\r\n3 - عمرو بن يزيد گويد : امام صادق عليه السّلام فرمود : هر كه به وقت خارج شدن از منزلش ده بار قل هو اللَّه احد را بخواند ، پيوسته در حفظ خدا خواهد بود تا به منزلش بر گردد .\r\n« قال ابو عبد اللَّه عليه السّلام من قرء قل هو اللَّه احد حين يخرج من منزله عشر مرات لم يزل في حفظ اللَّه عز و جل حتى يرجع الى منزله » .\r\n4 -\r\n« عن ابى عبد اللَّه عليه السّلام قال : من قرء قل هو اللَّه احد مرة واحدة فكانما قرء ثلث القرآن و ثلث التوراة و ثلث الانجيل و ثلث الزبور » .\r\n5 - رسول خدا صلّى اللَّه عليه و آله سريه‌اى را به جنگ فرستاد ، فرمانده آنها على عليه السّلام بود ، چون بر گشتند حضرت از آنها از على عليه السّلام پرسيد ، گفتند : همه خوبيها را داشت ولى در همه نمازها كه با ما خواند قل هو اللَّه احد را مىخواند . حضرت فرمود : يا على چرا چنين كردى ؟ گفت : قل هو اللَّه احد را دوست دارم . حضرت فرمود : آن را دوست داشتى تا خدا تو را دوست داشت .\r\n6 -\r\n« و قال الصادق عليه السّلام من قراها و اهداها للموتى كان فيها ثواب ما في جميع القرآن . . . »\r\nاين چند روايت از تفسير برهان نقل گرديد ، به جز حديث اول و پنجم كه از مجمع البيان آورده‌ايم .\r\nناگفته نماند روايت در اين باره زياد است خواهان تفصيل بيشتر به كتابهاى ديگر مراجعه فرمايند .\r\nتأويل الصمد : كلينى رحمه اللَّه در كافى « باب تأويل الصمد » از داود بن قاسم جعفرى نقل كرد كه به حضرت جواد صلوات اللَّه عليه گفتم :\r\n« ما الصمد ؟ قال : السيد المصمود اليه في القليل و الكثير »\r\nاين روايت مطابق معناى لغوى « الصمد » مىباشد .\r\nطبرسى رحمه اللَّه از امام سجاد صلوات اللَّه عليه نقل كرده :\r\n« قال الصمد الذى قد انتهى سودده و الصمد الدائم الذي لم يزل و لا يزال و الصمد الذى لا جوف له\r\n\r\n","description":"","footnote":"","page_name":" 408 ","page_number":410},
  {"content":"\r\n\r\nو الصمد الذى لا يأكل و لا يشرب و الصمد الذى لا ينام »\r\nاين روايت راجع به معناى لازم « الصمد » است يعنى خداى ازلى و ابدى ، خداى بى خلل ، خداى بى نياز اين روايت در توحيد صدوق رحمه اللَّه / 90 نيز نقل شده است و نيز در آن كتاب نقل شده :\r\n« قال الباقر عليه السّلام الصمد السيد المطاع الذى ليس فوقه آمر و ناه » .\r\nروز بيست و يكم رمضان هزار و چهار صد و سه مطابق 12 / 4 / 1362 روز شهادت امير المؤمنين صلوات اللَّه عليه ، تفسير سورهء اخلاص خاتمه يافت .\r\nو الحمد للَّه و هو خير ختام\r\n\r\n","description":"","footnote":"","page_name":" 409 ","page_number":411},
  {"content":"\r\n\r\n\r\nسورهء فلق\r\nدر مكه نازل شده و پنج آيه است\r\n\r\nنظرى به سورهء مباركه\r\n1 - در مقدمهء تفسير گفتيم : فلق بيستمين سوره است كه بعد از سورهء فيل در مكه نازل گرديد . ولى اين مطلب مختلف فيه است ، بعضى آن را مكى و بعضى مدنى گفته‌اند ، مطالب آن با هر دو سازگار است .\r\n2 - عدد آيات آن بالاتفاق پنج است ( مجمع البيان ) .\r\n3 - علّت تسميه آن به فلق ظاهرا وقوع اين كلمه در اول آنست وانگهى همهء مطالب آن يكپارچه فلق و شكافتن است .\r\n4 - ناگفته نماند : مخلوقات داراى دو جنبه هستند ، جنبهء خير و جنبهء شر و ضرر ، مثلا آب داراى هزاران خير و فائده است ، ولى اگر سيل گردد ، شر است و ويران كننده ، آتش داراى فائده‌هاى بى شمار است ، اما چون آتش سوزى باشد يا انسانى در آن واقع شود ، مبدل به شر و ضرر مىگردد ، لفظ « من شر شر ما خلق » نشان مىدهد همه ما خلق اللَّه داراى جنبه شر مىباشند چنان كه داراى جنبه خير نيز هستند تا جايى كه دربارهء قرآن مىخوانيم :  وَ لا يَزِيدُ الظَّالِمِينَ إِلَّا خَساراً  اسراء / 82 و در جاى ديگر آمده :  وَ الَّذِينَ لا يُؤْمِنُونَ فِي آذانِهِمْ وَقْرٌ وَ هُوَ عَلَيْهِمْ عَمًى  فصلت / 44 .\r\nبعضى از شرور و آفات است كه قابل پيش‌بينى نيستند ، در خفا و پنهانى مىآيند و تا انسان با خبر شود كارشان را كرده‌اند مانند سرطان ، سل ، تصادفات\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nو . . . اينها همه « غاسق » هستند و در تاريكى و خفا مىآيند .\r\nبعضى ديگر به صورت حادثه‌اند ، مانند زلزله‌ها ، انفجارها ، جنگها و پيشامدهاى غير منتظره .\r\nبايد دانست كه انسان توانايى آن را ندارد كه از شرور و آفاتى كه اشاره شد در امان باشد يگانه چاره آنست كه براى رهايى از آنها و براى در امان ماندن به خداى دانا و توانا پناه برد كه جز او نمىتواند كسى را پناه بدهد ، اين سوره در مقام ارشاد به ما ياد مىدهد كه به خدا پناه بريم ، در وحلهء اول خطاب به حضرت رسول صلّى اللَّه عليه و آله است و در وحله دوم تعليم براى همه مىباشد ، بقيهء سخن در نكته‌ها خواهد آمد و نيز بايد بدانيم كه در اين سوره از شر عوامل خارجى به خدا پناه مىبريم چنان كه در سورهء ناس از شر وسواس و عوامل درونى و داخلى .\r\n\r\n","description":"","footnote":"","page_name":" 411 ","page_number":413},
  {"content":"\r\n\r\nسورة الفلق مكّية و هى خمس آيات نزلت بعد سورة الفيل بِسْمِ اللَّهِ الرَّحْمنِ الرَّحِيمِ\r\n\r\n[ سوره الفلق ( 113 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nقُلْ أَعُوذُ بِرَبِّ الْفَلَقِ ( 1 ) مِنْ شَرِّ ما خَلَقَ ( 2 ) وَ مِنْ شَرِّ غاسِقٍ إِذا وَقَبَ ( 3 ) وَ مِنْ شَرِّ النَّفَّاثاتِ فِي الْعُقَدِ ( 4 )\r\nوَ مِنْ شَرِّ حاسِدٍ إِذا حَسَدَ ( 5 )\r\nبه نام خداى رحمان رحيم\r\n1 - بگو پناه مىبرم به پروردگار مخلوقات\r\n2 - از ضرر آنچه آفريده است\r\n3 - و از ضرر غاسق وقتى كه داخل شود\r\n4 - و از ضرر دمندگان در گره‌ها\r\n5 - و از ضرر حسود چون حسد كند\r\n\r\nكلمه‌ها\r\nفلق : فلق ( بر وزن عقل ) : شكافتن . « فلق الشيء فلقا : شقه » و ( بر وزن فرس ) اسم مصدر است به معنى شكافته شده ( خلق ) . طبرسى آن را شكاف وسيع گفته است ، در قاموس و اقرب الموارد چندين معنى از قبيل صبح ، دره و شكاف براى آن نقل كرده و نيز گفته است « الفلق : الخلق كله » ظاهرا منظور از آن در آيه همه خلق است\r\n\r\n","description":"","footnote":"","page_name":" 412 ","page_number":414},
  {"content":"\r\n\r\nچنان كه خواهد آمد .\r\nغاسق : آنچه در تاريكى آيد . ناگفته نماند : غسق به معنى ظلمت شديد يا ظلمت اول شب است ، به هر حال آن به معنى ظلمت و تاريكى است .\r\nعلى هذا غاسق چيزى است كه در ظلمت و خفا باشد ، طبرسى رحمه اللَّه غاسق را آنچه با ضرر هجوم مىكند « الهاجم بضرره » گفته است ، شب تاريك ، ماه گرفته شده نيز ، معنى كرده‌اند .\r\nوقب : وقوب : دخول . در نهج البلاغه خطبه 48 فرموده :\r\n« الحمد للَّه كلما وقب ليل و غسق »\r\nحمد خدا را است هر وقت كه شبى آيد و تاريك گردد .\r\nنفاثات : دمندگان . نفث : دميدن . آن گاهى دميدن معنوى است مانند الهام و تلقين . از رسول خدا صلّى اللَّه عليه و آله نقل شده كه دربارهء وحى فرموده :\r\n« الا و ان الروح الامين نفث في روعى »\r\nو گاهى ظاهرى است به معنى انداختن كمى از آب دهان . راغب گويد : « النفث : قذف الريق القليل و هو اقل من التفل » يعنى آن انداختن كمى بزاق است كه از بزاق معمولى اندك است ، آن جمع نفاث يا نفاثه است .\r\nعقد : ( بر وزن صرد ) : گره‌ها . واحده آن عقده است . عقد بر وزن عقل به معنى بستن و گره زدن است « عقد الحبل عقدا : شده » .\r\n\r\nشرحها\r\n1 و 2 -    قُلْ أَعُوذُ بِرَبِّ الْفَلَقِ مِنْ شَرِّ ما خَلَقَ    منظور از « فلق » ظاهرا خلق و مخلوق است ، به علّت اينكه خلقت به وسيلهء شكافتن و شگفتن است نظير :  إِنَّ اللَّهَ فالِقُ الْحَبِّ وَ النَّوى  انعام / 95 ، خلقت آسمانها و زمين نيز چنين است چنان كه مىخوانيم :  فاطِرِ السَّماواتِ وَ الْأَرْضِ \r\n\r\n","description":"","footnote":"","page_name":" 413 ","page_number":415},
  {"content":"\r\n\r\nانعام / 14 فاطر و فالق هر دو به يك معنى است ، در خطبهء اول نهج البلاغه فرموده است\r\n« فطر الخلائق بقدرته » .\r\nبعضى در توجيه اين سخن گفته‌اند : خداوند عدم را شكافته و موجودات را به طرف وجود خارج كرده است . ولى عدم چيزى نيست كه شكافته شود ، بعضى آن را در آيه ، صبح معنى كرده‌اند كه ظلمت شكافته شده ، مبدل به صبح مىشود ولى اين سخن با آيات بعدى جور در نمىآيد .\r\nلفظ « ما خلق » مانند الفلق شامل همه مخلوقات است و نيز معلوم مىشود كه همهء مخلوقات داراى جنبه شر نيز هستند .\r\n3 -  وَ مِنْ شَرِّ غاسِقٍ إِذا وَقَبَ  بايد بدانيم : غاسق و نفاثات و حاسد ، همه ذكر خاص بعد از عام است چون  مِنْ شَرِّ ما خَلَقَ  همه آنها را شامل مىباشد ، به نظر مىآيد كه مصاديق سه‌گانه فوق براى كثرت اهميت ذكر شده‌اند .\r\nظاهرا مراد از « غاسق » چيزها و بلاهايى است كه در تاريكى و در پنهانى مىآيند و انسان فقط وقتى با خبر مىشود كه آنها كار خود را كرده‌اند مانند سرطان سل ، تصادفات ، اين آيه گرچه راجع به  مِنْ شَرِّ ما خَلَقَ  اخص است ولى در نوبت خود يك موضوع اعم و داراى افراد بى حد و حصرى است .\r\nاينكه از ابن عباس نقل شده كه آن را شب معنى كرده است ظاهرا معناى درستى نيست .\r\nطبرسى رحمه اللَّه فرموده : به قولى مراد از آن هر هجوم كننده با ضرر است . اين قول به آنچه ما اختيار كرديم نزديك مىباشد .\r\n4 -  وَ مِنْ شَرِّ النَّفَّاثاتِ فِي الْعُقَدِ  در رابطه با  النَّفَّاثاتِ فِي الْعُقَدِ  دول قول هست اول اينكه مراد از نفاثات زنان جادوگر و از عقد گره‌هايى است كه بر نخ جادو مىزنند و بر آنها مىدمند\r\n\r\n","description":"","footnote":"","page_name":" 414 ","page_number":416},
  {"content":"\r\n\r\nاين همان قول معروف و مشهور است .\r\nدر الميزان فرموده : علّت اينكه زنان جادوگر در آيه مطرح شده‌اند نه مردان جادوگر ، چون سحر در آنها و به وسيله آنها زيادتر از مردان بود .\r\nدوم ، قول ابو مسلم است كه گويد : مراد از نفاثات زنانى است كه آراء خود را بر مردان تحميل مىكنند « عقد » تصميمهاى مردان است كه در اثر تحميل زنان باز مىشوند و از بين مىروند ، پس زنان بر تصميم مردان مىدمند .\r\nناگفته نماند : قول دوم اعتبارى ندارد ، قول اول نيز بسيار بعيد است . زيرا اولا نسبت به آيات ما قبل بسيار اخص است ، مثلا در روزگار ما چقدر زنان جادوگر وجود دارد تا از شر آنها به خدا پناه ببريم ؟ وانگهى نمىتوانيم بگوئيم :\r\nآيه فقط در رابطه با زمان نزول قرآن و با مكه يا مدينه است .\r\nاز طرف ديگر : چرا بايد فقط از شرّ زنان جادوگر به خدا پناه برد ، اينكه الميزان آنها را زيادتر از مردان فرموده است ، دليل قطعى وجود ندارد گذشته از اينها جادوگرى را كه در شأن نزول سوره گفته‌اند لبيد بن اعصم يك مرد يهودى بود ، نه زن . بسيار مشكل است قبول نمود كه قرآن ابتدا  مِنْ شَرِّ ما خَلَقَ  بفرمايد ، سپس سخن را برساند به چند زن جادوگر كه به حساب نمىآيند .\r\nبه نظر مىآيد : منظور از نفاثات نيروهايى است كه سبب پديد آمدن حوادث بزرگ مىشود مانند نيروها و عواملى كه سبب آتشفشان يا زلزله يا طوفان يا انفجار يا آتش سوزيهاى مهيب مىشوند و حتى جنگها كه در اثر تلقين اراده‌ها و نقشه‌كشى ظالمها و طاغىها به وجود مىآيند ، اين اتفاقات ، به صورت بسته و مهار شده در دنيا هستند ، اين نيروها و عوامل باعث پديد آمدن و منفجر شدن آنها مىشوند و اللَّه العالم .\r\nناگفته نماند : نفاثات لازم نگرفته كه حتما وصف زنان باشد زيرا جمعى\r\n\r\n","description":"","footnote":"","page_name":" 415 ","page_number":417},
  {"content":"\r\n\r\nكه با الف و تاء بسته مىشود ، بيشتر اوقات وصف مذكر لا يعقل مىآيد مانند ايام خاليات ، رياح عاصفات ، مرفوعات ، مجرورات ، منصوبات ، منسوجات و مانند آنها .\r\nعلى هذا مانعى نيست كه نفاثات جمع نفاث به معنى عاملى باشد كه مثلا سبب آتشفشان مىشود و اللَّه اعلم .\r\n5 -  وَ مِنْ شَرِّ حاسِدٍ إِذا حَسَدَ  قيد « اذا حسد » براى آنست كه آدم حسود و بدخواه تا حسد خود را به كار نبرده فقط درون خودش را مىسوزاند ، ولى چون آن را عملى كند چنان خطرناك است كه بايد از آن به خدا پناه برد از رسول خدا صلّى اللَّه عليه و آله نقل شده : نزديك است فقر به كفر انجامد و نزديك است حسد بر تقدير خدايى غلبه كند « 1 » و در روايت ديگرى از حضرت رضا از رسول خدا صلّى اللَّه عليه و آله نقل شده\r\n« قال : كاد الحسد ان يسبق القدر »\r\n« 2 » اين آيه گرچه نسبت به آيات گذشته اخص است ولى حسد در رابطه با انسان چنان بزرگ و خطرناك است كه با آيات قبلى برابرى مىكند .\r\nناگفته نماند : موقعيت سوره مباركه از لحاظ تعليم استعاذه و پناه بردن به خدا در سطح ما فوق تصور است .\r\n\r\nنكته‌ها\r\nرواياتى در زمينهء اين سوره : 1 - از حضرت رسول صلّى اللَّه عليه و آله نقل شده : به عقبه بن عامر فرمود : بر من آياتى نازل گرديده كه نظير آنها نازل نگرديده بود\r\n« قال : قال رسول اللَّه صلّى اللَّه عليه و آله انزلت على آيات\r\n\r\n\r\n","description":"","footnote":"\r\n( 1 )\r\nالميزان از تفسير قمى . . . عن النوفلى عن السكونى عن ابى عبد اللَّه عليه السّلام قال : قال رسول اللَّه صلّى اللَّه عليه و آله : كاد الفقران يكون كفرا و كاد الحسد ان يغلب القدر .\r\n( 2 ) الميزان از عيون اخبار الرضا .\r\n","page_name":" 416 ","page_number":418},
  {"content":"\r\n\r\nلم ينزل مثلهن المعوذتين » ( مجمع البيان )\r\n2 - آن حضرت به عقبة بن عامر فرمود : آيا تعليمت ندهم دو سوره را كه بهترين قرآن يا از بهترهاى قرآنند ؟ گفتم : آرى اى رسول خدا . آن گاه معوذتين را بر من تعليم كرد ، سپس هر دو را در نماز صبح خواند و فرمود : آن دو را بخوان هر وقت كه برخاستى و خوابيدى\r\n« عن النبى قال يا عقبة الا اعلمك سورتين هما افضل القرآن او من افضل القرآن قلت بلى يا رسول اللَّه فعلمنى المعوذتين ثم قرء بهما في صلوة الغداة و قال لى : اقرءهما كلما قمت و نمت » .\r\n3 - ابو عبيدهء حذاء از امام باقر عليه السّلام نقل كرده : هر كه معوذتين و قل هو اللَّه احد را در نماز وتر بخواند گفته مىشود : بندهء خدا بشارتت باد خدا « وتر » تو را قبول فرمود :\r\n« عن ابى جعفر عليه السّلام قال : من اوتر بالمعوذتين و قل هو اللَّه احد قيل يا عبد اللَّه ابشر فقد قبل اللَّه و ترك » .\r\n4 - روايت شده : رسول خدا صلّى اللَّه عليه و آله بسيار اوقات حسن و حسين عليهما السّلام را با معوذتين تعويذ مىكرد يعنى در پناه خدا قرار مىداد\r\n« روى ان النبى كان كثيرا ما يعوذ الحسن و الحسين بهاتين السورتين » .\r\n5 - عبد اللَّه بن سنان از حضرت صادق صلوات اللَّه عليه نقل كرده : چون قل اعوذ برب الفلق را خواندى در ضمير خودت بگو : به خداى خلق پناه مىبرم و چون قل اعوذ برب الناس را خواندى در ضميرت بگو : به پروردگار ناس پناه مىبرم پنج روايت فوق از مجمع البيان نقل شده است .\r\n6 - در كافى از صابر مولى آل بسام نقل شده : ابو عبد اللَّه عليه السّلام در نماز مغرب بر ما امامت كرد ، معوذتين را خواند و فرمود : آن دو از قرآن است\r\n« قال امنا ابو عبد اللَّه في صلوة المغرب فقرء المعوذتين ثم قال : همامن القرآن » .\r\n7 - از طب الأئمة نقل شده از حضرت صادق عليه السّلام از معوذتين سؤال شد آيا آن دو از قرآن هستند ؟ فرمود :\r\n« هما من القرآن »\r\nسائل گفت : آنها در قرائت ابن\r\n\r\n","description":"","footnote":"","page_name":" 417 ","page_number":419},
  {"content":"\r\n\r\nمسعود از قرآن نيستند و در مصحف او نوشته نشده‌اند ؟ امام فرمود : ابن مسعود اشتباه كرده است يا فرمود : دروغ گفته است ، آن دو از قرآن مىباشند ، سائل گفت : در نماز واجب آن دو را بخوانم ؟ فرمود : آرى « 1 » آيا رسول خدا ( ص ) را سحر كردند ؟ در مجمع البيان آمده : گويند لبيد بن اعصم يهودى رسول خدا صلّى اللَّه عليه و آله را سحر كرد ، آن گاه جادو را در چاه بنى ذروان در حقه‌اى در زير سنگى در درون آن مخفى كرد ، رسول خدا صلّى اللَّه عليه و آله از آن با خبر شد ، على عليه السّلام و زبير و عمار را فرستاد ، آب چاه را كشيدند سنگ را برداشتند ، حقه را بيرون آوردند در آن مقدارى موى شانه و دندانه‌هاى شانه ، ضمنا ريسمانى كه يازده گره داشت بود كه با سوزنها به هم دوخته بودند ، اين دو سوره ( فلق - ناس ) نازل شد ، هر آيه‌اى كه خوانده مىشد يك گره باز مىگرديد ، آن حضرت در خود سبكى احساس مىكرد گويى از بند باز شده است ، جبرئيل شروع كرده مىگفت : بنام خدا تو را رقيه مىكنم از هر شرى كه اذيت مىكند از حسد و چشم زخم ، خدا شفايت مىدهد « 2 » .\r\nاين سخن با بعضى تفاوت ، در روايات اهل بيت عليهم السّلام نيز آمده است چنان كه در تفسير برهان و صافى ديده مىشود .\r\nطبرسى رحمه اللَّه بعد از نقل اين سخن فرموده : اين را از عايشه و ابن عباس نقل كرده‌اند ولى نمىشود قبول كرد ، زيرا مراد قرآن از سحر شده كسى است كه گويى عقلش از بين رفته است . ولى خدا در قول خود  وَ قالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً . . .  اين كار را از آن حضرت نفى كرده است .\r\nممكن است يهودى يا دخترانش خواسته‌اند اين كار را بكنند ولى نتوانسته‌اند\r\n\r\n\r\n","description":"","footnote":"\r\n( 1 ) اين دو روايت را از وسائل الشيعه ج 4 كتاب القراءة آورده‌ايم .\r\n( 2 ) رقيه آنست كه انسان را در پناه قدرتى فوق طبيعى قرار دهند ، در اينجا قرار دادن در پناه خداست .\r\n","page_name":" 418 ","page_number":420},
  {"content":"\r\n\r\nخدا آن حضرت را از اين كار مطلع فرموده است و آن دليل صدق آن حضرت مىباشد چطور مىشود مرض آن حضرت از كار يهود باشد اگر مىتوانستند آن حضرت را مريض كنند حتما او را مىكشتند چنان كه بسيارى از مؤمنان را كشتند ، با آنكه رسول خدا را از همه بيشتر دشمن مىداشتند ، شيخ طوسى رحمه اللَّه در تبيان به آن اشاره كرده و رد نموده است .\r\nالميزان جريان را قبول دارد ، زيرا پس از نقل قضيه از « در منثور » فرموده : از كتاب طب الأئمة از محمّد بن سنان از مفضل از امام صادق عليه السّلام نظير اين مطلب نقل شده ، در اين باره روايات زيادى از طريق اهل سنت . . . و نيز از طريق امامان اهل بيت عليهم السّلام آمده است ، آن گاه به اشكال مرحوم طبرسى اشاره كرده و گويد : آنچه بعضى در مضمون روايات اشكال كرده‌اند كه رسول خدا صلّى اللَّه عليه و آله از تأثير سحر مصون بوده ، اين چطور مىشود با آنكه خدا فرموده :   وَ قالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً انْظُرْ كَيْفَ ضَرَبُوا لَكَ الْأَمْثالَ فَضَلُّوا . . .   فرقان / 9 .\r\nجواب اين است كه مراد مشركان از « مسحور » مجنون و فاسد العقل است ولى اثر سحر در وجود آن حضرت مانند مرض و نظير آن دليلى بر مصونيت آن حضرت نيست .\r\nنگارنده گويد : از آيهء :  . . . فَإِذا حِبالُهُمْ وَ عِصِيُّهُمْ يُخَيَّلُ إِلَيْهِ مِنْ سِحْرِهِمْ أَنَّها تَسْعى  طه / 66 معلوم مىشود سحر جادوگران در موسى عليه السّلام آن مقدار اثر داشته كه خيال كند : ريسمانها و عصاها حركت مىكنند .\r\nاما روايات شيعه دربارهء سحر آن حضرت به وسيله ساحر ، سه گونه نقل شده است چنان كه در تفسير برهان و صافى نقل شده است ولى در روايت طب الأئمة محمّد بن جعفر برسى و محمّد بن يحيى الارمنى واقع است ، از اين دو نفر در رجال نامى نيست و مجهول مىباشند ، روايت ديگرى با لفظ « و يروى . . . » نقل شده كه نمىشود روى آن تكيه كرد . در طريق روايت سوم مردى بنام ابراهيم بن بيكار\r\n\r\n","description":"","footnote":"","page_name":" 419 ","page_number":421},
  {"content":"\r\n\r\nنام رفته كه مجهول است و متن اين روايت بسيار زننده است از جمله اينكه رسول خدا صلّى اللَّه عليه و آله احساس مىكرد با زنش مقاربت مىكند حال آنكه مقاربت نمىكرد مىخواست به طرف در خانه برود ولى آن را نمىديد و دست به ديوار مىزد .\r\nبه نظر نگارنده نمىشود اين سخنان را قبول كرد ، قول طبرسى و شيخ طوسى رحمهما اللَّه معتبر است ، اما آيه شريفه درباره موسى عليه السّلام آن مقدار كه فرموده غير از آنست كه اختيار صحت و مرض رسول خدا صلّى اللَّه عليه و آله در دست يك يهودى جادوگر باشد و اللَّه العالم .\r\nروز جمعه بيست و ششم رمضان المبارك هزار و چهار صد و سه مصادف با روز قدس مطابق با 17 تير ماه 1362 تفسير سورهء فلق به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 420 ","page_number":422},
  {"content":"\r\n\r\n\r\nسورهء ناس\r\nدر مكه نازل شده و شش آيه است\r\n\r\nنظرى به سوره مباركه\r\n1 - در مقدمه تفسير گفتيم : سورهء ناس بيست و يكمين سوره است كه بعد از سوره فلق در مكه نازل گرديد ، ولى اين سخن يقينى نيست ، طبرسى با آنكه در تفسير سوره « هل اتى » هر دو سوره را مكى گفته است در وقت تفسير هر دو را مدنى گفته و مكى بودن را به « قول » نسبت داده است ، در جوامع الجوامع در هر دو گفته است « مختلف فيه » هستند . الميزان بنا بر اسباب نزول هر دو را مدنى فرموده است .\r\nناگفته نماند : مطالب هر دو سوره با مكى و مدنى بودن سازگار است هر چه هست هر دو به يك بار نازل شده‌اند چنان كه از روايات فهميده مىشود .\r\n2 - اين سوره مباركه از شش آيه تشكيل يافته ، تسميهء آن به « ناس » به علّت وقوع اين لفظ در اول آن است از باب تسميهء كل باسم جزء .\r\n3 - فضيل بن يسار مىگويد : از حضرت باقر عليه السّلام شنيدم : رسول خدا صلّى اللَّه عليه و آله به شدت مريض شد و درد شديدى به حضرتش عارض گرديد جبرائيل و ميكائيل به محضرش آمدند . جبرائيل بالاى سرش و ميكائيل نزد پاهاى آن حضرت نشست ، جبرائيل او را با   قُلْ أَعُوذُ بِرَبِّ الْفَلَقِ   تعويذ كرد و در پناه خدا قرار داد و ميكائيل با   قُلْ أَعُوذُ بِرَبِّ النَّاسِ   .\r\nابو خديجه از امام صادق عليه السّلام نقل مىكند : رسول خدا صلّى اللَّه عليه و آله مريض بود\r\n\r\n","description":"","footnote":"","page_name":" 421 ","page_number":423},
  {"content":"\r\n\r\nجبرائيل به محضرش آمد و او را با معوذتين و قل هو اللَّه احد رقيه كرد ( در پناه خدا قرار داد ) و گفت :\r\n« بسم اللَّه ارقيك و اللَّه يشفيك من كل داء يؤذيك . . . »\r\nاين دو حديث از مجمع البيان است . ولى در آنها مريض بودن حضرت مطرح است ، از جادو خبرى نيست .\r\n\r\n","description":"","footnote":"","page_name":" 422 ","page_number":424},
  {"content":"\r\n\r\nسورة النّاس مدنيّة و هى ست آيات نزلت بعد سورة الفلق بِسْمِ اللَّهِ الرَّحْمنِ الرَّحِيمِ\r\n\r\n[ سوره الناس ( 114 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nقُلْ أَعُوذُ بِرَبِّ النَّاسِ ( 1 ) مَلِكِ النَّاسِ ( 2 ) إِلهِ النَّاسِ ( 3 ) مِنْ شَرِّ الْوَسْواسِ الْخَنَّاسِ ( 4 )\r\nالَّذِي يُوَسْوِسُ فِي صُدُورِ النَّاسِ ( 5 ) مِنَ الْجِنَّةِ وَ النَّاسِ ( 6 )\r\nبه نام خداى رحمان رحيم\r\n1 - بگو : پناه مىبرم به پروردگار مردم\r\n2 - حكمران مردم\r\n3 - معبود مردم\r\n4 - از ضرر وسواس بسيار پنهان\r\n5 - كه در سينه‌هاى مردم حركت مىكند\r\n6 - ( وسواسى كه ) از ناحيهء جن و مردم است\r\n\r\nكلمه‌ها\r\nناس : مردم . جماعت در مجمع البيان آمده : ناس و بشر و انس نظير هم هستند . اصل ناس اناس است در گفتن الناس به علّت الف و لام تعريف همزهء آن حذف شده است .\r\n\r\n","description":"","footnote":"","page_name":" 423 ","page_number":425},
  {"content":"\r\n\r\nملك : ( بفتح ميم و كسر لام ) مدبر ، سرپرست و مدير . به عبارت ديگر ملك ( بر وزن قفل ) به معنى حكومت و ملك به معنى صاحب حكومت است .\r\nوسواس : اصل آن به معنى صوت خفى است در جوامع الجوامع فرموده :\r\n« الوسوسة و الوسواس : الصوت الخفى » در مجمع البيان ذيل آيهء 20 از سورهء اعراف فرموده : وسوسه يعنى خواندن به سوى چيزى با صداى آهسته . « وسوس له » يعنى خير خواهى را به نظر او آورد « وسوس اليه » يعنى مطلب را با صوت خفى به او القا كرد منظور از آن در آيه حديث نفس و خيالات باطل و افكار شيطانى است .\r\nخناس : بسيار پنهان . خنس : پنهان شدن . خانس : پنهان . خناس : بسيار پنهان . خنوس : پنهان شدن بعد از ظهور است .\r\nجنة : جن . هر دو لفظ به يك معنى است .\r\n\r\nشرحها\r\nدر اين سوره به رسول خدا صلّى اللَّه عليه و آله خطاب شده : از شر افكار ناپاك كه سبب تصميمهاى ناپاك و اعمال زشت مىشوند به خدا پناه ببرد ، در آخر سوره فرموده :\r\nمنشأ اين افكار گاهى جن است و گاهى مردم . چنان كه خواهد آمد .\r\nناگفته نماند : كارهايى كه انسان انجام مىدهد اعم از خوب و بد ، همه ناشى از افكار و شناختهاى باطنى است و تا انسان در درون خود چيزى را تجزيه و تحليل و بررسى نكرده و تصميم نگرفته ، صدور كارى از وى ناممكن است مگر آنكه ديوانه يا مانند ديوانه‌ها باشد يا در خواب كارى انجام دهد .\r\nهمه قتلها ، غارتها ، فريب‌ها ، اذيتها و . . . ناشى از افكار باطل و شيطانى\r\n\r\n","description":"","footnote":"","page_name":" 424 ","page_number":426},
  {"content":"\r\n\r\nاست ، اين افكار گاهى از تلقين انسانها ، خواندن كتابها ، گوش دادن به سخن ديگران است و گاهى از طريق جن و وسوسه آنهاست  مِنَ الْجِنَّةِ وَ النَّاسِ  آرى از شر اين افكار فقط بايد به خدا پناه برد ، اوست كه مىتواند انسانها را از شر اين افكار و خيالات باطل و خطرناك پناه دهد .\r\nناگفته نماند : ضررهايى كه در سورهء فلق مطرح است ، انسان اغلب در مقابل آنها مسئول نيست زيرا عوامل خارجى هستند ولى در مقابل افكار باطل و شيطانى كه در اين سوره مطرح است مسئول مىباشد .\r\n1 - 4 -      قُلْ أَعُوذُ بِرَبِّ النَّاسِ . مَلِكِ النَّاسِ إِلهِ النَّاسِ . مِنْ شَرِّ الْوَسْواسِ الْخَنَّاسِ      .\r\nدر الميزان مىفرمايد : از طبع انسان است كه چون از چيزى بترسد و احساس ضعف كند ، پناه مىبرد به كسى كه قدرت دفع آن را دارد ، آن كس يكى از سه كس مىتواند باشد ، اول مربى و پرورش دهنده كه او را تربيت مىدهد و كارش را تدبير مىكند . اين يك مدافع مستقل است ، دوم : صاحب قدرت و صاحب سلطه‌اى كه به او پناه مىدهد و مىتواند از او دفع شر بكند اين نيز فى نفسه سبب تام است ، سوم : معبود او ، زيرا لازمه معبوديت و مخصوصا آن گاه كه بى شريك باشد آنست كه بنده فقط به او روى آورد و جز او كسى را در رفع حوائج خود نخواند .\r\nخداى سبحان هم رب است و هم ملك و هم معبود ، چنان كه همه اين صفات را در آيه  ذلِكُمُ اللَّهُ رَبُّكُمْ لَهُ الْمُلْكُ لا إِلهَ إِلَّا هُوَ فَأَنَّى تُصْرَفُونَ  زمر / 6 براى خود جمع فرموده است و در آيه  رَبُّ الْمَشْرِقِ وَ الْمَغْرِبِ لا إِلهَ إِلَّا هُوَ فَاتَّخِذْهُ وَكِيلًا  مزمل / 9 ، به ربوبيت و الوهيت و در آيه  لَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ  حديد / 5 به ملك و حكومت خدا نيز اشاره شده است .\r\nپس انسان اگر بخواهد به رب پناه برد ، رب او خداست و اگر بخواهد\r\n\r\n","description":"","footnote":"","page_name":" 425 ","page_number":427},
  {"content":"\r\n\r\nبه حاكمى و سرپرستى پناه ببرد خداى سبحان الملك الحق است و اگر بخواهد به معبود پناه ببرد ، خدا معبود اوست . از آنچه گفته شد علّت تخصيص صفات سه‌گانه از ميان اوصاف خداوند معلوم گرديد ، نيامدن عطف دليل سبب مستقل بودن هر يك از سه وصف است مانند    قُلْ هُوَ اللَّهُ أَحَدٌ . اللَّهُ الصَّمَدُ . . .    « 1 » پس اوصاف سه گانه مشعر به علت هستند .\r\nدر آيهء چهارم مىخوانيم : اين پناه بردن ، از شر و ضرر وسواس و حديث نفس و خيال باطل است كه منشأ اعمال حرام و زشت مىشود ، و آن بسيار پنهان و مخفى در ضمير انسان است كه جز خدا و انسان كسى از آن آگاه نيست ، آمدن لفظ خناس ظاهرا براى آنست كه در اثر مخفى بودن كسى قدرت دفع خطر آن را ندارد مگر خدا . على هذا « الخناس » صفت « الوسواس » است .\r\n5 -  الَّذِي يُوَسْوِسُ فِي صُدُورِ النَّاسِ  وصف  الْوَسْواسِ الْخَنَّاسِ  است ، الميزان صدور را نفوس و ارواح گفته است كه متعلق وسواس از انسان مبدء ادراك او است كه همان نفس باشد .\r\nناگفته نماند در اين زمينه بايد بيشتر دقت كرد ، در آيه ديگر مىخوانيم  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  حج / 46 .\r\n6 -  مِنَ الْجِنَّةِ وَ النَّاسِ  .\r\nبيان وسواس خناس است يعنى اين وسواس دو منشأ دارد چنان كه گفته شد در مجمع البيان از تفسير عيّاشى از ابان بن تغلب از امام صادق عليه السّلام نقل شده كه رسول خدا صلّى اللَّه عليه و آله فرمودند : هيچ مؤمنى نيست مگر اينكه به قلب او در سينه‌اش دو تا گوش هست . گوشى كه در آن فرشته مىدمد و گوشى كه در آن وسواس خناس مىدمد ، خدا مؤمن را با فرشته تأييد مىكند آن است قول : خدا  وَ أَيَّدَهُمْ بِرُوحٍ مِنْهُ  .\r\n\r\n\r\n","description":"","footnote":"\r\n( 1 ) الميزان به اختصار و ترجمه آزاد\r\n","page_name":" 426 ","page_number":428},
  {"content":"\r\n\r\n« قال : قال رسول اللَّه صلّى اللَّه عليه و آله ما من مؤمن الا و لقلبه في صدره اذنان اذن ينفث فيها الملك و اذن ينفث فيها الوسواس الخناس ، فيؤيد اللَّه المؤمن و هو قوله سبحان و ايدهم بروح منه »\r\nرواياتى در رابطه با اين سوره در سوره فلق ( نكته‌ها ) نقل گرديد به آنجا رجوع فرمائيد .\r\n\r\nنكته‌ها\r\nموقعيت اين سوره در زندگى انسانها بسيار قابل دقت و آموزنده است ، خيالات و افكار پنهان و نامرئى چه جنايتها و خرابيها و كشتارهاست كه به بار نمىآورند بايد از آنها به خدا پناه برد اللهم نعوذ بك من شرور انفسنا و سيئات اعمالنا ،  إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  يوسف / 53 ، چقدر انسانهاى خود فروخته‌اى كه در اثر تلقينات انسانهاى فاسدى مانند خود ، مفسده‌هايى به بار آورده‌اند ، خونهاى پاك بى شمارى را ريخته و خود را مورد غضب حق تعالى كرده و مصداق  الْمَغْضُوبِ عَلَيْهِمْ  گرديده‌اند .\r\nروز بيست و ششم رمضان المبارك هزار و چهار صد و سه مصادق با روز مبارك قدس مطابق 17 تير ماه 1362 تفسير سورهء ناس به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 427 ","page_number":429},
  {"content":"\r\n\r\nناگفته نماند : تفسير سورهء   وَ الْمُرْسَلاتِ   تا آخر قرآن مجيد را قبلا نوشته بودم و چنان كه در آخر تفسير سورهء مباركه « هل اتى » گفته‌ام نوشتن اين تفسير در روز هشتم ذو القعدة الحرام هزار و سيصد و نود و چهار هجرى قمرى شروع شده و در روز چهار شنبه شانزدهم جمادى الثانية سال هزار و چهار صد و شش مطابق هفتم اسفند ماه هزار و سيصد و شصت و چهار ( 1364 ) پايان يافته است على هذا مدت نه سال و هفت ماه و شش روز وقت برده است و آخرين قسمت تفسير در سورهء « هل اتى » تمام شده است .\r\nو الحمد للَّه رب العالمين اللهم تقبله بقبول حسن به حق محمد و آله الطاهرين صلواتك عليهم اجمعين .\r\n\r\n","description":"","footnote":"","page_name":" 428 ","page_number":430},
  {"content":"\r\n\r\n\r\nشرح حال مختصرى از مؤلف\r\nاينجانب سيد على اكبر قريشى مؤلف تفسير ، فرزند سيد محمّد مرحوم در سال هزار و سيصد و چهل و هفت قمرى در شهرك « بناب » از توابع مراغه متولد شدم ، آن طوريكه از پدرم در خاطرم مانده است تولدم در چهاردهم ماه شعبان بوده است .\r\nدروس فارسى را در همانجا در مدارس ملّى خواندم و آن گاه دروس عربى را از پدرم كه از ائمه جماعت و از علماى شهر بود و اساتيد ديگر شروع كردم ، در همان روزها پدرم به رحمت ايزدى پيوست تحصيلات خود را با فشار مادى ادامه داده و سپس براى ادامهء تحصيل به حوزه قم مشرف شدم .\r\nحدود سال هزار و سيصد و سى و دو از قم به اروميه منتقل شده و در آنجا اقامت كردم يكى از پيشامدهاى بسيار مفيد آن بود كه در اروميه با چند نفر از روحانيون كه آنها نيز از حوزهء قم بر گشته بودند بحث تفسير قرآن و روايات را شروع كرديم كه تقريبا بيشتر از ده سال ادامه داشت .\r\nاين بحثها روحيه عجيبى براى مطالعه و نوشتن در من به وجود آورد كه مقدمه همه مطالعات و نوشته‌هايم گرديد به طورى كه به حمد اللَّه از مطالعه و نوشتن سير و خسته نمىشوم .\r\nپس از رحلت مرحوم آية اللَّه بروجردى كه شهر مقدس قم در پى كارهاى غلط سلطنت استبدادى متشنج شد در اروميه به نداى فقها ، مخصوصا رهبر كبير حضرت امام خمينى رضوان اللَّه تعالى عليه لبيك گفتم .\r\nاز سال هزار و سيصد و چهل و دو كه امام رسما قيام خود را شروع كردند من هم به صورت فردى از پيروان آن قائد بزرگ بوده و اهدافش را تعقيب و ترويج مىكردم ، از سال 42 تا پيروزى انقلاب يكى از كارهاى متعارف من جلب شدنم\r\n\r\n","description":"","footnote":"","page_name":" 429 ","page_number":431},
  {"content":"\r\n\r\nبه شهربانى و ساواك جهنمى بود ، دفعات از منبر رفتن محروم شدم حتى يك بار مدت يك سال تمام حق منبر رفتن را نداشتم ، از پرونده‌هاى ساواك كه اخيرا توسط سپاه پاسداران به دستم رسيد ، معلوم شد ، من در نظر ساواك از مخربترين دشمنان سلطنت بوده‌ام .\r\nدر سال 1357 در ارديبهشت ماه به مدت يك سال به « بافت كرمان » تبعيد شدم ولى بعد از مدتى شعله انقلاب گسترش يافت و تبعيد شكسته شد با سلام و صلوات و استقبال عجيبى به اروميه باز گشتم ، به مبارزه ادامه داديم تا انقلاب پيروز شد .\r\nدر سال هزار و سيصد و پنجاه و هشت براى مجلس خبرگان قانون اساسى انتخاب شدم و مدت سه ماه در نوشتن قانون اساسى در خدمت بزرگانى امثال مرحوم شهيد دكتر بهشتى و ديگر بزرگان بودم .\r\nدر سال 1361 به عضويت مجلس خبرگان تعيين رهبرى انتخاب شدم و اكنون نيز كه سال 1369 شمسى است مجددا با اولين رأى افتخار عضويت دورهء دوم مجلس خبرگان تعيين رهبرى را يافته‌ام .\r\nكتابهاى زيادى در اين مدت تأليف كرده‌ام كه چاپ شده آنها عبارتند از :\r\n1 - قاموس قرآن در هفت جلد 2 - تفسير احسن الحديث در دوازده جلد 3 - المعجم المفهرس لالفاظ الصحيفة السجاديه 4 - خاندان وحى زندگانى چهارده معصوم عليهم السّلام 5 - شخصيت حضرت مجتبى عليه السّلام 6 - مرد ما فوق انسان حسين بن على عليه السّلام 7 - سيرى در اسلام\r\n\r\n","description":"","footnote":"","page_name":" 430 ","page_number":432},
  {"content":"\r\n\r\n8 - معاد از نظر قرآن و علم به درگاه حق تعالى در مقابل اين همه توفيق كه عنايت فرموده شاكر و حامد و تسبيح‌گو هستم و الحمد للَّه رب العالمين و صلّى اللَّه على محمد و آله الطاهرين اروميه : سيد على اكبر قريشى 1411 قمرى 1369 شمسى\r\n\r\n","description":"","footnote":"","page_name":" 431 ","page_number":433},
  {"content":"\r\n . \r\n","description":"","footnote":"","page_name":" 432 ","page_number":434},
  {"content":"\r\n\r\nدر پايان ، به حكم \" من لم يشكر المخلوق لم يشكر الخالق \" از برادر بزرگوار حضرت حجة الاسلام آقاى شيخ محمد حسن بكائى كه در تصحيح و بازنگرى اين اثر مبارك زحمات بسيار كشيده اند تشكر مى نمايم و از خداوند خواستارم زحمت نوشتن را از اينجانب و تلاش بازنگرى را از ايشان در حد رضايت و خوشنودى خودش قبول فرمايد انه خير شاكر و مجيب .\r\nسيد على اكبر قرشى\r\n\r\n","description":"","footnote":"","page_name":" 433 ","page_number":435},
  {"content":"\r\n\r\nبسم الله وله الحمد\r\nقال رسول الله - ص - : ان اردتم عيش العداء و موت الشهداء والنجاة يوم الضلالة فادرسوا القرآن فانه كلام الرحمن و حرز من الشيطان و رجحان فى الميزان .\r\nبا اين باور كه راهى به \" عيش السعداء \" پيدا كنم كه بلكه در راستاى \" موت الشهداء \" قرار گيرم و در \" يوم الضلالة \" راه نجاتى داشته باشم از تاريخ 16 خرداد ماه يكهزار و سيصدوشصت و چهار هجرى شمى اوقات فراغتم را كه غالبا در انتظار رفتن به منبر براى سخنرانى و يا اقامهء نماز جماعت در مساجد دست مى داد بادراست قرآن كريم كه \" كلام الرحمن \" است از طريق ويرايش وبازنگرى تفسير شريف \" احسن الحديث \" تأليف حضرت حجة الاسلام والمسلمين آقاى حاج سيد على اكبر - قرشى دامت بركات وجوده الشريف كه دوستى و برادرى نزديك به چهل ساله اش را بسيار ارج مى نهم سپرى كردم با اين اميد كه عمل ناچيز حرزى در مقابل شيطان و عامل رحجانى در ميزان باشد .\r\nخدا را در مقابل اين توفيق كه باوجود اشتغالات متراكم بسيار نصيبم فرموده است شاكر و سپاسگزارم .\r\nانه حميد مجيد اللهم صل على محمد وآل محمد .\r\nمحمد حسن - بكائى\r\nآذرماه سال 1370 طهران\r\n\r\n","description":"","footnote":"","page_name":" 434 ","page_number":436},
  {"content":"\r\n . \r\n","description":"","footnote":"","page_name":" 435 ","page_number":437},
  {"content":"\r\n . \r\n","description":"","footnote":"","page_name":" 436 ","page_number":438},
  {"content":"\r\n . \r\n","description":"","footnote":"","page_name":" 437 ","page_number":439},
  {"content":"\r\n . \r\n","description":"","footnote":"","page_name":" 438 ","page_number":440},
  {"content":"\r\n . \r\n","description":"","footnote":"","page_name":" 439 ","page_number":441},
  {"content":"\r\n . \r\n","description":"","footnote":"","page_name":" 440 ","page_number":442},
  {"content":"\r\n . \r\n","description":"","footnote":"","page_name":" 441 ","page_number":443},
  {"content":"\r\n . \r\n","description":"","footnote":"","page_name":" 442 ","page_number":444},
  {"content":"\r\n . \r\n","description":"","footnote":"","page_name":" 443 ","page_number":445},
  {"content":"\r\n . \r\n","description":"","footnote":"","page_name":" 444 ","page_number":446},
  {"content":"\r\n . \r\n","description":"","footnote":"","page_name":" 445 ","page_number":447},
  {"content":"\r\n . \r\n","description":"","footnote":"","page_name":" 446 ","page_number":448},
  {"content":"\r\n . \r\n","description":"","footnote":"","page_name":" 447 ","page_number":449},
  {"content":"\r\n . \r\n\r\n","description":"","footnote":"","page_name":" 448 ","page_number":450}
  ]