[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nالمؤسسة المنتظر\r\nلإحياء تراث آل الصدر\r\nسروقامتان\r\nنگاهى به زندگى اجتماعى ، سياسى وعلمى آيت الله العظمى شهيد سيد محمد صدر قدس سره\r\nنويسنده : هادى الوندى\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nسروقامتان\r\nهادى الوندى\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n . \r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nبه نام خداوند بخشاينده مهربان\r\nحمد و سپاس بىپايان مخصوص خداى سبحان است و درود و صلوات بر شريف‌ترين خلق عالم ؛ محمّد مصطفى ( ص ) و خاندان طاهر و پاكش ( عليهم السلام ) .\r\nهر ملّتى به بزرگان و انديشمندانش افتخار مىكند ؛ آن‌چنان‌كه رمز بقاى ملت‌ها و بزرگى و شرفشان در بزرگ‌داشت عالمان خود و نشر و گسترش معارف آن‌هاست . ما نيز از اين قاعده مستثنا نيستيم ؛ چرا كه سرزمين‌مان ، مهبط مقدّس‌ترين و شريف‌ترين انسان‌ها و خاكش ؛ موطن دفن پاك‌ترين بدن‌هاست . از بركات اين ارض طيب ، ظهور اسطوره‌ها و استوانه‌هاى علم و تقوى در هر نسل و هر زمان است .\r\nازجمله همين مفاخر در عصر حاضر ، مردى است الهى به نام آيت‌الله العظمى شهيد سيّد محمّد صدر ( قدس سره ) . بر عهده خويش ديديم و بر خود واجب شمرديم ، اين مرد بزرگ را آن‌چنان‌كه هست ، بزرگ بداريم . پس در پى ترجمانى از حيات پر بركت آن شهيد همام به زبان فارسى بوديم و پيوسته به آن مىانديشيديم ، تا اين‌كه كتاب ارزشمند « سرو قامتان » درباره اين شخصيت عظيم ، توسط نويسنده ارجمند جناب\r\n\r\n","description":"","footnote":"","page_name":" مقدمه 1 ","page_number":6},
  {"content":"\r\n\r\nمستطاب حجت‌الاسلام هادى الوندى تأليف شد و اين كمبود را به خوبى جبران كرد . خداوند بهترين عطايا و پاداش‌هايش را به ايشان عنايت فرمايد و از شفاعت ذرّيهء پاك رسول‌خدا ( ص ) بهره‌مندش گرداند .\r\nتمام كتاب را به نظر دقيق ملاحظه كرديم و غير از مصادر و مستندات و نقل قول‌هاى صحيح در آن نديديم .\r\nوالحمدلله رب‌العالمين\r\nمؤسسهء المنتظر لاحياء التراث آل الصدر\r\n\r\n","description":"","footnote":"","page_name":" مقدمه 2 ","page_number":7},
  {"content":"\r\n\r\nخطاست نسبت بالاى تو به سرو ، كه سرو\r\nنه شوخ و شنگ و خرام است و مست و خودكام است\r\nامير خسرو دهلوى\r\n\r\nمقدّمه\r\nبه نام خداوند بخشنده مهربان ، خداوند هستىبخشِ هستىآفرين .\r\nحمد و سپاس بىپايان ، خداوندگار ابد و ازل راست كه ابر رحمتش عالم فراگرفته است و درياى كَرَمش ، عالميان را غرق نموده است .\r\nخداى تعالى گوهرى ناشناخته بود كه اراده كرد شناخته شود ؛ پس انسان را آفريد و اشرف خلق قرارش داد تا منتهاى لطفش را بشناسند و بدانند كه واحد است و صمد و ليس له كفواً احد .\r\nآن‌گاه كه بشر را آفريد ، ملائكه اعتراض كردند : آيا موجودى خلق كرده‌اى كه خون مىريزد و غير آن‌چه مىپسندى انجام مىدهد ؟ ! آيا وجودى مىآفرينى كه در غير رضاى تو گام برمىدارد ؟ !\r\nو آن‌گاه خطاب آمد : من بر چيزى آگاهم كه شما را از آن بهره‌اى نيست و آن‌چه مىدانم ، شما نمىدانيد ! پس سجده‌اش كنيد !\r\nو اين چنين بود كه امر به سجده نمود تا عصارهء خلقت و رمز آفرينش را كرنش كنند و در برابرش سر تعظيم فرود آورند و همگان بياموزند كه هركس در طريق معرفت - كه غايت آفرينش است - گام نهاده و حق را آن‌چنان كه شايسته است ، بشناسد ؛ خاكِ پايش ، سجده‌گاه ملائك است و هر كه در برابرش سر فرود آورده و پيشانى بر خاك سايد ، مقرّب‌تر است و آن‌كه گستاخى ورزيده و سر باز زند ، مطرود است و\r\n\r\n","description":"","footnote":"","page_name":" مقدمه 3 ","page_number":8},
  {"content":"\r\n\r\nپشيمان ؛ چرا كه معرفت درّ گرانى است كه به هر كس ندهندش و آن كس كه جام معرفت نوشيد ، سزاوار مدح است و احترام بندگان او را سزاست و اين همه ، از شايستگى و شأن والاى او خبر مىدهد .\r\nبه راستى آن وجودى كه خداى را شناخت و حقّ معرفتش به‌جاى آورد ، قابل تعظيم است ؛ همچنان‌كه خالق متعال امر به آن نموده است ؛ آن گاه‌كه دستور سجده به نور ملكوتى وجود مقدّس نبى مكرّم ( ص ) و علىّ مرتضى ( ع ) و اولاد طاهرينش ( عليهم السلام ) را صادر كرد ؛ همان ذوات مقدّسه‌اى كه گوى سبقت را در معرفت به حق تعالى و ايمان به او ، از همگان ربوده و پيشگامان و پيشتازان اين راه شدند .\r\nپس بسيار آمدند و رفتند مردمان شريفى كه گام بر جاى قدوم مبارك آن پيشوايان صالح نهادند و در طريق معرفت ، پيروى ايشان نمودند ، سوار بر كشتى نجات تا ساحل امن ، از امواج بلا رهيدند و قله‌هاى معرفت را فتح نمودند . رادمردانى كه حيات خويش را در راه معرفت به معبود حقيقى بذل نمودند و همچون پيامبر ( ص ) و اوصياى برگزيده‌اش ( عليهم السلام ) جان‌فشانىها كردند تا اين معرفت و شناخت را براى ديگران نيز فراهم آورند و به سعادت و نيكبختى رهنمون كنند .\r\nاكنون بر ماست كه در آستان اين انسان‌هاى وارسته ، خاكسار باشيم و خاضعانه راهشان را بپيماييم كه راه نجات همين است و تكبّر جز ندامت و بيرون شدن از نعمت ، ثمرى نخواهد داشت .\r\nشهيد سيّد محمّد صدر ( قدس سره ) « 1 » ازجمله همان مردان خداست كه حياتش\r\n\r\n\r\n","description":"","footnote":"\r\n( 1 ) . در ايران ، شهيد سيّد محمّد صدر را معمولًا با نام « سيّد محمّدصادق صدر » مىشناسند تا نام ايشان با شهيد سيّد محمّدباقر صدر ( قدس سره ) مشتبه نشود ، لكن بايد دانست كه نام ايشان « سيّد محمّد صدر » است و « محمّدصادق » نام پدر او است و علّت اين اشتهار آن است كه در زبان عربى ، پس از ذكر نامِ فرد ، به‌جاى فاميلى ، نام پدر را ذكر مىكنند ؛ مثلًا وقتى مىگويند : سيّد محمّدصادق ، يعنى سيّد محمّد فرزند صادق . همين امر سبب شده است تا سيّد شهيد در ايران با عنوان « سيّد محمّدصادق صدر » شناخته شود .\r\nهمچنين از القاب بسيار شايع ايشان مىتوان به « السيّد الشهيد » و « شهيد الصدر الثانى » اشاره كرد ، در مقابلِ شهيد سيّد محمّدباقر صدر كه به « شهيد الصدر الأوّل » معروف است .\r\n","page_name":" مقدمه 4 ","page_number":9},
  {"content":"\r\n\r\nرا صرف كسب معرفت براى خود و امّت مسلمان زمان خويش كرد ، خود را شناخت و به خداى خود معرفت پيدا كرد ؛ پس رضاى خالق را در خدمت به خلق و معرفت دادن به ايشان ديد و عاشقانه دست از جان شُسته به يارى امّت مسلمان شتافت تا آن‌جا كه فعّاليّت‌هاى اصلاحىاش ، نقطهء عطفى در جامعه و امّت مسلمان شد و جنبشى را رقم زد كه تاكنون چون چشمه‌اى جوشان ، حركت‌هاى اسلامى را سيراب كرده و خطدهى مىكند . او با ديدگاه ويژه خويش ، كار را بر استعمار و سياست‌هايش چنان سخت كرد و عرصه را چنان بر عمّال ايشان تنگ نمود كه راهى جز به شهادت رساندن آن بزرگوار برايشان باقى نماند و عاقبت مظلومانه او را كشتند و در حالىكه در خون خود غلتيده بود به لقاءالله پيوست .\r\nشايد اين نوشتار به قدر كافى گويا نباشد ، لكن در اين اندك ، برآنيم تا نگاهى هر چند گذرا به زندگى اين مبارز انديشمند و مجاهد عالم انداخته و بخشى از فعّاليّت‌هاى اين شخصيّت تأثيرگذار را بازگو نماييم .\r\nاعتراف به اين معنى لازم است كه به هيچ وجه درصدد بررسى و تحليل دقيق زندگى اين شهيد بزرگوار نيستيم ، بلكه فقط در پى آنيم كه به نكات و خدماتى كه در پرونده اين شهيد عزيز به ثبت رسيده\r\n\r\n","description":"","footnote":"","page_name":" مقدمه 5 ","page_number":10},
  {"content":"\r\n\r\nاست ، اشاره‌اى نماييم ، شايد كه پرده از اين راز بر افتد ؛ چگونه خيل عظيمى از امّت شيعه در عراق شيداى شخصيّت وى شده‌اند و در راه او جان‌فشانىها مىكنند . همچنين تلاش كرده‌ايم به مباحث اختلافى و تفرقه‌افكن نپردازيم كه تاريخ گواه خوبى است و آيندگان در اين باره قضاوت صحيح را خواهند داشت .\r\nلازم به ذكر است كه در اين نوشتار ، منظور از « سيّد شهيد ، سيّد محمّد و سيّد محمّد صدر » ؛ حضرت آيت‌الله شهيد سيّد محمّد صدر ( قدس سره ) است . او معروف به صدر ثانى است ؛ در مقابل شهيد محمّدباقر صدر ( قدس سره ) كه به صدر اوّل معروف است .\r\nهمچنين لازم است گفته شود كه منابع مكتوب درباره زندگى اين شهيد بزرگوار بسيار محدود و اندك بوده است ، از اين‌رو از همين اندك استفاده بسيار برده‌ايم و گاهى نقل قول‌هاى متعددى فقط از يك كتاب ذكر كرده‌ايم .\r\nهادى الوندى - حوزه علميه قم مقدس\r\nاول ذىالقعده 1341 ، مصادف با ولادت باسعادت حضرت فاطمه معصومه\r\n\r\n","description":"","footnote":"","page_name":" مقدمه 6 ","page_number":11},
  {"content":"\r\n . \r\n","description":"","footnote":"","page_name":" مقدمه 7 ","page_number":12},
  {"content":"\r\n\r\nاين اثر را هديه\r\nمى كنم به\r\nروح عالم خلقت ،\r\nسرور عالميان ،\r\nبزرگ كون و\r\nمكان ؛\r\nمهدى صاحب\r\nزمان عجل الله تعالى فرجه الشريف\r\nبر سر راه طلب شد چشم خاك انتظار\r\nهنچنان از خاك پايت توتيا دار اميد\r\nدام اميدى كه يابم بر بساط قرب راه\r\nاين گدا بنگر كه وصل پادشا دارد اميد\r\nدولت بوسيدن پايت نمى يابد كمال\r\nبا چنين كوتاه دستى مرحبا دارد اميد\r\nشيخ كمال خجندى\r\n\r\n","description":"","footnote":"","page_name":" مقدمه 8 ","page_number":13},
  {"content":"\r\n\r\nابتداى اين نوشتار را به كلماتى زيبا و پرمعنا از حضرت آيت‌الله سبحانى مزيّن مىكنيم كه به مناسبت پنجمين سالگرد شهادت شهيد سيدمحمد صدر طى پيامى مرقوم فرموده بودند :\r\n\r\nدر گسترهء فقاهت با خط سرخ شهادت\r\nسربرگ‌هاى روزگار ، توالى شب و روز ، حوادث و رويدادهاى جهان را كم‌رنگ مىسازند . چه بسا حادثه‌اى ، چند صباحى بر سر زبان‌ها يا كانون انديشه‌ها خودنمايى مىكند ، امّا پس از اندكى ، از صفحه خاطره‌ها محو و نابود مىگردد و در نهان‌خانهء فراموشى بايگانى مىشود .\r\nدر اين ميان ، برخى از رويدادها براى خود حساب خاصى دارند . عظمت و صلابت آن‌ها سبب مىشود كه بسان برليان در هاضمهء جهان هضم نشوند و زرّين‌برگ‌هاى خاطره‌ها و صفحات تاريخ به‌شمار روند و بر قانون « إنّ الشمس و القمر يبليان كلَّ جديدٍ » استثنا زنند ، بلكه هر چه زمان بگذرد ، شفاف‌تر و درخشنده‌تر شوند .\r\nزندگى رجال علم و دانش و يا ايثار و شهادتِ پيش‌مرگان راه آزادى ، از اين حوادث استثنايى به‌شمار مىرود كه هرگز جامعه ارزش آن‌ها را فراموش نمىكند .\r\nعالم و دانشمند ، براى پويندگان راه سعادت ، به روشنگرى مىپردازند و شهيد نيز موانع و خارهاى مسير خوشبختى را برمىچيند . رجال انديشه ، بر ثروت مادى و معنوى انسان‌ها مىافزايند و شهيد نيز دست يغماگران را از ثروت ناموس ملّت كوتاه مىسازد .\r\nحال اگر فردى هر دو منصب را دارا باشد ، طبعاً از كرامت و عزّت فزون‌ترى در پيشگاه ملّت برخوردار خواهد بود ؛ زيرا او در زندگى با فكر و انديشه به جهاد علمى پرداخته و سرانجام نيز با خطّ سرخ شهادت ، براى دفاع از كيان و عزّت ملّت به پا خاسته است .\r\nقهرمان گفتار ما ، مرحوم آيت‌الله سيّد محمّد صدر ( قدس سره ) كه ميوه شيرينى از شجره طيبهء بيت صدر است ، از انديشمندان بلندپايه حوزه علميه نجف است كه با نيشِ قلم ، موجى در درياى انديشه و معارف پديد آورده و سرانجام درخت تنومند اسلام را با خون خود ، سيراب ساخته است ؛ تو گويى سراينده اين شعر ، اين نمونه فضيلت را در نظر گرفته و چنين گفته است :\r\nعَلَمُ الشهادهء و الكرامهء و العُلى و حليفُ علم الدين و الآثار\r\nاين‌جانب هر چند از نزديك افتخار درك فيض محضر او را نداشته‌ام ، امّا آثار ارزشمندش ،\r\n\r\n","description":"","footnote":"","page_name":" مقدمه 9 ","page_number":14},
  {"content":"\r\n\r\nما را به عظمت فكرى و علمى وى رهنمون ساخته‌است .\r\nاثر كم‌نظير ، بلكه به يك معنى بىنظير او به نام « ماوراء الفقه » در ده جلد ، از آثار جاودانه به شمار مىرود كه به حق ، خلأ بزرگى را در قلمرو فقه پر كرده‌است .\r\nدرست است كه فقه دانشى است در ميان صدها دانش ، ولى اين دانش با ده‌ها دانش طبيعى و انسانى ارتباط تنگاتنگ دارد و يك فقيه در نگارشِ يك دوره فقه ، از علومى مانند هيئت و نجوم ، جغرافيا و شيمى ، رياضيات و طبّ و اقتصاد و لغت و تاريخ و حتّى جامعه‌شناسى بىنياز نيست . از طرفى ، آگاهى از چنين علوم مختلفى كه ذوق‌ها و فهم‌هاى گوناگونى براى خود مىطلبند ، براى يك فقيه ميسور و آسان نيست . فقيه شهيد ما بر اثر استعداد سرشار و رنج‌هاى توان‌فرسا ، توانسته است آن‌چه كه فقيه در امور « ماوراء فقه » بدان نياز دارد ، به صورت فشرده و روشن ، در ده جلد فراهم آورد تا يك فقيه به همراه اين كتاب ، از بسيارى از مراجعه‌هاى وقت‌كُش بىنياز گردد و تا فردى اين كتاب را مطالعه نكند ، از ارزش والاى آن آگاه نمىشود .\r\nديگر اثر او درباره حضرت ولىعصر ( عج ) است ، آن هم در قلمروهاى مختلف ؛ به‌نام « موسوعهء الإمام مهدى ( عج ) » . اين كتاب حاكى از اطّلاع وسيع از حديث و تاريخ و جهان‌بينى والاى اوست و از ابتكارات اين مرد بزرگ به شمار مىرود .\r\nسخنرانىهاى گيرا و خطبه‌هاى دلنشين و در عين حال تكان‌دهنده وى سبب شد كه بيدارى عظيمى ميان ملّت عراق ، بالأخص ميان جوانان پديد آيد ، نماز پُرصلابت جمعه او دشمن‌شكن و براى مؤمنان روح‌افزا بود . او در خطبه‌هاى خود ، پيوسته حوزه علميه نجف را به مردم عراق سفارش مىكرد و از روحانيت شيعه تجليل مىنمود .\r\nسرانجام اين مرد بزرگ ، با نوشيدن جام شهادت ، همراه با دو فرزند برومندش به لقاءالله پيوست و جهانى را در غم و اندوه فرو برد و هنوز كه هنوز است ، خون اين شهيدان پاك مىجوشد .\r\nبه اميد روزى كه عراق روى آرامش ببيند و بار ديگر دست‌پرورده‌هاى اين شخصيت‌هاى دلسوز ، بر منبر مسجد كوفه تكيه زنند و جهانيان را به راه سعادت رهنمون گردانند .\r\nسلام‌الله عليه يوم ولد و يوم استشهد و يوم يبعث حيّاً\r\nقم - مؤسسه امام صادق ( ع )\r\nجعفر سبحانى\r\nدوم صفرالمظفّر 1424 ه - . ق « 2 »\r\n\r\n\r\n","description":"","footnote":"\r\n( 1 ) عروج سرخ ، ص 5\r\n","page_name":" مقدمه 10 ","page_number":15},
  {"content":"\r\n . \r\n","description":"","footnote":"","page_name":" 1 ","page_number":16},
  {"content":"\r\n\r\nدانش پژوه ودين طلب ، دانش ورودانش لقب\r\nدر كلشن علم وادب ، نخلى برومندآمده\r\nاديب الممالك فراهانى\r\n\r\nفصل اوّل : طلوع خورشيد\r\n\r\n","description":"","footnote":"","page_name":" 2 ","page_number":17},
  {"content":"\r\n\r\n\r\nولادت\r\n« 1 »\r\nسپيدهء هفدهم ربيع‌الاول 1362 ه - . ق در حال دميدن بود و با طلوع دل‌انگيز خود ، خبرِ خوشِ آمدن مولودى پاك را پس از سال‌ها انتظار به زوجى پرهيزكار از تبارِ « صدر » نويد مىداد .\r\nآرى ، سرانجام خداى متعال زارى و توسل زوج جوان به درگاه قدس نبوى ( ص ) را اجابت نمود تا مقدّمه براى اداى نذرى شود كه در جوار مزار قدسى نبى مكرّم اسلام ( ص ) نموده بودند . پس وفاى به عهد نموده و او را « محمّد » ناميدند ؛ مولودى كه مقارن با سالروز ميلاد پاك پيامبر عظيم‌الشأن اسلام محمّد مصطفى ( ص ) پا به عرصهء گيتى نهاد و « محمّد » نام گرفت تا نشان از مباركى و ميمنتى افزون باشد .\r\nآن هنگام چه كسى گمان مىبرد كه روزى اين طفل ضعيف و گريان ، پرچم زعامت شيعه را بر دوش گيرد و پرچم‌دار مبارزه با طاغوتِ زمان در بلدِ پهناور عراق گردد و در باور چه كسى مىآمد كه خطّ سرخ شهادت را امام و رهبر شود و اسم مباركش آن‌گونه جاودانهء تاريخ شود .\r\nتبار پر بركت « صدر » ، پيش از اين نيز در دامان مادران و زنان خويش ، مردان بزرگ و خادمان شريف بسيارى را براى مكتب اسلام و مذهب تشيّع پرورانده است ؛ عالمان عاملى چون : سيّد عبدالحسين شرف‌الدين ( قدس سره ) ، شهيد سيّد محمّدباقر صدر ( قدس سره ) ، سيّد صدرالدين صدر ( قدس سره ) ، امام موسى صدر ( قدس سره ) و بسيارى ديگر كه خدماتشان به امّت مسلمان و ملّت شيعه\r\n\r\n\r\n","description":"","footnote":"\r\n( 1 ) منهج الصدر ، ص 15\r\n","page_name":" 3 ","page_number":18},
  {"content":"\r\n\r\nهرگز فراموش نخواهد شد و همواره در قلوب شيعيان جاى دارند .\r\nو اين‌بار از پدرى به نام « آيت‌الله محمّدصادق صدر » و مادرى به نام « افتخار » ؛ دختر مكرّمهء حضرت آيت‌الله شيخ محمّدرضا آل‌ياسين ( قدس سره ) ، برگى بر دفتر افتخارات تبار « صدر » افزوده گرديد و « محمّد » ناميده شد تا نشان از اقبال بلندش باشد كه در تقدير خداى قادر ، جز او فرزند ديگرى براى اين زوج سعادتمند رقم نخورد .\r\n\r\nكودكى\r\nفضل پدر ، كودك خردسال را غرق عنايت خويش كرد . پس بذل فضل از پدر و نبوغ از پسر ، سير در مسير علم و عمل را برايش ميسّر كرد .\r\nهنوز كودكى بيش نبود كه الفباى مكتب را از علماى فضل و ادب فراگرفت و سفرى طولانى در اعماق آفاق و انفس را اين‌چنين آغازكرد و قدم در راهى نهاد كه شايستگان قوم در آن وادى طى طريق كرده بودند و بر امواج خروشان درياى توفانىاش ، از پس سكان‌دارى كشتى هدايتش به‌خوبى برآمده‌بودند .\r\nپس يازده بهار از ربيع‌الاولى كه پا به عرصهء حيات مادى خويش مىگذارد نگذشته بود كه به خواست پدر ، لباس مبارك پيامبر بر تن كرد و ردا بر دوش و تيجان‌الملائكهء « 1 » بر سر نهاد و در سِلْك علما درآمد .\r\n\r\n\r\n","description":"","footnote":"\r\n( 1 ) . « أنَّ العمائمَ تيجانُ الملائكهء » ؛ تاج ملائكه عمامه است . ر . ك : مستدرك سفينه‌البحار ، ج 7 ، ص 446 .\r\n","page_name":" 4 ","page_number":19},
  {"content":"\r\n\r\n\r\nنسب\r\n\r\n","description":"","footnote":"","page_name":" 5 ","page_number":20},
  {"content":"\r\n . \r\n","description":"","footnote":"","page_name":" 6 ","page_number":21},
  {"content":"\r\n\r\n\r\nخاندان صدر\r\n« 1 »\r\nنسب خاندان « صدر » به « ابراهيم مرتضى » فرزند گرامى حضرت موسىبن جعفر مىرسد و پيشينه‌اى بس دراز دارند كه در علم و فضل ، مردان بسيارى به خود ديده‌اند .\r\nآل « صدر » كه پيش‌تر به آل « شرف‌الدين » و پيش از آن به ترتيب به آل « ابىالحسن » و آل « عبدالله » و آل « حسين القطعى » و در نهايت به آل « ابى سبحه » معروف بوده‌اند ، خاندانى مشهور و ريشه‌دار به‌شمار مىآيند كه در هر عصرى عالمان بسيارى را تقديم جامعهء شيعه نموده‌اند و در اقصى نقاط عالم اسلام ، در خدمت شريعت محمّدى و مذهب حقّهء علوى ، حضور چشم‌گيرى داشته‌اند .\r\nدر مكه : سيّدنورالدين و سيّدرضىالدين ؛\r\nدر اصفهان : سيّد محمّدبن ابراهيم‌بن شرف‌الدين ؛\r\nدر مشهد : سيّد علىبن‌الحسين شاگرد شهيد ثانى و سيّد صدرالدين فرزند سيّد اسماعيل كه مشهورترين علماى خراسان بودند و اگر نبود اصرار زياد آيت‌الله شيخ عبدالكريم حائرى ( قدس سره ) براى آمدن سيدصدرالدين به قم ، اقامت او در مشهد بسيار طولانى مىشد .\r\nدر كربلا : سيّد اسماعيل صدر و سيّد حيدر صدر ؛\r\nدر مصر : سيّد عبدالحسين شرف‌الدين ؛\r\nدر لبنان : امام موسى صدر ؛\r\n\r\n\r\n","description":"","footnote":"\r\n( 1 ) . ر . ك : محمّدباقر الصدر ، السيره و المسيره فى حقائق وثائق ، ج 1 ، ص 3 - 9 .\r\n","page_name":" 7 ","page_number":22},
  {"content":"\r\n\r\nدر هند : سيّد جمال‌الدين مشهور به ابىالحسن كه مرجع عام در حيدرآباد بود و در قلوب مردم هند به طرز عجيبى جاى گرفته و از مقام شامخى نزد عموم برخوردار بود تا آن‌جا كه مرقد ايشان زيارتگاه خاص و عام بوده و روزانه پذيراى عاشقان و محبان دلسوخته است .\r\nهمچنين در تهران و يزد و باقى نقاط بلاد اسلامى نيز شاهد حضور فعّال خاندان صدر هستيم ؛ لكن در « كاظميه » حضور آل « صدر » ويژگى چشمگيرى داشت ، به گونه‌اى كه علمايشان از برجسته‌ترين مراجع و علما به‌شمار مىآمدند ؛ ازجمله سيّد صالح و فرزند گرامىاش سيّدمحمّد ( سيّد صدرالدين ) كه از اكابر علما و از شاگردان سيّد بحرالعلوم بودند . نقل است كه در عهد شيخ جعفر كاشف‌الغطاء ، اهالى بغداد از اين دو عالم بزرگوار دعوت به عمل آوردند و اكرام بسيار نمودند و از همان وقت بود كه مقام و جايگاه « آل صدر » در اين شهر بالا گرفت . اين‌چنين شد كه بغداد مركز فعّاليّت‌هاى آل صدر گرديد و بعد از آن سيّد هادى فرزند سيّدمحمّدعلى و فرزندش سيّدحسن صدر و جناب سيّديوسف شرف‌الدين و سيّدمحمّدمهدى صدر ( جد پدرى سيّد شهيد ) و برادرش سيّدحيدر ( پدر شهيد محمّدباقر صدر و عموى سيّد شهيد ) در آن‌جا سكنى گزيدند و شايد آخرين شخصيت بارز ايشان كه در بغداد مأوى گزيد ، سيّداسماعيل صدر ( برادر شهيد سيّدمحمّدباقر صدر ) باشد .\r\nدر اوايل قرن چهاردهم هجرى قمرى بود كه آيت‌الله محمّدصادق صدر پدر سيّد شهيد ، ترك بغداد گفته و در نجف اشرف رحل اقامت گُزيد .\r\nلازم به يادآورى است كه آيت‌الله محمّدصادق صدر فرزند\r\n\r\n","description":"","footnote":"","page_name":" 8 ","page_number":23},
  {"content":"\r\n . \r\n","description":"","footnote":"","page_name":" 9 ","page_number":24},
  {"content":"\r\n\r\nسيّدمحمّدمهدى صدر ، پسرعموى شهيد محمّدباقر صدر و پدر گرامى شهيد سيّد محمّد صدر است و نهايتاً اين‌كه شهيد سيّد محمّدباقر صدر پسر عموى پدر سيّد شهيد است .\r\nنمايش تصوير\r\n\r\nخاندان آل‌ياسين\r\nآل‌ياسين خاندانى صاحب فضيلت و كمال بودند كه جايگاه اصلىشان « تَلَّعُكبَر » بود و بعدها در « كاظمين » رحل اقامت افكندند . از بزرگ‌ترين شخصيت‌هاى علمى اين خاندان مىتوان شيخ محمّدحسن آل‌ياسين ( قدس سره ) را نام برد كه از اعاظم فقهاى عصر خويش به‌شمار مىرفت .\r\nخاندان صدر با اين خاندان وصلت‌هاى متعددى داشته‌اند ؛ از آن جمله آيت‌الله شيخ محمّدرضا آل‌ياسين ( قدس سره ) از بزرگان علماى خاندان آل‌ياسين با صبيّهء سيّد اسماعيل صدر وصلت نمود كه حاصل آن ازدواج مبارك ، بانويى به نام « افتخار » است . اين بانوى مكرّمه بعدها به عقد ازدواج حضرت آيت‌الله سيّد محمّدصادق صدر ( قدس سره ) درآمد و تنها فرزندشان شهيد سيّد محمّد صدر ( قدس سره ) را به دنيا آورد كه منشأ تحوّلات عظيمى در عراق گرديد . « 1 »\r\n\r\n\r\n","description":"","footnote":"\r\n( 1 ) . همان ، ص 82 .\r\n","page_name":" 10 ","page_number":25},
  {"content":"\r\n . \r\n","description":"","footnote":"","page_name":" 11 ","page_number":26},
  {"content":"\r\n\r\n\r\nفصل دوم : فعاليت‌هاى علمى\r\n\r\n","description":"","footnote":"","page_name":" 12 ","page_number":27},
  {"content":"\r\n\r\nسيّدمحمّد ، كودكى مستعد و سرشار از هوش و انرژى بود كه تحصيلات حوزوى را نزد پدر بزرگوارش سيّد محمّد صادق صدر ( قدس سره ) ، آغاز كرد . او قسمتى از مقدّمات را از ايشان و علمايى مبرّز همچون شيخ حسن طراد عاملى ( قدس سره ) فراگرفت . در 11 سالگى به خواست پدر در زىّ علما درآمد و به لباس روحانيّت مزيّن شد .\r\nايشان در ادامه تحصيلات مقدماتى خويش ، از بزرگانى همچون سيّد محمّدتقى حكيم و شيخ محمّدتقى ايروانى بهره‌ها برد و دروس مقدماتى خويش را در نهايت قوّت به پايان رساند .\r\nهنوز 14 سال از عمر شريفش نگذشته بود كه در سال 1376 هجرى قمرى وارد دانشكدهء فقه شده و آن‌جا هم از محضر بارزترين اساتيد دانشكده بهره‌مندگرديد . در ادبيّات عرب از محضر شيخ عبدالمهدى مطر ( قدس سره ) استفاده‌ها برد . فلسفه را نزد علّامهء مبتكر ، محمّدرضا مظفّر ( قدس سره ) فرا گرفت . اصول و فقه مقارن را نيز در محضر دانشمند بزرگ سيّد محمّدتقى حكيم ( قدس سره ) صاحب كتاب « الأصول العامّهء للفقه المقارَن » به پايان برد . همچنين دروس فقه را نزد\r\n\r\n","description":"","footnote":"","page_name":" 13 ","page_number":28},
  {"content":"\r\n\r\nعالم فرهيخته ، شيخ محمّدتقى ايروانى ( قدس سره ) آموخت .\r\nاو علوم ديگرى مانند زبان انگليسى ، جامعه‌شناسى ، روان‌شناسى و تاريخ را هم از متخصّصان آن زمان ، مانند سيّد عباس‌الوهاب كربلايى ، دكتر حاتم الكعبى ، دكتر احمد حسن رحيم و دكتر فاضل حسين فرا گرفت و در نهايت در سال 1381 ه - . ق ، در حالىكه هنوز بيش از 19 سال از عمر پر بركتش نمىگذشت ، در زمرهء اولين فارغ‌التحصيلان آن دانشكده ، به همراه تنى چند از فرهيختگان و دانشمندان هم‌دوره خود مانند شيخ دكتر احمد الوائلى ، با افتخار دانشكده فقه را جهت تحصيلات تكميلى ترك كرد .\r\nسيّد محمّد بعد از فارغ‌التحصيل شدن از دانشكده فقه ، تحصيلات خويش را در سطح عالى حوزه شروع كرد و به همين منظور درس علّامهء شهيد محمّدباقر صدر ( قدس سره ) را در كفايه برگزيد تا آينده‌اى بس شگرف را با تأثّر از مكتب فكرى آن دانشمند مُبدع و ژرف‌نگر رقم زند . در مكاسب هم از محضر عالم بزرگ محمّدتقى حكيم ( قدس سره ) ، بهره‌ها برد . اين‌چنين شد كه دو استوانهء بزرگ علم و عمل ، در وزانت علمى و فكرى سيّد شهيد تأثير بسزايى گذاشتند .\r\nدر ادامه ، سيد محمّد درس مكاسب را نزد شيخ صدرا بادكوبه‌اى ( قدس سره ) ، يكى از بارزترين علماى حوزه در فضل و تقوا و اخلاص ، به پايان رساند .\r\nاينك وقت آن رسيده بود تا گام اخير را در حيات علمى خويش با\r\n\r\n","description":"","footnote":"","page_name":" 14 ","page_number":29},
  {"content":"\r\n . \r\n","description":"","footnote":"","page_name":" 15 ","page_number":30},
  {"content":"\r\n\r\nاستوارى هرچه تمام‌تر بردارد و با حضور در درس اعاظم مجتهدين و اكابر فقهاء ، در مسير اجتهاد گام بردارد و به سوى اعلميّت در اجتهاد پيش رود ؛ چرا كه اجتهاد براى شخصى چون او كه با تلاش پيگير از محضر بزرگان فن بهره برده و از پايه علمى بسيار قوىاى برخوردار شده بود ، سهل وآسان مىنمود .\r\nهمان ايّام كه شهيد محمّدباقر صدر تدريس حلقهء ثالثه « 1 » را به سيّد شهيد واگذار كرده بود ، روزى « دكتر على الوردى » جامعه‌شناس مشهور در محضر علّامه محمّدباقر صدر ( قدس سره ) اشكالى را مطرح كرد . علّامه محمّدباقر صدر ( قدس سره ) در جواب فرمود : « من وقت ندارم ، برو از سيّد محمّد صدر بپرس . » اين در حالى بود كه تمام شاگردان علّامه محمّدباقر صدر در جلسه حاضر بودند و فقط سيّد محمّد صدر حضور نداشت . « 2 »\r\nاين رويداد به خوبى نشان مىدهد كه سيّد نهايت بهره را از استاد خويش برده و اشكالاتى را كه فقط استاد مىتواند پاسخ گويد ، به راحتى پاسخ مىدهد . پس اگر صحبت از اعلميّت استاد ؛ يعنى شهيد علّامه محمّدباقر صدر ( قدس سره ) به ميان مىآيد و جمعى قائل به اعلميّت ايشانند ؛ شاگرد برجستهء ايشان هم كه مورد وثوق و تأييد علمى اوست نيز در همين مسير گام برداشته و اجتهاد را با تمام سختىهايش براى خود آسان نموده است و به اعلميّت مىانديشد .\r\n\r\n\r\n","description":"","footnote":"\r\n( 1 ) . كتاب « حَلَقات » حاوى يك دوره كامل مباحث اصولى است كه شهيد محمّدباقر صدر ( قدس سره ) پس از دو دوره تدريس مباحث خارج ، آن را به سبكى بديع براى تدريس در حوزه‌هاى علميّه نگاشته‌اند . اين كتاب وزين در سه مرحله با نام حلقهء أولى ، ثانيه و ثالثه ارائه شده است و به جاى كتاب معالم ، اصول فقه ، رسائل و كفايه در نظر گرفته شده است . پس از چاپ اين مجموعه ، شهيد صدر ( قدس سره ) تدريس حلقهء ثانيه را به آيت‌الله سيّد محمود هاشمى شاهرودى ( حفظه‌الله ) و تدريس حلقهء ثالثه را به شهيد سيّد محمّد صدر واگذار كرد . ( ر . ك : الثورهء البيضاء ، ص 379 . )\r\n( 2 ) . همان .\r\n","page_name":" 16 ","page_number":31},
  {"content":"\r\n\r\n\r\nاساتيد فقه و اصول\r\nسيّد با اقتدار كامل وارد مباحث خارج فقه و اصول گرديد و از محضر بزرگان و نوابغ عصر خويش بهره‌ها برد و در نزد نابغهء زمان ؛ علّامه شهيد سيّد محمّدباقر صدر ( قدس سره ) ، بيشترِ دوره اول و تمام دوره دوّم خارج اصول را تلمّذ كرد و كتاب « طهارت » در فقه را نيز سپرى نمود .\r\nديگر استاد مبرّز ايشان ، محقّق بزرگ ، حضرت آيت‌الله خوئى ( قدس سره ) است كه نزد ايشان يك دوره كامل اصول و در فقه كتاب « طهارت » را گذراند .\r\nاز ديگر اساتيدى كه در شخصيّت سيّد شهيد تأثير بسزايى داشت ، عارف بزرگ ، حكيم نامدار و فقيه دوران ، حضرت امام‌خمينى ( قدس سره ) بود . سيّد شهيد تا آخرين روز حضور امام در نجف اشرف ، در درس « مكاسب » ايشان شركت كرده و تقريرات درس ايشان را در يازده مجلّد جمع‌آورى كردند . قابل توجّه اين‌كه سيّد شهيد درس را به فارسى از استاد فرزانهء خويش مىشنيدند و هم‌زمان به عربى مىنگاشتند .\r\nسيّد شهيد همچنين كتاب « مضاربه » را نزد آيت‌الله سيّد محسن حكيم ( قدس سره ) ، يكى از بزرگترين مراجع شيعه و علماى عصرحاضر گذراند .\r\n\r\nاجازات علما\r\nسيد شهيد از علّامهء نام‌دار مرحوم آقابزرگ تهرانى ( قدس سره ) صاحب « الذريعهء » ، ميرزا حسين نورى ( قدس سره ) صاحب « مستدرك الوسائل » و آيت‌الله سيّد عبدالرزاق مُقرَّم ( قدس سره ) صاحب « مقتل مُقرَّم » اجازهء روايت اخذ كرد .\r\n\r\n","description":"","footnote":"","page_name":" 17 ","page_number":32},
  {"content":"\r\n\r\n\r\nتدريس\r\nشهيد صدر مدّت‌ها در « مدرسهء العلوم الاسلاميهء » كه حضرت آيت‌الله حكيم ( قدس سره ) تأسيس كرده بود ، دروس مختلفى را تدريس نمود كه در سايه فعّاليّت‌هاى علمى او ، علما و فضلاى بسيارى مدارج علمى را طى كرده و از آن مركز فارغ التحصيل شدند .\r\nاولين كرسى درس خارج سيد محمّد صدر در 34 سالگى و در سال 1396 ه - . ق به درخواست جمعى از فضلاى حوزه علميه برگزار شد . پيش از آن ، شاگردان در مورد اهليّت سيد محمّد صدر براى درس خارج ، از شهيد محمّدباقر صدر ( قدس سره ) سؤال كرده بودند كه علّامه محمّدباقر صدر در جواب تبريك گفته و فرموده بود : « جزاكُم الله خَيرالجَزاء فَهذه خُطوهء جيدهءٌ جداً و الدرس جيّد و الاستاذ جَيّد » « 1 » ؛ خداوند بهترين پاداش‌ها را به شما عطا كند . اين گام بسيار بسيار خوبى است ؛ درس خوب است و استاد هم خوب است .\r\nمتأسّفانه به علّت شرايط شديد امنيتى آن روز در عراق ، درس خارج فقه سيد شهيد - كه محور آن كتاب « المختصرالنافع » بود - چهار ماه بيشتر طول نكشيد و پس از آن به تعطيلى كشانده شد ؛ همان شرايط سختى كه به شهادت حضرت استاد - سيّد محمّدباقر صدر ( قدس سره ) - انجاميد و عراق را درگير جنگى خانمان‌سوز با همسايهء ديرينهء خود ايران كرد .\r\nتحمّل اين دوره از تاريخ ، بر حوزه بسيار سخت و گران آمد و با شهادت بسيارى از علما و بزرگان توسط رژيم بعث همراه شد . رژيم بعث ، فشار\r\n\r\n\r\n","description":"","footnote":"\r\n( 1 ) . محمّدباقر صدر السيره و المسيره فى حقائق و الوثائق ، ج 3 ، ص 422 .\r\n","page_name":" 18 ","page_number":33},
  {"content":"\r\n\r\nشديدى بر حوزه آورد و جمعى را مجبور به مهاجرت كرد تا آن‌جا كه حوزه تقريباً به تعطيلى كامل كشيده شد و از وجود علماى ربّانى خالى گرديد . جمعى اندك كه باقىمانده بودند نيز در شرايطى بسيار سخت و در تقيّه كامل به‌سر مىبردند .\r\nسيّد شهيد در سال 1410 ه - . ق در سنّ 48 سالگى و پس ازگذشت 14 سال از تشكيل اولين كرسى درس خارج خويش ، دوباره تدريس خارج را از سر گرفته و تا آخر عمر شريفشان يعنى حدود 9 سال بعد ، به طور جدّى ادامه دادند . اين اقدام شهيد ، حياتى دوباره به حوزه آن روز عراق بخشيد و باعث شد حوزه‌اى كه به واسطهء توطئه‌ها و جنايات صدام ، از هم پاشيده بود ، جان دوباره‌اى بگيرد .\r\nهمين ايّام بود كه انبوهى از جوانان متديّن و پرشور عراقى ، علىرغم فضاى اختناق و ديكتاتورى صدام ، مجذوب تحصيل در حوزه شده و از افول حوزه كه خورشيد روشنگر عالم اسلام و مايهء حيات جامعه است ، جلوگيرى كردند و به دنبال آن ، جامعهء در حالِ مرگ عراق نيز نفسى تازه كشيد و با جريان خون در رگ‌هايش ، حياتى دوباره يافت .\r\n\r\n","description":"","footnote":"","page_name":" 19 ","page_number":34},
  {"content":"\r\n\r\n\r\nآثار علمى\r\nسيّد شهيد عالِمى مبارز بود كه سلاح قلم را تا آخر عمر شريفش زمين ننهاد و در اين راه جهاد و اجتهاد كرد . خدمات ارزندهء ايشان در عرصه انديشه ، موجب غِنا و بالندگى تفكّر اسلامى و رشد و توسعهء فرهنگ دينى در كشور عراق گرديد و موجى از بيدارى را در دلِ تشنگان علم و معرفت پديد آورد . آثار علمى به جامانده از سيّد شهيد ، هر بيننده‌اى را به تعجّب و تحسين وا مىدارد كه نشان از جديّت و اهتمام شديد ايشان به اشتغالات علمى و اخلاص در اين مسير دارد .\r\nدر مجموع آثارى از سيد شهيد كه به زيور طبع آراسته شده است را مىتوان اين‌گونه برشمرد :\r\nموسوعهء الامام المهدى ( عج )\r\nاين كتاب ازجمله تأليفات ارزشمند سيّد شهيد در سنّ 30 سالگى است كه دائرهءالمعارفى از معارف بلند شيعه درباره حضرت حجّت ( عج ) به‌شمار مىآيد . مقدمهء ارزشمندى كه شهيد محمّدباقر صدر ( قدس سره ) بر اين دانش‌نامه نوشته است ، براى ما در شناخت اين مجموعه گران‌سنگ بس است .\r\nشهيد محمّدباقر صدر ( قدس سره ) ؛ استاد بزرگ و شخصيّت تأثيرگذار بر فكر و انديشه سيّد شهيد ، در تقريظ خود بر اين كتاب كم‌نظير مىفرمايند :\r\n« مجموعهء باشكوهى در موضوع امام مهدى ( عج ) در مقابل ما قرار دارد كه به وسيلهء يكى از فرزندان و شاگردان ما يعنى علّامه و پژوهشگر دانشمند جناب آقاى سيّد محمّد صدر ( قدس سره ) نگارش يافته است . اين مجموعهء سترگ ، از نظر گستردگى و شمول ، در تاريخ تصنيف شيعه پيرامون حضرت\r\n\r\n","description":"","footnote":"","page_name":" 20 ","page_number":35},
  {"content":"\r\n\r\nمهدى ( عج ) بىنظير و بىسابقه است . گستردگى افق اين كتاب و نگرش عميق و علمى آن و اشتمال آن بر بسيارى از نكات و مسائل دقيق ، تلاش بسيار و سخت‌كوشى مؤلّف را در نوشتن اين مجموعهء بىنظير مىرساند و من احساس خوشبختى مىكنم از اين كه اين مجموعه ، جاى خالى بسيارى از كمبودها را پر خواهد ساخت . اين مجموعه تا حدّ زيادى ميزان فضل و نبوغ و هوش سرشار مؤلّف را نمايان خواهد ساخت . از خداوند متعال مىخواهم كه ديدهء مرا با وجود او روشن كند و او را در برابر چشمان من عَلَمى از اعْلام دين قراردهد » . « 1 »\r\nعالم فرزانه ، حضرت آيت‌الله جعفر سبحانى هم درباره اين مجموعه مىنويسند :\r\n« اين كتاب ، حاكى از اطلاع وسيع از حديث ، تاريخ و جهان‌بينى والاى اوست و از ابتكارات اين مرد بزرگ به شمار مىرود » . « 2 »\r\nتاكنون چهار جلد از اين كتاب شامل ؛ جلد اول : تاريخ الغيبهءالصغرى ، جلد دوم : تاريخ الغيبهءالكبرى ، جلد سوم : تاريخ مابعد الظهور ، جلد چهارم : اليوم الموعود بين الفكر المادّى و الدينى ، چاپ شده است و جلد پنجم آن نيز با نام « عمر الامام المهدى ( عج ) » در دست چاپ است .\r\nماوراءالفقه\r\nديگر اثر گران‌سنگ اين عالم بزرگ ، كتاب « ماوراءالفقه » است . حضرت آيت‌الله سبحانى در مورد اين كتاب مىفرمايند :\r\n« اين‌جانب هر چند از نزديك افتخار درك فيض محضر او را نداشته‌ام ،\r\n\r\n\r\n","description":"","footnote":"\r\n( 1 ) . تاريخ الغيبهء الصغرى ، ج 1 ، ص 41 .\r\n( 2 ) . عروج سرخ ، ص 7 .\r\n","page_name":" 21 ","page_number":36},
  {"content":"\r\n\r\nامّا آثار ارزشمندش ، ما را به عظمت فكرى و علمى وى رهنمون ساخته‌است . اثر كم‌نظير بلكه به يك معنا بىنظير او به نام « ماوراء الفقه » در ده جلد ، از آثار جاودانه به شمار مىرود كه به حق ، خلأ بزرگى را در قلمرو فقه پر كرده‌است .\r\nدرست است كه فقه ، دانشى است در ميان صدها دانش ولى اين دانش با ده‌ها دانش طبيعى و انسانى ارتباطى تنگاتنگ دارد و يك فقيه در نگارش يك دوره فقه ، از علومى مانند هيئت و نجوم ، جغرافيا و شيمى ، رياضيات و طب و اقتصاد و لغت و تاريخ و حتّى جامعه شناسى بىنياز نيست . از طرفى آگاهى از چنين علوم مختلفى كه ذوق‌ها و فهم‌هاى گوناگونى را مىطلبد ، براى يك فقيه ميسور و آسان نيست . فقيه شهيد ما بر اثر استعداد سرشار و رنج‌هاى توان‌فرسا توانسته‌است آن‌چه كه فقيه در امور ماوراءالفقه به آن نياز دارد ، به صورت فشرده و روشن در ده جلد فراهم‌آورد تايك فقيه به همراه اين كتاب از بسيارى از مراجعات وقت‌كش بىنياز گردد و تا فردى اين كتاب را مطالعه نكند ، از ارزش والاى آن آگاه نمىشود » . « 1 »\r\nنظرات اسلاميهء فى إعلان حقوق الإنسان ؛ محتواى اين كتاب شامل مباحثى اسلامى درباره نقد بيانيهء حقوق بشر است .\r\nفلسفهء الحج و مصالحه فى الإسلام ؛ اين كتاب از فلسفهء حج و مصالح آن در اسلام بحث مىكند .\r\nاشعّهء من عقائد الإسلام ؛ شامل برخى از مباحث اصول دين است .\r\nالقانون الإسلامى وجوده ، صعوباته و منهجه ؛ اين كتاب تلاشى است براى\r\n\r\n\r\n","description":"","footnote":"\r\n( 1 ) . همان .\r\n","page_name":" 22 ","page_number":37},
  {"content":"\r\n\r\nاثبات اين مدّعا كه مىتوان فتاواى فقهى را به صورت متون قانونى نوشت .\r\nفقه الأخلاق ؛ يك دوره فقهى پيرامون احكام اخلاقى و مستحبّات در فقه از حيث ظاهر و باطن است كه بر حسب ابواب فقهى تنظيم شده‌است .\r\nفقه الفضاء ؛ اين كتاب به احكام فقهى در خارج از محدودهء كرهء زمين پرداخته است .\r\nفقه الموضوعات الحديثهء ؛\r\nحديث حول الكذب ؛\r\nبحث حول الرجعهء ؛\r\nالصراط القويم ؛ اين كتاب رسالهء مختصر علمى در فقه است كه اصل آن ، به جدّ بزرگوارشان آيت‌الله العظمى شيخ محمّدرضا آل ياسين ( قدس سره ) تعلّق دارد .\r\nكلمهء فى البداء ؛\r\nمنهج الصالحين ؛ يك رسالهء عمليهء پنج جلدى است كه سيّد شهيد ( قدس سره ) فتاواى فقهى خويش را در آن آورده است و حاوى بسيارى از مسائل جديد فقهى است كه قبل از ايشان به آن پرداخته نشده است .\r\nمناسك الحج ؛\r\nكتاب الصلاهء ؛\r\nكتاب الصوم ؛\r\nأضواء على ثورهء الإمام الحسين ( ع ) ؛ شامل مجموعه‌اى از سخنرانىهاى سيّد شهيد درباره نهضت امام حسين ( ع ) است .\r\nمنّهء المنّان فى الدفاع عن القرآن ؛ اين مجموعه تقرير سلسله درس‌هاى\r\n\r\n","description":"","footnote":"","page_name":" 23 ","page_number":38},
  {"content":"\r\n\r\nتفسير سيّد شهيد است كه براى طلّاب و فضلاى حوزه برگزار مىشده است . گفتنى است كه جلد اول آن به قلم خود سيّد نگاشته شده است . ديگر ويژگى اين مجموعه آن است كه در آن آراء مفسّران بزرگ قرآن با جرأت تمام مورد نقد و بررسى قرار گرفته است .\r\nمنهج الأصول ؛ درس خارج اصول سيد شهيد است كه تاكنون پنج جلد از اين مجموعه چاپ و منتشر شده است .\r\nكتاب البيع ؛ تقريرات درس مكاسب حضرت امام خمينى ( قدس سره ) است كه در 11 جلد و به زبان عربى توسّط شهيد صدر ( قدس سره ) نگاشته شده و تاكنون دو جلد از آن چاپ شده است .\r\nالتنجيم و السحر ؛\r\n\r\n","description":"","footnote":"","page_name":" 24 ","page_number":39},
  {"content":"\r\n\r\nمسائل فى حرمهء الغناء ؛\r\nمجموعهء أشعار الحياهء ؛ مشتمل بر اشعار سيّد شهيد است .\r\nاللّمعهء فى أحكام صلاهء الجمعهء ؛ تقريرى است از مباحث درس مرحوم حجت‌الاسلام سيّد اسماعيل صدر ( قدس سره ) ( برادر شهيد سيّد محمّدباقر صدر ( قدس سره ) ) كه در روزهاى تعطيل ايراد مىشده است .\r\nبحوث فى صلاهء الجمعهء ؛ تقريرات درس خارج فقه سيد شهيد است .\r\nهمچنين از اين شهيد سعيد جزوات و مقالات گوناگونى در زمينه‌هاى مختلف اجتماعى ، اعتقادى ، اخلاقى ، فقهى و در تفسير و قواعد زبان عربى و . . . به جاى مانده است كه برخى از آن‌ها در مجلّات و نشريات معروف زمان خود منتشر شده است .\r\nمجموعه‌اى ديگر از آثار شهيد سيّد محمّد صدر ( قدس سره ) كه تاكنون به چاپ نرسيده و يا در دست چاپ است ، عبارتند از :\r\nدورهء كاملهء فى علم الأصول ؛ تقريرى است كامل از بحث‌هاى مرحوم حضرت آيت‌الله خوئى ( قدس سره ) .\r\nبين يدى القرآن ؛\r\nدورتان فى علم الأصول ؛ تقريرى است كامل از بحث‌هاى شهيد سيّد محمّدباقر صدر ( قدس سره ) .\r\nكتاب الطهارهء ؛ تقريرى است از مباحث فقهى مرحوم شهيد محمّدباقرصدر ( قدس سره ) كه به 10 جلد مىرسد .\r\nمباحث من كتاب الطهارهء ؛ تقريرى است از مباحث فقهى مرحوم حضرت آيت‌الله خوئى ( قدس سره ) .\r\n\r\n","description":"","footnote":"","page_name":" 25 ","page_number":40},
  {"content":"\r\n\r\nالمعجزهء فى المفهوم الإسلامى ؛\r\nكتاب الحبيب إلى مختصر مغنىاللّبيب ؛\r\nبحث حول الشيطان ؛\r\nمنهاج الصالحين تعليقهء على رسالهء السيّد الخوئى ( قدس سره ) ؛\r\nتعليقهء على كتاب المهدى لصدرالدين الصدر ( قدس سره ) ؛\r\nسلسلهء خطب الجمعهء ؛\r\nفقه الكيمياء ؛\r\nوصيّت‌نامه شهيدسيّد محمّد صدر ( قدس سره ) ؛\r\nاصول علم الاصول ؛\r\nشرح كتاب كفايهء ؛\r\nفقه الطبّ ؛\r\nفقه العشائر ؛\r\nصلاهء اللّيل ؛\r\nبيان الفقه ؛ شامل مباحثى استدلالى از فقه است .\r\nتعليقهء على كتاب « وسيلهء النجاهء » للسيّد ابى الحسن الاصفهانى ؛\r\nمبحث ولايهء الفقيه ؛\r\nالدُرّ النضيد فى سبب رؤيهء الجسم الصغير من بعيد ؛ كتابى است در فيزيك و اين‌كه چرا اجسام از دور كوچك به نظر مىرسند .\r\nالوافيهء فى صلاهء الخوف فى الاسلام ؛\r\nالقضاء فى مدارك فقه الفضاء ؛\r\nالكلمهء التامهء فى الولايهء العامهء .\r\n\r\n","description":"","footnote":"","page_name":" 26 ","page_number":41},
  {"content":"\r\n\r\n\r\nمقام علمى\r\nدرباره مقام علمى سيد شهيد كلامى از ايشان نقل شده است كه اشاره‌اى مفيد به درجه علمى ايشان داشته و حاوى نكاتى مهم در اين‌باره است :\r\n« من با تجربه و يقين مىدانم شخص فاضلى كه در چند درس خارج شركت مىكند ، سطح علمى مجتهدين را تشخيص مىدهد و مىداند كه چه كسى اعلم است و به ترتيب چه كسانى بعد از او اعلم هستند . من هنگامى كه 30 سال پيش در همين سطح بودم ، در درس تعدادى از مجتهدين شركت مىكردم و با حس و يقين اعلم را تشخيص مىدادم .\r\nدر آن زمان تعداد قابل ملاحظه‌اى از اساتيد شايسته و باصلاحيت ، درس خارج تدريس مىكردند و من در آن زمان مىدانستم و هنوز هم گواهى مىدهم كه اعلم آن‌ها آيت‌الله خوئى بود و كسى اعلم از ايشان نبود جز يك نفر كه او سيّد محمّدباقر صدر ( ابو جعفر ) بود .\r\nدر هر صورت كتاب‌ها و مطالب آن دو هنوز هم موجود است و متخصّصان مىتوانند آن‌ها را با هم و همچنين با كتب ديگران مقايسه كنند . تعدادى از فضلاى عرب و غير عرب بر همين باور و اعتقاد بودند كه نيازى به ذكر اسامى آن‌ها نيست .\r\nمحمّدباقر صدر در علم اصول روند عميقى را در پيش گرفت و در آن علم ، مكتبى مهم و بزرگ و محكم را بنا نهاد كه به هيچ مكتب ديگرى شباهت ندارد تا بتوان آن را با شيوه او مقايسه كرد . اين مسئله دو مطلب را ثابت مىكند كه اگر مقدمات آن ثابت شود ، چاره‌اى جز قبول آن دو مطلب\r\n\r\n","description":"","footnote":"","page_name":" 27 ","page_number":42},
  {"content":"\r\n\r\nنيست :\r\nمطلب اول اين‌كه افراد مخصوصى از طلاب شهيد صدر كه نزد ايشان يك دوره كامل اصول حاضر شدند و بحث كردند و حقيقت مباحث را فهميدند ، آن‌ها شايستگى دارند كه نسبت به ديگران اعلم علىالاطلاق باشند ؛ همان‌طور كه خود ايشان نسبت به غير خودش اعلم علىالاطلاق بود و نيازى به اشاره به اين مطلب نيست كه بنده مباهات كنم كه افتخار داشته‌ام كه يكى از آن شاگردان خاص باشم . » « 1 »\r\n\r\n\r\n","description":"","footnote":"\r\n( 1 ) . عروج سرخ ، ص 99 . ر . ك : منهج‌الصدر ، ص 41 - 43 .\r\n","page_name":" 28 ","page_number":43},
  {"content":"\r\n . \r\n","description":"","footnote":"","page_name":" 29 ","page_number":44},
  {"content":"\r\n\r\n\r\nفصل سوم : فعاليت‌هاى اجتماعى سياسى\r\n\r\n","description":"","footnote":"","page_name":" 30 ","page_number":45},
  {"content":"\r\n\r\n\r\nمرجعيّت\r\nبعد از آن‌كه حضرت آيت‌الله العظمى خوئى ( قدس سره ) در سال 1411 ه - . ق رهسپار سفر آخرت گرديد ، حضرت آيت‌الله سيّد عبدالاعلى سبزوارى ( قدس سره ) مرجعيّت عامّه را در عراق بر دوش گرفت ؛ ليكن ديرى نپاييد كه ايشان نيز به ديدار محبوب شتافت و امر مرجعيّت با مشكلى بزرگ روبه‌رو شد . حكومت عراق از قبول مرجعيّت غير عرب سر باز مىزد و با اين بهانه در پىِ توطئه بود . بيشتر مراجع هم با چنين شرايط دشوارى ، از پذيرش اين امر خطير سر باز زده و با نوعى ترديد به اين قضيه مىنگريستند .\r\nاز طرفى اوضاع فرهنگى كشور بسيار نامساعد بود و فشار عجيبى بر شيعيان وارد مىشد . مردم از هرگونه حركت دينى و اعمال مذهبى منع مىشدند ؛ به‌طورى كه داشتن هرگونه كتاب روشنگر اسلامى در عراق ممنوع بود و مصادره برخى كتب ، با مجازات اعدام همراه مىشد . داشتن كتاب‌هاى دعا ، حتّى « مفاتيح‌الجنان » ممنوع اعلام شده بود تا آن‌جا كه تمامى كتاب‌هاى دعا و زيارت‌نامه‌ها را از حرم‌هاى شريف در عتبات عاليات جمع‌آورى كرده بودند ؛ به كسى اجازه اذان گفتن در مسجد داده نمىشد و عملًا مساجد تعطيل شده بودند ؛ فشار عجيبى در مناطق شيعى اعمال مىشد كه با آن هدف خاصى را دنبال مىكردند ؛ زوال قدرت شيعه و انحطاط آن ! علما در زندان‌ها شكنجه يا اعدام مىشدند و يا به اجبار مهاجرت مىكردند . جوّ خفقان‌آورى حاكم بود ؛ به‌گونه‌اى كه گاهى ديدن يك روحانى در خيابان اتفاق نادرى بود كه مايهء شگفتى بينندگان مىشد . شهرها خالى از علما شده بود و گاه در يك شهر بزرگ فقط يك روحانى زندگى مىكرد ، آن هم در\r\n\r\n","description":"","footnote":"","page_name":" 31 ","page_number":46},
  {"content":"\r\n\r\nتقيّه شديد ؛ چون هر لحظه ممكن بود قصد جانش را كنند .\r\nرژيم خونخوار صدام ، هرگونه حركتى را كه احساس مىكرد شايد منافع‌اش را به خطر اندازد ، در نطفه خفه مىكرد ! « 1 » مراسم عزادارى سالار شهيدان ابا عبدالله الحسين ( ع ) و ديگر مراسم‌هايى كه در اعياد و وفيات ائمه اطهار ( عليهم السلام ) رايج است ، مطلقاً ممنوع بود و اگر مراسمى برگزار مىشد ، كاملًا مخفيانه بود . رژيم بعث تمامى صحنه‌ها را از حضور علما و مردم متدين خالى مىكرد . مردم متدين و علما يا مهاجرت كرده بودند و يا توسط رژيم بعث روانه زندان‌ها شده و اعدام مىشدند .\r\nدر اين اوضاع و احوال سيّد شهيد وظيفهء خويش ديد كه براى احياى اسلام و مذهب اهل‌بيت عصمت و طهارت ( عليهم السلام ) و تجديد حيات حوزه و نجات ملّت مظلوم عراق ، مسئوليت خطير مرجعيت را بپذيرد . اين در حالى بود كه مىدانست سرانجام اين مسئوليت ، شهادت خواهد بود . همچنين خوب مىدانست كه رژيم بعث در صدد سوء استفاده از مقام مرجعيّت بوده و نهايت تلاش خويش را در جهت انحراف اين مسير به خرج مىدهد .\r\nدر اين باره يكى از دوستان « 2 » مرحوم آيت‌الله سيّد حسين بحرالعلوم ( قدس سره ) ( از نوادگان علّامه بحرالعلوم ؛ عالم و عارف بزرگ زمان خويش ) مىگويد :\r\n\r\n\r\n","description":"","footnote":"\r\n( 1 ) . بدون واسطه از استادم به نقل از يكى از دوستانش كه مدّتى در زندان بعث زندانى بود ، شنيدم كه مىگفت :\r\nروزى تعدادى دانش‌آموز نوجوان را به زندان آوردند كه شديداً مورد شكنجه واقع شده بودند . از علّت حادثه كه جويا شدم ، معلوم شد يكى از آن‌ها در خواب ديده كه به همراه دوستانش اسلحه به دست گرفته و مىجنگند . صبح در مدرسه خواب را براى همكلاسىها بازگو مىكند . ماوقع سريعاً به استخبارات عراق منتقل مىشود . آن دانش‌آموز و تمامى دوستانى كه در خوابش بودند دستگير شده ، مورد بازجويى و شكنجه قرار مىگيرند كه در نهايت كودك بىنوا به جرم همان خواب اعدام مىشود و ديگر دوستانش نيز به جرم يارى او در خواب ! محكوم به مرگ مىشوند و مظلومانه به شهادت مىرسند . ( يادداشت مؤلّف )\r\n( 2 ) . در اثناء كتاب گاهى ديده مىشود نقل قول‌ها به صورت ناشناس آمده است . اين به آن خاطر است كه به دلايل امنيتى بسيار شديدى كه آن زمان حاكم بوده است ، مؤلفان از آوردن اسامى كاملًا پرهيز مىكردند و چه بسا از اشارات شك‌برانگيز نيز پرهيز مىشد كه مبادا دستگاه‌هاى امنيتى صدام حساس شوند . البته اين افراد نزد خواص و مؤلفان كاملًا شناخته شده بوده‌اند . طبيعتاً ما نيز از منابع نوشته شده در آن زمان استفاده برده‌ايم كه باعث شده برخى اسامى ناشناس باقى بمانند ؛ لكن اين نقل قول‌ها به تأييد دفتر حضرت آيت‌الله شهيد سيد محمّد صدر رسيده است .\r\n","page_name":" 32 ","page_number":47},
  {"content":"\r\n\r\n« با مرحوم آيت‌الله سيّد حسين بحرالعلوم ( قدس سره ) رابطهء زيادى داشتم . روزى خدمت ايشان رسيديم و در مورد مرجعيت با ايشان به گفت‌وگو نشستيم . ايشان فرمودند :\r\nروز قبل آقاى سيّد محمّد صدر پيش من بود و تصميم داشت مسئوليت ادارهء حوزه را قبول كند و نظر مرا پرسيد . من او را نهى كردم و به او گفتم كه دولت ، دستگاه‌هاى پيچيده و مهارت زيادى دارد و تو توانايى رويارويى با آن‌ها را ندارى ! در جواب من گفت : من مىدانم چگونه از دولت استفاده\r\n\r\n","description":"","footnote":"","page_name":" 33 ","page_number":48},
  {"content":"\r\n\r\nكنم !\r\nگفتم : آن‌ها شما را فريب خواهند داد !\r\nگفت : مىدانم چطور آن‌ها را غافلگير كنم ! » « 1 »\r\nآن‌چه قلب انسان را به درد مىآورد ، اين است كه پذيرش مرجعيّت از سوى ايشان ، موجب بدگمانى برخى شد . در خوش‌بينانه‌ترين حالت مىتوان گفت شايد به اين خاطر بوده كه گمان مىكردند در چنين اوضاعى ، نمىتوان كارى از پيش برد و هر كس وارد عمل شود ، مورد سوء استفاده قرار مىگيرد يا كشته مىشود .\r\nسيّد شهيد در اين‌باره مىفرمايد :\r\n« آنان با من سرِ جنگ دارند ، همان‌گونه كه با امام خمينى و شهيد صدر سر جنگ داشتند ؛ اين‌ها به من تهمت مىزنند ، در حالى كه حكومت به بريدن سر ، تهديدم مىكند ! » « 2 »\r\nبا تمام سختىهايى كه در اين راه بود ، سيّد شهيد در سال 1411 ه - . ق ، زعامت حوزه علميه و مرجعيت عامّه را به عهده گرفت و اقدامات اصلاحى خويش را با قوّت آغاز كرد .\r\n\r\n\r\n","description":"","footnote":"\r\n( 1 ) . عروج سرخ ، ص 26 .\r\n( 2 ) . ماهنامهء الجمعه ، شماره 26 ، شوال ذىالقعده 1422 ه - . ق ، ص 9 .\r\n","page_name":" 34 ","page_number":49},
  {"content":"\r\n\r\nروزى كه چراغ عمر خاموش شود\r\nدر بستر مرگ عقل مدهوش شود\r\nبا بىدردان مكن خدايا حشرم\r\nترسم كه محبّتم فراموش شود\r\nابوسعيد ابوالخير\r\n\r\nآغاز حركت‌هاى اصلاحى\r\nسيد شهيد حركت اصلاحى خويش را با شجاعت و درايت خاصى شروع كرد . او با برپايى نماز جمعه ، احياى حوزه علميه ، نشر و پخش كتاب‌هاى مورد نياز جامعه ، احياى مساجد ، فعال كردن حركت‌هاى تبليغى و تعظيم شعائر دينى و مراسم‌هاى مذهبى ؛ جسد بىجان جامعه مسلمان عراق را جانى دوباره بخشيد و در اين كالبد نيمه‌جان روح دميد . « 1 »\r\nمدت‌ها بود كه كوچك‌ترين تجمعات ، مورد هجمه صداميان واقع مىشد و برپايى نماز جمعه از امور محال بود كه انجام شدن آن غير قابل باور مىنمود ، لكن با درايت خاص سيّد ، اين مهم رُخ داد و هر هفته ملّت عراق قلب و روح و فكر خود را در اجتماع شورانگيز نماز جمعه ، با زمزم زلال معارف حقه تطهير مىكردند و به عطر آن عطرآگين مىشدند .\r\nحوزه علميه كه با سياست‌هاى خصمانه و مزدورانه رژيم بعث تعطيل شده بود ، توسط سيّد احياء شد و جوانان بسيارى قلب و روح خويش\r\n\r\n\r\n","description":"","footnote":"\r\n( 1 ) . جهت آگاهى بيشتر از حركت‌هاى اصلاحى شهيد صدر و جزئيات آن به كتاب الثورهء البيضاء ، ص 98 - 89 مراجعه شود .\r\n","page_name":" 35 ","page_number":50},
  {"content":"\r\n\r\nرا وقف تعاليم آسمانى آن كردند . سيّد به اين امر همّت گماشت چون به خوبى مىدانست حيات و ممات جامعه به حيات و نشاط حوزه‌گره خورده است و رابطه‌اى تنگاتنگ بين آن‌هاست . از اين رهگذر فعّاليّت‌هاى تبليغى در مناطق شيعى نيز فعال شد و علما و فضلاى بسيارى جهت تبليغ به اقصاء نقاط عراق اعزام شدند . همچنين با فعّال شدن مساجد ، پايگاهى براى اين حركت اصلاحى بزرگ به‌وجود آمد .\r\nمراسم‌هاى مذهبى و شعائر دينى به‌ويژه مراسم عزادارى ابا عبدالله الحسين ( ع ) و شهادت و ولادت ائمه معصومين صلوات‌الله عليهم اجمعين كه مدت‌ها ممنوع شده بود ، با شور و حرارت وصف‌ناپذيرى اقامه گرديد . اين حركت عظيم ، از شروع مبارزاتى جانانه و شجاعانه براى رهايى ملّتى مظلوم از بند طاغوت زمان خبر مىداد .\r\nسيّد با خواندن قصيدهء سينه‌زنى در سالروز شهادت اميرالمؤمنين ( ع ) در منبر مسجد كوفه ، با وجود شرايط امنيتى و اختناق شديد رژيم بعث ، طلايه‌دارى خويش را در گذشتن از خطوط ممنوعه رژيم اعلام كرد و حركتى سترگ را بنا نهاد . در آن روز چنان شورى به‌پا شد كه دل‌ها را به لرزه در آورد و اشك‌ها را جارى ساخت . آن روز چنان مجلس عزايى پس از بيست سال برپا شد كه در خاطره‌ها ماندگار شد .\r\n\r\nاصل ولايت فقيه\r\nشهيد سيد محمّد صدر در زُمره علمايى است كه معتقد به ولايت مطلقهء\r\n\r\n","description":"","footnote":"","page_name":" 36 ","page_number":51},
  {"content":"\r\n\r\nفقيه بوده اند و آن را عملى كرده‌اند . او براى اولين بار در عراق و در سطح عموم جامعه ، اين اصل اساسى اسلام را عملى كرد . در اين‌باره فتاواى ولايى ايشان كه در مسائل مختلف صادر شده ، مشهور است . نمونه آن واجب‌كردن پياده‌روى به سوى كربلا از نقاط مختلف عراق در نيمهء شعبان است كه منجر به حركتى عظيم شد . همچنين فتواى وجوب حضور در نماز جمعه كه باعث تحوّلى شگرف در جامعه آن روز عراق گرديد .\r\nبر همين اساس سيّد شهيد ، در كتاب « ماوراءالفقه » ، بحث مفصّلى درباره « ولايت فقيه » به رشته تحرير درآورده است كه ازجمله آثار ارزشمند در اين زمينه به‌شمار مىآيد . همچنين ايشان در كتاب‌هاى « بحوث فى صلاهء الجمعهء » ، « مبحث ولايهء فقيهء » و « الكلمهء التامهء فى الولايهء العامهء » ؛ در مورد اثبات اصل ولايت فقيه ، مُفصّل بحث كرده است .\r\nاو همواره مردم را به اطاعت از علما و حوزه علميه دعوت مىكرد و از سفارش‌هاى مؤكد ايشان بود كه بدون اجازهء علما و حوزه كارى انجام ندهيد و مىفرمود :\r\n« شما در عصر علما و حوزه علميه هستيد ، از حوزه سؤال‌كنيد ، هيچ كارى را نه كم و نه زياد ، بدون سؤال از فقه و فقها نمىتوان انجام داد . » « 1 »\r\nهمچنين مىفرمود :\r\n« از علماى خويش اطاعت كنيد . پيش از آن كه رهبر دينى شما چيزى بگويد ، شما حركت نكنيد و چيزى نگوييد . عزيز من جايز نيست ؛ چرا كه\r\n\r\n\r\n","description":"","footnote":"\r\n( 1 ) . سايت رسمى دفتر حضرت آيت‌الله شهيد سيد محمّد صدر ( قدس سره ) ، بخش حوزه ، به‌نام « الحوزه بذمتكم » ، خطبهء نماز جمعه 6 ، 25 محرم 1419 .\r\n","page_name":" 37 ","page_number":52},
  {"content":"\r\n\r\nدر اين صورت بر ضد خودت و دينت و دنيا و آخرتت جنايت مىكنى . » « 1 »\r\n\r\nبرپايى نماز جمعه\r\nاز كارهاى بزرگ و ابتكارى سيّد شهيد كه شايد در تاريخ عراق بىسابقه باشد ، برپايى نماز جمعه بود . سيّد شهيد طرحى هوشمندانه را به اجرا در آورد ، چنان‌كه هر هفته در تمامى مناطق عراق - حتى بغداد ، پايتخت حكومت صدام - نماز جمعه برپا مىشد . اين نمازهاى جمعه با حضور پرشور مردم و در صفوف درهم فشرده ، بسيار باشكوه برگزار مىشد .\r\nشايد جذبهء معنوى سيّد بود كه اين حركت را پرشور مىنمود ؛ گاه مردم از دورترين نقاط كشور به كوفه مىآمدند تا سيّد شهيد را در حالىكه كفن سفيد بر تن كرده و خطبهء جمعه مىخواند ، زيارت كنند .\r\nبرپايى نماز جمعه دستاوردهاى بسيارى را در پى داشت ، چنان‌كه آثار آن در جامعه به روشنى ، مشهود بود . سيّد شهيد ، نماز جمعه را به مانند يك هفته‌نامه يا شبكهء راديويى مىدانست كه به‌نام مرجعيّت سخن مىگويد . او درباره اهميّت نماز جمعه مىفرمود :\r\n« از طريق نماز جمعه ، جامعه به آگاهى و شجاعت و عزّت و دانش و فرهنگ دينى رسيد و از همين طريق دريافت كه حوزه چيست و فايدهء آن چيست ؟ و ميزان ارزش علم و تعليم تا چه اندازه است ؟ همچنين حوزه توانست از اين طريق موقعيت خود را در برابر ديگران تثبيت كند و سخنان ، مواعظ ، اوامر و نواهى خويش را به جامعه برساند . » « 2 »\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، خطبهء نماز جمعه 27 ، 24 جمادى الثانى 1419 .\r\n","page_name":" 38 ","page_number":53},
  {"content":"\r\n\r\nاهميّت نماز جمعه در ديدگاه سيّد شهيد تا بدان‌جا بود كه طى حكمى حضور در نماز جمعه را واجب اعلام كرده و در يكى از خطبه‌ها مىفرمايد :\r\n« بارها گفته‌ام كه اقامهء نماز جمعه را ادامه دهيد ، حتى اگر سيّد محمّد صدر بميرد ! چون براى شما جايز نيست مرگ سيّد محمّد را بهانه‌اى براى خوار نمودن اسلام و شيعه و افزايش تفرقه و گسترش مشكلات قرار دهيد .\r\nبلكه پس از مرگ سيّد محمّد صدر ، حوزهء شريفه به يارى خداى متعال باقى خواهد ماند و عده‌اى از مراجع به يارى خدا باقى خواهند ماند ، پس به ريسمان حوزه چنگ بزنيد و بر شرف و عزّت دينى و شجاعت قلبى و رعايت منافع عمومى پافشارى كنيد . جايز نيست چيزى مانع اين كار شود ، حتى مرگ اين بندهء گنهكار ؛ سيّد محمّد صدر . » « 1 »\r\nسيّد شهيد اوضاع را به دقت رصد مىكرد و با توجه به شرايط ، تصميم مناسب مىگرفت ، اما به هيچ‌وجه راضى به انحراف در حركت اصلاحى خويش نبود ، به گونه‌اى كه او از دعا كردن براى صدام در نماز جمعه سر باز زد و درخواست‌هاى مكرر صداميان را در اين رابطه رد كرده و تكليف ديگر ائمه جمعه را نيز اين‌چنين روشن نمود :\r\n« ائمّه جمعه بايد مأموران رژيم را اغفال كنند ، امّا اگر بر آن‌ها فشار آوردند ، نماز جمعه را ترك كنند . » « 2 »\r\n\r\n\r\n","description":"","footnote":"\r\n( 1 ) . همان .\r\n( 2 ) . عروج سرخ ، ص 53 .\r\n","page_name":" 39 ","page_number":54},
  {"content":"\r\n\r\n\r\nبا دلم گلزار مى گويد سخن * از زبان يار مى گويد سخن\r\nبشنويد اى عاشقان بوى مرا * بويم از اسرار مى گويد سخن\r\nبنگريد اى عارفان رنگ مرا * رنگم از انوار مى گويد سخن\r\nبوى گل از زلف او دم مى زند * رنگش از رخسار مى گويد سخن\r\nگل ز شرم لطف او دارد عرق * خارش از قهار مى گويد سخن\r\nبا دلى چون غنچه پر خون از غمش * عندليب زار مى گويد سخن\r\nگل به رنگ و بو كند تعبير از او * بلبل از منقار مى گويد سخن\r\nهر كرابينى به نحوى در لباس * در حق آن يار مى گويد سخن\r\nصوفى اندر خلوت از سر دم زند * مست در بازار مى گويد سخن\r\nعاشق از يك دم نيايد همدمى * با در و ديوار مى گويد سخن\r\nگر زبانش يك نفس دم در كشيد * با دلش دلدار مى گويد سخن\r\nاز رموز عشق حلاج شهيد * بر سر آن دار مى گويد سخن\r\nچون سنائى تن زند از گفت و گو * رومى و عطار مى گويد سخن\r\nقاسم انوار گر كم گفت راز * مغربى بسيار مى گويد سخن\r\nگر زبان عشق را فهميد كسى * با دلش احجار مى گويد سخن\r\nخاك وباد و آب و آتش را ببين * در ثنا هر چار مى گويد سخن\r\nبشنو اسرار حقايق از سپهر * ثابت و ستار مى گويد سخن\r\nفالق الاصباح مى گويد نهار * ليل از سيار مى گويد سخن\r\nدشت مى گويد ز نعم الماهدون * باغ از اشجار مى گويد سخن\r\nبحر مى گويد من الماء الحيوه * كوه از صبار مى گويد سخن\r\nدر مقام شرح انا موسعون * گنبد دوار مى گويد سخن\r\nدر جواب گفتهء حق الست * بى خود و هشيار مى گويد سخن\r\nبى خودم من ديگرى مى گويد اين * گوش كن هشيار مى گويد سخن\r\nدانى از گوشى به دست آرى ز غيب * خفته و بيدار مى گويد سخن\r\nمحرمى گر ( فيض ) يابد در جهان * از خدا بسيار مى گويد سخن\r\n\r\nملامحسن فيض كاشانى\r\n\r\n","description":"","footnote":"","page_name":" 40 ","page_number":55},
  {"content":"\r\n\r\n\r\nسيرى در خطبه‌هاى نماز جمعه\r\nسيّد شهيد ؛ اين عالم بزرگ و مجاهد خستگىناپذير ، گاهى در خطبه‌هاى نماز جمعه مىفرمود :\r\n« ائمه معصومين ( عليهم السلام ) داراى روش‌هايى مثل پنهان‌كارى و با رمز عمل كردن بودند كه از طريق آن روش‌ها و به يارى خداوند ، مىتوانستند بعضى ازكارهاى بسيار بزرگ و مهم را بدون اين‌كه كسى بفهمد انجام دهند . » « 1 »\r\nو اين نهايت هوشيارى اين عالم را مىرساند كه مبارزهء علنى و ايستادن\r\n\r\n\r\n","description":"","footnote":"\r\n( 1 ) . سايت « الحوزه بذمتكم » ، خطبهء نماز جمعه 28 ، 2 رجب 1419 .\r\n","page_name":" 41 ","page_number":56},
  {"content":"\r\n\r\nمقابل صدام ، قبل از حصول مقدمات آن ممكن نخواهد بود و لذا مىفرمود :\r\n« بايد حكيمانه و بر اساس مصالح دينى كه مىدانى رفتار كنى ، چرا كه هر حرف حقى را نبايد گفت و از هر باطلى نبايد انتقاد نمود ، بلكه تماماً بايد بر اساس مصلحت‌سنجى باشد . » « 1 »\r\nاما فرصت‌ها را نبايد از دست داد ، بلكه از كوچك‌ترين غفلت دشمن بيشترين بهره را بايد برد و نماز جمعه فرصتى بود كه سيّد آن را غنيمت شمرد و اهميّت برپايى آن را بر برخى مصلحت‌انديشىها ترجيح داد :\r\n« از طريق نماز جمعه بود كه جامعه به آگاهى دست يافت ؛ به شجاعت دست يافت ؛ به عزّت رسيد ؛ به دانش و فرهنگ دينى دست يافت و دريافت كه حوزه چيست ؟ فايده و تأثيرش چيست ؟ ميزان دانش و قدرت آموزشى آن در چه حد است ؟ همان‌طوركه حوزه توانست از اين طريق موقعيت خود را در برابر ديگران تثبيت كند و سخنان و مواعظ و اوامر و نواهى خويش را به جامعه برساند . » « 2 »\r\n« نماز جمعه براى جامعه مفيد است و مشكلات آن را حل مىكند و سختىهايش را هموار مىسازد و منجر به استقامت در راه درست مىشود و اكنون اين امر الحمدلله در عمل روشن و واضح شده است . نماز جمعه سخنگوى خدا و رسولش و اميرمؤمنان است و مايهء هدايت مردم است . » « 3 »\r\n\r\n\r\n","description":"","footnote":"\r\n( 1 ) . همان ، خطبهء نماز جمعه 18 ، 20 جمادىالثانى 1419 .\r\n( 2 ) . همان ، خطبهء نماز جمعه 27 ، 24 جمادىالثانى 1419 .\r\n( 3 ) . همان ، خطبهء نماز جمعه 6 ، 25 محرم 1419 .\r\n","page_name":" 42 ","page_number":57},
  {"content":"\r\n\r\nاو هميشه و طبق سنّت ، خطبه‌ها را با دعوت به تقوا آغاز مىكرد و عنصر معرفت و مبارزه و جهاد در راه حق را به جامعه هديه مىنمود :\r\n« شما را به تقواى الهى سفارش مىكنم . اين‌گونه نيست كه فقط شما را سفارش كنم و خود را فراموش نمايم ؛ هرگز . اولين كسى كه سزاوار است آدم خوبى باشد و آدم خوبى نيست - سيّد محمّد صدر است . « لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً » « 1 » ؛ اگر به حال ايشان مطلع مىشدى از آن‌ها مىگريختى و از عظمت و هيبت ايشان بسيار هراسان مىشدى » . اين چگونه ممكن است ؟ به اين دليل كه اژدهاى نفس كه همان امركننده به بدىها است ، سر تا پاى انسان را در برگرفته است و توفيق فقط از جانب خداست و اگر بر خود تكيه كنم ، حتماً شكست خواهم خورد و بدترين خلق خواهم شد . » « 2 »\r\nو چون نصيحت و اصلاح را از خود آغاز مىكرد ، كلامش بر جان‌هاى تشنه مىنشست ، چنان‌كه صحبت او را با تمام زرق و برق دنيا عوض نمىكردند و مال و جان خويش را براى حقيقت كلام او فدا مىكردند .\r\nدرك قوى سيّد از اوضاع اجتماعى آن زمان و مواضع اصلاحى ايشان ، تأثير به سزايى در جامعه داشت . ايشان شعار عدالت و فداكارى در راه آن را سر مىداد و مىفرمود :\r\n« مسئلهء مهم در مورد مرجعيت ، گرايش به عدالت اجتماعى و اداى كامل حقوقى است كه مردم برگردن مرجع دارند و همچنين درك مصالح عمومى\r\n\r\n\r\n","description":"","footnote":"\r\n( 1 ) . سورهء كهف ، آيه 18 .\r\n( 2 ) . سايت « الحوزهء بذمتكم » ، خطبهء نماز جمعه 5 ، 18 محرم ، 1419 .\r\n","page_name":" 43 ","page_number":58},
  {"content":"\r\n\r\nاست . پس اگر مرجعى اين‌گونه يافتيد ، بر دامنش چنگ زنيد و اگرنه او را به غيرش واگذاريد . . . از مجتهدى تبعيت كنيد كه براى ديگران فداكارى كند و از جان و مال خود در راه دين و مذهب بگذرد . »\r\nسيّد به‌خوبى تشخيص داده بود كه يكى از مشكلات اساسى آن روز جامعه عراق ، تفرقه‌افكنى و عدم اتحاد است ، پس دائماً به حلّ اين مشكل اهتمام مىورزيد و مىفرمود :\r\n« تمامى عبارات قرآن و اسلام زيبا و نيكو است . يكى از زيباترين آن‌ها اين آيه شريفه است : « إِنَّمَا الْمُؤْمِنُونَ إِخْوَهءٌ فَأَصْلِحُوا بَيْنَ أَخَوَيْكُمْ وَ اتَّقُوا اللّهَ » « 1 » در حقيقت مؤمنان با هم برادرند ، پس ميان برادرانتان سازش ايجاد كنيد و از خدا پروا داشته باشيد » . الآن ديگر زمان دورى گزيدن از يكديگر و كينه‌توزى و تهمت‌زدن و اشكال‌تراشى نسبت به يكديگر نيست ! بياييد همراه و هماهنگ باشيم در راه خدا ، ولايت اميرالمؤمنين ( ع ) و در دين و مذهب همراه ، همدل و دوست باشيم ! » « 2 »\r\nايشان حوزه را نمونهء اتحاد و همدلى بر مىشمرد و اتحاد در آن و با آن را باعث قوت و استحكام دين مىدانست و مىفرمود :\r\n« وحدت حوزه و برادرى بين اعضايش ؛ به‌خاطر هدف مشترك و داشتن دشمن مشترك و فكر و انديشه مشترك است و هر چقدر بعضى مصالح و سليقه‌ها و روش‌ها فرق كند ، ايرادى ندارد . اين يك واقعيت است . ما همگى در حوزه ؛ متحد ، يكدست و مانند يك روح واحد هستيم . همه براى\r\n\r\n\r\n","description":"","footnote":"\r\n( 1 ) . سورهء حجرات ، آيه 10 .\r\n( 2 ) . سايت « الحوزهء بذمتكم » ، خطبهء نماز جمعه 27 ، 24 جمادى الثانى 1419\r\n","page_name":" 44 ","page_number":59},
  {"content":"\r\n\r\nصلاح دين كار مىكنيم و هر كس در حد توان و فهمش ، در راستاى هدف مشترك عمل مىكند و سخن مىگويد و آن هدف مشترك عبارت است از : عزّت دين و عزّت اسلام و اعتلاى كلمه توحيد در هر زمان و مكان و افزودن طاعت و كاستن از گناهان در بين بشريت . همه ما يك دست واحد هستيم در مقابل كسانى كه با ما خصومت ورزيده و دشمنى مىكنند . . . . . هركه با حوزه و علما دشمنى ورزد ، با دين دشمنى ورزيده است ، نه با شخص آن‌ها . . . . حوزه در هر مكان و زمان يك‌پارچه و متحد است ؛ چرا كه در عواطف و علم و عمل و هدف يك‌پارچه و متحد است » . « 1 »\r\nاو به خوبى مىدانست هرجا مردم با حوزه متحد شدند ، انقلاب‌ها و حركت‌هاى عظيمى را پايه‌گذارى كردند كه نسل‌هاى آينده از آن بهره برده و به نيكى ياد مىكنند .\r\nسيّد شهيد با بهره‌گيرى از تريبون نماز جمعه ، به اصلاح فكرى و اعتقادى و سياسى جامعه مىپرداخت و از حركت‌هاى منحرف شديدا انتقاد كرده و مردم را برحذر مىداشت :\r\n« نماز جمعه سخنگوى خدا و رسولش ( ص ) و اميرمؤمنان ( ع ) است و مايه\r\n\r\n\r\n","description":"","footnote":"\r\n( 1 ) . همان ، خطبهء نماز جمعه 32 ، 30 رجب 1419 .\r\n","page_name":" 45 ","page_number":60},
  {"content":"\r\n\r\nهدايت مردم است . » « 1 »\r\n« حضرت صاحب‌الزمان ( عج ) ، به كل عالم ولايت تكوينى دارد و شأن ايشان در اين رابطه مانند شأن ديگر معصومين ( عليهم السلام ) و پدران بزرگوارشان است . . . و ما گنهكاران نادان و تقصيركار ، از چگونگى اين تصرّف و اين عنايت مقدّس آگاهى نداريم ، چرا كه بسيار فراتر از فهم و ادراك ما است . » « 2 »\r\n« از خطباء و شاعران در همه سطوح و همهء مكان‌ها مىخواهيم كه الآن شروع به تصحيح افكار و اشعارشان درباره امام حسين ( ع ) و اصحابش و همه معصومين ( عليهم السلام ) نمايند . » « 3 »\r\n« از كلام علما و افراد مورد اعتماد و اهل حلّ و عقد پيروى كنيد و از آنان ( سلوكى « 4 » ها ) بر حذر باشيد و دورى گزينيد ؛ زيرا آن‌ها شما را از دينتان خارج مىكنند و بذر عقايد منحرف را در بين شما مىپاشند و باطل را براى شما به صورت حق مىنمايانند و شما را از رضاى خدا و از بهشت دور مىكنند . . . . من به جامعه مؤمن كه داراى عقل سليم و روح پاك است ، خطاب مىكنم كه با آنان قطع رابطه كنيد و از آنان بيزارى بجوييد ؛ مانند انسان سالمى كه از يك انسان مبتلا به جَرَب ( گال « 5 » ) دورى مىگزيند . » « 6 »\r\n\r\n\r\n","description":"","footnote":"\r\n( 1 ) . همان ، خطبهء نماز جمعه 6 ، 25 محرم 1419 .\r\n( 2 ) . همان ، خطبهء نماز جمعه 34 ، 14 شعبان 1419 .\r\n( 3 ) . همان ، خطبهء نماز جمعه 44 ، 26 شوال 1419 .\r\n( 4 ) . گروهى از مردم كه بعضى از ايشان افراد ساده‌دل و مخلص بودند ، تحت تبليغات افرادى منحرف مثل شيخ منتظر الخفاجى در عراق معتقد به اعتقادات خاصى شدند ، ازجمله اين‌كه سيد محمّد صدر يعنى سيّد شهيد ، همان امام موعود است و او امام زمان است . اين گروه سلوكيه نام گرفتند . سيّد شهيد با اين فتنه كه آرام آرام داشت اوج مىگرفت و طرفداران بسيارى پيدا مىكرد ، برخوردى بسيار قاطع و جدى كرد و فتوا داد كه همگى آن‌ها بايد توبه كنند والّا از زمرهء شيعه اثنىعشرى خارج هستند . و به اين هم اكتفاء ننمود و دستور داد هركس كه به نوعى به ايشان منتسب است ، تعهدنامه و برائت‌نامه كتبى بنويسد كه از اين فرقه منحرف بيزار است ( ر . ك : منهج الصدر ، الحوار الخاص ، صص 120 - 150 ) .\r\n( 5 ) . گال يا جرب يك بيمارى عفونى خارش‌دار واگير است كه شايع‌ترين بيمارى پوستى جهان به‌شمار مىآيد و بسيار آزاردهنده است . ( سايت پزشكان بدون مرز ،  www . pezesh . us ) . \r\n( 6 ) . سايت « الحوزهء بذمتكم » ، خطبهء نماز جمعه 16 ، 6 جمادى الثانى 1419 .\r\n","page_name":" 46 ","page_number":61},
  {"content":"\r\n . \r\n","description":"","footnote":"","page_name":" 47 ","page_number":62},
  {"content":"\r\n\r\nمردان تو دل به مهر گردون ننهند\r\nلب بر لب اين كاسه پر خون ننهند\r\nدر دايرهء اهل وفا چون پرگار\r\nگر سر بنهند پاى بيرون ننهند\r\nابوسعيد ابوالخير\r\n\r\nنماز جمعه ؛ پايگاه مبارزات\r\nدر واقع نمازجمعه به پايگاهى براى تصحيح عقايد و القاى معارف و ايجاد روح مبارزه و رهبرى و سازماندهى مبارزات تبديل شده بود . سيّد شهيد ، پيام‌هاى مبارزاتى خويش را در نماز جمعه صادر مىكرد . او در واقع بخشى از طرح مبارزاتى و اصلاحى خويش را اين‌گونه عملى مىكرد :\r\n« من همه كارمندان دولت را مورد خطاب قرار داده و آن‌ها را به اطاعت خدا و بازگشت به دين و شريعت و به ياد آوردن روز حسابرسى و كيفر توصيه مىكنم و اين امر طبيعتاً اين را در پى دارد كه كارمندان در طاعت خدا و اقامه شعائر و دعاها و زيارت‌ها مردم را يارى كنند و اگر در اين امر مشاركت نمىكنند ، لااقلّ آزادى را از مردم نگيرند و آن‌ها را آزار ندهند .\r\nمقتضاى حسن ظن به كارمندان رژيم و توقع توبه و تدين از آن‌ها اين است\r\n\r\n","description":"","footnote":"","page_name":" 48 ","page_number":63},
  {"content":"\r\n\r\nكه غير اين عمل نكنند و با جلوگيرى و ممانعت از برگزارى شعائر الله - كه تقوى القلوب است - خود را آلوده نكنند ! . » « 1 »\r\n« خداوند متعال هيچ‌گاه به بنده بخشش رايگان نمىكند و اين قانون بين همه مردم حتى معصومين ( عليهم السلام ) جارى است . اجر و ثواب تنها در مقابل عمل به دست مىآيد و بدون كار و عمل ، هرگز احتمال به دست آمدن ثواب داده نمىشود . » « 2 »\r\n« با وجود اين كه حرمت شُرب خمر از ضروريات دين است و نصّ پروردگار جهانيان در قرآن است ؛ در جامعه ، مغازه‌ها و ميخانه‌هاى بسيارى را مىبينيم كه در بسيارى از شهرهاى عراق و حتى ديگر كشورها پراكنده است و اين براى جامعه اسلامى و باايمان ننگ است . از همين‌جا مىخواهيم كه همه آن‌ها يكسره و بدون استثناء تعطيل شوند ، به گونه‌اى كه هيچ اثرى از آن نماند . » « 3 »\r\nسيّد دائماً با انگيزش مردم غيور ، حضور آن‌ها را در مبارزه دائمى مىكرد و از خشكيدن نهال نورسيده حركت‌هاى اصلاحى و مبارزاتى جلوگيرى مىكرد . او بر اين نكته تأكيد بسيار داشت كه بدون سيّد هم بايد به مبارزه ادامه دهند و هدفشان را فقط خدا و رضاى حق و حمايت از دين خدا قرار دهند :\r\n« چيز مهمى كه از شما مىخواهم ، اين است كه از دين و مذهبتان پاسدارى كنيد و نگذاريد اين محصولى كه به فضل خداوند تبارك و تعالى آن را\r\n\r\n\r\n","description":"","footnote":"\r\n( 1 ) . همان ، خطبهء نماز جمعه 35 ، 21 شعبان 1419 .\r\n( 2 ) . همان ، خطبهء نماز جمعه 36 ، 28 شعبان 1419 .\r\n( 3 ) . همان ، خطبهء نماز جمعه 18 ، 20 جمادى الثانى 1419 . بعد از اين فرمان ولايى سيّد شهيد ، مردم متديّن وارد عمل شده ، مِىفروشىها و مِىخانه‌ها را تعطيل كردند .\r\n","page_name":" 49 ","page_number":64},
  {"content":"\r\n\r\nدرو كرده‌ايد فاسد و خشك شود ، حتماً از آن نگهدارى كنيد . ان‌شاءالله هم شجاعت هست و هم هوشيارى هست . دين برعهده شماست ، مذهب بر عهده شماست و كوتاهى درآن‌چه كم و چه زياد روا نيست . من به هيچ وجه و از هيچ نظر مهم نيستم ، تنها چيزى كه مهم است ، دين خدا و مذهب اميرالمؤمنان ( ع ) است . » « 1 »\r\n« براى شما جايز نيست مرگ سيّد محمّد را بهانه‌اى براى خوار نمودن اسلام و شيعه و افزايش تفرقه و گسترش مشكلات قرار دهيد . » « 2 »\r\nسيّد از هر فرصتى جهت افشاى ماهيت رژيم حاكم استفاده و گاهى علناً اعلام مىكرد كه رژيم حاكم ، طاغوت زمان است و او را خواهند كُشت ، ولى شما بيدار باشيد و از حركت باز نايستيد :\r\n« امام كاظم ( ع ) در زندان جان سپرد و در طول زندگىاش هيچ‌گاه نسيم آزادى را احساس نكرد ، او را مظلومانه و با زهر به شهادت رساندند . . . . فرعون زمانش او راكشت . در هر زمانى فرعون يا فرعون‌هايى وجود دارند . . . . » « 3 »\r\n« كلام حكمت‌آميزى مىگويد كه قتل به دست شرورترين و پليدترين افراد صورت مىگيرد و اين صحيح است و موجب فخر است و هر قدر كه قاتل نزد خدا پست‌تر و فرومايه‌تر و از خدا دور تر باشد ، فخر و عزّت مقتول بيشتر خواهد بود . » « 4 »\r\nسيّد خويش را فدايى هدف والاى اسلام مىدانست و در اين راه از جانبازى\r\n\r\n\r\n","description":"","footnote":"\r\n( 1 ) . همان ، خطبهء نماز جمعه 24 ، 3 جمادىالثانى 1419 .\r\n( 2 ) . همان ، خطبهء نماز جمعه 27 ، 24 جمادىالثانى 1419 .\r\n( 3 ) . همان ، خطبهء نماز جمعه 31 ، 23 رجب 1419 .\r\n( 4 ) . همان ، خطبهء نماز جمعه 11 ، 1 ربيع‌الاول 1419 .\r\n","page_name":" 50 ","page_number":65},
  {"content":"\r\n\r\nو فداكارى خويش ابايى نداشت چنان‌كه مىفرمود :\r\n« هدايت جامعه و دفاع از طبقات محروم و مستضعف ، مستحق فداكارى و بزرگترين نوع ايثار و جانبازى است ؛ آن‌چنان‌كه امام حسين ( ع ) در زمين كربلا اين كار را كرد . » « 1 »\r\n\r\nآمر به معروف و ناهى از منكر ؛ در قول و عمل\r\nسيّد شهيد در راه تكامل حركت اصلاحى خويش ، فريضهء امر به معروف و نهى از منكر را در جامعه زنده كرد ؛ به‌طورىكه اين مهم توسط خود مردم\r\n\r\n\r\n","description":"","footnote":"\r\n( 1 ) . همان ، خطبهء نماز جمعه 44 ، 26 شوال 1419 .\r\n","page_name":" 51 ","page_number":66},
  {"content":"\r\n\r\nبا شور و شوق فراوان انجام مىگرفت .\r\nدر اين راستا ، با مظاهر فساد و منكرات و پديده‌هاى ضد اسلامى مانند مِىفروشىها و جشن‌هاى مبتذل و برهنگى ، برخوردى قاطع و جدى انجام گرفت .\r\nهمچنين سيّد با گروه‌هاى منحرف مانند « سلوكيه » و « وهابيت » و انديشه‌هاى فاسد آن‌ها مقابله جدّى كرده و پرده از مقاصد شومشان برداشت و گمراهىشان را براى همگان آشكار كرد .\r\nسيّد ، كارمندان و كارگزاران حكومتى را به رعايت ادب و احترام در مقابل مردم و برآوردن درخواست‌هاى مردم دعوت مىكرد و از ايشان مىخواست كه به اين امور ملتزم باشند .\r\nهمچنين به دليل اين‌كه خدّام حرم‌هاى شريف ائمه اطهار ( عليهم السلام ) . از نيروهاى بعثى فاسد و منحرف بودند ، سيّد مردم را از انداختن نذورات خويش به داخل ضريح‌ها و مراقد متبركه منع نمود تا از اين طريق با خدمهء منحرفى كه رفتارهاى زشتى با مردم داشتند ، مبارزه شود .\r\nسيّد شهيد با ورود به متن جامعه و با تعامل مستقيم با اقشار مختلف جامعهء آن روز ، اعم از جوانان و دانشجويان ، كارمندان و عشاير و حتى نظاميان ؛ موجبات اقبال عمومى و توجه بىسابقه مردم به روحانيت را فراهم آورد . كار به جايى رسيد كه حتى فرزندان اعضاى بلندمرتبه حزب بعث و فرماندهان نظامى حكومتى نيز به ايشان متمايل گشته بودند و حكومت صدام ، خود را در اين‌باره در تنگنا مىديد .\r\nتأسيس دادگاه‌هاى شرعى طبق موازين مذهب شيعه اثنىعشرى ، اقدام\r\n\r\n","description":"","footnote":"","page_name":" 52 ","page_number":67},
  {"content":"\r\n\r\nشجاعانه ديگرى بود كه عراق در تاريخ خويش آن را كمتر ديده بود . اصلاحاتى كه توسط سيّد شهيد رهبرى مىشد و با جرأت خاص ايشان بدون در نظر گرفتن برخى ملاحظات انجام مىگرفت ؛ عرصه را بر صداميان تنگ كرده بود . اين اقدامات طورى صورت مىگرفت كه رژيم بعث در مقابل عمل انجام شده قرار بگيرد و نتواند كارى از پيش ببرد و اين سياستى بود كه كاملًا از روى درايت و آينده‌نگرى تامّ ايشان اتخاذ مىشد كه شايد در آن برهه از تاريخ تنها چاره بود .\r\nحركت اصلاحى سيّد يك نهضت ماندگار شد كه هنوز هم در جوشش است و از پايگاه مردمى غير قابل باورى برخوردار است . تربيت‌يافتگان در اين مكتب ، خواب را بر استعمارگران و اشغال‌گران در عراق حرام كرده‌اند و جانفشانى هايشان ، موجب حيات شيعه در عراق است و اين ، اثرات ماندگار آن حركت عظيم است كه كمر استعمار و اشغال‌گران را در عراق خم كرده است .\r\nسيّد شهيد ، از شجاعت خاصى برخوردار بود ؛ وى با صراحت لهجه تمام ، بىمحابا كسانى را كه عَلَم مخالفت برمىافراشتند ، محكوم كرده و مورد سرزنش قرار مىداد .\r\nروحيه انقلابى سيّد سكوت را جايز ندانسته و هميشه كسانى را كه سكوت اختيار كرده و مصلحت را در سازش مىدانستند ، محكوم مىكرد و همين ويژگى سبب مىشد گاه افراد و شخصيت‌هايى از داخل بدنهء شيعه با ايشان مخالفت و دشمنى كنند .\r\n\r\n","description":"","footnote":"","page_name":" 53 ","page_number":68},
  {"content":"\r\n\r\nآن‌ها كه دل از الست مست آوردند\r\nجان را ز عدم عشق‌پرست آوردند\r\nاز دل بنهادند قدم بر سر جان\r\nتا يك دل پر درد به دست آوردند\r\nمولوى\r\n\r\nپشتيبانى از مبارزان\r\nمرجعيت سيّد شهيد باعث شد گروه‌هاى مبارزاتى و انقلابى ، جانى دوباره بگيرند و تجديد قوا نمايند . گروه‌هاى مبارزاتى شيفتهء سيّد شده بودند و او را پشت و پناه خود مىدانستند ؛ تأييدات سيّد قوّت قلبى براى آن‌ها بود . در اين ميان حتّى برخى گروه‌ها نيز مانند گروه « شهيد شيخ حسين السويعدى » مستقيماً تحت نظارت و هدايت ايشان عمل مىكردند .\r\nبا اين حال سيّد شهيد معتقد بود كه ادامهء مبارزات در قالب يك تشكيلات و حزب خاص ، با شكست مواجه مىشود ؛ زيرا رژيم بعث به سرعت در داخل چنين تشكيلاتى نفوذ كرده و همه را قلع و قمع مىكند ، لذا راهكارى جالب اتخاذ كرده بود و به وكلاى خود مىفرمود :\r\n« من تشكيل سازمان‌ها را در عراق تشويق نمىكنم ، چون روش ناموفّقى است و رژيم در آن نفوذ كرده و با قساوت با آن‌ها برخورد مىكند . در\r\n\r\n","description":"","footnote":"","page_name":" 54 ","page_number":69},
  {"content":"\r\n\r\nخصوص سازماندهىها بايد بگويم كه نقش وكلا و ائمه جمعه و گرد آمدن مردم دور آنان از يك‌سو و تماس آن‌ها با مرجعيت از سوى ديگر ، به خودى خود وسيع‌ترين سازمان دينى را به وجود خواهد آورد و رژيم بعث نمىتواند در آن نفوذ كند ؛ چون عنوان و اسم و رسمى ندارد و رژيم نمىتواند مجازاتى براى آنان در نظر بگيرد ؛ چون اين كار عبارتست از عمل به شعائر و به‌كارگيرى يك سازماندهى خاص كه رژيم به آن عادت كرده است و آن مسئله مرجعيت و مردم است . ما با اين وسيله مىتوانيم دستورالعمل‌هاى خود را از طريق شبكهء وكلا و همچنين از طريق نماز جمعه به گوش مردم برسانيم . » « 1 »\r\nتاريخ گواهى مىدهد كه شرايط بسيار سختى بر عراق آن روز حاكم بود و اين موضوع كار مبارزان را بسيار سخت مىكرد . آن‌ها بايد نهايت دقت رابه خرج مىدادند تا مشكلى پيش نيايد و طورى عمل كنند كه بهانه‌اى به دست رژيم ندهند ؛ در اين جا بود كه سيّد شهيد علىرغم شجاعت مثال‌زدنىاش ، خلاف تقيه عمل كردن را اجازه نمىداد .\r\nابومحمّد البصرى در قسمتى از مصاحبه‌اش با ماهنامهء جمعه ، بعد از نقل رهنمودى از سيّد شهيد براى شروع حركت‌شان مىگويد :\r\n« سپس سيّد سرش را پايين انداخت و محاسنش را گرفت و به من رو كرده و فرمود : و تقيّه ! بايد در كارتان تقيّه كنيد ! خداوند تقيّه را مانند شمشيرى قرار داده است ، هر كه طبق آن عمل نكند ، خداوند با همان شمشير كمرش را مىشكند . » « 2 »\r\n\r\n\r\n","description":"","footnote":"\r\n( 1 ) . عروج سرخ ، ص 30 .\r\n( 2 ) . همان ، ص 48 .\r\n","page_name":" 55 ","page_number":70},
  {"content":"\r\n\r\nهمچنين ابومحمّد البصرى نقل مىكند :\r\n« در يكى از ملاقات‌هايم با سيّد شهيد ، ايشان از حال روحانيان شهر بصره پرسيدند . گفتم : خدا را شكر همه خوبند . فرمودند : شنيده‌ام آن‌ها اسلحه مىخرند . گفتم : بله درست است . با عصبانيّت فرمودند : برو به آن‌ها بگو سيّد اين كار را قبول ندارد ! اگر مأموران حكومت به خانه من بيايند و آن را بگردند ، چيزى جز كتاب و فتوا پيدا نمىكنند و هيچ مدركى عليه من نيست تا كارى بر ضد من انجام دهند . اما اگر پيش من اسلحه‌اى مثل هفت‌تير و حتى يك گلوله پيدا كنند ، اين به نظر آن‌ها دليل مجرم بودن است . شما هم همين‌طور ، نمىخواهم در خانه‌هايتان اسلحه باشد . برو و اين را به آن‌ها بگو . » « 1 »\r\nسيّد شهيد پيوسته فعّاليّت‌هاى مبارزاتى را پشتيبانى مىكرد و پشتوانهء خوبى براى مبارزان متديّن بود . در بسيارى از امور مجوّز شرعى و پشتوانهء اعتقادى از جانب او ، راهگشا و عامل حيات و ادامهء مبارزات بود . يكى از مبارزان حكايت مىكند :\r\n\r\n\r\n","description":"","footnote":"\r\n( 1 ) . همان ، ص 96 .\r\n","page_name":" 56 ","page_number":71},
  {"content":"\r\n\r\n« يك‌بار پيش سيّد شهيد رفتم و عرض كردم : يك بعثى در منطقه ما هست كه مردم را به ستوه آورده است !\r\nآقا فرمود : آيا همهء منطقه از او شكايت دارند ؟ عرض كردم : بله . فرمود : بكشيدش ! و دستش را روى گردنش گذاشت و گفت : به گردن من ! » « 1 »\r\nدر شهرك صدر واقع در بغداد ، گروهى از جوانان ، ازجمله حسين السويعدى ، با اجازهء شهيد صدر عليه جيره‌خواران و عمّال رژيم عمليات‌هايى انجام مىدادند . بعد از شهادت السويعدى به دست رژيم بعث ، سيّد شهيد شخصاً وى را غسل داده و بر او نماز گزارد .\r\nاين قرائن حكايت از حمايت‌هاى بىدريغ سيّد از مبارزان داشت . او شخصاً رهبرى جريان‌هاى مبارز اعمّ از مسلّح و غير مسلح را به‌عهده گرفته بود و خود طلايه‌دار آن‌ها به‌شمار مىآمد . تا آن‌جا كه آرام آرام عرصه بر حكومت جور تنگ شد و رژيم وجود او را خطرى بزرگ احساس كرد و درصدد خلاص شدن از اين مهلكه با از ميان برداشتن سيّد برآمد . همهء اين‌ها در حالى بود كه آن طرف گروهى وى را متّهم به همكارى با رژيم بعث مىكردند ؛ چرا كه او نماز جمعه برپا نموده و از رژيم امتيازاتى گرفته بود تا فرياد خويش را با صداى بلند در فضاى ديكتاتورى و فرعونى آن زمان ، به گوش همگان برساند و موجى از بيدارى ايجاد كند و شايد چون كه او اهل مصلحت انديشىهاى كذايى نبود و شايد . . . . والله العالم .\r\n\r\n\r\n","description":"","footnote":"\r\n( 1 ) . ماهنامه الجمعه ، شماره 26 ، شوال - ذىالقعده 1422 ، ص 8 .\r\n","page_name":" 57 ","page_number":72},
  {"content":"\r\n\r\n\r\nفتاواى تاريخى\r\nحكم خداى متعال بايد بيان شود و فلسفهء وجود علما اين است كه براى مردمى كه توان رسيدن به احكام الهى را ندارند ، حكم خدا و بايدها و نبايدهايشان را تبيين كنند . سيّد شهيد در اداى اين وظيفه خطير ، هيچ‌گونه مسامحه را جايز نمىشمردند و حكم خدا را بيان مىداشتند ، هر چند باعث شود جان عزيزشان در خطر بيفتد . سيّد در جواب استفتائى كه از معامله با منافقين خلق سؤال شده بود ، اين‌گونه مىفرمايد :\r\n« باسمه تعالى ، اين معامله شرعاً جايز نيست ؛ زيرا اين كار كمك به معصيت\r\n\r\n","description":"","footnote":"","page_name":" 58 ","page_number":73},
  {"content":"\r\n\r\nاست ، اين ارتباط را فوراً قطع نماييد ! » « 1 »\r\nسيّد زمانى اين عمل را معصيت شمرده و شديداً از آن منع مىكند كه منافقين خلق نور چشم صدام بودند و گروهكى مذموم ، كه ترورها و قتل و عام هايشان هنوز از خاطر شيعيان ايران و عراق پاك نشده است .\r\nبيان حكم خداى متعال در چنين مواضع حساسى ، در واقع تبيين و روشن ساختن موضع حق است تا جبهه حق از باطل تشخيص داده شود و فاصله خويش را از باطل حفظ كند . مردم چشم به علمايشان دارند و انحرافات و معاصى را از طريق ايشان مىشناسند و اين علمايند كه بايد بدون هيچ ملاحظه‌اى حق را تبيين نمايند تا حق‌جويان راه را روشن يافته و طى طريق كنند . اين‌جاست كه فرق بين سياست‌بازان و آنان كه سياست‌شان عين ديانت‌شان است مشخص مىشود ؛ همان رادمردانى كه هرجا بايد فرياد كشيد ، سكوت را جايز ندانسته و داد سخن سر داده و فرياد مىكشند و آن‌جا كه بايد از جان گذشت ؛ سر خويش را به خدا سپرده و جوانمردانه در ميدان مبارزه و عمل مىتازند ، ملتى را به خروش و حماسه در مىآورند و آن‌جا كه بايد عمل به تقيه نمود ، چيزى جز كتاب و دفتر و بعضى اوراق ، در خانه‌شان نخواهى يافت . ايشان خود را به خدا سپرده و فقط عمل به وظيفه و تكليف مىكنند . بايدها و نبايدها را شناخته و در هر شرايط به آن عمل مىكنند ؛ هرچه كه باشد و هرجا و هر زمان كه پيش آيد .\r\n\r\n\r\n","description":"","footnote":"\r\n( 1 ) . متن و جواب استفتاء از اين قرار است :\r\nحضرت ولى امرمسلمين امام صدر دام ظلّه العالى ! من و برادرم به منافقين خلق كه موسوم به مجاهدين خلق هستند ، غذا و سبزيجات مىفروشيم . آيا اين معامله صحيح است ؟\r\nباسمه تعالى ، اين معامله شرعاً جايز نيست ؛ زيرا اين كار كمك به معصيت است ، اين ارتباط را فوراً قطع نماييد ! سيّد محمّد صدر . ( الثورهء البيضاء ، ص 466 ) .\r\n","page_name":" 59 ","page_number":74},
  {"content":"\r\n\r\n« خلاصه مطلب اين است ، طبق آن‌چه رخ مىدهد مصلحت را مىسنجم كه جامعه الآن به فلان چيز نياز دارد يا مىبينم امروز مصلحت اين است كه اين‌گونه بگويم يا اين‌طور دستور بدهم يا اين كه فلان مسئله را نگويم . مىبينم كه مصلحت اين را اقتضا مىكند ، هر چند تا 24 ساعت قبل مشخص نبوده . » « 1 »\r\nفروغ ماه در ابر تُنك پنهان نمىماند\r\nتن سيمين او را نيست ممكن پيرهن پوشد\r\nصائب تبريزى\r\n\r\nرويارويى آشكار با رژيم بعث\r\nسيّد شهيد در نيم سال آخر زندگى شريف خود ، وارد مرحله رويارويى آشكار با رژيم بعث عراق شد . اين رويارويى به‌طور آشكار با صدور فرمان ولايى سيّد مبنى بر وجوب پياده‌روى به سوى كربلا براى زيارت در نيمه‌شعبان آغاز شد . طبق اين فرمان ، بر همه مردم عراق در هر جاى اين كشور كه باشند به استثناى زنان و سالخوردگان واجب بود با پاى پياده در روز پانزدهم شعبان به كربلا بروند . رژيم از اين رويارويى آشكار سخت\r\n\r\n\r\n","description":"","footnote":"\r\n( 1 ) . همان ، ص 103 .\r\n","page_name":" 60 ","page_number":75},
  {"content":"\r\n\r\nبرآشفت و آن را تهديدى تمام عيار تلقى كرد ؛ چرا كه تا آن زمان پياده‌روى براى زيارت امام حسين ( ع ) ، بلكه همه اعمال و مراسم ويژه حسينى كه شيعيان آن‌ها را برگزار مىكردند ، كاملًا ممنوع بود ؛ امّا شهيد صدر در اقدامى زيركانه چنين فرمود :\r\n« ما فقط از ممنوع بودن پياده‌روى به كربلا در زيارت اربعين آگاهيم و ممنوعيت ديگرى را در خصوص پياده‌روى به كربلا سراغ نداريم ! » « 1 »\r\nبر همين اساس او همه مردم را به رفتن به كربلا در زيارت نيمه شعبان دعوت كرد ؛ دولت عراق كه نمىتوانست چنين چيزى را تحمل كند ، سعى كرد به هر وسيله ممكن سيّد شهيد را از اين نمايش قدرت بزرگ منصرف كند ، امّا سيّد بر موضع خويش پافشارى مىكرد تا اين كه رژيم ناگزير شد مدير كلّ سازمان امنيت خود « طاهر حبوش » را نزد او بفرستد و دستور لغو پياده‌روى از جانب صدام را ابلاغ كند ، ولى شهيد صدر دست‌بردار نبود و بر اين امر اصرار مىكرد .\r\nپس از اين ماجرا دولت براى مقابله با مردم و حركت‌هاى انقلابى ، تدابير امنيتى شديدى اتخاذ كرد و سيّد براى جلوگيرى از ريخته شدن خون مردم بىگناه ، فرمان وجوب پياده‌روى را لغو كرد ، امّا رژيم كه شديداً احساس خطر كرده بود ، به‌طور جدّى تصميم گرفت سيّد شهيد را از ميان بردارد ، چنان‌كه پيش‌تر نيز با ديگر رهبران مبارز چنين كرده بود . در اين راستا مقدماتى چيد و اقدامات متعددى را براى اجراى اين تصميم شوم به كار\r\n\r\n\r\n","description":"","footnote":"\r\n( 1 ) . سايت « الحوزهء بذمتكم » ، خطبهء نماز جمعه 32 ، 30 رجب 1419 . لازم به ذكر است كه مردم عراق معمولًا در زيارت اربعين با پاى پياده به كربلا مىرفتند و حكومت وقت اين اقدام را ممنوع كرده بود ، ولى در ساير ايام زيارتى امام حسين ( ع ) ، چنين چيزى مرسوم نبوده است ، لذا حكومت ممنوعيتى براى آن در نظر نگرفته بود و سيد شهيد از همين فرصت استفاده كرد و دستور به پياده‌روى نيمه‌شعبان داد .\r\n","page_name":" 61 ","page_number":76},
  {"content":"\r\n\r\nبست ؛ مهم‌ترين آن‌ها ترور عالم و مرجع بزرگ « آيت‌الله غروى » و قبل از آن « آيت‌الله بروجردى » بود تا جوّ مساعدى فراهم كند .\r\nكاملًا روشن بود كه رژيم تصميم خود را براى ترور سيّد شهيد گرفته است . خبرهاى متعددى از جانب برخى هواداران سيّد در دستگاه‌هاى دولتى مىرسيد كه طرح ترور سيّد كليد خورده است و به زودى تلاش‌هايى در اين زمينه آغاز مىشود . امّا سيّد شهيد تا آخرين لحظه عقب‌نشينى نكرد و هيچ ترديد و هراسى به دل راه نداد ، بلكه دامنه رويارويى با رژيم را گسترده‌تر نمود ، به گونه‌اى كه در خطبه‌هاى نماز جمعه رسماً آزادى علما و مؤمنانى را كه به وسيله رژيم دستگير شده بودند ، خواستار شد .\r\nآخرين سخنان سيّد شهيد كه اندكى پيش از شهادتش درباره اوضاع پيرامون او و خطراتى كه ايشان را تهديد مىكند ، ايراد شده ، به خوبى گوياى اين مطلب است . ايشان مىفرمايد :\r\n« من با خطر مواجه هستم ، امّا ان‌شاءالله اين خطر هيچ تأثيرى نخواهد داشت . . . و من به همان شيوه عمل خواهم كرد كه در گذشته عمل مىكردم ، بدون اين‌كه چيزى به آن بيفزايم يا چيزى از آن بكاهم . نيازى به كاستن از آن نيست . مادامى كه عمل من مورد رضاى خداوند و در جهت منافع عمومى است و در آن امر به معروف و نهى از منكر است ، چرا بترسم ؟ حتى اگر بروم ، رفتن من در راه خدا و براى رضاى خدا خواهد بود كه در حقيقت اوج خواسته من است . . . و چيز بدى نيست . يعنى همان‌طور كه معصومين ( عليهم السلام ) رفتند و همان‌طور كه ميثم تمّار و حجربن عدى و سعيد بن جبير و شهيدان كربلا رفتند ، من نيز خواهم رفت . . . آن‌ها در راه خدا عمل\r\n\r\n","description":"","footnote":"","page_name":" 62 ","page_number":77},
  {"content":"\r\n . \r\n","description":"","footnote":"","page_name":" 63 ","page_number":78},
  {"content":"\r\n\r\nكردند و در راه خدا كشته شدند و تعداد آن‌ها بسيار زياد است و من تنها يك عدد كوچك از آن تعداد بىشمار هستم ! » « 1 »\r\n\r\nاستمداد از خارج\r\nمبارزه علنى شده بود و مقابله سيّد شهيد با رژيم سرعت بيشترى گرفته و شدّت يافته بود . در اين هنگام او احساس كرد بايد صداى حركت انقلابى ملّتش را به گوش علما و مردم مسلمان ديگر بلاد نيز برساند تا از حمايت ايشان در برابر رژيم بعث برخوردار شود . پس او دفاتر خود را در خارج از كشور عراق فعال كرد تا هر اقدامى كه در داخل كشور عليه مرجعيّت و مردم صورت مىگيرد ، به سرعت خبر آن در خارج از كشور منتشر شده بازتاب داشته باشد . اقدام به اين امر موجب مىشد كه رژيم در برخورد با او جانب احتياط را رعايت كند و در تعامل با وى از اقدامات خودسرانه و شتاب‌زده كه معمولا با مخالفانش هنگام سركوبشان به‌كار مىبست ، پرهيز كند و به نوعى ايجاد خلل و تأخير در تصميمات سركوب‌گرانه رژيم صورت پذيرد . اين ابتكار كاملًا از روى درايت و هوشيارى سيّد بود .\r\nسيّد در اين‌باره مىفرمايد :\r\n« ترديد رژيم در رويارويى با ما در حال حاضر به نفع ما است ، چون ما نياز به وقت داريم . » « 2 »\r\nدر همين راستا سيّد شهيد ، سه ماه قبل از شهادتش ، سيّد جعفر صدر فرزند شهيد علّامه سيّد محمّدباقر صدر ( قدس سره ) را به‌عنوان نمايندهء خويش به جمهورى\r\n\r\n\r\n","description":"","footnote":"\r\n( 1 ) . ماهنامه الجمعه ، شماره 26 ، ص 11 ، شوال - ذىالقعده ، 1422 - ق .\r\n( 2 ) . همان ، ص 9 .\r\n","page_name":" 64 ","page_number":79},
  {"content":"\r\n\r\nاسلامى ايران فرستاد . نماينده وى حامل پيامى تاريخى براى دولت و ملّت ايران بود . شايد فرستادن آن نامه تاريخى كه به نوعى درخواست كمك و طلب يارى از جمهورى اسلامى ايران و علما و مردم شريف ايران بود ، گامى در جهت پيوستن به انقلاب اسلامى ايران به‌شمار مىآمد . شايد اگر سيّد از بيرون به موقع حمايت مىشد ، فرزندى از فرزندان خمينى بزرگ ، انقلابى الهام گرفته از نهضت او را به بار مىنشاند و جمهورى اسلامى عراق ، با رهبرى يك فقيه شيعى و مكتبى شكل مىگرفت ؛ امّا به هر دليل اين اتفاق رخ نداد و سيّد حدود چهار ماه بعد ، در شامگاه روز جمعه سوم ذىالقعده سال 1419 ه - ق برابر با 30 بهمن 1377 ه - ش ، به همراه دو فرزندش ، به دستور شقىترين انسان عصر خويش ، صدّام ملعون ، مظلومانه به شهادت رسيد .\r\nمتن كامل پيام شهيد آيت‌الله سيّد محمّد صدر به ملّت و دولت جمهورى اسلامى ايران و عراقىهاى مقيم اين كشور چنين است :\r\nبسم الله الرحمن الرحيم\r\n« الحمدلله رب‌العالمين ، الرّحمن الرّحيم ، مالك يوم الدين ، الخالق البارئ ، المصوّر له الأسماء الحسنى يسبّح له ما فى السماوات و الأرض و هو العليم الحكيم و صلّىالله و على خير خلقه و سيّد أنبيائه المبعوث رحمهء للعالمين و على آله الغُرّ الأطياب المنتجبين و اللّعنهء الدائمهء الأبديهء على أعدائهم أجمعين و على كلّ تابعً لهم إلى يوم الدين . . . »\r\nدرود خداوند بر ملت بزرگ ايران كه در دين خدا و اسلام و مذهب ؛ برادر ماست و درود خداوند بر دولت بزرگ ايران كه شرف اسلام را بر\r\n\r\n","description":"","footnote":"","page_name":" 65 ","page_number":80},
  {"content":"\r\n\r\nهمه‌جاى جهان گسترده است و درود خداوند بر حوزه‌هاى شريف ايران و مخصوصا حوزه شريف شهر مقدّس قم و بر همه مراجع و رهبران و فضلا و دانشمندانش و درود خداوند بر عراقىهايى كه از كشور خود دور هستند .\r\nالَّذِينَ أُخْرِجُوا مِنْ دِيَارِهِمْ بِغَيْرِ حَقٍّ إِلّا أَنْ يَقُولُوا رَبُّنَا اللَّهُ وَ لَوْلَا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوَامِعُ وَ بِيَعٌ وَ صَلَوَاتٌ وَ مَسَاجِدُ يُذْكَرُ فِيهَا اسْمُ اللَّهِ كَثِيراً وَ لَيَنصُرَنَّ اللَّهُ مَنْ يَنصُرُهُ إِنَّ اللَّهَ لَقَوِىٌّ عَزِيزٌ * الَّذِينَ إِنْ مَكَّنَّاهُمْ فِى الأَرْضِ أَقَامُوا الصَّلَاهءَ وَآتَوْا الزَّكَاهءَ وَ أَمَرُوا بِالْمَعْرُوفِ وَ نَهَوْا عَنْ الْمُنْكَرِ وَ لِلَّهِ عَاقِبَهءُ الأُمُورِ .\r\nو درود خداوند بر تلاش‌هاى مؤمنان مخلص در هر جاى جهان ؛ آنان كه دين خداوند را يارى مىدهند و از شريعت او دفاع مىكنند و در راه او جهاد مىكنند . خداوند به آن‌ها بهترين پاداش نيكوكاران را عطا بفرمايد .\r\nبه عقيدهء اين‌جانب ، بهترين كارى كه متديّنين امروز و هر روز در دنيا بايد انجام دهند ، تحكيم برادرى در راه خداوند تعالى است براى نفى همهء ظالمان ستمگر كينه‌توز در جهان و نفى مثلث شوم استعمار كه بر همه بشريت مظلوم و ستمديده مسلّط است كه همان استعمار انگليس ، آمريكا و اسرائيل جنايتكار است . ما در حال حاضر شديداً نيازمند احساس اخوّت مخلصانه و صادقانه هستيم تا در برابر اين دشمن مشترك و اين اختاپوس ظالم ، يكدست و متّحد باشيم . ما در هر زمان و مكانى برادريم تا زمانى كه به ايمان و اسلام و هدف مشترك خود كه همان اعتلاى كلمه توحيد است پايبند هستيم . درست است كه مرز وجود دارد ، ولى در حقيقت در برابر خداوند متعال و در مقابل عالميان و دشمنان مشترك ، اين مرزها مفقودند .\r\n\r\n","description":"","footnote":"","page_name":" 66 ","page_number":81},
  {"content":"\r\n\r\nبنابراين در اين سرزمين مقدّس دو ملّت يا ملّت‌هاى مختلف وجود ندارد ، بلكه يك ملت واحد و مخلص وجود دارد و منافع مختلفى وجود ندارد ، بلكه تنها يك منفعت هست و يك عمل واحد وجود دارد كه در راه يك هدف مقدّس اعمال مىشود . حوزه‌هاى مختلفى وجود ندارد و مرجعيت‌هاى مختلفى وجود ندارد ، بلكه تنها يك رهبرى حوزوى برادرانه و متفق‌القول براى يارى دين خداوند و خارج كردن مردم از ظلمت‌ها به سوى نور و هدايت آنان به سوى صراط مستقيم پروردگار وجود دارد ؛ چه اين حوزه در شهر نجف باشد يا در شهر قم يا در خراسان و لبنان و پاكستان و كشورهاى حاشيه خليج يا در هر جاى ديگرى از سرزمين آباد خداوند كه اميدوارم با يارى خداوند تمام اين سرزمين‌ها با تقوا و صلاح و جهاد و بهترين نوع تكامل هميشه آباد باشد .\r\nطبيعتاً براى اخوت كمترين درجات ايمان كه همان احساس محبّت و اخلاص نسبت به همهء برادران دينى در همه جاى جهان است ، كافى است و اين چيزى است كه نزد همه و هميشه موجود است و به رغم همهء دسيسه‌هاى استعمار و ابزارهاى تخريب و ويرانى آنان ، هيچ عامل و مشكلى نمىتواند مانعى براى وجود آن باشد ، امّا اين اندازه از احساس برادرى هر چند امرى مقدّس و باشكوه است ، ولى در عمل براى انجام مأموريت عظيم جهانى و تحمّل بار سنگين وظيفه دينى در همه جاى جهان و رويارويى با دشمن كينه‌توز و مشترك كافى نيست ؛ چرا كه عمل بدون هماهنگى و هماهنگى بدون اطلاع قبلى و اطلاع قبلى بدون اخلاص ممكن نيست ( وَ لله عاقِبَهء الأُمُور وَ يَفْعَل الله ما يَشاء لا مُعَقّب لِحِكمَه وَ هُوَ\r\n\r\n","description":"","footnote":"","page_name":" 67 ","page_number":82},
  {"content":"\r\n\r\nاللّطيفُ الْخَبير ) .\r\nبارى اين‌جانب شخص مورد اعتماد خودم ؛ ، يعنى برادر و پسرعمويم جناب آقاى سيّد جعفر فرزند امام شهيد سيّد محمّدباقر صدر ( قدس سره ) را به سوى برادران دينى و ايمانى خود فرستادم تا اين دفتر را تأسيس كند . باشد كه حلقهء و صلى در اين اخوّت اسلامى و گامى عملى براى ايجاد محبّت و هماهنگى گردد و هرگز احتمال نمىرود كه ( اين دفتر ) موجب تفرقه يا كينه يا سكوت بر سيرى ظالمى و گرسنگى مظلومى بشود .\r\nدرود خداوند بر او و بر جهاد و تلاش و كوشش او و درود بر برادران مؤمن و فاضل و متديّن ما كه با او همكارى مىكنند و او را در كار و هدفش يارى مىدهند و درود خداوند بر همهء طلّاب و دوستداران شهيد محمّدباقر صدر كه برادران من و همكاران من و نزديكان من هستند ، بلكه از نزديكانِ من نيز نزديك‌ترند - خداوند به همه آن‌ها عزّت دهد - و درود خداوند بر آنانى كه براى دين خداوند كار مىكنند و در راه اعتلاى كلمهء توحيد خواب را بر چشم خود حرام كرده‌اند ؛ چه در داخل ايران ، چه در خارج آن و چه در داخل عراق و چه در خارج آن و چه در داخل سرزمين اسلامى و چه در خارج آن باشند . خداوند به همهء آنان جزاى خير عطا بفرمايد و قلب ، دست و رأى اين بندهء ضعيف ذليل حقير با آنان است .\r\nولينصرنّ الله من ينصره إنّ الله لقوى عزيز\r\nو آخر دعوانا أن الحمدلله رب‌العالمين\r\nمحمّد صدر\r\n16 رجب المرجّب 1419 - ق « 1 »\r\n\r\n\r\n","description":"","footnote":"\r\n( 1 ) . الصدر الثانى الشاهد و الشهيد ، بخش مستندات ، سند هفتم .\r\n","page_name":" 68 ","page_number":83},
  {"content":"\r\n\r\nوطن زندان شود بر هر كه گردد در هنر كامل\r\nكه خون چون مشك شد آواره از ناف ، ختن گردد\r\nصائب تبريزى\r\n\r\nزندان و شكنجه و حصر خانگى\r\nرژيم بعث دو بار اقدام به دستگيرى و شكنجه جسمى و روحى سيّد كرد كه آخرين آن پس از قيام مردمى نيمه شعبان در سال 1411 ه - . ق ، بعد از جنگ كويت صورت گرفت . « 1 » پيش از آن ، سيّد شهيد به مدت 8 سال ( 1401 تا 1409 ه - . ق ) در حصر خانگى و تحت تدابير شديد امنيتى به‌سر مىبرد و دائما از طرف مزدوران رژيم صدام تحت نظر بود و شايد آن ايام ، سخت‌ترين روزهاى زندگى سيّد شهيد بوده باشد ؛ چرا كه هرگونه مراوده و ارتباط با ايشان ممنوع بود و حتى مردم جرأت سلام كردن به ايشان را نداشتند و هيچ رفت و آمدى به بيت او صورت نمىگرفت . اين امر حتى از جهت اقتصادى نيز براى سيّد قابل تحمل نبود . « 2 »\r\n\r\n\r\n","description":"","footnote":"\r\n( 1 ) . پس از حمله صدام به كويت و شكست سنگين قواى صدامى از نيروهاى آمريكايى ، رژيم بعث به شدّت تضعيف شد ، مردم اين مسئله را به خوبى احساس كردند و تنها ضربه‌اى كافى بود تا رژيم صدام به دست مردم ساقط شود . در اين زمان بود كه سيّد شهيد از قيام مردمى حمايت كرد و علناً ايشان را تأييد كرده و خواست تا اين حركت انقلابى اسلامى حمايت شود و همه در آن شركت كنند و اين از نظر رژيم بعث جُرمى سنگين بود .\r\nسرانجام اين حركت با چراغ سبز آمريكا به صدام و حمايت گروهك منافقين به خاك و خون كشيده شد ؛ چرا كه آمريكا در صدد سقوط صدام نبود ، بلكه جنگ خليج فارس ، نمايشى از پيش طراحى شده بود . ( ر . ك : الشهيد الصدر الثانى كما اعرفه ، صص 43 - 50 ) .\r\n( 2 ) . ر . ك : منهج الصدر ، صص 29 - 30 .\r\n","page_name":" 69 ","page_number":84},
  {"content":"\r\n\r\nاكنون كه رُخَت جان جهانى بربود\r\nدر خانه نشستنت كجا دارد سود\r\nآن روز كه مه شدى نمىدانستى\r\nكانگشت‌نماى عالمى خواهى بود\r\nمولوى\r\n\r\nموضع‌گيرىها\r\n\r\nشهيد صدر و جمهورى اسلامى\r\nسيّد شهيد همواره جمهورى اسلامى را دولت ولى فقيه بر مىشمرد و با اين نام آن را مىخواند . او ديد مثبتى به مقام معظم رهبرى داشت و در جاهاى مختلف ابراز مىداشت :\r\n« من آقاى خامنه‌اى را دوست دارم و به او اعتماد دارم و از سلامت قلب و منش پاك و علم ايشان آگاهم . . . شنيده‌ام كه آقاى خامنه‌اى عراقىها را دوست مىدارند و از آن‌ها دفاع مىكنند ، خداوند جزاى خير به ايشان عنايت كند . » « 1 »\r\nهمچنين ايشان هرگونه كمك به منافقين خلق كه دست‌شان به خون مردم بىگناه ايران آلوده بود و در پناه صداميان زندگى خوش براى خود رقم\r\n\r\n\r\n","description":"","footnote":"\r\n( 1 ) . ر . ك : ماهنامه الجمعه ، شماره 9 ، لقاء مع أمين مجاهدى الثورهء الاسلاميهء ، ذىالقعده 1420 ه - . ق .\r\n","page_name":" 70 ","page_number":85},
  {"content":"\r\n\r\nزده بودند را اعانه بر اثم مىدانست و معصيت مىشمرد . حتى از داد و ستد جزئى با آن‌ها به شدّت نهى مىكرد : « داد و ستد با آن‌ها را فوراً قطع نماييد كه اين كار كمك به معصيت است . » « 1 »\r\n\r\nشهيد صدر و مقاومت اسلامى در لبنان\r\nشهيد صدر پناهگاهى بودكه مبارزان و فعّالان مقاومت در برابر رژيم‌هاى طاغوتى در كنف حمايت‌هاى مادى و معنوى ايشان جان گرفته و با دلگرمى خاصى فعّاليّت‌هاى خويش را دنبال مىكردند . اين حمايت‌ها محدود به عراق نمىشد و دامنه‌اش ديگر نقاط عالم را هم در بر مىگرفت . كلام\r\n\r\n\r\n","description":"","footnote":"\r\n( 1 ) . الثورهء البيضاء ، ص 466 .\r\n","page_name":" 71 ","page_number":86},
  {"content":"\r\n\r\nتاريخى او درباره مقاومت اسلامى لبنان و حمايت از آن‌ها ، به‌خوبى گوياى عمق درايت و فهم سياسى بالاى اوست . ايشان چند روز قبل از شهادتش در اين زمينه مىفرمايد :\r\n« مىتوانم بگويم كه نه تنها قلب من ، بلكه قلب همه مخلصين در اين‌جا ، با جنوب لبنان است ؛ جايى كه با بمباران‌هاى پىدرپى و متعدّد اسرائيل ، مظلوم بوده و هست و اين مسأله‌اى اسفبار و ظالمانه است كه آن را محكوم مىكنيم . روزى عدّه‌اى از لبنانىها از من سؤال كردند كه بعضى از علما به عمليات‌هاى شهادت‌طلبانه اشكال مىكنند ، چون باعث عكس‌العمل اسرائيل بر ضد فلان روستا يا فلان شهر مىشود ، در جواب گفتم : برويد و اين عمليات‌ها را انجام دهيد كه اجر و ثواب براى شماست و اگر اسرائيلىها عكس‌العمل نشان دادند ، وزر و گناه براى آن‌ها است . » « 1 »\r\n\r\n\r\n","description":"","footnote":"\r\n( 1 ) . منهج الصدر ، ص 212 .\r\n","page_name":" 72 ","page_number":87},
  {"content":"\r\n . \r\n","description":"","footnote":"","page_name":" 73 ","page_number":88},
  {"content":"\r\n\r\n\r\nفصل چهارم : سجاياى اخلاقى و سلوك معنوى\r\n\r\n","description":"","footnote":"","page_name":" 74 ","page_number":89},
  {"content":"\r\n\r\n\r\nشجاعت و توكّل\r\nرژيم بعث درصدد بر آمده بود تا به هر طريق ممكن ، سيّد شهيد را ترور كند و اخبار آن از سيّد پنهان نمىماند و توسط محبّان و ارادتمندان ايشان به اطرافيان و سپس به جناب سيّد منتقل مىشد ، ولى او در برابر اين توطئه‌ها خم به ابرو نياورده و حتى حاضر نبود به خاطر حفظ جان خويش ، عدّه‌اى را به خطر بياندازد . ابومحمّد بصرى مىگويد :\r\n« به خدمت شهيد صدر رسيدم و ايشان را از ماجراى ترور باخبر ساختم و نقشه را به‌طور كامل برايشان شرح دادم . ايشان از من تشكر كرد و فرمود : كارها دست خداست ! آن‌ها در هر فرصتى ، درصدد ترور من هستند . امّا كارها به دست خداست !\r\nبه ايشان گفتم : آقاى من ! ما گروهى داوطلب براى محافظت از شما داريم كه هيچ چيزى نمىخواهند جز اينكه شما با اين كار موافقت كنيد . در جواب گفت : شما نمىتوانيد كارى بكنيد . آن‌ها اگر بخواهند مرا بكشند ، شما را هم همراه من مىكشند ، شما سلاح هم نمىتوانيد به همراه داشته باشيد ، خدا به شما بهترين پاداش را بدهد .\r\nپس از آن جريان ديديم كه ايشان در حركاتشان كمى احتياط را مراعات مىكردند . » « 1 »\r\nابومحمّد بصرى در ادامه مىگويد :\r\nجناب سيّد شهيد داستان ورود شبانهء طاهر حبوش ، مسئول سازمان امنيت عمومى صدام ، « 2 » را در ماجراى فرمان پياده‌روى نيمه شعبان اين‌گونه نقل مىكند :\r\n\r\n\r\n","description":"","footnote":"\r\n( 1 ) . ماهنامه الجمعه ، شماره 26 ، مصاحبه با ابومحمّد بصرى ، شوال ذىالقعده ، 1422 ه - . ق ، ص 8 .\r\n( 2 ) . وى جنايتكارى بسيار خطرناك بود كه مردم از آوردن نام او هم واهمه داشتند .\r\n","page_name":" 75 ","page_number":90},
  {"content":"\r\n\r\n« در خانه نشسته بودم ، ناگهان ديدم گروهى مسلح از ديوار خانه بالا آمده و به داخل خانه پريدند و يكى از آن‌ها رفت در را باز كرد و طاهر حبوش وارد شد . من او را نمىشناختم . وقتى كه پيش من آمد ، خودش را معرفى كرد و گفت : آمده‌ام كه به تو بگويم ، رهبرى به تو دستور مىدهد كه پياده‌روى را لغو كنى !\r\nدر جوابش گفتم : پياده‌روى لغو نمىشود و خودم هم همراه مردم مىروم . به من گفت : اگر پياده‌روى را لغو نكنى ، همه را مىكشيم و مسئوليتش با تو خواهد بود ! نيروهاى نظامى در مسير كربلا و نجف مستقر مىشوند و صد و پنجاه هزار نفر را مىكشيم و خون آن‌ها به گردن تو است !\r\nعصايم را بلند كردم و به سينهء او فرو كردم و به او گفتم كه پياده‌روى لغو نمىشود ! او هم بلند شد و رفت . » « 1 »\r\nدر حقيقت ، ترس واژه‌اى بود كه براى سيّد رنگ‌باخته بود ؛ چرا كه دل به خدا سپرده بود و در راه هدف مقدّس خويش ، از جان و مال وآبرو دست شسته بود و در عرصه مبارزات ، هراسى به دل راه نمىداد و در جواب تهديدها مىفرمود :\r\n« من در شرايط موجود با همان خطرهايى كه ديگر مراجع با آن مواجه بودند ، روبرو هستم و با وجود اين خطرها ان‌شاءالله فعّاليّت خويش را ادامه خواهم داد و ان‌شاءالله اين خطرها اثرى نخواهد داشت و همچنان مانند گذشته عمل خواهم كرد نه كمتر و نه بيشتر و هيچ نيازى به كم كردن فعّاليّت‌ها نيست ؛ چرا كه اين اعمال تا زمانى كه در راه رضاى خدا و منفعت عموم مردم و امر به معروف و نهى از منكر باشد دليلى براى\r\n\r\n\r\n","description":"","footnote":"\r\n( 1 ) . ماهنامه الجمعه ، شماره 26 ، مصاحبه با ابومحمّد بصرى ، شوال ذىالقعده ، 1422 ه - . ق ، ص 8 .\r\n","page_name":" 76 ","page_number":91},
  {"content":"\r\n\r\nكم‌كارى و ترس وجود ندارد ، حتى اگر هم كشته شوم ، كشته شدنم در راه خدا و در راه رضاى او خواهد بود و اين در واقع نهايت آرزوى ماست و چيز عجيب و ناشناخته‌اى نيست همچنان‌كه ائمه معصومين ( عليهم السلام ) رفتند ، ميثم تمّار و حجربن عدى و سعيدبن جبير و شهداى كربلا رفتند . آن‌ها در راه خدا كار كردند و در راه او كشته شدند و تعدادشان بيشمار است و من يكى از آن بىشماران هستم ! » « 1 »\r\nدر جاى ديگر مىفرمايد : « اگر سرانجامِ اين زندگى مرگ است ، چه بهتر كه انسان مرگ با شرافتى را كه رضاى خدا و عزّت دنيا و آخرت در آن است انتخاب كند و اين هدفى است كه سزاوار است به‌خاطرش زندگى و عناصر حيات فدا شود ؛ چرا كه مرگ بيش از يك‌بار اتفاق نمىافتد و فداكردن جان و مال و ديگر عناصر حيات ؛ باعث مرگ‌هاى متعدّد نمىشود . » « 2 »\r\n\r\n\r\n","description":"","footnote":"\r\n( 1 ) . همان ، ص 11 .\r\n( 2 ) . فقه‌الاخلاق ، ص 110 .\r\n","page_name":" 77 ","page_number":92},
  {"content":"\r\n\r\n\r\nدرايت\r\nدرايت و شجاعت سيّد شهيد ، در حوادث و جريانات مختلف ظهور و بروز خاصى پيدا مىكرد كه واقعاً مثال‌زدنى بود . او در يكى از ديدارها رو به حضار كرده ، مىگويد :\r\n« آيا از اتفاقى كه براى سيّد حازم در كاظميه افتاد ، چيزى شنيده‌ايد ؟ گفتيم : نه ، هيچ‌چيز نشنيده‌ايم ! فرمود : رژيم ، سيّد حازم اعراجى ، امام جمعه كاظميه را روز پنجشنبه دستگير كرد . روز جمعه مردم طبق عادت هميشگى براى نماز جمعه آمدند و تعدادشان كم‌كم زياد شد . با من تماس گرفتند و گفتند : چه كار كنيم ؟ به آن‌ها گفتم : صبر كنيد ! دوباره تماس گرفتند و گفتند كه : افراد زيادى كه آمادگى امامت جمعه را دارند ، در ميان مردم هستند . به آن‌ها گفتم كه : نه ! صبر كنيد ! همين‌طور تعداد مردم زيادتر مىشد . بالاخره با من تماس گرفتند و گفتند : تكليف چيست ؟ به آن‌ها گفتم : به جمعهءالشعلهء برويد و آن‌جا نماز را برگزار كنيد . مردم در حالىكه هزاران نفر بودند ، به طرف جمعهءالشعلهء راه افتادند .\r\nبه خاطر ازدحام جمعيت ، راه‌ها بسته شد . آن موقع بود كه رژيم از اين حركت ترسيد و سيّد حازم را آزاد كرد . به او گفته بودند : برو ! ببين چه بر سر ما آورده‌اى ؟ ! » « 1 »\r\n\r\n\r\n","description":"","footnote":"\r\n( 1 ) . عروج سرخ ، ص 54 .\r\n","page_name":" 78 ","page_number":93},
  {"content":"\r\n\r\nآن‌ها كه به كوى عارفان افتادند\r\nبا نفخهء صور چابك و دلشادند\r\nقومى به فداى نفس تن در دادند\r\nقومى ز خود و جهان و جان آزادند\r\nمولوى\r\n\r\nتجسّم تقوا\r\nسيّد على حسينى البعاج ، امام جمعه سابق شادگان ، در خاطره‌اى مىگويد :\r\nيك‌بار خدمت حضرت آيت‌الله شهيد سيّد محمّدباقر صدر ( قدس سره ) رفتم و به ايشان عرضه داشتم : چگونه انسان به مقام « عَظُمَ الْخَالِقُ فِى أَنْفُسِهِمْ فَصَغُرَ مَا دُونَهُ فِى أَعْيُنِهِمْ فَهُمْ وَ الْجَنَّهءُ كَمَنْ قَدْ رَآهَا فَهُمْ فِيهَا مُنَعَّمُونَ وَ هُمْ وَ النَّارُ كَمَنْ قَدْ رَآهَا فَهُمْ فِيهَا مُعَذَّبُونَ ؛ خداوند در نفوس آن‌ها بزرگ و غير او در ديدگانشان كوچك است . با بهشت چنانند كه گويى آن را ديده و در فضايش غرق نعمتند و با عذاب جهنّم چنانند كه گويى آن را مشاهده نموده و در آن معذبّند . » « 1 » كه حضرت اميرالمؤمنين ( ع ) در خطبهء متقين فرموده‌اند ؛ مىرسد ؟ !\r\nعلّامه شهيد محمّدباقر صدر ( قدس سره ) در جواب فرمود :\r\n\r\n\r\n","description":"","footnote":"\r\n( 1 ) . نهج البلاغه ، خطبهء 184 ( خطبهء متّقين ) .\r\n","page_name":" 79 ","page_number":94},
  {"content":"\r\n\r\nپيمودن راه معرفت و قرب ، احتياج به راهنما و مرشد دارد و من در اين زمينه از شيخ عباس‌الرميثى بسيار استفاده بردم و همچنين به رفيق و همراهى نياز دارد كه تقوا را در رفتار و كردار خويش مجسّم كرده باشد . عرضه داشتم : به نظر شما چه كسى هست كه تقوا در او مجسّم شده باشد ؟ فرمودند : سيّد محمّد صدر ! « 1 »\r\nآن يار كه از طبيب دل بربايد\r\nاو را دارو طبيب چون فرمايد\r\nيك ذره ز حُسن خويش گر بنمايد\r\nوالله كه طبيب را طبيبى بايد\r\nمولوى\r\n\r\nمردم‌دارى\r\nسيّد شهيد با مردم بسيار مدارا مىكرد ، به مناسبت‌هاى مختلف با آنان به گفت‌وگو مىنشست و به سؤالاتشان شخصاً پاسخ مىگفت . همين روحيّه لطيف سبب مىشد كه مشتاقان ولايت ، وجود مقدّس او را پدرى دلسوز يافته و پروانه‌وار برگردش بچرخند . مردم دردهاى ناشى از ظلم حكومت ستمگر صدام را با رهبرى سيّد شهيد كمتر احساس مىكردند و معنا و تفسير اين حديث شريف « هل الدّين إلّا الحبّ ؛ آيا دين چيزى غير از\r\n\r\n\r\n","description":"","footnote":"\r\n( 1 ) . عروج سرخ ، ص 89 .\r\n","page_name":" 80 ","page_number":95},
  {"content":"\r\n\r\nمحبّت است ؟ » « 1 » را با چشم جان درك و باور مىنمودند .\r\nابومحمّد بصرى از مبارزان برجسته و فعّالان متديّن آن روز عراق ، ضمن گفت‌وگويى درباره شهيد صدر ، چنين مىگويد :\r\n« از همان ديدار اول ، با من خوب برخورد و كاملًا با صراحت صحبت مىكردند ؛ به نظر من اين مسئله مربوط به بُعد عرفانى شهيد صدر و قرب ايشان به خداوند بود . . .\r\nدوست مسنّى داشتيم كه خدمت سربازى را ترك كرده بود و به همين دليل دچارمشكلاتى بود . به او گفتيم كه خودش را از خدمت سربازى ترخيص كند ؛ چرا كه در ارتش افرادى بودند كه در مقابل مبالغى ، كار ترخيص از خدمت سربازى را انجام مىدادند . دوست ما تمام اموالش را جمع كرد ، ولى دويست هزار دينار بيشتر نشد ، در حالىكه از او چهارصد هزار دينار خواسته بودند . با مسئول مربوطه صحبت كرديم تا به سيصد هزار دينار راضى شد ، ولى هنوز صد هزار دينار كم داشتيم . دوست ما متحيّر ماند كه بقيهء مبلغ را چگونه فراهم كند و در نهايت هيچ راهى برايش باقى نماند ، جز اين‌كه به خدمت شهيد صدر برسد و از ايشان كمك بخواهد . او نقل مىكند : به دفتر آقا رفتم و درخواست ملاقات كردم ؛ همين كه خدمت آقا رسيدم ، آقا فرمودند : فرزندم ! نوشتم كه صد هزار دينار به تو بدهند و اگر نزدمان بيش از اين بود ، برايت مىنوشتيم . دوستمان شگفت‌زده از اين‌كه سيّد از كجا مطلع شده ، از شهيد صدر بسيار تشكر كرده و از حضورشان مرخص مىشود .\r\n\r\n\r\n","description":"","footnote":"\r\n( 1 ) . ر . ك : الروضه من الكافى ، ج 8 ، ص 80 ، ح 35 .\r\n","page_name":" 81 ","page_number":96},
  {"content":"\r\n\r\nبىشك ، اگر اين را به ديد يك كرامت معنوى از جانب آن بزرگوار ننگريم ، حتماً نشان از خلق عظيم و طبع بلند اين عالم بزرگ دارد كه چگونه از اوضاع و احوال درماندگان و مشكلات مؤمنان باخبر بوده و بدون اين‌كه خودشان بدانند ، احوالشان را جويا مىشده است وكريمانه قبل از آن كه عرض حاجت نمايند ، آن‌چه داشت ، عطا مىنمود . » « 1 »\r\nافتادگى چرا نكند كس شعار خويش\r\nزلف از فِتادگى به كمر دست يافته است\r\nصائب تبريزى\r\n\r\nتواضع\r\nسيّد شهيد ، رفتارى متواضعانه داشت تا آن‌جا كه حتى اجازه نمىداد كسى دست مباركشان را ببوسد ؛ از ايشان در اين‌باره سؤال شد :\r\nآيا شما بوسيدن دست حضرت‌عالى و ديگران را جايز مىدانيد ؟\r\nدر جواب فرمودند :\r\n« باسمه تعالى . من قائل به حرمت نيستم ، فقط مىگويم كه اين عمل از جهت اخلاقى به من ضرر مىرساند و هر كس دستش را براى بوسيدن بالا بياورد ، كار حرام انجام نداده است و او بين خود و خدايش به آن‌چه\r\n\r\n\r\n","description":"","footnote":"\r\n( 1 ) . ماهنامه الجمعه ، شماره 26 ، گفت‌وگو با ابومحمّد بصرى ، شوال - ذىالقعده ، 1422 ه - . ق ، ص 8 .\r\n","page_name":" 82 ","page_number":97},
  {"content":"\r\n . \r\n","description":"","footnote":"","page_name":" 83 ","page_number":98},
  {"content":"\r\n\r\nانجام مىدهد ، آگاه‌تر است » . « 1 »\r\nبرخى از دوستداران ، او را « نفس زكيه » « 2 » مىخواندند كه شهيد صدر كاملا با اين امر به مخالفت برخاست . البته اين مخالفت به جهت ديگر نيز بود ؛ چرا كه بوى انحراف آن به مشام مىرسيد :\r\n« هر كس اين را بگويد ملعون است ! بله من دوست دارم كه نفس زكّيه داشته باشم ، ولى مقصود از روايت من نيستم ! هر كدام از ما مىتواند نفس زكيه داشته باشد ؛ البته مفهوماً نه مصداقاً . » « 3 »\r\nشيخ صالح جيزانى ، در مورد از خودگذشتگى و تواضع جناب سيّد نقل مىكند :\r\nيك بار نزد سيّد شهيد رفتم ، در حالىكه اوضاع جارى در عراق ، بحرانى بود و قيل و قال بر ضد سيّد زياد شده بود . به او گفتم : آقاى من ! صحبت‌ها عليه شما زياد شده ، چه كنيم ؟ ! فرمود : « دوست من ! من منافع عمومى را در يك كفه و محمّد صدر را در كفهء ديگر قرار مىع‌دهم ، اگر منافع عمومى برترى يافت ، محمّد صدر بايد پى كارش برود ! » « 4 »\r\n\r\nزهد\r\nآقاى حبيب حسين هاشم نقل مىكند :\r\nدر اواخر دههء هفتاد ميلادى ، در نجف زندگى مىكردم . يكى از دوستانم به\r\n\r\n\r\n","description":"","footnote":"\r\n( 1 ) . الثوره البيضاء ص 455 .\r\n( 2 ) . روايت بسيارى در كتب روايى از نفس زكيه سخن به ميان آورده‌اند و آن را از علائم قبل ظهور بر شمرده‌اند . ( ر . ك : الروضه من الكافى ، ج 8 ، ص 310 . )\r\n( 3 ) . عروج سرخ ، ص 93 .\r\n( 4 ) . همان .\r\n","page_name":" 84 ","page_number":99},
  {"content":"\r\n\r\nنام دكتر بغدادى ، از علاقه‌مندان شهيد صدر بود و ارتباطى گرم و محكم با شهيد صدر داشت . شهيد صدر در آن زمان 36 سال داشت و به تازگى تأليف « موسوعهء الإمام المهدى ( عج ) » را به پايان رسانده بود .\r\nروزى دكتر بغدادى به من خبر داد كه همراه تعدادى از مؤمنين جهت صرف ناهار به منزل سيّد محمّد صدر دعوت شده است و به بنده اصرار كرد كه با او به منزل سيّد بروم و من هم به‌خاطر پافشارى او ، درخواستش را پذيرفتم .\r\nهنگامى كه به منزل سيّد رسيديم ، سيّد شهيد به گرمى از ما استقبال كرد . وقتى غذا آورده شد ، سيّد از اين‌كه خودش نمىتوانست از غذاى موجود بر سر سفره ميل كند ، عذرخواهى كرد و در گوشه‌اى در كنار سفره‌اى كه براى مهمانان تهيه شده بود ، نشسته و شروع به تناول غذايى بسيار ساده نمود . از اين كار ايشان بسيار تعجب كردم و با حالت تعجّب و سؤال از دوستم در مورد قصد شهيد صدر از اين اقدام پرسيدم . دكتر بغدادى خنديد و گفت : سيّد محمّد صدر با خود عهد كرده است كه غذاهاى تجمّلاتى نخورد ! و او هر بار كه ما را دعوت مىكند ، از خوردن غذاهاى رنگارنگ خوددارى كرده و غذايى بسيار ساده را بر آن ترجيح مىدهد . « 1 »\r\n\r\n\r\n","description":"","footnote":"\r\n( 1 ) . همان ، ص 92 .\r\n","page_name":" 85 ","page_number":100},
  {"content":"\r\n\r\nدرويشانند هرچه هست ايشانند\r\nدر صفهء يار در صف پيشانند\r\nخواهى كه مس وجود زر گردانى\r\nبا ايشان باش كيميا ايشانند\r\nابوسعيد ابوالخير\r\n\r\nسلوك معنوى\r\nيكى از كسانى كه مرحوم سيّد شهيد در امور معنوى از محضر ايشان استفاده‌ها برده‌است ، مرحوم حاج عبدالزهرا گرعاوى است .\r\nدكتر محمود البستانى درباره نحوهء آشنايى سيّد شهيد با حاج عبدالزهرا ، داستانى شنيدنى دارد كه ذكر آن خالى از لطف نيست . او مىگويد :\r\n« روزى براى ديدار با حاج عبدالزهرا گرعاوى ، به مغازهء ايشان رفتم . بنده با ايشان رفاقت و ارتباطى خاص داشتم . سيّد محمّد صدر را ديدم كه با ادب تمام نزد او نشسته است . از اين مسئله تعجّب كردم ؛ زيرا اولًا ارتباطى بين آن دو نبود و ثانياً معمول نبود كه عالمى در مغازهء يك كاسب بنشيند . از يكى از دوستان خود به نام حاج زهير دخيل در اين رابطه سؤال كردم . در جواب گفت : بنده هم ايشان ( سيّد محمّد صدر ) را به همين هيئت ديدم و درباره اين موضوع از حاج عبدالزهرا سؤال كردم . حاج عبدالزهرا در جواب فرمود : سيّد محمّد به نزد من آمد و گفت : يك شب به واسطهء\r\n\r\n","description":"","footnote":"","page_name":" 86 ","page_number":101},
  {"content":"\r\n\r\nحضرت اميرالمؤمنين ( ع ) ، به درگاه خدا متوسّل شدم و درخواست كردم مرا با شخصى آشنا كند كه در راه عبادت خدا و سير و سلوك ، دستم را بگيرد و راهنمايىام كند . در خواب اميرالمؤمنين ( ع ) را مشاهده كردم كه مرا به سوى شما راهنمايى كرد . سيّد محمّد هم به همين دليل پيش من آمد . »\r\nحاج عبدالزهرا گرعاوى از شاگردان عارف بزرگ شيخ محمّدجواد انصارى همدانى - اعلىالله مقامه - و داراى حالاتى بس عجيب بوده است . در كتاب « در كوى بىنشان‌ها » كه سيرى در زندگى سالك إلىالله ، عالم ربانى مرحوم شيخ محمّدجواد انصارى همدانى ( قدس سره ) است ، چنين آمده است :\r\n« مرحوم آيت‌الله حاج شيخ حسن صافى اصفهانى ( قدس سره ) با اين‌كه از محضر بزرگانى چون مرحوم آقا سيّدجمال گلپايگانى ( قدس سره ) « 1 » استفاده‌هاى فراوانى برده بود و سخت تحت تأثير افكار و مواعظ ايشان بود ، ولى همواره با علاقهء زيادى در مورد فردى به نام عبدالزهرا سخن مىگفت .\r\nزمانى از ايشان در مورد حاج عبدالزهرا سؤال نمودند و ايشان فرموده بود :\r\nعارفان و شخصيت‌هاى زيادى بودند ، ولى من با عبدالزهرا انس يافتم ؛ زيرا او دقّت عجيبى داشت و گلوله‌اى از آتش بود و همه را به خود جذب مىنمود . حاج عبدالزهرا در آغاز امر شاگرد برق‌كار بود و چندان تقيدى هم به حضور در جماعت و مسجد رفتن نداشت . يك روز در حالىكه حاج عبدالزهرا در منزل مرحوم آقا سيّد جمال گلپايگانى ( قدس سره ) مشغول برق‌كارى بود ، مرحوم آيت‌الله شيخ محمّدجواد انصارى همدانى ( قدس سره ) به عنوان مهمان\r\n\r\n\r\n","description":"","footnote":"\r\n( 1 ) . آيت‌الله سيّد جمال گلپايگانى ( قدس سره ) از بزرگان عرفا و صاحب مقامات ربّانى بوده است . آقاى انصارى همدانى نماز جماعت ايشان را تأييد كرده و فرموده بود : در نماز ايشان شركت كنيد ! و شاگردان آقاى انصارى نماز پشت سر آقا سيّدجمال را غنيمت مىع‌شمردند . ( ر . ك : سفيه الصادقين ، ص 256 . )\r\n","page_name":" 87 ","page_number":102},
  {"content":"\r\n\r\nوارد مىشود و با ديدن حاج عبدالزهرا كه مشغول برق‌كشى بود ، خطاب به آقا سيّد محمّد فرزند آقا سيّد جمال مىفرمايد : « اين جوان هم از ماست ! » اين در حالى بود كه مرحوم انصارى هيچ‌گونه سابقهء ارتباطى با عبدالزهرا نداشت . آقا سيّد محمّد با تعجّب مىگويد : بروم به او خبر دهم كه بيايد حداقل با هم ديدارى داشته باشيم . مرحوم انصارى مىفرمايند : الآن وقتش نيست ! بعد از 14 سال خودش مىآيد !\r\nاين جريان مىگذرد و سال به سال وضع روحى و معنوى عبدالزهرا تغيير مىكند تا سال سيزدهم كه وى از جهت تقيّد به زيارت و انس با محافل دينى به اوج خود مىرسد . سرانجام عبدالزهرا از ديده‌ها پنهان مىشود ، عراق را رها مىكند و براى شرفيابى به خدمت مرحوم آيت‌الله انصارى ( قدس سره )\r\n\r\n","description":"","footnote":"","page_name":" 88 ","page_number":103},
  {"content":"\r\n\r\nبه همدان مىرود . » « 1 »\r\nعلّامه سيّد محمّد حسين طهرانى در كتاب « روح مجرّد » مىنويسد :\r\n« هر وقت ايشان [ يعنى حاج عبدالزهرا 
  ] پشت فرمان مىنشست ، شروع به خواندن اشعار عربى « حسچه » مىكرد كه در نوحه‌خوانىها درباره شهادت سيّدالشهدا ( ع ) به كار مىرفت و جنان مىگريست و مىسوخت كه همهء كسانى را كه در ماشين نشسته بودند ، به گريه در مىآورد . » « 2 »\r\nهمچنين جناب علّامه در كتاب معادشناسى خود ، دو داستان شيرين از جناب عبدالزهرا گرعاوى نقل مىكند كه شنيدن آن گوشه‌اى از مقامات معنوى حاج عبدالزهرا را نمايان خواهد كرد . « 3 »\r\n\r\n\r\n","description":"","footnote":"\r\n( 1 ) . در كوى بىنشان‌ها ، ص 124 .\r\n( 2 ) . روح مجرد ، ص 34 .\r\n( 3 ) . معادشناسى ، ج 7 ، ص 117 .\r\n","page_name":" 89 ","page_number":104},
  {"content":"\r\n\r\nنيست غير از نامرادى در جهان خاك مراد\r\nمدّعاى هر دو عالم در دل بىمدّعاست\r\nعارفانى را كه سر در جيب فكرت برده‌اند\r\nچون زره صد چشم عبرت‌بين زير قباست\r\nلب گشودن مىشود موج خطر را بال و پر\r\nلنگر اين بحر پرآشوب ، تسليم و رضاست\r\nصائب تبريزى\r\nداستان اول :\r\nدوستى داشتم به‌نام حاج عبدالزّهرا گرعاوى نجفى ، از اهالى اطراف نجف اشرف ، از قبيله گرعاوى و از مُعيدىهاى آن‌جا ، و ليكن از طفوليّت در نجف اشرف بوده است . مردى بود بسيار باهوش و سريع‌الانتقال و تندذهن و در عين حال متديّن و عاشق حضرت ابا عبدالله الحسين ( ع ) ، داراى حال بكاء و گريه‌هاى طولانى و شوريده و بدين جهت نيز از مكاشفات صوريّه و مثاليّه نيز برخوردار بود .\r\nشغلش در بغداد و منزلش در كاظمين ( ع ) و خود نيز داراى ماشين سوارى بود . خودش راننده آن بود و شب‌هاى جمعه براى زيارت به كربلا مشرّف مىشد و غالباً براى صله ارحام خود و زيارت قبر مطهّر حضرت\r\n\r\n","description":"","footnote":"","page_name":" 90 ","page_number":105},
  {"content":"\r\n\r\nاميرالمؤمنين ( ع ) به نجف اشرف مىآمد .\r\nسابقه آشنايى و دوستى من با ايشان بيست و سه سال است و يك سال است كه به رحمت خداوند رفته است . خدايش رحمت كند . در اوايل آشنايى حقير با ايشان بود كه در اوايل تابستان بنده با تمام عيالات و دو فرزند عازم زيارت دوره شديم و چند روزه به سامرّاء مشرّف شده و سپس به كاظمين آمديم . در اين وقت آقاى حاج عبدالزّهرا با ماشين خود براى زيارت به نجف رفته بود و در كاظمين نبود .\r\nفرداى آن روز آفتاب طلوع كرده بود كه حسب‌العاده ، به حرم مطهّر كاظمين مشرّف شديم و در مراجعت از حرم ، طفل اكبر اين‌جانب كه در آن وقت چهار سال داشت ، چون چشمش در راه به خيار نوبر افتاد طلب كرد و گريه كرد و اتّفاقًا چون قدرى حالت اسهال و تردّد داشت و براى او خوب نبود ، ما از خريدن امتناع كرديم و او هم اصرار داشت ، تا بالاخره من اعتنايى به گريه او ننمودم و روى دست او زدم و از مقابل خيارها گذشتيم .\r\nنزديك غروب آفتاب بود كه يكى از دوستان كربلايى ما به مسافرخانه آمد و گفت : حاج عبدالزّهرا امروز از زيارت نجف اشرف مراجعت كرده است ، مىآيى به ديدنش برويم و نماز را هم همان‌جا بخوانيم ؟ !\r\nمن گفتم ضررى ندارد ! لذا با هم از مسافرخانه حركت كرديم و تا منزل او قدرى راه بود ، پياده روان شديم .\r\nدر راه من ديدم جماعتى گرد آمده‌اند و مشغول تماشاى چيزى هستند . از همراهم پرسيدم : اين چيست كه تماشا مىكنند ؟ !\r\nگفت : تلويزيون است ، تازه به كاظمين آورده‌اند و مردم براى تماشا جمع\r\n\r\n","description":"","footnote":"","page_name":" 91 ","page_number":106},
  {"content":"\r\n\r\nشده‌اند . من از دور نگاه كردم ديدم عكس‌ها و صورت‌هاى متحرّكى بر روى صفحه مىگذرد . بسيار در شگفت آمدم كه خدايا صنعت بشر به كجا كشيده است كه صدا و سيماى افرادى را از راه دور مىآورد و در همان لحظه در مقابل ديدگان قرار مىدهد و اين حديث نفسى بود كه با خود كردم .\r\nبارى گذشتيم و به منزل او رسيديم . چون وارد شديم ، ديديم سجّاده خود را كنار باغچه انداخته و مشغول نماز است . ما نيز نماز را خوانديم و پس از اتمام نماز و احوالپرسى و تعارفات عادى گفت : حقّ با باطل مخلوط نمىشود و بالاخره حقّ به كنارى و باطل نيز به كنارى مىرود !\r\nگفتم : صحيح است !\r\nگفت : حقّ و باطل مانند روغن و آب هستند ، اگر آن‌ها را به روى هم بريزى و تكان هم بدهى ، باز روغن در رو و آب در زير مىايستد !\r\nگفتم : همين‌طور است !\r\nگفت : سيّد محمّدحسين ! مىدانى كه انسان به تمام مقامات و مناصب با نقشه و تدبير و مكر مىتواند برسد ؛ تاجر شود ، مالدار شود ، عالم و مرجع شود ، سلطان و رئيس جمهور شود ، ولى راه خدا نقشه و حيله‌بردار نيست !\r\nگفتم : آرى همين‌طور است !\r\nگفت : من امروز صبح از نجف خارج شدم و با ماشين به‌سوى كاظمين مىآمدم ، ناگاه ديدم كه ممكن است انسان در طبقه دهم از يك عمارتى باشد و به واسطه مختصر غفلتى ، يك مرتبه به طبقه پايين سقوط كند !\r\nمن فهميدم كه اين همه گفتارها و سؤال‌ها و خطاب‌ها ، به جهت اين است كه به من بفهماند : زدن روى دست طفل كه خيار مىخواسته است صحيح\r\n\r\n","description":"","footnote":"","page_name":" 92 ","page_number":107},
  {"content":"\r\n\r\nنيست و طفل را بايد با صبر و تحمّل آرام كرد و او در همان وقتى كه ما از نزد خيارفروشى عبور مىكرديم ، در ماشين خود نشسته و در بيابان حِلّه به‌سوى بغداد در حركت است ، از حال ما و كيفيّت درخواست بچّه و ضرب ما مطّلع بوده ، ولى نمىخواهد صريحاً بگويد كه تو چنين كرده‌اى ! در اين حال بدون اختيار در درون خود ، با او گفتم : وَ اللهِ لَقِصَّتُكَ أَعْجَبُ ؛ سوگند به خدا كه داستان تو و ديدن تو در بيابان نجف ، كارى را كه من از فاصله قريب به يكصد كيلومتر از دور انجام داده‌ام ، از داستان تلويزيون كه براى من عجب‌آور بود ، شگفت‌انگيزتر است .\r\nداستان دوم :\r\nدر ماه مبارك رمضان سال 1378 ه - . ق ، براى زيارت حضرت اباعبدالله الحسين و اقامت در كربلاى معلّى ، از نجف اشرف كه محلّ اقامت دائمى بود ، با عيالات به كربلا مشرّف شديم و اتاقى تهيّه نموده و از بركات حضرت سيّد الشّهداء ( ع ) بهره‌مند مىشديم . در آن سال ، ماه مبارك رمضان در فصل گرما بود و عادت من چنين بود كه شب‌ها چون كوتاه بود ، نمىخوابيدم و صبح‌ها تا دو ساعت به ظهر مانده مىخوابيدم و سپس وضو مىگرفتم و عازم حرم مطهّر مىشدم . در حرم تا ظهر مىماندم و نماز را بجاى آورده به منزل مراجعت مىكردم .\r\nدوستى داشتم به نام حاج عبدالزّهرا گرعاوى كه عرب بود و مردى متديّن و روشن‌ضمير و ساكن كاظمين . او گهگاهى به كربلا به‌خصوص در\r\n\r\n","description":"","footnote":"","page_name":" 93 ","page_number":108},
  {"content":"\r\n\r\nشب‌هاى جمعه براى زيارت مشرّف مىشد و براى آن‌كه روزه‌اش نشكند ، همان شب پس از زيارت مراجعت مىكرد ؛ خدايش رحمت كند ، يك سال است كه فوت كرده است .\r\nيكى از روزها كه من بر حسب عادت از خواب بيدار شدم و وضو ساختم كه به حرم مطهّر مشرّف شوم ، ديدم حالم سنگين است و قبض عجيبى مرا گرفته است . با مشقّت و فشار زياد تا صحن مطهّر آمدم ، ولى هيچ ميل به تشرّف نداشتم ، مدّتى در گوشه صحن نشستم ، هيچ ميل به تشرّف پيدا نشد ، تا نزديك ظهر شد .\r\nدر اين حال ، ناگهان يك حال نشاط و سرور زائدالوصفى در خود مشاهده كردم ، برخاستم و با كمال رغبت مشرّف شدم و كماكان به توسّلات و زيارت و نماز مشغول شدم .\r\nهمان شب مرحوم حاج عبدالزّهرا از كاظمين به كربلا مشرّف شد و گفت : سيّدمحمّدحسين ! اين چه حالى بود كه امروز داشتى ؟ ! قريب ظهر بود كه\r\n\r\n","description":"","footnote":"","page_name":" 94 ","page_number":109},
  {"content":"\r\n . \r\n","description":"","footnote":"","page_name":" 95 ","page_number":110},
  {"content":"\r\n\r\nمن در حجره خود در بغداد بودم و ديدم كه حال تو بسيار سخت است و در قبض شديدى به‌سر مىبرى ! فوراً ماشين خود را سوار شدم و به كاظمين آمدم و براى رفع اين حال تو حضرت موسىبن جعفر ( ع ) را شفيع در نزد خدا قرار دادم ، حضرت شفاعت فرمودند و حال تو خوب شد . « 1 »\r\nسيّد شهيد در محضر اين دوست خدا و عارف حق‌شناس ، دو سال زانوى ادب زد و نورانيت و معنويت استاد را جرعه جرعه نوشيد تا در سلوك خود به افق‌هاى بلندى دست يازيد و اين همه ، الطاف بىكران بارگاه قدسى حضرت اميرمؤمنان ( ع ) بود كه جواب توسّلات سيّد را اين‌چنين عنايت فرموده بود .\r\nآگاه بِزى و آگاه بمير\r\nچون طالب منزلتى تو در راه بمير\r\nعشقست بسان زندگانى ورنه\r\nزينسان كه تويى خواه بِزى ، خواه بمير\r\nابوسعيد ابوالخير\r\n\r\nكلمات حكيمانه\r\n« 2 »\r\nهركس بردفتر افكار و انديشه‌هاى سيّد گذر كند و برگ برگ آن را ورق زند ، كلماتى بر ديدگانش نقش خواهد بست كه آن را چراغ هدايت امّت و درمان بيچارگى ملت خواهد يافت ؛ جرعه‌هايى گوارا از زلال حيات كه\r\n\r\n\r\n","description":"","footnote":"\r\n( 1 ) . معادشناسى ، ج 9 ، ص 115 .\r\n( 2 ) . كلماتٌ من النور ، صص 1 - 60 .\r\n","page_name":" 96 ","page_number":111},
  {"content":"\r\n\r\nآتش عطش فرو خواهد نشاند و شوق محبوب را افزون خواهدكرد .\r\nاين‌ها كلماتى هستند گهربار كه حاصل سال‌ها بندگى و جلوس در مكتب شريف اهل‌بيت عصمت و طهارت ( عليهم السلام ) است :\r\nحبّ الدنيا أساس نقص النور فى القلب .\r\nعامل اساسى در كاهش نورانيّت قلب ، علاقه داشتن به دنيا است .\r\nالعمل الصالح هو السبب الأصغر للنجاهء و رحمهء الله هى السبب الأكبر للنجاهء .\r\nعمل صالح تنها سبب نجات نيست ، بلكه رحمت الهى سبب اصلى نجات است .\r\nالغفلهء و الدنيويهء لدى المؤمن كالموت المؤقّت .\r\nغفلت و دنيازدگى نزد مؤمن ، مانند مرگ موقّت است .\r\nفكّ الارتباط العاطفى بالأملاك و الأفراد من حسن التهيّؤ للآخرهء .\r\nقطع علاقهء قلبى نسبت به اموال و اشخاص ، از علائم آمادگى براى آخرت است .\r\nإنّ الله يبدأ بالفرد أو العبد السالك إلى الله فيعرفه بعيوب نفسه .\r\nاولين لطفى كه خداوند در حقّ يك بنده و سالك إلىالله مىكند ، اين است كه او را بر عيوبش آگاه مىگرداند .\r\nالعبادهء الحسنهء من توفيق الله .\r\nعبادتِ نيكو ، لطفى از ناحيه خداوند است .\r\n\r\n","description":"","footnote":"","page_name":" 97 ","page_number":112},
  {"content":"\r\n\r\nالأعمال الصالحهء شكل من أشكال الإستغفار .\r\nعمل صالح ، نوعى استغفار محسوب مىشود .\r\nالتواضع فى كلّ شىء من الواجبات الشرعيهء .\r\nتواضع در همهء امور ، يكى از واجبات دينى است .\r\nمن لم يحمل همّ الدنيا هو الأسرع للتكامل .\r\nكسى كه همّ و غمّ دنيا را در دل نداشته باشد ، سير در مسير تكامل براى او بسيار سريعتر است .\r\nالتوحيد القلبى هو من أعظم الطاعات على الإطلاق .\r\nتوحيد قلبى از همهء عبادات جوارحى برتر است .\r\nالكثره ليس لها اى دور فى تحديد الحق .\r\nچه بسا حق در اقليت باشد و اكثريت ملاك نيست .\r\nإقامه الشعائر سبب لتحريك المجتمع نحو العبادهء .\r\nاقامه كردن شعائر دينى ، سبب تحريك جامعه به سمت عبادت و بندگى است .\r\nينبغى أن تلاحظ الله فى القليلهء و الكثيرهء و فى النظرهء و النفس و الكلمهء و\r\n\r\n","description":"","footnote":"","page_name":" 98 ","page_number":113},
  {"content":"\r\n\r\nالسماع و أيهء شىء فى علاقتك أو فى نفسك أو فى عقلك أو فى أصدقائك أو فى عائلتك أو أيهء شىء آخر .\r\nبايد خداوند را در همهء حالات زندگى خويش در نظر داشته باشى ؛ در كارهاى كوچك و بزرگ ، در ديدن و نفس كشيدن و گفتن و شنيدن و همچنين در درون خودت و در بين دوستان و خانواده‌ات و خلاصه در همهء شئون زندگىات بايد خداوند را در نظر داشته باشى .\r\nالتفتوا إلى مصالحكم الأخرويه و إلى مصلحهء المجتمع الدينيهء الحقيقيهء و لا تأخذكم فى الله لومهء لائمٍ .\r\nبه فكر چاره‌انديشى براى آخرت خود و اصلاح جامعهء دينى خود باشيد و در راه خدا از سرزنش هيچ كس نهراسيد .\r\nطهّر نفسك كى تعرج بصلاتك إلى الله .\r\nقلبت را از آلودگى گناهان پاك كن تا با نمازت به سوى خدا عروج كنى !\r\nهدايهء النفس هى المقدمهء الواقعيهء لهدايهء الآخرين .\r\nهدايت خويشتن همان مقدمه واقعى براى هدايت ديگران است .\r\nالتوكّل على الله وحده طريق للتغنى و العزّ الحقيقيين .\r\nتوكّل بر خداوند يكتا راهى است براى رسيدن به بى نيازى و عزّت حقيقى .\r\n\r\n","description":"","footnote":"","page_name":" 99 ","page_number":114},
  {"content":"\r\n\r\nلإيمان فى قلب المؤمن كالقمر .\r\nايمان در قلب انسان مؤمن ، همچون ماه نورافشانى مىكند .\r\nالاعتصام بالله سبحانه و تعالى سببٌ لكلّ خير و منع من كلّ شرّ .\r\nچنگ زدن به دامان الهى ، سبب همهء خيرات و دفع همهء آفات است .\r\nالمؤمن الحقيقى أفضل من الملائكهء .\r\nمؤمن واقعى از ملائكه برتر است .\r\nذكر الله لذّهء للمؤمنين فى الجنّهء .\r\nياد خدا از لذّت‌هاى مؤمنين در بهشت است .\r\nشرّعت زكاهء المال لأجل حصول زكاهء النفس و تكاملها .\r\nعلّت تشريع زكات در دين اسلام ، دست يافتن به تزكيه نفس و تكامل آن است .\r\nالحجّ الحقيقى هو الوصول إلى صاحب البيت و ليس البيت فقط .\r\nحجّ واقعى آن است كه انسان به صاحب خانه برسد ، نه رسيدن به خانه ( كعبه ) فقط .\r\nلن يكون الفرد بدرجهء الإخلاص الكامل و الهمّهء الكاملهء فى الجهاد إلّا ما لا\r\n\r\n","description":"","footnote":"","page_name":" 100 ","page_number":115},
  {"content":"\r\n\r\nتأخذهم فى الله لومهء لائمٍ .\r\nانسان به درجهء كامل اخلاص و همّت در راه خدا نمىرسد ، جز اين‌كه در راه خدا سرزنش كسى در او تأثير نكند .\r\nالتذلّل للناس لأهميّتهم الدنيويّهء هو من الشرك الخفىّ .\r\nتواضع در مقابل ديگران به خاطر مقامات دنيوى آن‌ها ، نوعى شرك خفى است .\r\nإنّ النصيحهء الأكيدهء لشبابنا الناهض الواعى أن يلتفت إلى مصالح نفسه و مجتمعه .\r\nسفارش اكيد به جوانان آگاه و بيدارمان آن است كه به مصالح خويش و جامعه‌شان توجه داشته باشند .\r\nالله سبحانه و تعالى هو الحافظ و الرازق و المدبّر و لا نحتاج إلى سواه .\r\nتنها حافظ و رازق و تنها كسى كه امور عالم را مىگرداند ، خداى سبحان است و ما به غير او نيازى نداريم .\r\nالهدايهء من الصدقهء .\r\nهدايت‌كردن صدقه به شمار مىآيد .\r\n\r\n","description":"","footnote":"","page_name":" 101 ","page_number":116},
  {"content":"\r\n\r\nبيدار شو اى دل كه جهان مىگذرد\r\nوين مايهء عمر رايگان مىگذرد\r\nدر منزل تن مَخُسْب و غافل منشين\r\nكز منزل عمر ، كاروان مىگذرد\r\nمولوى\r\nالبلاء مصدرٌ من مصادر العطاء المعنوىّ و التوفيق الإلهى .\r\nبلا و مصيبت ، يكى از منابع رسيدن توفيق و بخشش‌هاى الهى است .\r\nالمجتمع يجب أن يتتلمذ عند الفرد الأكمل فى الدين و الإخلاص .\r\nجامعه بايد نزد انسانى كه در دين و اخلاص به كمال رسيده است ، زانوى تعلّم بزند و آموزش ببيند .\r\nالأولى بالفرد أن يلتفت إلى نقصه لا إلى نفسه .\r\nبهتر براى فرد آن است كه به كاستىهايش توجه داشته باشد نه به خودش .\r\nإنّ تقويم النفس خير من تقويم الغير و إنّ تحصيل التكامل المعنوىّ أولى من تحصيل التكامل الاجتماعى .\r\nبه دنبال اصلاح نفس بودن ، بهتر است از اصلاح ديگران و رسيدن به تكامل معنوى خودِ انسان ، اولى است از تحصيل تكامل اجتماعى .\r\n\r\n","description":"","footnote":"","page_name":" 102 ","page_number":117},
  {"content":"\r\n\r\nالغفلهء داء النفوس .\r\nغفلت ، بلاى جان انسان‌هاست .\r\nتطهّروا بالتوبهء و الذكر .\r\nبا توبه و ياد خداوند ، خود را تطهير كنيد .\r\nمن أراد إبعادك عن الله و الآخرهء فقد أراد بك الشرّ الأكبر و إن كان من أسرتك .\r\nهركه بخواهد تو را از راه خدا دور كند ، بزرگ‌ترين شرّ را درباره تو اراده كرده است ، گرچه از اعضاى خانواده‌ات باشد .\r\nالاعتماد و الاتّكال على النفس و الأسباب الماديّهء من الشرك الخفىّ .\r\nتكيه بر خود و اسباب مادّى ، نوعى شرك خفى است .\r\nإنّ الحضارهء الغربيّهء فيها مظالم و مصائب و نقائص و شعوبهم محرومهء من أدنى حقوقهم المعاشيّهء .\r\nتمدّن غرب آكنده از ظلم‌ها و رنج‌ها و كمبودها است و مردمانشان از كمترين حقوق زندگى خود محرومند .\r\nذكر مصائب أهل البيت و التحزّن لها فإنّ ذلك من أعظم الطاعات أمام الله سبحانه .\r\n\r\n","description":"","footnote":"","page_name":" 103 ","page_number":118},
  {"content":"\r\n\r\nذكر مصائب اهل بيت ( عليهم السلام ) و غمگين شدن به خاطر آن ، جزو بزرگترين عبادات در درگاه الهى است .\r\nمن معانى حسن النيهء أن يكون العمل ناتجاً من قلب طاهر و نفس صافيهء .\r\nيكى از معانى حسن نيّت آن است كه عمل از قلبى پاك و نفسى طاهر برخاسته باشد .\r\n\r\n","description":"","footnote":"","page_name":" 104 ","page_number":119},
  {"content":"\r\n . \r\n","description":"","footnote":"","page_name":" 105 ","page_number":120},
  {"content":"\r\n\r\n\r\nفصل پنجم : گفتگوها و خاطرات\r\n\r\n","description":"","footnote":"","page_name":" 106 ","page_number":121},
  {"content":"\r\n\r\n\r\nگفت‌وگو با آيت‌الله شيخ محسن اراكى\r\n« 1 »\r\nطى نشستى صميمانه ، جناب آيت‌الله شيخ محسن اراكى « 2 » كه از شاگردان شهيد صدر اول و شهيد صدر ثانى به‌شمار مىآيد ، به سؤالاتى در مورد سيّد شهيد ( شهيد صدر ثانى ) پاسخ گفت . از ايشان در مورد چگونگى آشنايى با سيّد شهيد و برخى خاطرات سؤال شد كه حضرت آيت‌الله اراكى در جواب فرمودند :\r\nآشنايى نزديك من با شهيد صدر ثانى در اواخر دههء 40 بود كه ايشان در مدرسهء علوم اسلامى كه امام حكيم تأسيس كرده بود ، تدريس مىكردند . از هنگامى كه با گروهى از طلاب ازجمله شهيد شيخ حسين معن در درس « شرايع » ايشان شركت كردم ، اين علاقه بيشتر شد . در ايشان خلق والاى اسلامى و اهتمام به تهذيب نفس و توجّه ظاهرى و باطنى به زهد و دورى از زرق و برق دنيا را احساس كردم و اين ، ارتباط من با شهيد صدر دوم ( قدس سره ) را محكم و عميق ساخت .\r\nدر آن زمان در ايام جوانى بوديم و مشتاق كسى بوديم كه از لطافت و شفافيت روحى او در كنار علمش بهره بگيريم ؛ كسى كه هدايت عملى را در كنار هدايت نظرى از او دريافت كنيم . ايشان در هر دو عرصهء علم و عمل ، از برجسته‌ترين شاگردان شهيد صدر اول ( شهيد سيّد محمّدباقر ( قدس سره ) ) بودند . ما هم فرصت ارتباط علمى را با شهيد صدر دوم ( سيّد شهيد ) و حضور\r\n\r\n\r\n","description":"","footnote":"\r\n( 1 ) . ماهنامه الجمعه ، شماره 22 ، ذىالقعده 1421 ه - . ق ؛ به نقل از عروج سرخ ، ص 61 .\r\n( 2 ) . آيت‌الله شيخ محسن اراكى متولّد نجف اشرف بوده و از زمرهء شاگردان شهيد سيّد محمّد باقر صدر ( قدس سره ) مىباشد كه مدّتى هم از محضر شهيد سيّد محمّد صدر استفاده كرده و از روش اخلاقى ايشان متأثّر گشته است . وى عضويّت در مجلس خبرگان رهبرى و نمايندگى ولى فقيه در انگلستان و نظارت مركز اسلامى لندن را در سابقهء فعّاليّت‌هاى خويش دارد . همچنين ايشان از كسانى است كه به مسائل عراق اهتمام ورزيده و پيگير تحوّلات آن است .\r\n","page_name":" 107 ","page_number":122},
  {"content":"\r\n\r\nدر درس ايشان را براى استفاده روحى و گفت‌وگوهاى معنوى ، غنيمت شمرديم كه محور آن روش معصومين ( عليهم السلام ) در سلوك روحى و طريقهء آن بزرگواران در تربيت اخلاقى و ادب نفسانى بود .\r\nاز خاطره‌هايى كه از ايشان به ياد مىآورم ، اين است كه يك بار از ايشان از سبب پايبندىاش به لباس ساده و متواضع پرسيديم كه ايشان تقريباً اين‌گونه جواب دادند :\r\n« اميرالمؤمنين ( ع ) لباس خشن مىپوشيد و غذاى خشك و ناگوار مىخورد ؛ هرگاه نمىتوانيم مانند ايشان باشيم ، لااقل در ساده‌ترين كارهايى كه مىتوانيم ، به آن حضرت شباهت پيدا كنيم . »\r\nخاطره ديگرى كه از ايشان دارم اين است كه سال 1391 ه - . ق بود و من هم مانند ديگر طلاب مدارس علوم اسلامى ، هنگام فارغ‌التحصيلى از مدرسه ، بايد پايان‌نامه‌اى ارائه مىكردم . كه موضوع پايان‌نامه‌ام زندگى ابوذر غفارى - اعلىالله مقامه - و ناظر پايان‌نامه‌ام ، شهيد صدر بود . قرار شد نوشتن پايان‌نامه را در ماه رمضان همان سال تمام كنم ، ولى موفق به تمام كردن آن نشدم و براى ايشان عذر آوردم كه وقت براى تكميل پايان‌نامه كافى نبوده است . شهيد صدر كه در آن زمان دائرهءالمعارفى دربارهء امام مهدى ( عج ) مىنوشتند ، گفتند : من در همين يك ماه ، بيش از هشتصد صفحه از آن دائره‌المعارف را نوشته‌ام !\r\n\r\n","description":"","footnote":"","page_name":" 108 ","page_number":123},
  {"content":"\r\n\r\n\r\nسيّد شهيد به روايت شيخ ابوشريف عراقى و شهيد حاج ابوميثم صادقى\r\nاز فرماندهان ارشد سپاه بدر « 1 »\r\nچهل روز پيش از شهادت سيّد شهيد در رمضان المبارك 1420 ه - . ق ، شهيد ابوميثم صادقى به همراه شيخ ابوشريف عراقى ، ملاقاتى محرمانه و مهم با سيّد شهيد داشتند . ايشان در اين‌باره مىگويند :\r\n« چند بار جهت ترتيب ملاقاتى با سيّد شهيد اقدام كرديم و چندين بار به علت مسائل امنيتى ، وعدهء ديدار از جانب خود سيّد به تعويق افتاد ، تا اين‌كه سيّد بعد از استخاره گرفتن ، زمان نهايى و مكان ملاقات را مشخص كرد . ساعت چهار بعدازظهر ، براى ديدار به منزل ايشان رفتيم . خادم در را به روى ما گشود و مرحوم سيّد مصطفى صدر به استقبال ما آمد و ما را به اتاق پذيرايى دعوت كرد . طولى نكشيد كه سيّد صدر با طلعت زيبا و چهره نورانيشان داخل شدند . در حالىكه مبهوت جمال ايشان بوديم ، جهت استقبال با سلام و صلوات برخاستيم . سيّد در بين ما نشست و خوش‌آمدگويى گرمى كرد .\r\nابتدا واسطهء ما كه از خواص و افراد مورد اعتماد سيّد شهيد بود ، ما را به ايشان معرفى نمود و وقتى سيّد فهميد كه در درس خارج آيت‌الله حائرى شركت مىكنم ، از من خواست كه سلامش را به سيّد حائرى برسانم و گفت : من به جلد چهارم كتاب « مباحث الاصول » ايشان احتياج دارم و هنوز به دستم نرسيده است . « 2 »\r\nما درخواست كرديم كه اين ديدار را ضبط كنيم ، ولى سيّد قبول نكرد .\r\n\r\n\r\n","description":"","footnote":"\r\n( 1 ) . ر . ك : ماهنامه الجمعه ، شماره 9 ، لقاء مع امين مجاهدى الثورهء الاسلاميهء ، ذىالقعده 1420 ه - . ق .\r\n( 2 ) . كتاب « مباحث الأصول » تقريرى است از درس خارج اصول شهيد صدر اوّل كه توسّط آيت‌الله سيّد كاظم حائرى نگاشته شده است .\r\n","page_name":" 109 ","page_number":124},
  {"content":"\r\n\r\nخواستيم كه با ايشان عكسى بگيريم ، باز هم نپذيرفت . سپس از او درخواست كرديم كه اين ملاقات را ثبت كنيم كه موافقت كرد و خودش برخاست و كاغذى براى نوشتن آورد .\r\nسپس حاج ابوميثم صحبت كرد و سلام و درود مجاهدان سپاه بدر را به سيّد رساند و گزارشى از وضعيت جهادى به ايشان ارائه داد . سيّد در خلال صحبت با ما گفتند : من خود و اصحابم را به يك گروه نظامى تشبيه مىكنم كه براى هدف و غايت معينى پيش مىرود و با وجود بمباران شديد و با اين‌كه بعضى از افرادم كشته و مجروح بر زمين افتاده‌اند ؛ باقيمانده افرادم به سرعت حركت مىكنند و به پيشروى ادامه مىدهند تا اين‌كه هدف بزرگشان محقّق شود .\r\nبه ايشان گفتيم : سيّدنا ! شما معتقديد كه ولى امر مسلمين هستيد و در حالى كه آيت‌الله خامنه‌اى ولى امر مسلمين است . اين چگونه ممكن است ؟\r\nگفتند : « ولايت براى اعلم است و من معتقدم كه اعلم هستم و هنگامى كه برايم ثابت بشود كه آيت‌الله خامنه‌اى و يا هر شخص ديگرى از من اعلم‌تر است ، آماده‌ام كه نه تنها از ولايت ، بلكه از مرجعيت كنار بكشم ! »\r\nبه ايشان گفتيم : سيّدنا ! آيا تعارضى بين شما و آيت‌الله خامنه‌اى پيش نمىآيد ؟\r\nگفت :\r\nما با هم اختلاف پيدا نمىكنيم ، ما فرزندان يك جامعه هستيم و مصلحت را مىدانيم و من هرگز در مقابل آيت‌الله خامنه‌اى نمىايستم .\r\nگفتيم : سيّدنا ! شما از جمهورى اسلامى چه مىخواهيد ؟\r\n\r\n","description":"","footnote":"","page_name":" 110 ","page_number":125},
  {"content":"\r\n . \r\n","description":"","footnote":"","page_name":" 111 ","page_number":126},
  {"content":"\r\n\r\nگفت : روابط ما با جمهورى اسلامى تنها به رابطه با آيت‌الله خامنه‌اى منحصر مىشود و من آيت‌الله خامنه‌اى را دوست دارم و به او اطمينان دارم و مىدانم كه ايشان عالم و قلبشان سالم و روحشان پاك است . »\r\nآن‌گاه سيّد از اوضاع عراقىهاى مقيم ايران سؤال كرد و گفت : « من مى شنوم كه آيت‌الله خامنه‌اى عراقىها را دوست دارد و از آن‌ها حمايت مىكند . خدا به او جزاى خير بدهد .\r\nگفتيم : سيّدنا ! مشكلات عمدهء شما چيست ؟ گفت :\r\nعزيزم هنگامى كه مرجعيت جديد به وجود آمد ، با من دشمنى كردند ، همان‌طور كه با امام خمينى و شهيد صدر دشمنى كردند . آن‌ها به من تهمت مىزنند و با من دشمنى مىكنند و حكومت ، مرا به بريدن سر تهديد مىكند . منابع مالى من كم و ضعيف است و اين مقدار از توفيق و از كارهايى كه انجام شده ، از جانب خداوند است و مجانى به دست آمده است » .\r\nبه ايشان گفتيم : سيّدنا ! ما با بعثىها مىجنگيم و بعضى كشته مىشوند . حكم شرع درباره ما چيست ؟\r\nفرمود : « هر كسى از مجاهدان كه كشته مىشود بدون شك شهيد است ، ولى ما براى شما دعا مىكنيم كه عمرتان طولانى باشد » .\r\nگفتيم : توصيه شما به فرزندان عراقىتان كه دور از وطن هستند چيست ؟\r\nفرمود : « اين‌كه در برابر خدا و من برىءالذمه باشند و نسبت به دستورات من مقيد باشند و در كنار سيّد جعفر « 1 » استقامت بورزند و از او دست برندارند » .\r\n\r\n\r\n","description":"","footnote":"\r\n( 1 ) سيّد جعفر فرزند شهيد محمّدباقر صدر و نماينده رسمى سيّد شهيد در ايران در همان زمان بود .\r\n","page_name":" 112 ","page_number":127},
  {"content":"\r\n\r\nبدين‌گونه ملاقات به پايان رسيد ، ولى ما گذشت زمان را احساس نكرديم و همچنين احساس نكرديم كه مانع و حاجبى بين ما و ايشان باشد . ما مجذوب پرتوافشانى چهرهء نورانى و سخنان ايشان كه از صميم قلب بود - شده بوديم . پس از ديده‌بوسى صميمانه‌اى كه ردّوبدل شد و هدايايى كه سيّد عنايت فرمودند ؛ به دنبال ايشان به نماز رفتيم .\r\n\r\nگفت‌وگو با يكى از نزديكان شهيد صدر\r\n« 1 »\r\nطى گفت‌وگويى كه در ماهنامه الجمعه آمده است ، يكى از نزديكان و اطرافيان مورد اعتماد سيّد شهيد ، در مورد ايشان نكاتى را بيان كرده است كه بيان بخشى از آن خالى از لطف نبوده و به شناخت بيشتر سيّد شهيد كمك خواهد كرد ، لكن هم‌چنان‌كه پيش‌تر توضيح داديم ، به دلايل امنيتى خاص عراق ، نام افراد مصاحبه‌شونده ذكر نمىگرديد . مگر اين‌كه شهيد شده و يا دار فانى را وداع گفته باشند . البته اين افراد كاملًا شناخته شده و مورد تأييد بوده‌اند ؛ هم‌چنان‌كه اين نوشتار و تمامى گفت‌وگوها و مقالات آن ، كاملًا به تأييد دفتر شهيد صدر رسيده است . او طى مصاحبه مىگويد :\r\nسيّد شهيد فراتر از عراق ، بلكه فراتر از عالم اسلام مىانديشيد . فاصله بين او و شاگردان و اطرافيانش بسيار زياد است .\r\nسيّد به تنهايى يك ملّت بود ؛ او به وقت خود اهميت زيادى مىداد و دركارهايش بىنهايت منظم بود ؛ او روابط ويژه و مستقيمى با طبقات مختلف مردم ازجمله ادارىها و نظاميان و غيره داشت .\r\n\r\n\r\n","description":"","footnote":"\r\n( 1 ) . ر . ك : ماهنامه الجمعه شماره 26 ، لقاء مع أحد المقربين من السيد الشهيد ، شوال - ذىالقعده 1422 ه - . ق ، ص 9 .\r\n","page_name":" 113 ","page_number":128},
  {"content":"\r\n\r\nسيّد مسير خود را در ادامهء نهضت و برنامهء شهيد محمّدباقر صدر مىدانست .\r\nسيّد شهيد از حاج عبدالزهرا گرعاوى بسيار ياد مىكرد و او را استاد خود مىدانست و همواره برخى از توصيه‌هاى او را يادآورى مىكرد و مىگفت : من در زندگى خود به دو نفر مديونم : سيّد محمّدباقر صدر و حاج عبدالزهرا گرعاوى .\r\nمدتى هدف سيّد شهيد زياد شدن معمّمين بود ؛ بنابراين به محض پوشيدن لباس روحانيت ، اجازه پرداخت شهريه مىداد . ايشان مىخواست وجود عالم و معمّم بين مردم امرى طبيعى شود ، زيرا مردم وقتى معمّمى را مىديدند ، مىگفتند : اين خمينى است !\r\nدويست روحانى و غير روحانى از جانب سيّد شهيد وكالت داشتند . سيّد شهيد در سال 1417 يا 1416 تصميم گرفت آن وكالت‌ها را لغو\r\n\r\n","description":"","footnote":"","page_name":" 114 ","page_number":129},
  {"content":"\r\n\r\nكند و وكالت‌هاى جديدى را پس از تحقيق و بررسى براى افراد مطمئن صادر نمايد . ايشان مسئوليت اين كار را به سيّد جعفر واگذار كرد . همه وكلا دعوت شدند و وكالت‌هاى جديدى صادر شد كه در مجموع تعداد وكالت‌هاى جديد به شصت عدد رسيد . اين وكالت‌ها در عراق براى يك سال و در خارج از عراق به مدت سه سال بود تا اشراف خوبى بر نمايندگان داشته باشند و اين شيوه از سيّد به ساير مراجع نيز منتقل شد .\r\nسيّد شهيد به پيگيرى كار نمايندگان اهميت مىداد و كسانى را مخفيانه براى مراقبت و نظارت بر آن‌ها قرار داده بود و بر گزينش و پالايش آنان اصرار مىورزيد . ايشان پس از قدرت يافتن و استقرار مرجعيت خود ، تصميم به لغو نمايندگىها گرفت ، خود ايشان مىگويد : الان مى توانيم برخى از نمايندگىها را تمديد نكنيم و يا به افراد مشكوك وكالت و نمايندگى ندهيم .\r\nسيّد بر ايجاد دفاتر در خارج از كشور اصرار زيادى داشت ؛ زيرا هنگامى كه مرجعيت او براى حكومت روشن شد و اهدافش آشكار گشت ، ايشان اين ضرورت را احساس كرد كه بايد صدايش به خارج برسد و براى او جنبه تبليغى داشته باشد تا دستگاه حكومت روى او حساب كند و اگر خطر يا مسأله‌اى پيش‌آمد خبر آن به سرعت به خارج و به گوش بزرگان ديگر بلاد برسد . اين كار باعث مىشد نظام از او بترسد و يا حداقل در برابر او مردّد باشد . ايشان مىگفتند : ترديد داشتن حكومت در رويارويى و برخورد با ما ، به نفع ماست ؛ زيرا ما به فرصت و زمان نياز داريم و احساس مىكنم كه در واقع ايشان به اين وسيله درخواست كمك مىكرد .\r\n\r\n","description":"","footnote":"","page_name":" 115 ","page_number":130},
  {"content":"\r\n\r\n\r\nخاطرات شيخ اسعد الناصرى\r\n« 1 »\r\nشيخ اسعد الناصرى يكى از نزديكان شهيد صدر ، خاطراتى را از سيّد شهيد مرقوم داشته كه بخشى از آن را در اين‌جا مىآوريم :\r\nخاطره اول :\r\nدر شب شهادت حضرت على ( ع ) ، سيّد در حالى كه طبق معمول در دفتر نشسته بود ، رو به من كرده و فرمود :\r\n« برويم منزل سيد ميرحسن أبوطبيخ براى شركت در مراسم عزادارى كه آن‌جا برپاسست ، ولى به سيّد مؤمل خبر بدهيد كه همين‌جا در دفتر منتظر بماند و دنبال‌مان به مكان عزادارى نيايد ( شهيد سيّد مؤمل فرزند سيّد شهيد بود كه معمولًا با اتومبيل ، سيد شهيد را به محل كار يا منزل مىرساند . )\r\nنجف اشرف به‌خاطر زائران فراوان بسيار شلوغ بود . پس به همراه ايشان از دفتر خارج شديم . مسير ما از كنار مرقد شريف حضرت امير مؤمنان ( ع ) مىگذشت . از بلندگوهاى حرم دعا پخش مىشد . صداى زيارت « رحمك‌الله يا اباالحسن بلند بود و آن زيارتى است كه از حضرت خضر ( ع ) روايت شده است و خواندنش در آن شرايط خلاف تقيه است ؛ چرا كه در آن خلافت ظالم مذموم شمرده مىشود و ذم و لعن بر غاصب حق حضرت امير ( ع ) مىفرستد . پس سيّد شهيد خيلى تعجب كرد و اين را امر غريبى شمرد . رو به من كرده فرمود : « خيلى عجيب است زيارت « رحمك‌الله يا أباالحسن » مىخوانند ؟ ! ظاهراً حكومت بسيار محكم افسار شده است » .\r\n\r\n\r\n","description":"","footnote":"\r\n( 1 ) . ر . ك : خواطر و ذكريات ، انتشارات محبّين ، چاپ اول ، قم 1429 ه - . ق ، ج 1 ، 2 ، 9 .\r\n","page_name":" 116 ","page_number":131},
  {"content":"\r\n\r\nمقصودشان اين بود كه اين نوعى ضعف براى رژيم است و گويا از تسلّط و سيطره قدرت رژيم بعث كاسته شده است ؛ چرا كه مردم جرأت پيدا كرده‌اند چنين زيارتى ( كه كاملًا رژيم را زير سؤال مىبرد و مخاطب قرار مىدهد ) اين‌طور علنى بخوانند و حتى از بلندگوها پخش كنند .\r\nدر طول مسير پىدرپى گروه‌هايى از مردم به‌ويژه جوانان نزديك مىآمدند و به سيّد سلام مىكردند ، تا اين كه از حرم حضرت دور شديم . بعد از مدتى به منزل يكى از حوزويان معروف رسيديم كه آن‌جا نيز مجلس عزا برقرار بود . سيّد شهيد پرسيدند : « چه كسى آن‌جا روضه مىخواند ؟ » عرض كردم به گمانم فلانى . فرمودند « خيلى دوست داشتم به ديدنش بروم ، اما به‌خاطر حرفى كه روزى پيش من زد ، چنين كارى نمى كنم . »\r\nو قضيه از اين قرار بود كه شخص مزبور ، سرپرستى يك مدرسه دينى را بر عهده داشت كه سيد شهيد در ضمن طرح اصلاح كل مدارس حوزه علميه ، قصد داشتند آن مدرسه را نيز همانند ديگر مدارس ، به طرح مزبور منضم كنند تا تحت اشراف رهبرى واحد و يك‌پارچه قرار بگيرد .\r\nسيّد شهيد شيخ عبدالرحمن يعقوبى كه يكى از مشايخ اجلّا است و ريش خود را در اين راه سپيد كرده ، به نمايندگى نزد ايشان مىفرستد و اين همه به خاطر احترام و تكريم شخصيت آن مسئول حوزه بوده است تا شأن او رعايت شود و از اين‌كه يكى از جوانان را به نمايندگى نزدش بفرستد ، پرهيز مىكند .\r\nشخص مزبور ( مسئول حوزه ) پيش سيّد مىآيد و با عتاب مىگويد : من پسر فلان هستم و آن وقت تو يكى را از ته بازار به نمايندگى پيش من\r\n\r\n","description":"","footnote":"","page_name":" 117 ","page_number":132},
  {"content":"\r\n\r\nمىفرستى ؟\r\nاين در حالى بود كه شيخ يعقوبى ، مسئوليّت كل مدارس را از طرف سيّد شهيد به عهده داشت و اين تكبر ورزيدن و اين‌گونه سخن گفتن ، همان چيزى بود كه قلب سيّد را مىآزرد .\r\nمسير را ادامه داديم تا به منزل سيد ميرحسن رسيديم و در مجلس عزا نشستيم .\r\nهنوز چند لحظه‌اى نگذشته بود كه سيد مؤمل به همراه شيخ محمّد نعمانى وارد شد . سيّد فرمود : « مگر به ايشان نگفتيد كه پى ما نيايد ؟ ! »\r\nاز آن‌ها سؤال كردم كه چرا علىرغم فرمايش سيّد شهيد مخالفت كرده و به دنبال ما آمده‌ايد ، گفتند : دلمان نيامد سيد پياده برگردد .\r\nمجلس عزا تمام شد ، خداحافظى كرده و سوار اتومبيل شديم . سيد شهيد طبق معمول جلو نشسته و سيد مؤمل رانندگى را به‌عهده داشت . من هم در خدمت سرورم عقب نشستم . شيخ نعمانى هم به خانه‌اش رفت .\r\nبعدِ كمى ، اتومبيل‌مان بين ترافيك سنگين ماشين‌ها گير كرد . شايد به همين خاطر بود كه سيّد فرموده بود اتومبيل به دنبال‌مان نيايد . حركت براى مدت طولانى متوقف شده بود ، چند ساعت معطل شديم تا نيمه شب شد ، در حالىكه ما در يك شب زمستانى بوديم و فاصله مغرب تا نيمه شب بسيار است . شب خيلى سختى بود ، ولى واقعاً خوش گذشت ؛ چرا كه در كنار شهيد قدسى بوديم و از وجود ايشان فيض بسيار مىبرديم و درس‌هاى زيادى را از محضر ايشان آموختيم و تمام وقت را به طرح سؤال و گرفتن پاسخ مناسب گذرانديم .\r\n\r\n","description":"","footnote":"","page_name":" 118 ","page_number":133},
  {"content":"\r\n\r\nبا وجود تأخير بسيار زياد و سختىهاى آن شب ؛ سيّد بسيار آرام بود و ابداً ذرّه‌اى اعتراض و ناراحتى نمىكرد و حتى زير لب چيزى كه بر آن دلالت كند را هم زمزمه نكرد ، حتى يك لحظه . از ايشان حتى يك نفس تأثرآميز يا اعتراض‌آميز هم صادر نشد .\r\nمعمولًا كسى كه از چنين موقعيت اجتماعى برخوردار است ، در اين‌گونه موارد خيلى ناراحت مىشود و دنيا را به هم مىريزد و قيامتى بر پا مىكند كه چرا چنين است و چنان شده است . . . .\r\nسيد مؤمل از روى دلسوزى ، براى سيد شهيد اظهار ناراحتى مىكرد ، ولى سيد شهيد با كلماتى مهرآميز ، خيلى نرم و آرام به ايشان دلدارى داده و خاطرشان را آسوده مىكرد .\r\nبه ايشان عرض كردم : كاش مىشد آصف « 1 » ماشين ما را را با اسم اعظم تا خانه حمل مىكرد و قصدم اين بود كه سيد شهيد به حرف آمده و نكته يا كلامى را از ايشان بشنويم كه ما تشنه چنين كلماتى بوديم .\r\nسيّد شهيد به سرعت جواب دادند : آصف آن را براى امر اخروى به كار بردند و اگر براى امرى دنيوى به كار مىبرد ، اجابت نمىشد .\r\nبعد از دوساعت يا بيشتر كه به انتهاى خيابان رسيديم ، ناگهان متوجه شديم خيابان بسته شده است و مىبايست همان راهى را كه رفته بوديم دوباره برگرديم و همان قدر كه آمده بوديم يا بيشتر طول مىكشيد مگر اين كه خداى متعال گشايشى عنايت كند .\r\nدر اين هنگام سيد مؤمل پيشنهاد كرد با سيد شهيد به دفتر برگردد ، شايد كه\r\n\r\n\r\n","description":"","footnote":"\r\n( 1 ) . منظور جناب آصف بن برخيا است كه در آيه 40 سوره نحل به داستان او اشاره شده است . جناب آصف وصىّ حضرت سليمان ( عَلىَ نبيناً و آله و عليه السلام ) بود و در يك لحظه و كمتر از يك چشم بر هم زدن ، تخت بلقيس را نزد آن حضرت حاضر كرد .\r\n","page_name":" 119 ","page_number":134},
  {"content":"\r\n\r\nايشان نياز به استراحت يا قضاء حاجت داشته باشد . سيّد در جواب فرمود : يك ساعت ديگر تحمل مىكنم .\r\nو الحمدلله قبل از اتمام يك ساعت ، گشايشى حاصل شد . . . .\r\nتعدادى جوان كه فكر مىكنم چهار نفر بودند و آن‌ها را نمىشناختيم ، به طرفمان آمدند و شروع كردند به باز كردن راه و منظم كردن حركت در مسيرى كه پيش‌رو داشتيم . چيزى نگذشت كه ما را به انتهاى مسير رساندند و به فضل خداى متعال از آن شلوغى و ترافيك سنگين خارج شديم .\r\nسيّد شهيد در اين‌باره به چند نكته لطيف اشاره كرده و فرمود : « إنّ هؤلاء ملائكه » ؛ ايشان ملائكه بودند و مقصودشان همان جوانانى بود كه ما را از آن‌جا نجات دادند و چنان بود كه بدون اين كه هيچ حالت انكارى در ما پديد آيد پذيرفتيم و با اطمينان كامل قبول كرديم .\r\nو همچنين فرمود : « يك مطلبى هست كه كمتر آن را گفته‌ام يا كمتر به آن مىپردازم و آن اين‌كه :\r\nعلاج بلا ، تسليم است ؛ پس هرگاه بلا نازل شد ، با تسليم آن را درمان كنيد ؛ چرا كه وقتى بلا بر شخصى نازل مىشود و او اعتراض مىكند ، حتى اگر فقط در دلش اعتراض كند ، خدا توى سرش مىزند و آن قدر مىزند تا ساكت شود .\r\nدر پايان سيد شهيد اصرار داشت كه اول مرا برسانند ، سپس ايشان به منزل تشريف ببرند ، ولى با اصرار زياد مانع شده و نپذيرفتم و ابتداء ايشان را رسانديم و نيمه شب شده بود كه سيد مؤمل مرا به منزل رساند .\r\n\r\n","description":"","footnote":"","page_name":" 120 ","page_number":135},
  {"content":"\r\n\r\n\r\nخاطره‌اى ديگر\r\n: « 1 »\r\nسيّد شهيد ، هر روز ساعتى را براى رفع حوائج مردم اختصاص مىداد و همچنين شب‌هاى جمعه و شب شنبه بعد از نماز عشاء نيز همين برنامه را داشت . اين ساعات ، اختصاص به عموم مردم داشت ، به‌طورى كه يك به يك كنار سيّد مىنشستند و سؤال خود را مطرح مىكردند و اگر سؤال خصوصى بود ، سيّد با لحنى آرام جواب مىداد تا حاضران در جلسه از آن مطّلع نشوند . اين لحظات براى مردم و مشتاقان سيّد شهيد ، از بهترين ساعات عمرشان بود ؛ چرا كه در كنار يك مرجع مىنشستند و درد و دل و سؤالات خويش را مطرح مىكردند و از حضور نورانى سيّد لذّت مىبردند .\r\nيكى از همين شب‌ها جوانى پيش سيد آمد و اين خواب را براى سيد شهيد نقل كرد :\r\nدر خواب ديدم مردم وارد صحن مبارك حضرت اميرالمومنين ( ع ) مىشوند ، لكن همه كفش به پا دارند و با كفش وارد مىشوند و هنگام زيارت كفش‌هايشان را در نمىآورند و اما شما ( اشاره به سيد شهيد كرد ) هنگام داخل شدن كفش‌هايتان را خارج صحن بيرون آورده و پابرهنه داخل شديد و زيارت كرده و نماز خوانديد و من هم پشت‌سر شما نماز خواندم . بعد از آن خارج شديد و كفش‌هايتان را پوشيده و رفتيد .\r\nسيّد رو به جوان كرده ، جواب داد :\r\nحسب فهم من ، كفش يا نعلين علامت هموم دنيوى است ، پس معناى خواب اين است كه مردم داخل صحن مبارك حضرت اميرالمؤمنين ( ع )\r\n\r\n\r\n","description":"","footnote":"\r\n( 1 ) . خواطر و ذكريات ، ج 3 و 4 ، ص 9 .\r\n","page_name":" 121 ","page_number":136},
  {"content":"\r\n\r\nمىشوند در حالى كه همّ و غم دنيا را همراه دارند و از آن فارغ نيستند و آن‌گاه كه مرا ديدى كه داشتم كفش خويش را در مىآوردم ، معنايش اين است كه هموم دنيا را خارج از صحن از خويش دور كرده و فارغ از آن داخل صحن شريف شدم و اين دلالت بر قبولى نماز من دارد و همچنين\r\n\r\n","description":"","footnote":"","page_name":" 122 ","page_number":137},
  {"content":"\r\n\r\nدليل بر قبولى نماز توست و آن گاه كه حرم را ترك كردم ، هموم دنيا همراهم شد و آن‌ها را به تن كرده و رفتم . »\r\nوقتى كه سيد اين‌گونه تعبير كرد ، من در دلم خطور كرد كه حال سيد شهيد خارج از نماز يا خارج از حرم مطهر مانند حال ايشان در داخل نماز و داخل حرم مطهر است و ايشان در هر دو صورت تعلقى به دنيا ندارند ، پس چرا به آن جوان اين گونه پاسخ داد .\r\nدر همين حين آن جوان نيز بلند شده بود و سيد شهيد آماده پاسخ به سؤال شخص ديگرى بود كه يك لحظه رو به من كرده و فرمود : « خداوند متعال در خواب هر شخص ، به اندازه استحقاقش به او چيز نشان مىدهد ، پس در قلبت شك راه مده . ( إنّ الله تعالى يرى فى المنام كل شخص به قدر استحقاقه فلا يدخل فى قلبك شك ) .\r\nهيچ نگفتم ، ولى به خاطر تأييد حالم توسط سيّد شهيد ، تبسّم كردم .\r\n\r\n","description":"","footnote":"","page_name":" 123 ","page_number":138},
  {"content":"\r\n\r\nپرسيدم از آن كسى كه برهان داند\r\nكان كيست كه او حقيقت جان داند\r\nخوش خوش به جواب گفت كاى سودايى\r\nاين منطق طير است سليمان داند\r\nمولوى\r\n\r\n","description":"","footnote":"","page_name":" 124 ","page_number":139},
  {"content":"\r\n . \r\n","description":"","footnote":"","page_name":" 125 ","page_number":140},
  {"content":"\r\n\r\n\r\nفصل ششم : غروب غم‌انگيز\r\n\r\n","description":"","footnote":"","page_name":" 126 ","page_number":141},
  {"content":"\r\n\r\nخاطرات تلخ و شيرين مىگذرند و آن‌چه مىماند نام نيك است و سيرت نيكو . لكن مرارت برخى از خاطرات ، مدت‌ها آدمى را تلخ‌كام مىنمايد ، چنان‌كه با هر بار ياد كردن آن ، قلب انسان به درد مىآيد و روحش در كالبد ، آرام از كف مىدهد .\r\nكتاب مقدّسى كه از آن نگاشتيم و از او شنيديم ، به ورق ورق شدن نزديك مىشود ؛ چرا كه رژيم بعث عراق و مزدوران صدام عزم را جزم كرده‌اند كه اين دفتر خوش خط و نگار را مُهر ختام با خون بزنند .\r\nبهمن 1377 ه - . ش ؛ برابر با ذىالقعده 1420 ه - . ق\r\nگزارش‌ها حاكى از آن است كه تغييراتى در آرايش نظامى نيروهاى ويژهء ارتش عراق رخ داده‌است و آماده‌باش اين نيروها كاملًا مشهود است .\r\nچند تيپ از نيروهاى ويژهء ارتش ، از مناطق شمالى يعنى - كردستان عراق - به مناطق مركزى - كه مناطق شيعى هستند - ازجمله استان‌هاى نجف ، كربلا ، بابل ، واسط ، قادسيه و المثنى منتقل شده‌اند .\r\nاخبار واصله حكايت از آن دارد كه جنايتكار معروف « محمّدحمزه زبيدى » مسئوليت كلّ مناطق فوق را به‌عهده گرفته‌است و جلّاد پرسابقه و خونخوار رژيم بعث ، « على حسن المجيد » ، با اختيارات تامّ و كامل به فرماندهى مناطق جنوبى عراق گمارده شده‌است .\r\nپنجشنبه ؛ بيست و نهم ذىالقعده\r\nنجف كاملًا حالت غير عادى به خود گرفته‌است ؛ مأموران بسيارى از\r\n\r\n","description":"","footnote":"","page_name":" 127 ","page_number":142},
  {"content":"\r\n\r\nاستخبارات عراق ( اطلاعات ) وارد نجف شده‌اند ، به‌طورى كه در هر كوى و برزن پرسه مىزنند و در همان حال به انتخاب پايگاه‌هايى در سطح شهر براى نيروهاى ويژه مىپردازند .\r\nهرگونه ورود و خروج به شهر ، كاملًا تحت نظر است ؛ ايستگاه‌هاى بازرسى ويژه تعبيه شده تا تمامى اشخاصى كه وارد يا خارج شهر نجف اشرف مىشوند ، مورد بازرسى دقيق و كامل قرارگيرند .\r\nيگان‌هاى ويژهء ارتش كاملًا مسلّح و مجهّز وارد عمل شده و در بيرون شهر پراكنده شده‌اند و حالت جنگى به خود گرفته‌اند .\r\nجمعه ؛ سىام ذىالقعده\r\nجوّ كاملًا متشنّج است و اوضاع مساعد نيست . علّامه سيّدمحمّد صدر ، طبق روال هميشهء خويش با اهتمام تمام نماز جمعه را در مسجد كوفه باشكوه عجيبى برپا نمود .\r\nشب‌هنگام صحن مطهر و قدسى اميرمؤمنان ( ع ) مالامال از معنويت و انوار الهى بود ؛ مردم در صف‌هاى فشرده ، نماز مغرب و عشا را به امامت زعيم و رهبر خويش علّامه سيّدمحمّد صدر اقامه نمودند .\r\nبنا بر عادت هميشگى ، سيّد پس از اقامهء نماز و تعقيبات به دفترش رفته تا از مجلس عزايى كه طبق معمول در آن‌جا برپا بود ، فيض ببرد و بيعتى دوباره با مولاى خويش اباعبدالله الحسين ( ع ) نمايد و عرضه بدارد : « اى سرور شهيدان ! اى مولاى آزادگان ! اى سيّد جوانان اهل بهشت ! محبت تو در رگ‌هايمان مىجوشد و با اشاره‌اى خون خويش را فداى تو خواهيم‌كرد و\r\n\r\n","description":"","footnote":"","page_name":" 128 ","page_number":143},
  {"content":"\r\n\r\nدر راه تو از بذل جان و هرچه داريم دريغ نمىورزيم . »\r\nپس از آن سيّد با همراهى سيّدمصطفى و سيّدمؤمل با خودروى شخصى خود به سوى منزل روانه شد . سيّدمؤمل هدايت خودرو را به‌عهده داشت . خودرو به‌آرامى از ميدان « ثورهءالعشرين » عبوركرد و وارد خيابان « حنّانه » شد ، همان خيابانى كه سيّدمحمّد را به‌خوبى مىشناخت و صداى قدم‌هايش برايش آشنا بود .\r\nناگهان صداى گوش‌خراش مسلسل‌ها ، سكوت « حنّانه » را شكست و در پى آن ، خودرو به همراه سرنشينان ، به سختى با درخت برخورد نمود .\r\n\r\n","description":"","footnote":"","page_name":" 129 ","page_number":144},
  {"content":"\r\n\r\nخودروى ديگرى به‌سرعت نزديك شد . صداى بلند ترمز با بازشدن درب‌ها همراه بود . مردان مسلح كه ساعت‌ها انتظار ، خسته‌شان كرده بود ، بيرون پريدند و نعره‌كشان و ديوانه‌وار سيّدمحمّد صدر ، سيّدمصطفى و سيّدمؤمل را به رگبار بستند و گلوله‌ها بود كه از برخورد با جسم شريف ايشان فرياد برآورده و مىناليدند .\r\nسيّدمصطفى و سيّدمؤمّل در دم به ديدار معشوق شتافته و مظلومانه به شهادت رسيدند . سيّد علّامه نيز در خون خويش غوطه‌ور بود ، لكن قلب تپندهء اين مجاهد بزرگ از اين كه يار ديرينهء خويش را در اين لحظات تنها بگذارد ، ابا مىورزيد و همچنان بىدريغ مىتپيد و اميدوار بود .\r\nآمبولانس سراسيمه وارد عمل شد . اين سرعت‌عمل ، شايد حكايت از توطئه‌اى كثيف و خائنانه داشت كه كاملًا از پيش طراحى شده بود و هر سه مصدوم به بيمارستان منتقل شدند .\r\nسيّد همچنان نفس مىكشيد و حياتش حيات امت را نويد مىداد ، ولى گلوله‌اى كه بر سجده‌گاه اين عالم مبارز نشست ، تمام اميدها را نااميد كرد . باورش سخت مىنمود ، لكن سيّد به لقاءالله پيوسته بود و ملت در فراغ و دورى او خون مىگريستند . سيّد رفته‌بود تا كفن‌پوشىاش در جمعه‌ها ، به درستى تعبير شده باشد .\r\nاين مصيبت آن‌چنان قلب امت را مجروح كرد كه همچنان از آن خون مىجوشد و درخت جهاد و شهادت را آبيارى مىكند . « ألا لَعْنَهءُ اللهِ عَلى الْقَومِ الظّالِمينَ « وَ سَيَعْلَمُ الَّذينَ ظَلَمُوا أَىَّ مُنْقَلَبٍ يَنْقَلِبُونَ . » « 1 »\r\n\r\n\r\n","description":"","footnote":"\r\n( 1 ) . سوره شعراء ، آيه 227 .\r\n","page_name":" 130 ","page_number":145},
  {"content":"\r\n\r\nبيمارستان در محاصرهء كامل نيروهاى امنيتى بود و هرگونه تجمعى را متفرق مىساختند ، هيچ‌كس نمىدانست دقيقاً چه اتفاقى افتاده و چه بر سر امّت آمده است . رژيم بعث از قبل همه چيز را برنامه‌ريزى كرده بود و پيش از آن كه آتش اين جنايت هولناك ، دودمانش را براندازد ، شبانه پيكر شهيد عزيز بدون هيچ مراسمى با حضور فرزندشان و عدهء بسيار اندكى در كمال غربت در وادىالسلام به خاك سپرده شد تا خداوند او را با پيكر خونين و مجروح برانگيزد و بر جنايت و خيانت صداميان احتجاج نمايد .\r\nروز بعد ، خبر شهادت سيّد كه تاكنون كتمان شده بود ، به‌سرعت در شهر پيچيد . مردم به خيابان‌ها ريختند و درگيرىهاى سختى رخ داد ، چنان كه شهر يك‌پارچه هم‌رنگ سيّد شده بود و جوانان مسلمان ، مظلومانه در خون خويش مىغلتيدند . در بغداد اجتماعات بزرگى پديد آمد كه در پى تظاهرات و شعارهايى عليه صداميان ، كار به درگيرىهاى خونين كشيد .\r\nنيروهاى موسوم به « فداييان صدام » ، وحشيانه آتش مىگشودند و اين مردم مظلوم بودند كه همچو برگريز خزان ، پهناى خيابان‌ها را با اجساد خويش مىپوشاندند .\r\nرژيم بعث در عملياتى تبليغاتى ، به سرعت خبر ترور شهيد صدر را اعلام كرد و با نسبت‌دادن آن به گروهى گمراه ، قصد فرار از عواقب جنايت خويش را داشت .\r\nسخنگوى وزارت فرهنگ و تبليغات عراق اعلام كرد :\r\n« آيت‌الله‌العظمى صدر و دو فرزندش توسط فرقهء گمراهى مورد سوءقصد قرارگرفتند كه اين واقعهء شوم منجر به مرگ آن‌ها شد . »\r\n\r\n","description":"","footnote":"","page_name":" 131 ","page_number":146},
  {"content":"\r\n\r\nهمچنين تلويزيون عراق به‌طور بىسابقه ، فيلمى از شهيد صدر و نماز جمعه ايشان پخش نمود .\r\nدر ادامهء تبليغات عوام‌فريبانه رژيم بعث ، خبرگزارى رسمى عراق ، اين جنايت را به علماى شيعه نسبت داد و ادعا كرد عاملان اين جنايت ، چهار تن از علماى شيعه بوده‌اند كه قصد توطئه به نفع اسرائيل و آمريكا را داشته‌اند .\r\nصدام در چرخشى دوباره ، آمريكا را به دست داشتن در اين جنايت متّهم كرد ، اما سخنگوى امور خارجهء آمريكا در پاسخ به اين اتهام گفت :\r\nمنابع مطلع از مجاهدين عراق و رهبران مذهبى خارج از عراق ، اين ترور را به رژيم بعث نسبت داده‌اند و تمام گزارش‌ها اين خبر را تأييد مىكند .\r\nاو ادامه داد : ايالات متحدهء آمريكا ، گزارش‌هايى در اختيار دارد حاكى از اين‌كه از اوايل هفته در مناطقى از بغداد و شهرهاى ناصريه ، كربلا ، نجف ، العماره و در جنوب عراق تغيير و تحولاتى رخ داده است .\r\nوى همچنين افزود : هيچ‌كس گزافه‌گويىهاى عراق در زمينهء دست‌داشتن ايالات متحده در ترور آقاى صدر را تأييدنمىكند . « 1 »\r\nو اين‌چنين شد كه اين درخت پربار جهان اسلام با تبر مزدوران صدام قطع گرديد و اين ركن ركين شيعه هم فرو ريخت ، ولى از پاى آن درخت ،\r\n\r\n\r\n","description":"","footnote":"\r\n( 1 ) . روزنامه الحيات ، 5 فوريه 1999 م ؛ به نقل از عروج سرخ ، ص 143 .\r\n","page_name":" 132 ","page_number":147},
  {"content":"\r\n . \r\n","description":"","footnote":"","page_name":" 133 ","page_number":148},
  {"content":"\r\n\r\nهزاران نهال نورسيده روييد و به خون شهيد سيراب شد تا خواب را بر صداميان و رؤساى استعمارگرش حرام كنند و دنيا را برايشان تيره و تار نمايند .\r\nشهيد عشق هيهات است غير از خون كفن پوشد\r\nكه دريا از كفى كز خود برآرد پيرهن پوشد\r\nصائب تبريزى\r\n\r\nبازتاب شهادت\r\n\r\nفتواى مفتى اعظم مصر\r\nطنطاوى ، مفتى الأزهر مصر ، در واكنش به شهادت سيّد محمّد صدر ( قدس سره ) فتوا داد :\r\n« به قتل رساندن سيّد محمّد صدر در عراق حرام است ، حرام است ، حرام است . قرآن كريم مىفرمايد : « وَ مَنْ يَقْتُلْ مُؤْمِنًا مُتَعَمِّداً فَجَزاؤُهُ جَهَنَّمُ خالِداً فيها وَ غَضِبَ اللّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظيماً » . « 1 »\r\nاين آيه كريمه به چند عقوبت براى كسى كه به عمد مؤمنى را به قتل\r\n\r\n\r\n","description":"","footnote":"\r\n( 1 ) . سوره نساء ، آيه 93 .\r\n","page_name":" 134 ","page_number":149},
  {"content":"\r\n\r\nبرساند ، تصريح دارد :\r\n1 - جهنّم ؛\r\n2 - خلود در جهنم ؛\r\n3 - مورد غضب و خشم خدا قرار گرفتن ؛\r\n4 - مورد لعن خدا واقع مىشود .\r\nموضع من و ديگران در رابطه با اين‌گونه جنايات ، به‌خصوص نسبت به كشتن كسانى كه عهده‌دار تبليغ الهىاند ، اين است كه به شهادت رساندن اين افراد ، گناه بسيار بزرگى است و بر دولت‌ها واجب است امنيت مردم را فراهم كنند و بايد براى حمايت از اموال ، آبرو و جان مردم ؛ وسايل و تدابير لازم را فراهم نمايند . ضمناً ما به خاطر شهادت رساندن اين مرد دانشمند و اين‌گونه جنايات ، قلباً متأثّر و متأسّفيم و واجب است هر كسى كه شراكتش در اين قتل ثابت شود ، در محكمه عدالت قصاص شود . » « 1 »\r\n\r\nپيام دفتر مقام معظم رهبرى ( مدّ ظلّه العالى )\r\nبسم الله الرحمن الرحيم\r\nبا نهايت تأسف ، خبر شهادت آيت‌الله سيّدمحمّد صدر از علماى نجف اشرف ، همراه با دو فرزندش به دست جنايتكاران و اصل گرديد .\r\nحوزه علميه نجف اشرف قرن‌هاست مركز علم و اجتهاد و نشر و گسترش معارف اسلام و اهل‌بيت عصمت و طهارت ( عليهم السلام ) بوده است .\r\nدشمنان اسلام و علم ، طى قرن‌ها به ويژه در چند سال اخير ، براى از پاى\r\n\r\n\r\n","description":"","footnote":"\r\n( 1 ) . عروج سرخ ، ص 149 .\r\n","page_name":" 135 ","page_number":150},
  {"content":"\r\n\r\nدرآوردن اين مركز بزرگ اسلامى از هيچ جنايتى دريغ نورزيده‌اند و با ويرانى ، تخريب ، تبعيد ، كشتار و به شهات رساندن علما و انديشمندانى همچون شهيد والامقام سيّد محمّدباقر صدر و شهيدان بزرگوار آيات غروى و بروجردى و ديگر علماى برجسته ، دشمنى خود را با دين ، علم و بيدارى ابراز داشته‌اند . در اين سال‌هاى اخير شيعيان عراق زير فشار مضاعف در سخت‌ترين شرايط زندگى خود را سپرى كرده‌اند و اكنون اين همه دشمنى ، قتل ، ويرانى ، شكنجه و فشار به اوج خود رسيده است .\r\nبىشك نمىتوان مسئوليت دولت عراق را در اين ماجراها ناديده گرفت و اين دولت عراق است كه بايد پاسخگوى افكار عمومى مردم جهان به ويژه مسلمانان باشد .\r\nدر پايان اين مصيبت اخير را به محضر رهبر عظيم‌الشأن انقلاب اسلامى حضرت آيت‌الله خامنه‌اى ، مراجع بزرگوار ، حوزه هزار ساله نجف اشرف تسليت گفته و سلامتى علماى بزرگوار آن را از خداوند متعال خواستاريم .\r\nوَ سَيَعْلَمُ الَّذينَ ظَلَمُوا أَىَّ مُنْقَلَبٍ يَنْقَلِبُونَ\r\nدفتر مقام معظم رهبرى 1 / 12 / 77 « 1 »\r\n\r\nتعطيلى دروس حوزه علميه قم\r\nروزنامهء كيهان در شماره روز 2 / 12 / 1377 خود مىنويسد :\r\nدر پى به شهادت رسيدن آيت‌الله سيّد محمّدصادق صدر ، دروس حوزه\r\n\r\n\r\n","description":"","footnote":"\r\n( 1 ) . همان ، ر . ك : الشاهد و الشهيد ، ص 236 .\r\n","page_name":" 136 ","page_number":151},
  {"content":"\r\n\r\nعلميه قم تعطيل شد . در اعتراض به جنايات رژيم عراق در به شهادت رساندن آيت‌الله سيّد محمّدصادق صدر و دو فرزندش ، امروز دروس حوزه علميه قم تعطيل شد . به گزارش خبرنگار ما از قم ، طّلاب ، فضلا و روحانيان حوزه علميه قم ، با تعطيلى دروس ، خواستار رسيدگى وزارت امور خارجه كشورمان به اين جنايات شدند .\r\nهمچنين در پى انتشار خبر شهادت آيت‌الله صدر ، صبح امروز عراقىهاى مقيم قم در اعتراض به اين جنايت ، دست به راهپيمايى زدند . راهپيمايان با حمل پلاكاردها و پرچم‌هاى عزادارى ، خشم و انزجار خود را از اين جنايت اعلام كردند . به گزارش خبرنگار ما ، راهپيمايان پس از عبور از خياباىهاى اصلى قم ، در حرم مطهر حضرت معصومه تجمع كردند و ضمن محكوم كردن جنايات رژيم عراق ، به مرثيه‌سرايى و عزادارى پرداختند .\r\n\r\nاطلاعيه شوراى عالى و مديريت حوزه علميه قم\r\nگزارش كيهان مىافزايد : همچنين شوراى عالى و مديريت حوزه علميه قم ، در اين رابطه اطلاعيه‌اى صادر كرد .\r\nدر اين اطلاعيه آمده است : خبر شهادت مظلومانه عالم جليل‌القدر حضرت آيت‌الله سيّد محمّد صدر قدس الله نفسه‌الزكيهء كه از چهره‌هاى معروف حوزه علميه نجف بودند ، موجى از تأثّر و اندوه را در جهان تشيع ايجاد كرد . دشمنان اسلام با به شهادت رساندن ايشان و بزرگانى همچون حضرات آيات غروى و بروجردى ، نابودى حوزه هزار ساله نجف اشرف را در\r\n\r\n","description":"","footnote":"","page_name":" 137 ","page_number":152},
  {"content":"\r\n\r\nسر مىپرورانند و اين جنايات پرده از مقاصد شوم ايادى كفر و استكبار در مورد مردم مظلوم و مسلمان عراق به‌ويژه شيعيان برمىدارد .\r\nدر ادامه شوراى عالى و مديريت حوزه علميه قم ، اين حادثه جانكاه را به ساحت مقدّس حضرت بقيهءالله الاعظم ( عج ) ، مقام معظم رهبرى ، مراجع بزرگوار تقليد دامت بركاتهم ، حوزه‌هاى علميه ، علما و روحانيت گرانقدر و امت اسلامى به‌ويژه مردم مسلمان و مظلوم عراق تسليت گفته است .\r\n\r\n","description":"","footnote":"","page_name":" 138 ","page_number":153},
  {"content":"\r\n . \r\n","description":"","footnote":"","page_name":" 139 ","page_number":154},
  {"content":"\r\n\r\n\r\nتظاهرات گسترده در عراق\r\nدر فضايى كه رژيم بعث عراق كوچك‌ترين اعتراض و تجمّعى را برنمىتابيد ، پس از انتشار خبر شهادت آيت‌الله سيّد محمّد صدر ( قدس سره ) ، شيعيان شهرهاى نجف ، كاظمين ، كربلا ، ناصريه ، شهرك صدر در بغداد و بصره ؛ تظاهرات گسترده‌اى برگزار كردند كه چندين كشته و زخمى برجاى گذاشت .\r\nهمچنين هزاران تن از شيعيان مقيم سوريه ، در يك اقدام نمادين ، مراسم تشييع جنازه شهيد آيت‌الله صدر را در زينبيه برگزار كردند .\r\nنابسامانى اوضاع عراق پس از اين فاجعه تا بدان‌جا بود كه آيت‌الله حكيم ، اوضاع داخلى عراق را بسيار متشنج توصيف كرده و مىگفت : برخى براين باورند كه اكنون شرايط مناسبى براى سرنگونى صدام توسط نيروهاى مبارز به وجود آمده است .\r\n\r\n","description":"","footnote":"","page_name":" 140 ","page_number":155},
  {"content":"\r\n . \r\n","description":"","footnote":"","page_name":" 141 ","page_number":156},
  {"content":"\r\n\r\n\r\nپايان سخن\r\nبه پايان آمد اين دفتر ، حكايت همچنان باقى است . رشادت‌ها و جان‌فشانىهاى علماى گرانقدر اسلام همواره پايه‌هاى دين را استوار نگه داشته و ايتام آل‌محمّد ( ص ) را اداره نموده است و اين دفتر همچنان گشوده است و پيوسته مجاهدات ، دلاورىها و خدمات بزرگانى همچون شهيد سيّد محمّد صدر در آن ثبت مىشود تا چراغ روشن هدايت آيندگان گردد .\r\nراهشان پر رهرو باد .\r\nو لا حول و لا قوهء الّا بالله العلى العظيم و صلى الله على محمّد و آله الطاهرين و الحمد لله رب‌العالمين .\r\nمن بودم دوش و آن بت بنده‌نواز\r\nاز من همه لابه بود و از وى همه ناز\r\nشب رفت و حديث ما به پايان نرسيد\r\nشب را چه گنه ، قصّه ما بود دراز\r\nابوسعيد ابوالخير\r\n\r\n","description":"","footnote":"","page_name":" 142 ","page_number":157},
  {"content":"\r\n\r\n\r\nمنابع و مآخذ\r\nالف ) كتاب‌ها\r\n1 . قرآن مجيد .\r\n2 . نهج البلاغه .\r\n3 . الأسدى ، مختار ؛ الصدر الثانى : الشاهد و الشهيد ؛ بىجا : انتشارات مؤسسه الأعراف ، چاپ اول ، 1420 ه - . ق .\r\n4 . جابرى ، سيد كاظم ؛ عروج سرخ ؛ قم : انتشارات محبين ، چاپ اول ، 1382 ه - . ش .\r\n5 . رعد ، قزّاز ؛ كلماتٌ من النور ؛ قم : انتشارات دفتر شهيد صدر ، چاپ اوّل ، 1429 ه - . ق .\r\n6 . صدر ، شهيد سيّد محمّد ؛ تاريخ الغيبهء الصغرى ؛ بيروت : دارالقارىء ، 1428 ه - . ق .\r\n7 . صدر ، شهيد سيّد محمّد ؛ فقه‌الاخلاق ؛ بغداد : انتشارات مركز الدراسات التخصّصيه فى فكر السيّد الشهيد محمّد الصدر ، چاپ اول ، 1429 ه - . ق .\r\n8 . طهرانى ، علّامه سيّد محمّد حسين ؛ روح مجرد ؛ مشهد : انتشارات علّامه\r\n\r\n","description":"","footnote":"","page_name":" 143 ","page_number":158},
  {"content":"\r\n\r\nطباطبائى ، چاپ هشتم ، 1425 ه - . ق .\r\n9 . - ؛ معادشناسى ؛ مشهد : انتشارات نور ملكوت قرآن ، چاپ هشتم ، 1427 ه - . ق .\r\n10 . العاملى ، احمد عبدالله ابوزيد ؛ محمّدباقر الصدر السيرهء و المسيرهء فى حقائق و وثائق ؛ بيروت : انتشارات العارف ، چاپ اول ، 1428 ه - . ق .\r\n11 . كرمىنژاد مصطفى ؛ در كوى بىنشان‌ها ؛ قم : انتشارات جامعه مدرسين قم ، بىچا ، 1419 ه - . ق .\r\n12 . كعبى ، قاسم ؛ الثورهء البيضاء ؛ بغداد : مركز الدراسات التخصّصيّه فى فكر السيّد الشهيد محمّد الصدر ، چاپ اول ، قم ، 1430 ه - . ق .\r\n13 . كلينى ، محمّدبن يعقوب ؛ الروضهء من الكافى ؛ تهران : انتشارات دارالكتب الاسلاميّه ، چاپ دوم ، 1389 ه - . ق .\r\n14 . الناصرى ، أسعد ؛ خواطر و ذكريات ، 4 ج ؛ قم : انتشارات محبّين ، چاپ اول ، 1429 ه - . ق .\r\n15 . نمازى شاهرودى ، على ؛ مستدرك سفينهء البحار ؛ قم : انتشارات جامعه مدرّسين ، بىچا ، 1419 ه - . ق .\r\n16 . الوائلى ، اسماعيل ؛ منهج‌الصدر ؛ قم : دارالهدى ، چاپ اول ، 1423 ه - . ق .\r\n17 . يعقوبى ، حضرت آيت‌الله سيّد حسين حفظه‌الله تعالى ؛ سفينهء الصادقين ؛ قم : انتشارات گنج معرفت ، چاپ اول ، 1384 .\r\n18 . يعقوبى ، آيت‌الله محمّد ؛ الشهيد الصدر الثانى كما اعرفه ؛ قم : انتشارات عاشورا ، چاپ اول ، 1429 ه - . ق .\r\n\r\n","description":"","footnote":"","page_name":" 144 ","page_number":159},
  {"content":"\r\n\r\nب ) سايت‌ها ، نشريات و لوح فشرده :\r\n1 . سايت رسمى دفتر حضرت آيت‌الله شهيد سيّدمحمد صدر ( قدس سره ) ؛ « الحوزهء بذمتكم » .\r\n2 . سايت پزشكان بدون مرز .\r\n3 . روزنامه الحيات .\r\n4 . روزنامه كيهان .\r\n5 . ماهنامه الجمعه .\r\n6 . كتابخانه الكترونيكى شعر و ادب پارسى گنج ادبى ( اشعار : ابوسعيد ابوالخير ، اديب الممالك فراهانى ، اميرخسرو دهلوى ، شيخ كمال‌الدين خجندى ، صائب تبريزى ، قاآنى ، ملامحسن فيض‌كاشانى ، مولوى . )\r\n\r\n\r\n","description":"","footnote":"","page_name":" 145 ","page_number":160}
  ]