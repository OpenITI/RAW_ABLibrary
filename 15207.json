[
  {"content":"\r\n\r\nآيين كشوردارى\r\nاز ديدگاه امام على عليه السلام\r\nمؤلف :\r\nآية الله العظمى فاضل لنكرانى قدس سره\r\nگردآورى :\r\nحسين كريمى زنجانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفاضل موحدى لنكرانى ، محمد ، 1310 - 1386\r\n[ نهج البلاغه . برگزيده . فرمان مالك اشتر . شرح 
  ]\r\nآيين كشوردارى از ديدگاه امام على عليه السلام / تأليف محمد فاضل لنكرانى ؛ تنظيم وتدوين حسين كريمى زنجانى . - قم مركز فقهى ائمه اطهار عليهم السلام 1388 .\r\n152 ص ؛ نمونه .\r\nISBN : 964 - 7709 - 32 - 3\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\nچاپ دهم .\r\n1 . على بن ابى طالب عليه السلام ، امام اول ، 23 قبل از هجرت - 40 ق . نهج البلاغه . - نقد و تفسير . 2 . على بن ابى طالب عليه السلام ، امام اول ، 23 قبل از هجرت - 40 ق . نظريه درباره كشوردارى . 3 . على بن ابى طالب عليه السلام ، امام اول ، 23 قبل از هجرت - 40 ق . سياسيت وحكومت . 4 . اسلام ودولت . الف . على بن ابى طالب عليه السلام ، امام اول ، 23 قبل از هجرت - 40 ق . نهج البلاغه . برگزيده . فرمان مالك اشتر . شرح . ب . كريمى زنجانى ، حسين ، 1310 - ، گردآورنده . ج . عنوان . د . عنوان : نهج البلاغه . برگزيده . فرمان مالك اشتر . شرح .\r\n21385 ف / 01 / 38 bp\r\nانتشارات مركز فقه ائمه اطهار عليهم السلام\r\nآيين كشوردارى از ديدگاه امام على عليه السلام\r\nمؤلف : آية الله العظمى فاضل لنكرانى قدس سره\r\nگردآورى : حسين كريمى زنجانى\r\nتحقيق و نشر : مركز فقهى ائمه اطهار عليهم السلام - قم\r\nحروفچينى : مركز فقهى ائمه اطهار عليهم السلام - قم\r\nنوبت چاپ : دهم ، 1388 ش .\r\nليتوگرافى و چاپ : اعتماد ، قم\r\nشمارگان : 10000 نسخه\r\nجق چاپ محفوظ\r\nشابك : 2 - 32 - 7709 - 964\r\nisbn : 964 - 7709 - 32 - 2\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nپيش گفتار\r\nجهت ورود به مبحث اصلى كتاب ناچار از بيان مقدماتى هستيم :\r\n\r\n1 - نهج‌البلاغه\r\nنهج‌البلاغه مجموعه‌اى است كه يك هزار سال پيش ، توسط يكى از شيفتگان على عليه السلام و مكتب الهى و انسان‌ساز او ، به نام سيد رضى رحمة اللَّه عليه از روى گفته‌ها و نوشته‌هاى آن حضرت جمع‌آورى و تدوين گرديده است . پيش از مرحوم سيد رضى ، تمام اين گفته‌ها و نوشته‌ها در كتابها و رساله‌هاى گوناگون ، به طور پراكنده وجود داشت ؛ ولى در حدود سال 400 هجرى بود كه سيد رضى اين گوهرهاى پراكنده را به رشتهء تحرير درآورد و در كتابى مدون ، كنار هم قرار داد .\r\nدر اين كتاب پرارج و بىمانند ، بيش از صدها اثر شگرف ، از آثار انديشه‌هاى و الا و سترگ على عليه السلام اعم از خطبه ، حديث ، نامه ، وصيت‌نامه ، موعظه ، كلمات قصار ، فرمان‌هاى حكومتى ، تفسير آيات قرآن و صدها دستور انسان‌ساز و قوانين زندگىبخش در كنار هم قرار گرفته است ؛ و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nچون گردآورنده ، بيشتر از ديدگاه بلاغت و شيوايى بىنظير سخنان آن حضرت به اين آثار نگريسته ؛ لذا از اين زاويه به تدوين سخنان آن پرداخته و آن را نيز نهج‌البلاغه ( راه بلاغت ) نام نهاده است .\r\n\r\n2 - عهدنامهء مالك اشتر\r\nيكى از فصول درخشان نهج‌البلاغه كه همچون ساير مباحث آن رنگ جاودانگى خورده و به ابديت پيوسته است ، عهدنامهء مالك اشتر ، يا فرمان تاريخى على عليه السلام به يار وفادار و صحابى بزرگوارش مالك اشتر نخعى است . اين فرمان ، از چهارده قرن پيش تاكنون ، به صورت يك منشور جاودانه و انسانى و انسان‌ساز در تاريخ و فرهنگ اسلامى باقى مانده است . امام على عليه السلام آن را هنگامى براى سردار رشيد اسلام و يار پاكبازش ، مالك اشتر نوشت كه آن شهيد پاكباخته مىرفت تا در سرزمين مصر ، احكام و اوامر مولايش على عليه السلام را پياده و اجرا كند .\r\nامام على عليه السلام در اين نامه ، گرچه مالك اشتر را مخاطب قرار داده و قوانين حكومت عدل اسلامى و خط مشى و چارچوب آن را خطاب به او بيان فرموده است ، اما واقعيت آن است كه تمام انسانها ، در تمام مكانها و تمام زمانها ، مخاطب اين پيمان‌نامه هستند .\r\nدر عهدنامهء مالك اشتر ، فشرده‌اى از نظريات و افكار و انديشه‌هاى جهانتاب على عليه السلام آن‌چنان دقيق و عميق بيان شده است كه مىتوان گفت در آن ، تكليف تمامى افراد بشر ، چه به عنوان يك بنده و مخلوق در برابر پروردگار ، چه به عنوان يك انسان در جامعه ، چه به عنوان حاكمى كه مسؤول اجراى احكام اسلامى است و چه به عنوان فردى كه تحت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nحمايت قوانين نجات‌بخش اسلام زندگى مىكند ، به وضوح و دقت بيان شده است . سفارش‌هايى كه آن حضرت در اين نامه خطاب به مالك اشتر و در واقع خطاب به انسان و تاريخ بشريت بيان فرموده است ، هرگاه به درستى و به طور كامل اجرا شود ، نه تنها ضامن ايجاد و حفظ عدالت اجتماعى و امنيت زندگى و آرامش خاطر و آسايش مردم جامعه است ، بلكه بالاتر از آن ، عامل مهمى است كه در جامعهء انسانى ، زمينه‌هاى مساعدى را ايجاد مىكند تا تمام افراد اجتماع ، با علم و آگاهى و درك و ايمان ، به خودسازى اسلامى بپردازند و چنان خود را از رذايل و مفاسد پيراسته گردانند كه همگى به صورت بندگانى مؤمن و صالح براى خدا درآيند و راه نجات و رستگارى را طى كنند .\r\n\r\n3 - شخصيت مالك اشتر از ديدگاه على عليه السلام\r\nوقتى خبر شهادت آن صحابى بزرگ را براى اميرالمؤمنين عليه السلام آوردند ، حضرت با تأثر و اندوه فراوان فرمودند :\r\nلَقَدْ كانَ لِي مِثْلُ ما كُنْتُ لِرَسُولِ اللَّهِ .\r\nدر حقيقت مالك براى من همان‌طور بود كه من براى رسول خدا صلى الله عليه و آله بودم .\r\nتوجه به همين عبارت عميق و پرمعناى امام عليه السلام نشان مىدهد به همان صورت كه اميرالمؤمنين على عليه السلام بزرگترين و شايسته‌ترين و كامل‌ترين شاگرد مكتب پيامبر اكرم صلى الله عليه و آله بوده ، و همان‌طور كه هيچ‌كس به اندازهء اميرالمؤمنين عليه السلام نسبت به پيامبر اكرم صلى الله عليه و آله نزديك نبوده است ؛ به همين\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنسبت مالك اشتر بزرگترين ، شايسته‌ترين و كامل‌ترين شاگرد مكتب آن حضرت و نزديك‌ترين شخص به آن وجود مبارك بوده است . اين تعبير امام ، ارزنده‌ترين توصيف را دربارهء مالك اشتر بيان كرده و بالاترين مقام را براى او قائل شده است ؛ به حدى كه ديگر هيچ‌كس را در رديف او نمىتوان قرار داد . زيرا على عليه السلام هم دربارهء هيچ فرد ديگرى چنين تعبيرى را به كار نبرده است .\r\nدر متن ديگرى حضرت ، خطاب به اهالى مصر ، مالك اشتر را اين چنين معرفى مىفرمايند :\r\nأَمَّا بَعْدُ ، فَقَدْ بَعَثْتُ إِلَيْكُمْ عَبْداً مِنْ عِبَادِ اللَّهِ ، لا يَنَامُ أَيَّام‌َالْخَوْفِ ، وَ لا يَنْكُلُ عَنِ الْأَعْدَاءِ سَاعَاتِ الرَّوْعِ ، أَشَدَّ عَلَىالْفُجَّارِ مِنْ حَرِيقِ النَّارِ ، وَ هُوَ مَالِكُ بْنُ الْحَارِثِ أَخُو مَذْحِجٍ ، فَاسْمَعُوا لَهُ وَ أَطِيعُوا أَمْرَهُ فِيمَا طَابَقَ الْحَقَّ ، فَإِنَّهُ سَيْفٌ مِنْ سُيُوفِ اللَّهِ ، لا كَلِيلُ الظُّبَةِ ، وَ لا نَابِي الضَّرِيبَةِ ، فَإِنْ أَمَرَكُمْ أَنْ تَنْفِرُوا فَانْفِرُوا ، وَ إِنْ أَمَرَكُمْ أَنْ تُقِيمُوا فَأَقِيمُوا ، فَإِنَّهُ لا يُقْدِمُ وَلا يُحْجِمُ ، وَ لا يُؤَخِّرُ وَ لا يُقَدِّمُ الَّا عَنْ أَمْرِي ، وَ قَدْ آثَرْتُكُمْ بِهِ عَلَى نَفْسِي لِنَصِيحَتِهِ لَكُمْ ، وَ شِدَّةِ شَكِيمَتِهِ عَلَى عَدُوِّكُمْ . « 1 »\r\nپس از ستايش پوردگار ، من بنده‌اى از بندگان خدا را به سوى شما فرستادم كه در روزهاى وحشت ، نمىخوابد ، و در لحظه‌هاى ترس از دشمن روى نمىگرداند ، بر بدكاران از شعله‌هاى آتش تندتر است ، او مالك پسر حارث مَذحَجى است .\r\n\r\n\r\n","description":"","footnote":"\r\n( 1 ) . نهج‌البلاغه ، نامهء 38 .\r\n","page_name":" 14 ","page_number":14},
  {"content":"\r\n\r\nآن‌جا كه با حق است ، سخن ان را بشنويد ، و از او اطاعت كنيد . او شمشيرى از شمشيرهاى خداست كه نه تيزى آن كُند مىشود ، و نه ضربت آن بىاثر است . اگر شما را فرمان كوچ كردن داد ، كوج كنيد ، و اگر گفت بايستيد ، بايستيد كه او در پيشروى و عقب‌نشينى و حمله ، بدون فرمان من اقدام نمىكند .\r\nمردم مصر ! من شما را بر خود برگزيدم كه او را براى شما فرستادم ؛ زيرا او را خيرخواه شما ديدم ، و سرسختى او را در برابر دشمنانتان پسنديدم .\r\n\r\nتمجيدى از زبان دشمن\r\nوقتى خبر شهادت مالك به معاويه رسيد ، بىدرنگ بالاى منبر رفت ، تا اين خبر را به عنوان خبرى خوش براى مردمانى همچون خود اعلام كند ! در آن خطبه چنين گفت :\r\n« اى مردم ، بدانيد على بن ابىطالب [ عليه السلام 
  ] داراى دو دست بود و امروز هر دو دستش قطع شده و بىدست مانده است ؛ يك دستش عمار ياسر بود كه در جنگ صفين كشته شد و دست ديگرش ، مالك اشتر بود كه خبر مرگ او هم امروز به من رسيد . پس شادمان باشيد كه على [ عليه‌السّلام 
  ] بىدست مانده است . »\r\nملاحظه مىشود كه معاويه از روى نادانى ، توصيفى از مالك اشتر بر زبان جارى كرده كه به نوبهء خود ، نشان‌دهندهء مقام و شخصيّت مالك است ؛ زيرا وقتى كه معاويه از مالك به عنوان دست دوّم على عليه السلام نام مىبرد ، معلوم مىشود كه حتى دشمنان پليد هم مىدانسته و اعتراف داشته‌اند كه‌مالك‌اشتر از نزديك‌ترين ولايق ترين ياران آن حضرت است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n4 - ارزش و اهميت سرزمين مصر\r\nاوضاع سياسى سرزمين مصر و ارزش و اهميت آن هم از متن فرمان مبارك امام عليه السلام مشهود است و هم از مخاطب آن ، اگر مصر در آن زمان براى جهان اسلام اهميتى نداشت حضرت اميرالمؤمنين عليه السلام ، يار باعظمت خود را كه به تعبير معاويه دست دوم آن حضرت محسوب مىشده به فرمانروايى آن جا انتخاب نمىكرد و چنانچه مصر از ارزش والايى برخوردار نمىبود ، حضرت امير عليه السلام چنين عهدنامه اى را براى فرمانروايىِ آن سرزمين نمىنگاشتند ، همهء اوضاع و احوال نشان مىدهد كه مصر براى حكومت اسلامى آن روز ، اهميت شايانى داشته و از ويژگى خاصى برخوردار بوده است .\r\nبر همين اساس ، وقتى على عليه السلام پس از بيست‌وپنج سال سكوت و خانه‌نشينى و تحمل خار در چشم و استخوان در گلو و دم نزدن ، براى حفظ كيان اسلام ، بر مسند خلافت پيامبر صلى الله عليه و آله كه حقّ ديرينه‌اش بود ، نشست به عنوان اولين قدم ، قيس بن سعد بن عباده را كه از افراد طرف اعتمادش بود ، به عنوان والى مصر انتخاب كرد . قيس به زودى وارد مصر شد و ولايت و حكومت آن جا را به عهده گرفت . اما معاويه كه از مدتى پيش ، چشم طمع به مصر دوخته بود و آرزو داشت آن جا را تحت نفوذ خود درآورد و از سويى با على عليه السلام دشمنى ديرينه داشت ، زمان را براى فتنه‌انگيزى مناسب ديد و بلافاصله براى قيس ، نامه‌اى نوشت و به او پيشنهاد كرد كه على عليه السلام را رها كرده و در عوض با وى بيعت كند . معاويه در اين نامه ، تمام حقّه‌ها و نيرنگ‌هاى رذيلانه را به كار برده بود . از يك طرف ، قيس را كاملًا تطميع كرده و به او وعده‌هاى بزرگ و فريبنده داده\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبود ، و از طرف ديگر ، على عليه السلام را متهم به شركت و دخالت در قتل عثمان نموده و از آن حضرت به عنوان قاتل نام برده بود .\r\nاما هيچ‌كدام از اين نيرنگ‌ها مؤثر واقع نشد و قيس را منحرف نكرد ؛ منتهى قيس كه از يك طرف خود ، تازه وارد مصر شده و هنوز بر اوضاع كاملًا مسلّط نشده بود و از طرفى در آغاز حكومت مولايش على عليه السلام هنوز نمىدانست با چنين نيرنگ‌هايى چگونه بايد مقابله كرد تا به اركان حكومت آن حضرت لطمه وارد نيايد ، جواب صريحى به معاويه نداد ، بلكه كار را به اهمال برگزار كرد و در جواب او نامه‌اى دوپهلو نوشت تا مستمسكى به دست معاويه نداده باشد .\r\nمعاويه مجدداً نامهء ديگرى نوشت و اين بار به جاى تطميع و وعده ، قيس را به شدّت تهديد كرد كه بايد بيعت او را بپذيرد . قيس ديگر تاب نياورد و اين بار ، نامه‌اى تند نوشت و با كمال صراحت ، مخالفت خود با معاويه و وفادارىاش با على عليه السلام را مطرح كرد . قيس نوشته بود : « تو و اطرافيانت همگى بر باطل‌ايد و حقّ تنها با على عليه السلام و اطرافيان اوست . »\r\nوقتى اين نامه به دست معاويه رسيد و از جانب قيس نااميد شد ، باز دست از حيله‌گرى برنداشت ؛ بلكه اين بار نامه‌اى سراپا دروغ از طرف قيس جعل نمود و همان جواب دوپهلوى قبلى را هم بدان ضميمه كرد و آن گاه در شام اعلام داشت كه قيس ، فرستادهء على [ عليه‌السّلام 
  ] به مصر ، از مولايش رويگردان شده و با من بيعت كرده است .\r\nاين خبر به گوش على عليه السلام و ياران و اصحاب آن حضرت رسيد و باعث ناراحتى و ايجاد بگومگو در ميان اطرافيان شد . ياران حضرت ، مخصوصاً عبداللَّه بن جعفر اصرار داشتند كه اميرالمؤمنين اين فتنه را از ميان بردارد و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبلافاصله قيس را از ولايت مصر عزل كند ؛ اما حضرت با اين پيشنهاد مخالفت مىكرد و مىفرمود : در اين ميان ، پاى نيرنگ و فريبى در كار است . من قيس را خوب مىشناسم و مىدانم كه اين سخن و رفتار از او نيست ، بلكه تهمتى به اوست .\r\nبا اين حال ، جوّى كه در آن زمان ، در اطراف على عليه السلام ايجاد شده بود ، باعث شد كه آن حضرت علىرغم اطمينانى كه به درستى و وفادارى قيس داشت ، او را از ولايت مصر عزل كند و محمد بن ابىبكر را به جاى وى به ولايت آن سرزمين بگمارد .\r\nاما ولايت محمد بن ابىبكر نيز زياد طول نكشيد . معاويه ، دوست و مشاور سياست‌باز و حيله‌ساز خود عمروعاص را براى ايجاد فتنه و آشوب به مصر فرستاد و عملًا اوضاع از كنترل محمد بن ابىبكر خارج و جنگى ناخواسته پيش آمد .\r\nعلى عليه السلام در چنين اوضاع پرآشوبى براى فائق آمدن بر مشكلات موجود يار وفادارش مالك اشتر را به ولايت مصر برگزيد و او را روانهء آن سرزمين كرد و دستورالعمل عظيم و پرارزش عهدنامه را در اختيار وى گذاشت تا با تأمل در محتواى آن ، امور مصر را سامان بخشد . مالك اشتر در راهِ رفتن به سوى مصر بود كه خبر شهادت محمد بن ابىبكر به على عليه السلام رسيد . مالك هم ، در ميانهء راه با توطئهء معاويه در شهر عرش با زهر مسموم و به فيض شهادت نائل آمد و عملًا به اجراى مفاد عهدنامه توفيق پيدا نكرد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n5 - نحوهء استفاده از نهج‌البلاغه\r\nدر فرهنگ تشيّع ، قرآن و نهج‌البلاغه و ديگر آثار ائمهء معصومين عليهم السلام ، تنها الگوى خط فكرى انسانها و تنها راه تشخيص صحيح از باطل است .\r\nبا اين ديد ، در عرصهء ميدان تفكر ، اگر انديشمندان براى تأييد گفتار و نوشتارشان در زمينهء معارف اسلامى از قرآن و نهج‌البلاغهء مولا و كلمات ديگر معصومين عليهم السلام تأييدى داشته باشند ، برداشتشان صحيح ، و گرنه باطل و بىاساس خواهد بود . اين است كه حضرات معصومين عليهم السلام ، براى روشن شدن صحت و سقم احاديث منقول ، فرموده‌اند : احاديث منقول را با قرآن مقابله كنيد ؛ اگر مطابق قرآن باشد صحيح و گرنه جعلى و دست‌ساز است .\r\nاين مقابله و اين برداشت از قرآن و نهج‌البلاغه و . . . به دو گونه صورت خواهد گرفت : نخست آن كه انسان ، خالى الذهن و بدون پيش‌داورى قبلى با اين كلمات مقدّس برخورد مىكند ؛ دوم آن كه با پيش‌داورى و الگوگيرى قبلى و با اعتقادى از پيش ساخته به سراغ قرآن ، نهج‌البلاغه و ديگر آثار ائمهء معصومين عليهم السلام مىرود . بديهى است در صورت دوم ، برداشت ما از قرآن و نهج‌البلاغه ، بينش قرآن و نهج‌البلاغه نخواهد بود ؛ بلكه تحميل عقيده و ايده به قرآن و سوء استفاده از قرآن و نهج‌البلاغه خواهد بود .\r\nاين‌گونه مراجعه به قرآن و نهج‌البلاغه ، نه تنها بهره‌اى ندارد و چيزى از مفاهيم عاليهء قرآن و نهج‌البلاغه به انسان نمىآموزد ؛ بلكه انسان را به انحراف و تباهى نيز خواهد كشاند . مگر نه اين است كه ما معتقديم قرآن كلام وحى است و نهج‌البلاغه و كلمات ائمهء معصومين عليهم السلام از منبع وحى گرفته شده است ؟ پس اين ما هستيم كه بايد خود را در مسير كلام وحى و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكلمات منبعث از وحى قرار دهيم ، نه آن كه اينها را در مسير افكار خودمان بگذاريم و بعد بخواهيم براى تأييد قضاوت‌هاى قبلى و افكار و عقايد خودساخته‌مان ، دنبال دستاويزهايى در اين كلمات مقدس بگرديم و محمل‌هايى بتراشيم .\r\nپس روش استفاده از قرآن و كلمات معصومين عليهم السلام اين است كه انسان خودش را در برابر آنها نسبت به مسائل مطرح شده ، صاحب‌نظر فرض نكند ، بلكه بايد تمام چيزهايى را كه در آن باره مىداند - يا خيال مىكند كه مىداند - كنار بگذارد و با ذهنى كاملًا خالى ، بدون هيچ قضاوت قبلى و عقيدهء ازپيش‌ساخته‌اى به سراغ اين خورشيدهاى جهان‌افروز برود .\r\nاكنون در صفحات آتى متن عهدنامه را با هم مىخوانيم .\r\nهَذَا مَا أَمَرَ بِهِ عَبْدُ اللَّهِ عَلِيٌّ أَمِيرُ الْمُؤْمِنِينَ مَالِكَ بْنَ الْحَارِثِ الْأَشْتَرَ فِي عَهْدِهِ إِلَيْهِ حِينَ وَلّاهُ مِصْرَ .\r\nاين فرمانى است كه ضمن پيمانى بندهء خدا ، على امير مؤمنان به مالك اشتر فرزند حارث به هنگامى كه او را به فرماندارى مصر بر مىگزيند ، مىدهد .\r\nبه نظر مىرسد على عليه السلام با بيان جملهء « مَا أَمَرَ بِهِ عَبْدُ اللَّهِ » در صدد نشان دادن دو مطلب مهم و اساسى در فرهنگ اسلام است :\r\nاوّل ، غفلت‌زدايى\r\nبزرگ‌ترين آفت قدرت‌مندان ( كه بيشتر آنها گرفتار فساد ، تباهى ، ظلم ، ستم ، استثمار ، آدم‌كشى و . . . مىباشند ) غفلت از خودشان و چگونه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبودنشان است . اگر حاكم و قدرتمند در هر موقعيت و منصبى كه باشد ، بداند تمام قدرت و توان و استعدادهاى جسمى و روانى او ، از جاى ديگر برايش افاضه شده و مىشود و فيّاض ، هر آن كه بخواهد مىتواند اين قدرت و توانايىاش را از او بگيرد ، ديگر به كسى ظلم نمىكند و به هيچ انسانى ستم روا نمىدارد و به فكر جنگ ، طغيان و سركشى نمىافتد . در مقابل ، اگر به اين آفت توجه نكرد و به عظمت خالق و ناچيزى خود وقعى نگذاشت ، تفرعن و سركشى او ، هر آن ، بيشتر و هر لحظه افزون‌تر خواهد شد . على عليه السلام نيز كه در مقام و مسند ظاهرى نشسته است ، [ شايد 
  ] خطاب به خود و به نفس خودش مىگويد : آگاه باش كه آنچه دارى از او و به سوى اوست .\r\nدوّم ، آقايى و سرورى در سايهء بندگى خدا\r\nدر ديدگاه على عليه السلام - كه فرهنگ راستين اسلام است - قدرت مقام و رياست ، نفوذ معنوى ، و بالاخره آقايى و سيادت ( به معناى راستين كلمه ، نه چپاول ، غارت ، زورگويى و . . . ) در سايهء عبوديت و بندگى « اللَّه » تحقّق مىپذيرد .\r\nعلى عليه السلام براى بيان اين هدف [ كه سيادت بدون بندگى خدا صورت نمىگيرد 
  ] به دنبال « أمَرَ » كه حاكى از علوّ و برترى است « عَبْدُ اللَّه » را مطرح مىكند و مىخواهد با اين بيان ، منشأ و علّت آقايى و سيادت را كه وجود خالق يكتاست مشخص نمايد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nمسؤوليت‌هاى استاندار\r\nجِبَايَةَ خَرَاجِهَا وَ جِهَادَ عَدُوِّهَا وَ اسْتِصْلاحَ أَهْلِهَا وَ عِمَارَةَ بِلادِهَا .\r\nدر حوزه استاندارى مصر وظايف مالك عبارت است از :\r\nجمع‌آورى خراج آن ، جهاد با دشمنان آن ، ايجاد صلح و سامان در اهل آن و عمران شهرهاى آن .\r\nعلى عليه السلام با اين بيان ، قلمرو حاكميت مالك اشتر را در چهار مسألهء اساسى ذيل مشخص نموده است .\r\nاوّل ، جمع‌آورى خراج\r\nخراج به معناى ماليات است ، آن هم ماليات خاصى كه بيان خواهد شد . مىدانيم كه مردمان مصر با اختيار و آزادى اسلام را نپذيرفته‌اند ؛ بلكه با قهر و غلبهء مسلمين ، تسليم مسلمان‌ها شده و اسلام آورده‌اند .\r\nدر اصطلاح فقهى ، زمين‌هايى را كه لشكر اسلام به طور قهر و غلبه و بدون صلح و سازش به تصرف درآورده باشند ، اراضى مفتوحة العنوه مىگويند . اين‌گونه زمين‌ها ملك همهء مسلمان‌هاست و تمام مسلمانان در آن شريك و سهيم هستند . بر اين اساس ، دولت اسلام و حاكم اسلامى زمين‌هاى مفتوحة العنوه را با رعايت مصالح اسلامى بين مسلمانان تقسيم مىكند و در اختيار آنان قرار مىدهد و در مقابل ، سالانه اجاره دريافت مىكند . اين گونه مال‌الاجاره را در اصطلاح فقهى ، خراج گويند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدوّم ، دفاع در مقابل دشمنان\r\nاز اضافه شده جِهاد به عَدُوْها در عبارت « جِهادَ عَدُوّها » مىفهميم كه منظور حضرت از جهاد ، دفاع است نه جهاد به معناى مصطلح فقهى ، چون بر اساس روايات اهل بيت عليهم السلام [ و به اجماع فقهاى شيعه 
  ] ، جهاد ابتدايى و لشكركشى قبلى براى تسليم ديگر قدرت‌ها و نظام‌ها و . . . تنها با حضور امام معصوم عليه السلام و با اذن و نظارت او صورت مىگيرد و در زمان غيبت ، لشكركشى و تهاجم ابتدايى جايز نيست . بديهى است مالك نيز كه در منطقه‌اى به دور از نظارت مستقيم امام معصوم مىخواهد جهات نظامى آن سامان را اداره كند ، بايستى همانند زمان غيبت ، تنها به دفاع از يورش‌هاى نظامى اجانب و دشمنان منطقه‌اى بپردازد ، نه به جهاد ابتدايى و لشكركشىهاى تهاجمى و . . .\r\nسوّم ، اصلاح مردم\r\nاز اين بيان روشن مىشود كه وظيفهء استاندار ، تنها رعايت جهات مادى و مسائل رفاهى و دنيوى مردم نيست ؛ بلكه اصلاح و ارشاد مردم نيز جزء وظايف استاندار و از جملهء كارهاى اساسى اوست .\r\nبنابراين ، مسؤولان بايد توجه داشته باشند كه با آسفالت خيابان‌ها و كوچه‌ها و تأمين يخچال و لباسشويى و امثال آن ، مسؤوليتشان پايان نمىپذيرد . در جامعهء اسلامى ، يك مسؤول بايستى نسبت به جنبه‌هاى معنوى مردم توجه داشته و در پيشبرد مسائل معنوى نقش اساسى داشته باشد و با اين ديد كه اين‌گونه مسائل مربوط به ما نيست و وظيفهء روحانيت است ، شانه از زير بار تكليف انسانى و اسلامى خالى نكند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nچهارم ، عمران شهرها\r\nديگر وظيفهء مهم و اساسى مالك ، عمران و آبادانى شهرها و روستاها و خلاصه قلمرو استاندارى است .\r\nاين سخن علىرغم همهء تهمت‌ها و افتراهايى كه در طول تاريخ به اسلام زده شده و مىشود ، حاكى از اين است كه اسلام بر خلاف رهبانيت مسيحى به مسائل مادّى و رفاهى جامعهء اسلامى نيز توجه شايان داشته و دارد ، و برخوردارى از نعمت‌هاى دنيوى و لذايذ مادّى را در حدّى كه انسان را از ياد خدا غافل نكند و باعث ظلم و ستم و استثمار ديگران نباشد ، مشروع و جايز [ بلكه لازم 
  ] مىداند .\r\n\r\nضرورت خودسازى براى اصلاح و ارشاد جامعه\r\nأَمَرَهُ بِتَقْوَى اللَّهِ .\r\n[ على عليه السلام 
  ] مالك را به تقواى الهى فرمان مىدهد .\r\nاگر اين كلام ( امر به تقوا ) در ارتباط با جملات قبل مورد توجه قرار بگيرد مفهومى روشن و معنايى پربار خواهد داشت . در جملات قبل ، على عليه السلام يكى از وظايف مالك را به عنوان استاندار اصلاح مردم و ارشاد آنان معرفى فرمود . روشن است اگر استاندار خود تقوا نداشته باشد و گرفتار هواهاى نفسانى و اميال و غرايز حيوانى باشد ، نمىتواند مردم زير سلطه‌اش را هدايت و ارشاد نمايد ؛ زيرا انسان هدايت‌گر ، اوّلين برخورد و اوّلين ارتباطش در رابطه با تبليغ ، ارتباط با خويشتنِ خويش است . اين انسان اگر توانست غرايز نفسانىاش را زير كنترل جهات عقلانى و معنوى خود قرار دهد و از هواهاى نفسانى اجتناب كند و بر خود تسلط كامل\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nداشته باشد ، در نتيجه توانسته است خود را ( خويشتن خويش را ) هدايت كند و با اين حركت است كه مىتواند در خارج از وجود خودش ( يعنى در جامعه ) اثر داشته باشد و جامعه را به سوى خير و صلاح رهنمون سازد ؛ لكن اگر در ارتباط با خود و با خويشتن خويش ، تابع هواهاى نفسانى و اميال و غرايز شيطانى گرديد و در ارشاد خود موفقيتى به دست نياورد ، چطور مىتواند در ارشاد ديگران موفّق باشد ؟ طبيعى است كسى كه در مبارزه با نفس خود كه هميشه همراه و ملازم يكديگر و در كنار يكديگرند موفّقيتى به دست نياورد ، چطور در ارتباط با ديگران كه نوعاً گاه به گاه و هرچند مدت يك بار بيشتر صورت نخواهد گرفت ، آن هم در سطح جامعه پيروز خواهد شد ؟ ( و اگر اين نفس را به عنوان فرد حساب كنيم ، تازه يك فرد هم بيشتر نيست . )\r\nاز بيانات امامان معصوم عليه السلام در زمينهء تقوا فهميده مىشود تقوا به معناى خودنگه‌دارى ، مراقبت و كنترل نفس و حاكميت و تسلّط بر نفس است ، نه به معناى پرهيزگارى كه عدّه‌اى از راحت‌طلبان منزوىطلب ، شعار خود قرار داده و تقواى اسلامى را كه با ستيز و نبرد همراه است ، به كناره‌گيرى و پرهيز از جامعه و امّت اسلامى توجيه و تأويل مىكنند .\r\n\r\nراه سعادت ، راه شقاوت\r\nدر بينش اسلامى ، راه سعادت ، در اطاعت از فرامين الهى و راه شقاوت در عدم پيروى و سرپيچى از دستورات الهى خلاصه مىشود . قبل از بيان تفصيلى اين معيار اسلامى جملاتى از دنبالهء فرمان مولا را مىخوانيم :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nأَمَرَهُ بِتَقْوَى اللَّهِ وَ إِيْثَارِ طَاعَتِهِ وَ اتِّبَاعِ مَا أَمَرَ بِهِ فِي كِتَابِهِ مِنْ فَرَائِضِهِ وَ سُنَنِهِ الَّتِي لا يَسْعَدُ أَحَدٌ الَّا بِاتِّبَاعِهَا وَ لا يَشْقَى الَّا مَعَ جُحُودِهَا وَ إِضَاعَتِهَا .\r\n[ على عليه السلام قبل از هر چيز ، مالك را 
  ] به اين امور فرمان مىدهد :\r\n1 . تقواى الهى .\r\n2 . گزينش اطاعت خداوند .\r\n3 . عمل و پيروى از آنچه كه خداوند در كتاب خود از سنّت‌ها و واجبات دستور داده است .\r\nزيرا هيچ‌كس جز با تبعيّت از آنها به سعادت نخواهد رسيد و هيچ‌كس جز با ترك آن ، بدبخت نخواهد شد .\r\nمنظور از كتاب تنها قرآن نيست ؛ هدف اعمّ از قرآن و روايات اهل‌بيت عليهم السلام است . در اسلام همهء سنن و آداب اسلامى را كتاب اللَّه مىگويند ، و اين از اين جهت است كه همهء واجبات ، محرّمات ، مكروهات و مستحبّات ، مكتوب الهى است ؛ يعنى خداوند به قلم تقدير ، همهء آنها را نوشته است تا بدان عمل كنند ؛ آن هم به گونه‌اى كه در شرع بيان گرديده است .\r\nدر عالم وجود هيچ‌كس ، در هيچ شأن و مقامى نمىتواند به سعادت و نيك‌بختى برسد ، مگر با اطاعت از فرامين الهى ، آن هم به وسيلهء انجام فرائض و سنن و ترك محرّمات . در مقابل ، راه منحصر به فرد شقاوت نيز در سرپيچى از مقرّرات الهى و نافرمانى از فرامين خداوند از طريق عمل نكردن به واجبات و يا بىاعتنايى به آنها خلاصه مىشود .\r\nبا اين بيان ، به خوبى روشن مىشود كه صِرف داشتن مراتب علمى و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nدرجات تخصصى [ هر چند بيشتر و بهتر 
  ] انسان را به سعادت نمىرساند ؛ مگر آن كه بتواند در سايهء علم و دانش به اطاعت الهى نيز گردن نهد كه در اين‌صورت هر آن ، حركتش‌سريع‌تر ومدارجش بالاتر و بيشتر خواهد شد .\r\n\r\nابعاد تقوا\r\nتقوا داراى دو بعد است : يك بُعد تقوا ، عمل به واجبات و فرائض دينى است ، و بُعد ديگرش ترك محرمات و ناشايست‌هاست .\r\nدر كلام مولا « إِيْثَارِ طَاعَتِهِ » بيان‌گر بُعد اوّل تقوا ، و « أنْ يَكْسِرْ نَفْسَهُ عِنْدَ الشَّهَواتِ » ( كه بعداً خواهد آمد ) نشان‌گر بُعد دوّم آن است .\r\n\r\nجهاد اكبر\r\nدر برخى از روايات ، از مبارزهء با نفس به عنوان جهاد سخن به ميان آمده است . در همين زمينه ، صاحب وسائل الشيعه به نقل از امام صادق عليه السلام مىنويسد :\r\n« در يكى از سريّه‌ها كه پيامبر گرامى اسلام صلى الله عليه و آله گروهى را براى جنگ و نبرد با دشمن اعزام كرده بود و آنها با فتح و پيروزى برگشتند ، پس از مراجعت همگى به حضور رسول خدا صلى الله عليه و آله شرفياب شدند و آن حضرت خطاب به آنان فرمود :\r\nمَرْحَبا بِقَوْمٍ قَضَوُا الْجَهادَ الْاصْغَرَ وَبَقِيَ عَلَيْهِمُ الْجِهادُ الْاكْبَرُ قِيلَ يا رَسُولَ اللَّهِ وَمَا الْجِهادُ الْاكْبَرُ ؟ قالَ : جِهادُ النَّفْسِ . « 1 »\r\n\r\n\r\n","description":"","footnote":"\r\n( 1 ) . امالى شيخ صدوق ، ص 377 .\r\n","page_name":" 27 ","page_number":27},
  {"content":"\r\n\r\nآفرين بر گروهى كه جهاد اصغر ( كوچك‌تر ) را به پايان رساندند ، ولى [ هنوز 
  ] جهاد اكبر براى ايشان باقى مانده است .\r\nشخصى [ كه تصور مىكرد جنگ مهم‌ترى در پيش است 
  ] سؤال كرد : يا رسول اللَّه ، جهاد اكبر كدام است ؟ حضرت در پاسخ فرمود : مبارزه با نفس . »\r\nدر عظمت اين مبارزه همين بس كه در قرآن مجيد ، وصول به بهشت و رسيدن به جنّت مشروط به جلوگيرى نفس از هواها و اميال و غرايز حيوانى است . قرآن در همين زمينه مىفرمايد :\r\nوَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى . « 1 »\r\nو اما هر كه از موقعيت پروردگارش ترسيد و درون خود را از هواهاى نفسانى باز داشته بهشت جايگاه اوست .\r\nمىبينيم كه در اين آيه ، براى رسيدن به بهشت و وصول به جنّت ، دو شرط اساسى بيان گرديده است . اوّل ، خوف و ترس از عظمت خالق ، و دوّم ، جلوگيرى از هواهاى نفسانى .\r\n\r\nامدادهاى غيبى در سايهء يارى اللَّه\r\nامروزه در جامعهء اسلامىمان بيش از زمان‌هاى ديگر ، نصرت الهى و امدادهاى غيبى مطرح و بر سر زبان‌هاست . بالاخص در جبهه‌هاى نبرد حق عليه باطل ، عزيزان رزمنده‌مان بيش از ديگران ، امدادهاى غيبى را\r\n\r\n\r\n","description":"","footnote":"\r\n( 1 ) . النازعات : 40 .\r\n","page_name":" 28 ","page_number":28},
  {"content":"\r\n\r\nلمس و احساس كرده‌اند .\r\nدر قرآن و نهج‌البلاغه ، تحقق نصرت الهى و امدادهاى غيبى ، مشروط به تحقق شروطى است كه ذيلًا مطرح شده است :\r\nوَ أَنْ يَنْصُرَ اللَّهَ سُبْحَانَهُ بِقَلْبِهِ وَ يَدِهِ وَ لِسَانِهِ فَإِنَّهُ جَلَّ اسْمُهُ قَدْ تَكَفَّلَ بِنَصْرِ مَنْ نَصَرَهُ وَ إِعْزَازِ مَنْ أَعَزَّهُ . وَ أَمَرَهُ أَنْ يَكْسِرَ نَفْسَهُ مِنَ الشَّهَوَاتِ وَ يَزَعَهَا عِنْدَ الْجَمَحَاتِ فَإِنَّ النَّفْسَ أَمَّارَةٌ بِالسُّوءِ الَّا مَا رَحِمَ اللَّهُ .\r\nو اين كه خداى سبحان را با دست و زبان يارى كند ؛ زيرا او - كه نامش باشكوه باد - محقّقاً متكفّل يارى و گرامىداشتِ كسى است‌كه او را يارى دهد و عزيز دارد .\r\nبه او نيز فرمان مىدهد كه نفس خويش را با ترك خواهش‌ها بشكند ، و به هنگام سركشى ، افسارش را برگرداند كه نفس ، پيوسته به بدىها فرمان مىدهد ، مگر نفسى كه خداوند بر آن رحمت آورده باشد .\r\nاز اين جملات به خوبى روشن مىشود اگر انسان در جهت خويشتن‌يابى و رسيدن به خويشتن خويش و در مسير دگريابى و اصلاح جامعه ، قدمى هر چند كوتاه بردارد ، در حقيقت به يارى اللَّه رفته و به نصرت الهى شتافته است .\r\nاكنون ببينيم چگونه و از چه راه‌هايى مىتوانيم خداوند را يارى نماييم ؟ با توجه به سخنان على عليه السلام خطاب به مالك اشتر ، از سه راه مىتوانيم به اين هدف نائل گرديم .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاوّل ، يارى با قلب\r\nبراى اين كه انسان بتواند به وسيلهء قلب خود ، خداوند متعال را يارى كند ، پيش از هر كارى مىبايست به خودسازى و تزكيهء نفس بپردازد و در جهت درون‌سازى تلاش كند ؛ زيرا يارى كردن خداوند به وسيلهء قلب ، اساساً چيزى جز صفا و صيقل جان و درون ، و تعالى بخشيدن به خويشتن خويش ، و رسيدن به مرحلهء اصالت‌هاى انسانى - كه همانا بازگشت به فطرت و تسليم خاضعانه و خاشعانه در برابر خالق جهان هستى است - نمىتواند باشد .\r\nاز اين رو نخستين گام در جهت خودسازى و تربيت درون ، آماده ساختن قلب و روح براى اعتقاد راسخ و ايمان محكم و استوار به احكام و قوانين الهى است . به ديگر سخن ، انسانى كه مىخواهد با قلب خود به يارى اللَّه بشتابد و در مسير نصرت حق قدم بردارد ، بايد تلاش كند تا زمينهء اعتقاد كامل و ايمان خالصانه را در قلب و درون خويش فراهم سازد و آن گاه اين مسير را با چنان شور و ايمان و اخلاصى طىّ كند كه هر روز ، اعتقادش كامل و كامل‌تر گردد ، تا جايى كه هيچ روزى را به شام نرساند ، مگر آن كه نسبت به روز پيش در اين راه گامى ديگر برداشته و دامنهء اعتقاد و ايمان خود را گسترده‌تر و پرتوان‌تر ساخته باشد . بدين گونه انسان به نقطه‌اى مىرسد كه قدرت برداشتن قدم‌هاى ديگر را در مسير اين تعالى به دست مىآورد و مرحله به مرحله گام‌هاى تازه‌تر و مؤثرترى بر مىدارد .\r\nدوّم ، يارى با دست\r\nدر كلام پرارج على عليه السلام هنگامى كه سخن از يارى رساندن به خداوند\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتوسط دست به ميان مىآيد ، دست ، كنايه از قدرت است . با اين ديدگاه در قرآن كريم نيز مىخوانيم « يَدُ اللَّهِ فَوْقَ أيْدِيهِمْ » ، يعنى قدرت خداوند ، بالاترين قدرت‌هاست و هيچ قدرتى ياراى برابرى با قدرت لايزال الهى را ندارد . در محاورات عرفى نيز ، وقتى واژهء « دست » در تعبيرى غير از معناى عضوى از اعضاى پيكر انسانى به كار مىرود ، اغلب ، همان معناى « قدرت » منظور نظر است ؛ مثل آن كه بگوييم : « كارى از دست فلانى برنيامد » ، يا بگوييم : « دست روزگار انتقام مظلوم را از ظالم گرفت » كه در هر دو عبارت - و عبارت‌هاى مشابه اين دو - واژهء دست به عنوان كنايه از قدرت و توانايى به كار مىرود .\r\nبا توجه به آنچه گفته شد ، مفهوم سخن مولا كه مالك اشتر را براى يارى اللَّه به وسيلهء دست فرامىخواند ، براى ما روشن مىشود . منظور اين است كه مالك [ و ما كه مورد خطاب حضرت نيز هستيم 
  ] بايستى با تمام توان و نيرو در جهت نصرت و يارى اللَّه قدم بردارد و در جهت پيشرفت احكام و قوانين الهى از آنچه در توان دارد استفاده كند و همه را در مسير پيشبرد اهداف مقدس اسلام ، رهنمون سازد .\r\nسوّم ، يارى با زبان\r\nامروزه نقش تبليغ بر كسى پوشيده نيست . سلاح تبليغ از هر سلاحى برّنده‌تر و نيرومندتر است . مهم‌ترين وسيلهء تبليغ [ يا بهتر بگوييم مؤثّرترين وسيلهء تبليغ 
  ] زبان انسان است . در نتيجه ، اين وسيلهء مؤثر و پرقدرت ، بسته به اين كه چگونه و در چه جهتى به كار گرفته شود ، نقش و تأثير خود را آشكار مىكند . اگر زبان انسان - به خصوص انسانى كه از قدرت بيان و\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nناطقهء مؤثرى برخوردار است - در جهت تخريب افكار و فريب و گمراهى مردم به كار رود ، در واقع بايد گفت به عنوان يك وسيلهء تبليغى منحرف و انحطاطآميز به كار رفته است ، و اگر در جهت خدمت به خدا و در مسير تبليغ احكام و فرامين الهى به كار گرفته شود ، شايسته است بگوييم كه چنين شخصى با زبان خود به يارى خداوند رفته و در جهت نصرت اللَّه گام برداشته است .\r\n\r\nوعدهء تخلّف‌ناپذير الهى\r\nهرگاه انسان ، با قلب ، دست ، زبان و سرانجام با تمام قدرت و نيروى خود به يارى خداوند برخيزد و با قرار گرفتن در مسير نصرت الهى ، تمام هدفش برقرارى قوانين الهى و اجراى احكام آيين آسمانى باشد ، قطعاً خود نيز از نصرت و يارى خداوند برخوردار خواهد شد ؛ زيرا خداوند ، خود در كتاب آسمانى اش به چنين فردى وعدهء نصرت و يارى داده و فرموده است : إِنْ تَنْصُرُوا اللَّهَ يَنْصُرْكُمْ « 1 »\r\nعلى عليه السلام نيز بر همين مبنا فرموده‌اند :\r\n« فَانَّهُ - جَلَّ اسْمُهُ - قَدْ تَكَفَّلَ بِنَصْرِ مَنْ نَصَرَهُ وَاعْزازَ مَنْ اعَزَّهُ » .\r\nدر اين وعدهء الهى ، از دو جهت ، بيش از جهات ديگر تعمق و ژرف‌نگرى لازم است :\r\nنخست اين كه وعده‌دهنده خداست و وعدهء الهى همانند وعدهء اكثر ما انسان‌ها توخالى و پوچ و بىاساس نيست ، بلكه وعده‌اى است حتمى و\r\n\r\n\r\n","description":"","footnote":"\r\n( 1 ) . محمد صلى الله عليه و آله : 7\r\n","page_name":" 32 ","page_number":32},
  {"content":"\r\n\r\nتخلف‌ناپذير و زمانى كه خداوند لازم بداند ، جامهء عمل خواهد پوشيد .\r\nدوّم اين كه يارىكننده خداست و قدرت خدا بىپايان و نامحدود است ، و طبيعى است كه اگر خدا با قدرت نامحدودش ، انسان محدود را يارى كند ، ديگر هيچ قدرتى ياراى مقابله با اين انسانها را نخواهد داشت ؛ « فَلا غالِبَ لَكُمْ » « 1 » .\r\n\r\nخودفراموشى\r\nبرخى با اين‌كه مؤمن ، متعهد ، دلسوز و مسؤوليت‌پذيرند و به خاطر دلسوزى و ايمان و تعهدشان از مسؤولان و متصديان كشورى انتقاد مىكنند ( به استثناى كسانى كه فقط براى ابراز منيّت و نشان دادن روشن‌فكرى انتقاد مىكنند خودشان هيچ‌گونه حاضر به پذيرفتن مسؤوليت نيستند ) و اعمال و رفتار آنان را با دقت بررسى و موشكافى مىكنند ، همين كه به مسند قدرت تكيه مىزنند و خود ، زمام امور را به دست مىگيرند ، اعمال و كردار خويش را فراموش مىكنند و به خودفراموشى مبتلا مىشوند ، گو اين كه با مسؤوليّت‌پذيرىشان ، همه چيز به سامان رسيده و تمام نابسامانىها مرتفع خواهد گرديد .\r\nعلى عليه السلام براى جلوگيرى از خودفراموشى كه باعث عُجب ، خودبزرگ‌بينى ، و خودبهتربينى نيز مىگردد ، مالك را به گذشته‌هاى نه چندان دورش ( كه از ديگران انتقاد و خرده‌گيرى مىكرد ) متوجه مىسازد ، و گوشزد مىكند كه تا ديروز تو و امثال تو ، اعمال و\r\n\r\n\r\n","description":"","footnote":"\r\n( 1 ) . آل عمران : 60\r\n","page_name":" 33 ","page_number":33},
  {"content":"\r\n\r\nرفتار مسؤولان را زير نظر داشتيد و از آنان انتقاد مىكرديد ؛ امروز ، آنان اعمال و رفتار تو را زير سؤال قرار خواهند داد . اين است كه مىفرمايد :\r\nثُمَّ اعْلَمْ يَا مَالِكُ أَنِّي قَدْ وَجَّهْتُكَ إِلَى بِلادٍ قَدْ جَرَتْ عَلَيْهَا دُوَلٌ قَبْلَكَ مِنْ عَدْلٍ وَ جَوْرٍ وَ أَنَّ النَّاسَ يَنْظُرُونَ مِنْ أُمُورِكَ فِي مِثْلِ مَا كُنْتَ تَنْظُرُ فِيهِ مِنْ أُمُورِ الْوُلاةِ قَبْلَكَ وَ يَقُولُونَ فِيكَ مَا كُنْتَ تَقُولُ فِيهِمْ .\r\nسپس بدان اى مالك ، من تو را به شهرهايى فرستادم كه پيش از تو فرمان‌روايانى داشته كه به عدل و انصاف و جور و ستم رفتار مىكرده‌اند . مسلّماً مردم به كارهاى تو آن طور مىنگرند كه تو قبلًا در امور زمامداران پيشين مىنگريستى ، و دربارهء تو همان چيزهايى را كه تو نسبت به ديگران مىگفتى ، خواهند گفت .\r\nبديهى است اگر مسؤولان ، تنها همين سفارش مولا را در نظر بگيرند و قبل از آن كه مردم به حسابشان رسيدگى نمايند و اعمالشان را زير سؤال قرار دهند ، خودشان به محاسبه بنشينند و در اين محاسبه تنها خدا را در نظر بگيرند ( و نه هواها و خواست‌هاى نفسانىشان را ) آيا اين نابسامانىها و نارسايىها بر طرف نخواهد شد ؟\r\n\r\nپاداش صالحان در دنيا\r\nاز آن‌جا كه در مكتب الهى اسلام ، هيچ عملى بىپاداش نمىماند ، علاوه بر اين كه به نيكوكاران و صالحان ، در قيامت ثواب و پاداش داده مىشود ، در همين دنيا نيز ، پاداش الهى نصيبشان خواهد شد . پاداش\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nصالحان در دنيا ، درود و سلام و صلوات و به قول مشهور نام نيك است .\r\nاين پاداش تنها در مدت چندين روزهء حكومت و زندگى شان نيست ؛ بلكه در طول تاريخ و در جريان هميشگى جهان هستى است . به همين جهت است كه مىبينيم در آيينهء تاريخ و در بستر زمان ، ستمگران و طاغوتيان با خدمت‌گزاران و خداپرستان كاملًا متمايز و در مقابل يكديگرند . اينان ( صالحان ) در طول تاريخ نامشان با صلوات و سلام و . . . برده مىشود . و گروه مقابل ، دائماً گرفتار لعن و نفرين و . . . هستند . على عليه السلام براى بيان اين پاداش الهى چنين مىفرمايد :\r\nوَ إِنَّمَا يُسْتَدَلُّ عَلَى الصَّالِحِينَ بِمَا يُجْرِي اللَّهُ لَهُمْ عَلَى أَلْسُنِ عِبَادِهِ فَلْيَكُنْ أَحَبَّ الذَّخَائِرِ إِلَيْكَ ذَخِيرَةُ الْعَمَلِ الصَّالِحِ .\r\nاز آنچه خداوند در بدى و خوبى اشخاص به دهان مردم مىاندازد ، مىتوان صالحان را از بزهكاران شناخت . پس بايد محبوب‌ترين اندوخته در نزد تو ، اندوختهء عمل صالح باشد .\r\n\r\nنام نيك : سند اخروى صالحان\r\nدر قيامت كه تك‌تك اعمال انسان مورد بررسى قرار مىگيرد و به تعبير قرآن « 1 » ، هر انسانى به پاداش و يا كيفر كوچك‌ترين عمل خود خواهد رسيد ، صالحان از ويژگى و امتياز خاصى برخوردار خواهند شد ؛ به اين معنا كه خداوند سبحان ذكر خير و نام نيك آنان را به منزلهء شهادت ، به خوبى آنها قرار مىدهد و وارد جزئيات زندگىشان نخواهد شد و با اين\r\n\r\n\r\n","description":"","footnote":"\r\n( 1 ) . الزلزله : 7\r\n","page_name":" 35 ","page_number":35},
  {"content":"\r\n\r\nوسيله آزادى صالحان را فراهم مىكند و آنان را از نعمت‌هاى بهشتى بهره‌مند خواهد ساخت .\r\n\r\nدرون‌گرايى و مالكيت نفس\r\nاز آن‌جا كه حكومت اسلام مىخواهد واليانى وارسته و آزاد از هر گونه تعلّقات نفسانى و . . . داشته باشد ، على عليه السلام كه نمونهء كامل حكومت اسلام را تشكيل داده و مالك اشتر را به عنوان استاندار ، به مصر فرستاده است ، خطاب به وى مىفرمايد :\r\nفَامْلِكْ هَوَاكَ .\r\nپس تو [ اى مالك 
  ] مالك خواسته‌هاى دلت باش .\r\nحاكميت بر نفس ، يكى از اعمال صالحه و از مهم‌ترين آنهاست . اين اهميت تا آن جايى است كه رسول گرامى اسلام صلى الله عليه و آله مىفرمايد :\r\nلَوْلا تَكْثيرٌ في كلامِكُمْ وَتَمْريجٌ في قُلُوبِكُمْ لَرَأَيْتُمْ ما أرى وَلَسَمَعْتُمْ ما اسْمَعُ .\r\nاگر زياده‌روى در سخن گفتن و هرزه‌چرانى در دل شما نبود ، هر چه من مىبينم ، شما مىديديد و هر چه مىشنوم ، مىشنيديد .\r\n[ الميزان ، ج 5 ، ص 292 
  ]\r\n\r\nتعديل غرايز\r\nاسلام بر خلاف نظر فرويد كه آزادى جنسى را عامل سازندهء تاريخ مىداند و بر خلاف مدّعيان دروغين رهبانيت كه وصول به حقيقت را در\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nسركوبى كامل غرايز مىدانند ، معتقد است كه تمام غرايز انسانى كه در وجود انسان از طرف خداى حكيم به وديعه گذارده شده است ، مايهء شرّ و فساد و مانع از وصول به حقيقت نمىباشد و نيز انسان مىتواند از تمام غرايز به طريق مشروع استفاده كند و از همهء لذايذ مادى با رعايت ضوابط اسلامى بهره‌مند گردد . طبيعى است كه رعايت اصول و ضوابط شرعى ، لازمه‌اش تعديل غرايز و جلوگيرى از بهره‌مندىهاى نامشروع و مخالف با اصول اسلامى است .\r\nپس در يك كلام ، مىتوان گفت كه اسلام به تعديل غرايز و نه سركوبى كامل آنها معتقد است . اين است كه مىبينيم اسلام سرسختانه ، هم با آزادى مطلق جنسى و بهره‌مندىهاى مادى مبارزه كرده و هم رهبانيت را مردود دانسته است .\r\nعلى عليه السلام براى بيان حقيقت مىفرمايد :\r\nشُحَّ بِنَفْسِكَ عَمَّا لا يَحِلُّ لَكَ فَإِنَّ الشُّحَّ بِالنَّفْسِ الْإِنْصَافُ مِنْهَا فِيمَا أَحَبَّتْ أَوْ كَرِهَتْ .\r\nو خويشتن را از آنچه برايت حلال نيست ، بازدار ؛ زيرا خويشتن‌دارى در رابطه با چيزهايى كه دوست داشته و يا ناخوش داشته ، عين انصاف است .\r\n\r\nاسلام و اقليت‌هاى مذهبى\r\nمدعيان دروغين حقوق بشر كه داعيهء رعايت حقوق تمام افراد انسانى را به طور يكسان دارند ، در عمل ، نه‌تنها مساوات و برابرى تمام افراد انسانى را رعايت نمىكنند ، بلكه براى اقليت‌هاى كشورشان ذرّه‌اى ارزش\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو اهميت قائل نمىباشند ؛ اگر صفحات تاريخ را ورق بزنيم خواهيم ديد در همين قرن حاضر ، اشغال‌گران فلسطين نه‌تنها خانه و كاشانه و حريم و سرزمين مسلمانان را غصب كرده‌اند ، بلكه براى صاحبان اصلى آن سرزمين ، حق زندگى ساده و رنج‌آميز در كشور خودشان را نيز قائل نيستند و هر چند روز يك بار ، عدّه‌اى از آنها را قتل‌عام مىكنند و جمعى را اخراج و آوارهء كوه و بيابان مىسازند .\r\nولى اسلام اين‌چنين نيست . گواه صدق اين مدعا ، برخورد عملى حكومت جمهورى اسلامى ايران با اقليت‌هاى مذهبى [ كه از مساوات و آزادىراستينى برخوردارند 
  ] و كلام مولا على عليه السلام است كه ذيلًا مىخوانيم :\r\nوَأَشْعِرْ قَلْبَكَ الرَّحْمَةَ لِلرَّعِيَّةِ وَالْمَحَبَّةَ لَهُمْ وَاللُّطْفَ بِهِمْ وَلاتَكُونَنَّ عَلَيْهِمْ سَبُعاً ضَارِياً تَغْتَنِمُ أَكْلَهُمْ فَإِنَّهُمْ صِنْفَانِ إِمَّا أَخٌ لَكَ فِي الدِّينِ أَوْ نَظِيرٌ لَكَ فِي الْخَلْقِ يَفْرُطُ مِنْهُمُ الزَّلَلُ وَتَعْرِضُ لَهُمُ الْعِلَلُ وَ يُؤْتَى عَلَى أَيْدِيهِمْ فِي الْعَمْدِ وَ الْخَطَإِ فَأَعْطِهِمْ مِنْ عَفْوِكَ وَ صَفْحِكَ مِثْلَ الَّذِي تُحِبُّ وَ تَرْضَى أَن‌ْيُعْطِيَكَ اللَّهُ مِنْ عَفْوِهِ وَ صَفْحِهِ فَإِنَّكَ فَوْقَهُمْ وَ وَالِي الْأَمْرِ عَلَيْكَ فَوْقَكَ وَ اللَّهُ فَوْقَ مَنْ وَلّاكَ وَ قَدِ اسْتَكْفَاكَ أَمْرَهُمْ وَابْتَلاكَ بِهِمْ .\r\nشعار قلبت را مهر به مردم ، دوستى آنان و ملاطفت در حقشان قرار ده . براى رعيت چون حيوان درنده مباش كه خوردنشان را غنيمت شمارى ؛ زيرا رعيت بر دو گروه‌اند : يا برادرانت در دين و يا هم‌نوعانت در آفرينش‌اند كه لغزش‌هايى از ايشان پيش مىآيد و علت‌هايى بر آنها عارض مىگردد و كارهايى [ ناپسند 
  ] به سهو\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nيا عمد از آنها سر مىزند . پس همانطور كه تو [ نسبت به گناهان خود 
  ] از خدا انتظار عفو و گذشت دارى ، آنها را هم مورد عفو و گذشت قرار ده ؛ زيرا تو از آنها بالاترى و بالاتر از تو كسى است كه به تو ولايت داده و از او بالاتر خداست و هم اوست كه از تو كفايت امر مردم را خواسته و بدين وسيله تو را مورد آزمايش قرار داده است .\r\nمىبينيم كه چگونه حضرت با تقسيم‌بندى مردمان تحت حكومت ، مالك را توصيه مىكند كه همهء افراد جامعه را با يك نگاه و به طور مساوى مدّ نظر بگيرد و حقوق آحاد ملت را به طور يكسان و بدون كوچك‌ترين تبعيض در اختيار آنان قرار دهد .\r\n\r\nانگيزه‌هاى فساد و آلودگى\r\nاز جملهء « وَتَعْرِضُ لَهُمُ العِلَلُ » كه در جملات حضرت بيان گرديده است ، به انگيزه‌ها و گرايش‌هاى آلودگى و گناه و خطا نيز پى مىبريم ؛ چرا كه فساد و آلودگى در افراد انسانى ، گرچه بعضاً به طور عمد و بر اساس شقاوت و . . . به منصهء ظهور مىرسد ، ولى در مواردى [ كه كم هم نيستند 
  ] انگيزه‌ها باعث بروز و ظهور فساد و تباهىها مىگردند . اگر فىالمثل رواج فحشا و آلودگى افراد را به زنا در نظر بگيريم ، خواهيم ديد كه گرچه ضعف‌ايمان ، خود باعث‌پيدايش زنا وزناكارىاست ، ولىنقش كمبودهاى عاطفى در خانواده‌ها و در ميان زن و شوهر و نيز بىتوجهى به تفاوت‌هاى خصلتى و روحى و ازدواج‌هاى تحميلى و . . . را [ كه هر يك انگيزه‌اى است براى گرايش به زنا 
  ] نبايستى فراموش كرد و آنها را ناديده گرفت .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nخشونت با مردم در حكم جنگ كردن با خداست\r\nدر ديدگاه على عليه السلام خشونت با مردم و ستم بر بندگان خدا ، جنگ با خدا تلقى مىگردد و ما در آينده خواهيم گفت كه عاقبت ستم‌كاران و ظالمان ، شكست حتمى و سقوط دائمى آنان است ؛ چرا كه هيچ قدرت‌مندى را ياراى مقابله با خالق جهان هستى [ كه خود نيرودهندهء همهء قدرت‌مندان است 
  ] و هيچ حاكمى بىنياز از عفو و رحمت الهى نيست :\r\nوَ لا تَنْصِبَنَّ نَفْسَكَ لِحَرْبِ اللَّهِ فَإِنَّهُ لا يَدَ لَكَ بِنِقْمَتِهِ وَ لا غِنَى بِكَ عَنْ عَفْوِهِ وَ رَحْمَتِهِ وَ لا تَنْدَمَنَّ عَلَى عَفْوٍ وَ لا تَبْجَحَنَّ بِعُقُوبَةٍ وَ لا تُسْرِعَنَّ إِلَى بَادِرَةٍ وَجَدْتَ مِنْهَا مَنْدُوحَةً .\r\nبا خشونت نسبت به مردم ، خود را در موضع جنگ با خدا قرار مده كه تو را نيروى مقاومت در برابر نقمت [ و قهر 
  ] او نيست و از بخشايش و مهربانى او ( خالق يكتا ) بىنياز نيستى . هرگز از گذشت و بخشايش [ نسبت به رعيت 
  ] پشيمان مباش و از كيفر دادن ، احساس شادى به خود راه مده و به هيچ وجه در هنگام غضب كه [ باعث اقدامات تند و بىمورد مىگردد و 
  ] ممكن است چاره و گريزگاهى بيابى ، شتاب مكن .\r\n\r\nديكتاتورى\r\nخصلت استكبارى و ديكتاتورى كه از خودباورى ، خويشتن‌گرايى ، تشخص‌طلبى ، تفاخر و تفرعن نشأت مىگيرد ، انسان را به خودكامگى و استبداد در رأى و تحميل عقيده مىرساند .\r\nحاكمى كه داراى اين خصلت است و با اين روحيه ، زمام حكومت\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمسلمانان را در دست دارد ، نه تنها در نهايت به زورمدارى ، دروغ ، حق‌كشى و ارعاب متوسل مىگردد ؛ بلكه باعث ويرانى دين [ و آيين مقدس اسلام 
  ] و بازگشت عزّت مسلمانان به ذلت ، و سعادت آنان به شقاوت و بدبختى خواهد شد :\r\nوَ لا تَقُولَنَّ إِنِّي مُؤَمَّرٌ آمُرُ فَأُطَاعُ فَإِنَّ ذَلِكَ إِدْغَالٌ فِي الْقَلْبِ وَ مَنْهَكَةٌ لِلدِّينِ وَ تَقَرُّبٌ مِنَ الْغِيَرِ .\r\nمگو من اكنون بر آنان مسلطم ، از من فرمان دادن است و از آنها اطاعت كردن ؛ زيرا اين كار ، عين راه يافتن فساد در دل ، و ضعف در دين ، و نزديك شدن به سلب نعمت [ الهى 
  ] است .\r\n\r\nاستكبارزدايى\r\nگفتيم كه ديكتاتورى از خويشتن‌گرايى ، تشخّص‌طلبى ، خودمحورى ، تفاخر و تفرعن نشأت مىگيرد ، و اكنون اضافه مىكنيم كه سرچشمهء همهء اينها جهل و نادانى انسان است ؛ زيرا اگر انسان ، ساخت جسمى و روحى خود را بشناسد و نسبت به عجز و ناتوانى خود در مقابل ذات مقدّس ربوبى آگاهى يابد و بداند آنچه داشته و دارد همه از او و به سوى اوست و « بِحَوْلِ اللَّه اقُومُ وَاقْعُدُ » ، از تفرعن و طغيان خود دست بر مىدارد و از سركشىهاى خويش احساس شرم مىكند . على عليه السلام براى اين كه مالك را به خويشتن‌انديشى وادارد و موقعيت و مقامش را در برابر عظمت و جبروت كبريايى خداوند سبحان گوشزد نمايد ، مىفرمايد :\r\nوَ إِذَا أَحْدَثَ لَكَ مَا أَنْتَ فِيهِ مِنْ سُلْطَانِكَ أُبَّهَةً أَوْ مَخِيلَةً فَانْظُرْ إِلَى عِظَمِ مُلْكِ اللَّهِ فَوْقَكَ وَ قُدْرَتِهِ مِنْكَ عَلَى مَا لا تَقْدِرُ\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعَلَيْهِ مِنْ نَفْسِكَ فَإِنَّ ذَلِكَ يُطَامِنُ إِلَيْكَ مِنْ طِمَاحِكَ وَ يَكُفُّ عَنْكَ مِنْ غَرْبِكَ وَ يَفِيءُ إِلَيْكَ بِمَا عَزَبَ عَنْكَ مِنْ عَقْلِكَ .\r\nو هرگاه موقعيت و اقتدارت ، در دلت سركشى و خيالبافى پديد آورد ، به عظمت قدرت خدا بنگر كه برتر از تو است ، و قدرت ما فوق او را با خود و با آنچه كه بر آن مسلط نيستى ، مقايسه كن ، كه اين سنجش بدون شك تو را پايين مىآورد و تندىات را مهار مىكند و عقلت را به تو باز مىگرداند .\r\n\r\nتفرعن و منيّت\r\nمستىهاى قدرت‌پرستى ، چنان انسان را به كورى و بىخبرى مىكشاند كه با وجود اين كه انسان خود مخلوق و آفريده‌شدهء خداوند است ، قدرت خود را هم‌سنگ و همسان قدرت لايزال الهى مىپندارد . اميرالمؤمنين على عليه السلام براى سركوبى اين‌گونه منيّت‌ها كه انسان را به تباهى و سقوط مىكشاند ، مىفرمايد :\r\nإِيَّاكَ وَ مُسَامَاةَ اللَّهِ فِي عَظَمَتِهِ وَ التَّشَبُّهَ بِهِ فِي جَبَرُوتِهِ فَإِنَّ اللَّهَ يُذِلُّ كُلَّ جَبَّارٍ وَ يُهِينُ كُلَّ مُخْتَالٍ .\r\nبپرهيز از اين كه خود را در بزرگى و اقتدار با خدا شريك و به او شبيه سازى ؛ [ زيرا 
  ] خداوند هر متكبر و گردن‌كشى را پست و زبون مىسازد .\r\n\r\nرعايت انصاف و عدالت و مبارزه با ظلم\r\nدر اين كه منظور از انصاف با خدا چيست و چگونه است و انصاف با مردم چه مفهومى دارد ، ابتدا دنبالهء فرمان حضرت را مىخوانيم ، سپس به\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبيان مفهوم انصاف با خدا و مردم مىپردازيم :\r\nأَنْصِفِ اللَّهَ وَ أَنْصِفِ النَّاسَ مِنْ نَفْسِكَ وَ مِنْ خَاصَّةِ أَهْلِكَ وَ مَنْ لَكَ فِيهِ هَوًى مِنْ رَعِيَّتِكَ فَإِنَّكَ الَّا تَفْعَلْ تَظْلِمْ .\r\nبا خداوند به انصاف رفتار كن و نسبت به مردم نيز چه از جانب خداوند و چه از جانب افراد خاص خاندان و خويشاوندان نزديكت و چه از جانب رعايايى كه بدان‌ها علاقه و گرايش مخصوص دارى ، انصاف را رعايت كن . اگر چنين نكنى ، ستم خواهى كرد .\r\n\r\nمفهوم انصاف با خدا\r\nدر زندگى عادى و روزمرّه كسانى هستند كه با وجود برخوردارى از سلامت جسم و روح ، و نداشتن هر گونه ناراحتى ، به ارزش اين نعمت بزرگ فكر نمىكنند و قدر اين موهبت الهى را نمىدانند . اين كه مىگويند :\r\nانسان تا وقتى سالم است ، قدر سلامت را نمىداند ، از همين جا مايه مىگيرد ؛ چون به راستى وقتى انسان دندان‌هاى سالمى دارد و غذاى روزانه‌اش را به راحتى و بدون كم‌ترين مشكلى مىخورد ، اين دندان‌ها چنان كار خود را طبيعى و ساده انجام مىدهند كه انسان هنگام جويدن لقمه‌ها اصلًا شايد لحظه‌اى هم به وجود نعمتى همچون دندان‌هايى كه در دهان دارد ، فكر نكند ، يا وقتى پاهاى سالمى دارد و به راحتى از اين سو به آن سو مىرود و فعاليت و جنب‌وجوش دارد ، شايد در طول ساعت‌ها راه‌پيمايى حتى يك لحظه هم از ذهنش نگذرد كه داشتن پاى سالم چه نعمت عظيمى است . اما همين كه سلامت يكى از دندان‌هايش به هم\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nخورد و در عصب آن درد و ناراحتى راه يافت ، آن گاه گويى دنيا در نظرش سياه مىشود . ديگر مسأله فقط اين نيست كه نمىتواند به آسودگى غذا بخورد ، بلكه شدت درد ، او را زمين‌گير مىكند و در يك گوشه مىنشاند و از انجام هر كارى بازش مىدارد ، تا جايى كه بر اثر دندان درد ، انسان احساس مىكند گوش‌هايش هم خوب نمىشنود ، چشم‌هايش هم خوب نمىبيند و اصلًا مغزش هم خوب كار نمىكند . فقط از درد به خود مىپيچد و تازه به ياد مىآورد كه چه نعمت شگفتى به نام دندان در دهانش وجود داشته كه قبلًا متوجه آنها بوده و كمتر به ارزش وجودىشان فكر مىكرده است . يا وقتى پاهايش صدمه مىبيند و ديگر قدرت حركت و راه رفتن را از دست مىدهد و ناچار مىشود از جنب‌وجوش و فعاليت دست بردارد و در يك گوشه بنشيند ، آن وقت تازه مىفهمد كه وجود دو پاى سالم چه نعمت ارزنده‌اى بوده است !\r\nهمين مختصر اشاره را بگيريد و بقيه را پيش خودتان حساب كنيد .\r\nهريك از نعمت‌هايى را كه امروز داريد ، در نظر بگيريد و آن‌گاه روزى را مجسم كنيد كه خداى نكرده اين نعمت به كلى از بين برود ، يا حتى مختصر اختلال و لطمه‌اى پيدا كند . آن وقت حساب كنيد كه در اثر همين امر كوچك ، چه مشكلات بزرگ و ويران‌كننده‌اى در زندگى شما - چه از نظر جسمى و چه از نظر روحى و معنوى - پيدا خواهد شد و چطور شما را از ادامهء مسير طبيعى زندگى باز خواهد داشت .\r\nاين جاست كه مسألهء انصاف كردن با خدا مطرح مىشود . يك قسمت از انصاف كردن با خدا ، به جا آوردن شكر نعمت‌هاى اوست ، و براى اين كار نيز راه اصلى همانا اجراى دستورات و مقرّرات خداوندى است . آيا\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nانصاف است كه انسان با وجود اين همه نعمت‌ها و مواهب بىشمار كه خداوند به او ارزانى داشته است ، باز هم ناسپاسى كند و در برابر مقررات خدا ، به تمرّد و سرپيچى دست بزند ؟ آن هم مقرراتى كه به صورتى بسيار مختصر و ساده وضع شده و تازه در اين مقررات هم سعادت و رستگارى خود همين انسان‌ها مورد نظر بوده است ؛ و گرنه خداوند چه احتياجى به ما دارد و برايش چه فرقى مىكند كه ما موجودات ضعيف و ناچيز ، مقرّرات او را انجام بدهيم يا خير ؟\r\nنكتهء قابل توجّه اين كه گاهى ما انسان‌ها آن مقدار كه در مقابل ساير افراد انسانى احساس شرم و حيا و حق‌شناسى و شكرگزارى داريم ، در برابر خداوند همان مقدار را هم به جا نمىآوريم ؛ مثلًا اگر كسى احسان مختصرى دربارهء ما روا دارد و در لحظهء كوتاهى از زندگىمان كار كوچكى برايمان انجام دهد ، در مقابل او احساس قدردانى و حق‌شناسى مىكنيم تا جايى كه گاه مىگوييم وظيفهء اخلاقى ايجاب مىكند كه اين احسان را تا پايان عمر فراموش نكنيم و هر جا توانستيم ، براى جبران و قدردانى آن تلاش كنيم . امّا چطور است كه در مقابل اين همه احسان‌هايى كه از ناحيهء خداوند نسبت به ما ارزانى شده و اين همه مواهب و عنايات و الطاف الهى كه سراسر زندگى مان را از هر طرف پوشانده است ، وظيفهء اخلاقى احساس نمىكنيم ؟\r\nچرا خود را موظف به حق‌شناسى و شكرگزارى از خدا - كه همانا اجراى دستورات او براى خوشبختى و رستگارى خودمان است - نمىدانيم ؟ آن هم دستوراتى كه از يك سو بسيار ساده بوده و به آسانى انجام‌پذير است ، و از سوى ديگر هيچ نفعى براى خداوند ندارد و انجام و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nعدم انجامش در پيش‌گاه كبريايى او يكسان است و تازه نفع آنها تمام و كمال به خود ما بر مىگردد و فقط در راه تكامل و تعامل انسانى خودمان نقش دارد .\r\nاز اين بيان نتيجه مىگيريم كه هرگونه كفران نعمت در مقابل عنايات و الطاف الهى و هر نوع مخالفت و نافرمانى از دستورات خداوند ، نوعى بىانصافى نسبت به ساحت قدس الهى است .\r\n\r\nمفهوم انصاف با مردم\r\nانصاف در رابطه با مردم ، يعنى اين كه حقّ هر كسى همان گونه كه هست ادا شود و حقوق هر انسانى به طور كامل و به گونه‌اى مساوى رعايت گردد . حاكم در مقام حكومت ، از دو جهت بايستى با مردم با انصاف رفتار كند ؛ نخست در رابطه با خود ( چه در مسائل حكومتى و چه در مسائل شخصى ) و ديگرى در رابطه با خويشان ، دوستان و كسانى كه به وى نزديك‌ترند .\r\nدر حكومت اسلامى مثلًا به هنگام تقسيم اموال عمومى ، انصاف حاكم به اين صورت است كه همهء افراد را به طور يكسان نگريسته و اموال و امكانات را به گونه‌اى مساوى بين مسلمانان تقسيم نمايد . در حالات شخصى نيز اگر حاكم ، به طور مثال ، همسايهء يكى از رعايا بود ، حق ندارد به مقتضاى همسايگى چيزى را به او تحميل كند . اگر مىخواهد جنسى را به او بفروشد يا از او خريدارى كند ، حقّ تحميل ندارد و نبايد جنس خود را به گران‌ترين قيمت بدهد و جنس او را با ارزان‌ترين قيمت بگيرد . در هر دومورد بايدآنچه راكه عدل وحقّ وانصاف حكم مىكند به اجرا درآورد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nوظيفهء استاندار در رابطه با نزديكان و بستگان\r\nتا اين جا دو مورد از موارد انصاف با مردم را مطرح كرديم . مورد سوم در رابطه با بستگان و نزديكان حاكم است . حاكم نبايستى اجازه بدهد كه نزديكان وى به اتكاى اين كه از طرف حاكم حمايت مىشوند ، نسبت به مردم بىانصافى كنند ؛ زيرا طبعاً هر كسى نسبت به بستگان و نزديكان خود ، به خصوص نسبت به اهل خانه و فرزندانش علاقهء خاصى دارد كه گاهى ممكن است به طرفدارى از آنها يا جهت‌گيرى به سود آنها كشيده شود .\r\nحاكم نبايستى چنين باشد و اگر چنين وضعى پيش آمد و او شاهد بىانصافى نزديكانش نسبت به ديگران بود ، عدل و انصاف اقتضا مىكند كه از پايمال شدن حقوق مردم جلوگيرى نمايد .\r\n\r\nظلم و نتيجهء آن\r\nوَ مَنْ ظَلَمَ عِبَادَ اللَّهِ كَانَ اللَّهُ خَصْمَهُ دُونَ عِبَادِهِ وَ مَنْ خَاصَمَهُ اللَّهُ أَدْحَضَ حُجَّتَهُ وَ كَانَ لِلَّهِ حَرْباً حَتَّى يَنْزِعَ أَوْ يَتُوبَ .\r\nهر كس نسبت به بندگان خدا ستم كند ، خداوند از طرف بندگانش خصم ( دشمن ) او مىشود و هر كه خدا با او مخاصمه كند ، خدا منطقش را مىكوبد و چنين شخصى همواره در موضع جنگ با خدا خواهد بود تا آن كه بميرد و دستش از ظلم كوتاه شود ، يا توبه كند و به فرمان خداوند بازگردد .\r\n\r\nظالم با چه كسى طرف حساب است ؟\r\nاز اين بيان حضرت [ كه مىفرمايد : « مَنْ ظَلَمَ عِبادَ اللَّه كانَ اللَّه خَصْمَهُ » 
  ] مىفهميم كه اگر كسى به بندگان خدا [ و مظلومان 
  ] ظلم كند ، طرف\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمخاصمهء او ، خداوند خواهد بود ؛ يعنى خداوند ، از جانب بندگان مظلوم ، شخص ظالم را مورد قهر و خشم قرار مىدهد و رگبار كيفر و انتقامش را از هر طرف بر سر او فرود مىآورد ؛ زيرا مىدانيم كه اگر كسى به فرزند خردسال و ناتوان و بىدفاع شما ظلم كند ، با اين كه به شخص شما ظلم نكرده است ، طرف مخاصمه‌اش شما خواهيد بود ؛ چون از نظر عقلا ، وقتى فرزندى مظلوم واقع شد ، پدر لبهء تيز آن ظلم را متوجه خود و حيثيت و غيرتش مىبيند و در مقام مخاصمه و مقابله با ظالم بر مىآيد و در اصل ، مقتضاى رابطهء پدرى و فرزندى چنين حكمى را مىكند .\r\nمگر نه اين است كه به تعبير « الْخَلْقُ عِيالُ اللَّه » « 1 » ، بندگان خدا جزء خانوادهء خدا محسوب مىشوند و همهء انسان‌ها تحت تكفّل و حمايت الهى قرار دارند ؟ روشن است كه وقتى انسان‌هايى مورد ستم قرار بگيرند و نتوانند در مقابل ظالم به دفاع و مقابله برخيزند و حقّ خود را بگيرند ، خداوند خود با ظالمان و ستمگران مقابله خواهد كرد .\r\nآيا نسبت فرزند به پدر قوىتر است و رشته‌هاى مستحكم‌ترى آن دو را به يكديگر پيوند مىدهد ، يا نسبت بندگان خدا به خداوند و خالق خود ؟\r\n\r\nشكست قطعى ظالم\r\nظالم از آن جا كه با خدا طرف است و تنها بر اساس زور و قلدرى و با چهره‌اى دروغين با مردم برخورد مىكند ، خداوند كه بالاترين\r\n\r\n\r\n","description":"","footnote":"\r\n( 1 ) . الفقه ، المنسوب للامام الرضا عليه السلام ، ص 369 .\r\n","page_name":" 48 ","page_number":48},
  {"content":"\r\n\r\nقدرت‌هاست « يَدُ اللَّهِ فَوْقَ أَيْدِيهِمْ » « 1 » با افشاى چهرهء ظالم براى مردم ، ثابت مىكند كه ظلم و ستم ظالم بر اساس قلدرى و ستمگرى است ، نه بر اساس منطق و دليل عقلايى . پيداست وقتى كه خداوند نقاب از چهرهء دروغين و حق به جانبِ ظالم برداشت و مردم چهرهء حقيقى او را كه همان ظلم و ستمگرى بر اساس هواهاى نفسانى است شناختند ، با اتكال به خداوند ، با ظالم درگير مىشوند و با او به مقابله بر مىخيزند و در اين درگيرى چون خداوند طرف حساب است و دست الهى همراه و همگام مستضعفين مىباشد ، مردم ، پيروز مىشوند و ظالم شكست خواهد خورد و مصداق عينى كلام حضرت « أَدْحَضَ حُجَّتَهُ » محقق خواهد شد .\r\n\r\nتوبهء ظالم\r\nاسلام علاوه بر اين كه روى ظلم و كراهت و نادرستى و محكوميت آن بسيار تكيه مىكند و آن را از اعمال زشت و گناهانى مىشمارد كه خداوند با سرعت و شدت در مقابل مقابله با آن بر مىآيد ، اما باز هم راه را به طور كلى براى ظالم مسدود نمىداند ؛ زيرا خداوندِ بخشايندهء مهربان كه با توبهء هر گناه‌كارى ، او را مورد عفو و بخشش قرار مىدهد ، در اين جا نيز پيشگاه كبريايى و مقدّسش آمادگى گذشت و بخشايش را براى توبه‌كنندگان دارد .\r\nاين است كه حضرت مىفرمايد همين شخص ظالم ، با اين كه تجسّم\r\n\r\n\r\n","description":"","footnote":"\r\n( 1 ) . الفتح : 10\r\n","page_name":" 49 ","page_number":49},
  {"content":"\r\n\r\nجنگ با خداست و خودش مصداق عينى جنگ است ، باز هم راهِ بازگشت براى او به كلى بسته نيست ؛ زيرا خدا تا جايى طرف مخاصمهء اوست كه همچنان به اعمال ظالمانه‌اش ادامه مىدهد و در مسير توبه و بازگشت قدم نمىگذارد . پس خدا نيز با او مخاصمه مىكند « حَتّى يَنْزِعَ وَيَتُوبَ » ؛ تا دست از ستمگرى بردارد و از ظلم ، توبه كند . در اين حالت [ و در صورتى كه صادقانه و از صميم قلب باشد 
  ] خداوند نيز از گناهش مىگذرد ، توبه و رجوعش را مىپذيرد و از مقابله و مخاصمهء با او چشم‌پوشى مىكند .\r\nالبته توبه هم در هر موردى مراتب و مدارج خاص خودش را دارد كه بايد كاملًا رعايت شود . اگر كسى حق‌ّالنّاس را پايمال كرده باشد ، براى پذيرش توبه‌اش كافى نيست كه تصميم بگيرد از آن به بعد ، حقّ النّاس را پايمال نكند ، بلكه بايد تمام توان خود را به كار ببرد و تا آن جايى كه از عهده‌اش بر مىآيد ، حقّ النّاس را به صاحبش برگرداند و رضايت عباداللَّه و عيال اللَّه را كه مورد ظلم او واقع شده‌اند ، كسب كند ؛ در چنين صورتى ، خداوند هم توبهء واقعى و توأم با صداقت و صميميّت آن شخص را مىپذيرد .\r\n\r\nتأثير نالهء مظلوم\r\nدر بينش اسلامى ، برخى از گناهان باعث تبديل نعمت و عزّت به ذلّت وبدبختى است و بعضى ديگر مسبّب تعجيل عذاب ونزول بلاهاى آسمانى .\r\nدر ديدگاه على عليه السلام ظلم و ستم به بندگان خدا ، نيرومندترين عاملى است كه از يك طرف ، نعمت الهى را به نقمت ، و عزت را به ذلت و تباهى تبديل مىكند ، و از سوى ديگر ، باعث تعجيل عذاب و نزول بلاهاى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nآسمانى مىباشد . حال ممكن است اين عذاب ، يا اخروى باشد ، يا دنيوى ؛ و در همين جهان هستى تحقق پيدا كند ؛ و ممكن است ظلم باعث تبديل چندين نعمت متعدد باشد و ممكن است منجر به متلاشى شدن هستى ظالم گردد و همهء اينها از نالهء مظلوم سرچشمه مىگيرد :\r\nوَ لَيْسَ شَيْءٌ أَدْعَى إِلَى تَغْيِيرِ نِعْمَةِ اللَّهِ وَ تَعْجِيلِ نِقْمَتِهِ مِنْ إِقَامَةٍ عَلَى ظُلْمٍ فَإِنَّ اللَّهَ سَمِيعٌ دَعْوَةَ الْمُضْطَهَدِينَ وَ هُوَ لِلظَّالِمِينَ بِالْمِرْصَادِ .\r\nهيچ عاملى در دگرگونى نعمت‌هاى خدا [ و تغيير دادن نعمت به ذلت و نكبت 
  ] و در تعجيل و شتاب خدا براى پياده كردن قهر و خشم و انتقامش ، مؤثرتر و وسيع‌تر از پافشارى و اصرار و مقاومت [ ستمگران 
  ] بر ستم نيست ( يعنى اصرار ستمگران بر ستم كردن نسبت به مردم ، سريع‌تر از هر عامل ديگرى باعث مىشود كه خداوند نعمت‌هايش را از انسان پس بگيرد و آن را دگرگون كند و خشم و قهر و كيد خود را نشان دهد ) ؛ چنان كه خداوند دعاها و خواهش‌هاى مظلومان را به خوبى مىشنود و خودش همواره در كمين ستم‌پيشگان است .\r\n\r\nرعايت حقّ و عدالت ، بهترين معيارهاى تصميم‌گيرى حاكم\r\nدر اسلام تصميم‌گيرى حاكم بايستى بر اساس ضوابط و معيارهاى اسلامى باشد . بر اين اساس ، معيار حاكم در پذيرش و جذب نيروها و هرگونه تصميم‌گيرى حكومتى ، برقرارى حق و عدالت و رعايت رفاه و آسايش و رضايت عامّهء مردم خواهد بود :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nوَ لْيَكُنْ أَحَبَّ الْأُمُورِ إِلَيْكَ أَوْسَطُهَا فِي الْحَقِّ وَ أَعَمُّهَا فِي الْعَدْلِ وَ أَجْمَعُهَا لِرِضَى الرَّعِيَّةِ فَإِنَّ سُخْطَ الْعَامَّةِ يُجْحِفُ بِرِضَى الْخَاصَّةِ وَ إِنَّ سُخْطَ الْخَاصَّةِ يُغْتَفَرُ مَعَ رِضَى الْعَامَّةِ .\r\nو محبوب‌ترين كارها نزد تو بايد آن امرى قرار گيرند كه معتدل‌ترين و ميانه‌ترين در حق ، همگانىترين و فراگيرترين در عدل و جامع‌ترين و هماهنگ‌ترين در راه رضايت مردم باشند ؛ چرا كه بىترديد ، خشم تودهء مردم ، رضايت و خشنودى خواص و برگزيدگان جامعه را بىاثر مىسازد ؛ در حالى كه خشم خواص ، با رضايت تودهء مردم بخشوده و جبران خواهد شد .\r\nمنظور از رعايت حقّ و عدالت ، ايجاد مدينهء فاضلهء خيالى در عالم ذهن نيست كه خود باعث ركود هر گونه تصميم‌گيرى عملى است و حاكم را به مطلق‌گويى و ايده‌آليسم مىكشاند . به همين دليل است كه حضرت با بيان « اوْسَطَها فِى الْحَقّ » ، حاكم را به واقع‌بينى و رعايت امكانات موجود در جامعه فرا مىخواند و مىفرمايد در جانب‌دارى از حق ، آنچه را كه حتىالامكان به حق ، نزديك‌تر و عملىتر است مراعات كن و با اين بهانه كه حق را به معناى واقعى كلمه نمىتوان پياده كرد ، شانه از زير بار مسؤوليت خالى نكن .\r\n\r\nاين همه تكيه بر رضايت و خشنودى تودهء مردم ، چرا ؟\r\nافراد تحت حكومت به دو دسته تقسيم مىشوند :\r\nاكثريت\r\nاقليت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاكثريت جامعه را مردم عادى اجتماع و به اصطلاح ، همان تودهء مردم تشكيل مىدهند كه نوعاً از امكانات رفاهى كمترى برخوردار مىباشند .\r\nدر مقابل ، گروه كوچك ديگرى هستند كه از امكانات مادّى فراوانى برخوردارند و به همين جهت خود را برگزيدگان و خواص جامعه مىپندارند و براى خود ، شخصيت و امتيازى بيش از عامهء مردم قائل‌اند ! ! هيچ حاكمى نمىتواند در مقام زمامدارى ، به طور صددرصد رضايت اكثريت و اقليت جامعه را كسب نمايد ؛ زيرا اگر به سود مردم مستضعف جهت‌گيرى كند ، اقليت ناراضى خواهند شد ، و اگر در جهت منافع اقليت قدم بردارد ، تودهء مردم ناخشنود خواهند بود . بديهى است كه در مقام مقايسه ، تلاش در جهت تقويت پايگاه مردمى و جلب رضايت اكثريت عظيم مردم به سود حكومت و به نفع حاكم خواهد بود و نارضايى عده‌اى قليل ، كارى از پيش نخواهد برد .\r\n\r\nويژگىهاى عامّه و خاصّه ونقش هر يك در حكومت\r\nگفتيم كه اگر فريب و نيرنگ در كار نباشد ، هيچ نظام حاكمى نمىتواند رضايت تمام مردم را - اعم از عامّه و خاصّه - جلب كند ، و طبعاً جلب رضايت هر يك به عدم رضايت ديگرى منجر مىشود .\r\nاكنون ببينيم ويژگىها و مشخصات هريك از اين دو گروه ، از ديدگاه على عليه السلام چيست و هريك در نظام حكومتى چه نقشى و جايگاهى دارد :\r\nوَ لَيْسَ أَحَدٌ مِنَ الرَّعِيَّةِ أَثْقَلَ عَلَى الْوَالِي مَئُونَةً فِي الرَّخَاءِ وَأَقَلَّ مَعُونَةً لَهُ فِي الْبَلاءِ وَ أَكْرَهَ لِلْإِنْصَافِ وَ أَسْأَلَ بِالْإِلْحَافِ\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nوَ أَقَلَّ شُكْراً عِنْدَ الْإِعْطَاءِ وَ أَبْطَأَ عُذْراً عِنْدَ الْمَنْعِ وَ أَضْعَفَ صَبْراً عِنْدَ مُلِمَّاتِ الدَّهْرِ مِنْ أَهْلِ الْخَاصَّةِ .\r\nاحدى از رعايا در حالت صلح و شرايط عادى ، از لحاظ هزينهء زندگى ، بارشان بر والى [ و حكومت 
  ] سنگين‌تر و در شرايط سختى و بروز مشكلات ، كمكشان كمتر و از اجراى عدل و انصاف ، ناراحت‌تر و در خواست‌هاى خود ، پافشارتر و مصرّتر و در مقابل عطا و بخشش ، كم‌سپاس‌تر و ناشكورتر و با ديدن ممانعتها و دريغ‌ها [ از سوى حكومت 
  ] ، ديرعذرپذيرتر و به هنگام بروز حوادث و مشكلات ، كم‌استقامت‌تر و ناپديدارتر [ از گروه خواص نيست 
  ] .\r\n\r\nويژگىهاى عموم جامعه و مستضعفين آن\r\nاز عبارت فوق ويژگىهاى عامه و مستضعفين جامعه مشخص مىگردد :\r\n1 - بار سبك‌تر ، كمك بيشتر\r\nنخستين ويژگى مردمان عادى و مستضعفان جامعه اين است كه هميشه به مقدار متوسط و معتدلى از خوراك و پوشاك و ساير احتياجات زندگى اكتفا مىورزند و با قناعت و مصرف كم ، زندگى خود را اداره مىكنند و از اين جهت ، هيچ‌گاه بار سنگينى بر دوش حكومت و والى نخواهند گذاشت . در حالى كه مترفين جامعه ، با ريخت‌وپاش‌هايى كه دارند ، هر روزه بار سنگينى از گرانى و كمبود و . . . بر حاكم تحميل خواهند كرد و در مقابل اين همه تحميل و فشار كه از جهت تأمين اسراف‌كارىهايشان بر\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nحكومت و والى خواهند داشت ، هنگام بلا و بروز جنگ [ و هرگونه پيش‌آمدهاى ناگوار 
  ] بيش از مردمان مستضعف و قبل از آنان از معركه و درگيرى كنار خواهند كشيد ؛ در صورتى كه مستضعفان با بروز جنگ و درگيرى ، هر آن صبورتر ، مقاوم‌تر و قانع‌تر شده و تا آن‌جا كه بتوانند از كمك و مساعدت نيز دريغ نخواهند كرد .\r\n2 - پذيرش عدل و انصاف\r\nوجود عدل بين مردم يكى از ارزش‌هاى متعالى انسانى - اسلامى است كه هر حاكم اسلامى به حكم قرآن كه مىفرمايد : « أُمِرْتُ لِأَعْدِلَ بَيْنَكُمْ » « 1 » موظف به اجراى دقيق عدل و رعايت انصاف بين اقشار جامعه است .\r\nمستضعفان و محرومان به حكم فطرت اصيل و اسلامىشان از اجراى عدالت خوشحال‌تر و پذيراترند . در مقابل ، مترفين و مشت‌پُركن‌هاى جامعه از اجراى عدالت ناراضىتر و دل‌گيرترند ؛ چون مىدانند كه با اجراى عدالت و پياده شدن مساوات و برابرى در ميان افراد جامعه ، جايى براى اسراف‌كارى و تحصيل مال از هر طريق ممكن [ كه مترفين خواستار آن هستند 
  ] باقى نخواهد ماند .\r\n3 - سپاس و تشكر در مقابل نعمت‌ها\r\nانسان به حكم فطرت ، خود را موظف مىداند در مقابل كسى كه به او احسان كرده و يا نعمتى به او ارزانى داشته است ، شاكر و سپاس‌گزار باشد .\r\n\r\n\r\n","description":"","footnote":"\r\n( 1 ) . الشورى : 15\r\n","page_name":" 55 ","page_number":55},
  {"content":"\r\n\r\nمحرومان به حكم فطرت اصيل و انسانىشان زبانى شاكر دارند و در مقابل احسان حاكم ، سپاس‌گزارند و هيچ‌گاه خوبى و انعام حاكم را فراموش نمىكنند ؛ در حالى كه مترفين و خواصّ جامعه در مقابل انتظارات پوچى كه دارند ، انعام و احسان حاكم را ناديده مىگيرند [ و بلكه آن را نوعى انجام وظيفه قلمداد مىكنند 
  ] و سپاس و تشكر را لايق شأن خودشان نمىدانند !\r\n4 - پذيرش عذر و عدم اصرار\r\nتأمين معاش ، و تهيهء وسايل و ما يحتاج مردم تحت حكومت ، وظيفهء حاكم و دولت اسلامى است . طبيعى است كه انجام اين وظيفه در هر شرايطى به گونه‌اى تغيير خواهد كرد ؛ گاه به خاطر امكانات بيشتر و شرايط آسان‌تر ، دولت بيشتر و سريع‌تر و بهتر مىتواند وظيفه‌اش را انجام دهد و مردم را راضى نگه دارد ، و زمانى ديگر به دليل شرايط و بحران‌هاى [ خاصّى كه بعضاً دولت نيز نمىتوانسته آن را پيش‌بينى كند 
  ] ، حكومت نمىتواند آن چنان كه شايسته است وظيفه‌اش را انجام دهد . در اين گونه موارد ، دولتى كه از مردم است و خود را پيكرى از مردم مىداند ، با در جريان گذاشتن مردم ، از آنان عذرخواهى مىكند .\r\nدر اين گونه مواقع ، محرومان عذرپذيرند و نسبت به خواست‌هاى خود اصرار و الحاح بيشترى ندارند ؛ در حالى كه مترفين اين گونه عذرها را نخواهند پذيرفت و هم‌چنان نسبت به خواست‌هاى خود اصرار بيشترى مىورزند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n5 - صبر و استقامت در مقابل مصائب\r\nهر ملتى در حيات اجتماعىاش ، زمانى با رفاه و آسايش و سلامت و امنيت زندگى مىكند و دورانى ديگر در گرفتارى و شدايد به سر مىبرد .\r\nهيچ ملت و هيچ حاكمى نمىتواند مدعى شود كه هرگز گرفتار شدايد و مصائب نخواهد شد و هميشه و به طور دائم با رفاه ، سلامت و امنيت زندگى خواهد كرد .\r\nاز آن‌جا كه محرومان جامعه ، هميشه با محروميت و تنگدستى و گرفتارى و . . . به سر برده‌اند ، هنگام شدايد صبورتر و مقاوم‌ترند ؛ در حالى كه مترفين و قشر خاصى از جامعه كه هميشه با رفاه و آسايش و اسراف زندگى كرده‌اند ، صبر و تحملى از خود نشان نخواهند داد . اينها ( و ديگر انگيزه‌هايى كه بعداً خواهيم گفت ) ويژگىهايى هستند كه حاكم را به سوى مستضعفان مىكشاند و او را وادار مىسازد تا به سود محرومان و در جهت رضايت و آسايش آنان قدم بردارد .\r\nوَ إِنَّمَا عِمَادُ الدِّينِ وَ جِمَاعُ الْمُسْلِمِينَ وَ الْعُدَّةُ لِلْأَعْدَاءِ الْعَامَّةُ مِنَ الْأُمَّةِ فَلْيَكُنْ صِغْوُكَ لَهُمْ وَ مَيْلُكَ مَعَهُمْ .\r\nتكيه‌گاه دين ، اجتماع مسلمانان و نيروى ذخيره براى دشمنان ، تنها تودهء مردم هستند [ نه مترفين و زراندوزان جامعه 
  ] ، پس ، گوشت به سوى تودهء مردم و گرايشت به جانب آنان باشد .\r\n\r\nتداوم حكومت با طرد سخن‌چينان\r\nدر فرهنگ اسلام ، رذيلهء سخن‌چينى از بدترين رذيله‌ها و چهرهء سعايت‌گر از زشت‌ترين چهره‌هاست .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nما مىدانيم كه هيچ انسانى جز معصومين عليهم السلام خالى از عيب و مصون از خطا و لغزش نيست و از هر انسانى كم و بيش مىتوان نقاط ضعفى به دست آورد و مستمسك آلودگىاش قرار داد . در چنين موقعيتى ، انسانى كه آلودهء خصلت سخن‌چينى است به خوبى مىتواند ، هم روابط فردى افراد را به هم بريزد و هم روابط مردم با حكومت را تيره سازد . ناگفته پيداست سخن‌چينِ دروغ‌پردازى كه از دروغ‌سازى و دروغ‌گويى ابايى ندارد ، هرگاه از شخصى كه دوست ديگرى است نقطه ضعف كوچكى مشاهده كند ، بدون تأخير و با بوق و كرنا ، ضعف وى را با دوستش مطرح كرده و باعث جدايى دوستان و موجب كينه‌توزى و دشمنى دوستان ديرينه خواهد شد . حال اگر چنين شخصى با چنين صفت رذيله‌اى ، وارد دستگاه حاكمه شود و با كارگزاران حكومت ، رفت‌وآمد داشته باشد ، به سادگى مىتواند با دست‌آويز قرار دادن نقاط ضعف ديگران ، حاكم را از مردم جدا و مردم را از حاكم متنفر كرده و در نتيجه ، حاكم را به خاطر نداشتن نيروهاى كارآمد ، درمانده و مستأصل نمايد . اين است كه على عليه السلام براى ايجاد جوّ اعتماد و امنيت ، مالك را به طرد سعايت‌گران و سخن‌چينان سفارش مىكند :\r\nوَ لْيَكُنْ أَبْعَدَ رَعِيَّتِكَ مِنْكَ وَ أَشْنَأَهُمْ عِنْدَكَ أَطْلَبُهُمْ لِمَعَائِبِ النَّاسِ فَإِنَّ فِي النَّاسِ عُيُوباً الْوَالِي أَحَقُّ مَنْ سَتَرَهَا فَلا تَكْشِفَنَّ عَمَّا غَابَ عَنْكَ مِنْهَا فَإِنَّمَا عَلَيْكَ تَطْهِيرُ مَا ظَهَرَ لَكَ وَ اللَّهُ يَحْكُمُ عَلَى مَا غَابَ عَنْكَ فَاسْتُرِ الْعَوْرَةَ مَا اسْتَطَعْتَ يَسْتُرِ اللَّهُ مِنْكَ مَا تُحِبُّ سَتْرَهُ مِنْ رَعِيَّتِكَ .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nأَطْلِقْ عَنِ النَّاسِ عُقْدَةَ كُلِّ حِقْدٍ وَ اقْطَعْ عَنْكَ سَبَبَ كُلِّ وِتْرٍ وَ تَغَابَ عَنْ كُلِّ مَا لا يَضِحُ لَكَ وَ لا تَعْجَلَنَّ إِلَى تَصْدِيقِ سَاعٍ فَإِنَّ السَّاعِيَ غَاشٌّ وَ إِنْ تَشَبَّهَ بِالنَّاصِحِينَ .\r\nو بايد دورترين رعيت نزد تو كسى باشد كه بيشتر از ديگران در پى عيب‌جويى مردم است ؛ زيرا به طور مسلّم ، در تمام مردم [ جز معصومين عليهم السلام 
  ] عيب‌هايى است و زمامدار در خطاپوشى سزاوارتر از ديگران است . پس نسبت به عيب‌هايى كه بر تو پوشيده است ، كنجكاوى مكن . وظيفهء تو فقط تطهير چيزهايى است كه آشكار مىگردند : خدا بر آنچه از تو پنهان است حكم خواهد كرد [ و در روز جزا نسبت به گناهان پوشيدهء مردم رسيدگى خواهد شد 
  ] . پس تا آن جا كه مىتوانى عيب‌هاى مردم را بپوشان ؛ خدا نيز خطاهاى تو را كه نمىخواهى ديگران بدانند ، مىپوشانند .\r\nاز دل‌هاى مردم ، گره هر كينه‌اى را بگشاى و از درون خودت ، عامل هر تنهايى را قطع كن و از آنچه بر تو روشن نيست ، تغافل كن . در تصديق گفتهء هر سخن‌چينى شتاب مكن كه سخن‌چين ، خائن است ؛ اگرچه در لباس نصيحت‌گر و خيرخواه درآيد .\r\n\r\nرازدارى و خطاپوشى\r\nرازدارى و سرپوش‌گذارى بر اسرار مردم و عيوب انسان‌ها يكى از وظايف حاكم و از اصول حياتى و انسان‌ساز اسلام است .\r\nعلى عليه السلام براى بيان اين اصل اسلامى ، در جملات فوق كه مىفرمايد :\r\n« أَلْوالى أحَقُّ مَنْ سَتَرَها . . . » ، مالك را به رازدارى و سرپوش گذاشتن بر\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nخطاها و عيوب مردمانِ تحت حكومت فرمان مىدهد و از تحقيق و تجسس از اسرار پنهانى مردم بر حذر مىدارد و مىفرمايد : هم‌چنان كه خود نمىخواهى و حاضر نيستى كه اسرارت را كسى بداند ، تو نيز حاضر به افشاى اسرار پنهانى مردم نباش .\r\nدر همين زمينه ، از قول امام صادق عليه السلام به نقل از رسول خدا صلى الله عليه و آله مىخوانيم :\r\nلا تَطْلُبُوا عَثَراتِ الْمُؤْمِنِينَ فَانَّ مَنْ تَتَبَّعَ عَثَراتِ أَخِيهِ تَتَبَّعَ اللَّهُ عَثَراتِهِ وَمَنْ تَتَبَّعَ اللَّهُ عَثَراتِهِ يَفْضَحَهُ وَلَوْ فِى جَوْفِ بَيْتِهِ . « 1 »\r\nلغزش‌هاى مؤمنان را جست‌وجو نكنيد ؛ زيرا هر كس كه لغزش‌هاى برادرش را جست‌وجو كند ، خداوند لغزش‌هايش را دنبال مىكند ، و هر كس را كه خداوند لغزش‌هايش را دنبال كند ، رسوايش مىسازد ، گرچه در درون خانه‌اش باشد .\r\n\r\nمبارزه با مظاهر فساد و فحشا\r\nرواج فساد و فحشا در جوامع مختلف از بارزترين ترفندهاى امپرياليسم و استعمار است . همان‌طور كه ماترياليسم و كمونيسم مىكوشد تا دين و مذهب را از ميان مردم ريشه‌كن كند و الحاد و بىخدايى را گسترش دهد و در نهايت ، همهء ارزش‌ها را بىارزش و بىمقدار نمايد .\r\nامپرياليسم و استعمار نيز مىخواهد با از بين بردن عفت و پاكدامنى و اشاعهء فحشا و فساد ، ملت‌هاى مستضعف را از روح پاكى و معنويت جدا\r\n\r\n\r\n","description":"","footnote":"\r\n( 1 ) . الكافى ، ج 2 ، ص 355 .\r\n","page_name":" 60 ","page_number":60},
  {"content":"\r\n\r\nسازد و شخصيت و اصالت انسانى آنها را آلوده كند . آن‌گاه ايشان را چنان به ازخودبيگانگى بكشاند كه ديگر هيچ تكيه‌گاهى نداشته باشند و ناچار خود را به طوفان‌هاى مهيب و سيلاب‌هاى زهرآگين فساد و فحشا بسپارند تا سرانجام در عمق منجلابى كه دست‌هاى آلودهء استعمار آماده كرده است ، فرو روند .\r\nامپرياليسم و استعمار براى دوام و بقاى خود ، به ترفندهاى گوناگونى متوسّل مىشود ، اما همواره رواج فحشا و فساد را به عنوان مخرب‌ترين و مطمئن‌ترين ترفند خود به كار مىبرد ؛ زيرا در طول دو - سه قرن اخير به تجربه دريافته است كه محكم‌ترين دژ نفوذناپذير هر ملتى در مقابل بيگانگان ، عفت و پاكدامنى اوست . لذا هرگاه عفت نابود شود و فساد و فحشا جاى آن را بگيرد ، اصالت انسانى از هم مىپاشد و هوى و هوس و شهوت بر خوى و خصلت آدمى چيره مىشود ، تا جايى كه اركان دين و اعتقادات مذهبى نيز متزلزل شده و آن گاه يك باره آن دژ مستحكم فرو مىريزد و راه نفوذ استعمار هموار مىگردد .\r\nاسلام براى جلوگيرى از اين گونه مفاسد ، شديداً با مظاهر فساد و آلودگى مبارزه مىكند و كسانى را كه به طور آشكار و در ملأ عام به فساد و آلودگى دست بزنند و يا در مكانى هرچند خلوت درصدد توسعهء فساد و فحشا باشند ، با شديدترين مجازات كيفر مىدهد . اين است كه مىبينيم على عليه السلام در جملهء « فَإنَّما عَلَيْكَ تَطْهيرُ ما ظَهَرَ لَكَ » ، مالك را به مبارزه با مظاهر فساد و آلودگى و جلوگيرى از فحشا و منكرات ظاهرى فرا مىخواند و در نتيجه ، از سقوط و انحطاط جامعهء اسلامى جلوگيرى به عمل مىآورد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nگره‌گشايى و توجه به رفع گرفتارىهاى مردم\r\nوظيفهء ديگرى كه از جملات على عليه السلام آن جا كه مىفرمايد : « أطْلِقْ عَنِ النَّاسِ عُقْدَةَ كُلِّ حِقْدٍ » براى فرماندار [ و مسؤولان كادر بالاى حكومت 
  ] مشخص مىشود ، وظيفهء گره‌گشايى و برآوردن حوائج مادّى و معنوى مردم تحت حكومت است .\r\nپر واضح است كه مردم به مقتضاى طبع بشرى و به مقتضاى آمال و آرزوهايى كه دارند ، هرگاه به آنچه كه مىخواهند ، نائل نشوند ( و اغلب هم نائل نمىشوند و نخواهند شد ) ، مجريان حكومت را مسؤول محروميّت‌ها و سرخوردگىهاى خود قلمداد مىكنند . آنان چنين مىپندارند كه حكومت با امكاناتى كه دارد ، مىتواند تمام آرزوها و خواست‌هاى آنان را جامهء عمل بپوشاند و طبيعى است كه چنانچه حكومت نتوانست خواست‌هاى آنان را برآورده سازد ، نسبت به مجريان امر ، در دل ، كينه و عداوت مىپرورانند و اين موجب سستىِ اساس و پايه‌هاى حكومت مىشود .\r\nپس در نتيجه ، از آن جا كه حاكم نمىتواند تمام خواسته‌هاى مردم تحت حكومت خود را برآورده سازد ، مىبايست در چنين مواردى با گشاده رويى و رعايت ادب و با پيروى از اخلاق اسلامى ، مردم را با كمبودها آشنا سازد و از خود آنان چاره‌جويى نمايد و در يك كلام ، از هر طريق ممكن ، رضايت مردم را جلب كند .\r\n\r\nرايزنى در اسلام\r\nدر فرهنگ اسلام مشاوره و مشورت براى جلوگيرى از استبداد و خودمحورى و نيز دست يازيدن به افكار و انديشه‌هاى ديگران و در\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنهايت ، كسب انديشه‌هاى بهتر و بالاتر و به‌كارگيرى عملى آنهاست . بر همين اساس ، هر اندازه مسألهء مورد مشورت داراى اهميّت و ويژگى خاصى باشد ، مشاوره در پيرامون آن ، حسّاس‌تر و ظريف‌تر خواهد بود .\r\nمشورت‌خواهى و به‌كارگيرى عملى ( استشاره ) از دو جهت ضرورى به نظر مىرسد :\r\n1 . گستردگى و انشعاب روزافزون مسائل سياسى ، فرهنگى ، اخلاقى ، هنرى ، اقتصادى ، صنعتى و . . . در ابعاد مختلف زندگى ، فهم و درك اصولى مسائل را مشكل و مشكل‌تر مىسازد ؛ به طورى كه در بسيارى موارد راهى جز مشاوره و استشاره با متخصّصان باقى نخواهد ماند .\r\n2 . هريك از افراد انسانى ، هر قدر از جسمى نيرومند و انديشه‌اى قوىتر و هوشى سرشار برخوردار باشد ، بالاخره يك انسان است و بيش از يك انديشه ندارد ، در حالى كه اگر با ديگران مشورت نمايد و از انديشه‌هاى آنان نيز بهره‌مند شود ، در جمع‌بندى و نتيجه‌گيرى از مسائل ، راهى اصولىتر و نتيجه‌اى مطلوب‌تر به دست خواهد آورد .\r\nاكنون كه با ضرورت و لزوم رعايت اصل اسلامى مشاوره آشنا شديم ، ببينيم چه كسانى بايستى مورد مشاوره قرار بگيرند و آيا با هر شخصى مىتوان مشاوره و استشاره كرد ؟\r\n\r\nمعيارهاى اخلاقى مشاوران\r\nامروزه در سطح جهان ، در هر امرى براى بهره‌مندى از تجربيات ديگران به مشاوره با آنان مىپردازند ؛ ولى آنچه فراموش شده و مطمح نظر قرار نگرفته است ، معيارهاى اخلاقى مشاوران مىباشد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبه عبارت روشن‌تر ، در حكومت‌هاى غير اسلامى ، بهترين مشاوران را باتجربه‌ترين و كارآمدترين مديران مىشناسند و هيچ‌گونه شرط ديگرى را قائل نيستند ؛ در حالى كه مكتب اسلام ، علاوه بر عقل و درايت و تجربه ، معيارهاى اخلاقى را نيز ، ملاك استشاره شناخته است .\r\nبراى اين كه بتوانيم ابعاد گوناگون شرايط استشاره را بشناسيم ، بهتر است شرايط سلبى و اثباتى مشاوران را از ديدگاه اسلام مطرح و بررسى كنيم :\r\nشرايط اثباتى و سلبى\r\nشرايطى را كه بايستى مشاوران دارا باشند ، به طور اجمال به شرح ذيل است : 1 . اسلام 2 . عقل 3 . حلم 4 . نصح 5 . تقوا 6 . تجربه\r\nبا توجه به اين شرايط مىفهميم كه اسلام مشورت مسلمان ، عاقل ، نرم‌خو ، ناصح ، باتقوا و باتجربه را مىپذيرد و از افراد غيرمسلمان ، فاسق ، نادان ، بخيل ، طمع‌كار ، تندخو ، بىتقوا ، منافق ، سست خرد ، ترسو ، لجوج و بىتجربه استشاره نمىكند .\r\nوَ لا تُدْخِلَنَّ فِي مَشُورَتِكَ بَخِيلًا يَعْدِلُ بِكَ عَنِ الْفَضْلِ وَ يَعِدُكَ الْفَقْرَ وَ لا جَبَاناً يُضْعِفُكَ عَنِ الْأُمُورِ وَ لا حَرِيصاً يُزَيِّنُ لَكَ الشَّرَهَ بِالْجَوْرِ فَإِنَّ الْبُخْلَ وَ الْجُبْنَ وَ الْحِرْصَ غَرَائِزُ شَتَّى يَجْمَعُهَا سُوءُ الظَّنِّ بِاللَّهِ .\r\nبخيل را در مشورت خود راه مده ! چون تو را از احسان بازدارد و از فقر مىترساندف و نيز با فرد بُزدل و ترسو مشورت مكن ! چون در كارها روحيه‌ات را تضعيف مىنمايد . هم‌چنين با\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nحريص به مشورت مپرداز كه طمع را با ستمگرى در نظرت زينت مىدهد . زيرا بخل ، ترس و طمع نهادهايى گوناگون هستند كه سرچشمه همهء آنها سوءظنّ به خداى بزرگ است .\r\n\r\nضرورت طرد عناصر فاسد از هيأت دولت\r\nوزرا ، بالاترين مقام تنظيم‌كنندهء برنامه‌هاى دولت‌اند . آنان مىتوانند جامعه را هم به سوى صلاح و رستگارى رهنمون سازند و هم در جهت فساد و تبه‌كارى سوق دهند . از اين رو صلاح ، اعتدال و عظمت حكومت با درست‌كارى و صلاح آنان ارتباط مستقيم دارد . طبيعى است كسانى كه در گذشته وزارت ستمگران و طاغوت را به عهده داشته‌اند ، لياقت مقام وزارت و صدرنشينى را نخواهند داشت ؛ چرا كه آنان با فرهنگ نظام فاسد خو گرفته‌اند و از ستمگرى چشم نمىپوشند و سنخيّتى با حكومت عدل ندارند . از طرف ديگر ، ملتى كه از ستم آنان آگاه بوده و زهر تلخ ظلمشان را چشيده است ، وقتى دوباره آنان را بر اريكهء قدرت ببينند ، چگونه قضاوت خواهند كرد ، جز اين كه بگويند : حكومت همان است و اينان نيز در جهت منافع طبقهء خاصى عمل مىكنند !\r\nروشن است كه با اين برداشت ، بار ديگر تودهء مردم ، احساس ظلم و ستم خواهند كرد و اعتمادشان نسبت به دولت سلب خواهد شد ؛ در نتيجه ، بين دستگاه حكومت و مردم شكافى عميق پديد مىآيد و چه بسا كه دولت را به سرنوشت شوم و ناخوشايندى دچار سازد .\r\nإِنَّ شَرَّ وُزَرَائِكَ مَنْ كَانَ لِلْأَشْرَارِ قَبْلَكَ وَزِيراً وَ مَنْ شَرِكَهُمْ فِي اْلآثَامِ فَلا يَكُونَنَّ لَكَ بِطَانَةً فَإِنَّهُمْ أَعْوَانُ الْأَثَمَةِ وَ إِخْوَانُ\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nالظَّلَمَةِ وَ أَنْتَ وَاجِدٌ مِنْهُمْ خَيْرَ الْخَلَفِ مِمَّنْ لَهُ مِثْلُ آرَائِهِمْ وَ نَفَاذِهِمْ وَ لَيْسَ عَلَيْهِ مِثْلُ آصَارِهِمْ وَ أَوْزَارِهِمْ وَ آثَامِهِمْ مِمَّنْ لَمْ يُعَاوِنْ ظَالِماً عَلَى ظُلْمِهِ وَ لا آثِماً عَلَى إِثْمِهِ .\r\nبدترين وزيران تو كسانى هستند كه قبل از تو ، براى اشرار وزير بوده‌اند و در گناهشان شريك و يار ، پس نبايد كه اينان ( وزراى رژيم طاغوت ) رازداران تو باشند ؛ زيرا اينان همكاران گناه‌كاران و برادران ستمكاران‌اند . در حالى كه تو بهترين جانشين را در اختيار دارى و كسانى كه از نظر فكر و نفوذ اجتماعى كمتر از آنها نيستند و در مقابل ، بار گناهان آنها را بر دوش ندارند و از كسانى هستند كه با ستمگران در ستم‌شان همكارى نداشته و در گناه ، شريك آنان نبوده‌اند .\r\nببينيد چگونه على عليه السلام با ژرف‌نگرى داهيانه‌اى ، طرد و نفى همكاران رژيم سابق را به فرماندار خود ، مالك توصيه مىكند و از اين كه ممكن است با اين پاك‌سازى با كمبود نيروهاى متخصص روبه‌رو شود ، او را به وجود نيروهاى اصيل و انقلاب و كارآمد در جامعه رهنمون مىشود و گوشزد مىكند كه با اين تفكر و خيال‌بافى ، از پاك‌سازى و سالم‌سازى جامعهء اسلامى نهراسد ؛ زيرا با طرد نيروهاى فاسد ، نيروهاى سالم به سهولت جايگزين آنان خواهند شد .\r\n\r\nجذب نيروهاى حزب اللَّه در هيأت دولت و علل برترى آنها\r\nگفتيم كه على عليه السلام مالك را مطمئن مىسازد كه با طرد نيروهاى فاسد رژيم سابق ، كارها مختل نشده و فضاى ادارى كشور از همكاران صالح\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمتخصّص و مؤمن خالى نخواهد شد و نيروهاى متخصّص و متعهّد به سهولت و آسانى جايگزين عناصر فاسد خواهند شد . مولا در دنبالهء كلام ، امتياز و برترى نيروهاى حزب‌اللَّه را در مقايسه با نيروهاى طاغوتى چنين بيان مىفرمايد :\r\nأُولَئِك‌َأَخَفُّ عَلَيْكَ مَئُونَةًوَأَحْسَنُ لَكَ مَعُونَةً وَأَحْنَىعَلَيْكَ عَطْفاً وَأَقَلُّ لِغَيْرِكَ إِلْفاً فَاتَّخِذْ أُولَئِكَ خَاصَّةً لِخَلَوَاتِكَ وَ حَفَلاتِكَ .\r\nهزينهء اينان ( نيروهاى حزب‌اللَّه ) بر تو سبك‌تر ، همكارىشان با تو بهتر ، محبّتشان نسبت به تو بيشتر و انس و الفتشان با بيگانگان كمتر است . بنابراين ، آنها ( حزب‌اللَّه ) را از نزديكان و رازداران خويش قرار ده .\r\n\r\nانتخاب برگزيده‌ها\r\nگفته شد كه طرد نيروهاى رژيم سابق و جذب عناصر حزب‌اللَّه از وظايف حاكم اسلامى است . مىدانيم كه عناصر حزب‌اللَّه ، هرچند از نيروهاى رژيم فاسد برتر و بهترند ؛ ولى همه يكسان و از تعهد و تعبد كافى و به طور يكسان برخوردار نيستند . اين است كه در ديدگاه على عليه السلام نيروهاى حزب‌اللَّه نيز بايستى با ضوابط و معيارهاى مشخصى - كه در جملات حضرتش خواهيم خواند - تصفيه و هريك به اندازهء ظرفيت و تعهد و تعبدشان جذب و دفع شوند تا زمينهء رشد نابجاى نالايقان و منزوى شدن لايق‌ها فراهم نگردد :\r\nثُمَّ لْيَكُنْ آثَرُهُمْ عِنْدَكَ أَقْوَلَهُمْ بِمُرِّ الْحَقِّ لَكَ وَ أَقَلَّهُمْ مُسَاعَدَةً فِيمَا يَكُونُ مِنْكَ مِمَّا كَرِهَ اللَّهُ لِأَوْلِيَائِهِ وَاقِعاً ذَلِكَ مِنْ هَوَاكَ\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحَيْثُ وَقَعَ .\r\nوَ الْصَقْ بِأَهْلِ الْوَرَعِ وَ الصِّدْقِ ثُمَّ رُضْهُمْ عَلَى أَلَّا يُطْرُوكَ وَ لا يَبْجَحُوكَ بِبَاطِلٍ لَمْ تَفْعَلْهُ فَإِنَّ كَثْرَةَ الْإِطْرَاءِ تُحْدِثُ الزَّهْوَ وَ تُدْنِي مِنَ الْعِزَّةِ .\r\nپس [ از ميان نيروهاى حزب‌اللَّه 
  ] افرادى را كه در گفتن حق از همه صريح‌تر و در مساعدت و همراهى نسبت به آنچه خداوند براى اولائش دوست نمىدارد ، كمتر به تو كمك مىكنند ، مقدّم دار ؛ خواه موافق ميل تو باشند ، يا نه .\r\nخود را به اهل وَرَع و صدق و راستى بچسبان و آنان را طورى تربيت كن كه ستايش بىحدّ از تو نكنند و تو را نسبت به اعمال نادرستى كه انجام نداده‌اى ، تمجيد ننمايند ؛ زيرا ستايش بيش از حد ، خودپسندى مىآورد و [ انسان را 
  ] به غرور نزديك مىسازد .\r\nبه راستى اگر اين سخنان مولا به كار گرفته شود ، آيا در جذب و دفع نيروها ، روابط بر ضوابط حاكم خواهد شد و آيا پديده‌هاى زشت تملّق و تظاهر و خوش‌خدمتىهاى رياكارانه ، زمينهء رشد پيدا مىكنند ؟ و آيا منافقان ، دروغ‌گويان ، چاپلوسان ، رياكاران و بله‌قربان‌گويان به كارهاى كليدى دست مىيابند و نيروهاى متعهِّد پاك منزوى مىشوند ؟ قطعاً نه .\r\nدر اين حكومت ، چون محور قضاوت‌ها و ارزيابىها رضايت اللَّه است ، نه خشنودى حاكم و والى ، كارمندى مورد اعتماد واقع مىشود كه با صراحت كامل ، سخن حقّ را بگويد ، هرچند تلخ و ناگوار باشد . كارمندى پيشرفت مىكند كه از صداقت و پاكى بيشترى برخوردار باشد ، نه آن كه متملّق ، چاپلوس ، رياكار ، متظاهر و بله‌قربان‌گوست ؛ زيرا وظيفهء حاكم ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nجست‌وجوى پاكان و نزديك شدن به راستگويان و صراحت‌پيشگان است .\r\n\r\nضرورت تشويق و تنبيه و معيارهاى آن دو\r\nآيين اسلام بر اساس عدل پايه‌گذارى شده است . عدل ، يعنى اين كه هر چيزى در جاى خود قرار بگيرد ؛ « الْعَدْلُ وَضْعُ الشَّىْءِ فِي مَحَلِّهِ » . بر اين اساس ، مديريت صحيح و منطبق با اسلام ، مديريتى خواهد بود كه در آن ، اولًا كارمند خادم و خائن هر دو به يك چشم ديده نشوند ؛ بلكه خائن تنبيه و خادم تشويق گردد . ثانياً ، معيار تشويق افراد ، تنها كار آنها و نتايج حاصله از آن باشد .\r\nاگر در مديريّت يك نظام ، تشويق نباشد و افراد خادم همانند افراد خائن ، در كنار يكديگر و به طور مساوى از حقوق و مزايا و ساير تسهيلات بهره‌مند شوند ، پس از مدت‌زمانى ، در افراد اين احساس به وجود مىآيد كه كارهاى خوب ، بىپاداش مانده و كوشش‌هاى ارجمند بر باد مىرود ، و با اين احساس ، انگيزهء كار بهتر و به‌كارگيرى استعدادهاى نهفته فلج شده و نظام به سستى و نابودى مىگرايد . به طريق اولى ، اگر تشويق‌ها غيرعادلانه و بر اساس حبّ و بغض صورت گرفته باشد ، كارمندان [ و افراد زيردست 
  ] ، بىتفاوت و نسبت به مدير بىاعتماد خواهند بود و هرگونه صداقت و صميميت را از دست خواهند داد :\r\nوَ لا يَكُونَنَّ الْمُحْسِنُ وَ الْمُسِيءُ عِنْدَكَ بِمَنْزِلَةٍ سَوَاءٍ فَإِنَّ فِي ذَلِكَ تَزْهِيداً لِأَهْلِ الْإِحْسَانِ فِي الْإِحْسَانِ وَ تَدْرِيباً لِأَهْلِ\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nالْإِسَاءَةِ عَلَى الْإِسَاءَةِ وَ أَلْزِمْ كُلّاً مِنْهُمْ مَا أَلْزَمَ نَفْسَهُ .\r\nنبايستى نيكوكار و بدكار در پيشگاه تو برابر و يكسان باشند ؛ زيرا اين نگرش ، نيرومندترين عامل در بىتفاوتى نيكوكاران نسبت به نيكوكارى و تشويق بدكاران نسبت به بدكارى است ؛ و هركدام را مطابق كارش پاداش ده !\r\n\r\nاعتماد به مردم\r\nاساس حكومت‌هاى فاسد را بدبينى ، بىاعتمادى و سوءظن نسبت به مردم تحت حكومت تشكيل مىدهد . حاكم ، خود را تافتهء جدابافته از مردم مىشناسد و مردم را در جهت ضديت و دشمنى با دولتش مىداند و با همين ديد ، هميشه به خاطر اضطراب و نگرانىهايى كه از مردم دارد ، در پى كسب اطلاعات [ توسط سازمان‌هاى مختلف 
  ] از مخالفان و سركوبى آنان و در جست‌وجوى بهانه‌اى است كه بتواند عقده‌ها و كمبودهاى خود را بر سر عده‌اى مظلوم خالى نموده و چند روزى بيشتر حكومتش را در سايهء ارعاب و وحشت و . . . بر مردم تحميل نمايد .\r\nدر مقابل ، حكومت اسلامى بر اساس اعتماد و حسن ظنّ به مردم پىريزى شده است . حاكم در حكومت اسلامى ، مردم را در جهت دوستى ، هميارى و همكارى با خود مىشناسد و دولت خود را از مردم و مردم را از خود مىداند . او حركت‌هاى مردمى را در جهت استقرار حاكميت هر چه بيشتر دولت قلمداد مىكند و در اين زمينه ، نيازى به تحقيق و تجسّس نمىبيند و هميشه در پىِ كسب رضايت مردم تحت حكومت است :\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nوَاعْلَمْ أَنَّهُ لَيْسَ شَيْءٌ بِأَدْعَى إِلَى حُسْنِ ظَنِّ رَاعٍ بِرَعِيَّتِهِ مِنْ إِحْسَانِهِ إِلَيْهِمْ وَ تَخْفِيفِهِ الْمَئُونَاتِ عَلَيْهِمْ وَ تَرْكِ اسْتِكْرَاهِهِ إِيَّاهُم‌ْعَلَىمَا لَيْس‌َلَهُ قِبَلَهُمْ فَلْيَكُنْ مِنْكَ فِي ذَلِكَ أَمْرٌ يَجْتَمِعُ لَكَ بِه‌ِحُسْنُ الظَّن‌ِّبِرَعِيَّتِكَ فَإِن‌َّحُسْن‌َالظَّنِّ يَقْطَعُ عَنْكَ نَصَباً طَوِيلًا .\r\nوَ إِنَّ أَحَقَّ مَنْ حَسُنَ ظَنُّكَ بِهِ لَمَنْ حَسُنَ بَلاؤُكَ عِنْدَهُ .\r\nبدان كه هيچ عاملى براى جلب والى به وفادارى رعيت ، بهتر از احسان به آنها و تخفيف هزينه‌هاى آنان و عدم اجبارشان به كارى كه وظيفه ندارند ، نيست . پس لازم است از جانب تو برنامه‌اى باشد كه به سبب آن ، به رعيتت خوشبين شوى ؛ زيرا اين خوشبينى ، رنج فراوانى را از دوش تو بر مىدارد .\r\nسزاوارترين فردى كه شايستگى خوشبينىات را دارد ، كسى است كه سياستت را نيكو بداند و سزاوارترين فرد به بدبينى ، كسى است كه سياستت را بد بشناسد .\r\nبراى اين كه اعتماد به مردم و حسن ظنّ به آنان ، ذهنى و بىپايه نباشد ، على عليه السلام ضمن اين كه مالك را به حسن ظنّ و اطمينان به مردم دعوت مىكند ، راه‌هايى را نيز جهت تثبيت اين ادعا و نشان دادن اعتماد به مردم ارائه مىدهد :\r\n1 . احسان\r\n2 . تخفيف هزينه‌ها\r\n3 . جلوگيرى از كارهاى تحميلى\r\nدر فصل‌هاى آتى ، در هريك از موارد سه‌گانه سخن خواهيم گفت .\r\nلذا از بازگويى آنچه خواهد آمد خوددارى مىكنيم .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nسنّت‌هاى مشروع و نامشروع\r\nدر اسلام ، سنّت‌ها و روش‌هاى مرسوم در ميان مردم به دو دسته تقسيم مىشوند :\r\nسنّت‌هاى مشروع\r\nسنّت‌هاى نامشروع\r\nسنّت‌هايى كه بر خلاف اصول و ضوابط و معيارهاى اسلامى باشند ، سنّت‌هاى نامشروع ناميده مىشوند و وظيفهء حاكم در برابر سنّت‌هاى نامشروع ، سنّت‌شكنى و مبارزه با آن‌هاست . در ابتداى رسالت رسول خدا صلى الله عليه و آله ، بت‌پرستى نوعى سنّت رايج و مشروع جلوه‌گر شده بود و چون مخالف صريح اصول اسلام بود و براى بسط توحيد و گسترش انديشهء توحيدى آمده بود ، لذا آن حضرت با شعار قرآنى ، « قُولُوا لا إلهَ إِلَّا اللَّه تُفْلِحُوا » ، بت‌شكنى را آغاز نموده و در راه مخالفت با بت‌پرستى تا پاى شهادت پيش رفت .\r\nدر مقابل ، سنّت‌هايى را كه با اصول اسلامى مخالفت نداشته باشند سنّت‌هاى مشروع مىگويند و وظيفهء حكومت اسلامى در مقابل اين‌گونه سنت‌ها ، سنّت‌شكنى نيست ، بلكه وظيفه‌اش حفظ و نگه‌دارى اين سنّت‌ها و جهت دادن به آداب و رسوم مثبت و سودمند در جامعه است .\r\nوَ لا تَنْقُضْ سُنَّةً صَالِحَةً عَمِلَ بِهَا صُدُورُ هَذِهِ الْأُمَّةِ وَ اجْتَمَعَتْ بِهَا الْأُلْفَةُ وَ صَلَحَتْ عَلَيْهَا الرَّعِيَّةُ وَ لا تُحْدِثَنَّ سُنَّةً تَضُرُّ بِشَيْءٍ مِنْ مَاضِي تِلْكَ السُّنَنِ فَيَكُونَ الْأَجْرُ لِمَنْ سَنَّهَا وَ الْوِزْرُ عَلَيْكَ بِمَا نَقَضْتَ مِنْهَا .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nهيچ سنّت شايسته‌اى را كه بزرگان اين امت بدان عمل كرده‌اند و به سبب آن ، الفت و همبستگى [ بين مردم 
  ] پيدا شده است و كارهاى ملت به وسيلهء آن اصلاح مىگردد ، نقض مكن ! روش جديدى را ايجاد مكن كه به سنّت‌هاى گذشته آسيب مىرساند .\r\n[ اگر اين نوع سنّت‌شكنى را عملى سازى 
  ] براى بنيانگذار اين سنّت‌ها پاداش و به خاطر سنّت‌شكنى براى تو گناه خواهد بود .\r\n\r\nآفت دولت‌مردان و راه پيشگيرى آن\r\nاز آن‌جا كه دولت‌مردان با مسائل اجرايى سر و كار دارند و بيشتر اوقاتشان در جهت رتق و فتق امور مملكتى به كار گرفته مىشود ، دچار عمل زدگى خواهند شد و از انديشهء درست مسائل و از فهم صحيح رخدادها باز خواهند ماند و در نهايت ، گرفتار سردرگمى و بيگانگى از مسائل مملكتى و . . . خواهند شد .\r\nاين حالت كه بزرگترين آفت دولتمردان است ، زمانى بيشتر جلوه‌گر مىشود و به صورت يك تهديد جدىتر در مىآيد كه دولتمردان در كنار كارهاى اجرايىشان به شهرت و اعتبار اجتماعى نيز دست يابند . در اين زمان ، علاوه بر اين كه فريب وضع موجود را خواهند خورد ، دلبستگى شديدى به اعتبار اجتماعى خواهند داشت و با اين حالت‌ها ، هم از فهم صحيح مسائل اجتماعى رخدادهاى مملكتى باز مىمانند و هم نسبت به مسائل عبادى و فردى بىاعتنا خواهند شد .\r\nراه پيشگيرى اين آفت ، همنشينى با علما و بهره‌گيرى از تجربهء تجربه‌اندوزان است :\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nوَ أَكْثِرْ مُدَارَسَةَ الْعُلَمَاءِ وَ مُنَاقَشَةَ الْحُكَمَاءِ فِي تَثْبِيتِ مَا صَلَحَ عَلَيْهِ أَمْرُ بِلادِكَ وَ إِقَامَةِ مَا اسْتَقَامَ بِهِ النَّاسُ قَبْلَكَ .\r\nبا دانشمندان [ مذهبى 
  ] زياد به گفت‌وگو بنشين و با حكما و متخصصان نيز بسيار به بحث بپرداز ! كه مايهء سامان كشورت و آنچه موجب قوام كار مردم پيش از تو بوده است مىگردد .\r\n\r\nمكتبى بودن يا تخصص داشتن ؟\r\nتعمق در كلام مولا ، صاحب‌نظران را با مسألهء ديگرى نيز آشنا مىسازد . امروزه در جامعهء اسلامى مان عده‌اى از تخصص دم مىزنند و متخصص بودن را ملاك گزينش مىدانند ، و برخى ديگر براى مكتبى بودن اصالت قائل‌اند .\r\nعلى عليه السلام با بيان جملهء « أَكْثِرْ مُدَارَسَةَ الْعُلَمَاءِ » مالك را به همنشينى با علماى اسلام و انديشمندان مكتبى دعوت مىكند و با ذكر جملهء « مُنَاقَشَةَ الْحُكَمَاءِ » ، زمامدار خود را به استفاده از متخصصان و افراد با تجربه فرا مىخواند و با اين بيان ، « مكتب توأم با تخصص » را ملاك انتخاب و گزينش افراد در گماردن به كارهاى حساس مملكتى معرفى مىكند .\r\n\r\nسرنوشت مشترك افراد جامعه و پيوستگى طبقات اجتماع\r\nاز ديدگاه نهج‌البلاغه ، اصناف مختلف جامعه ، از يك پيكر تشكيل شده و سرنوشتى مشترك دارند .\r\nخواه و ناخواه از اعمال يكديگر متأثر مىشوند . اگر اكثريت جامعه بد باشند ، اقليت صالح هم از سرنوشت بد آنها بىنصيب نمىمانند ، و اگر\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاكثريت صالح باشند ، اقليت بد هم از پرتو آنها استفاده مىكنند ، و همين طور است سرنوشت هريك از اصناف در اصناف ديگر .\r\nبر همين اساس ، على عليه السلام شناخت طبقات جامعه و توجه به سلامت هريك از اصناف را وظيفهء حاكم مىشناسد و مالك را به شناخت دقيق اصناف ملت و توجه به سلامت هر يك از آنان دعوت مىفرمايد :\r\nوَ اعْلَمْ أَنَّ الرَّعِيَّةَ طَبَقَاتٌ لا يَصْلُحُ بَعْضُهَا الَّا بِبَعْضٍ وَ لا غِنَى بِبَعْضِهَا عَنْ بَعْضٍ فَمِنْهَا جُنُودُ اللَّهِ وَ مِنْهَا كُتَّابُ الْعَامَّةِ وَ الْخَاصَّةِ وَ مِنْهَا قُضَاةُ الْعَدْلِ وَ مِنْهَا عُمَّالُ الْإِنْصَافِ وَ الرِّفْقِ وَ مِنْهَا أَهْلُ الْجِزْيَةِ وَ الْخَرَاجِ مِنْ أَهْلِ الذِّمَّةِ وَ مُسْلِمَةِ النَّاسِ وَ مِنْهَا التُّجَّارُ وَ أَهْلُ الصِّنَاعَاتِ وَ مِنْهَا الطَّبَقَةُ السُّفْلَى مِنْ ذَوِي الْحَاجَةِ وَ الْمَسْكَنَةِ وَ كُلٌّ قَدْ سَمَّى اللَّهُ لَهُ سَهْمَهُ وَ وَضَعَ عَلَى حَدِّهِ فَرِيضَةً فِي كِتَابِهِ أَوْ سُنَّةِ نَبِيِّهِ صلى الله عليه و آله عَهْداً مِنْهُ عِنْدَنَا مَحْفُوظاً .\r\n[ اى مالك ! 
  ] بدان كه مردم به گروه‌ها تقسيم شده‌اند . كار هيچ دسته‌اى جز به وسيلهء ديگرى اصلاح نمىشود و هيچ دسته‌اى از دستهء ديگر بىنياز نيست . [ اين گروه‌ها عبارت‌اند از : 
  ] لشكريان خدا ، نويسندگان عمومى و خصوصى ، قاضيان عادل ، كارگزاران انصاف و خدمات ، اهل جزيه و ماليات - اعم از كسانى كه در پناه اسلام‌اند و يا مسلمان‌اند - تجار و صنعت‌گران و قشر پايين [ يعنى نيازمندان و مستمندان 
  ] . براى هريك از اين اصناف ، خداوند سهمى را مقرّر داشته و آن را در قرآن يا سنّت رسول خدا صلى الله عليه و آله مشخّص نموده و آنها را در جايگاه مناسب قرار داده كه به صورت عهد در نزد ما محفوظ است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمىبينيم كه چگونه على عليه السلام از پيوستگى و ارتباط طبقات جامعه سخن مىگويد و براى هريك ، جايگاهى مشخص و معين در كتاب‌اللَّه و سنت رسول‌اللَّه صلى الله عليه و آله مىشناسد و نقش هريك را در روند تكاملى جامعه معرفى مىكند .\r\n\r\nقوام و استوارى اقشار جامعه\r\nدر گذشته از سرنوشت مشترك افراد جامعه و پيوستگى طبقات اجتماع سخن گفتيم ؛ اكنون اضافه مىكنيم كه در ديدگاه على عليه السلام قوام هريك از طبقات اجتماع بسته به قوام طبقهء ديگر است . به ديگر سخن ، هيچ طبقه‌اى از وجود طبقهء ديگر بىنياز نيست و اگر بخواهد [ طبقه‌اى در هر شأن و منزلتى كه باشد 
  ] موجوديت خود را حفظ كند ، بايستى در نگه‌دارى موجوديت ديگر طبقه نيز تلاش نمايد و تصوّر نكند كه موجوديّت آن ، بسته به نابودى ديگرى است :\r\n دردا كه دواى درد پنهانى ما * افسوس كه چارهء پريشانى ما\r\nبر عهدهء جمعى است كه پنداشته‌اند * آبادى خويش را ز ويرانى ما \r\nچرا كه در جامعه بدون قواى مسلّح ، امنيّت نيست و هرگاه امنيّت نباشد ، تجارت و كشاورزى مختل است و با ركود تجارت و انحطاط كشاورزى ، هرگز مالياتى نيست كه بودجهء نيروهاى مسلّح و تسليحات نظامى تأمين گردد . كار واليان و قضات نظارت دائم بر تنظيم فعاليت‌هاى مختلف اجتماعى است . اگر نظارت دقيق آنان صورت نگيرد ، جامعه دچار فتنه و آشوب خواهد شد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nطبقات پايين‌تر نيز تشكيل‌دهندهء افراد جامعه هستند ، و گفتيم اگر افراد نباشند ، جامعه‌اى وجود ندارد . اين است كه على عليه السلام قوام هريك از طبقات اجتماع را ( بدون امتياز و برترى بر يكديگر ) بسته به قوام ديگر طبقه مىداند و معتقد است كه اگر طبقه‌اى موجوديّت خود را از دست بدهد و قادر به ادامهء تلاش نباشد ، طبقهء ديگر نيز ، از آن متأثّر خواهد شد :\r\nفَالْجُنُودُ بِإِذْنِ اللَّهِ حُصُونُ الرَّعِيَّةِ وَ زَيْنُ الْوُلاةِ وَ عِزُّ الدِّينِ وَ سُبُلُ الْأَمْنِ وَ لَيْسَ تَقُومُ الرَّعِيَّةُ الَّا بِهِمْ .\r\nثُمَّ لا قِوَامَ لِلْجُنُودِ الَّا بِمَا يُخْرِجُ اللَّهُ لَهُمْ مِنَ الْخَرَاجِ الَّذِي يَقْوَوْنَ بِهِ عَلَى جِهَادِ عَدُوِّهِمْ وَ يَعْتَمِدُونَ عَلَيْهِ فِيمَا يُصْلِحُهُمْ وَ يَكُونُ مِنْ وَرَاءِ حَاجَتِهِمْ .\r\nثُمَّ لا قِوَامَ لِهَذَيْنِ الصِّنْفَيْنِ الَّا بِالصِّنْفِ الثَّالِثِ مِنَ الْقُضَاةِ وَ الْعُمَّالِ وَ الْكُتَّابِ لِمَا يُحْكِمُونَ مِنَ الْمَعَاقِدِ وَ يَجْمَعُونَ مِنَ الْمَعاقِدِ وَ يَجْمَعُونَ مِنَ الْمَنَافِعِ وَ يُؤْتَمَنُونَ عَلَيْهِ مِنْ خَوَاصِّ الْأُمُورِ وَ عَوَامِّهَا .\r\nوَ لا قِوَامَ لَهُمْ جَمِيعاً الَّا بِالتُّجَّارِ وَ ذَوِي الصِّنَاعَاتِ فِيمَا يَجْتَمِعُونَ عَلَيْهِ مِنْ مَرَافِقِهِمْ وَ يُقِيمُونَهُ مِنْ أَسْوَاقِهِمْ وَ يَكْفُونَهُمْ مِنَ التَّرَفُّقِ بِأَيْدِيهِمْ مَا لا يَبْلُغُهُ رِفْقُ غَيْرِهِمْ .\r\nثُمَّ الطَّبَقَةُ السُّفْلَى مِنْ أَهْلِ الْحَاجَةِ وَ الْمَسْكَنَةِ الَّذِينَ يَحِقُّ رِفْدُهُمْ وَ مَعُونَتُهُمْ .\r\nسپاهيان با اذن پروردگار دژهاى رعيّت‌اند و زينت زمامداران و عزّت دين و وسيلهء امتيّت . آسايش مردم جز به وسيلهء « جند اللَّه » ممكن نيست .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاز طرفى قوام سپاه ممكن نيست ، مگر به وسيلهء خراجى كه خدا از مال توده‌هاى مردم بيرون مىكشد ؛ زيرا [ سپاه 
  ] با خراج براى جهاد با دشمن تقويت مىشوند و براى اصلاح كار خود به آن تكيه مىزنند و با آن نيازمندىهاى خويش را مرتفع مىسازند .\r\nاين دو گروه نظام نمىگيرند ، جز با گروه سوّم كه « قضات » و « كارگزاران دولت » و « منشيان » هستند ؛ زيرا اين گروه ، قراردادها و معاملات را استحكام مىبخشند و ماليات‌ها را جمع‌آورى مىكنند و در ضبط امور خصوصى و عمومى ، مورد اعتمادند .\r\nتمام اين گروه‌ها بدون « تجّار » و « پيشه‌وران » و « صنعت‌گران » پايدارى ندارند ؛ چون آنها به اميد سود گرد هم مىآيند و نيازهاى ديگر اصناف را با دست و بازوى خويش تأمين مىكنند كه در امكان ديگران نيست .\r\nسپس قشر پايين نيازمندان و از كار افتادگان هستند و حق اين است كه از كمك و همكارى ديگران بهره‌مند شوند .\r\n\r\nتفكيك قوا و تقسيم كار بر اساس شايستگىها\r\nگفتيم كه پيوستگى طبقات جامعه و قوام هريك از طبقات ، به واسطهء طبقهء ديگر است . حال مىگوييم كه هرگاه جامعه و فعّاليّت‌هاى اجتماعى بدين گونه به يكديگر وابسته و مرتبط باشد ( كه هست ) تقسيم كار ، امرى ضرورى ، و تفكيك قوا از مهم‌ترين و اساسىترين كارهاى حاكم اسلامى خواهد بود .\r\nبديهى است اگر مجارى امور مشخص و معين نباشد ، كارها در\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمواردى مختل مىشود و در جاهايى اصطكاك و برخورد پيش مىآيد .\r\nدر چنين وضعى اولًا حاكم اسلامى بايستى جايگاه قوا را تعيين كند ، و ثانياً كارها را بر اساس شايستگىها و لياقت افراد تقسيم نمايد و در نتيجه از جايگزينى روابط بر ضوابط جلوگيرى به عمل آورد . اين مسؤوليّت از مهم‌ترين و دشوارترين و خطيرترين مسؤوليت‌هاى حاكم اسلامى است و او جز با تلاش پىگير و با استعانت از خداى متعال قادر به انجام اين وظيفهء سنگين الهى نخواهد بود :\r\nوَ فِي اللَّهِ لِكُلٍّ سَعَةٌ وَ لِكُلٍّ عَلَى الْوَالِي حَقٌّ بِقَدْرِ مَا يُصْلِحُهُ وَ لَيْسَ يَخْرُجُ الْوَالِي مِنْ حَقِيقَةِ مَا أَلْزَمَهُ اللَّهُ مِنْ ذَلِكَ الّا بِالاهْتِمَامِ وَ الْإِسْتِعَانَةِ بِاللَّهِ وَ تَوْطِينِ نَفْسِهِ عَلَى لُزُومِ الْحَقِّ وَ الصَّبْرِ عَلَيْهِ فِيمَا خَفَّ عَلَيْهِ أَوْ ثَقُلَ .\r\nبراى تمام اين گروه‌ها در پيشگاه خداوند گشايشى است و هريك به مقدار اصلاح كارشان بر حاكم حقّ دارند . والى نسبت به انجام وظايفى كه خداوند بر عهدهء او گذاشته است توفيق پيدا نمىكند ، مگر به تلاش و كمك خواستن از خداوند و مهيّا ساختن خود بر ملازمت حق و شكيبايى و استقامت در برابر آن ، خواه بر او سبك باشد يا سنگين .\r\n\r\nويژگىهاى فرماندهان سپاه اسلام\r\nسپاهيان اسلام كه ايثارگرانه و جان بر كف در راه خدا و استقرار حاكميت قرآن و قوانين حيات‌بخش اسلام گام بر مىدارند ، همگى مىبايست از چشمه‌سار فرهنگ و اخلاق اسلامى سيراب بوده و به صفات\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو خصلت‌هاى مورد نظر اسلام مجهّز باشند .\r\nبه ديگر سخن ، انسان زمانى شايستهء نام « سپاهى اسلام » خواهد بود كه از صفاتى چون ايمان ، پاكدامنى ، تقواى الهى ، ايثار و جانبازى در راه خدا و ساير صفات مؤمنان راستين برخوردار باشد . اما براى فرماندهان سپاه اسلام ، يعنى كسانى كه رهبرى و اختيار گروه‌هايى از لشكريان مسلّح و نيرومند اسلام به آنها سپرده مىشود و در واقع فرمان آتش و دستور حمله و پيكار و قتال به اجازه و ارادهء آنها بستگى دارد ، شرايط دقيق‌تر و باريك‌تر ، و ويژگىهاى حساب‌شده‌تر و پيچيده‌ترى در نظر گرفته شده است ؛ به طورى كه رسيدن به مقام فرماندهى سپاه در حكومت اسلامى ، چيزى نيست كه به آسانى براى هر كسى قابل دسترسى باشد .\r\nكسى كه به فرماندهى سپاه اسلام مىرسد ، علاوه بر ايمان و تقوا و شجاعت و ايثارگرى و درك قوى و تيزهوشى و قدرت رهبرى ، مىبايست روح و الا ، وقار و متانت ، شكيبايى و ظرفيّت روحى ، تعادل اخلاقى ، حدّت و سخت‌گيرى بجا و نرمش و مداراى به موقع و بسيارى توانايىهاى روحى و اخلاقى ديگر هم داشته باشد ، تا آن كه هم لشكريان اسلام را بىخردى به هلاكت نيفكند و هم با عناد و لجاج و انعطاف‌پذيرى ، از قدرتى كه در اختيار دارد عليه ديگران سوءاستفاده نكند و به قتل و كشتارهاى بى جا و جاه‌طلبانه دست نزند .\r\nبنابر آنچه از عهدنامه استفاده مىكنيم ، از ديدگاه على عليه السلام يك فرماندهء شايسته در سپاه اسلام مىبايست داراى ويژگىها و خصوصيّت زير باشد :\r\n1 . خيرخواهى و دلسوزى نسبت به اجراى احكام خداوند و اوامر پيامبر و ولىّ امر و امام و رهبر اسلام . و در كنار اين صفات ، اطاعت از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nرهبرى و هميارى از صميم قلب نسبت به او ؛\r\n2 . سعهء صدر و آرامش روحى ؛\r\n3 . پاكدامنى و پارسايى و تقواى الهى ؛\r\n4 . سابقهء درخشان ؛\r\n5 . استقامت و پايدارى در برابر مشكلات و مصائب ؛\r\n6 . حلم و خويشتن‌دارى ، تسلّط بر نَفْس و قدرت جلوگيرى از بروز خشم و عصبانيّت سريع و ناگهانى ؛\r\n7 . روحيهء عفو ، گذشت و عذرپذيرى از خطاكاران پشيمان و پوزش‌خواه ؛\r\n8 . شجاعت و پيشتازى در ميدان جنگ و عرصهء زندگى ؛\r\n9 . سخاوت و بخشندگى ؛\r\n10 . بلندنظرى و كوچك شمردن هر آنچه غير الهى است ؛\r\n11 . خردمندى و بردبارى و برخوردارى از عقل و انديشهء نيرومند ؛\r\n12 . رحم و عطوفت نسبت به محرومان و ضعفاى جامعه ، و در مقابل ، سخت‌گيرى و مقاومت نسبت به زورمندان و توانگران .\r\nكلام والاى على عليه السلام كه ويژگىهاى مزبور را براى فرماندهان ارتش اسلام بر مىشمارد ، بدين گونه است :\r\nفَوَلِّ مِنْ جُنُودِكَ أَنْصَحَهُمْ فِي نَفْسِكَ لِلَّهِ وَ لِرَسُولِهِ وَ لِإِمَامِكَ وَ أَنْقَاهُمْ جَيْباً وَ أَفْضَلَهُمْ حِلْماً مِمَّنْ يُبْطِئُ عَنِ الْغَضَبِ وَ يَسْتَرِيحُ إِلَى الْعُذْرِ وَ يَرْأَفُ بِالضُّعَفَاءِ وَ يَنْبُو عَلَى الْأَقْوِيَاءِ وَ مِمَّنْ لا يُثِيرُهُ الْعُنْفُ وَ لا يَقْعُدُ بِهِ الضَّعْفُ .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nثُمَّ الْصَقْ بِذَوِي الْمُرُوءَاتِ وَ الْأَحْسَابِ وَ أَهْلِ الْبُيُوتَاتِ الصَّالِحَةِ وَ السَّوَابِقِ الْحَسَنَةِ ثُمَّ أَهْلِ النَّجْدَةِ وَ الشَّجَاعَةِ وَ السَّخَاءِ وَ السَّمَاحَةِ فَإِنَّهُمْ جِمَاعٌ مِنَ الْكَرَمِ وَ شُعَبٌ مِنَ الْعُرْفِ .\r\nاز لشكريان خود كسى را به فرماندهى قرار ده كه در نزدت نسبت به خدا و پيامبر و امامت از همه خيرخواه‌تر و پاكدل‌تر و عاقل‌تر باشد ؛ كسانى كه دير خشم مىگيرند و عذرپذيرترند و نسبت به ضعفا ، مهربان و در برابر زورمندان ، گردن‌فراز ؛ كسانى كه مشكلات ، آنها را به زانو در نمىآورد .\r\nسپس با ارباب مروّت و صاحبات مكرمت به جوش و با افراد باشخصيّت و اصيل و خاندان‌هاى صالح و خوش‌سابقه الفت بگير و آن‌گاه با مردمان شجاع و سخاوتمند و افراد بزرگوار ؛ چرا كه آنها كانون‌هاى كرم و مراكز نيكى هستند .\r\n\r\nوظايف رهبر در مقابل فرماندهان سپاه اسلام\r\nعلى عليه السلام هرگز مسأله‌اى را تنها از يك جهت و به صورت يك بُعدى نگاه نمىكند ، بلكه همواره ابعاد گوناگون مسائل را در نظر مىگيرد . اگر از ديدگاه وى وظايف و شرايط و خصلت‌هايى براى سپاه اسلام و به‌ويژه فرماندهان تعيين‌شده ، وظايفى هم كه والى و رهبر يك جامعهء اسلامى نسبت به ارتش و فرماندهان دارد ، از نظر دور نمانده است .\r\nبر اساس آنچه كه در منشور جاودانهء على عليه السلام مطرح شده است ، رهبر نيز در مقابل فرماندهان سپاه وظايفى دارد كه اهمّ آنها به طور خلاصه از اين قرار است :\r\n1 . مهربانى همه‌جانبه با فرماندهان ، همچون مهربانى پدر و مادر\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nخانواده نسبت به فرزندشان .\r\n2 . نيرو بخشيدن به فرماندهان ؛ به طورى كه رهبر از هيچ چيزى كه باعث قدرت يافتن آنها مىشود ، دريغ نكند و آنچه را كه موجب تقويت و نيرومندىشان مىگردد ، مشكل و بزرگ و غيرعملى به حساب نياورد .\r\n3 . توجه دائمى نسبت به فرماندهان ؛ بدين معنا كه رهبر مىبايست همواره از حال فرماندهان و مسائل زندگى آنان آگاه باشد ، به آنها لطف و محبت داشته باشد و اين مسأله را ناچيز و بىاهميّت نداند ؛ زيرا ارتشيان و فرماندهان سپاه ، وقتى به مناسبت‌هاى گوناگون از رهبر خود ، لطف‌هاى كوچك و بزرگ ببينند نسبت به وى حُسن ظنّ پيدا مىكنند و همين باعث مىشود كه با او كمال همكارى و خيرخواهى را داشته باشند و در خدمتش به جان بكوشند .\r\n4 . رهبر نبايد به خاطر آن كه كارهاى بزرگى براى فرماندهان انجام داده و الطاف چشمگيرى نسبت به آنها كرده است ، وظيفهء خود را تمام‌شده بداند و ديگر از انجام كارهاى كوچك براى آنها خوددارى ورزد . بسا كارهاى ظاهراً ناچيز و لطف‌هاى كوچك هستند كه بسيار ظريف و مؤثّرند و در جلب محبّت و جذب قلوب افراد نقش مهمىدارند .\r\nپس فرماندهان نيز همان‌طور كه از رهبر خود انتظار كارهاى بزرگ دارند و به آن نيازمندند ، از كارهاى كوچك و ظريف او نيز شادمان مىشوند و بر رهبر است كه هر كدام از اين گونه كارها را در موقع خود انجام دهد . حضرت در اين باره مىفرمايد :\r\nثُمَّ تَفَقَّدْ مِنْ أُمُورِهِمْ مَا يَتَفَقَّدُ الْوَالِدَانِ مِنْ وَلَدِهِمَا وَ لا يَتَفَاقَمَنَّ فِي نَفْسِكَ شَيْءٌ قَوَّيْتَهُمْ بِهِ وَ لا تَحْقِرَنَّ لُطْفاً تَعَاهَدْتَهُمْ بِهِ\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nوَإِنْ قَلَّ فَإِنَّهُ دَاعِيَةٌ لَهُمْ إِلَى بَذْلِ النَّصِيحَةِ لَكَ وَ حُسْنِ الظَّنِّ بِكَ . وَ لا تَدَعْ تَفَقُّدَ لَطِيفِ أُمُورِهِمُ اتِّكَالًا عَلَى جَسِيمِهَا فَإِنَّ لِلْيَسِيرِ مِنْ لُطْفِكَ مَوْضِعاً يَنْتَفِعُونَ بِهِ وَ لِلْجَسِيمِ مَوْقِعاً لا يَسْتَغْنُونَ عَنْهُ .\r\nارتشيان را آن گونه تفقّد كن كه والدين نسبت به فرزندانشان دلجويى مىكنند و هيچ چيز را كه در جهت تقويتشان صرف مىكنى ، بزرگ مشمار و هيچ لطفى را كه بهانهء احوال‌پرسى آنان قرار مىدهى - هرچند كم باشد - ناچيز مپندار ؛ زيرا همين محبّت‌هاى كم ، آنان را وادار به خيرخواهى و حُسن ظنّ نسبت به تو مىكند .\r\nهرگز رسيدگى به مسائل و نيازهاى ناچيز سپاه را به خاطر انجام كارهاى بزرگشان وامگذار ؛ زيرا همين الطاف جزيى جايگاه خاصّ خود دارد كه از آن سود مىبرند ، و كارهاى بزرگ نيز موقعيّتى دارد كه خود را از آن بىنياز نمىدانند .\r\n\r\nمهم‌ترين خصائل فرماندهان عالى و برگزيده\r\nهمان طورى كه در ميان افراد سپاه ، كسانى كه داراى ويژگىها و صفات برجسته‌ترى هستند به فرماندهى انتخاب مىشوند ، در ميان فرماندهان نيز كسانى هستند كه از خصائل و امتيازات بسيار برجسته‌تر و مشخص‌ترى برخوردارند . اين امتيازات مهم و چشمگير باعث مىشود كه معدودى از فرماندهان تقرّب خاصّى به والى يا رهبر پيدا كنند و نزديك‌ترين افراد نسبت به او گردند و همواره با وى تماس‌هاى خصوصى و صميميّت و نزديكى بيشترى داشته باشند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفرماندهانى كه داراى چنين خصائل و امتيازاتى هستند ، در واقع برگزيده‌ترين و عالىترين فرماندهان سپاه اسلام به شمار مىروند . به عبارت ديگر ، اينان كسانى هستند كه والى يا رهبر ، مهم‌ترين مشورت‌هاى جنگى را با آنها انجام مىدهد ؛ پنهانىترين اسرار نظامى را با آنها در ميان مىگذارد ؛ دقيق‌ترين و سرنوشت‌سازترين نقشه‌هاى جنگى را با حضور و همفكرى و همگامى آنها طرح مىكند و سرانجام با خيال آسوده و اطمينان خاطر ، كليد جنگ و جهاد و اختيار ارتش اسلام را به دست آنها مىسپارد .\r\nمهم‌ترين امتيازات و خصائلى كه از ديدگاه على عليه السلام براى اين گونه فرماندهان برگزيده و ممتاز مطرح مىباشد ، عبارت است از :\r\n1 . از نظر شكل و شيوهء زندگى ، و از لحاظ امكانات مادّى و رفاهى و لوازم خانه ، با ساير سپاهيان در يك سطح باشد ، تا هم ارتشيان پايين‌تر ، او را هم‌درد خود بدانند و هم فرمانده با هم‌دلى و هم‌دردى واقعى ، مسائل و مشكلات زندگى آنها را درك و لمس كند .\r\n2 . با دقّت و دلسوزى و طبق برنامه‌هاى حساب‌شده در مورد زندگى و احتياجات و كمبودهاى افراد ارتش مراقبت كامل داشته باشد و در رفع نيازهاى آنها بكوشد ، به طورى كه وقتى سپاهى اسلام به جنگ و جهاد مىرود و با دشمن رودررو مىگردد ، مطمئن باشد كه همسر و فرزندانش در رفاه و بىنيازى مادّى و معنوى هستند ، و در اين صورت است كه مىتواند بدون هيچ‌گونه نگرانى فقط و فقط به جنگ با دشمن و هدف الهى كه از اين جنگ دارد ، بينديشد .\r\n3 . با لشكريان در حدّ مواسات رفتار كند و تا آن جا كه مىتواند از\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبودجه‌اى كه در اختيار دارد ، بىدريغ به لشكريان اسلام ببخشد و طبيعى است كه رزمنده وقتى از جهت تأمين معاش و احتياجات خود و خانواده‌اش نگران نباشد ، با تمركز فكر و قوّت قلب قدم به ميدان مىگذارد و يك دل و يك جهت با ديگران و تنها در انديشهء هدف والاى الهىاش به جهاد و پيكار با دشمنان مىپردازد .\r\nعلى عليه السلام مطالب فوق را در جملات ذيل خلاصه كرده است :\r\nوَلْيَكُنْ آثَرُ رُءُوسِ جُنْدِكَ عِنْدَكَ مَنْ وَاسَاهُمْ فِي مَعُونَتِهِ وَ أَفْضَلَ عَلَيْهِمْ مِنْ جِدَتِهِ بِمَا يَسَعُهُمْ وَ يَسَعُ مَنْ وَرَاءَهُمْ مِنْ خُلُوفِ أَهْلِيهِمْ حَتَّى يَكُونَ هَمُّهُمْ هَمّاً وَاحِداً فِي جِهَادِ الْعَدُوِّ فَإِنَّ عَطْفَكَ عَلَيْهِمْ يَعْطِفُ قُلُوبَهُمْ عَلَيْكَ .\r\nبايد برگزيده‌ترين سران سپاهت نزد تو كسى باشد كه به لشكريان در حدّ مواسات كمك كند و از امكانات خود بيشتر به آنان احسان نمايد به گونه‌اى كه ايشان و خانواده‌هايشان اداره شوند تا همهء آنها تنها هدفشان جنگ با دشمن باشد ؛ زيرا محبّت تو نسبت به آنان قلب‌هايشان را به تو متوجه و مهربان مىسازد .\r\n\r\nاستقرار عدالت ، دوستى با مردم\r\nهدف انبيا [ بالاخصّ رسالت رسول خدا صلى الله عليه و آله 
  ] استقرار عدالت و برقرار قسط در جامعهء بشرى بوده است .\r\nعلى عليه السلام نيز استمرار دولت و پايدارى يك نظام را در اجراى عدالت و استقرار قسط مىشناسد ؛ و مالك را تشويق مىكند ضمن برقرارى عدالت با مردم نيز دوستانه عمل نمايد و دوستىاش را اظهار نمايد . بنابراين اگر\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nدولت و نظامى ، استقرار عدالت و حاكميت قسط را شعار خود قرار دهد و در پياده كردنش موفق باشد آن دولت ، لايق ماندن و قابل دوام و استمرار است ، و گرنه دولتى كه هدفش ظلم و مقصدش استثمار و بهره‌كشى است ، دولتى زودگذر و قابل زوال خواهد بود . طبيعى است مردمى كه تحت لواى دولتِ حق زندگى مىكنند ، هميشه آرزوى بقا و حاكميّت هر چه بيشتر آن را دارند . برعكس ، انسان‌هايى كه در زير چكمه‌هاى دولت ظالم به سر مىبرند ، هر آن ، خواستار زوال آن و منتظر برچيده شدن بساط ظلم و ستم هستند :\r\nوَ إِنَّ أَفْضَلَ قُرَّةِ عَيْنِ الْوُلاةِ اسْتِقَامَةُ الْعَدْلِ فِي الْبِلادِ وَ ظُهُورُ مَوَدَّةِ الرَّعِيَّةِ وإِنَّهُ لاتَظْهَرُ مَوَدَّتُهُم‌ْالَّا بِسَلامَةِصُدُورِهِمْ وَلاتَصِحُّ نَصِيحَتُهُمْ الَّا بِحِيطَتِهِمْ عَلَى وُلاةِ الْأُمُورِ وَ قِلَّةِ اسْتِثْقَالِ دُوَلِهِمْ وَ تَرْكِ اسْتِبْطَاءِ انْقِطَاعِ مُدَّتِهِمْ فَافْسَحْ فِي آمَالِهِمْ .\r\nبالاترين نورچشمىِ حاكمان ، برقرار عدالت در همهء بلاد و آشكار شدنِ علاقهء رعايا نسبت به آنهاست . بىگمان دوستى مردم جز با پاكى دل‌هايشان نسبت به واليان آشكار نمىگردد و خيرخواهىشان در صورتى صحيح [ و مفيد 
  ] خواهد بود كه با ميل خودشان گرداگرد زمامداران حلقه بزنند و حكومت آنها برايشان سنگينى نكند و طولانى شدن مدّت زمامدارىشان براى رعايا ناگوار نباشد ؛ پس به آرمان‌هايشان ميدان بده .\r\n\r\nضرورت تشويق و تأثير آن در روحيهء سپاه\r\nيكى از مهم‌ترين نيازهاى روحى و معنوى رزمندگان نياز به تشويق و\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nتقدير از سوى والى و حكمران است زمامداران و مسؤولانى كه به اين نياز روحى ظريف ، توجّه دارند ، با تشويق و تقدير از رزمندگان از يك سو روحيهء سلحشورى آنها را تقويت مىكنند و با دلگرمى دادن به آنان ، بيش از پيش براى ايثار و فداكارى آماده و مجهّزشان مىسازند ، و از سوى ديگر ، اين قبيل تشويق‌ها باعث مىشود كه افراد كاهل و كم‌تلاش و مسامحه‌كار هم به خود آيند و مانند رزمندگان جانباز ، با شور و شوق بيشترى قدم به ميدان مبارزه بگذارند و در راه اهداف والاى خود ترغيب به فداكارى شوند :\r\nوَ وَاصِلْ فِي حُسْنِ الثَّنَاءِ عَلَيْهِمْ وَ تَعْدِيدِ مَا أَبْلَى ذَوُو الْبَلاءِ مِنْهُمْ فَإِنَّ كَثْرَةَ الذِّكْرِ لِحُسْنِ أَفْعَالِهِمْ تَهُزُّ الشُّجَاعَ وَ تُحَرِّضُ النَّاكِلَ إِنْ شَاءَ اللَّهُ .\r\nهميشه [ سپاهيان را 
  ] تشويق كن و كارهاى مهمى را كه انجام داده‌اند بر شمار ! زيرا يادآورى كارهاى نيك شجاعان ، سپاه را به حركت بيشتر وادار مىكند و آنان كه تنبلى مىكنند ، به كار تشويق مىشوند . ان شاء اللَّه .\r\n\r\nآفت تبعيض\r\nاز ديدگاه على عليه السلام همان‌طور كه تشويق و قدردانىهاى به موقع ، براى تقويت روحيهء رزمندگان و استحكام اساس مديريّت اجتماعى امرى لازم و سازنده به شمار مىرود ، رعايت عدالت ادارى در امر تشويق نيز اهميّتى فراوان و سرنوشت‌ساز دارد .\r\nيك زمامدار شايسته بايد بداند كه هيچ آفتى مانند بىعدالتى و تبعيض\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nقائل شدن در ميان افراد ، به يأس و دلسردى مردم و از هم پاشيدن اساس اجتماع منجر نمىشود . به عبارت ديگر ، در يك جامعهء اسلامى هرگز نبايد ديده شود عده‌اى كه زحمات فوق‌العاده مىكشند و با ايثار و جانبازى تلاش مىكنند ، كمتر از استحقاق خود تشويق و قدردانى ببينند ، ولى در عوض ، كسانى كه عمل چشمگيرى انجام نداده‌اند مورد لطف و محبّت زمامدار باشند و بيش از استحقاق و لياقت خود تشويق شوند . چنين امرى علاوه بر آن كه يك بىعدالتى آشكار و غيراسلامى است ، ضربهء مهلكى نيز بر پيكر جامعه وارد مىآورد و افراد تلاشگر را دلسرد و منزوى مىسازد و آنان را از ادامهء شور و حرارت و ايثار و فداكارى باز مىدارد .\r\nبنابراين ، يك زمامدار لايق ، همان‌گونه كه نبايد از تشويق افراد شايسته غفلت ورزد ، مىبايست از تشويق‌هاى بيش از حدود و حقوق اشخاص نيز كه نشانهء تبعيض و عدم رعايت عدالت است ، خوددارى نمايد .\r\nبر اين اساس ، حاكم موظّف است كه تشويق و قدردانى از افراد را ( بالأخص در نيروهاى مسلّح ) با محاسبه‌اى دقيق و بر اساس كار و تلاش و لياقت اشخاص به عمل آورد و از دخالت دادن مقام و موقعيت ، بزرگى وكوچكى ، شهرت و گمنامى ، ثروت و فقر و . . . خوددارى نمايد . با اين ديد ، على عليه السلام نيز مىفرمايد :\r\nثُمَّ اعْرِفْ لِكُلِّ امْرِئٍ مِنْهُمْ مَا أَبْلَى وَ لا تَضُمَّنَّ بَلاءَ امْرِئٍ إِلَى غَيْرِهِ وَ لا تُقَصِّرَنَّ بِهِ دُونَ غَايَةِ بَلائِهِ وَ لا يَدْعُوَنَّكَ شَرَفُ امْرِئٍ إِلَى أَنْ تُعْظِمَ مِنْ بَلائِهِ مَا كَانَ صَغِيراً وَ لا ضَعَةُ امْرِئٍ إِلَى أَنْ تَسْتَصْغِرَ مِنْ بَلائِهِ مَا كَانَ عَظِيماً .\r\nهر كس كه در هر كارى آزموده شده است ، آن را به حساب\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nخودش بگذار ؛ و زحمت و تلاش كسى را به ديگرى نسبت مده و ارزش خدمت او را كمتر از آنچه هست به حساب نياور ؛ و بزرگى شخص موجب نشود كه كار كوچكش را بزرگ بشمارى ، و نيز پستى كسى باعث نگردد كه خدمت پرارجش را كوچك به حساب آورى .\r\n\r\nجايگاه قرآن و سنّت در جامعهء اسلامى\r\nدر جامعهء اسلامى قرآن و سنّت ، جايگاهى رفيع و مقامى ارجمند دارند . اين رفعت مقام تنها جنبهء شعارى و تقدّس ظاهرى قرآن و سنّت نيست ، بلكه تقدّس عملى و به‌كارگيرى مفاهيم عاليهء اين دو ، و مرجعيت و حاكميت قرآن و سنّت در مسائل اسلامى است .\r\nبه عبارت ديگر ، اوّلًا قرآن و سنّت منبع تمام مسائل اجتماعى ، سياسى ، اقتصادى و . . . محسوب مىشوند ؛ ثانياً در هنگام اختلاف و تشتت آراء و مشخص نبودن حق از باطل ، قرآن و سنّت معيار حق و سنجش صحيح از غلط است :\r\nوَ ارْدُدْ إِلَى اللَّهِ وَ رَسُولِهِ مَا يُضْلِعُكَ مِنَ الْخُطُوبِ وَ يَشْتَبِهُ عَلَيْكَ مِنَ الْأُمُورِ فَقَدْ قَالَ اللَّهُ تَعَالَى لِقَوْمٍ أَحَبَّ إِرْشَادَهُمْ .\r\n« يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ »\r\nفَالرَّدُّ إِلَى اللَّهِ الْأَخْذُ بِمُحْكَمِ كِتَابِهِ وَ الرَّدُّ إِلَى الرَّسُولِ الْأَخْذُ بِسُنَّتِهِ الْجَامِعَةِ غَيْرِ الْمُفَرِّقَةِ .\r\nمصيبت‌هايى كه برايت پيش مىآيد و امورى كه بر تو مشتبه\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمىشود به خدا و پيامبرش ارجاع ده ! زيرا خداوند به قومى كه راهنمايىشان را دوست مىدارد ، فرموده است :\r\n« اى مؤمنان ، اطاعت خداوند كنيد و اطاعت پيامبرش و اطاعت اولىالامرى كه از خود شما هستند ، و اگر در چيزى نزاع كرديد آن را به خدا و رسولش بازگردانيد . »\r\nبازگردانيدن كار به خدا ، يعنى عمل به محكمات كتاب او ، و بازگردانيدن كار به رسول ، يعنى عمل به سنّت قطعى و مورد اتفاق آن حضرت .\r\n\r\nاهميت قضاوت و شخصيت قاضى در اسلام\r\nاساس حكومت زمانى محكم و بىتزلزل خواهد بود كه در جامعه ظلم و تعدّى و فساد وجود نداشته باشد و ظلم و فساد زمانى برچيده خواهد شد كه عدالت و امنيّت قضايى ، با قدرت و قاطعيت تمام در جامعه مستقر شود و هرگونه زور و تجاوز و حق‌كشى را از بين ببرد و اينها همه زمانى ميسّر خواهد بود كه حكومت بتواند قضات صالح و واجد شرايط را به تصدّى دستگاه‌هاى قضايى بگمارد .\r\nآرى ، حكومتى كه قاضيان شايسته و صالح نداشته باشد ، دستگاه قضايىاش به فساد و تزلزل كشيده مىشود ؛ امنيّت قضايى از جامعه رخت بر مىبندد ؛ زور و تجاوز و تخلف بر همه جا حاكم مىشود ؛ حاكميت قانون و نظام از بين مىرود و هرج‌ومرج ، بنيان جامعه را در هم مىريزد و فساد بر مىانگيزد .\r\nپس براى استقرار قانون و ايجاد دستگاه قضايى سالم و با قدرت ، بيش و پيش از هر چيز به وجود قضات صالحى نياز داريم كه داراى شرايط\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nلازم براى تصدّى امر قضاوت باشند .\r\nاما اين شرايط چيست ؟ و قاضى واجد شرايط كيست ؟\r\nاز ديدگاه على عليه السلام كسى شايستهء منصب دشوار و حسّاس قضاوت است كه اين شرايط در او جمع باشد :\r\n1 . بهترين و برترين افراد باشد .\r\n2 . پرحوصله و داراى شرح صدر باشد و تمام اطلاعات لازم براى يك قضاوت عادلانه را از زواياى مختلف به دست آورد .\r\n3 . با شهامت اخلاقى ، اشتباهات خود را بپذيرد و زود از اشتباهش برگردد و آن را جبران كند .\r\n4 . زود به خشم نيايد و به ويژه در مقابل پافشارى طرفين دعوا به احقاق حقّشان ، كنترل خود را از دست ندهد .\r\n5 . روح نيرومند داشته باشد و از قدرتمندان نترسد .\r\n6 . عزت نفس و همت عالى داشته باشد و اسير طمع و آز دنيا نگذرد و توسط ثروتمندان و رشوه‌دهندگان تطميع نشود .\r\n7 . اهل تحقيق باشد و با سهل‌انگارى و آسان‌گيرى ، از مسائل نگذرد و بدون كسب اطلاعات كافى به قضاوت نپردازد و با برخورد سطحى و بر اساس اولين شنيده‌هايش حكم صادر نكند .\r\n8 . در مواجههء با امور مشتبه و مسائل گنگ و پيچيده احتياط و تأمل را از دست ندهد و در كشف واقعيات بر اساس دلايل و براهين قطعى ، كنجكاو و مصرّ باشد .\r\n9 . با طرفين دعوا گشاده‌رو باشد و بدون ابراز خستگى و ناراحتى به هر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكدام از طرفين فرصت سخن گفتن بدهد .\r\n10 . گرفتار حيله و مكر فريب‌كاران نشود و در مقابل تملّق و چاپلوسى ، ارادهء خود را از دست ندهد .\r\n11 . سرانجام پس از تمام اين شرايط و خصوصيّات ، از قاطعيّت تمام برخوردار باشد و هنگامى كه حقيقت را كشف كرد ، اجازه ندهد كه هيچ عاملى مانع از صدور حكم قطعى و عادلانه‌اش گردد ؛ يعنى حكم خود را با قاطعيت تمام ، بدون طرفدارى از يكى و كم‌لطفى به ديگرى صادر كند و از هيچ چيز و هيچ‌كس ، هيچ‌گونه ملاحظه و رعايتى نكند .\r\nآن گاه على عليه السلام به مالك و تمامى زمامداران هشدار مىدهد كه افرادى با چنين مشخّصات بسيار كمياب‌اند و داشتن قاضى شايسته و صالح براى يك زمامدار توفيق بزرگى است كه بايد ارزش آن را بداند :\r\nثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِي نَفْسِكَ مِمَّنْ لاتَضِيقُ بِهِ الْأُمُورُ وَ لا تُمَحِّكُهُ الْخُصُومُ وَ لا يَتَمَادَى فِي الزَّلَّةِ وَ لا يَحْصَرُ مِنَ الْفَيْءِ إِلَى الْحَقِّ إِذَا عَرَفَهُ وَ لا تُشْرِفُ نَفْسُهُ عَلَى طَمَعٍ وَ لا يَكْتَفِي بِأَدْنَى فَهْمٍ دُونَ أَقْصَاهُ وَ أَوْقَفَهُمْ فِي الشُّبُهَاتِ وَ آخَذَهُمْ بِالْحُجَجِ وَ أَقَلَّهُمْ تَبَرُّماً بِمُرَاجَعَةِ الْخَصْمِ وَ أَصْبَرَهُمْ عَلَى تَكَشُّفِ الْأُمُورِ وَ أَصْرَمَهُمْ عِنْدَ اتِّضَاحِ الْحُكْمِ مِمَّنْ لا يَزْدَهِيهِ إِطْرَاءٌ وَ لا يَسْتَمِيلُهُ إِغْرَاءٌ وَ أُولَئِكَ قَلِيلٌ .\r\nبراى داورى بين مردمان ، برترين فرد خود را برگزين ! كسى كه داراى سعهء صدر باشد و مخاصمهء طرفين دعوى او را به خشم و كج‌خلقى واندارد و در اشتباهاتش پافشارى نكند و چون متوجه اشتباه خود شود ، بازگشت به حق و اعتراف به آن برايش سخت\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنباشد و طمع را به دل خود راه ندهد و در فهم مطالب به اندك تحقيق اكتفا نكند ؛ كسى كه در شبهات از همه محتاطتر و در يافتن و تمسّك به دليل از همه مصرّتر باشد و از كثرت مراجعه كمتر خسته شود و در كشف امور از همه شكيباتر باشد و به هنگام روشن شدن حق با قاطعيت حكم دهد ؛ ستايش فراوان ، او را فريب ندهد و تمجيدهاى بسيار ، او را متمايل به جانب مدح‌كننده نسازد . اين گونه افراد بسيار اندك‌اند .\r\n\r\nوظايف رهبر در برابر قضات شايسته\r\nگفتيم از ديدگاه على عليه السلام افرادى كه داراى تمام شرايط لازم براى قاضى شايسته و عادل باشند ، بسيار كمياب‌اند و زمامداران و مسؤولان حكومتى براى يافتن و به كار گماردن اين گونه افراد بايد تلاش و جديّت فراوان به كار برند . اما مسأله در اين است كه مسؤوليت زمامدار فقط به يافتن يا تربيت كردن و به كار گماردن قضات صالح محدود نمىشود ؛ چرا كه پس از يافتن قضات صالح ، دو مسألهء بسيار مهم دربارهء وظايف رهبر و چگونگى رفتار و برخوردش با قضات و حفظ و نگه‌دارىِ آنها در مسند قضاوت ، مطرح مىشود كه اهميّت آن حتى از يافتن اين افراد نيز بيشتر است :\r\nاول اين كه زمامدار بايد مراقب باشد كه قاضى از لحاظ مادى در تنگنا قرار نگيرد ؛ زيرا در آن صورت محتمل است يا از كار خود كناره‌گيرى كند ؛ يا دلسرد شود و به خوبى انجام وظيفه نكند و يا در خطر لغزش قرار گيرد و با تطميع و افتادن به منجلاب رشوه خوارى ، ناحقّ را حقّ و حقّ را ناحقّ كند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدوّم آن كه رهبر بايد موقعيت قاضى را مستحكم كند و نزد خود مقامى و الا و جايگاهى ارزنده به قاضى بدهد تا اولًا كسى قادر به اعمال نفوذ و تحميل خواسته‌هاى خود به او نباشد ؛ ثانياً هيچ‌كس در او طمع نبندد ؛ ثالثاً كسى جز رهبر و زمامدار قادر به عزل وى نباشد و هيچ‌كس در صدد ايذا و آزارش برنيايد ؛ رابعاً احدى به خود جرأت سخن‌چينى و دسيسه‌گرى عليه او را ندهد و همه بدانند كه قاضى صالح و عادل ، از سعايت ديگران در نزد رهبر و زمامدار در امان است .\r\nعلى عليه السلام پس از برشمردن وظايفى كه يك رهبر در مقابل قاضى صالح و عادل به عهده دارد ، در زمينهء اهميّت وجودى قاضى براى حكومت حقّ و عدالت و استقرار قانون عدل ، هشدار بيشترى مىدهد و براى جلب توجه زمامداران به نقش و ارزشى كه قضات صالح در اجراى عدالت و جلوگيرى از هرج‌ومرج و فساد و پياده كردن احكام خدا دارند ، خواستار دقت بيشترى مىشود و در اين رابطه ، از دورانى ياد مىكند كه در فاصلهء رحلت رسول‌اللَّه صلى الله عليه و آله و حكومت او ، دين اسلام ملعبهء هوى و هوس‌هاى اشرار شده بود و تحت نام دين ، رذيلانه‌ترين اعمال را مرتكب مىشدند و به‌ويژه دستگاه قضايى اسلام را پايمال هدف‌هاى پليد خود كرده بودند :\r\nثُمَّ أَكْثِرْ تَعَاهُدَ قَضَائِهِ وَ افْسَحْ لَهُ فِي الْبَذْلِ مَا يُزِيلُ عِلَّتَهُ وَ تَقِلُّ مَعَهُ حَاجَتُهُ إِلَى النَّاسِ وَ أَعْطِهِ مِنَ الْمَنْزِلَةِ لَدَيْكَ مَا لا يَطْمَعُ فِيهِ غَيْرُهُ مِنْ خَاصَّتِكَ لِيَأْمَنَ بِذَلِكَ اغْتِيَالَ الرِّجَالِ لَهُ عِنْدَكَ .\r\nفَانْظُرْ فِي ذَلِكَ نَظَراً بَلِيغاً فَإِنَّ هَذَا الدِّينَ قَدْ كَانَ أَسِيراً فِي أَيْدِي الْأَشْرَارِ يُعْمَلُ فِيهِ بِالْهَوَى وَ تُطْلَبُ بِهِ الدُّنْيَا .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nپس از آن كه قاضى را انتخاب كردى ، كار او را مراقب كن و احكامش را بررسى نما و در بخشش به او سفرهء سخاوتت را بگستر ، آن چنان كه احتياجش از بين برود و نيازى به مردم پيدا نكند و چندان بر مقام و منزلتش بيفزاى كه خواص تو در آن طمع نكنند ، تا از تهمت سخن چينان و بدانديشان در امان باشد .\r\nدر اين كارها كه گفتم با دقت بنگر ! چرا كه اين دين در گذشته اسير دست اشرار بوده و به هواى نفس عمل مىكردند و آن را وسيلهء كسب دنيا قرار داده بودند .\r\n\r\nحاكميت ضابطه به جاى رابطه در انتخاب كارگزاران دولت\r\nدر جامعهء برين اسلامى ، اجراى عدالت و تساوى و عدم تبعيض و به اصطلاح روز ، عدم پارتىبازى و باندبازى و پيروى از تمايلات شخصى ، يكى از اساسىترين و مهم‌ترين مسائل جامعه و حكومت است . به ديگر سخن ، هر چه در جوامع غيراسلامى ، باندبازىها و روابط خصوصى عامل تقسيم پست‌ها و مقام‌ها در ميان عده‌اى به خصوص به شمار مىرود ، بر عكس آن ، در جوامع اسلامى مصداق دارد ؛ چرا كه در فرهنگ اسلامى ، ضابطه و قانون جاى رابطه و تمايل شخصى را مىگيرد و رعايت عدالت اسلامى ايجاب مىكند كه در تقسيم پست و منصب تنها به فضايل و اصالت‌هاى انسانى و امتيازات اسلامى توجه شود و هر كس بر حسب لياقت و كاردانى و تقوايش به مقام مناسب دست يابد . از اين رو ، از ديدگاه على عليه السلام يك زمامدار لايق كسى است كه در تقسيم مسؤوليت‌ها و پست‌ها ميان افراد ، جز اجراى عدالت و دادن حق به حق‌ّدار ، به چيزى فكر نكند ، و جز با دقت و تأمّل در خصوصيات و امتيازات افراد و امتحان و آزمايش\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nآنها ، كسى را به كارگزارى دولت نگمارد . به همين دليل است كه آن حضرت از مالك و تمام زمامداران اسلامى مىخواهد كه در تعيين كارگزاران و صاحب‌منصبان دولت ، تنها ملاك‌هاى اسلامى را در نظر داشته باشند و هرگز تمايلات شخصى ، يا احساسات و عواطف و يا روابط خصوصى و باندبازى را در اين امر دخالت ندهد .\r\n\r\nمعيارهاى انتخاب كاركنان دولت\r\nملاك‌هايى كه على عليه السلام براى تشخيص و تعيين يك كارگزار دولت بر مىشمارد به طور فشرده عبارت است از :\r\n1 . باتجربه و كارآزموده باشد و در جريان مسائل و مشكلات و درگيرىها ، مجرّب و آب‌ديده شده باشد .\r\n2 . نجابت و پاكدامنى داشته و اهل شرم و عفت و صيانت نفس باشد و رذيلت و وقاحت را به خود راه ندهد .\r\n3 . از خانواده‌هاى اصيل و صالح و متّقى و پاكدامن بوده و در محيط جور و خيانت و فساد بزرگ نشده باشد .\r\n4 . داراى حُسن سابقه بوده و در اسلام سابقه‌اش بيش از ديگران باشد ؛ يعنى از كسانى باشد كه پيش از نفوذ و گسترش و قدرت اسلام ، به آيين خدا گرويده باشد ، نه از آنهايى كه وقتى عظمت روزافزون اسلام را ديدند ، بعضاً به خاطر ترس يا بهره‌گيرى از قدرت اسلام يا دست‌يافتن به مقام و ثروت و رفاه تن به اسلام دادند .\r\n5 . صاحب شخصيت و دائماً درصدد صيانت نفس و پاكى روح خود باشد و از هرگونه لغزشى دورى گزيند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n6 . داراى خصيصهء مديريت و دورانديشى و در كارها و مسائل گوناگون اهل تدبّر و تعمّق و تفحّص باشد .\r\n7 . به مطامع مادى نظر نداشته و داراى حيثيت و سلامت نفس باشد .\r\nعلى عليه السلام ضمن برشمردن خصوصيات و شرايط كارگزاران دولت ، وظايفى را هم كه زمامدار در انتخاب اين گونه افراد بر عهده دارد ، بيان مىفرمايد ؛ از آن جمله :\r\n1 . زمامدار بايد در امور و اعمال كارمندان دقت كند و هركدام را پس از آزمون‌هاى دقيق به كار گمارد .\r\n2 . در انتخاب اين افراد بر اساس نظر شخصى و با استبداد رأى رفتار نكند ؛ بلكه به نظرات ديگران هم احترام گذاشته و با آنها مشورت كند .\r\n3 . به كارگزاران خود ، فرصت مناسبى بدهد تا استعداد و لياقت خود را بروز دهند و كارآيى خود را در معرض آزمايش و بررسى و اظهارنظر بگذارند .\r\n4 . بر اساس تمايلات و روابط شخصى و يا به خاطر خصوصيتى كه در يك فرد وجود دارد ؛ ولى به مقام و مسؤوليت مورد نظر ارتباطى ندارد ، كسى را به كار منصوب نكند .\r\nآن گاه على عليه السلام مىفرمايد : كه اگر زمامدارى بدون توجه به ملاك‌ها و معيارهاى اسلامى مذكور ، كسى را به پست و مقامى منصوب كند ، اين كار در واقع ريشهء واحد و مشتركى است كه شاخه‌هاى گوناگون ظلم و جور و خيانت از آن سر بر مىكشند :\r\nثُمَّ انْظُرْ فِي أُمُورِ عُمَّالِكَ فَاسْتَعْمِلْهُمُ اخْتِبَاراً وَ لا تُوَلِّهِمْ مُحَابَاةً\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nوَ أَثَرَةً فَإِنَّهُمَا جِمَاعٌ مِنْ شُعَبِ الْجَوْرِ وَ الْخِيَانَةِ وَ تَوَخَّ مِنْهُمْ أَهْلَ التَّجْرِبَةِ وَ الْحَيَاءِ مِنْ أَهْلِ الْبُيُوتَاتِ الصَّالِحَةِ وَ الْقَدَمِ فِي الْإِسْلامِ الْمُتَقَدِّمَةِ فَإِنَّهُمْ أَكْرَمُ أَخْلاقاً وَ أَصَحُّ أَعْرَاضاً وَ أَقَلُّ فِي الْمَطَامِعِ إِشْرَاقاً وَ أَبْلَغُ فِي عَوَاقِبِ الْأُمُورِ نَظَراً .\r\nسپس در كارهاى كارمندانت بنگر و چون آنان را آزمايش نمودى ، به كار بگمار ، نه از راه بخشش و خودكامگى و به طور دلخواه ؛ زيرا اين گونه روش ، نوعى ستم و خيانت است ؛ و ايشان را از ميان اهل تجربه و شرم و حيا و از خانواده‌هاى خوشنام و پيشقدمان در اسلام تعيين نما ! زيرا اخلاق آنها بهتر و خانوادهء آنها پاك‌تر و نيز طمعشان كمتر و در سنجش عواقب كارها بيناترند .\r\n\r\nتأمين نيازهاى مادى كارمندان دولت\r\nپيش از اين نيز در قسمت‌هاى پيشين به مناسبت طرح مسائل مختلف ، در اطراف اين مسأله بحث كرديم كه اسلام به عنوان يك مكتب بزرگ انسانى و يك آيين الهى واقع بينانه ، همواره به مسألهء رفاه و بىنيازى افراد و تأمين احتياجات مادّى آنها توجهى عميق و اساسى ابراز كرده و اصول و ضوابطى مشخص براى آن قائل شده است .\r\nدر زمينهء وظايفى كه يك زمامدار اسلامى در مقابل همكاران خود و كارگزاران دولت بر عهده دارد ، باز مىبينيم كه على عليه السلام اين مسأله را با دقت و باريك‌بينى شگرفى مطرح مىكند و رسيدگى به امور مادّى و رفع نيازهاى كارمندان را يكى از اركان مهم مديريت و عامل اساسى براى جلوگيرى اى خيانت كارمندان و دستبرد زدن به بيت المال و رشوه‌خوارى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو پايمال كردن حق و از هم پاشيده‌شدن نظام جامعه مىداند ، و هشدار مىدهد كه اگر نيازهاى مادى كارمندان تأمين شده باشد ، حتى افراد نادرست‌نيز بهانه‌اى براى دزدى و خيانت و رشوه‌خوارى نخواهند داشت .\r\nدر صورتى كه آنان دست به چنين كارى بزنند ، در مقابل حاكم ، لال و سرافكنده خواهند ماند و هيچ توجيهى براى دفاع از خود نخواهند داشت .\r\nاما اگر نيازهاى مادى آنان تأمين نشده باشد ، فشار احتياج ، آنها را از راه راست منحرف مىسازد و روحيهء امانت دارى را در آنان متزلزل مىكند و زمامدار نيز حجتى بر آنان نخواهد داشت ؛ زيرا سرقت و خيانت خود را توجيه مىكنند و گناه آن را به گردن زمامدارى كه آنها را در محروميت و نيازمندى نگاه داشته و در عين حال اموال مردم را زير دستشان قرار داده است ، خواهند انداخت :\r\nثُمَّ أَسْبِغْ عَلَيْهِمُ الْأَرْزَاقَ فَإِنَّ ذَلِكَ قُوَّةٌ لَهُمْ عَلَى اسْتِصْلاحِ أَنْفُسِهِمْ وَ غِنًى لَهُمْ عَنْ تَنَاوُلِ مَا تَحْتَ أَيْدِيهِمْ وَ حُجَّةٌ عَلَيْهِمْ إِنْ خَالَفُوا أَمْرَكَ أَوْ ثَلَمُوا أَمَانَتَكَ .\r\nسپس به ايشان حقوق كافى برسان ! زيرا اين كار موجب تقويت نفسشان مىشود و آنان را از دست‌درازى به اموال زيردستان باز مىدارد ؛ به علاوه اين حجّتى است بر ايشان اگر از دستور سرپيچى كنند يا در امانتت خيانت ورزند .\r\n\r\nنظام بازرسى در حكومت اسلامى و نقش رهبر در مقابل آن\r\nدر مورد كارگزاران و مأموران دولتى ، نقش و وظيفهء رهبر تنها به انتخاب و منصوب نمودن آنها و رسيدگى به زندگى و امور مادى و\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاحتياجاتشان ، محدود نمىشود ، بلكه رهبر ، پس از به كار گماردن مأموران و عمّال حكومتى ، وظيفه دارد كه دائماً مراقب اعمال و رفتار آنان باشد .\r\nمراقبت نسبت به طرز انجام وظيفهء مأموران ، نحوهء برخوردشان با افراد ملت ، صحت يا سقم گزارش‌هايى كه آنان دربارهء پيشرفت امور و انجام وظايف خود به رهبر مىدهند ، ميزان درستى و نادرستى شكاياتى كه مردم از عمّال حكومتى دارند و براى زمامدار مىفرستند و ده‌ها مسألهء ديگر ، همه و همه از جمله مواردى است كه يك زمامدار شايسته نه تنها حق رسيدگى به آنها را دارد ، بلكه اين از وظايف بسيار مهم و سازندهء اوست ؛ زيرا هرگاه زمامدار مراقب اعمال و رفتار كارگزاران و مأموران دولتى نباشد ، دور نيست كه افرادى از آنها به سوءاستفاده از منصب و مسؤوليت خود بپردازند و با ظلم و تعدّى به مردم و دستيازى به خيانت و بىعدالتى و فساد ، مردم را نسبت به حكومت مأيوس و بدبين سازند و نظام جامعه را از هم بپاشند . لذا براى جلوگيرى از اين وضع ، مراقبت و نظارت دائمى بر كارهاى مأموران ضرورت دارد و براى نيل بدين منظور ، برقرارى يك نظام بازرسى دقيق و مطمئن كه گزارش‌هاى صحيح و قابل اعتمادى دربارهء كارمندان به زمامدار ارائه دهند ، از جمله وظايف حاكم است .\r\nطبيعى است كه اين بازرسان بايد از نزديك‌ترين و مورداطمينان‌ترين افراد نسبت به رهبر و اشخاصى متّقى ، مؤمن ، خداترس و اهل امانت و صداقت باشند و رهبر در مورد وفادارى و راستى و درستى آنها نسبت به خود كاملًا مطمئن باشد و يقين بداند كه اخبار و گزارش‌هاى آنان به دور از هر گونه دروغ و خدعه و خدشه‌اى خواهد بود ، و جز خدمت به خدا و اسلام و حكومت اسلامى چيز ديگرى را در بازرسى امور و تهيهء\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nگزارش‌هاى خود در نظر نخواهد گرفت .\r\n\r\nنظارت پنهانى\r\nاز جمله مسائل مهم مطرح شده در ارتباط با نظام بازرسى اين است كه اسلام ، بازرسان حكومت را به عيون يعنى چشم‌هاى حكومت تعبير مىكند ؛ زيرا به راستى بازرس ، چشم حكومت و حاكم است و حكومتى كه نظام بازرسى صحيح و مطمئن نداشته باشد ، همانند كورى است كه معايب را نمىبيند و در منجلاب عيوب و مفاسد ، غوطه‌ور مىشود . از اين رو على عليه السلام به زمامدار اسلامى رهنمود مىدهد كه اين چشم‌ها ( بازرسان ) را مخفيانه به نقاط مختلف كشور بفرستد ؛ زيرا مراقبت پنهانى باعث مىشود كه عمّار و مأموران دولتى از يك سو امانت‌دارى و پرهيز از سوءاستفاده و خيانت را پيشه كنند ، و از سوى ديگر با ملت ، رفتارى نرم و عطوفت‌آميز داشته باشند و در انجام امور محوّله تأخير و تعلّل نورزند و كار مردم را با سرعت و دقت انجام دهند .\r\nهمچنين على عليه السلام هشدار مىدهد كه بازرسان مىبايست از اعتماد حاكم برخوردار باشند و گزارشاتى كه مىدهند براى زمامدار حجّت باشد و مورد رسيدگى قرار گيرد ؛ زيرا اگر بازرسان دربارهء معايب و مفاسد كارمندان گزارش دهند ، اما اين گزارش‌ها زير علامت سؤال برود و مورد توجه و رسيدگى قرار نگيرد و يا با سوءظن و ترديد تلقى شود ، ديگر كسى به نظام بازرسى اعتنايى نخواهد كرد و افراد نادرست بدون بيم و هراس ، به فساد و خيانت ادامه خواهند داد و جامعه را به منجلاب خواهند افكند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nمجازات خائنين\r\nعلى عليه السلام دربارهء مجازات خائنان چنين رهنمود مىدهد كه اگر يكى از عمّال حكومت و حتى يكى از ياران و همكاران نزديك زمامدار ، دست به فساد و خيانتى زد و گزارشات بازرسان مخفى هم حاكى از تأييد اين موضوع بود ، همين گزارشان براى اثبات خيانت آن شخص ، كافى است و بايد بدون درنگ مورد رسيدگى قرار گيرد .\r\nآن گاه على عليه السلام طرز برخورد رهبر در مقابل افراد خائن را بدين گونه مشخص مىسازد كه : خائن را به كيفر عملش برسان ! حدّ شرعى مناسب با خيانتش را - نه كمتر و نه بيشتر - بر او جارى كن ! خائن را رسوا و بىآبرو كن و او را به خاك ذلت و خوارى بنشان ! داغ خيانت را آشكارا بر پيشانى اش بزن و قلادهء ننگ و بدنامى را بر گردنش بيفكن ، چندان كه در ميان مردم انگشت‌نما گردد ، تا هم سرنوشت او باعث عبرت ديگران شود و هم ديگر فرصت و امكانى براى خيانت و فساد در ميان مردم پيدا نكند .\r\n\r\nبازرسان مختلف\r\nعلى عليه السلام ضمن سفارش به انتخاب دقيق بازرسان و اطمينان از سلامت روحى و اخلاقى آنان ، باز هم زمامدار را دعوت مىكند تا هر كارى را از مجارى مختلف دنبال كند ؛ زيرا هر گاه يك گزارش از چند مجرا و از طريق بازرسان مختلف مورد تأييد و اتفاق‌نظر قرار گرفت ، براى زمامدار شكّى در صحت و پذيرش آن وجود نداشته باشد . معناى اين سخن آن است كه با تمام شرايطى كه براى انتخاب بازرسان\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nوجود دارد ، اولًا گزارش هيچ‌يك به تنهايى حجت نيست . ثانياً هرگاه در يك گزارش ، اتفاق نظر نباشد ، دربارهء آن ، تحقيق و بررسى بيشترى انجام خواهد گرفت . گذشته از اينها گزارش دروغ يك بازرس نيز در حكم خيانت و سوءاستفادهء مأموران دولتى است كه به نوبهء خود ، مجازات شديد و ننگ و رسوايى در جامعه را به دنبال خواهد داشت :\r\nثُمَّ تَفَقَّدْ أَعْمَالَهُمْ وَ ابْعَثِ الْعُيُونَ مِنْ أَهْلِ الصِّدْقِ وَ الْوَفَاءِ عَلَيْهِمْ فَإِنَّ تَعَاهُدَكَ فِي السِّرِّ لِأُمُورِهِمْ حَدْوَةٌ لَهُمْ عَلَى اسْتِعْمَالِ الْأَمَانَةِ وَ الرِّفْقِ بِالرَّعِيَّةِ .\r\nوَ تَحَفَّظْ مِنَ الْأَعْوَانِ فَإِنْ أَحَدٌ مِنْهُمْ بَسَطَ يَدَهُ إِلَى خِيَانَةٍ اجْتَمَعَتْ بِهَا عَلَيْهِ عِنْدَكَ أَخْبَارُ عُيُونِكَ اكْتَفَيْتَ بِذَلِكَ شَاهِداً فَبَسَطْتَ عَلَيْهِ الْعُقُوبَةَ فِي بَدَنِهِ وَ أَخَذْتَهُ بِمَا أَصَابَ مِنْ عَمَلِهِ ثُمَّ نَصَبْتَهُ بِمَقَامِ الْمَذَلَّةِ وَ وَسَمْتَهُ بِالْخِيَانَةِ وَ قَلَّدْتَهُ عَارَ التُّهَمَةِ .\r\nسپس با فرستادن مأموران مخفى راستگو و باوفا ، كارهاى آنان را زير نظر بگير ! زيرا بازرسى نهانى در كارشان ، آنان را به رعايت امانت و نرمى با تودهء مردم وادار مىسازد .\r\nبا دقت بسيار ، مراقب اعوان و انصار خود باش ! اگر يكى از آنان دست به خيانت زد و مأموران مخفى تو به طور دسته‌جمعى آن را تأييد كردند ، بايد كه به آن اكتفا كنى و بدون تأخير خيانتكار را كيفر دهى ، و به مقدار خيانتى كه انجام داده است ، او را كيفر نما ! سپس وى را در مقام خوارى و مذلّت بنشان و داغ خيانت بر جبينش بنه و طوق رسوايى بر گردنش بيفكن !\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nاهميت كشاورزى و مفهوم اصطلاحى خراج\r\nدر صدر اسلام ، صنعت به خاطر ضعف و محدوديتش و تجارت به واسطهء نابسامانى بازرگانى جهانى و ضعف ارتباطات و نبودن راه‌هاى تجارى كافى و امنيت لازم ، تأمين‌كنندهء بناى اقتصادى جامعه نبوده و اقتصاد جامعه بستگى به زمين‌هاى كشاورزى و محصولات حاصله داشت و از اين رو ، ماليات تنها از زمين و محصولات كشاورزى گرفته مىشد .\r\nاين گونه ماليات را خراج مىناميدند . اهميت كشاورزى از آنجا ظاهر مىشود كه بدانيم اكثر كسانى كه در شهر زندگى مىكنند و ناگزير از قبول شيوه و الگوى زندگى شهرنشينى هستند ، مصرف‌كننده‌اند ( و هر چه مرفه‌تر ، پرمصرف‌تر ) و زندگى شان از طريق توليد روستاييان و كشاورزان [ كه بر روى زمين و منابع طبيعى كار و تلاش مىكنند 
  ] تأمين مىشود و از خود توليدى ندارند . اگر كشاورزان همّت كنند و با كار و تلاش ، محصولات كشاورزى را رونق بيشترى دهند ، احتياجات شهرنشينان تأمين شده است ، و گرنه هيچ شهرنشينى قادر به تهيهء ما يحتاج اوليهء خود نيز نخواهد بود . در اين صورت در هيچ مقطعى از زمان ، كشاورزى اهميت و ارزش خود را از دست نخواهد داد و هميشه به عنوان تأمين‌كنندهء ما يحتاج اوليهء انسان‌ها باقى خواهد ماند .\r\nاز سوى ديگر ، شهرنشينان به طور مستقيم و بدون واسطه ، مايحتاجشان را تأمين نمىكنند ، بلكه آن را از طريق بازرگانان ، واسطه‌ها و ساير عوامل دست‌اندركار كه ايشان هم به نوبهء خود ، خريدار مازاد فرآورده‌هاى حيوانى و نباتى كشاورزان هستند ، به دست مىآورند . البته كشاورزان نيز طبيعتاً لوازم زندگى نظير پوشاك ، ابزار كار و ساير ما يحتاج\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخود را با پولى كه از طريق فروش مازاد بر مصرف محصولاتشان به دست مىآورند ، تهيه مىكنند . اين داد و ستدها به طور طبيعى باعث شكوفايى و پيشرفت اقتصادى جامعه خواهد شد و همهء اينها به كار كشاورزان بستگى دارد . از اين رو نابسامانى كار كشاورزان ، هرگز در محدودهء زندگى خود آنان باقى نمىماند ؛ بلكه آثار خود را به همه جا گسترش داده و فعاليّت‌ها را فلج مىسازد و جامعه را به فاجعهء اقتصادى و سرانجام به از هم پاشيدگى و نابودى مىكشاند .\r\nوَ تَفَقَّدْ أَمْرَ الْخَرَاجِ بِمَا يُصْلِحُ أَهْلَهُ فَإِنَّ فِي صَلاحِهِ وَ صَلاحِهِمْ صَلاحاً لِمَنْ سِوَاهُمْ وَ لا صَلاحَ لِمَنْ سِوَاهُمْ الَّا بِهِمْ لِأَنَّ النَّاسَ كُلَّهُمْ عِيَالٌ عَلَى الْخَرَاجِ وَ أَهْلِهِ .\r\nجريان خراج را به گونه‌اى رسيدگى كن كه وضع خراج‌دهندگان سامان يابد ؛ زيرا اگر امر خراج و خراج‌گزار سامان داشته باشد ، ديگر اصناف جامعه در آسايش و راحتى زندگى مىكنند . طبقات ديگر جامعه جز با تكيه بر اينان آسايش و راحتى ندارند ؛ زيرا مردم همگى جيره‌خوار ماليات و ماليات دهندگان‌اند .\r\n\r\nضرورت تلاش دولت در جهت تقويت كشاورزى\r\nاگر قرار است دولت بر ماليات و خراج تكيه داشته باشد ، مىبايست زمينهء آن را نيز فراهم كند . دولت بايد در نگه‌دارى زمين ، تأمين آب ، تنظيم شبكه‌هاى آبيارى ، ايجاد نهرها ، پل‌ها ، سدها ، حفر چاه‌هاى عميق و احداث راه‌هاى مختلف ارتباطى ما بين مناطق كشاورزى ، دهقانان زحمت‌كش را يارى و مساعدت نمايد و با اين تلاش ، كشاورزى را رونق\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبيشترى بخشد .\r\nتنها در اين صورت است كه حكومت مىتواند از مردم ، انتظار پرداخت ماليات داشته باشد ، و گرنه در كشورى كه كشاورزى رونق ندارد و دهقانان به وسيلهء كشت تأمين معاش نمىكنند و درآمد كافى ندارند ، وضع هرگونه مالياتى بر ملت ، تحميل طاقت‌فرسايى است كه مردم را به سوى نارضايى و كشور را به سوى ناامنى و ويرانى و حكومت را به سراشيب سقوط مىكشاند . از همين رو است كه على عليه السلام پرداخت ماليات را فرعى بر درآمدهاى مردم دانسته و فرموده است : زمامدار پيش از آن كه به فكر ماليات باشد ، مىبايست به عمران و آبادى كشور فكر كند .\r\nوَ لْيَكُنْ نَظَرُكَ فِي عِمَارَةِ الْأَرْضِ أَبْلَغَ مِنْ نَظَرِكَ فِي اسْتِجْلابِ الْخَرَاجِ لِأَنَّ ذَلِكَ لا يُدْرَكُ الَّا بِالْعِمَارَةِ وَ مَنْ طَلَبَ الْخَرَاجَ بِغَيْرِ عِمَارَةٍ أَخْرَبَ الْبِلادَ وَ أَهْلَكَ الْعِبَادَ وَ لَمْ يَسْتَقِمْ أَمْرُهُ الَّا قَلِيلًا .\r\nبايد توجه تو در آبادانى زمين از دقتى كه در گرفتن ماليات به عمل مىآورى ، بيشتر باشد كه دريافت خراج جز به آبادانى زمين ممكن نمىشود . كسى كه بدون كوشش در آبادانى زمين از مردم خراج بخواهد ، شهرها را ويران كرده و بندگان خدا را به هلاكت رسانده است . چنين حكومتى جز اندك زمانى باقى نخواهد ماند .\r\n\r\nتخفيف در ماليات\r\nاز همهء طبقات زحمتكش‌تر و پرتلاش‌تر دهقانان هستند . زندگىشان اسير عوامل طبيعى و پديده‌هاى جهان طبيعت است . كوچكترين اهمال و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبىتوجهى نسبت به رخدادهاى جهان طبيعت و ناهمگونى با مساعدت‌هاى آن براى او ، زيان سنگينى را به بار خواهد آورد . به همين دليل كشاورز ، مجبور است همه روزه و در طول سال و در همهء حالات ، افكار و اوقات خود را متوجه مزرعه و كشتزار خود نموده و لحظه‌اى غفلت ننمايد ؛ بر خلاف ديگر طبقات كه هر آن ، مىتوانند در كارشان به طور دلخواه رفتار كنند و زندگىشان را آن چنان كه مىخواهند تنظيم نمايند .\r\nوقتى كار چنين طاقت‌فرسا و جانكاه است ، بايستى سطح زندگى و مقدار درآمد نيز با آن متناسب گردد ، تا كشاورز احساس كند كه كارش به نفع اوست و ثمرهء زحماتش به جيب ديگران نمىرود ؛ هيچ‌گاه احساس ستم و استثمار شدن نكند ؛ زمين را از آن خود بداند و مطمئن باشد كه هيچ‌كس نمىتواند روزىاش را از او بگيرد .\r\nدر كنار همهء اين مسائل ، بايد نظرها و پيشنهادات كشاورز دربارهء زمين و قدرت بهره‌دهى آن نيز مورد توجه قرار بگيرد .\r\nاگر مقدار ماليات را با درآمد خود متناسب نمىداند و يا از آفات نباتى و اثرات حاصله مىنالد و در نتيجه خود را از پرداخت ماليات مقرر ناتوان مىبيند ، مسؤولان حكومتى بايستى مشكلاتش را درك كنند و براى اصلاح كارش از ماليات بكاهند يا مطلقاً از آن صرف نظر نمايند ؛ زيرا كاستن ماليات‌ها [ در هنگام نياز كشاورزان 
  ] كارى است كه منافع آن به خود دولت باز مىگردد ، و كشاورز با دستى بازتر و چهره‌اى شاداب‌تر در آبادانى و اصلاح زمين و رفع نيازمندىهاى ضرورى مىكوشد و باعث عمران مناطق كشاورزى و در نهايت جامعه مىگردد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nنتيجهء ديگر كار ، احساس اطمينان و رضايتى است كه كشاورزان را وادار مىكند كه حكومت موجود را از دل و جان دوست بدارند و در هنگام ناتوانى و گرفتارى يارىاش نمايند و در وقت شكست و بحران ، به حمايت و پشتيبانىاش برخيزند . اين است كه على عليه السلام مىفرمايد :\r\nفَإِنْ شَكَوْا ثِقَلًا أَوْ عِلَّةً أَوِ انْقِطَاعَ شِرْبٍ أَوْ بَالَّةٍ أَوْ إِحَالَةَ أَرْضٍ اغْتَمَرَهَا غَرَقٌ أَوْ أَجْحَفَ بِهَا عَطَشٌ خَفَّفْتَ عَنْهُمْ بِمَا تَرْجُو أَنْ يَصْلُحَ بِهِ أَمْرُهُمْ .\r\nوَ لا يَثْقُلَنَّ عَلَيْكَ شَيْءٌ خَفَّفْتَ بِهِ الْمَئُونَةَ عَنْهُمْ فَإِنَّهُ ذُخْرٌ يَعُودُونَ بِهِ عَلَيْكَ فِي عِمَارَةِ بِلادِكَ وَ تَزْيِينِ وِلايَتِكَ مَعَ اسْتِجْلابِكَ حُسْنَ ثَنَائِهِمْ وَ تَبَجُّحِكَ بِاسْتِفَاضَةِ الْعَدْلِ فِيهِمْ مُعْتَمِداً فَضْلَ قُوَّتِهِمْ بِمَا ذَخَرْتَ عِنْدَهُمْ مِنْ إِجْمَامِكَ لَهُمْ وَ الثِّقَةَ مِنْهُمْ بِمَا عَوَّدْتَهُمْ مِنْ عَدْلِكَ عَلَيْهِمْ وَ رِفْقِكَ بِهِمْ .\r\nفَرُبَّمَا حَدَثَ مِنَ الْأُمُورِ مَا إِذَا عَوَّلْتَ فِيهِ عَلَيْهِمْ مِنْ بَعْدُ احْتَمَلُوهُ طَيِّبَةً أَنْفُسُهُمْ بِهِ فَإِنَّ الْعُمْرَانَ مُحْتَمِلٌ مَا حَمَّلْتَهُ .\r\nاگر مردم از سنگينى خراج ، يا از آفت كشت ، يا از قطع آب ، يا از نيامدن باران و شبنم ، يا از فاسد شدن دانه در اثر طغيان سيل و خشكسالى شكايت كنند ، تو در گرفتن ماليات از آنان به قدرى تخفيف ده كه بتوانند كارشان را سامان دهند .\r\nنبايد اين تخفيف برايت گران آيد ؛ زيرا اين تخفيف ، اندوخته‌اى است كه به دنبال آبادى شهرها و آرايش قلمرو تو ، بعدها به تو باز مىگردد ؛ به علاوه ، ستايش آنان را نيز نسبت به خويش بر مىانگيزى و خود نيز اى اين كه عدالت را دربارهء آنها به كار\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبسته‌اى ، خوشحال خواهى شد . [ همهء اينها موجب مىشود كه 
  ] تو اعتماد خواهى كرد كه در صورت نيرومندى به تو كمك خواهند كرد ؛ چون تو باعث رفاه آنان گرديدى و آنها را به عدالت خويش عادت دادى و با آنان با نرمى رفتار كردى .\r\nچه‌بسا حوادثى ضمن جريانات گوناگون رخ دهد كه اگر حل آنها را به عهده آنان واگذارى ، با طيب خاطر مىپذيرند ؛ زيرا عمران كشور ، به هر اندازه بخواهى قابل توسعه است .\r\n\r\nنتايج بىتوجهى به كشاورزان\r\nاز بيان گذشتهء على عليه السلام مىفهميم كه وقتى به كشاورزان ، ماليات سنگين تحميل شود و از طرفى در آبادانى و حفظ زمين و در جهت پيشبرد زراعت از جانب دولت اقدامى صورت نگيرد ، آنها احساس خواهند كرد كه براى خودشان كار نمىكنند و در مقابل زحمات طاقت‌فرسا و جانكاه ، به درآمد مطلوبى نمىرسند و حاصل كارشان نصيب ديگران است .\r\nحاصل اين احساس‌ها الزاماً دهقانان را به دروغ ، فريب‌كارى ، قاچاق‌فروشى ، دزدى و ساير انحرافات وادار خواهد ساخت . به جاى آن كه با كار كردن بر روى زمين خوشان زندگىشان را تأمين كنند ، روزگارشان را با جرم و جنايت خواهند گذراند و يا در لباس قطّاع‌الطّريق ، در كمين هستىِ انسان‌ها خواهد نشست .\r\nره‌آورد ديگر چنين وضعى اين است كه نيروهاى جوان و فعّال روستاها براى دستيابى به زندگى مطلوب ، راهىِ شهرها خواهند شد و در آن جا سر از دست‌فروشى [ و اقدام به مشاغل كاذب كه امروزه در شهرها مرسوم و رايج است 
  ] در خواهند آورد و نتيجهء طبيعى اين وضع بيكارى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nجوانان پاك روستايى و آلوده شدن آنان به گناه و فساد و در نتيجه ، ذلّت دولت و حكومت خواهد شد .\r\n\r\nعوامل سقوط و انحطاط حكومت\r\nدر ديدگاه على عليه السلام سه عامل موجب انحطاط و سقوط حكومت است :\r\n1 . روحيهء تكاثر و مال‌اندوزى در دولتمردان\r\n2 . سوءظن و بدبينى براى بقا و استمرار دولت\r\n3 . پندناپذيرى از رخدادها و پيشامدها .\r\nاگر دولتمردان از بقا و استمرار حكومت مطمئن نباشند و حكومت را متزلزل و در حال رفتن تصور كنند و به دنبال تكاثر و مال‌اندوزى باشند و از رخدادها و پيشامدها عبرت نگيرند ، زمينهء سقوط و انحطاط دولت و حكومت را فراهم كرده‌اند و چنين دولتى قابل ماندن و حكومت كردن نيست و خواه و ناخواه روزى ، بساط آن برچيده خواهد شد .\r\nوَ إِنَّمَا يُؤْتَى خَرَابُ الْأَرْضِ مِنْ إِعْوَازِ أَهْلِهَا وَ إِنَّمَا يُعْوِزُ أَهْلُهَا لِإِشْرَافِ أَنْفُسِ الْوُلاةِ عَلَى الْجَمْعِ وَ سُوءِ ظَنِّهِمْ بِالْبَقَاءِ وَ قِلَّةِ انْتِفَاعِهِمْ بِالْعِبَرِ .\r\nخرابى زمين ناشى از تنگدستى كسانى است كه بر روى آن كار مىكنند . اهل زمين هنگامى وضعشان بد مىشود كه دولت‌مردان روحيهء تكاثر داشته باشند و و از رخدادها عبرت نياموزند .\r\n\r\nمعيارهاى گزينش معاون\r\nيكى از اهداف اساسى و عاليهء اسلام برقرار كردن عدل و قسط در\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nجامعه و به وجود آوردن اعتدال كامل در امت و جامعهء اسلامى است .\r\nاگر فرماندارى بخواهد ( كه بايستى بر اين اساس رفتار نمايد ) عدالت را در انتخاب معاون رعايت كند ، لازم است بهترين معاون را شايسته‌ترين فرد از لحاظ اخلاق حسنه قرار دهد و كسى را كه خُلق و خويش خداگونه است ، انتخاب نمايد .\r\nروشن است شخصى كه « تخلّقوا باخلاق اللَّه » « 1 » را آويزهء گوش قرار داده باشد ، صفات زير را نيز دارا خواهد بود :\r\nدانا و انديشمند است .\r\nامين است .\r\nتواناست .\r\nكاردان است .\r\nكارش روى حساب است .\r\nاز دقت و ابتكار برخوردار است .\r\nاز ادب و ظرفيت كامل بهره‌مند است .\r\nنيكان را دوست دارد و از بدان و ستمگران بيزار است .\r\nمتواضع است .\r\nو در يك كلام ، داراى تمام فضايل و كمالات انسانى است كه برخى از آنها در كلمات امام عليه السلام تبلور يافته است :\r\nثُمَّ انْظُرْ فِي حَالِ كُتَّابِكَ فَوَلِّ عَلَى أُمُورِكَ خَيْرَهُمْ وَ اخْصُصْ رَسَائِلَكَ الَّتِي تُدْخِلُ فِيهَا مَكَائِدَكَ وَ أَسْرَارَكَ بِأَجْمَعِهِمْ لِوُجُوهِ\r\n\r\n\r\n","description":"","footnote":"\r\n( 1 ) . بحارالانوار ، ج 58 ، ص 129 .\r\n","page_name":" 112 ","page_number":112},
  {"content":"\r\n\r\nصَالِحِ الْأَخْلاقِ مِمَّنْ لا تُبْطِرُهُ الْكَرَامَةُ فَيَجْتَرِئَ بِهَا عَلَيْكَ فِي خِلافٍ لَكَ بِحَضْرَةِ مَلَإٍ وَ لا تَقْصُرُ بِهِ الْغَفْلَةُ عَنْ إِيرَادِ مُكَاتَبَاتِ عُمِّالِكَ عَلَيْكَ وَ إِصْدَارِ جَوَابَاتِهَا عَلَى الصَّوَابِ عَنْكَ فِيمَا يَأْخُذُ لَكَ وَ يُعْطِي مِنْكَ وَ لا يُضْعِفُ عَقْداً اعْتَقَدَهُ لَكَ وَلايَعْجِزُ عَنْ إِطْلاقِ مَا عُقِدَ عَلَيْكَ وَ لا يَجْهَلُ مَبْلَغَ قَدْرِ نَفْسِهِ فِي الْأُمُورِ فَإِنَّ الْجَاهِلَ بِقَدْرِ نَفْسِهِ يَكُونُ بِقَدْرِ غَيْرِهِ أَجْهَلَ .\r\nسپس در وضع معاونانت دقت كن و شايسته‌ترين ايشان را بر امور خود بگمار . نامه‌هاى محرمانه ات را كه متضمّن سياست‌ها و اسرار تو است به صالح‌ترين آنان از نظر اخلاق اختصاص ده ! و او كسى باشد كه بعدها موقعيتش او را به خودپسندى نكشاند و هرگز در حضور مردم به مخالفت با تو نپردازد ؛ در ارائهء نامه‌هاى فرمانداران به تو و صدور پاسخ آنها بر اساس مصلحت تو غفلت نكند ؛ چگونگى تنظيم پيمانها را بداند [ و سستى به خرج ندهد 
  ] و اگر پيمانى به زيان تو بسته شده باشد ، در بر هم زدن آن عاجز نباشد و نيز ارزش و موقعيت خويشتن را خوب بشناسد ؛ زيرا هر كس ارزش خود را نشناسد ، نمىتواند به ارزش ديگران پى ببرد ، و به ناچار از برخورد با آنان مىهراسد .\r\n\r\nملاك‌هاى انتخاب در حكومت اسلامى\r\nگفتيم از ديدگاه على عليه السلام خداگونه بودن بهترين معيار انتخاب معاون محسوب مىشود . حضرت ، پس از بيان معيار گزينش معاون [ و هر نوع انتخاب براى اعطاى مسؤوليت 
  ] ، مسألهء ديگرى را نيز مطمح نظر قرار داده و با ژرف‌نگرى داهيانه‌اى كه خاصّ حضرتش مىباشد ، از راز نهفته‌اى كه\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاز ويژگى و پيچيدگى وجود انسان سرچشمه مىگيرد ، پرده بر مىدارد .\r\nهمه مىدانيم كسانى كه در مصدر امور قرار مىگيرند ، دوستان زيادى پيدا مىكنند ! ! و عجيب است كه اين نوع دوستان اكثراً از اخلاق به ظاهر نيكو نيز برخوردار خواهند بود .\r\nآرى ، اينان گاهى به لباس زُهّاد در مىآيند و ثناگوى عُبّاد مىشوند ؛ زمانى از شهامت و شجاعت دم مىزنند و رزم اسفنديار و رستم را به باد مسخره مىگيرند ؛ روزى خود را از حاتم سخىتر مىپندارند و ساعتى خود را انديشمند قرن تصور مىفرمايند . در حالى كه اين گونه سخنان [ و حركت‌هاى تصنّعى 
  ] ترفندها و نقشه‌هايى است كه فرصت‌طلبان مىكوشند از طريق آن ، ذهن مصادر امور را به خود جلب نمايند و زمام كارها را به دست گيرند .\r\nبه همين دليل على عليه السلام به مالك توصيه مىكند كه شناخت‌هاى شخصى خود را ملاك انتخاب قرار ندهد ، بلكه علاوه از معيار گذشته ، موارد زير را نيز در نظر داشته باشد :\r\nثُمَّ لا يَكُنِ اخْتِيَارُكَ إِيَّاهُمْ عَلَى فِرَاسَتِكَ وَ اسْتِنَامَتِكَ وَ حُسْنِ الظَّنِّ مِنْكَ فَإِنَّ الرِّجَالَ يَتَعَرَّضُونَ لِفِرَاسَاتِ الْوُلاةِ بِتَصَنُّعِهِمْ وَ حُسْنِ خِدْمَتِهِمْ وَ لَيْسَ وَرَاءَ ذَلِكَ مِنَ النَّصِيحَةِ وَ الْأَمَانَةِ شَيْءٌ وَ لَكِنِ اخْتَبِرْهُمْ بِمَا وُلُّوا لِلصَّالِحِينَ قَبْلَكَ فَاعْمِدْ لِأَحْسَنِهِمْ كَانَ فِي الْعَامَّةِ أَثَراً وَ أَعْرَفِهِمْ بِالْأَمَانَةِ وَجْهاً فَإِنَّ ذَلِكَ دَلِيلٌ عَلَى نَصِيحَتِكَ لِلَّهِ وَ لِمَنْ وُلِّيتَ أَمْرَهُ .\r\nديگر آن كه نبايد انتخاب معاونانت صرفاً روى خوش‌بينى و\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاطمينان تو به آنان باشد ؛ زيرا برخى از مردان با چاپلوسى و خوش‌خدمتى مىكوشند خود را نزد فرمانداران ، با تدبير و وارسته و كاردان جا بزنند ، حال آن كه در وراى اين چهره‌ها از درستى ، امانت و دلسوزى خبرى نيست . پس آنان را با كيفيت همكارىشان با نيكان پيش از تو بيازماى و بهترينشان را كه در ميان مردم به راستى و پاكدامنى معروف‌اند و در مردم اثر بهترى داشته‌اند ، برگزين ؛ زيرا اين امر ، دليل بر پيروى تو از فرمان خدا و امام تو خواهد بود .\r\n\r\nتقسيم كار و تعيين مسؤول\r\nپيش از اين گفتيم كه تقسيم كار ، امرى ضرورى و تفكيك قوا از مهم‌ترين و اساسىترين كارهاى حاكم اسلامى است .\r\nامام عليه السلام در اين بخش ، ضمن يادآورى تقسيم كار ، مالك را به تعيين مسؤول مشخص براى هر كار و ويژگى آن مسؤول سفارش مىدهد و مىفرمايد : مسؤولى كه در رأس يك جريان قرار مىگيرد ، بايد چنان قدرتى داشته باشد كه بزرگى و عظمت كار بر وى چيره نشود و پيچيدگى امور ، دچار پراكندگى و حيرت او نسازد ؛ چرا كه در نهايت ، همهء اين عيوب به حساب والى و فرماندار گذاشته خواهد شد :\r\nوَ اجْعَلْ لِرَأْسِ كُلِّ أَمْرٍ مِنْ أُمُورِكَ رَأْساً مِنْهُمْ لا يَقْهَرُهُ كَبِيرُهَا وَ لا يَتَشَتَّتُ عَلَيْهِ كَثِيرُهَا وَ مَهْمَا كَانَ فِي كُتَّابِكَ مِنْ عَيْبٍ فَتَغَابَيْتَ عَنْهُ أُلْزِمْتَهُ .\r\nبراى هر يك از كارهايت ، مسؤولى انتخاب كن ؛ مسؤولى كه\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاهميت كار درمانده‌اش نكند و زيادى و تنوع آن به پراكندگى و حيرت دچارش نسازد . و هرگاه در معاونانت عيبى باشد و تو تغافل كنى ، مردم آن را به حساب تو خواهند گذاشت .\r\n\r\nتجّار و پيشه‌وران و كارگران\r\nهرگاه تجارت وسيله‌اى براى بهروزى و بهبودى زندگى و تأمين نيازمندىهاى انسان باشد و در جهت سامان دادن وضع عمومى مردم و گشودن راه خدا به روى آنان ، به كار گرفته شود ، خوب و پسنديده و مورد تشويق اسلام است ؛ ولى اگر تجارت و پيشه [ و به عبارت ديگر مال‌اندوزى 
  ] به صورت هدف زندگى درآيد و پلى براى تجمّلى و فخرفروشى به ديگران باشد ، از نظر اسلام ، مذموم و ناپسند و مايهء بدبختى و شقاوت انسان خواهد بود .\r\nدر اين بخش از بيانات مولا ( كه متن آن را بعداً خواهيم خواند ) ، مقصود از تجّار و صنعت‌گران قشرهايى هستند كه تجارت و صنعت را هدف زندگى نمىدانند ، بلكه اين نوع تلاش را وسيلهء تأمين معاش و سر و سامان دادن به وضع جامعه و تعالى بخشيدن به حركت عاليه انسان مىشناسند . در فرهنگ اسلام ، تجارت با اين ديد ، مورد تشويق قرار گرفته است .\r\nبر همين اساس على عليه السلام نيز خطاب به مالك اشتر مىفرمايد :\r\nثُمَّ اسْتَوْصِ بِالتُّجَّارِ وَ ذَوِي الصِّنَاعَاتِ وَ أَوْصِ بِهِمْ خَيْراً الْمُقِيمِ مِنْهُمْ وَ الْمُضْطَرِبِ بِمَالِهِ وَ الْمُتَرَفِّقِ بِبَدَنِهِ فَإِنَّهُمْ مَوَادُّ الْمَنَافِعِ وَ أَسْبَابُ الْمَرَافِقِ وَ جُلَّابُهَا مِنَ الْمَبَاعِدِ وَ الْمَطَارِحِ فِي\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبَرِّكَ وَ بَحْرِكَ وَ سَهْلِكَ وَ جَبَلِكَ وَ حَيْثُ لا يَلْتَئِمُ النَّاسُ لِمَوَاضِعِهَا وَ لا يَجْتَرِءُونَ عَلَيْهَا فَإِنَّهُمْ سِلْمٌ لا تُخَافُ بَائِقَتُهُ وَ صُلْحٌ لا تُخْشَى غَائِلَتُهُ وَ تَفَقَّدْ أُمُورَهُمْ بِحَضْرَتِكَ وَ فِي حَوَاشِي بِلادِكَ .\r\nديگر آن كه دربارهء [ تجّار 
  ] و صاحبان صنايع ، وصيت مرا بپذير و تو نيز دربارهء آنان به نيكى سفارش كن ! چه آنها كه در شهرها مقيم‌اند و چه آنها كه با كالاهايشان در گردش‌اند و چه كسانى كه نيروى جسمى خود را به كار گرفته‌اند [ و داراى هنر مىباشند 
  ] ، زيرا اينها منشأ سود و اساس رونق زندگى هستند و نيازمندىهاى مردم را از شهرهاى دور و دراز ، از طريق دريا و صحرا و راه‌هاى هموار و كوهستانى و نقاطى كه مردم نمىروند و جرأت رفتن ندارند ، فراهم مىكنند . پس آنان مايهء آشتى و محبت و صفاىاند و ترس ضرر و خطر دربارهء آنها نمىرود . و جوياى احوال ايشان باش و به كارهاى آنها رسيدگى كن ؛ چه آنان كه در حضور تو هستند و چه آنهايى كه در شهرهاى ديگر اقامت دارند .\r\n\r\nمحدوديت‌هاى تجارت\r\nاسلام در عين حال كه تجارت را آزاد مىداند و تجّار را مورد تشويق قرار مىدهد ، براى به دست آوردن سود ، محدوديت‌هايى قائل شده و احكام و آداب به خصوص براى تجارت وضع كرده است و با شعار « الْفِقْهُ ثُمَّ المَتْجَر » « 1 » اعتقاد دارد كه تجّار بايستى قبل از تجارت ، آداب داد و ستد\r\n\r\n\r\n","description":"","footnote":"\r\n( 1 ) . الكافى ، ج 5 ، ص 150 .\r\n","page_name":" 117 ","page_number":117},
  {"content":"\r\n\r\nرا فراگيرند ، تا كارشان موجب فساد جامعه نشود و خودشان هم گرفتار حرام نگردند .\r\nاز اين رو فقهاى عظام رضوان اللَّه تعالى عليهم اجمعين در باب متاجر به استناد آثار ائمهء معصومين عليهم السلام ، براى كسانى كه در امر خريد و فروش دست دارند [ و به اصطلاح تاجر هستند 
  ] ، توصيه‌هايى را بدين شرح اعلام داشته‌اند :\r\nدر جريان معامله ، فروشنده با خريدار سخت‌گيرى و بدخلقى نكند .\r\nدر قيمت جنس ، بين مشترىها تفاوت گذاشته نشود .\r\nاز هر گونه سوگند ، حتى سوگند راست پرهيز شود .\r\nدر صورت نقص در كالا به مشترى يادآورى شود .\r\nدر صورت پشيمانى ، خريدار حتىالامكان از پس گرفتن كالا امتناع نكند .\r\nفروشنده از تعريف بيش از حدّ دربارهء كالاى خود پرهيز نمايد .\r\nكم‌فروشى نشود .\r\nاحتكار نگردد .\r\nزورگويى نشود .\r\nو . . .\r\nبر همين مبنا على عليه السلام خطاب به مالك اشتر مىفرمايد :\r\nوَ اعْلَمْ مَعَ ذَلِكَ أَنَّ فِي كَثِيرٍ مِنْهُمْ ضِيقاً فَاحِشاً وَ شُحّاً قَبِيحاً وَ احْتِكَاراً لِلْمَنَافِعِ وَ تَحَكُّماً فِي الْبِيَاعَاتِ وَ ذَلِكَ بَابُ مَضَرَّةٍ لِلْعَامَّةِ وَ عَيْبٌ عَلَى الْوُلاةِ .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nفَامْنَعْ مِنَ الْإِحْتِكَارِ فَإِنَّ رَسُولَ اللَّهِ صلى الله عليه و آله مَنَعَ مِنْهُ وَ لْيَكُنِ الْبَيْعُ بَيْعاً سَمْحاً بِمَوَازِينِ عَدْلٍ وَ أَسْعَارٍ لا تُجْحِفُ بِالْفَرِيقَيْنِ مِنَ الْبَائِعِ وَ الْمُبْتَاعِ فَمَنْ قَارَفَ حُكْرَةً بَعْدَ نَهْيِكَ إِيَّاهُ فَنَكِّلْ بِهِ وَ عَاقِبْهُ فِي غَيْرِ إِسْرَافٍ .\r\nبا همهء اينها بدان كه بسيارى از آنان در خريد و فروش ، بىاندازه سخت‌گيرى مىكنند و از خود بخل‌زننده نشان مىدهند و براى به دست آوردن سود بيشتر ، به احتكار مىپردازند و در داد و ستد ، زورگويى مىكنند [ و به هر قيمتى كه خواستند مىفروشند 
  ] . اين كارها براى تودهء مردم زيان‌بار و لكّهء ننگى بر دامن زمامداران است .\r\nبنابراين از احتكار جلوگيرى كن ! زيرا رسول خدا صلى الله عليه و آله از آن جلوگيرى فرمود . بايستى خريد و فروش به سادگى و با موازين عدل انجام گيرد و نرخها به هيچ‌يك از طرفين ( فروشنده و خريدار ) فشار نياورد . محتكرانى را كه پس از گوشزد تو ، دوباره به احتكار مىپردازند ، مجازات كن ، امّا در مجازاتشان تندروى [ و اسراف 
  ] نكن !\r\n\r\nاحتكار و انحصارطلبى\r\nاز اين بيان مىفهميم كه در تجارت اسلامى ، هم احتكار ، حرام است و هم زورگويى و انحصارطلبى .\r\nهمه مىدانيم امروزه سرمايه‌داران مردم را از دو طريق در فشار قرار مىدهند :\r\nزمانى سعى مىكنند ما يحتاج مردم را با امكاناتى كه دارند انبار كرده و\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nآن را در دسترس مردم قرار ندهند تا بعداً پس از گران شدن جنس و نايابى كامل ، آن متاع را در بازار سياه به فروش رسانند . اين عمل را احتكار مىگويند كه در بينش اسلامى حرام بوده و محتكر قابل تعقيب و مجازات است .\r\nگاهى هم عده‌اى از ثروتمندان دور هم جمع مىشوند و با زدوبند ، تلاش مىكنند تا جنسى را در انحصار كامل خود قرار دهند ، به طورى كه خريد آن براى مردم آزاد نباشد و اگر كسى خواست جنس مورد نظر را تهيه نمايد ، بايستى از كانال آن خريدارى كند . اين عمل انحصارطلبى است و با بينش اسلامى سازگار نمىباشد .\r\nعلى عليه السلام قباحت و زشتى هر دو عمل را در جملهء « وَاحْتِكاراً لِلْمَنافِعِ » و « تَحَكُّماً فِى الْبِياعاتِ » بيان مىفرمايد و بر همين اساس ، به مالك فرمان مىدهد براى اجناس ، نرخ‌گذارى كند و تجار را در آزادى مطلق قرار ندهد و با اين روش و با مجازات محتكران و انحصارطلبان ، از سوءاستفاده‌هاى آنان جلوگيرى نمايد .\r\n\r\nجايگاه كارگران و مستضعفان در جامعهء اسلامى\r\nبه طور مسلّم در هر جامعه‌اى افرادى پيدا مىشوند كه به علل گوناگون نمىتوانند كارى انجام دهند ، و يا به كارى مشغول‌اند ؛ ولى اين كار ، كفاف زندگى آنها را نمىكند ، از اين رو درمانده‌اند و مستأصل . اين گروه از افراد جامعه ، اگر به وضعشان رسيدگى نشود ، جوانانشان به فساد و آلودگى كشانده مىشوند و ناتوانانشان از گرسنگى خواهند مرد .\r\nادامهء اين وضع براى جامعه [ بالاخص جامعهء اسلامى 
  ] خطرآفرين و\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nخوارى زاست و الزاماً بايستى چاره‌اى انديشيد كه فقر و مصيبت مستمندان را درمان نمود و جوانانشان را به اعضاى فعالى تبديل كرد و آنها را به سطح آبرومندانه‌اى ارتقا داد .\r\nجهان مترقى امروز ، مدعى همچون رسالتى است و شعار مىدهد كه با وضع قوانينى توانسته است تا حدودى كارگران را به حقوق واقعىشان رهنمون سازد و مستمندان را از وضع فلاكت‌بارشان نجات دهد .\r\nبه نظر ما در جهان امروز گرچه كارگران و مستمندان به وسيلهء فشارهاى روزافزونشان به نوايى ناچيز نائل آمده‌اند ، ولى به نظر ما اين ادعا از حدّ شعار فراتر نرفته است ؛ زيرا هم‌اكنون نيز كارگران و مستمندان در دنياى پيشرفتهء صنعتى [ همانند امريكا ، شوروى ، انگلستان ، آلمان ، فرانسه و . . . 
  ] با وضع جانكاهى كه دارند هنوز نداى مبارزه با استثمار و فقر و فلاكت سر مىدهند و براى نجات از وضع موجودشان يارى مىطلبند .\r\nبر عكس ، در فرمان امام عليه السلام قانون كارگرى و نحوهء رسيدگى به وضع مستمندان ، در عين جامعيت و مترقى بودنش و با وصف اين كه بيش از هزار و سيصد سال پيش از قوانين جهان مترقى كنونى وضع شده است ، از مرحلهء شعار به عمل رسيده و مالك موظّف بوده است فرمان مولايش را بدين شرح اجرا كند :\r\nثُمَّ اللَّهَ اللَّهَ فِي الطَّبَقَةِ السُّفْلَى مِنَ الَّذِينَ لا حِيلَةَ لَهُمْ مِنَ الْمَسَاكِينِ وَ الْمُحْتَاجِينَ وَ أَهْلِ الْبُؤْسَى وَ الزَّمْنَى فَإِنَّ فِي هَذِهِ الطَّبَقَةِ قَانِعاً وَ مُعْتَرّاً وَ احْفَظْ لِلَّهِ مَا اسْتَحْفَظَكَ مِنْ حَقِّهِ فِيهِمْ وَ اجْعَلْ لَهُمْ قِسْماً مِنْ بَيْتِ مَالِكِ وَ قِسْماً مِنْ غَلّاتِ صَوَافِي\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nالْإِسْلامِ فِي كُلِّ بَلَدٍ فَإِنَّ لِلْأَقْصَى مِنْهُمْ مِثْلَ الَّذِي لِلْأَدْنَى .\r\nوَ كُلٌّ قَدِ اسْتُرْعِيتَ حَقَّهُ فَلا يَشْغَلَنَّكَ عَنْهُمْ بَطَرٌ فَإِنَّكَ لا تُعْذَرُ بِتَضْيِيعِكَ التَّافِهَ لِإِحْكَامِكَ الْكَثِيرَ الْمُهِمَّ فَلا تُشْخِصْ هَمَّكَ عَنْهُمْ وَ لا تُصَعِّرْ خَدَّكَ لَهُمْ .\r\nوَ تَفَقَّدْ أُمُورَ مَنْ لا يَصِلُ إِلَيْكَ مِنْهُمْ مِمَّنْ تَقْتَحِمُهُ الْعُيُونُ وَ تَحْقِرُهُ الرِّجَالُ فَفَرِّغْ لِأُولَئِكَ ثِقَتَكَ مِنْ أَهْلِ الْخَشْيَةِ وَ التَّوَاضُعِ فَلْيَرْفَعْ إِلَيْكَ أُمُورَهُمْ ثُمَّ اعْمَلْ فِيهِمْ بِالْإِعْذَارِ إِلَى اللَّهِ يَوْمَ تَلْقَاهُ فَإِنَّ هَؤُلاءِ مِنْ بَيْنِ الرَّعِيَّةِ أَحْوَجُ إِلَى الْإِنْصَافِ مِنْ غَيْرِهِمْ وَ كُلٌّ فَأَعْذِرْ إِلَى اللَّهِ فِي تَأْدِيَةِ حَقِّهِ إِلَيْهِ .\r\nوَ تَعَهَّدْ أَهْلَ الْيُتْمِ وَ ذَوِي الرِّقَّةِ فِي السِّنِّ مِمَّنْ لا حِيلَةَ لَهُ وَلايَنْصِبُ لِلْمَسْأَلَةِ نَفْسَهُ وَ ذَلِكَ عَلَى الْوُلاةِ ثَقِيلٌ وَ الْحَقُّ كُلُّهُ ثَقِيلٌ وَ قَدْ يُخَفِّفُهُ اللَّهُ عَلَى أَقْوَامٍ طَلَبُوا الْعَاقِبَةَ فَصَبَّرُوا أَنْفُسَهُمْ وَ وَثِقُوا بِصِدْقِ مَوْعُودِ اللَّهِ لَهُمْ .\r\nدر خصوص طبقهء پايين رعيت ، بالاخص بيچارگان و درماندگان و مستمندان و نيازمندان و افتادگان و معلولان كه در ميانشان افراد عفيف و آبرومند وجود دارند ، همواره خدا را در نظر داشته باش و آنچه را كه خدا از حقّ خود براى آنان نزد تو سپرده است ، در اختيارشان قرار ده و از بيت‌المال مسلمانان و از زمين‌هاى غنيمتى اسلام ، در هر شهرى براى آنان سهمى در نظر بگير ؛ زيرا براى دورترين مسلمان همچون نزديك‌ترين آنها سهمى وجود دارد .\r\nهر مسلمانى در هر كجا باشد ، نصيبى دارد و تو مسؤول رعايت حقّ همه هستى . زنهار خوشى فراوان ، تو را از رسيدگى به وضع\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nآنان منصرف نسازد ؛ چرا كه تو از نرسيدن به امور جزئى به خاطر سرگرمى ، به كارهاى بسيار مهم معذور نيستى . پس فكرت را از امور ايشان باز مدار و چهره از آنان برمگردان !\r\nبه كارهاى كسانى رسيدگى كن كه امكان حضور يافتن نزد تو را ندارند و مردم ، آن را به چشم حقارت مىنگرند و خوار مىشمارند . براى تصدّى امور اين گروه از نيازمندان از نيروهايى كه اهل خشيت و تواضع‌اند انتخاب كن تا كارهايشان را نزد تو بياورند . سپس دربارهء آنان به گونه‌اى رفتار كن كه روز قيامت معذور باشى ؛ زيرا اين دسته از ميان ساير مردم به عدل و انصاف نيازمندترند ؛ و در اداى حقّ تمامى افراد جامعه تو بايد نزد خدا عذر داشته باشى .\r\nيتيمان را بنواز و سالخوردگان درمانده را [ كه خود را در موضع گدايى قرار نمىدهند 
  ] فراموش مكن ! اين وظيفه [ و اجراى تمامى حق 
  ] بر زمامداران ، سنگين و طاقت‌فرساست ؛ ولى خداوند آن را براى بندگانى كه طالب آخرت‌اند و در اين راه صبورند و به وعده‌هاى خدا اعتماد دارند ، آسان مىگرداند .\r\nگفتيم كه در جهان امروز ، كارگران با تحمل فشارها و ناراحتىهايى توانسته‌اند امتيازاتى [ همچون كاهش ساعات كار ، افزايش دستمزد ، دريافت غرامت در زمان اخراج و تشكيل صندوق بيمه‌هاى اجتماعى 
  ] به دست آورند . بهتر است بدانيم كه اوّلًا اين نتايج ، به واسطهء تلاش پىگير و مداوم كارگران در طول ساليان متمادى به دست آمده است و مجالس قانون‌گذارى به خودى خود ، توجهى به آنها نكرده و لحظه‌اى در بهبود وضع آنان نكوشيده‌اند ؛ بلكه در برابر خواسته‌هاى كارگران مقاومت‌ها\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nكرده‌اند . ثانياً اين قوانين ، جامع افراد نيست و بسيارى از موارد ضرورى را در بر نمىگيرد . ثالثاً سالخوردگان ، يتيمان ، بىسرپرستان و كودكانى كه نمىتوانند كارى انجام دهند ، در اين قوانين ، جايى ندارند و برايشان فكرى نشده است ؛ در حالى كه در عهدنامهء على عليه السلام نخست اين كه وضع قانون بدون درخواست كارگران از طرف قانون‌گذار مطرح شده است .\r\nدوّم اين كه همهء افراد مستمند به طور كامل مورد توجه قرار گرفته‌اند . سوّم اين كه دولت خود را موظف و مسؤول اجراى قانون مىشناسد و گروهى را براى پيدا كردن افراد مستمند مأمور مىكند .\r\n\r\nويژگىهاى حاكم مردمى\r\nاز ويژگىهاى حاكم مردمى اين است كه مردم را از خود مىداند و خودرا ازمردم . براين اساس ، حاضر نيست بين خود و مردم ، مانع و حاجب ايجاد كند ، بلكه در صدد است با مردم و در كنار مردم زندگى نمايد .\r\nاين روش ، علاوه بر اين كه مردم را نسبت به حاكم خوشبين و دلگرم خواهد كرد [ و مردم را پشتيبان حكومت 
  ] باعث مىشود نيروها و عوامل فرصت‌طلب [ كه در صدد فساد و خيانت هستند 
  ] نتوانند ذهن مصادر امور را نسبت به مردم بدبين نمايند و از اين طريق ، حاكم را در جهت ضدّيت با مردم قرار دهند . از اين رو على عليه السلام به مالك تأكيد مىكند كه هميشه در ارتباط مستقيم با مردم باشد و شرايطى را ايجاد كند كه همهء اقشار بتوانند به دور از هر گونه تكلّف و تشريفات ، در محيطى خالى از رعب و وحشت ، مسائل و مشكلاتشان را با ولى مطرح كنند و اگر ظلمى بر ايشان رفته است ، ظالم را رسوا و خيانت را افشا نمايند و خائن را به سزاى عملش برسانند :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nوَ اجْعَلْ لِذَوِي الْحَاجَاتِ مِنْكَ قِسْماً تُفَرِّغُ لَهُمْ فِيهِ شَخْصَكَ وَ تَجْلِسُ لَهُمْ مَجْلِساً عَامّاً فَتَتَوَاضَعُ فِيهِ لِلَّهِ الَّذِي خَلَقَكَ وَ تُقْعِدُ عَنْهُمْ جُنْدَكَ وَ أَعْوَانَكَ مِنْ أَحْرَاسِكَ وَ شُرَطِكَ حَتَّى يُكَلِّمَكَ مُتَكَلِّمُهُمْ غَيْرَ مُتَتَعْتِعٍ فَإِنِّي سَمِعْتُ رَسُولَ اللَّهِ صلى الله عليه و آله يَقُولُ فِي غَيْرِ مَوْطِنٍ لَنْ تُقَدَّسَ أُمَّةٌ لا يُؤْخَذُ لِلضَّعِيفِ فِيهَا حَقُّهُ مِنَ الْقَوِيِّ غَيْرَ مُتَتَعْتِعٍ .\r\nثُمَّ احْتَمِلِ الْخُرْقَ مِنْهُمْ وَ الْعِيَّ وَ نَحِّ عَنْهُمُ الضِّيقَ وَ الْأَنَفَ يَبْسُطِ اللَّهُ عَلَيْكَ بِذَلِكَ أَكْنَافَ رَحْمَتِهِ وَ يُوجِبُ لَكَ ثَوَابَ طَاعَتِهِ وَ أَعْطِ مَا أَعْطَيْتَ هَنِيئاً وَ امْنَعْ فِي إِجْمَالٍ وَ إِعْذَارٍ .\r\nبخشى از برنامهء روزانه ات را به نيازمندان اختصاص بده ! شخصاً آنان را ملاقات كن و در مجلس عمومى با آنان شركت نما ، و براى [ خشنودى 
  ] خداوندى كه تو را آفريده است ، [ با آنان 
  ] فروتن باش ! در اين مجلس ، به لشكريان و يارانت بگو كنار بروند و مزاحم اشخاص نشوند تا كسى كه مىخواهد با تو حرف بزند ، بدون لكنت با تو گفت‌وگو كند ؛ زيرا من بارها از رسول خدا صلى الله عليه و آله شنيده‌ام كه مىفرمود : « امتى كه در ميانشان حقّ ضعيف ، به آسانى و بدون ترس و لكنت از قوى ستانده نشود ، هرگز پاك و آراسته نخواهند شد .\r\nسپس سعى كن كه با آگاهى ، برخوردهاى تندشان را تحمل كنى ، و تنگ حوصلگى و خودخواهى را از خود دور كن تا خدا درهاى رحمتش را به رويت بگشايد و صواب طاعتش را به تو ارزانى فرمايد . آنچه مىبخشى ، با گشاده‌رويى ببخش و اگر به علتى مىخواهى منع كنى ، با مهربانى و عذرخواهى منع كن !\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبه دقت بنگريد اگر در حكومتى تنها اين اصل از اصول عدالت‌گستر ، اجرا و عملى شود آيا فرصت‌طلبان و خائنان و فسادپيشگان خواهند توانست به فساد و خيانت دست يازند و مردم و حكومت را از راه خير و صلاح ، به فساد و آلودگى سوق دهند و مسؤولان را به خاطر بىخبرى از مردم به تصميم‌گيرىهاى غيرمردمى وادارند و مردم را به دليل دورى از مسؤولان در سوز و گداز بىدرمانى ، به اين سو و آن سو كشانند ؟\r\n\r\nرمز پيروزى مسؤولان در كارهاى اجرايى\r\nدر مباحث پيشين ، از تقسيم كار و تفكيك قوا سخن گفتيم . اكنون اضافه مىكنيم كه رمز موفقيّت مسؤولان در كارهاى اجرايى در دو نكتهء اساسى نهفته است :\r\n1 . پر واضح است كه مسؤولان ردهء بالا هيچ گاه قادر به انجام همهء وظايف مربوط نخواهند بود و الزاماً بيشترين كارهاى خود را به معاونان محوّل خواهند كرد . البته كارهايى هم وجود دارد كه دخالت مستقيم آنان را ايجاب مىكند . براى اين كه مسؤول بتواند هم نسبت به كارهاى معاونان اشراف داشته باشد و هم كارهاى مستقيم خود را به شايستگى انجام دهد ، لازم است كارهاى اولويّت‌دار را از كارهاى جزئى و غيرضرورى [ و مسائلى كه معاونان مىتوانند از عهدهء انجام آنها برآيند 
  ] تفكيك نمايد ؛ مسائل اولويّت‌دار را با سرعت و دقت و شايستگى مستقيماً انجام دهد و انجام مسائل غير ضرورى را از معاونان طلب نمايد .\r\n2 . پس از مشخص شدن وظايف و معين شدن اولويّت‌ها ، ضرورى است كه براى هر كار ، زمان مناسبى منظور شود و كار به طور روزانه انجام\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nپذيرد ؛ يعنى كار امروز به فردا و كار فردا به پس‌فردا موكول نگردد .\r\nثُمَّ أُمُورٌ مِنْ أُمُورِكَ لا بُدَّ لَكَ مِنْ مُبَاشَرَتِهَا مِنْهَا إِجَابَةُ عُمَّالِكَ بِمَا يَعْيَا عَنْهُ كُتَّابُكَ وَ مِنْهَا إِصْدَارُ حَاجَاتِ النَّاسِ يَوْمَ وُرُودِهَا عَلَيْكَ بِمَا تَحْرَجُ بِهِ صُدُورُ أَعْوَانِكَ وَ أَمْضِ لِكُلِّ يَوْمٍ عَمَلَهُ فَإِنَّ لِكُلِّ يَوْمٍ مَا فِيهِ .\r\nدر ميان كارهاى تو ، كارهايى است كه ناگزير خود بايد انجام دهى . يكى از اين كارها ، رسيدگى به كار معاونان است ، در مورادى كه دبيرخانه از عهدهء آن بر نمىآيد ، ديگر انجام دادن نيازمندىهاى مردم است كه معاونانت از تسريع در آنها احساس ناتوانى مىكنند . براى هر روز ، كار همان روز را اختصاص ده ؛ زيرا كار هر روز ، به همان روز بستگى دارد .\r\n\r\nخودسازى ، بهترين راه جلوگيرى از عمل‌زدگى\r\nتزكيه و خودسازى ، يكى از اصول تربيتى اسلام است . هدف از تزكيه اين است كه انسان خود را از هر خصلت ناروا كه مانع كمال و كرامت نفس است پيراسته سازد و از اين طريق ، آمادهء پذيرش خصلت‌هاى سازنده و پاك انسانى شود و در نتيجه ، تعادل و رشد لازم را براى انسان‌تر شدن و به خدا نزديك شدن به دست آورد .\r\nدر اسلام ، هر كار خير و مفيدى اگر با انگيزهء پاك خدايى توأم باشد ، عبادت است . بر اين اساس ، همهء كارهاى مسؤولان و دست‌اندركاران اجرايى اگر خالصانه و براى خدا باشد ، عبادت خواهد بود . على عليه السلام براى اين كه مسؤولان با اين ديد كه همهء كارهايشان عبادت است ، به عمل زدگى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nگرفتار نشود و از انجام فرائض غفلت نكنند ، به مالك فرمان مىدهد كه بهترين اوقاتش را به عبادت اختصاص دهد و نماز را كه تجلىگاه عروج انسان به مبدأ هستى است ، به طور كامل و بدون كم و كاست ، با تمام توان و نيرو ، سرلوحهء همهء كارهايش قرار دهد :\r\nوَ اجْعَلْ لِنَفْسِكَ فِيمَا بَيْنَكَ وَ بَيْنَ اللَّهِ أَفْضَلَ تِلْكَ الْمَوَاقِيتِ وَ أَجْزَلَ تِلْكَ الْأَقْسَامِ وَ إِنْ كَانَتْ كُلُّهَا لِلَّهِ إِذَا صَلَحَتْ فِيهَا النِّيَّةُ وَ سَلِمَتْ مِنْهَا الرَّعِيَّةُ وَ لْيَكُنْ فِي خَاصَّةِ مَا تُخْلِصُ بِهِ لِلَّهِ دِينَكَ إِقَامَةُ فَرَائِضِهِ الَّتِي هِيَ لَهُ خَاصَّةً فَأَعْطِ اللَّهَ مِنْ بَدَنِكَ فِي لَيْلِكَ وَ نَهَارِكَ وَ وَفِّ مَا تَقَرَّبْتَ بِهِ إِلَى اللَّهِ مِنْ ذَلِكَ كَامِلًا غَيْرَ مَثْلُومٍ وَ لا مَنْقُوصٍ بَالِغاً مِنْ بَدَنِكَ مَا بَلَغَ .\r\nبهترين اوقات و شايسته‌ترين بخش‌هاى آن را براى عبادت [ و تزكيهء نفس خود 
  ] قرار ده ؛ گرچه تمام كارهايى كه مىكنى ، اگر با نيّت پاك و خالصانه و به خير مردم باشد ، براى خداست .\r\nانجام واجبات الهى كه فقط براى خداوند است ، بايد در وقت مخصوصى باشد . پس در شبانه‌روز ، تن و جان خويش را به او واگذار كن و وظايفى را كه وسيلهء تقرّب به خداست ، به طور وافى و كافى به جاى آر هرچند كه تنت را آزرده و فرسوده سازد .\r\n\r\nضرورت رعايت اضعف مأمومين در نماز جماعت\r\nدر اسلام ، با همهء دقت و سخت‌گيرى كه در عبادت فردى [ و به هنگام خلوت 
  ] ملحوظ شده ، در نماز جماعت ، رعايت اضعف مأمومين ، اصل قرار گرفته است . اين اصل از اين جهت است كه اسلام براى اجتماع و\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nحضور مردم در صف واحد ، ارزش و اعتبار خاصى قائل است ؛ لذا بر همين مبنا شارع مقدس اسلام براى شركت در نمازهاى جمعه و جماعت ، ثواب مضاعف در نظر گرفته است و همهء اينها براى اين است كه مسلمانان حضور دائمىشان را در صحنه حفظ كنند و از تفرّق و تشتّت و رهبانيّت و مانند آن در امان باشند ، روى همين اصل على عليه السلام بر مالك فرمان مىدهد :\r\nوَ إِذَا قُمْتَ فِي صَلاتِكَ لِلنَّاسِ فَلا تَكُونَنَّ مُنَفِّراً وَ لا مُضَيِّعاً فَإِنَّ فِي النَّاسِ مَنْ بِهِ الْعِلَّةُ وَ لَهُ الْحَاجَةُ وَ قَدْ سَأَلْتُ رَسُولَ اللَّهِ صلى الله عليه و آله حِينَ وَجَّهَنِي إِلَى الْيَمَنِ كَيْفَ أُصَلِّي بِهِمْ فَقَالَ صَلِّ بِهِمْ كَصَلاةِ أَضْعَفِهِمْ وَ كُنْ بِالْمُؤْمِنِينَ رَحِيماً .\r\nچنانچه با مردم به نماز جماعت برخاستى ، نه‌چندان نماز را طولانى كن كه مردم از آن به ستوه آيند و نه با عجله نماز را ضايع گردان ؛ زيرا در ميان نمازگزاران كسانى يافت مىشوند كه ممكن است بيمار بوده و يا كار داشته باشند . و من از رسول‌خدا صلى الله عليه و آله به هنگامى كه مرا به يمن اعزام مىفرمود ، پرسيدم نماز را با آنها به چه كيفيتى بخوانم ؟ آن حضرت فرمود : « مانند نمازى كه با ضعيف‌ترينشان مىگزارى با آنان نماز بخوان و نسبت به مؤمنان مهربان باش ! »\r\n\r\nثمرهء مردمى بودن و مفاسد جدايى از آنها\r\nدر مورد ويژگىهاى حاكم مردمى گفته شد كه اين نوع حاكم هميشه با مردم است و حاضر نيست بين خود و مردم حاجب و مانع ايجاد كند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nامام على عليه السلام در اين بخش از فرمان ، ضمن بيان مفاسد جدايى حاكم از مردم ، ثمره و نتايج حياتى مردمى بودن را نيز چنين مطرح مىفرمايد :\r\nوَ أَمَّا بَعْدُ فَلا تُطَوِّلَنَّ احْتِجَابَكَ عَنْ رَعِيَّتِكَ فَإِنَّ احْتِجَابَ الْوُلاةِ عَنِ الرَّعِيَّةِ شُعْبَةٌ مِنَ الضِّيقِ وَ قِلَّةُ عِلْمٍ بِالْأُمُورِ وَ الْإِحْتِجَابُ مِنْهُمْ يَقْطَعُ عَنْهُمْ عِلْمَ مَا احْتَجَبُوا دُونَهُ فَيَصْغُرُ عِنْدَهُمُ الْكَبِيرُ وَ يَعْظُمُ الصَّغِيرُ وَ يَقْبُحُ الْحَسَنُ وَ يَحْسُنُ الْقَبِيحُ وَ يُشَابُ الْحَقُّ بِالْبَاطِلِ وَ إِنَّمَا الْوَالِي بَشَرٌ لا يَعْرِفُ مَا تَوَارَى عَنْهُ النَّاسُ بِهِ مِنَ الْأُمُورِ وَ لَيْسَتْ عَلَى الْحَقِّ سِمَاتٌ تُعْرَفُ بِهَا ضُرُوبُ الصِّدْقِ مِنَ الْكَذِبِ .\r\nوَ إِنَّمَا أَنْتَ أَحَدُ رَجُلَيْنِ إِمَّا امْرُؤٌ سَخَتْ نَفْسُكَ بِالْبَذْلِ فِي الْحَقِّ فَفِيمَ احْتِجَابُكَ مِنْ وَاجِبِ حَقٍّ تُعْطِيهِ أَوْ فِعْلٍ كَرِيمٍ تُسْدِيهِ أَوْ مُبْتَلىً بِالْمَنْعِ فَمَا أَسْرَعَ كَفَّ النَّاسِ عَنْ مَسْأَلَتِكَ إِذَا أَيِسُوا مِنْ بَذْلِكَ مَعَ أَنَّ أَكْثَرَ حَاجَاتِ النَّاسِ إِلَيْكَ مِمَّا لا مَئُونَةَ فِيهِ عَلَيْكَ مِنْ شَكَاةِ مَظْلِمَةٍ أَوْ طَلَبِ إِنْصَافٍ فِي مُعَامَلَةٍ .\r\nاما بعد ، مبادا پرده‌نشينى و رو نشان‌ندادنت به رعيّت ، طولانى شود ؛ چرا كه غيبت زمامداران از مردم ، نوعى تنگنا [ براى خود يا براى مردم 
  ] و آگاه نبودن به امور است . از اينها گذشته در حجاب بودن ، رعيّت را از آنچه دور از آنان مىگذرد بىخبر مىدارد و اين سبب مىشود كه در نظرشان بزرگ ، كوچك و كوچك ، بزرگ و نيكو ، زشت و زشت ، نيكو آيد و حق با باطل مخلوط گردد . والى هم بشر است و به كارهايى كه مردم از او پنهان مىدارند ، نمىتواند پى ببرد و حق هم نشانه‌هاى خاصى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nندارد كه بشود با آنها راست را از دروغ بازشناخت .\r\nتو به هر حال يكى از دو نفر هستى : يا فردى هستى بخشنده در راه حق ؛ در اين صورت چرا از حقّ واجبى كه مىبخشى و كار نيكويى كه انجام مىدهى ، خود را پنهان مىدارى ؟ و يا فردى هستى بخيل [ كه از تو خيرى به مردم نمىرسد 
  ] و به زودى مردم از تو نااميد شوند و ديگر از پيشگاهت درخواستى نكنند .\r\nوانگهى ، بيشتر نيازهاى مردم به تو ، از چيزهايى است كه برآوردنش هزينه‌اى ندارد . نيازشان يا شكايت از ستمى است كه به ايشان رسيده است و يا خواهان عدالت و انصاف تو در معامله يا كارى هستند .\r\nدر اين قسمت از سخنان مولا ، نكات زير مورد توجه اساسى قرار گرفته است :\r\n1 . بهترين راه تحصيل اطلاعات\r\nبراى به دست آوردن « اطلاعات » دو راه متصوّر است : اولين راه اين است كه حاكم با بسيج نيروهاى مخفى و آشكار و از طريق كانال‌هاى مختلف ، در جريان رخدادها و مسائل مملكتى قرار مىگيرد ؛ دومين راه اين است كه حاكم گهگاه به طور مستقيم ، با مردم رابطه داشته باشد و از طريق خود مردم [ كه طبعاً نيروهاى موافق و مخالف را تشكيل مىدهند 
  ] ، نسبت به رخدادها و جريان‌ها آگاهى پيدا كند . از ديدگاه امام على عليه السلام بهترين راه ، راه ارتباط مستقيم با مردم است ؛ زيرا مردم با ديدن والى [ البته با رعايت شرايط و خصوصياتى كه قبلًا در مورد ويژگىهاى حاكم مردمى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nگفته شد 
  ] ، حقايق را گفته و از واقعيات پرده بر مىدارند و اين خود وسيله‌اى خواهد بود كه حاكم بتواند نسبت به اطلاعات جمع‌آورى شده [ از طريق نيروهاى مخفى و آشكار 
  ] ارزيابى ، صحيح و نتيجه‌گيرى ، منطبق با واقعيات داشته باشد .\r\n2 . بهترين راه شناخت احزاب و گروه‌ها\r\nشناخت جريان‌هاى حق از باطل ( به ويژه در مسائل اجتماعى ) بدون رويارويى با افكار و انديشه‌هاى مردم و تنها از راه تفكر ، يا از طريق اطلاعات جمع آورى شده و يا از مسير تلفيق اين دو ممكن نيست ؛ زيرا انسان‌ها به دليل پيچيدگىهايى كه دارند ، حاضر نخواهند شد مسائل را به گونه‌اى كه در درونشان مىگذرد بازگو كرده و در اختيار مخبران قرار دهند ، اما به هنگام رويارويى با حاكم به خاطر اعتمادى كه به او دارند ، مسائل را خواهند گفت و واقعيات را آن چنان كه هست ، معرفى خواهند كرد .\r\n\r\nضرورت برخورد با خويشاوندان و حاشيه‌نشينان فاسد\r\nدر بينش اسلامى هدف از حكومت ، پياده شدن احكام الهى است و حكمران ، امانتدار و نگهبان حقوق مردم محسوب مىشود .\r\nاين اصل اسلامى ، هم تكليف حكمران را مشخص مىكند و هم تكليف خويشاوندان و نزديكان حاكم را . تكليف حاكم اين است كه حكومت را شكار تصوّر نكند و در پى كسب مال و ثروت و جيفهء دنيوى نباشد ، بلكه تنها هدفش پياده كردن احكام الهى باشد . خويشان حاكم نيز\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nوظيفه دارند حاكم را وسيلهء سوءاستفاده قرار ندهند و با نام و عنوان حاكم ، زورگويى و چپاول‌گرى را پيشهء خود نسازند ؛ ولى اگر چنين حركتى را شروع كردند ، حاكم به حكم اسلام مكلّف است براى پاسدارى از عدالت اجتماعى و طرفدارى از حقوق مستضعفان ، با گرايش‌هاى نادرست آنان برخورد قاطع و جدّى داشته باشد و با قطع كردن ريشه‌ها و عوامل سوءاستفاده ، از بىعدالتى ، خودكامگى ، چپاولگرى و بىانصافى اين قبيل حاشيه‌نشينان جلوگيرى نمايد :\r\nثُمَّ إِنَّ لِلْوَالِي خَاصَّةً وَ بِطَانَةً فِيهِمُ اسْتِئْثَارٌ وَ تَطَاوُلٌ وَ قِلَّةُ إِنْصَافٍ فِي مُعَامَلَةٍ فَاحْسِمْ مَادَّةَ أُولَئِكَ بِقَطْعِ أَسْبَابِ تِلْكَ الْأَحْوَالِ .\r\nوَ لا تُقْطِعَنَّ لِأَحَدٍ مِنْ حَاشِيَتِكَ وَ حَامَّتِكَ قَطِيعَةً وَ لا يَطْمَعَنَّ مِنْكَ فِي اعْتِقَادِ عُقْدَةٍ تَضُرُّ بِمَنْ يَلِيهَا مِنَ النَّاسِ فِي شِرْبٍ أَوْ عَمَلٍ مُشْتَرَكٍ يَحْمِلُونَ مَئُونَتَهُ عَلَى غَيْرِهِمْ فَيَكُونَ مَهْنَأُ ذَلِكَ لَهُمْ دُونَكَ وَ عَيْبُهُ عَلَيْكَ فِي الدُّنْيَا وَ اْلآخِرَةِ .\r\nهمچنين فرماندار را نزديكان و خويشانى است كه به خودسرى و گردن‌كشى و دست‌درازى [ به مال مردم 
  ] و بىانصافى در خريد و فروش با آنان خو گرفته‌اند . تار و پود ايشان را با از بين بردن موجبات آن روش‌هاى نكوهيده ، برانداز !\r\nو به كسى از اطرافيان و خويشاوندانت ، زمينى واگذار مكن و به هيچ‌وجه اجازه مده [ آنان 
  ] مزرعه‌اى بستانند كه با تسلط بر آن مزرعه ، موجبات زيان همسايگان را ( از قبيل تجاوز به آب و يا تحميل كارهايى كه بايستى به طور شركت انجام دهند ) ، فراهم\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآورند و هزينهء كشتزار اينان بر روستاييان تحميل شود . در اين صورت ، سودش براى آنان و بدنامى و سرزنش آن در دنيا و آخرت از آنِ تو خواهد بود .\r\nدر اين جملات ، حضرت روى برخى از اسباب و عوامل سوءاستفاده انگشت گذارده است و به خوبى نشان داده كه چگونه خويشاوندان و حاشيه‌نشيان حاكم با توسل به عناوين مختلف ، به چپاول و غارت اموال ديگران دست مىزنند و از اين كه مِلك آنان در نزديكى مِلك مستضعفى قرار گرفته است ، ملك ديگران را تصاحب مىكنند و از انجام كارهايى كه مشتركاً بايستى انجام شود ، طفره مىروند .\r\n\r\nمساوات در برابر قانون\r\nيكى از اصول مهم و حياتى در قوانين اسلام ، اصل مساوات و برابرى تمام افراد ، در مقابل قانون است . بر اساس اين اصل ، شارع مقدس مجازات هر جرمى را براى همهء افراد به طور مساوى مقرّر داشته است و تمام انسان‌ها بدون در نظر بودن مقام و شخصيت و موقعيت اجتماعىشان و بدون ملاحظهء دوستى و فاميلى و . . . براى جرم يكسان ، به كيفر يكسان خواهند رسيد و هيچ مسأله‌اى مانع از اجراى مساوات نخواهد شد .\r\nعلى عليه السلام با همين ديد خطاب به مالك اشتر مىفرمايد :\r\nوَ أَلْزِمِ الْحَقَّ مَنْ لَزِمَهُ مِنَ الْقَرِيبِ وَ الْبَعِيدِ وَ كُنْ فِي ذَلِكَ صَابِراً مُحْتَسِباً وَاقِعاً ذَلِكَ مِنْ قَرَابَتِكَ وَ خَاصَّتِكَ حَيْثُ وَقَعَ وَ ابْتَغِ عَاقِبَتَهُ بِمَا يَثْقُلُ عَلَيْكَ مِنْهُ فَإِنَّ مَغَبَّةَ ذَلِكَ مَحْمُودَةٌ .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو هميشه حق و عدالت را گرچه بر نزديك و دور باشد اجرا كن و در اين راه بردبار و شكيبا باش و عملت را به حساب خدا بگذار ، اگرچه از به كار بردن حق به خويشان و نزديكانت زيان برسد . و هميشه به عاقبت حق بينديش ، زيرا كه پايان حق ، ستايش‌انگيز است .\r\n\r\nاطلاع‌رسانى و توجيه اصولى مسائل\r\nاسلام اعتماد متقابل مسؤولين و مردم به يكديگر را يكى از اركان حياتى حكومت مىشناسد و معتقد است كه حاكم و مردم ، بدون چنين اعتمادى قادر به ادامهء حيات اجتماعى نخواهند بود . همانطور كه حاكم بايد نسبت به مردم ، اعتماد و حسن ظنّ داشته باشد ، ضرورى است كه مردم نيز نسبت به حاكم اعتماد و حسن ظنّ داشته باشند . از اين رو هرگاه مسائلى بر مردم مشتبه شد [ و احتمال دادند جريان سوئى انجام گرفته است 
  ] و در اطراف عزل‌ها ، نصب‌ها ، قراردادها و . . . سؤالى برايشان مطرح گرديد ، حاكم وظيفه دارد تا مردم را در جريان قرار دهد و با توجيه اصولى و منطقى ، اذهان امت اسلام را روشن ، اعتمادشان را جلب و ابهام‌شان را مرتفع سازد :\r\nوَ إِنْ ظَنَّتِ الرَّعِيَّةُ بِكَ حَيْفاً فَأَصْحِرْ لَهُمْ بِعُذْرِكَ وَ اعْدِلْ عَنْكَ ظُنُونَهُمْ بِإِصْحَارِكَ فَإِنَّ فِي ذَلِكَ رِيَاضَةً مِنْكَ لِنَفْسِكَ وَ رِفْقاً بِرَعِيَّتِكَ وَ إِعْذَاراً تَبْلُغُ بِهِ حَاجَتَكَ مِنْ تَقْوِيمِهِمْ عَلَى الْحَقِّ .\r\nاگر مردم دربارهء تو گمان بد بردند ، عذر و دليلت را آشكارا برايشان مطرح كن و سوءظنّ مردم را از اذهانشان دور نما ؛ زيرا\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاين شيوه ، دربارهء خود تو رياضت و براى رعيت ، لطف است و مرحمت ؛ و اين عذرخواهى وسيله‌اى خواهد بود كه حقّ و عدالت را به آنان بياموزى و به پيروى از حق وادارشان سازى .\r\nاز اين جملات ، نتايج حياتى توجيه منطقى و اصولى مسائل نيز به شرح زير روشن مىشود :\r\n1 . زمامدارى كه خود را ملزم به توجيه مسائل در مقابل مردم بداند ، در واقع تفوّق و برترى مردم را نسبت به خود پذيرفته است .\r\nاين بينش [ و به عبارت ديگر اين نوع برخورد با مردم 
  ] باعث خواهد شد كه والى بر نفس خودش تسلّط پيدا كند و با اين تسلّط - كه خود نوعى رياضت است - بتواند با بدىها و هواهاى خود و ديگران مبارزه نمايد .\r\n2 . توجيه اصولى مسائل موجب مىشود كه مردم با حق آشنا شوند و خود را ملزم به رعايت حق و عدالت بدانند و از اجرا شدن آن ناخشنود نباشند .\r\n\r\nصلح و زندگى مسالمت‌آميز\r\nآيين الهى اسلام بيش از هر چيز انسان‌ها را به صلح و سازش و زندگى مسالمت‌آميز دعوت مىكند و با شعار « الصُّلْحُ خَيْرٌ » « 1 » صلح را به عنوان يكى از مهم‌ترين اهداف عاليهء خود مطرح مىسازد .\r\nدر ضمن سياست خارجى و داخلى اسلام را بر اساس زندگى\r\n\r\n\r\n","description":"","footnote":"\r\n( 1 ) . آشتى ، نيكوست .\r\n","page_name":" 136 ","page_number":136},
  {"content":"\r\n\r\nمسالمت‌آميز استوار تنظيم مىكند ، و هميشه و در همه جا در پى آن است كه در جهان صلح و آرامش برقرار باشد .\r\nمطابق اين اصل ، هر گاه از جانب دشمن ، صلح و آرامش پيشنهاد شود ، حاكم اسلامى ( با شرايطى كه بيان خواهد شد ) موظّف است از صلح استقبال كند و جنگ را متاركه نمايد .\r\nاكنون كه با اين سياست كلّى اسلام آشنا شديم ، ببينيم آيا صلح در همه جا و در همه حال و بدون قيد و شرط ، مورد پذيرش اسلام قرار گرفته يا اين كه پذيرش صلح از شرايط خاصى برخوردار است ؟ به اجماع همهء فقهاى شيعه - رضوان اللَّه تعالى عليهم اجمعين - شرط اساسى ، تن دادن به صلح اين است كه سازش به نفع اسلام و به سود مسلمانان باشد . اگر صلح به ضرر اسلام و موجب ضعف مسلمانان باشد ، تن دادن به چنين صلحى روا و جايز نيست . بر همين اساس على عليه السلام مىفرمايد :\r\nوَ لا تَدْفَعَنَّ صُلْحاً دَعَاكَ إِلَيْهِ عَدُوُّكَ و لِلَّهِ فِيهِ رِضًا فَإِنَّ فِي الصُّلْحِ دَعَةً لِجُنُودِكَ وَ رَاحَةً مِنْ هُمُومِكَ وَ أَمْناً لِبِلادِكَ وَ لَكِنِ الْحَذَرَ كُلَّ الْحَذَرِ مِنْ عَدُوِّكَ بَعْدَ صُلْحِهِ فَإِنَّ الْعَدُوَّ رُبَّمَا قَارَبَ لِيَتَغَفَّلَ فَخُذْ بِالْحَزْمِ وَ اتَّهِمْ فِي ذَلِكَ حُسْنَ الظَّنِّ .\r\nصلحى را كه دشمن بر تو عرضه كند و مطابق رضاى خدا باشد ، ردّ مكن ؛ زيرا صلح موجب آسايش لشكريان و آسودگى خاطر تو و ايمنى كشور خواهد بود . اما بعد از آشتى و سازش ، سخت بر حذر و بيدارباش ؛ چه‌بسا پيشنهادهاى صلح براى اغفال طرف است . بنابراين بهتر است احتياط را از دست ندهى و خوشبينى را در اين سازش مورد اتّهام قرار ده .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nنتايج صلح و ضرورت غافل نبودن از دشمن\r\nبا دقت در بيانات مولا ، فوائد اساسى صلح نيز روشن مىشود :\r\nبا استقرار و حاكميّت زندگى مسالمت‌آميز ، ارتش و قواى مسلّح از رفاه و آسايش برخوردار مىشوند .\r\nحاكم اسلامى نيز از آرامش و امنيت روحى لازم بهره مىبرد و در سايهء اين آرامش مىتواند نابسامانىهاى مملكت را سامان بخشد .\r\nو از همهء اينها مهم‌تر افراد جامعه كه بهترين آمالشان امنيت است ، به آن مىرسند .\r\nمولا ، بعد از بيان اين فوائد متذكّر مىشود كه پس از اعلام صلح نبايستى از دشمن غافل شد ؛ زيرا دشمن ، دشمن است و هر آن در صدد بيرون راندن حريف خود از ميدان مىباشد . چه‌بسا پيشنهاد صلح براى تجهيز قواست . از اين رو ، لازم است حاكم با احتياط حركت كند و خوشبينى خود را به سوءظنّ و بدگمانى نسبت به دشمن مبدّل سازد .\r\n\r\nوفاى به عهد\r\nوفاى به عهد و پاىبندى به تعهّدات از نظر اسلام از عالىترين فضائل انسانى است . قرآن كريم و آثار ائمّهء معصومين عليهم السلام حاكى از اين است كه وفاى به عهد ، يكى از شرايط اساسى ايمان محسوب مىشود و تخطّى از آن ، در حكم بىدينى و بىايمانى است .\r\nاين اصل در محدودهء روابط داخلى مسلمان با يكديگر خلاصه نمىشود ، بلكه مسلمانان موظف‌اند در برابر بيگانگان و كفّار نيز اين اصل را رعايت نمايند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nوَ إِنْ عَقَدْتَ بَيْنَكَ وَ بَيْنَ عَدُوِّكَ عُقْدَةً أَوْ أَلْبَسْتَهُ مِنْكَ ذِمَّةً فَحُطْ عَهْدَكَ بِالْوَفَاءِ وَ ارْعَ ذِمَّتَكَ بِالْأَمَانَةِ وَ اجْعَلْ نَفْسَكَ جُنَّةً دُونَ مَا أَعْطَيْتَ فَإِنَّهُ لَيْسَ مِنْ فَرَائِضِ اللَّهِ شَيْءٌ النَّاسُ أَشَدُّ عَلَيْهِ اجْتِمَاعاً مَعَ تَفَرُّقِ أَهْوَائِهِمْ وَ تَشَتُّتِ آرَائِهِمْ مِنْ تَعْظِيمِ الْوَفَاءِ بِالْعُهُودِ وَ قَدْ لَزِمَ ذَلِكَ الْمُشْرِكُونَ فِيمَا بَيْنَهُمْ دُونَ الْمُسْلِمِينَ لِمَا اسْتَوْبَلُوا مِنْ عَوَاقِبِ الْغَدْرِ .\r\nفَلا تَغْدِرَنَّ بِذِمَّتِكَ وَ لا تَخِيسَنَّ بِعَهْدِكَ وَ لا تَخْتِلَنَّ عَدُوَّكَ فَإِنَّهُ لا يَجْتَرِئُ عَلَى اللَّهِ الَّا جَاهِلٌ شَقِيٌّ\r\nوَ قَدْ جَعَلَ اللَّهُ عَهْدَهُ وَ ذِمَّتَهُ أَمْناً أَفْضَاهُ بَيْنَ الْعِبَادِ بِرَحْمَتِهِ وَ حَرِيماً يَسْكُنُونَ إِلَى مَنَعَتِهِ وَ يَسْتَفِيضُونَ إِلَى جِوَارِهِ فَلا إِدْغَالَ وَ لا مُدَالَسَةَ وَ لا خِدَاعَ فِيهِ .\r\nوَ لا تَعْقِدْ عَقْداً تُجَوِّزُ فِيهِ الْعِلَلَ وَ لا تُعَوِّلَنَّ عَلَى لَحْنِ قَوْلٍ بَعْدَ التَّأْكِيدِ وَ التَّوْثِقَةِ .\r\nوَ لا يَدْعُوَنَّكَ ضِيقُ أَمْرٍ لَزِمَكَ فِيهِ عَهْدُ اللَّهِ إِلَى طَلَبِ انْفِسَاخِهِ بِغَيْرِ الْحَقِّ فَإِنَّ صَبْرَكَ عَلَى ضِيقِ أَمْرٍ تَرْجُو انْفِرَاجَهُ وَ فَضْلَ عَاقِبَتِهِ خَيْرٌ مِنْ غَدْرٍ تَخَافُ تَبِعَتَهُ وَ أَنْ تُحِيطَ بِكَ مِنَ اللَّهِ فِيهِ طِلْبَةٌ لا تَسْتَقْبِلُ فِيهَا دُنْيَاكَ وَ لا آخِرَتَكَ .\r\nاگر بين خود و دشمنت پيمان بستى يا به او امان دادى ، به عهدت وفا كن و شرط امانت را روى تعهدى كه كرده‌اى به جاى آر و خود را در مقابل چيزى كه به دشمن داده‌اى ، سپر قرار ده ؛ زيرا هيچ‌يك از واجبات الهى كه همهء مردم با انديشه‌هاى گوناگون و عقيده‌هاى پراكنده‌اى كه دارند دربارهء آن شديداً اجتماع داشته\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nباشند ، بهتر از وفاى به عهد نيست . مشركان نيز پيش از اسلام ، وفاى به عهد را بين خود لازم مىدانستند ؛ زيرا و بال پيمان‌شكنى و خيانت را دريافته بودند .\r\nپس مبادا به عهدى كه بسته‌اى وفا نكنى ؛ و هيچ وقت عهدت را نقض نكن و دشمنت را فريب مده ؛ زيرا غير از آدم بدبخت و نادان ، كسى را ياراى زير پا گذاردن پيمانى كه به نام خدا با اين و آن مىبندد ، نيست .\r\nخداوند عهد و پيمانش را باعث ايمنى و حريم آسايش قرار داده است كه در سايهء آن ، انسان‌ها به زندگى ادامه دهند ؛ پس در اين راه ، دغل‌كارى و فريب و نيرنگ و فساد نيست .\r\nنبايد قراردادى را امضا كنى كه در آن ، راه فرار و بهانه‌تراشى باز باشد . پس از تحكيم و تنظيم قرارداد ، گفتار دوپهلو ( توريه ، تفسير و تأويل ) به كار مبر و سختى كار كه بايد در آن عهد خدا را مراعات كنى ، تو را بدون حق وادار به شكستن پيمان نسازد .\r\nزيرا شكيبايى در برابر مشكلى كه اميد گشايش آن را دارى و عاقبت پسنديده‌اى كه برايت به بار مىآورد ، بهتر از نيرنگى است كه وبالش گردنت را بگيرد و از ناحيهء خدا چنان مورد تعقيب قرارگيرى كه در دنيا و آخرت عذرى برايت نباشد .\r\n\r\nاستقرار حكومت با سفّاكى و خون‌ريزى ممكن نيست\r\nاسلام علىرغم حكومت‌هاى شرق و غرب ، استقرار حكومت را با سفّاكى و خون‌ريزى ممكن نمىداند و معتقد است خون‌ريزى پايه‌هاى حكومت را متزلزل مىكند و باعث انتقال حكومت به ديگرى مىگردد .\r\nاين بينش حاكى از اعتقاد راسخ اسلام به كرامت انسان است . اسلام\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبراى هر فرد انسان آن‌چنان كرامتى قائل است كه كشتن يك فرد را در حكم كشتن همهء انسان‌ها و احياى يك فرد را در حكم احياى همهء انسان‌ها مىداند :\r\nإِيَّاكَ وَ الدِّمَاءَ وَ سَفْكَهَا بِغَيْرِ حِلِّهَا فَإِنَّهُ لَيْسَ شَيْءٌ أَدْعَى لِنِقْمَةٍ وَ لا أَعْظَمَ لِتَبِعَةٍ وَ لا أَحْرَى بِزَوَالِ نِعْمَةٍ وَ انْقِطَاعِ مُدَّةٍ مِنْ سَفْكِ الدِّمَاءِ بِغَيْرِ حَقِّهَا وَ اللَّهُ سُبْحَانَهُ مُبْتَدِئٌ بِالْحُكْمِ بَيْنَ الْعِبَادِ فِيمَا تَسَافَكُوا مِنَ الدِّمَاءِ يَوْمَ الْقِيَامَةِ فَلا تُقَوِّيَنَّ سُلْطَانَكَ بِسَفْكِ دَمٍ حَرَامٍ فَإِنَّ ذَلِكَ مِمَّا يُضْعِفُهُ وَ يُوهِنُهُ بَلْ يُزِيلُهُ وَ يَنْقُلُهُ .\r\nاز خونريزى ناحق دورى كن ؛ زيرا هيچ چيز بدتر از خونريزى ناحق خشم و غضب خداوند را بر نمىانگيزد و نعمت [ الهى 
  ] را از كف بيرون نمىبرد و عمر را كوتاه نمىكند ؛ و خداوند در روز قيامت به اول چيزى كه رسيدگى مىكند ، قتل نفس است . پس برقرارى حكومتت را با ريختن خون حرام استوار مكن ؛ زيرا ريختن خون حرام از امورى است كه حكومت را ضعيف و سست مىگرداند ، بلكه آن را از بين مىبرد و به ديگرى منتقل مىكند .\r\n\r\nنتيجهء خونريزى و ضرورت اجراى حدّ قصاص\r\nوَ لا عُذْرَ لَكَ عِنْدَ اللَّهِ وَ لا عِنْدِي فِي قَتْلِ الْعَمْدِ لِأَنَّ فِيهِ قَوَدَ الْبَدَنِ وَ إِنِ ابْتُلِيتَ بِخَطَإٍ وَ أَفْرَطَ عَلَيْكَ سَوْطُكَ أَوْ سَيْفُكَ أَوْ يَدُكَ بِالْعُقُوبَةِ فَإِنَّ فِي الْوَكْزَةِ فَمَا فَوْقَهَا مَقْتَلَةً فَلا تَطْمَحَنَّ بِكَ نَخْوَةُ سُلْطَانِكَ عَنْ أَنْ تُؤَدِّيَ إِلَى أَوْلِيَاءِ الْمَقْتُولِ حَقَّهُمْ .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nتو دربارهء قتل عمد در درگاه خداوند و نزد من عذر و بهانه‌اى ندارى ؛ زيرا كيفر آن قتل است ؛ اما اگر مرتكب خطايى شدى و تازيانه ات ، يا شمشيرت و يا دستت بر خلاف نيّت و اراده‌ات در شكنجه دادن زياده‌روى كرد ، چون مشت زدن و بالاتر از آن هم كشتنى است ، در اين صورت غرور بر تو غلبه نكند و از اداى خون‌بهاى مقتول به ورثهء او سرباز نزنى .\r\nاز اين بيان مولا ، دو نكتهء اساسى روشن مىشود :\r\n1 . از ديدگاه على عليه السلام بزرگ‌ترين اثر وضعى خونريزى ناحق ، زوال قدرت و از بين رفتن دولت و حكومت است . تاريخ ستمشاهى منحوس دودمان پهلوى ، بهترين گواه اين بينش علوى است و همهء امت اسلامى ايران مشاهده كردند كه چگونه دودمان كثيف پهلوى به واسطهء خونريزىها و خونخوارىها به زباله‌دانى تاريخ انداخته شد و نامى جز ننگ و نفرت برايشان باقى نماند .\r\n2 . حيات و زندگى مسالمت‌آميز انسان‌ها در سايه اجراى قصاص تحقق پيدا مىكند .\r\nاز اين رو ، على عليه السلام به مالك گوشزد مىكند كه در صورت ارتكاب قتل عمد ، قصاص خواهد شد و هيچ‌گونه گذشتى ( حتى از مالك ) در كار نخواهد بود .\r\nدر قتل‌هاى غير عمد نيز ، حاكم وظيفه دارد با پرداخت ديه ، رضايت اولياى دم را تحصيل نمايد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nدرمان اعجاب و خودپسندى\r\nيكى از مسائل [ اخلاقى كه در رابطه با مسؤولان و زمامداران جنبهء اجتماعى پيدا مىكند 
  ] مسألهء خودپسندى ، خودبينى و خودمحورى است .\r\nبهترين روش درمان استكبار اين است كه انسان رابطهء خود را با خداى خود ، مطمح نظر قرار دهد و ناچيزى خود را در برابر غنّىِ بالذّات به دقت ارزيابى كند و ببيند آيا با اين همه فقر و ناچيزى و نادارى ، دم از خودمحورى و خودپسندى زدن ابلهانه و احمقانه نيست ؟ و مگر نه اين است كه خداوند مىفرمايد : « الْكبرِياءُ رِدايى » « 1 » ( كبر و بزرگى جامهء مخصوص من است ) و مگر نه اين است كه انسان متكبّر مىخواهد در اين حد ، خود را بسان خداوند تصوّر كند ؟ و آيا اين شرك خفى نيست ؟ !\r\nآرى ، همين است كه على عليه السلام را وادار مىكند تا مالك را از عاقبت شوم استكبار برحذر دارد :\r\nوَ إِيَّاكَ وَ الْإِعْجَابَ بِنَفْسِكَ وَ الثِّقَةَ بِمَا يُعْجِبُكَ مِنْهَا وَ حُبَّ الْإِطْرَاءِ فَإِنَّ ذَلِكَ مِنْ أَوْثَقِ فُرَصِ الشَّيْطَانِ فِي نَفْسِهِ لِيَمْحَقَ مَا يَكُونُ مِنْ إِحْسَانِ الْمُحْسِنِينَ .\r\nوَ إِيَّاكَ وَ الْمَنَّ عَلَى رَعِيَّتِكَ بِإِحْسَانِكَ أَوِ التَّزَيُّدَ فِيمَا كَانَ مِنْ فِعْلِكَ أَوْ أَنْ تَعِدَهُمْ فَتُتْبِعَ مَوْعِدَكَ بِخُلْفِكَ فَإِنَّ الْمَنَّ يُبْطِلُ الْإِحْسَانَ وَ التَّزَيُّدَ يَذْهَبُ بِنُورِ الْحَقِّ وَ الْخُلْفَ يُوجِبُ الْمَقْتَ عِنْدَ اللَّهِ وَ النَّاسِ قَالَ اللَّهُ تَعَالَى كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ .\r\n\r\n\r\n","description":"","footnote":"\r\n( 1 ) . مستدرك الوسائل ، ج 12 ، ص 31 .\r\n","page_name":" 143 ","page_number":143},
  {"content":"\r\n\r\nاز خودپسندى و اطمينان داشتن به چيزى كه از آن خوشت مىآيد و نيز از ستايش و تعريف مردم برحذر باش ؛ زيرا در اين حالت‌ها شيطان فرصتى مىيابد و نيكىهاى نيكوكاران را محو و نابود مىكند .\r\nبرحذر باش از اين كه با احسانى كه به رعيت مىكنى ، منّتى بر سر آنان بگذارى و يا كارى كه برايشان انجام مىدهى ، زيادتر از اندازه ، آن را به رخشان بكشى و بزرگ جلوه دهى و يا اگر وعده‌اى به آنان مىدهى ، از آن سرپيچى و تخلّف نمايى ؛ زيرا منّت ، احسان را باطل و بىپاداش مىگرداند و زيادتر از اندازه جلوه دادن ، نور حقيقت را از بين مىبرد و خلف وعده ، خشم و غضب خدا و مردم را افزايش مىدهد . خداوند متعال مىفرمايد :\r\n« خداوند از قولى ( منظور هر گونه قول دادن است ) كه مىدهيد و بدان عمل نمىكنيد سخت غضبناك خواهد شد . »\r\nدر اين كلمات ، حضرت پس از بيان زشتى استبكار ، سه مطلب اساسى ديگر را نيز مورد عنايت قرار داده است :\r\n1 . حاكم اسلامى حقّ منّت‌گذارى به مردم را ندارد\r\nاصولًا در تعاليم اسلامى منّت در همه جا محكوم است - چه منّت مردم به مردم و چه منّت دولت به مردم - ؛ زيرا كه اوّلًا ، انفاق و صدقه [ و به عبارت ديگر كمك به ديگران 
  ] براى اين است كه فقرا از وضع دلخراش زندگى فقيرانه نجات پيدا كنند و با تأمين احتياجات مادّى ، ناراحتى روحىشان بر طرف گردد ؛ در صورتى كه اگر به دنبال انفاق و بخشش ، منّت بوده باشد ، نه تنها اين هدف عملى نشده بلكه لطمهء سنگين‌ترى بر\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nروح مستمندان وارد آمده است . ثانياً ، آنچه كه دولت به عنوان خدمت ارائه مىدهد ، انجام وظيفه است و نمىتوان بر كسى منّت گذاشت . ثالثاً ، انفاق و بخشش بايستى وجههء خدايى داشته باشد و منّت ، حاكى از اين است كه عمل انجام شده براى خدا نبوده است . رابعاً ، خداوند متعال كه حاكم علىالاطلاق و صاحب همهء قدرتها و نيروهاست ، در بخشش اين همه نعمت‌هاى هستى ( جز نعمت رسول خدا صلى الله عليه و آله و نعمت اسلام ) بر انسان‌ها منّت نگذاشته است و اگر انسانى در مقابل احسان به ديگرى منّت بگذارد ، حاكى از اين خواهد بود كه براى خود استقلال قائل شده و نعمت را از آن خود مىداند ؛ در صورتى كه به حكم « لا حَوْلَ وَلا قُوَّةَ إلّابِاللَّه » مالك همهء هستى ، اوست و از اوست . ( إنَّا للَّه‌وَإنَّا إلَيْهِ راجِعُونَ ) .\r\n2 . نتيجهء خلف وعدهء حاكم اسلامى\r\nدر اسلام تخلّف از وعده در حكم بىدينى و بىايمانى است . قرآن در همين زمينه مىفرمايد : « كَبُرَ مَقْتاً عِنْدَ اللَّه و . . . » در مقابل ، وفاى به عهد از نشانه‌هاى ايمان و پاىبندى به مسائل اسلامى است . اگر مسؤولى به مردم وعده‌اى بدهد و از آن تخلّف كند ، علاوه بر اين كه مورد غضب خدا قرار خواهد گرفت ، زيان اين تخلّف متوجه دولت خواهد شد ولذا شايسته است‌مسؤولان وعده‌هايى رامطرح كنندكه صد درصد مىتوانند به آن عمل نمايند و از دادن وعده‌هايى كه احتمال تخلّف از آن هست ، پرهيز كنند .\r\n3 . مبالغه‌گويى شايستهء حاكم اسلامى نيست\r\nحقيقت و آنچه كه از حقيقت برخوردار است ، از نورانيّت و روشنايى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمخصوص به خود بهره‌مند مىباشد و لذا انسانى كه فىالمثل دروغ مىگويد ، در باطن خود گرفتار عذاب وجدان است و در تاريكى و سيه‌دلى به سر مىبرد ؛ در حالى كه انسان راستگو از نورانيّت و روشنايى برخوردار است . روى اين اصل ، گفتن آنچه كه تحقّق يافته است ، مردم را متنفّر نمىكند ؛ بلكه انسان‌ها با مشاهدهء نورانيّت مجذوب حقيقت خواهند شد . از اين رو ، شايسته نيست دولت اسلامى كارهاى انجام شده را به صورتى اغراق‌آميز و با مبالغه و بيش از آنچه انجام گرفته با مردم مطرح كند ؛ زيرا مردم با ديدن عملكرد واقعى ، فريفتهء حقيقت مىشوند و با احساس مبالغه و گزافه‌گويى ، مسؤولان را خائن و بىاعتقاد به مبانى اسلامى تلقّى خواهند كرد .\r\n\r\nموقعيت‌شناسى رمز تصميم‌گيرى موفق\r\nرمز پيروزى مسؤولان در تصميم‌گيرىها خلاصه مىشود . اگر تصميم‌گيرى بجا و به موقع صورت بگيرد ، مسؤول موفق و پيروز و چنانچه نابجا و به دور از حقيقت عملى شود ، ناموفق و بىحاصل است .\r\nروى اين حساب ، يك مسؤول اولًا بايستى حركت‌هايش بر اساس هدفى روشن و مشخص انجام بگيرد ، ثانياً به محض فراهم شدن شرايط بدون كمترين مسامحه و تعلّلى ، تصميم شايسته را عملى سازد . البته تصميم شايسته در صورتى موفق خواهد شد كه علاوه بر شرايط يادشده هر عمل يبجا و در موقعيت مناسب خود انجام شود .\r\nوَ إِيَّاكَ وَ الْعَجَلَةَ بِالْأُمُورِ قَبْلَ أَوَانِهَا أَوِ التَّسَقُّطَ فِيهَا عِنْدَ إِمْكَانِهَا أَوِ اللَّجَاجَةَ فِيهَا إِذَا تَنَكَّرَتْ أَوِ الْوَهْنَ عَنْهَا إِذَا\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاسْتَوْضَحَتْ وَضَعْ كُلَّ أَمْرٍ مَوْضِعَهُ وَ أَوْقِعْ كُلَّ عَمَلٍ مَوْقِعَهُ .\r\nقبل از رسيدن زمان كار [ و تحقّق شرايط لازم 
  ] از عجله پرهيز كن ! اگر انجام كار ممكن شد آن را كوچك مشمار ! در صورت مشخّص نبودن رشتهء كار ، يك‌دندگى به خرج مده ! و نيز از مسامحه و سستى در زمان روشنى امور ( طرح‌ها و برنامه‌ها و . . . ) دورى كن ! بنابراين هر امرى را در جاى مناسب خود قرار ده و براى هر عملى در موقعيّت مناسب اقدام كن .\r\n\r\nياد آخرت ، راه جلوگيرى از هواهاى نفسانى\r\nمىدانيم كه جهان آخرت ، جهان بهره‌بردارى از تلاش‌هاى دنيا ، و روزگار تجلّى خصلت‌ها و رفتارهاى آدمى است .\r\nاگر حاكمى در مسند حكومت [ و هر نوع انسانى در تلاش‌هاى فردى اجتماعىاش 
  ] بداند [ و در اين انديشه باشد 
  ] كه هرگونه انحراف در اشباع غرايز و تمايلات و هر گونه زياده‌روى و طغيان ، باعث اسارت‌ها و سقوطها و فسادها مىشود و اين اعمال در آخرت جز رنج و تباهى و دوزخ در پى نخواهد داشت ، كوشش خواهد نمود تا هواهاى نفسانىاش را به اعتدال كشاند و در مسير قرآن و اسلام حركت نمايد :\r\nوَ إِيَّاكَ وَ الْإِسْتِئْثَارَ بِمَا النَّاسُ فِيهِ أُسْوَةٌ وَ التَّغَابِيَ عَمَّا تُعْنَى بِهِ مِمَّا قَدْ وَضَحَ لِلْعُيُونِ فَإِنَّهُ مَأْخُوذٌ مِنْكَ لِغَيْرِكَ وَ عَمَّا قَلِيلٍ تَنْكَشِفُ عَنْكَ أَغْطِيَةُ الْأُمُورِ وَ يُنْتَصَفُ مِنْكَ لِلْمَظْلُومِ .\r\nامْلِكْ حَمِيَّةَ أَنْفِكَ وَ سَوْرَةَ حَدِّكَ وَ سَطْوَةَ يَدِكَ وَ غَرْبَ لِسَانِكَ وَ احْتَرِسْ مِنْ كُلِّ ذَلِكَ بِكَفِّ الْبَادِرَةِ وَ تَأْخِيرِ السَّطْوَةِ\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nحَتَّى يَسْكُنَ غَضَبُكَ فَتَمْلِكَ الْإِخْتِيَارَ وَ لَنْ تَحْكُمَ ذَلِكَ مِنْ نَفْسِكَ حَتَّى تُكْثِرَ هُمُومَكَ بِذِكْرِ الْمَعَادِ إِلَى رَبِّكَ .\r\nمبادا چيزى را كه همهء مردم به طور مساوى در آن سهم دارند ، بيشتر از ديگران به خودت اختصاص دهى . در آنچه براى مردم آشكار است ، خود را به غفلت و نادانى نزن ؛ براى اين كه آن چيز از تو گرفته و به ديگرى داده مىشود و به زودى پرده بالا مىرود و تو به نفع مظلومان محكوم خواهى شد .\r\nجلوى خشم و تندى و دستيازى و زبان‌درازى خود را بگير و از دشنام دادن و هرزه گفتن پرهيز كن و خاموش باش تا اين كه غضبت فرونشيند و اختيارت به دست آيد و بينش‌ات حقيقت را ببيند هنگامى به خود مىآيى كه به ياد بازگشت به سوى پروردگارت افتاده و بر اندوه و نگرانىات بيفزايى .\r\nدر جمع‌بندى جملات بالا ، به مطالبى از اين دست پى خواهيم برد :\r\n1 . خودكامگى\r\nخودكامگى بيش از افراد معمولى به سراغ حاكم مىآيد و با توجه به امكاناتى كه او در اختيار دارد ، هيچ نيرويى جز نيروى تقوا مانع خودكامگىاش نخواهد شد . پس حاكم بيش از ديگران به نيرومندى و تقويت بنيهء تقوايى نيازمند است .\r\n2 . ضرورت تقسيم بالسّويه اموال و امكانات عمومى\r\nآنچه از آنِ همهء مردم است بايستى بالسّويه بين مردم تقسيم گردد و حاكم نمىتواند اموال عمومى را به خود و يا به عده‌اى خاص اختصاص\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدهد ؛ در صورتى كه از حاكم چنين حركتى سر بزند ، اين عمل ظلم است و روزى در دادگاهى كه به حاكميت مظلومان بر پا خواهد گرديد ، ظالم محكوم شده و به سزاى ظلمش خواهد رسيد .\r\n3 . ضرورت احترام به افكار عمومى\r\nاحترام به افكار عمومى از وظايف خاص حاكم مردم است . اگر خلاف‌كارىها ، كجرويها ، فسادهاى اخلاقى و فسادهاى ادارى كه در انظار مردم قرار دارد با بىاعتنايى همچنان ادامه داشته باشد و حاكم بدون توجه به افكار عمومى ، خود را به غفلت و تجاهل بزند و با اين بهانه به اصلاح جامعه‌اقدام نكند ، عاقبتى شوم و پىآمدى دردناك خواهد داشت .\r\n4 . پرهيز از خشم و ضرورت رعايت اصول اخلاقى\r\nاز آن جا كه مردم نسبت به حام احساس نياز كرده و چارهء دردشان را در وجود حاكم جست‌وجو مىكنند ، تحمّل ناهنجارىهايى از قبيل خشم و غضب و بىاعتنايى و . . . را از حاكم ندارند و از بروز كوچك‌ترين حركت ناهنجار به دردى سوزناك دچار خواهند شد . از اين رو لازم است مسؤولان با برخورد انسانى و اسلامى احساسات مردم را جريحه‌دار نكنند و باعث رميدن و رنجش آنان نشوند .\r\n\r\nعبرت‌پذيرى و حركت بر اساس قرآن و سنّت\r\nدر فصل « جايگاه قرآن و سنّت در جامعهء اسلامى » گفته شد كه قرآن و سنّت منبع تمام مسائل اجتماعى ، سياسى ، اقتصادى و . . . محسوب مىشوند\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو حركت حاكم اسلامى بايستى بر اساس آن دو انجام شود و تخلّف از حكم قرآن و سنت رسول خدا صلى الله عليه و آله از او پذيرفته نيست و با ظهور يافتن و عملى شدن چنين حركتى حاكم ، خودبه‌خود معزول خواهد شد .\r\nعلى عليه السلام در كلمات آتى ضمن اين كه قرآن و سنت رسول خدا صلى الله عليه و آله و ائمهء معصومين عليهم السلام را ملاك حركت براى مالك معرفى مىكند ، عبرت‌گيرى از تاريخ و حوادث گذشته را براى حاكم ضرور و لازم مىشناسد . روى اين حساب مىفرمايد :\r\nوَ الْوَاجِبُ عَلَيْكَ أَنْ تَتَذَكَّرَ مَا مَضَى لِمَنْ تَقَدَّمَكَ مِنْ حُكُومَةٍ عَادِلَةٍ أَوْ سُنَّةٍ فَاضِلَةٍ أَوْ أَثَرٍ عَنْ نَبِيِّنَا صلى الله عليه و آله أَوْ فَرِيضَةٍ فِي كِتَابِ اللَّهِ فَتَقْتَدِيَ بِمَا شَاهَدْتَ مِمَّا عَمِلْنَا بِهِ فِيهَا .\r\nوظيفه‌دارى كه‌حكومت‌هاى عدالت‌گسترويا سنت‌هاى فضيلت‌مند و يا فريضه‌هايى كه در قرآن مجيد آمده و يا روش‌هايى كه از پيغمبر اسلام صلى الله عليه و آله در كتاب‌ها نوشته شده را به ياد داشته باشى و آنچه كه ما عمل كرده‌ايم و تو آنها را ديده‌اى ، پيروى كن .\r\n\r\nوظيفهء رهبرى در تعيين شرح وظايف\r\nشرح وظايف و به تعبير روز ، دستورالعمل اجرايى براى مسؤولين حكومتى از وظايف خاص رهبر اسلامى است . رهبر تكليف دارد وظايف مسؤولين رده بالاى حكومتى - از جمله استانداران - را مشخّصاً تعيين و ابلاغ نمايد . اگر به اين وظيفه عمل نكند حجت كار نكردن را بر مسؤولين تمام نكرده است و چنانچه به اين وظيفهء خطير عمل نمايد ، حجت را تمام كرده و به تمام عذرها خطّ بطلان كشيده است . در راستاى همين اصل ، على عليه السلام به مالك مىفرمايد :\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nوَ تَجْتَهِدَ لِنَفْسِكَ فِي اتِّبَاعِ مَا عَهِدْتُ إِلَيْكَ فِي عَهْدِي هَذَا وَ اسْتَوْثَقْتُ بِهِ مِنَ الْحُجَّةِ لِنَفْسِي عَلَيْكَ ، لِكَيْلا تَكُونَ لَكَ عِلَّةٌ عِنْدَ تَسَرُّعِ نَفْسِكَ إِلَى هَوَاهَا ، [ فَلَنْ يَعْصِمَ مِنَ السُّوءِ وَلا يُوفِّقُ لِلْخَيْرِ إلّااللَّهُ تَعالى 
  ] « 1 » .\r\nكوشش كن از آنچه كه در اين فرمان برايت تنظيم كرده‌ام متابعت كنى و دستوراتم را عمل نمايى . [ اى مالك ، 
  ] من با تو پيمانم را به وسيلهء اين فرمان محكم نمودم و حجت را بر تو تمام كردم تا اگر نفست سركشى كند و پى هوى و هوس رود ، بهانه‌اى نداشته باشى ؛ هرچند كه انسان را از بدى محفوظ نخواهد داشت و او را توفيق به نيكى نخواهد داد جز خداى متعال .\r\n\r\nمواظبت براى اقامهء نماز و زكات و نيك‌رفتارى با مستخدمين\r\n[ وَقَدْ كانَ فِيما عَهِدَ إِلَىَّ رَسُولُ اللَّهِ صلى الله عليه و آله فِى وَصاياهُ تَحْضيضٌ عَلَى الصَّلاةِ والزَّكاةِ وَما مَلَكَتْهُ أيْمانَكُمْ ، فَبِذالِكَ أَخْتِمُ لَكَ بِما عَهِدْتُ ، وَلا حَوْلَ وَلا قُوَّةَ الّا بِاللَّهِ الْعَلِىّ الْعَظِيمِ 
  ] « 2 » .\r\nپيامبر خدا صلى الله عليه و آله همواره به من امر فرمود كه در نماز و زكات شما و نيك‌رفتارى با غلامانتان ، سخت مراقب و مواظب باشم .\r\n\r\nشهادت ، پايان راه\r\nيكى از نعمت‌هاى خاص الهى براى انسان مؤمن ، شهادت در راه خدا\r\n\r\n\r\n","description":"","footnote":"\r\n( 1 ) بعضى از شرح‌هاى نهج البلاغة اين عبارت‌ها افزوده شده است به عنوان نمونه مراجعه كنيد به منهاج البراعة مرحوم خويى ، 20 / 308 و منهاج البراعة قطب‌الدين راوندى 3 / 199 و شرح ابن ابى الحديد 17 / 114 .\r\n( 2 ) بعضى از شرح‌هاى نهج البلاغة اين عبارت‌ها افزوده شده است به عنوان نمونه مراجعه كنيد به منهاج البراعة مرحوم خويى ، 20 / 308 و منهاج البراعة قطب‌الدين راوندى 3 / 199 و شرح ابن ابى الحديد 17 / 114 .\r\n","page_name":" 151 ","page_number":151},
  {"content":"\r\n\r\nو در جهت استقرار و حاكميت احكام اللَّه است . رسيدن به شهادت پايان راه و اوج اعتلاى انسان محسوب مىشود . از اين رو على عليه السلام ضمن آرزوى شهادت براى خود و مالك ، فرماندارش را با نتيجه و آثار توان‌مند دعا نيز آشنا مىسازد . اكنون كه در پايان اين نوشتار قرار گرفته‌ايم ، دعاى آن حضرت را با هم مىخوانيم :\r\nوَ أَنَا أَسْأَلُ اللَّهَ بِسَعَةِ رَحْمَتِهِ ، وَ عَظِيمِ قُدْرَتِهِ عَلَى إِعْطَاءِ كُلِّ رَغْبَةٍ ، أَنْ يُوَفِّقَنِي وَ إِيَّاكَ لِمَا فِيهِ رِضَاهُ مِنَ الْإِقَامَةِ عَلَى الْعُذْرِ الْوَاضِحِ إِلَيْهِ وَ إِلَى خَلْقِهِ ، مَعَ حُسْنِ الثَّنَاءِ فِي الْعِبَادِ ، وَ جَمِيلِ الْأَثَرِ فِي الْبِلادِ ، وَ تَمَامِ النِّعْمَةِ ، وَ تَضْعِيفِ الْكَرَامَةِ ، وَ أَنْ يَخْتِمَ لِي وَ لَكَ بِالسَّعَادَةِ ، وَ الشَّهَادَةِ إِنَّا إِلَيْهِ راجِعُونَ .\r\nوَ السَّلامُ عَلَى رَسُولِ اللَّهِ - صَلَّى اللَّهِ عَلَيْهِ وَ آلِهِ وَ سَلَّمَ - الطَّيِّبِينَ الطَّاهِرِينَ ، وَ سَلَّمَ تَسْلِيماً كَثِيراً ، وَ السَّلامُ .\r\nمن از خداوند بزرگ مىخواهم كه با رحمت بىپايان و قدرت عظيمش [ كه در عطا و احسان آنچه پسندد به انجامش قادر و تواناست 
  ] من و تو را به آنچه رضا و خشنودىاش در آن است ، وادارد . عذر بجا و آشكار ما را در برابر خود و خلقش بپذيرد و با نيك‌نامى در ميان بندگان و خوش‌نامى و اثر نيك در شهرها و ديارها ، و تمامى نعمت و فزونى عزّت و بىپايانى سعادت‌آفرين و شهادت‌آميز ، عمرمان را به پايان رساند كه ما از اوييم و به سوى او باز خواهيم گشت .\r\nدرود بر رسول خدا و بر آل او باد كه همگى پاك و منزّه‌اند . آمين يا ربّ العالمين\r\n\r\n\r\n","description":"","footnote":"","page_name":" 152 ","page_number":152}
  ]