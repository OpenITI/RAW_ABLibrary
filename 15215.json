[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدفاع از حريم قرآن\r\nمحمد جواد فاضل لنكرانى\r\nعقل سرخ\r\nانتشارات عقل سرخ\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفاضل موحدى لنكرانى ، محمد جواد ،\r\nدفاع از حريم قرآن / محمد فاضل لنكرانى . - قم : عقل سرخ ، 1381 .\r\nISBN : 964 - 94601 - 0 - 1\r\nفهرستنويسى بر اساس اطلاعات فيپا .\r\n1 . قرآن - - تحريف . 2 . قرآن - - دفاعيه ها و رديه ها . الف . عنوان .\r\n7 د 2 ف / 2 / 89 BP\r\n159 / 297\r\nكتابخانه ملى ايران 41692 - 81 م\r\nانتشارات عقل سرخ\r\nدفاع از حريم قرآن\r\nمحمد جواد فاضل لنكرانى\r\nنوبت چاپ : اول ، 82 - 1381\r\nتيراژ : 2000 نسخه\r\nقم : سالاريه ، فلكه ميثم ، اقاقيا ، كوچه چهارم ، پلاك 95\r\nكليه حقوق محفوظ است .\r\n600 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nخداى بزرگ را سپاسگزاريم كه ما را منّت نهاد و سزاوار حمل امانت بزرگ خلقت ، تنها معجزه ابدى خاتميت ، آن سفره هميشه گسترده آكنده از حقايق از ازل تا به ابد ، يعنى قرآن كريم گردانيد كه حقاً كرامت انسان به بركت نزول آن از جانب كريم مطلق است . اين درياى بىكران كه در امواج كوتاه و بلند خود بزرگترين رازها و اسرار هدايت و شيواترين راه‌اى سعادت را داراست ، كتابى كه هميشه چراغ هدايت انسانها و جوامع بشرى بوده و اكنون نيز هست و تا قيامت هر گمشده و گمراهى را رهنمون مىباشد . كتابى كه هميشه نور است و در همه مراحل امام است و در همه حالات ذكر است و در تمام ابعاد انسان و عالم بيان روشنى است . كتابى كه حافظ هميشگى آن بر طبق وعده الهى ، خداوند تبارك و تعالى است و وعده او تخلف‌ناپذير است ، انَّ وَعْدَه اللَّه حقٌ .\r\nآنچه كه در اين مجموعه به عنوان نكات مهم عرضه مىگردد مهم‌ترين نكته‌ها در بحث عدم تحريف قرآن است . اين بحث از زمرهء بحث مهم و اساسى در علوم قرآن به شمار مىرود . بر محقّقان ، مفسّران و پويندگان اين\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nكتاب شريف الهى است كه اين بحث را از هر جهت تنقيح و ابعاد مختلف آن را تشريح نمايند . به تحقيق مىتوان گفت در نسبت دادن نظريه تحريف به مذاهب و فرق اسلامى ، تحريف‌هاى فاحش صورت گرفته است ، به طورى كه مذهبى را كه اساس اعتقادات آن بر پايه عدم تحريف است معتقد به تحريف معرفى نموده‌اند . در ضمن اين نكات ، علاوه بر بررسى جوانب مختلف اين بحث ، اثبات خواهيم نمود كه تشيع و مذاهب اماميه نه تنها معتقد به تحريف نيست بلكه اصولًا نمىتواند قول به تحريف را بپذيرد ، چرا كه پذيرفتن نظريه تحريف ، اساس عقيده اماميه را از بين خواهد برد .\r\nبيايد در اين مجمع عظيم كه متشكل از دانشمندان و شخصيتهاى برجسته علمى و مذهبى است ، « 1 » اعلاميه جهانى صادر نماييم و به همه مذاهب و گروه‌ها و ملت‌ها و نحله‌ها و اديان اعلام نماييم كه قرآن از زمان رسول خدا صلى الله عليه و آله تاكنون از تحريف مصون و محفوظ مانده و تا قيامت هم احدى توان تحريف قرآن را ندارد .\r\nاين چنين نيست كه مسئله را به صورت يك قضيه خارجيه مطرح كنيم و بگوييم تاكنون قرآن تحريف نشده است ، بلكه ادعاى ما به صورت يك قضيه حقيقيه به اين نحو است كه سنت قطعيه خداوند تبارك و تعالى در مورد اين كتاب شريف بر آن است كه امكان تحريف در اين كتاب نيست و كسى يا گروهى توانايى تعرّض به اين آيات الهى را ندارد و اين كتاب مقدس معجزه خالده‌اى است كه با ادعاى « تحدّى » در هر زمان و مكان ، دامن مقدس خويش را از توهّم تحريف مصون و محفوظ نگه داشته است .\r\n\r\n\r\n","description":"","footnote":"\r\n( 1 ) - اين نوشته نخستين بار در يك مجمع و گردهمايى علمى ارائه شده است و منظور از « اين مجمع عظيم » همان گردهمايى است .\r\n","page_name":" 8 ","page_number":8},
  {"content":"\r\n\r\nما در اين نوشتار ، در اين مقام نيستيم كه همه نكات مربوط به اين بحث مهم را به صورت تفصيلى و گسترده بيان نماييم ، چرا كه چنين چيزى محتاج به چند جلد كتاب مىباشد .\r\nآنچه به دنبال آن هستيم بررسى برخى از نكات مهم به گونه فشرده است تا گوشه‌اى از ابعاد مهم اين تنقيح و تبيين شود ، ان شاء اللَّه .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nنكتهء اوّل : بررسى لفظ تحريف\r\nاين كلمه مصدر باب تفعيل ، و از « حرف » مشتق شده است و كلمه « حرف » در لغت به معناى كنار و جانب يك شىء است . بنابراين تحريف يعنى كنار زدن يك شىء و تغيير در اطراف و جوانب آن است .\r\nخداوند متعال در قرآن مىفرمايد : وَ مِنَ النّاسِ مَنْ يَعْبُدُ اللَّه عَلى حَرْفٍ « 1 » .\r\nيعنى برخى از مردم خداوند را بر يك طرف و يك جانب عبادت مىكنند و آنان كسانى هستند كه در دين خود اضطراب دارند ، مانند كسى كه در هنگام جنگ ، در جانبى ايستاده و نظاره‌گر است كه اگر لشكريان پيروز شوند ، بيايد و غنيمت بگيرد و الّا فراكند . « 2 »\r\nاين لفظ از نظر لغت دلالت بر مطلق جا به جايى و تغيير دارد ، لذا مىتوانيم ادّعا كنيم كه لفظ تحريف ظهور در تحريف لفظى دارد ، لكن در قرآن كريم به سبب وجود قرينه‌اى ظهور ثانوى در تحريف معنوى پيدا نموده است ، آنجا كه در مذمّت علماء يهود مىفرمايد :\r\nوَ يُحَرِّفُونَ الْكَلِمَ عَنْ مَواضِعِهِ « 3 » يعنى كلام حق در تورات را زا موضع و معانى و مقاصد الهى\r\n\r\n\r\n","description":"","footnote":"\r\n( 1 ) - حج 22 / 11 .\r\n( 2 ) - كشاف ج 2 / 146 .\r\n( 3 ) - نساء 4 / 46 .\r\n","page_name":" 10 ","page_number":10},
  {"content":"\r\n\r\nتغيير مىدهند و كلام حق را بر معانى ظاهرش حمل نمىنمايند . در اين آيه شريفه وجود كلمه « عِنْ مَواضِعِهِ » قرينه روشنى است بر اين كه مراد تحريف معنوى است . از اينجا است كه ملاحظه مىنماييم راغب اصفهانى در توضيح واژه تحريف الكلام ( و نه خصوص لفظ تحريف ) فرموده است :\r\nتحريف الكلام أنْ تَجْعَلَهُ عَلى حَرْفٍ مِنَ الأحتِمالِ يُمْكِنُ حَمْلُهُ عَلى الْوَجْهَيْنِ « 1 »\r\nيعنى تحريف كلام آن است كه در كلام تغيير داده شود كه سبب احتمالى شود كه كلام قابليت حمل بر دو وجه را داشته باشد .\r\nروشن است كه راغب در مقام تبيين معناى لغوى كلمه تحريف نيست ، بلكه در مقام بين مراد از « تحريف الكلام » - يعنى تحريف معنوى - است كه در آيه شريفه وارد شده است .\r\nفخر رازى در بيان مراد از آيهء شريفه احتمالاتى را بيان نموده كه برخى از آنها با تحريف لفظى سازگارى دارد ، لكن در نهايت قول صحيح را تفسير آيه به تحريف معنوى مىداند . او چنين مىگويد :\r\nأَنَّ الْمرادَ بِالتَّحْريف الْقاءُ الشُبَّهِ الباطِلَة و ألّتا ويلاتِ الفاسِدَةِ وَ صَرْفُ اللَّفْظِ عَنْ مَعْناهذ الحَقِّ إلى مَعْنى باطِلٍ يُوجُوهِ الِحَيلِ اللَّفظيّة كَما يَفْعَلُهُ أَهْلُ الْبِدَعةِ « 2 » .\r\nيعنى ، مراد از تحريف القاء شبهات باطل و احتمالات فاسد و برگرداندن لفظ از معناى صحيح آن به معناى باطل به وسيله حيله‌هاى لفظى است كه پيروان بدعت آن را انجام مىدهند .\r\n\r\n\r\n","description":"","footnote":"\r\n( 1 ) - مفردات ص 112 .\r\n( 2 ) - تفسير كبير ج 6 ، ص 117 ، طبع قديم .\r\n","page_name":" 11 ","page_number":11},
  {"content":"\r\n\r\n\r\nنكتهء دوّم : موارد كاربرد لفظ تحريف و انواع تحريف\r\nدر كلمات بزرگانى چون محقق خوئى ادّعا شده است كه لفظ تحريف در شش معنى به نحو مشترك لفظى استعمال شده است كه در ميان اين معانى برخى از آنها به اجماع مسلمين در قرآن واقع شده است و برخى به اجماع واقع نشده است و برخى محل خلاف است . ما در اينجا مطالب مرحوم خوئى در ذكر معانى اصطلاح تحريف را نقل و سپس نقد و بررسى مىكنيم .\r\nمعناى اول : تحريف به معناى نقل و تغيير شىء از موضع و معناى خودش . آيهء شريفه ذيل به اين معنى اشاره دارد :\r\n« وَ مِنَ الَّذينَ هادُوا يُحَرِّفُونَ الْكَلِمَ عَنْ مَواضِعِهِ » « 1 » .\r\nاز اين نوع تحريف به نام تفسير به رأى يا تحريف معنايى نيز ياد مىشود .\r\nمسلمين بر وقوع چنين تحريفى در قرآن اجماع دارند ، زيرا كسانى كه قرآن را به غير حقيقت آن تفسير مىكنند و بر غير معناى واقعى آن حمل مىكنند ، آيات را بر طبق هواى نفسانى و آراء خود تحريف كرده‌اند . در\r\n\r\n\r\n","description":"","footnote":"\r\n( 1 ) - البيان ص 215 .\r\n","page_name":" 12 ","page_number":12},
  {"content":"\r\n\r\nروايات اهل بيت عصمت و طهارت عليهم السلام از چنين تحريفى مذمّت شده است .\r\nامام باقر عليه السلام در رساله‌اى به سَعْدُ الْخَير فرمود :\r\nوَ كانِ مِنْ نَبْذِهَمْ الكتاب انْ اقامُوا حُرُوَفهُ وَ حَرِّفُوا حُدُودَهُ ، فَهُمْ يَرْووُنَهُ وَ لا يَرْعُوْنُهْ « 1 »\r\nمعناى دوم : تحيرف به اين صورت است كه حرفي يا حركتى اجمالًا كم و يا زياد شده باشد ، لكن خود قرآن محفوظ و دست نخورده است . تحريف به اين معنى نيز در قرآن ثابت است زيرا در محل خودش ثابت نموده‌ايم كه قراءات موجوده « 2 » هيچ كدام متواتر نيستند ، بنابراين يكى از اين قرائتها مطابق با قرآن واقعى است ، اما بقيه آنها يا زياده در قران است و يا نقيصه در آن .\r\nمعناى سوم : تحريف به اين نحو كه « يك كلمه » يا بيش از آن در كتاب شريف زياد و يا كم شده است ، اما خود قرآن شريف محفوظ است .\r\nتحريف به اين معنى در صدر اسلام و در زمان صحابه قطعاً واقع شده است ولى با آن مخالف و مبارزه شده است و دليل آن اجماع مسلمين است ، براى اين كه عثمان پاره‌اى از مصاحف را جمع آورى نمود و آتش زد و به مأمورين خويش امر نمود كه هر چه غير از قرآن او است آتش بزنند . بنابراين ، مصاحف ديگر با مصحف عثمان مخالف بوده است ( جماعتى از علما از جمله ابى داود سجستانى در كتاب المصاحف مواردى از موارد اختلاف را جمع نموده است ) و اجمالًا در نسخه‌هاى آتش زده شده توسط عثمان تحريف محقق شده بوده است ، اما قرآنى را كه عثمان جمع آورى نمود و رواج داد همان قرآن معروف بين مسلمين بوده است كه از پيامبر صلى الله عليه و آله دست به دست گرفته شده بود . لذا بايد\r\n\r\n\r\n","description":"","footnote":"\r\n( 1 ) - نساء 4 / 46 .\r\n( 2 ) - كافى ، ج 8 ، ص 53 و الوافى فى آخر كتاب الصلاة .\r\n","page_name":" 13 ","page_number":13},
  {"content":"\r\n\r\nبپذيريم كه اين نوع تحريف در مصاحفى كه قبل از عهد عثمان رايج بوده‌اند محقق شده بوده است و قرآن موجود در زمان ما كه بر مبناى نسخه عثمان است ، هيچ زيادت و يا نقيصه‌اى ندارد .\r\nمعناى چهارم : تحريف به اين صورت كه يك آيه در قرآن كم يا زياد شده است ، اما قرآن منزل محفوظ است .\r\nتحريف به اين معنى نيز در قرآن به جز آيه شريفه « بسم اللَّه الرحمن الرحيم » كه مسلمانان اجماع دارند پيامبر صلى الله عليه و آله قبل از هر سوره‌اى آن را مىخوانده است ، در هيچ قسمت قرآن واقع نشده است . در اين مورد نيز اهل سنّت اختلاف نظر دارند در اين كه آيا آن از قرآن است يا خير ؛ جمعى قائلند كه از قرآن است و برخى معتقدند كه از قرآن نيست .\r\nاما شيعه اماميه قائل است كه قطعاً از قرآن است و اجماع دارند كه آن جزء هر سوره‌اى است غير از سوره توبه .\r\nمعناى پنجم : تحريف به زيادت يعنى برخى از آيات مصحفى كه امروز در اختيار ما قرار دارد ، غير از قرآن حقيقى است كه بر پيامبر نازل شده است . در ميان مسلمين دو گروه اعتقاد به وجود زيادت در قرآن دارند .\r\nالف : عجارده اينان پيرون عبدالكريم بن عَجْرَدْ كه از بزرگان خوارج است به شمار مىروند . اين گروه معتقدند كه سوره مباركه يوسف جزء قرآن نيست .\r\nب : به ابن مسعود نسبت داده شده است كه معتقد است « معوذتين » از قرآن نيستند .\r\nغير از اين دو گروه بقيه مسلمين اجماع بر بطلان اين نوع از تحريف دارندو بطلان آن را امرى ضرورى مىدانند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمعناى ششم : تحريف به نقصان يعنى برخى از آياتى كه بر پيامبر نازل شده است در قرآنى كه امروز در دست ما است وجود ندارد . اين نوع تحريف محل اختلاف شديد است .\r\nنتيجه آن كه از اين شش معنى ، تحريف به چهار معناى اول قطعاً واقع شده است و معناى پنجم به اجماع واقع نشده است و معناى ششم محل خلاف است .\r\nما بر كلام اين محقق بزرگ ( مرحوم آية اللَّه خوئى ) دو اشكال داريم :\r\nاشكال اول : مقتضاى تحقيق آن است معانى ذكر شده به عنوان معانى كه لفظ تحريف در آن استعمال شود نيستند . بلكه تحريف يك معنى بيشتر ندارد و آن همان است كه در معناى اول بيان شد يعنى « نَقْلُ الشّىء عَنْ مَوضَعِه » ، اما بقيه عنوان مصداق براى آن معنى را دارند ، به عبارت ديگر در تمامى اين معانى ، « نقل الشىء عن موضعه » وجود دارد لكن اين نقل يادر معنى است كه از آن به تحريف معنوى ياد مىشود و يا در لفظ و قسم دوم يا به نحو تفصيلى است و يا به نحو اجمالى . به عبارت ديگر يا معيناً زياده‌اى رخ مىدهد و يا معيناً نقيصه‌اى وجود دارد و يا اين كه اجمالًا زيادت و نقصيه‌اى رخ داده است . بنابراين آنچه كه در كلام اين محقق بزرگوار ذكر شده است افراد و مصاديق تحريف اند ، نه اين كه معانى مختلفه‌اى باشند كه لفظ تحريف به نحو اشتراك لفظى در آنها استعمال شده است .\r\nاشكال دوم : لازمه‌چنين تقسيمى آن است كه جميع اقسام تحريف عنوان باطل را نداشته باشند و الا چنانچه داخل در اين عنوان قرار گيرند بر خلاف اطلاق آيه شريفه : وَ لا يَأتيهِ الْباطِل مِنْ بَيْنِ يَدَيْهِ است زيرا\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكه ظاهر آن دلالت دارد هيچ باطلى در اين كتاب شريف راه‌ندارد . بنابراين بايد صدق عنوان تحريف در مواردى را كه فرموده‌اند به اجماع مسلمين واقع شده است ، منع كنند ، اگر چه اين مطلب در تحريف معنوى مشكل به نظر مىرسد .\r\nبعد از بررسى معانى مختلف تحريف به انواع آن مىپردازيم . از كلمات اهل فن استفاده مىشود كه تحريف داراى شش نوع است :\r\n1 - تحريف لفظى : مراد آن است كه نقصان يا زيادت يا تغيير و جابجايى در لفظ و كلمات به وجود آيد .\r\n2 - تحريف معنوى : يعنى تفسير كلام به صور غير صحيح و به نحوى كه لفظ ظهور در آن ندارد . از اين قسمت به نام « تفسير به رأى » هم ياد مىشود كه در روايات شديداً مورد مذمّت‌قرار گرفته‌است . قال‌رسول اللَّه صلى الله عليه و آله : مَن فَسِّر القُرآنِ بَرأيِهِ فَلْيَتَّبوءَ مَقْعَدُهُ مِنَ النّارِ « 1 »\r\n3 - تحريف موضعى : يعنى آيه يا سوره‌اى را بر خلاف ترتيب نزول آن ثبت نمايند . اين نوع از تحريف در آيات بسيار نادرست است . يعنى جميع آيات بر حسب ترتيب نزول و مرتب و ثبت شده‌اند اما نسبت به خود سوره مىتوان ادعا نمود جميع سور قرآن بر خلاف ترتيب نزول به دستور پيامبر صلى الله عليه و آله ثبت شده است .\r\n4 - تحريف قرائى : منظور از آن خواندن و قرائت كلمه‌اى بر خلاف قرائت معهود در نزد جمهور مسلمين است . مانند اكثر اجتهادات قرّاء در قرائت‌هايشان .\r\n5 - تحريف لهجه‌اى : اختلاف لهجه بين قبايل سبب مىشود كه آيات شريفه را به هنگام خواندن هر كدام بر طبق لهجه خود قرائت كنند .\r\n\r\n\r\n","description":"","footnote":"\r\n( 1 ) - عوإلى اللثالى ج 4 ، ص 104 .\r\n","page_name":" 16 ","page_number":16},
  {"content":"\r\n\r\n6 - تحريف تبديلى : كلمه‌اى را به غير آن كلمه تبديل نمودن اعم از آن كه مرادف باشد يا نباشد . ابن مسعود ، اين نوع تحريف را در مترادفات تجويز كرده است و گفته است مىتوان به جاى لفظ « عليم » كلمه « حكيم » را به كار برد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nنكتهء سوم : تحريف اجمالى و تفصيلى\r\nقبلًا يادآور شديم كه تحريف يا اجمالى است و يا تفصيلى . آنچه كه در محل نزاع و بحث ما داخل است عبارت است از تحريف تفصيلىبه طورى كه چنانچه زياده‌اى يا نقصانى به صورت معين واقع شود داخل در تحريف محل نزاع و بحث است ، اما تحريف اجمالى به اين معنى كه اجمالًا چيزى به قرآن افزوده گشته و يا چيزى از آن كم شده باشد از محل نزاع خارج است . مثلًا اختلافات در قراءات و يا اختلاف در اين كه آيا بسم اللَّه الرحمن الرحيم از قرآن است يا خير ، كه قبلًا از آن به نام تحريف اجمالى ياد نموديم ، خارج از محل نزاع است ، زيرا ملاك در تحريف در محل نزاع آن است كه چه به صورت زيادت باشد و چه به صورت نقصان ، د رهر دو صورت آن بر خلاف واقع حقيقت كلام اللَّه باشد ، اما در اختلاف قراءات شكى نيست كه يكى از اين قرائتها مطابق با قرآن واقعى است و در مسئله بسم اللَّه الرحمن الرحيم شكى نيست كه پيامبر در ابتدا هر سوره‌اى آن را قرائت مىفرموده است و اختلاف در جزئيت آن است . كسانى كه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمعتقد به جزئيت هستند مىگويند واقع قرآن اين است و كسانى كه جزئيت را منكرند معتقدند كه واقع قرآن بدون اين آيه است و در نتيجه هيچكدام احتمال اين كه قول خودشان مخالف با واقع باشد را نمىدهند و هر دو اجماع مركب دارند كه غير از كلام وحى ، كلام بشر داخل در اين كلام نشده است و همينطور است مسئله اختلاف قراء .\r\nبنابراين در موارد تحريف اجمالى اگر چه واقع و كلام حقيقى و يا قرائت حقيقى شخص نيست لكن اين نوع از تحريف از محل نزاع خارج است . محل نزاع در تحريفى است كه يا چيزى از واقع قرآن را حذف كند و يا بر واقع آن از غير قرآن بيفزايد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nنكتهء چهارم : عدم كفايت خبر واحد براى اثبات تحريف\r\nهمانطور كه اثبات آيات قرآن ، لازم است به دليل قطعى و علمى باشد و به مجرد خبر واحد نمىتوان اثبات نمود كه آيه‌اى از قرآن شريف است ، همچنين در مسئله تحريف بايد قائلين به آن ، دليل قطعى و علمى اقامه نمايند . به عبارت ديگر وقتى خبر واحد و امثال آن از ادله ظنى را در اعتقاديات كافي نمىدانيم در مسئله قرآن كه مهمترين مدرك و دليل است به هيچ وجهى خبر واحد نمىتواند آيه‌اى را نفى يا اثبات كند . لذا مرحوم شيخ طوسى در مقدمه تبيان فرموده است رواياتى كه دلالت بر تحريف دارند همه خبر واحد هستند و چون خبر واحد مفيد علم نيست در مسئله تحريف مفيد قائده نخواهد بود ، و مراد ايشان آن است كه اين مسئله از مسائلى است كه در آن علم معتبر است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nنكتهء پنجم : نظريه بزرگان اماميه در عدم تحريف قرآن\r\nاعاظم از محققين و بزرگان اماميه معتقد به عدم تحريف كتاب شريف اند به طورى كه معتقدند قرآن امروز ، همان قرآنى است كه بر قلب مبارك پيامبر صلى الله عليه و آله نازل شده است ، بدون اين كه هييچ نقصانى در آن به وجود آمده باشد ، همانطور كه زياده‌اى در آن رخ نداده است . در اين بحث برآنيم كه اقوال برخى از آنان كه از اسطوانه‌هاى اماميه‌اند و كتب آنها مدار آراء علمى و اعتقاى اين مذهب به شمار مىرود را به طور اختصار بيان نماييم . لكن قبل از دو مطلب را بايد مورد توجه قرار دهيم .\r\nالف : برخى از كتب علوم قرآنى ، قول به تحريف را به گروهى از اخباريون اماميه نسبت داده‌اند ، همانطورى كه در ميان اهل سنت ، حشويه قائل به آن شده‌اند . مطلب قابل توجه آن است كه در ميان اخباريّون ، برخىاز بزرگان آنان مانند شيخ حرّ عاملى صاحب كتاب وسائل الشيعة معتقد به عدم تحريف كتاب است و در اين زمينه رساله مستقلى نيز به رشته نگارش درآورده است . بنابراين اخبارى بودن ، ملازم با قول به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتحريف نيست .\r\nب : شكى نيست كه مسئله عدم تحريف به زيادت ، مورد اجماع علماء اماميه قرار گرفته است ، لكن در مورد عدم تحريف به نقصان هم برخى از بزرگان مانند مقدس بغدادى در شرح وافيه « 1 » و مرجع بزرگ شيعه نسخ جعفر كاشف الغطاء در كتاب كشف الغطاء ادّعاى اجماع نموده‌اند .\r\nبنابراين مىتوان ادعا نمود كه بر عدم تحريف كتاب اعمّ از تحريف به نحو زيادت و يا تحريف به نحو نقصان ، در كلمات علماء اماميه ادعاى اجماع شده است .\r\nو اينك نظريات اعاظم علماء اماميه در اين باره :\r\n1 - فضل بن شاذان كه يكى از مصنفين شيعه در قرن سوم هجرى است بعد از انكار تحريف به نقيصه در مورد آن ، در كتاب « ايضاح » ، نقل روايت تحريف را به فِرَقْ ديگر نسبت مىدهد .\r\n2 - ابن جعفر محمد بن على بن بابويه قمى معروف به « شيخ صدوق » كه از بزرگترين چهره‌هاى علمى جهان تشيع در قرن چهارم هجرى است در رساله اعتقادات چنين مىگويد :\r\nعقيده ما درباره قرآن چنين است : قرآنى كه پيامبر نازل شده است همين قرآن موجود است و چيزى بر آن اضافه نشده است و نيز هر كس ما را متهم به نقصان قرآن موجود كند دروغگو خواهد بود .\r\nبنابراين صدوق كه از بزرگترين علماى اماميه است و در حديث و تاريخ تبحّر فراوان دارد نسبت تحريف به اماميه را انكار مىكند .\r\n3 - على بن حسين موسوى معروف به سيد مرتضى علم الهدى كه از اكابر فقهاء و اصوليين اماميه است در جواب مسائل طرابلسيّات مىگويد :\r\n\r\n\r\n","description":"","footnote":"\r\n( 1 ) - آلاء الرحمن بلاغى ، ص 15 .\r\n","page_name":" 22 ","page_number":22},
  {"content":"\r\n\r\nعلم به صحّت نقل قرآن مانند علم به شهرها و حوادث بزرگ و وقايع عظيم است . همانطورى كه نسبت به اينها علم و شناخت قطعى داريم درباره قرآن هم قطع و يقين داريم ، چرا كه عنايت و اهتمام مسلمانان و انگيزه‌هاى مختلف ايشان بر حفظ و حراست قرآن فراوان بوده است .\r\nقرآن كريم در عهد رسول خدا صلى الله عليه و آله يك مجموعه مدوّن و منظمى بوده است به طورى كه آن حضرت جماعتى را براى حفظ قرآن معين فرمودند و جماعتى مانند عبداللَّه بن مسعود و ابىّ بن كعب و غير اين دو ، قرآن را در حضور ايشان چند مرتبه كاملًا قرائت نمودند . سيد مرتضى در دنباله كلامش فرموده است : كسانى كه از اماميه و حشويّه از عامه ( اهل سنت ) با اين نظريه مخالفت نموده‌اند قابل اعتنا نيستند ، زيرا كه مخالفت آنان به جهت وجود روايت ضعيفه‌اى است كه گمان نموده‌اند صحيح است « 1 »\r\n4 - شيخ الطّائفة ابوجعفر محمد بن حسن طوسى در اين رابطه چنين فرموده است :\r\nصحبت از زياد شدن و كم شدن قرآن سزاوار اين كتاب شريف نيست ، زيرا اجماع قائم است بر بطلان زيادت و ظاهر از مذاهب مسلمين آن است كه تحريف به نقيصه باطل است و همين مطلب نظريه صحيح علماى اماميه است و مطابق با روايات صحيحه است و رواياتى كه از طريق عامّه و خاصّه دلالت بر نقصان برخى از آيات قرآن دارد چون به نحو خبر واحد است و علم آور نيست بايد از آنها صرف نظر نمود . « 2 »\r\n5 - ابوعلى فضل بن حسن طبرسى ، مفسر كبير و صاحب كتاب مجمع البيان در مقدمه تفسير خود چنين مىنويسد :\r\nقول به اضافه شدن آيه‌اى بر آيات قرآن به اجماع اماميه باطل است و قول به نقصان را جماعتى از اصحاب اميه و قومى از حشويّه عامّه روايت نموده‌اند ، ولى صحيح از\r\n\r\n\r\n","description":"","footnote":"\r\n( 1 ) - مجمع البيان ، ج 1 ، ص 15 .\r\n( 2 ) - مقدمه تفسير تبيان .\r\n","page_name":" 23 ","page_number":23},
  {"content":"\r\n\r\nمذاهب اصحاب اماميه خلاف آن است . « 1 »\r\n6 - سيد بن طاووس چنين گفته است :\r\nرأى اماميه عدم تحريف قرآن است . « 2 »\r\nو در جاى ديگر فرموده است :\r\nتعجب مىكنم از كسانى كه معتقدند قرآن فعلى همان قرآنى است كه بر رسول اللَّه نازل شده و آن حضرت جمع‌كننده قرآن بوده است و در عين حال اختلاف اهل مدينه و مكه و اهل كوفه و بصره را نقل مىنمايند و در نهايت معتقد مىشوند كه بسم اللَّه الرحمن الرحيم از قرآن و جزء سوره نيست . عجب آن است كه اگر قرآن از زياده و نقصان مصون باشد كه عقل و شرع همين نظر را دارند ، چگونه چنين رأيى را اختيار مىكنند . « 3 »\r\n7 - ملاح محسن فيض كاشانى چنين فرموده است :\r\nرواياتى كه دلالت بر تحريف دارند مخالف با كتاب اللَّه است و لازم است يا آنها را رد نماييم و يا توجيه و تأويل نماييم . « 4 »\r\n8 - محمد بهاء الدين العاملى معروف به « شيخ بهايى » در مورد قرآن شريف اين چنين مىگويد :\r\nقول صحيح آن است كه قرآن عظيم محفوظ از تحريف اعمّ از زيادت و نقصان است و آنچه مشهور بين مردم است كه اسم مبارك اميرالمؤمنين عليه السلام در برخى از آيات مانند آيه شريفه : يا أَيُّها الرَّسولِ بَلِّغ ماانْزِلَ الَيكَ اسقاط شده است و در واقع اين بوده : ماانْزِلَ الَيْكَ فى عَلّىٍ ، در نزد علماء اماميه معتبر نيست . « 5 »\r\n9 - شيخ محمد بن حسن حرّ عاملى صاحب كتاب مهم روايى وسائل الشيعة در رساله‌اى در اثبات عدم تحريف قرآن فرموده است :\r\nكسانى كه در تاريخ و روايات مأثوره از ائمه معصومين عليهم السلام\r\n\r\n\r\n","description":"","footnote":"\r\n( 1 ) - مجمع البيان 1 / 15 .\r\n( 2 ) - سعد السعود ، ص 144 .\r\n( 3 ) - همان مدرك ، ص 193 .\r\n( 4 ) - تفسير صافى ، ج 1 ، ص 51 .\r\n( 5 ) . آلاء الرحمن ، ص 26 .\r\n","page_name":" 24 ","page_number":24},
  {"content":"\r\n\r\nتتبّع كنند ، علم جزمى پيدا مىكنند كه قرآن به تواتر در حد بالا و به نقل هزاران نفر از صحابه ثابت شده است و مىيابند كه قرآن ، مجموعه مدوّنى در عهد رسول اللَّه صلى الله عليه و آله بوده است . « 1 »\r\n10 - شيخ جعفر كاشف الغطاء كه از فقهاى كم‌نظير شيعه است در كتاب گرانسنگ كشف الغطاء مىفرمايد :\r\nبه اتفاق مسلمانان و به ضرورت دين و مذهب چيزى بر قرآن اضافه نشده است و به صراحت خود قرآن و اجماع علما در تمام زمانها چيزى از آن كم نشده است و اعتبارى بر قول عده نادرى كه با اين نظريه مخالفت نموده‌اند نيست . « 2 »\r\nاينها نمونه‌اى از آراء و نظريات بزرگان اماميه ، اعم از اصولى و اخبارى است ، و از مجموعه اين كلمات استفاده مىشود كه قول به تحريف قرآن از اباطيلى است كه بطلان آنها در حد ضرورت و بداهت است و چنانچه عده قليلى برخى از روايات ضعيف را در كتاب خود آورده‌اند يا تمايلى بر طبق آن نشان داده‌اند ، هيچ قابل اعتناء در نزد اماميه نيست . لذا چگونه مىتوان قول به تحريف را به علماء اماميه نسبت داد ؟ آيا اين نسبت از افتراءات واضح كه حرمت آن مسلم است ، نيست ؟ چگونه مىتوان بر گروهىكه قوام اعتقادى و بقاء افكار خويش را مبتنى بر قرآن عزيز مىدانند ، اسناد تحريف داد ؟\r\n\r\n\r\n","description":"","footnote":"\r\n( 1 ) . اظهار الحق ، ج 2 ، ص 129 .\r\n( 2 ) . كشف الغطاء ، ص 299 .\r\n","page_name":" 25 ","page_number":25},
  {"content":"\r\n\r\n\r\nنكتهء ششم : فرق ميان قرآن و ساير كتب آسمانى\r\nيكى از سؤالات مهم و اساسى ، فرق ميان قرآن و ساير كتب آسمانى است . چرا در مورد قرآن ادّعاى عدم تحريف مىشود در حالى كه مسئله تحريف در مورد ساير كتب امرى مسلم و روشن است ، تا حدى كه برخى براى اثبات تحريف قران از اين طريق استدلال مىكنند كه از طرفي مسلم است در كتب سابقه تحريف واقع شده است و از طرف ديگر در روايات متواتره بين شيعه و سنى آمده است كه هر چيزى كه در امم سابقه واقع شده است بايد مثل آن در اين امت واقع شود ، نظير اين روايت :\r\nقال رسول اللَّه صلى الله عليه و آله : كُلّ ما كانَ فى الْامَمِ السّالِفَةِ فَانِّهُ يَكُونُ فى هذِهِ الْامّةِ مِثْلُهُ حَذْو النَّعْلَ بِالنَّعِلَ وَ القَذّةِ بِالْقَذّة . « 1 »\r\nبنابراين لازم است در قرآن هم تحريف واقع شده باشد .\r\nتحقيق در اين گونه روايات و جواب از آنها در بحث شبهات قائلين به تحريف بايد بيان نمود . « 2 »\r\nآنچه در اين نكته به دنبال آن هستيم فرق\r\n\r\n\r\n","description":"","footnote":"\r\n( 1 ) . بحار الانور باب افتراق الامة بعد النبى ، ج 8 ، ص 4 .\r\n( 2 ) . مراجعه شود به البيان ، ص 221 .\r\n","page_name":" 26 ","page_number":26},
  {"content":"\r\n\r\nاساسى ميان قرآن و ساير كتب آسمانى است . برخى اين چنين گفته‌اند :\r\nتحريفى كه در كتب سابقه واقع شده است همان تحريف معنوى و تفسير به رأى بوده است و قرآن دلالت بر وقوع چنين تحريفى در كتب امم سالفه دارد و دلالتى بر تحريف به زيادت و يا نقيصه ندارد . « 1 »\r\nبه علاوه ، در روايات و كلمات علماء دليل و شاهدى كه دلالت بر وقوع تحريف به زياده يا نقيصه كند ، نداريم ، قرآن به صراحت بيان مىكند كه تورات و انجيل و ساير كتب نازله در نزد علماء آنان محفوظ بوده است ، آنجا كه مىفرمايد :\r\nوَلَوْ أَنَّهُمْ أَقَامُوا التَّوْرَاةَ وَالْإِنجِيلَ وَمَا أُنزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِم‌ْوَمِنْ تَحْتِ أَرْجُلِهِمْ .\r\nنكته اساسى آن است كه اين كتاب شريف به عنوان معجزه جاودان و ابدى مطرح است ، و به ناچار بايد براى هميشه مصون از تحريف و تغيير باشد ، به خلاف ساير كتب آسمانى كه به عنوان معجزهء خالده مطرح نبوده‌اند .\r\n\r\n\r\n","description":"","footnote":"\r\n( 1 ) . صيانة القرآن عن التحريف ، ص 94 .\r\n","page_name":" 27 ","page_number":27},
  {"content":"\r\n\r\n\r\nنكتهء هفتم : مراحل و مواطن قرآن\r\nاز نكات حائز اهميت آن است كه محل نزاع در كدام قرآن و به تعبير ديگر در كدام مرحله از مراحل موجوده قرآن كريم است . همانطورى كه روشن است و از قرآن مجيد هم استفاده مىشود براى اين كتاب مقدس مراحل و مواطنى است .\r\nموطن اوّل : لوح محفوظ : روشن است كه اين موطن قابل تحريف ، نيست زيرا از دست افراد بشر خارج است و در اين موطن در نزد خداوند موجود و از هر گونه آسيبى محفوظ است .\r\nموطن دوّم : مرحلهء نزول قرآن توسط جبرئيل بر پيامبر صلى الله عليه و آله است ، اين موطن هم قابل تحريف نيست . به دليل عصمتى كه جبرئيل به عنوان يكى از ملائكه دارا است .\r\nموطن سوّم : مرحلهء عرضه شدن قرآن توسط پيامبر صلى الله عليه و آله بر مردم است . يعنى آنچه را كه جبرئيل بر قلب مبارك پيامبر صلى الله عليه و آله نازل فرموده همان را آن حضرت بدون هيچ كم و زيادى براى مردم بيان فرموده است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nروشن است كه در اين موطن هم قرآن دستخوش تحريف قرار نگرفته است و در زمان پيامبر تماماً و به صورت يك كتاب مدوّن تنظيم و جمع آورى گرديد و بسيارى از افراد آن را در اذهان خويش سپردند و در زمانهاى آينده نيز آن قرآن به صورت متواتر به نسلهاى آينده منتقل شده است .\r\nموطن چهارم : عبارت است از قرآنهايى كه حكايت از آن قرآن متواتر مىكنند . به عبارت ديگر قرآنهاى مكتوبى كه اكنون وجود دارند و وجودشان يا چاپى است و يا خطى و از آن حقيقت نازل شده از جانب خداوند به نام قرآن حكايت دارند . بديهى است كه تحريف به معناى اختلاف در قرائت و نظير آن در اين قسم چهارم متحمل است ، و همينطور امكان تحريف به زياده و يا نقيصه در اين موطن چهارم راه دارد . آنچه كه داخل در محل نزاع است آن قرآن منقول متواترى است كه در هر زمان به عنوان يك حقيقت و يك شىء واحد و به عنوان كلام منزل حق وجود داشته و دارد ، و آيه شريفه « حِفْظ » هم كه مىفرمايد : إِنّا لَهُ لَحافِظُونَ كلمه « لَهُ » به قرآن منزل بر مىگردد و آن يك قرآن و يك حقيقت بيشتر نيست و بقيه قرآنهاى متصور حاكى از آن است و شكى نيست كه در آنها تحريف راه ندارد .\r\nبنابراين بيان ، روشن مىشود آن‌چه را كه برخى از محدّثين « 1 » گفته‌اند كه مراد از آن « حفظ » آن است كه خداوند متعال كتاب خود را در موضعى كه نازل فرموده حفظ مىفرمايد ، همانطورى كه در محل اعلى قبل از نزول محفوظ است ، و مراد از آن حفظ و صحف و دفاتر نيست ، حرف باطلى است كه دليل و شاهدى بر آن وجود ندارد ، بلكه مسئله اعجاز\r\n\r\n\r\n","description":"","footnote":"\r\n( 1 ) . فصل الخطاب ، ص 360 .\r\n","page_name":" 29 ","page_number":29},
  {"content":"\r\n\r\nقرآن آن را نفى مىكند ، چرا كه بقاء قرآن در چين موطن متصورى كه امكان و قابليت تحريف در آن نيست ، جنبه اعجازى ندارد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nنكتهء هشتم : امكان تحريف قرآن از نظر عقل و عدم وقوع آن در عمل\r\nاز آيهء شريفه « حفظ » استفاده مىشود كه قرآن عقلًا قابل تحريف است ، لكن خداوند تبارك و تعالى آن را از اين خطر حفظ مىفرمايد و چنانچه عقلًا تحريف در آن راه نمىداشت ، نيازى به حفظ الهى نمىبود . و ليكن خداوند متعال اين امكان عقلى محض را با وعده قطعى خود كه از آن نگهبانى خواهد فرمود ، امكان وقوعى و عملى آن را مردود ساخته است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nنكتهء نهم : آيا استدلال به قرآن بر عدم تحريف مستلزم دور است ؟\r\nبسيارى از بزرگان براى اثبات عدم تحريف قرآن به آياتى از كتاب شريف استدلال نموده‌اند . آنچه را در ضمن اين نكته بررسى مىنماييم آن است كه آيا استدلال به آيات شريفه براى بطلان نظريه تحريف ، مستلزم دور محال است يا خير ؟\r\nبرخى معتقدند كه استدلال به آيات شريفه مستلزم دور است و براى آن ، دو نوع استدلال و تقرير ذكر نموده‌اند :\r\nتقرير اوّل : از طرفي نفى تحريف كتاب متوقف بر حجيّت اين آيات است ، در حالى كه حجيّت اين آيات متوقف بر نفى تحريف است ، بنابراين ، نفى تحريف متوقف بر نفى تحريف مىشود .\r\nتقرير دوّم : حجيّت آيات مورد استدلال متوقف بر نفى تحريف است ، در حالى كه نفى تحريف هم متوقف بر حجيّت اين آيات است و در نتيجه حجيّت آيات شريفه متوقف بر حجيّت خود اين آيات است و اين همان دور محال در عليت است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاز اين شبهه جوابهاى مختلفى داده شده است كه اينك به بررسى آنها مىپردازيم :\r\nجواب اول : مرحوم محقق خوئى در كتاب ارزشمند البيان چنين جواب داده‌اند :\r\nكسانى كه قائل به خلافت ائمه معصومين عليهم السلام نباشند در حلّ اين شبهه عاجزند ، اما كسانى كه معتقد به ولايت و خلافت اين بزرگواران هستند و آنان را به عنوان قُرَناءِ كتاب پذيرفته‌اند در حلّ اين شبهه عاجز نيستند ، چرا كه خود آنان به قرآن موجود استدلال مىفرمودند و استدلال اصحاب به قرآن را تأييد و امضا مىنمودند .\r\nبنابراين قرآن موجود ولو اين كه تحريف شده باشد ، چون مورد استدلال ائمه عليهم السلام بوده است براى تمسّك حجيّت دارد .\r\nاين جواب خالى از اشكال نيست ، زيرا :\r\nاولًا : اين جواب نسبت به معتقدان ولايت ائمه معصومين عليهم السلام مفيد فائده‌است ، در حالى كه در مقابل چنين شبهه‌اى بايد جواب وافى و كافى داد ، به طورى كه هر فرقه‌اى بتوند آن جواب را بپذيرد .\r\nثانياً : اين جواب در حقيقت پذيرفتن اصل شبهه است چرا كه طبق آن ديگر استدلال بر عدم تحريف به خود آيات شريفه نيست ، بلكه استدلال به آيات به ضميمه امضاء و تقرير معصوم است و اين مطلب گذشته از آن كه بر خلاف مدّعى است ، بر خلاف ظاهر حديث شريف ثقلين نيز هست كه از آن به خوبى استفاده مىشود كه قرآن به عنوان « ثقل اكبر » و به عنون يك حجّت و دليل مستقل مطرح است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nجواب دوم : كسانى كه ادّعاى تحريف قرآن را دارند ، دائره آن را محدود به آيات خاصى كه در برخى از روايات به آنها اشاره شده است مىدانند و آياتى كه براى عدم تحريف به آنها استدلال شده است ، جزء آن آيات محرّفه نيست . به عبارت ديگر ، قائلين به تحريف خود نسبت به عدم تحريف اين آيات اعتقاد دارند .\r\nاين جواب هم خالى از ايراد نيست ، زيرا در رابطه با تحريف دو نظريه وجود دارد .\r\nنظريه اول : اين كه ، برخى معتقدند كه بر طبق برخى از روايات ، در موارد معيّنى در آيات شريفه قرآن تحريف رخ داده است . بر طبق اين نظريه جواب صحيح است . اما نظريه دوّم : آن است كه با قطع نظر از روايات ، علم اجمالى به تحريف كتاب وجود دارد و دائره علم اجمالى شامل چنين آياتى بر عدم تحريف به آن استدلال شده ، مىشود . بنابراين نظريه اين جواب دوّم صحيح نيست .\r\nجواب سوم : برخى در مقام جواب از اين اشكال گفته‌اند اجماع قائم است بر اين كه اين آيات مورد تحريف واقع نشده است . « 1 »\r\nاين جواب هم قابل مناقشه است ، زيرا قائلين به تحريف چنانچه ادّعاى علم اجمالى به تحريف كتاب را داشته باشند نمىتوانند اين آيات را از دائره علم اجمالى خارج كنند و به تعبيرديگر نمىتوانندداخل درمجمعين باشند و الّا از وجود نظريه آنان عدم لازم مىآيد .\r\nجواب چهارم : والد محقّق فقيه معظم [ آية اللَّه العظمى فاضل لنكرانى 
  ] در مقام حل اين مشكل چنين فرموده‌اند . « 2 »\r\nبايد ديد استدلال به آيات شريفه بر عدم تحريف كتاب در مقابل چه\r\n\r\n\r\n","description":"","footnote":"\r\n( 1 ) . اكذوبة تحريف القرآن ، ص 4 .\r\n( 2 ) . مدخل التفسير ، ص 202 .\r\n","page_name":" 34 ","page_number":34},
  {"content":"\r\n\r\nگروهى است .\r\nاگر استدلال در مقابل گروهى باشد كه ادّعاى تحريف درموارد خاصى كه روايات دال بر آن است را دارند ، مجالى براى « مناقشه دور » نيست ، زيرا اين آيات از آن موارد نيستند .\r\nو اگر استدلال در مقابل كسانى است كه ادّعاى علم اجمالى به تحريف كتاب را دارند در اين صورت دو فرض است :\r\nفرض اوّل : آن است كه قائل به تحريف ، معتقد به حجيّت ظواهر كتاب ولو كتاب تحريف شده ، مىباشد ؛ در اين فرض مجالى براى « مناقشه دور » نيست ، زيرا ظاهر آيات بر حجيّت خود باقى است و وقوع تحريف مانعى از حجيّت ظواهر بر طبق فرض نيست و در نتيجه استدلال به آيات خالى از مناقشه است .\r\nفرض دوم : آن است كه قائل به تحريف ، اين امر را مانع از حجيّت ظواهر كتاب بداند ، در اين فرض يا قائل به تحريف ادعاى علم اجمالى به وقوع تحريف كتاب را دارد و يا اين كه مسئله علم در كار نيست ، بلكه مجرّد احتمال تحريف را مىدهد . در صورت اول آيات قابل استدلال نيستد ولو اين كه در فرض تحريف بر حجيّت باقى باشند ، زيرا در علم اصول ثابت است كه ظواهر كه از امارات شرعى ظنّى هستند در صورتى معتبرند كه علم به خلاف آنها نباشد ؛ بنابراين در چنين فرضى آيات شريفه قابل استدلال نيست . در صورت دوم مجرد احتمال تحريف بدون علم ، مانع از حجيّت آيات نمىشود و استدلال بر طبق آيات خالى از مناقشه است .\r\nدر اين جواب هم در صورت علم اجمالى به تحريف ، استدلال به\r\nآيات مخدوش است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nجواب پنجم : آنچه به نظر مىرسد آن است كه تحريف مانند ساير امور ديگر نياز به داعى و انگيزه دارد و چون داعى و انگيزه بر تحريف قرآن بسيار زياد بوده است به ناچار بايد اين آيات شريفه را چنانچه دستخوش تحريف واقع شده باشند ، طورى تحريف نمايند كه در آنها نقصانى به وجود آيد به نحوى كه ديگر از دلالت بر عدم تحريف كتاب ، ساقط شود .\r\nمثلًا در آيه شريفه حفظ ، جمله وَ إنّا لَهُ لَحافِظُونَ را برمىداشتند و حذف مىنمودند و يا لااقل كلمه « له » كه در استفاده عدم تحريف بسيار مؤثر است را حذف مىنمودند . بنابراين نفس وجود و بقاء اين كلمات در قرآن قرينه روشنى است بر عدم تحريف و براى انسان افاده علم و اطمينان به عدم تحريف اين آيات مىكند و در موردى كه علم اجمالى به تحريف وجود داشته باشد چون در اين آيات علم عادى بر خلاف آن را داريم ، در نتيجه اين موارد از دايرهء علم اجمالى خارج مىشوند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nنكتهء دهم : دو نوع ادّعا در تحريف\r\nاز نكتهء قبل روشن شد كه در ربطه با تحريف دو نوع ادّعا وجود دارد :\r\nادّعاى اوّل : برخى توهّم كرده‌اند كه دايره تحريف به برخى آيات معيّنى كه روايات وارده محدوده آن را معيّن نموده است ، اختصاص دارد .\r\nبنابراين ، ساير آيات شريفه قرآن از دايرهء تحريف و تغيير مصون و محفوظ مانده است و براى استدلال و استفاده از ظواهر آن قابل استفاده‌اند .\r\nاين نوع ادّعا را معمولًا كسانى كه مستند و مدرك آنان در تحريف روايات موجود در برخى از كتب روائى است ، دارند .\r\nادّعاى دوّم : برخى عقيده دارند كه اجمالًا قرآن كريم مورد تحريف قرار گرفته است . به تعبير ديگر ادّعاى علم اجمالى نسبت به تحريف كتاب شريف دارند . گروهى كه اين ادّعا را پذيرفته‌اند دليل و مستند خود را در باب تحريف ، دليل اعتبار و نظاير آن قرار داده‌اند . « 1 »\r\n\r\n\r\n","description":"","footnote":"\r\n( 1 ) . جهت توضيح اين دليل مراجعه شود به مدخل التفسير ، ص 292 .\r\n","page_name":" 37 ","page_number":37},
  {"content":"\r\n\r\n\r\nنكتهء يازدهم : بررسى دليل عقلى و عُقَلائى در عدم تحريف\r\nاز برخى كلمات اهل نظر استفاده مىشود كه براى بطلان تحريف به دليل عقلى و همين طور به بناى عقلا تمسّك نموده‌اند . سيد بن طاووس در « سَعْدُ السُّعُود » تصريح نموده است كه بطلان تحريف مقتضاى عقل است و برخى به بناء عقلا « 1 » استدلال نموده‌اند . اما دليل عقلى :\r\nبراى بيان اين دليل دو راه وجود دارد :\r\nراه اوّل : در كلمات محقّق خوئى « 2 » به صورت دليل عقلى غيرمستقل ذكر شده است ، و ما در اينجا آن را به طور خلاصه نقل مىنماييم :\r\nاحتمال تحريف از سه صورت خارج نيست و صورت چهارمى براى آن عقلًا تصوّر نمىشود .\r\nصورت اول : وقوع تحريف قبل از خلافت عثمان به وسيله ابوبكر و عمر . اين صورت قطعاً باطل است ، زيرا از يكى از اين سه احتمال خارج نيست :\r\nاحتمال اوّل : آن است كه تحريف ناخودآگاه باشد يعنى بعد از رحلت رسول اللَّه صلى الله عليه و آله اين دو نفر متصدّى جمع قرآن شده‌اند و در اثر كمى\r\n\r\n\r\n","description":"","footnote":"\r\n( 1 ) . گفتار آسان در نفى تحريف قرآن .\r\n( 2 ) . البيان ، ص 215 .\r\n","page_name":" 38 ","page_number":38},
  {"content":"\r\n\r\nاطلاع و نرسيدن تمامى قرآن به آن دو و عدم دقّت و احاطه ، به برخى از آيات دست نيافته‌اند و در نتيجه قرآن تحريف شده است .\r\nاحتمال دوم : آن است كه تحريف توسط آنان عمداً صورت گرفته باشد ، آن هم در خصوص آياتى كه هيچگونه ضررى به خلافت و زعامت آنها نداشته است .\r\nاحتمال سوم : اين كه تحريف عمدى باشد ، لكن در خصوص آياتى كه براى زعامت آنها مضرّ بوده است ، چنان كه قائلين به تحريف روى اين احتمال تكيه نموده‌اند .\r\nلكن هر سه احتمال منتفى و مردود است . امّا احتمال اول از دو جهت باطل است :\r\nالف : شكى نيست در اين كه پيامبر صلى الله عليه و آله امر به حفظ ، قرائت و ترتيل قرآن مىفرموده و صحابه هم اهتمم فراوانى در اين امور داشتند ، لذا قطع داريم به اين كه قرآن تماماً در زمان اين دو نفر به صورت كامل موجود بوده است ، يا به صورت جمع و يا متفرّق و يا در سينه‌ها و يا در كاغذها .\r\nدر آن زمان عربها اهتمام عجيبى به حفظ اشعار جاهليت داشتند ، پس چطور مىشودنسبت به قرآن چنين اهتمامى را نورزيده باشند .\r\nب : از روايت ثقلين بطلان اين احتمال روشن مىشود . زيرا اين روايت دلالت دارد بر اينكه پيامبر صلى الله عليه و آله مردم را مأمور به تمسّك به كتاب در زمان خويش فرموده و روشن است در صورتى كه برخى از آيات مورد تضييع قرار گرفته باشد تمسّك به كتاب به عنوان يك مجموعه مدوّن امكان‌پذير نيست .\r\nاما بطلان احتمال دوّم : روشن است كه تحريف عمدى نياز به انگيزه\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدارد و در رابطه با آياتى كه براى زعامت ابوبر و عمر مضرنبوده است ، چنين انگيزه‌اى وجود ندارد ، بنابراين منتفى است .\r\nاما بطلان احتمال دوّم : اگر چنين مطلبى اتفاق افتاده باشد بايد مخالفين خلافت ابوبكر و عمر كه در رأس آنها اميرالمؤمنين عليه السلام و صديقه طاهره عليها السلام و دوازده تن از سران مهاجر و انصار بودند ، اين امر را جزء معايب و اشكالات آنان ذكر مىكردند و در احتجاجات آنان مىآمد ، در حالى كه چنين چيزى در كلمات و استدلالات آنان وجود ندارد .\r\nصورت دوّم : وقوع تحريف در زمان خلافت عثمان است ، اين صورت ضعيف‌تر از صورت قبلى است ، زيرا :\r\nاوّلًا : اسلام در زمان عثمان به طورى منتشر شده بود كه او قدرت و توان اين كه از قرآن چيزى را كم كند ، نداشت .\r\nثانياً : اگر تحريف در زمان عثمان در آياتى بوده كه مربوط به ولايت و زعامت اهل بيت عليهم السلام نبوده در اين صورت سببى براى تحريف نبوده است و در آيات مربوط به ولايت نيز قطع به عدم آن داريم ، زيرا اگر قرآن مشتمل به آياتى مىبود كه دلالت صريح بر خلافت اميرالمؤمنين عليه السلام مىداشت ، در بين مردم منتشر مىشد و خلافت به عثمان نمىرسيد .\r\nثالثاً : اگر عثمان قرآن را تحريف مىكرد ، اين بهترين بهانه و عذر براى مخالفين او بود كه مخالفت و قيام خودشان بر ضد وى را توجيه نمايند ، در حالى كه آنان دراستدلال در اين باره چيزى نگفتند .\r\nرابعاً : چنانچه تحريف به دست عثمان واقع شده باشد لازم بود كه\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاميرالمؤمنين عليه السلام بعد از تصدّى زعامت مسلمين ، قرآن را به اصل خودش آن طور كه در زمان پيامبر صلى الله عليه و آله بوده است ، برگرداند ، در حالى كه چنين جريانى واقع نشد . بنابراين بيان صورت دوّم هم مردود و باطل است .\r\nصورت سوّم : وقوع تحريف بعد از خلافت عثمان به وسيله خلفاى بنىاميه و عمّال آنا . اين وجه نيز مسأله‌اى است كه احدى از علما و مورّخين آن را ادّعا ننموده‌اند .\r\nچون عقلًا صورت چهارمى وجود ندارد ، نتيجه مىگيريم كه از نظر عقلى و تاريخى وقوع تحريف امرى است گزاف و مردود . بايد توجه شود كه اين دليل به صورت يك حكم عقلى مستقل نيست ، بلكه به ضميمه تحليل تاريخى است .\r\nراه دوّم : در اين طريق دو مقدمه لازم است :\r\nمقدمه اوّل : آيين مقدس اسلام به عنوان آخرين دين در ميان اديان آسمانى و كاملترين آيين براى جميع مردم تا روز قيامت است .\r\nمقدمه دوّم : چنين دينى لازم است داراى سند جاودان و هميشگى كه مبناى به هم پيوستن قوانين و دستورات آن است ، باشد . از به هم پيوستن اين دو مقدمه استفاده مىكنيم كه شارع مقدس قطعاً بايد اين كتاب را از آلوده شده به تحريف مصون نگه دارد . لذا از نظر عقل ، بر شارع مقدس لازم است اين كتاب را از ظلمت تحريف مصون نگه دارد .\r\nاين دليل عقلى از اين جهت قابل خدشه است كه عقل به عنوان يك قضيه تعليقى حكم مىكند كه اگر قرآن بخواهد جميع مردم را در تمام شؤون زندگى تا قيامت هدايت كند ، بايد مصون از تحريف باشد ، لكن اين مقدار فايده‌اى در محل نزاع ندارد ، زيرا آنچه را كه داخل نزاع است وقوع\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو عدم تحريف است و عقل به صورت مستقل نمىتواند در اين زمينه دخالتى داشته باشد .\r\nاما بناء و سيرهء عقلائيه ، برخى از دانشمندان جهت اثبات عدم تحريف قرآن چنين نگاشته‌اند :\r\nتحريف كلام هر نويسنده و تغيير مطالب هر كتاب جريانى غيرطبيعى و پديده‌اى است تحميلى و غيرعادى ، لذا سيرهء عقلاء بر بىاعتنايى به تحريف است . بنابراين صيانت قرآن از تحريف امرى طبيعى و مقتضاى اصل و قاعده اوّليه است . « 1 »\r\nلكن اين دليل در مورد كتابى است كه اغراض و انگيزه‌هاى مختلف بر تحريف آن وجود نداشته باشد ، اما كتابى مانند قرآن كه دواعى كفّار و ملاحده بر تحريف آن بسيار بوده است مشمول اين دليل نيست .\r\n\r\n\r\n","description":"","footnote":"\r\n( 1 ) . گفتار آسان در نفى تحريف ، ص 12 .\r\n","page_name":" 42 ","page_number":42},
  {"content":"\r\n\r\n\r\nنكتهء دوازدهم : صريح‌ترين آيه در عدم تحريف\r\nجمعى از محقّقين ادّعا نموده‌اند كه در ميان آيات شريفه صريح‌ترين آيه در اثبات عدم تحريف كتاب ، اين آيه كريمه است : وَإِنَّهُ لَكِتَابٌ عَزِيزٌ . لَايَأْتِيهِ الْبَاطِلُ مِنْ بَيْنِ يَدَيْهِ وَلَا مِنْ خَلْفِهِ تَنزِيلٌ مِنْ حَكِيمٍ حَمِيدٍ « 1 » حتى برخى ادّعا نموده‌اند كه مفسّرين اجماع دارند بر اين كه اين آيه صريح‌ترين آيات در عدم تحريف قرآن است . « 2 »\r\nبه اين آيه شريفه از چند طريق مىتوان بر عدم تحريف استدلال نمود :\r\nطريق اوّل : اين كه خداوند كتاب شريف را متّصف به « عزّت » نموده است روشن است كه عزّت از نظر لغوى در صورتى است كه محفوظ از تغيير و تنقيص باشد . « 3 »\r\nطريق دوّم : در اين آيه شريفه بر طبيعت و جنس باطل نفى واردشده است و بر طبق قاعده در چنين مواردى افادهء عموم مىكند و به عبارت ديگر آيه شريفه جميع انواع و اصناف و اقسام را از اين كتاب شريف نفى مىكند و در لغت باطل به معناى شىء فاسد و ضايع است و بديهى\r\n\r\n\r\n","description":"","footnote":"\r\n( 1 ) . فصلت ، 41 و 42 .\r\n( 2 ) . صيانة القرآن عن التحريف ، ص 33 .\r\n( 3 ) . البيان ، ص 211 .\r\n","page_name":" 43 ","page_number":43},
  {"content":"\r\n\r\nاست كه تحريف از مصاديق بارز و روشن باطل است .\r\nطريق سوّم : در اين آيه خداوند حكم را معلّل مىفرمايد به اين كه چون اين كتاب از طرف موجود حكيم و حميد نازل شده است ، لذا در آن باطلى راه پيدا نمىكند . اين تعليل خود دلالت روشنى دارد كه تحريف و تغيير با چنين كتابى كه از ناحيه حكيم نازل شده است مناسبت ندارد .\r\nمرحوم حاجى نورى « 1 » فرموده است :\r\nگرچه مطلب تغيير در قرآن از مصاديق باطل است ، اما مقصود در اين آيه شريفه يك معناى خاصى است و آن باطلى است كه از تناقض احكام و تكاذب اخبار حاصل مىشود .\r\nدر جواب اين مطلب نورى ، برخى فرموده‌اند :\r\nارادهء خصوص تناقض و تكاذب مناسب با توصيف كتاب و عزّت ندارد . « 2 »\r\nبه عبارت ديگر اين توصيف اقتضا دارد كه جميع اقسام باطل از اين كتاب دور باشد .\r\nاين جواب نياز به توضيح و تكميلى دارد و آن اين كه ظاهر آيه شريفه آن است كه اين كتاب به طور مطلق عزيز است و عزّت مطلق اقتضا دارد كه ارادهء خصوص تكاذب و تناقض نشود ، زيرا كه اگر كتاب از اين جهت مصون باشد عزّت هم محدود به همين جهت خواهد بود .\r\nمهمترين اشكالى كه به اين استدلال به آيه شريفه وارد شده است آن است كه اين استدلال مخالف با تفسيرى است كه بزرگان از عامه و خاصه در تفسير آيه بيان داشته‌اند و به عبارت ديگر تفسير آيه شريفه را به طورى كه دلالت بر عدم تحريف نمايد ، احدى از مفسّرين احتمال نداده\r\n\r\n\r\n","description":"","footnote":"\r\n( 1 ) . فصل الخطاب ، ص 361 .\r\n( 2 ) . البيان ، ص 211 .\r\n","page_name":" 44 ","page_number":44},
  {"content":"\r\n\r\nاست . مثلًا شيخ طوسى دركتاب تبيان در تفسير آيه پنج احتمال داده است :\r\nالف : مراد از عدم اتيان باطل آن است كه شبهه‌اى به آن تعلّق نمىگيرد و تناقضى در آن راه نمىيابد . يعنى قرآن حق خالص است .\r\nب : قتاده و سدّى گفته‌اند مراد خداوند آن است كه شيطان قدرت ندارد حقى را از آن كم كند و يا باطلى را به آن اضافه نمايد .\r\nج : مراد آن است چيزى كه قبل از قرآن و يا بعد از آن مبطل آن باشد وجود ندارد .\r\nد : حسن ، گفته است مراد آن است كه باطل در اول آن يا آخر آن راه پيدا نمىكند .\r\nه : در اخبارى كه قرآن از گذشته يا آينده مىدهد ، باطلى راه پيدا نمىكند .\r\nسيد مرتضى فرموده است :\r\nبهترين تفسيرى كه براى اين آيه مىشود ياد كرد آن است كه كلامى كه شبيه قرآن باشد نبوده است و قرآن شباهتى به كتب متأخّره از خود ندارد و اين كتاب متّصل به كتب ماقبل نيست و كتب بعدى هم به او اتّصالى ندارند . يعنى كلامى است مستقل و قائم به خود و در نوع خود بىنظير و بر هر كلامى كه با آن مقايسه شود ، برترى دارد .\r\nدر جوب از شبهه گفته مىشود :\r\nاوّلًا : برخى از اين تفاسير مانند آنچه كه از قتاده و سدّى نقل شده است ، مناسب با تفسير آيه به تحريف دارد .\r\nثانياً : فرض كه هيچ يك از مفسّرين آيه را به مسئله تحريف ، تفسير ننموده باشند ، لكن در محل خودش ثابت شده است كه يكى از اصول تفسير ، ظواهر كتاب شريف است و ظاهر آيه شريفه بر اين مطلب دلالت\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nدارد .\r\nاما قول مفسّرين هيچ دليلى بر اعتبار و اعتماد آن در تفسير كتاب نيست ، مگر اين كه قول آنان مستند به بيان معصوم عليه السلام باشد .\r\nثالثاً : رواياتى كه در تفسير اين آيه براى توضيح باطل ، مطالبى را بيان نموده‌اند ، در مقام حصر نيستند ، بلكه در مقام بيان ذكر مصداق مىباشند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nنكتهء سيزدهم : آيا قول به تحريف مستلزم‌سقوط ظواهر كتاب از حجيّت است ؟\r\nآيا قول به تحريف مستلزم سقوط ظواهر كتاب از حجيّت و عدم جواز استدلال به آن است ؟ اين سؤال در صورتى صحيح است كه مدّعى تحريف ادّعاى علم اجمالى به وقوع تحريف داشته باشد .\r\nبرخى گفته‌اند در چنين فرضى در هر آيه‌اى كه احتمال تحريف داده شود ، مىتوان به اصل مهم عقلايى « عدم قرينه » تمسّك جست و استدلال به ظاهر آيه شريفه نمود .\r\nبه عبارت ديگر براى حجيّت كتاب تحريف شده نياز به امضاء و تقرير معصومين عليهم السلام نداريم ، بلكه از راه همين اصل عقلايى مىتوان به ظواهر آن استدلال نمود .\r\nاين بيان در صورتى صحيح است كه عقلاء تمسّك به اين اصل را مورد احتمال وجود قرينه متّصله تجويز نمايند ، در حالى كه بر طبق تحقيق ، عقلاء در مواردى كه مخاطب احتمال وجود قرينه جدا از كلام متكلّم يعنى قرينه منفصله را بدهد ، اجازه تمسّك به اين اصل را مىدهند ،\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاما در مورد احتمال قرينه متّصله ديگر نمىتوان به اين اصل استمداد جست و در مسئله تحريف آنچه را كه بعد از علم اجمالى ، احتمال داده مىشود ، وجود يك قرينهء متّصله‌اى است كه در اثر تحريف محذوف گشته است .\r\nبنابراين ، در فرض علم اجمالى به تحريف ، هيچ راهى براى تمسّك به ظواهر كتاب شريف غير از تقرير و امضاء معصومين عليهم السلام نداريم و اين مطلب مخالف با ظاهر حديث ثقلين است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nنكتهء چهاردهم : دلالت حديث ثقلين بر عدم تحريف\r\nدر ميان روايات مهمترين حديثى كه دلالت بر عدم تحريف قرآن دارد ، حديث متواتر ثقلين است كه در حدود 33 هزار نفر از اصحاب بزرگ رسول خدا صلى الله عليه و آله مانند اميرالمؤمنين على عليه السلام ، ابوذر ، عبداللَّه بن عباس ، عبداللَّه بن عمر ، حذيفه و ابوايوب انصارى « 1 » نقل نموده و در حدود 200 تن از دانشمندان بزرگ اهل سنت آن را دركتابهاى خودشان درج نموده‌اند .\r\nمتن آن حديث شريف بر طبق يكى از اسناد آن اين است كه پيامبر گرامى اسلام صلى الله عليه و آله فرمود :\r\nانّى تارِكٌ فيكُمَ الثَّقَلَيْنْ ، كِتابَ اللَّه وَ عِتْرَتى وَ فيهِ الْهُدى وَ النُّور ، فَتَمسَّكُوا بِكِتابِ اللَّه وَ خُذُوا بِهِ وَ أَهْلَ بَيْتى ، أَذْكُرُكُم اللَّه فى أَهْلِ بَيْتى ( ثَلاثَ مرّات ) . « 2 »\r\nراه اوّل : براى استدلال به اين حديث بر عدم تحريف كتاب از دو راه مىتون استدلال نمود . اين راه با توجه به شش مطلب روشن مىشود :\r\nالف : حديث شريف دلالت دارد بر اين كه تمسّك به كتاب تا روز قيامت امكان‌پذير است .\r\n\r\n\r\n","description":"","footnote":"\r\n( 1 ) . آلاء الرحمن ، ص 44 .\r\n( 2 ) . سنن دارمى ، ج 2 ، ص 431 .\r\n","page_name":" 49 ","page_number":49},
  {"content":"\r\n\r\nب : تحريف كتاب مستلزم عدم امكان تمسّك به آن است .\r\nج : معناى تمسّك به قرآن ، تمسّك به جميع شؤونى است كه قرآن متعرّض آن شده است و مراد خصوص تمسّك به موارد خاصى مانند آيات الاحكام نيست . به عبارت ديگر غرض از قرآن ، مجرد بيان احكام و قوانين عملى نيست ، بلكه هدايت و اخراج مردم از ظلمات به سوى نور است .\r\nد : غرض از تحريف پنهان داشتن برخى از حقايق و خاموش نمودن بعضى از انوار كتاب شريف است و كتاب تحريف شده نمىتواند هدايت در جميع جوانب و نور در جميع الاطراف باشد ، در حالى كه غرض نهايى كه قرآن شريف براى خود بيان مىكند اخراج مردم از ظلمات به سوى نور است و رساندن آنان به مرتبهء كامل انسانيت و درجات والاى مادى و معنوى است و اين غرض با تمسّك به آن حاصل مىشود .\r\nه : تمسّك به قرآن بر خلاف تمسّك به عترت ، امرى است كه تحقّق آن فقط به وسيله رسيدن به خود قرآن امكان‌پذير است ، آن هم قرآنى كه در اختيار مردم و بين مردم است ، نه قرآنى كه درنزد اهل بيت عصمت و طهارت عليهم السلام محفوظ و از دسترس همگان خارج است .\r\nو : از حديث شريف استفاده مىشود كه تمسّك به كتاب ، نه تنها امكان‌پذير ، بلكه واجب است و جمله خبرى در مقام انشاء حكم تكليفى است و در مباحث علم اصول روشن گشته كه در تكاليف شرعى لازم است متعلّق آنها مقدور مكلّفين باشد و چنانچه قرآن دستخوش تحريف گشته باشد تمسّك به آن مقدور نخواهد بود .\r\nراه دوّم : از اين حديث شريف استفاده مىشود كه هر كدام يك از اين « دو\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nثِقْل » يك حجّت مستقل و دليل تامّى است در كنار دليل ديگر ، به اين معنى كه حجيّت هيچكدام متوقّف بر امضاء و تصويب ديگرى نيست . البته اين بدان معنى نيست كه هر كدام به تنهايى كافى در رساندن به كمال مطلوب و خروج از گمراهى و رفع ظلمت است ، بلكه اين آثار بر مجموعه اين دو ثقل مترتب است . بنابراين ، چنانچه تحريفى در كتاب رخ داده باشد ظواهر آن از حجيّت ساقط مىشود و قائلين به تحريف بايد معتقد باشند كه رجوع به كتاب محرّف محتاج به امضاء معصومين عليهم السلام است و اين بر خلاف ظاهر حديث شريف است ، چرا كه ظاهر آن دلالت بر استقلال هر كدام يك از اين دو دليل دارد و اصولًا چطور مىتواند حجيّت ثقل اكبر متوقّف بر ثقل اصغر باشد ؟\r\nاز اين دو راه نتيجه مىگيريم كه :\r\nاوّلًا : تمسّك به كتاب شريف ( قرآن ) نه تنها ممكن ، بلكه به عنوان يك تكليف لازم الاجراء است .\r\nثانياً : كتاب شريف به عنوان يك دليل و حجّت مستقل مطرح است .\r\nروشن و بديهى است كه قول به تحريف با هر يك از اين دو مطلب كه در نظر گرفته شود ناسازگار است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nنكتهء پانزدهم : نَسْخِ تلاوت و انساء\r\nدر بين كلمات علماى عامّه دو اصطلاح « نَسْخِ تلاوت » و « انْساء » به چشم مىخورد و برخى از آنان « 1 » جواز نسخ تلاوت را امرى اجمالى كه دليل عقلى و نقلى بر وقوع آن دلالت دارد ، مىدانند . در ذيل اين نكته بر آنيم كه بررسى نماييم آيا اين دو اصطلاح با عنوان تحريف مغاير مىباشند يا اين كه پذيرفتن جواز نسخ تلاوت ملازم با جواز تحريف است ؟\r\nدر كتب روايى ، احاديثى وجود دارد كه بزرگان علماى عامه را بر آن داشته است كه آنها را به نسخ تلاوت توجيه نمايند . از جمله روايتى كه در آن مسئله رجم وارد شده است . ابن عباس از عمر روايت نموده است كه او گفت : از آياتى كه بر پيامبر نازل شده است آيه رجم است : الشَّيْخُ وَ الشَّيخَةٍ اذا زَنيا فَارْجَموهَما . . . و پيامبر به اين حكم در زمان خويش عمل نمود و ما هم بعد از او عمل كرديم . « 2 »\r\nزيد بن ثابت مىگويد :\r\nاز پيامبر صلى الله عليه و آله شنيدم كه فرمود : اگر مرد داراى زن يا زن داراى همسر زنا نمايند بايد آنها را سنگسار نمود .\r\nزيد ادّعا\r\n\r\n\r\n","description":"","footnote":"\r\n( 1 ) . الاحكام في اصول الاحكام ، جزء سوم ، ص 154 .\r\n( 2 ) . مسند احمد بن حنبل 1 / 47 .\r\n","page_name":" 52 ","page_number":52},
  {"content":"\r\n\r\nننموده است كه اين كلام رسول خدا صلى الله عليه و آله به عنوان وحى قرآنى بوده است ، لكن عمر گمان كرده است كه وحى قرآنى است و به پيامبر صلى الله عليه و آله عرض كرد كه در كتاب آن را بنويسم ؟\r\nپيامبر به او پاسخى نفرمود . « 1 »\r\nاهل سنت گمان كرده‌اند كه اين حكم و كلام پيامبر صلى الله عليه و آله به عنوان آيه قرآن مطرح بوده است ، لكن تلاوت و قرائت آن منسوخ شده است ، اما حكم آن باقى مانده است .\r\nبر اين عقيده ايرادات مهمى وارد شده است ، به قرار ذيل :\r\nايراد اوّل : نسخ از هر نوعى كه باشد نياز به ناسخ دارد و در اين موارد ناسخى وجود ندارد .\r\nايراد دوّم : در محل خودش ثابت است كه نسخ فقط در محدوده احكام شرعيه جريان دارد و تلاوت عنوان شرعى را ندارد . البته از اين ايراد برخى از علماء آنان پاسخ داده‌اند « 2 » كه مراد از تلاوت ، وجود خارجى آن نيست ، بلكه مراد جواز تلاوت است كه يكى از احكام شرعيه است .\r\nايراد سوّم : چه فايده‌اى در اين نوع از نسخ وجود دارد كه تلاوت منسوخ شود اما اصل حكم كه مدلول آيه است باقى بماند ؟\r\nايراد چهارم : مهم‌ترين ايراد را مرحوم محقّق خوئى بيان داشته‌اند ، به اين صورت كه اگر اين نسخ تلاوت در زمان حيات پيامبر صلى الله عليه و آله به دستور آن حضرت واقع شده باشد ، گر چه اين ملازم با تحريف نيست ، اما چون رواياتى كه دلالت بر اين مطلب دارد يا حمل بر اين نظريه مىشود عنوان خبر واحد را دارند لذا كفايت در اعتماد نمىكنند ، مضافاً بر اين كه در برخى از اين روايات آمده است كه اين نوع نسخ بعد از زمان پيامبر صلى الله عليه و آله\r\n\r\n\r\n","description":"","footnote":"\r\n( 1 ) . محلى ابن حزم ، ج 1 ، ص 235 .\r\n( 2 ) . الاحكام آمدى 3 / 155 .\r\n","page_name":" 53 ","page_number":53},
  {"content":"\r\n\r\nواقع شده است .\r\nو اگر اين نسخ توسط علما و ولادت بعد از پيامبر صلى الله عليه و آله واقع شده باشد ، اين عين قول به تحريف و پذيرفتن آن است . « 1 »\r\nاما آنچه را كه در مسئله رجم بيان داشته‌اند ، بطلان آن بسيار روشن است ، زيرا پيامبر صلى الله عليه و آله كه در ثبت آيات شريفه قرآن كمال دقت و مراقبت را داشته است و با اهتمام فراوان كُتّاب وحى را مأمور به اين امر مىفرمود ، در صورتى كه مسئله رجم از آيات قرآن بوده ، چگونه و چرا دستور به ثبت آن در كتاب ندارد و در برابر سؤال عمر پاسخى نفرمود ؟\r\nبنابراين ، مسئله نسخ تلاوت امرى است كه بطلان آن بسيار روشن و بديهى است .\r\nحتى برخى از معاصرين « 2 » از اهل سنت گفته‌اند كه گر چه عقلًا جايز است اما چنين نسخى در كتاب اللَّه واقع نشده است و ابن حَزْمِ انْدَلْسى بعد از اين كه درابتدا نسخ تلاوت را پذيرفته است در انتهاى كلام مسئله را طورى توجيه نموده است كه مرتبط به وحى الهى نباشد . « 3 »\r\n\r\n\r\n","description":"","footnote":"\r\n( 1 ) . البيان ، ص 206 .\r\n( 2 ) . فتح المنان في نسخ القرآن ، ص 224 .\r\n( 3 ) . محلى ، ج 10 ، ص 58 .\r\n","page_name":" 54 ","page_number":54},
  {"content":"\r\n\r\n\r\nنكتهء شانزدهم : شيعه نمىتواند معتقد به تحريف شود\r\nشيعه نه تنها معتقد به تحريف قرآن نيست ، بلكه اصولًا نمىتواند چنين اعتقادى را دارا باشد ، زيرا ادلّه مهم كه پايه اساسى اعتقادات شيعه را تشكيل مىدهد آيه شريفه تطهير است :\r\nإِنَّمَا يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً\r\nدر محل خودش ثابت شده است كه اين آيه دلالت واضح و روشنى به عصمت اهل بيت عليهم السلام دارد ، عصمتى كه مهمترين شرط براى زعامت و خلافت مسلمين است .\r\nچنانچه كسى ادّعاى تحريف در مورد قرآن را دارا باشد ديگر نمىتواند به اين آيه شريفه براى اثبات مسئله عمصت استدلال نمايد . هدف اصلى از اين آيه شريفه هنگامى آشكار مىگردد كه بپذيريم قرآن كتاب منظمى است كه آغاز آن با سورهء مباركه حمد است و تدوين آن در زمان رسول خدا صلى الله عليه و آله پايان يافته و بعداً نيز دستخوش هيچگونه حادثه‌اى نشده است و هر آيه‌اى در موقعيت مناسب خود قرار داد به طورى هك اگر در جاى ديگر قرار گيرد مقصود خداوند\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nحاصل نمىشود . در اين آيه شريفه غرض خداوند متعال آن است كه در هنگام بيان وظيفه زنان پيامبر صلى الله عليه و آله تكاليف خاصى را براى اهل بيت عصمت و طهارت عليهم السلام ذكر كند و به آنان گوشزد نمايد كه وظايف مخصوص به خود را دارند . در هر صورت اگر احتمال تحريف در اين گونه آيات داده شود ديگر اساسى براى اعتقادات اماميه باقى نمىماند . « 1 »\r\n\r\n\r\n","description":"","footnote":"\r\n( 1 ) . براى توضيح بيشتر مراجعه شود به كتاب اهل البيت يا چهره‌هاى درخشان .\r\n","page_name":" 56 ","page_number":56},
  {"content":"\r\n\r\n\r\nنكتهء هفدهم : بررسى كلى روايات تحريف\r\nمهمترين دليل قائلين به تحريف رواياتى است كه سنّى و شيعه آنها را در كتب خود ذكر نموده‌اند و اين روايات بر طبق احصاء برخى از محققين حدود 1122 روايت است و برخى از بزرگان تواتر اجمالى اين روايات را پذيرفته‌اند به اين معنى با وجود اين كه بسيارى از آنها از جهت سند ضعيف است ، لكن كثرت روايات به حدّى است كه موجب قطع به صدور برخى از آنان مىشود و احتمال كذب تمامى آنها داده نمىشود . قائلين به تحريف ، از اين روايات استفاده نموده‌اند كه در مواردى از كتاب شريف ، تحريفها و نقصانهايى به وجود آمده است .\r\nبزرگانى از علماء در مقام جواب از اين روايات از دو جهت به آنها اشكال نموده‌اند .\r\nجهت اول : اشكال از حيث سند و كتبى كه اين روايات در آنها جمع آورى شده است .\r\nجهت دوم : اشكال از حيث دلالت .\r\nاينك هر كدام از اين دو جهت را بايد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتوضيح دهيم :\r\nاما توضيح جهت اول :\r\nدر سند بسيارى از اين روايات احمد بن محمد « سيّارى » است كه به تعبير رجال شناسان « فاسد المذهب » و « ضعيف الحديث » است و نجاشى « 1 » او را متهم به غلوّ مىكند و ابن غضائرى او را متهالك و منحرف معرفى نموده است . « 2 »\r\nاز افرادى كه در سند اين روايات قرار گرفته‌اند « يونس بن ظبيان » است كه در مورد او گفته شده است :\r\nبسيار ضعيف است و در كتب او تماماً خَلْط وجود دارد .\r\nو ابن غضائرى او را غالى و كذّاب و جاعِلُ الحديث معرفي نموده است . « 3 »\r\nسومين فردى كه در سند اين روايات قرار گرفته است على بن احمد كوفى است كه مؤلفين رجال او را ضعيف و فاسد الرّوايه و حتى از جمله عُلاةِ منحرف معرفى نموده‌اند . « 4 »\r\nبنابراين ، روشن مىشود افرادى كه ناقل و مبيّن اين روايات هستند از ضعفاء مىباشند و روايات آنان اعتبارى ندارد .\r\nعلاوه بر آنچه گفته شد بايد توجه كنيم كتبى كه اين روايات در آنها آمده است غالباً خالى از اعتبار و حجيّت است .\r\nالف : برخى از اين روايات از رساله‌اى منسوب به سعد بن عبداللَّه اشعرى گرفته شده است كه اين رساله به نعمانى و سيد مرتضى هم نسبت داده شده است و بنابراين واضع و مؤلف آن روشن نيست و احدى از رجال علم حديث آن را معتبر نشمرده‌اند .\r\n\r\n\r\n","description":"","footnote":"\r\n( 1 ) . رجال نجاشى ، ص 58 .\r\n( 2 ) . قاموس الرجال ، ج 1 ، ص 403 .\r\n( 3 ) . خلاصة الرجال ، ص 266 .\r\n( 4 ) . دراسات في الحديث و المحدثين ، ص 198 .\r\n","page_name":" 58 ","page_number":58},
  {"content":"\r\n\r\nب : پاره‌اى از احاديث از كتاب سليم بن قيس هلالى اخذ شده است و شيخ مفيد در مورد اين كتاب فرموده است :\r\nكتابى است كه وثوقى به آن نيست و عمل به آن در كثيرى از مواردش جايز نيست و در آن تخليط و تدليس به كار رفته است و آدم متديّن بايد از آن اجتناب نمايد . « 1 »\r\nج : سومين كتاب عبارت است از « كتاب التنزى و التحريف » و يا « كتاب قراءات » كه مؤلف آن احمد بن محمد سيّارى است و قبلًا بيان شد كه رجاليّين او را تضعيف نموده‌اند .\r\nد : برخى از اين روايات از تفسير ادبى الجارود گرفته شده است كه اين شخص مورد لعن امام صادق عليه السلام قرار گرفته است ، علاوه بر اين ، در سند اين تفسير كثير بن عياش واقع شده كه ضعيف است .\r\nه : يكى از آن كتب « تفسر على بن ابراهيم قمى » كه منسوب به اوست و تلفيقى است از املائاتى كه او به شاگردش ابوالفضل العباس بن محمد علوى نموده و همينطور مخلوط است با تفسير ابىالجارود .\r\nو : يكى از مدارك اين رايات « كتاب استغاثه » على بن احمد الكوفى است كه ابن غضائرى او را تكذيب و متهم به غلوّ نموده است .\r\nز : پاره‌اى از اين احاديث از احتجاج طبرسى آمده است كه روايات آن غالباً مرسل است و به عنوان يك كتاب روايى نمىتوان به آن استدلال نمود .\r\nح : اكثر اين روايات در كتاب شريف كافى نيز واردشده است ، لكن صرف وجود روايتى در يك كتاب به معناى صحّت آن و جواز عمل به آن نيست .\r\nبرخى ادّعا نموده‌اند كه در ميان 16199 حديث در كافى مقدار 5172\r\n\r\n\r\n","description":"","footnote":"\r\n( 1 ) . تصحيح الاعتقاد ، ص 72 .\r\n","page_name":" 59 ","page_number":59},
  {"content":"\r\n\r\nحديث آن صحيح است و در حدود 144 حديث عنوان حسن را دارد و مقدار 2128 حديث موثّق و 302 حديث قوى وجود دارد و مقدار 7480 حديث آن ضعيف است . « 1 »\r\nتوضيح جهت دوم :\r\nاين روايات از حيث دلالت داراى يك مضمون نيستند و به چند دسته تقسيم مىشوند :\r\nدسته اول : برخى از اين روايات مربوط به تحريف معنوى است كه از محل نزاع ما خارج است .\r\nدسته دوم : پاره از اين روايات دلالت بر اختلاف قرائت داردكه از محل بحث تحريف خارج است .\r\nدسته سوم : رواياتىكه‌در مقام‌توضيح ياتفسير يك‌آيه وارد شده است كه برخى گمان كرده‌اند آنچه به عنوان تفسير آيه واقع شده است در واقع از متن قرآن كريم بوده است .\r\nمانند اين حديث شريف :\r\nرَوى الكُلينى بأسنادِهِ عَنْ موسى بن جعفر عليه السلام في قوله تعالى : اولئك الَّذينَ يَعْلم اللَّه ما فى قُلُوبِهُم فاعرض عَنْهم و عِظْهم وَ مَثّل فى أَنْفسهم قَوْلًا بليغا . انه - عليه السلام - تلاهذه الاية إلى قوله : « فاعرض عنهم » و اضافَ : « فَقَد سَبَقَتْ عَلَيْهم كَلِمةُ الشَّفاءِ وَ سَبَقَ لَهُمَ الْعَذاب » وتلا بقيّة الاية . « 2 »\r\nمحدث نورى فرموده :\r\nظاهر سياق خبر آن است كه اين زياده از قرآن است و تفسير نيست . « 3 »\r\nعلامه مجلسى و ديگران تصريح دارند به اين كه اين جمله\r\nعنوان\r\n\r\n\r\n","description":"","footnote":"\r\n( 1 ) . دراسات في الحديث و المحدثين ، ص 137 .\r\n( 2 ) . روضه كافى 8 / 184 .\r\n( 3 ) . فصل الخطاب ، ص 275 .\r\n","page_name":" 60 ","page_number":60},
  {"content":"\r\n\r\nتفسيرى را دارد .\r\nدسته چهارم : رواياتى كه دلالت دارد بر اين كه در برخى از آيات كتاب ، اسم مبارك اميرالمؤمنين على عليه السلام و ائمه مصعومين عليهم السلام ذكر شده بوده است . اين روايات هم در مقام توضيح و تأويل آيات شريفه‌اند و دلالت ندارد بر اين كه اسامى ائمه عليهم السلام به عنوان جزئى از قرآن بوه و حذف شده است .\r\nدسته پنجم : رواياتى كه دلالت بر ذكر اسامى افرادى از قريش ، در قرآن دارد كه گويا تحريف كنندگان آنها را حذف نموه و فقط اسم ابىلهب را باقى گذاشته‌اند .\r\nاين روايات داراى دو اشكال است :\r\n1 - بين خود اين روايات تناقض وجوددارد ، زيرا در برخى از آنها عدد محذوف را هفتاد و در برخى ديگر هفت قرار داده است .\r\n2 - ملاحظه مضامين اين روايات شهادت به كذب آن مىدهد و اصولًا چه وجهى در ميان بوده است كه در ميان اسامى ، اسم ابىلهب محفوظ بماند .\r\nدسته ششم : رواياتى كه دلالت دارد براين كه بعد از رحلت پيامبر صلى الله عليه و آله برخى از كلمات تغيير داده شده است و مكان آنها كلمات و الفاظ ديگرى آورده شده و به تعبير ديگر اين روايات دلالت دارد بر وقوع تحريف هم به زيادت و هم به نقيصه .\r\nاين دسته نيز مخالف با اجماع است ، زيرا مسلمين اتفاق نظر دارند بر اينكه بر قرآن حتى يك حرف هم اضافه نشده است .\r\nدسته هفتم : رواياتى كه در شأن حضرت حجت عجل اللَّه تعالى فرجه الشريف وارد شده كه آن حضرت بعد از ظهور خود ، مردم را ملزم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمىكنند به قرائت مصحف على عليه السلام كه در نزد او است .\r\nاين روايات اگر چه دلالت بر اختلاف مصحف اميرالمؤمنين عليه السلام با مصحف موجود دارد ، لكن اين اختلاف از حيث متن قرآن نيست بلكه اختلاف در نظم و ترتيب و بعضى از شروح و توضيحات است .\r\nدسته هشتم : رواياتى كه دلالت بر وقوع نقيصه در كتاب شريف دارد و اينها سه قسم‌اند :\r\nقسم اول : دلالت دارد بر اينكه عدد واقعى آيات كتاب بيش از قرآن موجود است .\r\nقسم دوم : دلالت دارد كه برخى از سوره‌هايى كه در قرآن موجوداست عدد آيات آنها كمتر از مقدار واقعى است .\r\nقسم سوم : دلالت بر نقصان كلمه يا آيه‌اى دارد .\r\nدر جواب از اين طائفه بايد گفت :\r\nاولًا : اين روايات مخالف با قرآن است و بايد از آنها اعراض نمود .\r\nثانياً : در ميان اين طائفه روايات متعارضه فراوان وجود دارد كه مضمون اينها را رد مىكنند .\r\nثالثاً : چنانچه در ميان اينها خبر صحيحى وجود داشته باشد ، عنوان خبر واحد را دارد و طبق قاعده ، در چنين امرى نمىتوان به خبر واحد تمسّك جست .\r\nرابعاً : برخى از اخبار حاكى از سقط و حذف اسامى مبارك ائمه عليهم السلام است كه قبلًا گفتيم اين گونه روايات را بايد حمل بر تأويل يا تفسير يا بيان مصداق نمود .\r\nوالحمد للَّه‌ربّ العالمين\r\n\r\n","description":"","footnote":"","page_name":" 62 ","page_number":62},
  {"content":"\r\n . \r\n","description":"","footnote":"","page_name":" 63 ","page_number":63},
  {"content":"\r\n . \r\n\r\n","description":"","footnote":"","page_name":" 64 ","page_number":64}
  ]