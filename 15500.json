[
  {"content":"\r\n\r\nسلسله پژوهش هاى اعتقادى\r\n( 31 )\r\nداستان سپاه يمن\r\nسخنى در اثبات ولايت على عليه السلام\r\nونفاق خالد بن وليد\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nداستان سپاه يمن : سخنى در اثبات ولايت على عليه السلام و نفاق خالد بن وليد / تأليف سيد على حسينى ميلانى ؛ ترجمه و ويرايش هيئت تحريريه انتشارات الحقايق . - قم : الحقايق : 1390 .\r\n104 ص .\r\n15000 ريال 4 - 48 - 5348 - 600 - 978 isbn\r\nفهرست نويسى بر اساس اطلاعات فيپا .\r\nعنوان اصلى : حديث جيش اليمن بين الامام على عليه السلام و خالد بن الوليد .\r\nكتاب نامه : ص : [ 99 
  ] - 103 ؛ همچنين به صورت زير نويس .\r\n1 . احاديث خاص ( سپاه يمن ) - 2 . على بن ابى طالب عليه السلام ، امام اول ، 23 قبل از هجرت - 40 ق . - اثبات خلافت - احاديث . 3 . خالد بن وليد . - 21 ق . احاديث . الف . انتشارات الحقايق . هيئت تحريريه . ب . عنوان . ج . عنوان : حديث جيش اليمن بين الامام على عليه السلام و خالد بن الوليد فارسى .\r\n3041 5 ح 2 س / 145 bp\r\n218 / 297\r\nانتشارات الحقايق\r\nنام كتاب : داستان سپاه يمن ( سخنى در اثبات ولايت على عليه السلام ونفاق خالد بن وليد )\r\nتأليف : آيت الله سيد على حسينى ميلانى\r\nترجمه و ويرايش : هيئت تحريريهء انتشارات الحقايق\r\nناشر : الحقايق\r\nشمارگان : 2000 نسخه\r\nنوبت چاپ : اول / 1390\r\nچاپ : وفا\r\nقيمت : 15000 ريال\r\nشابك : 4 - 48 - 5348 - 600 - 978\r\n4 - 48 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\nنشانى اينترنت : www . al - haqaeq . org - پست الكترونيك : info @ al - haqaeq . org - سامانه پيام كوتاه 10001414\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسرآغاز\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nداستان سپاه يمن\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nبسم الله الرحمن الرحيم\r\nالحمد للَّه‌ربّ العالمين ، والصّلاة والسّلام على سيّدنا ونبيّنا محمّد وآله الطاهرين ، ولعنة اللّه على أعدائهم أجمعين من الأولين والآخرين .\r\n\r\nپيش‌گفتار\r\nسخنان و رفتارهاى رسول خدا صلى اللَّه عليه وآله در جريان حوادث تاريخ اسلام و واكنش اصحاب به اين حوادث ، سبب شده تا اهميت و پيامدهاى اين رخدادها در عرصه عقيده و شريعت ، دوچندان شود .\r\nپرواضح است كه موضع رسول خدا صلى اللَّه عليه وآله در قبال حوادث تاريخ اسلام ، براى همگان حجّت است و عكس العمل صحابه نسبت به اين حوادث ، ميزان اطاعت آنان از خدا و پيامبر او را مشخص مىسازد كه خود ، صحّت يا عدم صحّت\r\n« اعتقاد به عدالت صحابه »\r\nرا رقم مىزند و در نتيجه اعتبار يا عدم اعتبار آنان و درستى و نادرستى استناد به گفتار و رفتارشان را آشكار مىسازد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاين كتاب به بررسى حادثه‌اى مىپردازد كه يك طرف آن را امير مؤمنان امام على عليه السلام و طرف ديگر آن را خالد بن وليد و طرفدارانش تشكيل مىدادند . در اين حادثه كه طى آن ، رسول خدا صلى اللَّه عليه وآله عبارتى را درباره امير مؤمنان على عليه السلام بيان فرموده ، اتفاقاتى رخ داد كه گوشه‌اى از روحيات خالد بن وليد را آشكار ساخت .\r\nخالد چه پيش از پذيرش اسلام و چه پس از پذيرش آن ، اقدامات مهمى را انجام داده كه در زير به آن‌ها اشاره مىشود :\r\n1 . خالد پيش از اسلام آوردن در جنگ احد ، عليه رسول خدا صلى اللَّه عليه وآله به جنگ پرداخت و در شهادت حضرت حمزة بن عبدالمطّلب عليه السلام نقش داشت .\r\n2 . خالد پس از پذيرش اسلام ، برخى افراد قبيله بنى جذيمه را كه مسلمان بودند ، به سنّت جاهليت ، قتل عام كرد . رسول خدا صلى اللَّه عليه وآله پس از شنيدن اين ماجرا ، حضرت على عليه السلام را روانه قبيله بنى جذيمه كرد و با دادن خونبهاى كشته شدگان ، رضايت آنان را جلب نمود ؛ چرا كه در غير اين صورت ، مىبايست خالد را قصاص مىكرد .\r\nچنان كه مشهور است رسول خدا صلى اللَّه عليه وآله پس از اين حادثه فرمود :\r\nاللهمّ إنّي أبرأ إليك ممّا صنع خالد ؛\r\nخدايا ! من از كار خالد ، برائت مىجويم .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n3 . خالد بن وليد پس از رحلت رسول خدا صلى اللَّه عليه وآله نيز به اين دست اقدامات خود ادامه داد و در مشهورترين حادثه ، مالك بن نويره و قوم او را از دم تيغ گذراند و شبانگاه همان روز با همسر مالك ، همبستر شد تا جايى كه بزرگان صحابه ، خواستار سنگسار و قصاص او شدند .\r\n4 . از ديگر رويدادهاى حساس تاريخ صدر اسلام كه خالد نيز در آن نقش داشته ، ماجراى سپاه يمن است . شرح اين واقعه چنين است :\r\nرسول خدا صلى اللَّه عليه وآله در سال نهم هجرى ، سپاهى را به فرماندهى خالد ، عازم يمن كرد و همزمان ، امير مؤمنان على عليه السلام را نيز در رأس سپاهى ديگر به يمن گسيل داشت . حضرتش به هر دو فرمانده فرمودند :\r\nإذا التقيتما فعليُّ على الجيشين ؛\r\nهر گاه به هم رسيديد ، على فرمانده هر دو سپاه خواهد بود .\r\nالبته امير مؤمنان على عليه السلام به دستور رسول خدا صلى اللَّه عليه وآله چندين بار ديگر به يمن رفته بود و به نظر مىرسد كه اين بار به همراه خالد بن وليد ، آخرين مأموريت خود را در اين سرزمين به انجام مىرساند . . . .\r\nدر روايات مربوط به اين مأموريت آمده است : خالد از على عليه السلام\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكينه بر دل داشت و بريدة بن حصيب نيز به همراه گروهى ديگر در اين مورد با خالد ، هم مسلك بودند . همين امر « بريده » را بر آن داشت تا به جاى همراهى با على عليه السلام در قالب سپاه خالد بن وليد عازم يمن شود .\r\nدر روايات مربوط به اين ماجرا مىخوانيم :\r\nخالد و همفكرانش در جريان اين مأموريت ، رفتارى را از امام على عليه السلام مشاهده كردند كه به گمان آنان ، مىتوانست دستمايه‌اى براى مخدوش كردن وجهه آن حضرت باشد .\r\nاز همين رو خالد نامه‌اى به رسول خدا صلى اللَّه عليه وآله نوشت و طى آن ، ماجرا را براى ايشان شرح داد . در اين راستا چهار تن از ياران خالد - كه بريده نيز در زمره آنان بود - هم پيمان شدند كه نامه خالد را به رسول خدا صلى اللَّه عليه وآله برسانند و نزد ايشان از على عليه السلام بدگويى كنند .\r\nرسول خدا صلى اللَّه عليه وآله پس از خواندن نامه و شنيدن سخنان آنان ، به بريده رو كرد و فرمود :\r\nأ نافقت من بعدي يا بريدة ؛\r\nاى بريده ! آيا پس از جدايى از من ، منافق شده‌اى ؟\r\nآن گاه فرمود :\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nما تريدون من علي ؟ ما تريدون من علي ؟ ما تريدون من علي ؟\r\nعلي منّي وأنا من علي وهو وليّكم من بعدي ؛\r\nاز على چه مىخواهيد ؟ از على چه مىخواهيد ؟ از على چه مىخواهيد ؟\r\nعلى از من است و من از على هستم ، و پس از من ، او ولىّ شماست .\r\nدر روايات آمده است كه رسول خدا صلى اللَّه عليه وآله به آنان فرمود :\r\nإنّ عليّاً لا يفعل إلّاما يؤمر به ؛\r\nعلى فقط كارى را انجام مىدهد كه بدان دستور داده شده است .\r\nما در اين نوشتار ، اين حديث را در قالب صحيح‌ترين اسنادها و مشهورترين منابع آن ، مىآوريم و مضامين و مفاهيم آن را توضيح مىدهيم . واللَّه وليُّ التوفيق . على حسينى ميلانى\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش يكم سند حديث سپاه يمن\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nحديث سپاه يمن و راويان آن\r\nبيشتر علماى اهل سنّت ، حديث سپاه يمن را از قول اصحاب پيامبر خدا صلى اللَّه عليه وآله نقل كرده‌اند كه اينك به ذكر اسامى آن‌ها مىپردازيم :\r\nامير مؤمنان على عليه السلام ،\r\nامام حسن مجتبى عليه السلام ،\r\nابوذر غفارى ،\r\nابوسعيد خدرى ،\r\nبراء بن عازب ،\r\nعمران بن حصين ،\r\nابوليلى انصارى ،\r\nبريدة بن حصيب ،\r\nعبداللَّه بن عمرو ،\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعمرو بن عاص ،\r\nو وهب بن حمزه .\r\nبرخى از اين راويان ، در شمار بهترين اصحاب رسول خدا صلى اللَّه عليه وآله جاى دارند و سرآمد آنان امير مؤمنان على عليه السلام است .\r\n\r\nحديث سپاه يمن و حافظان بزرگ حديث\r\nاز طرفى حديث سپاه يمن را پيشوايان ، حافظان و بزرگان حديث كه در سده‌هاى مختلف تاريخى مىزيستند در كتاب‌هايشان نقل كرده‌اند ، كه از مشهورترين آن‌ها مىتوان به افراد ذيل اشاره نمود :\r\n1 . ابوداوود طيالسى ، نگارنده كتاب المسند .\r\n2 . ابوبكر ابن ابى شيبه ، نگارنده كتاب المصنّف .\r\n3 . احمد بن حنبل ، نويسنده كتاب المسند و پيشواى حنابله .\r\n4 . ابوعيسى ترمذى ، مؤلف كتاب الصحيح .\r\n5 . نسائى ، مؤلف كتاب الصحيح .\r\n6 . ابويعلى موصلى ، نگارنده كتاب المسند .\r\n7 . ابوجعفر طبرى ، نگارنده دو كتاب معروف تاريخ الطبرى و جامع البيان في تفسير القرآن .\r\n8 . ابوحاتم ابن حبّان ، صاحب كتاب الصحيح .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n9 . ابوالقاسم طبرانى ، صاحب سه كتاب روايى المعجم الكبير ، المعجم الاوسط و المعجم الصغير .\r\n10 . حاكم نيشابورى ، نگارنده كتاب المستدرك على الصحيحين .\r\n11 . ابوبكر ابن مردويه ، نگارنده كتاب التفسير .\r\n12 . ابونعيم اصفهانى ، صاحب كتاب حلية الاولياء و تأليفات ديگر .\r\n13 . ابوبكر خطيب بغدادى ، نگارنده تاريخ بغداد .\r\n14 . ابن عبدالبر ، نگارنده كتاب الاستيعاب .\r\n15 . ابن عساكر دمشقى ، نگارنده تاريخ مدينة دمشق .\r\n16 . ابن اثير جزرى ، مؤلف كتاب أُسد الغابة .\r\n17 . ضياء مقدسى ، مؤلف كتاب المختارة .\r\n18 . بغوى ، نگارنده كتاب مصابيح السنّة و تفسير معروفِ معالم التنزيل .\r\n19 . حافظ شمس الدين ذهبى كه كتاب‌هاى او زبانزد خاص و عام است .\r\n20 . ابن حجر عسقلانى ، صاحب كتاب‌هاى فتح البارى ، الإصابه و تأليفات ديگر .\r\n21 . حافظ جلال الدين سيوطى كه كتاب‌هاى فراوان و پرآوازه‌اى از خود بر جاى نهاده است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n22 . شهاب الدين قسطلانى ، صاحب كتاب إرشاد السارى فى شرح صحيح البخارى .\r\n23 . شيخ على متقى هندى ، نگارنده كتاب كنز العمّال .\r\n24 . حافظ محمّد بن يوسف صالحى دمشقى ، نگارنده كتاب سبل الهدى والرشاد .\r\n25 . ابن حجر مكّى ، صاحب كتاب الصواعق المحرقة .\r\n26 . شيخ على بن سلطان قارى هروى ، نويسنده كتاب المرقاة في شرح المشكاة .\r\n27 . عبدالرؤوف مناوى ، نگارنده كتاب فيض القدير في شرح الجامع الصغير .\r\n28 . شاه ولى اللَّه دهلوى ، علّامه هند و محدّث بزرگ كه كتاب‌هاى فراوانى را به رشته تحرير درآورده و در شهر دهلى هند ، مدرسه معروفى داشت .\r\nاين بزرگان به همراه ديگر محدّثان اهل سنّت ، حديث سپاه يمن را با اسنادهاى جداگانه از صحابه رسول خدا صلى اللَّه عليه وآله - كه پيش‌تر نام آن‌ها ذكر شد - نقل كرده‌اند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nبخش دوم متون حديث سپاه يمن\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nگزينش چهار متن\r\nحديث سپاه يمن با متون گوناگونى نقل شده است ، اما براى رعايت اختصار ، به نقل حديث يادشده ، از قول صحابه ذيل ، بسنده مىكنيم :\r\n1 . امير مؤمنان على عليه السلام ،\r\n2 . بريدة بن حصيب ،\r\n3 . عمران بن حصين ،\r\n4 . عبداللَّه بن عباس .\r\n\r\nروايت امير مؤمنان علىعليه السلام\r\nحافظ طبرانى به اسناد خود از عبداللَّه بن بريده از على عليه السلام چنين روايت مىكند :\r\nروزى رسول خدا صلى اللَّه عليه وآله على بن ابى طالب عليهما السلام\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو خالد بن وليد را به يمن گسيل داشت و هر كدام را به فرماندهى سپاهى منصوب كرد . پيامبر خدا صلى اللَّه عليه وآله هر دو را فراخواند و فرمود :\r\nإذا اجتمعتما فعليكم علي ؛\r\nاگر به هم رسيديد على فرماندهى هر دو سپاه را بر عهده بگيرد .\r\nاين دو سپاه هر كدام به راه خود رفتند . على عليه السلام با سپاه خود به راه افتاد و دور شد . پس از اندك زمانى ، تعدادى را اسير كرد و از ميان اسرا كنيزى را براى خود انتخاب نمود .\r\nبريده مىگويد : من از دشمنان سرسخت على بودم ، در اين هنگام مردى به نزد خالد بن وليد آمد و به او خبر داد كه على از ميان خمس غنايم ، كنيزى را برگرفته است .\r\nخالد گفت : اين چه كارى است ؟\r\nسپس مرد ديگرى آمد ، و به اين ترتيب اخبار مربوط به اقدام على عليه السلام ، يكى پس از ديگرى به خالد رسيد .\r\nخالد مرا فراخواند و گفت : بريده ! حال كه از ماجرا باخبر شده‌اى نامه مرا به رسول خدا صلى اللَّه عليه وآله برسان .\r\nاو پس از نوشتن نامه ، آن را به من داد و من به راه افتادم تا آن كه نزد رسول خدا صلى اللَّه عليه وآله رسيدم . آن حضرت نامه را با دست چپ\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nخويش گرفت - و همان گونه كه خداوند فرموده بود خواندن و نوشتن نمىدانست - . « 1 » بريده مىگويد : من هر گاه سخن مىگفتم سرم را پايين مىانداختم و تا پايان سخنانم سر برنمىداشتم ، از همين رو در حالى كه سر به زير افكنده بودم شروع به سخن گفتن كردم و از على بدگويى نمودم تا آن كه حرف‌هايم تمام شد . همين كه سرم را بلند كردم ديدم رسول خدا صلى اللَّه عليه وآله چنان خشمگين است كه جز در جريان جنگ با بنى قريظه و بنى نضير ، ايشان را آن قدر خشمگين نديده بودم ، آن گاه به من نگاه كرد و فرمود :\r\nيا بريدة ! أحبَّ عليّاً ، فإنّما يفعل ما يؤمر به ؛\r\nاى بريده ! على را دوست بدار ، زيرا همه كارهايش را فقط بر اساس دستورات ، انجام مىدهد .\r\nبريده مىگويد : من در حالى از محضر پيامبر برخاستم كه هيچ كس را به اندازه على عليه السلام دوست نداشتم . « 2 »\r\n\r\n\r\n","description":"","footnote":"\r\n( 1 ) . گفتنى است كه اين مطلب به آيه 156 سوره اعراف « الَّذينَ يَتَّبِعُونَ الرَّسُولَ النَّبِيَّ الْأُمِّيَّ الَّذي يَجِدُونَهُ مَكْتُوبًا عِنْدَهُمْ فِي التَّوْراةِ وَالْإِنْجيلِ . . . » اشاره دارد و قابل بحث و بررسى است و در جاى خود بايد بحث شود .\r\n( 2 ) . المعجم الأوسط : 5 / 25 ، حديث 4839 .\r\n","page_name":" 29 ","page_number":29},
  {"content":"\r\n\r\n\r\nروايت بريدة بن حُصيب\r\nروايت بريده را احمد بن حنبل در مسند خود آورده است . وى به اسناد خود از عبداللَّه بن بريده از پدرش بريده چنين نقل مىكند :\r\nروزى رسول خدا صلى اللَّه عليه وآله دو سپاه را به يمن گسيل داشت :\r\nيكى به فرماندهى على بن ابى طالب عليهما السلام و ديگرى به فرماندهى خالد بن وليد .\r\nپيامبر خدا صلى اللَّه عليه وآله به هنگام اعزام اين دو سپاه فرمودند :\r\nإذا التقيتم فعليّ على الناس ، وإنْ افترقتما فكلّ واحد منكما على جنده ؛\r\nاگر به هم ملحق شديد على فرماندهى هر دو سپاه را بر عهده گيرد ، اما اگر از هم جدا شديد هر كدام از شما دو نفر ، سپاه تحت امر خود را فرماندهى كند .\r\nبريده مىگويد : ما با قبيله بنى زيد كه از اهل يمن بودند رو به رو شديم و با آن‌ها به جنگ پرداختيم . در اين جنگ مسلمانان بر مشركان پيروز شدند ، جنگجويان آن‌ها را كشتيم و خانواده‌هايشان را به اسارت گرفتيم . در اين هنگام على از ميان اسرا ، زنى را براى خود برگزيد .\r\nبريده مىگويد : در اين هنگام خالد بن وليد نامه‌اى را به رسول خدا صلى اللَّه عليه وآله نوشت تا ايشان را از اقدام على آگاه كند . خالد نامه را\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nتوسط من به نزد پيامبر فرستاد ، وقتى به نزد رسول خدا صلى اللَّه عليه وآله رسيدم ، نامه را تحويل ايشان دادم . يكى از اصحاب ، نامه را قرائت نمود .\r\nدر اين هنگام آثار خشم را در چهره رسول خدا صلى اللَّه عليه وآله مشاهده كردم و گفتم : اى رسول خدا ! محضر شما پناهگاه مردم است ، مرا با مردى به مأموريت گسيل داشتيد و دستور داديد تا از او اطاعت كنم . من نيز چنين كردم و مأموريت خود را انجام دادم .\r\nرسول خدا صلى اللَّه عليه وآله فرمود :\r\nلا تقع في علي ، فإنّه منّي وأنا منه وهو وليّكم بعدي ؛ « 1 »\r\nاز على بدگويى نكن ، زيرا او از من است و من از او هستم و همو پس از من ، ولىّ شماست .\r\nدانشمند ديگرى كه اين حديث را از بريده نقل كرده طحاوى است . وى به اسناد خود از عبداللَّه بن بريده از پدرش اين گونه روايت مىكند :\r\nاز هيچ كس به اندازه على بن ابى طالب ، متنفر نبودم تا جايى كه مردى از قريش را - با آن كه او را دوست نداشتم - تنها به خاطر دشمنى\r\n\r\n\r\n","description":"","footnote":"\r\n( 1 ) . مسند احمد : 5 / 356 .\r\n","page_name":" 31 ","page_number":31},
  {"content":"\r\n\r\nبا على ، به دوستى برگرفتم . روزى رسول خدا صلى اللَّه عليه وآله آن مرد را به فرماندهى سپاهى منصوب كرد و من فقط از روى دشمنى با على ، به سپاه آن مرد پيوستم .\r\nآن مرد به رسول خدا صلى اللَّه عليه وآله نامه‌اى نوشت : كسى را براى تعيين خمس به سوى ما گسيل نماييد .\r\nپيامبر نيز على را به سوى ما فرستاد . در ميان اسرا كنيزى بود كه در زمره زيباترين اسرا بود ، به هنگام تعيين خمس غنايم از سوى على ، آن كنيز جزء خمس شد و آن گاه با ادامه تخصيص خمس از سوى على ، آن كنيز به ملكيت اهل بيت پيامبر صلى اللَّه عليه وآله درآمد ، در ادامه تعيين خمس ، خانواده على صاحب آن كنيز شد و پس از اندك زمانى ، على در حالى كه آب غسل از سرش مىچكيد به نزد ما آمد ، گفتيم : چه شده است ؟\r\nگفت : مگر نديديد كه آن كنيز در شمار خمس غنايم ، قرار گرفت ، سپس به اهل بيت پيامبر اختصاص يافت ، آن گاه به آل على تعلق گرفت ، من نيز از همين رو با او هم‌بستر شدم .\r\nخالد پس از شنيدن سخنان على ، نامه‌اى براى رسول خدا صلى اللَّه عليه وآله نوشت تا او را از اقدام على آگاه كند و مرا نيز به عنوان شاهد و مؤيِّد ماجرا به نزد پيامبر صلى اللَّه عليه وآله فرستاد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمن شروع به خواندن نامه براى پيامبر صلى اللَّه عليه وآله كردم و ايشان هم گفته‌هاى خالد را تأييد كرد ، آن گاه رسول خدا صلى اللَّه عليه وآله دستم را گرفت و فرمود : آيا از على متنفر هستى ؟\r\nگفتم : آرى .\r\nفرمود :\r\nلا تبغضه ، وإن كنت تحبّه فازدد له حبّاً ، فو الّذي نفسي بيده ، لنصيب آل علي في الخمس أفضل من وصيفة ؛\r\nاز او متنفر نباش و اگر دوستش دارى بر اين دوستى بيفزاى ، زيرا به خدايى كه جانم در دست اوست سوگند كه سهم آل على از خمس ، بالاتر از يك كنيز است .\r\nاز آن پس ، بعد از رسول خدا صلى اللَّه عليه وآله هيچ كس را به اندازه على عليه السلام دوست نمىداشتم .\r\nعبداللَّه بن بريده مىگويد : به خدا سوگند ، در نقل اين حديث از رسول خدا صلى اللَّه عليه وآله ، واسطه‌اى به غير از پدرم وجود ندارد . « 1 » حافظ طبرانى نيز اين حديث را به اسناد خود از عبداللَّه بن بريده نقل مىكند ، عبداللَّه مىگويد :\r\n\r\n\r\n","description":"","footnote":"\r\n( 1 ) . مشكل الآثار : 4 / 160 و 161 .\r\n","page_name":" 33 ","page_number":33},
  {"content":"\r\n\r\nپدرم به من گفت : رسول خدا صلى اللَّه عليه وآله على بن ابى طالب عليهما السلام و خالد بن وليد را به يمن اعزام كرد . . . آن گاه رسول خدا صلى اللَّه عليه وآله فرمود : بريده ! بس است .\r\nدر اين هنگام سرم را بالا گرفتم و با چهره دگرگون رسول خدا صلى اللَّه عليه وآله رو به رو شدم . . . .\r\nبريده بعد از اين ماجرا گفت : به خدا سوگند كه پس از مشاهده رفتار پيامبر ، هرگز كينه على عليه السلام را به دل نخواهم گرفت . . . . « 1 » طبرانى در سند ديگرى به نقل از عبداللَّه بن بريده مىنويسد :\r\nعبداللَّه بن بريده از پدرش اين گونه نقل مىكند :\r\nروزى رسول خدا صلى اللَّه عليه وآله على عليه السلام را در رأس سپاهى به يمن و خالد بن وليد را به « جبل » فرستاد و به آن‌ها فرمود : اگر به هم رسيديد فرماندهى هر دو سپاه را به على بسپاريد .\r\nدو سپاه به هم رسيدند و چنان غنايمى عايد آن‌ها شد كه تا آن روز به نظيرش دست نيافته بودند ، على از ميان خمس غنايم ، كنيزى را براى خود برگزيد .\r\nخالد بن وليد ، بريده را فراخواند و گفت : اين واقعه را غنيمت\r\n\r\n\r\n","description":"","footnote":"\r\n( 1 ) . المعجم الأوسط : 6 / 353 ، شماره : 5752 .\r\n","page_name":" 34 ","page_number":34},
  {"content":"\r\n\r\nشمار ، پس به نزد رسول خدا صلى اللَّه عليه وآله برو و ايشان را از اقدام على آگاه كن .\r\nمن وارد مدينه شدم و به مسجد رفتم ، در اين هنگام رسول خدا صلى اللَّه عليه وآله در منزل به سر مىبرد و برخى صحابه در كنار درب منزل ايشان اجتماع كرده بودند . آنان گفتند : بريده ! چه خبر ؟\r\nگفتم : خبر خوش ، خداوند پيروزى را نصيب مسلمانان كرد .\r\nگفتند : براى چه كارى آمده‌اى ؟\r\nگفتم : در ميان اسرا كنيزى بود كه على او را از خمس غنايم ، براى خود انتخاب كرد ، آمده‌ام تا رسول خدا صلى اللَّه عليه وآله را از اين اقدام على آگاه كنم .\r\nگفتند : حتماً اين كار را انجام بده ، زيرا خبرى كه آورده‌اى على را از چشم رسول خدا صلى اللَّه عليه وآله خواهد انداخت .\r\nرسول خدا صلى اللَّه عليه وآله كه سخنان من و صحابه را شنيده بود با عصبانيت بيرون آمد و فرمود :\r\nما بال أقوامٍ ينتقصون عليّاً ، من ينتقص عليّاً فقد تنقّصني ، و من فارق عليّاً فقد فارقني . إنّ عليّاً منّي وأنا منه ، خلق من طينتي ، وخلقت من طينة إبراهيم ، وأنا أفضل من إبراهيم ،\r\n« ذُرّيَّةً بَعْضُها\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمِنْ بَعْضٍ وَاللَّهُ سَميعٌ عَليمٌ » . « 1 »\r\nيا بريدة : أما علمت أنّ لعلي أكثر من الجارية التي أخذ وأنّه وليّكم من بعدي ؟ !\r\nچرا به على خُرده مىگيريد ؟ هر كس چنين كند در حقيقت ، به من خُرده گرفته است و هر كس از على جدا شود در واقع از من جدا شده است . على از من است و من از على هستم ، على از گِل من آفريده شده و من از گِل ابراهيم ، البته بدانيد من از ابراهيم برتر هستم . ( آن گاه پيامبر اين آيه را تلاوت كردند ) : « فرزندانى كه بعضى از آنان از ( نسل ) بعضى ديگرند و خداوند شنواى داناست » .\r\nاى بريده ! آيا نمىدانى كه حق على ، بيش از كنيزى است كه برگرفته و او پس از من ، ولىّ شماست ؟ !\r\nگفتم : اى رسول خدا ! به حق مصاحبتى كه با شما دارم دستتان را بگشاييد تا اسلام خود را تازه كنم و با شما بيعت نمايم .\r\nبريده مىگويد : از رسول خدا صلى اللَّه عليه وآله جدا نشدم تا آن كه درخواست مرا پذيرفت و با ايشان بيعت نمودم . « 2 »\r\n\r\n\r\n","description":"","footnote":"\r\n( 1 ) . سوره آل عمران : آيه 34 .\r\n( 2 ) . المعجم الأوسط : 7 / 49 .\r\n","page_name":" 36 ","page_number":36},
  {"content":"\r\n\r\nحافظ ابونعيم اصفهانى نيز اين حديث را به اسناد خود - از طريق روح - از قول بريده چنين نقل مىكند :\r\nرسول خدا صلى اللَّه عليه وآله على را به سوى خالد بن وليد فرستاد تا خمس را تقسيم نمايد - روح در جاى ديگرى مىگويد : تا خمس را بگيرد - .\r\nمسلمانان به هنگام صبح ، على را ديدند كه آب غسل از سرش مىچكيد .\r\nخالد به بريده گفت : نمىبينى كه اين مرد چه مىكند ؟\r\nبريده مىگويد : پس از بازگشت به نزد رسول خدا صلى اللَّه عليه وآله ايشان را از اقدام على آگاه كردم ، زيرا از على متنفر بودم .\r\nدر اين هنگام پيامبر فرمود : اى بريده ! آيا از على متنفر هستى ؟\r\nگفتم : آرى .\r\nفرمود : از او متنفر مباش - روح در جاى ديگرى مىگويد :\r\nرسول خدا صلى اللَّه عليه وآله فرمود : على را دوست بدار - زيرا حق او از خمس ، بيش از اين‌هاست . . . . « 1 » حافظ ابن عساكر نيز اين حديث را به اسناد خود از عبداللَّه بن بريده از پدرش روايت مىكند :\r\n\r\n\r\n","description":"","footnote":"\r\n( 1 ) . معرفة الصحابه : 3 / 163 .\r\n","page_name":" 37 ","page_number":37},
  {"content":"\r\n\r\nروزى رسول خدا صلى اللَّه عليه وآله على عليه السلام را به همراه يك سپاه و خالد بن وليد را به همراه سپاهى ديگر به يمن فرستاد . . . در اين نبرد ، جنگجويان را كشتيم و خانواده‌هاى آنان را به اسارت گرفتيم ، على عليه السلام به ميان اسرا رفت و از بين آنان زنى را براى خود برگرفت .\r\nبريده مىگويد : من در كنار خالد بن وليد بودم و ديدم كه وى نامه‌اى به رسول خدا صلى اللَّه عليه وآله نوشت تا ايشان را از اقدام على عليه السلام آگاه كند و از شأن و منزلت او در نزد رسول خدا صلى اللَّه عليه وآله بكاهد .\r\nخالد به من دستور داد تا نامه را به رسول خدا برسانم و نزد ايشان از على بدگويى كنم .\r\nمن نامه را براى پيامبر خواندم و شروع به بدگويى از على نمودم .\r\nدر اين هنگام آثار دگرگونى را در چهره پيامبر صلى اللَّه عليه وآله مشاهده نمودم و عرض كردم : اى رسول خدا ! محضر شما پناهگاه مردم است ، مرا با مردى به مأموريتى گسيل داشتيد و دستور داديد تا از او اطاعت كنم ، من نيز چنين كردم و مأموريت خود را انجام دادم .\r\nرسول خدا صلى اللَّه عليه وآله فرمود :\r\nيا بريدة ! لا تقع في عليّ ، فإنّه منّي وأنا منه ، وهو وليّكم بعدي ؛\r\nاز على بدگويى نكن ، زيرا او از من است و من از او هستم و پس از من ، او ولىّ شماست .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nابن عساكر در سند ديگرى از عبداللَّه بن بريده از پدرش بريده چنين نقل مىكند :\r\nروزى رسول خدا صلى اللَّه عليه وآله دو سپاه را به يمن گسيل داشت :\r\nيكى به فرماندهى على بن ابى طالب عليهما السلام و ديگرى به فرماندهى خالد بن وليد .\r\nايشان فرمودند : اگر به هم ملحق شديد على فرماندهى هر دو سپاه را بر عهده گيرد ، اما اگر از هم جدا شديد هر كدام از شما دو نفر ، سپاه تحت امر خود را فرماندهى كند .\r\nبريده مىگويد : با قبيله بنى زيد كه از مردم يمن بودند رو به رو شديم و با آن‌ها جنگيديم . در اين جنگ مسلمانان بر مشركان پيروز شدند ، ما جنگجويان آن‌ها را كشتيم و خانواده‌هايشان را به اسارت گرفتيم . در اين هنگام على از ميان اسرا ، زنى را براى خود برگزيد .\r\nبريده مىگويد : خالد بن وليد در حضور من نامه‌اى به رسول خدا صلى اللَّه عليه وآله نوشت تا ايشان را از اقدام على آگاه كند و آن را به وسيله من ارسال كرد . هنگامى كه به نزد رسول خدا صلى اللَّه عليه وآله رسيدم نامه را تحويل ايشان دادم ، نامه خدمت ايشان قرائت شد .\r\nدر اين هنگام آثار خشم را در چهره رسول خدا صلى اللَّه عليه وآله مشاهده كردم و گفتم : اى رسول خدا ! محضر شما پناهگاه مردم است ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمرا با مردى براى مأموريتى گسيل داشتيد و دستور داديد تا از او اطاعت كنم ، من نيز چنين كردم و مأموريت خود را انجام دادم .\r\nرسول خدا صلى اللَّه عليه وآله فرمود :\r\nلا تقع في عليّ ، فإنّه منّي وأنا منه وهو وليّكم بعدي ؛\r\nاز على بدگويى نكن ، زيرا او از من است و من از او هستم و پس از من ، او ولىّ شماست .\r\nهم‌چنين ابن عساكر از طريق ديگرى از عبداللَّه بن بريده از پدرش چنين نقل مىكند :\r\nروزى رسول خدا صلى اللَّه عليه وآله على بن ابى طالب عليهما السلام و خالد بن وليد را به يمن گسيل داشت و هر كدام را به فرماندهى سپاهى منصوب نمود . ايشان هر دو را فراخواند و فرمود : اگر به هم رسيديد على فرماندهى هر دو سپاه را بر عهده بگيرد .\r\nاين دو سپاه هر كدام به راه خود رفتند . على عليه السلام پس از اندك زمانى ، تعدادى را اسير كرد و كنيزى از ميان اسرا را براى خود انتخاب نمود .\r\nبريده مىگويد : من از دشمنان سرسخت على بودم و خالد از اين دشمنى باخبر بود . در اين هنگام مردى به نزد خالد بن وليد آمد و به او خبر داد كه على از ميان خمس غنايم ، كنيزى را برگرفته است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nخالد گفت : اين چه كارى است ؟\r\nسپس ديگرى و ديگرى آمدند و اخبار مربوط به اقدام على ، يكى پس از ديگرى به خالد رسيد .\r\nخالد مرا فراخواند و گفت : بريده ! حال كه از ماجرا باخبر شدى نامه مرا به رسول خدا صلى اللَّه عليه وآله برسان و او را از اين ماجرا آگاه ساز .\r\nپس از نوشتن نامه توسط خالد ، آن را گرفتم و به راه افتادم تا آن كه به نزد رسول خدا صلى اللَّه عليه وآله رسيدم ، ايشان نامه را با دست چپ خويش گرفت و همان گونه كه خداوند فرموده بود : پيامبر خواندن و نوشتن نمىدانست .\r\nبريده مىگويد : من هر گاه سخن مىگفتم سرم را پايين مىانداختم و تا پايان سخنانم سر برنمىداشتم ، از همين رو در حالى كه سر به زير افكنده بودم شروع به سخن گفتن كردم و از على بدگويى كردم تا آن كه حرف‌هايم تمام شد .\r\nهمين كه سرم را بلند كردم ديدم رسول خدا صلى اللَّه عليه وآله چنان خشمگين است كه جز در جريان جنگ با بنى قريظه و بنى نضير ، ايشان را آن قدر خشمگين نديده بودم ، آن گاه به من نگاه كرد و فرمود :\r\nيا بريدة إنّ عليّاً وليّكم بعدي ؛ فأحبّ عليّاً فإنّه يفعل ما يؤمر ؛\r\nاى بريده ! به راستى پس از من ، على ولىّ شماست . پس او را دوست بدار ، زيرا همه كارهايش را فقط بر اساس دستورات ، انجام مىدهد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبريده مىگويد : من در حالى از محضر پيامبر برخاستم كه هيچ كس را به اندازه على عليه السلام دوست نداشتم .\r\nعبداللَّه بن عطاء مىگويد : اين حديث را براى ابوحرب بن سويد بن غفله تعريف كردم .\r\nوى گفت : عبداللَّه بن بريده قسمتى از حديث را از تو پنهان داشته است و آن اين كه رسول خدا عليه السلام به بريده فرمود :\r\nأ نافقت بعدي يا بريدة ! « 1 »\r\nاى بريده ! آيا پس از جدايى از من ، منافق شده‌اى ؟\r\nحديث بريده را حافظ هيثمى نيز نقل كرده است . وى مىنويسد :\r\nبريده مىگويد :\r\nروزى رسول خدا صلى اللَّه عليه وآله على عليه السلام را در رأس سپاهى به يمن و خالد بن وليد را به « جبل » فرستاد و به آن‌ها فرمود : اگر به هم رسيديد فرماندهى هر دو سپاه را به على بسپاريد .\r\nدو سپاه به هم رسيدند و چنان غنايمى عايد آن‌ها شد كه تا آن روز نظيرش را نديده بودند ، على از ميان خمس غنايم ، كنيزى را براى خود برگزيد .\r\n\r\n\r\n","description":"","footnote":"\r\n( 1 ) . تاريخ مدينة دمشق : 42 / 190 - 191 .\r\n","page_name":" 42 ","page_number":42},
  {"content":"\r\n\r\nخالد بن وليد ، بريده را فراخواند و گفت : اين واقعه را غنيمت شمار ، پس به نزد رسول خدا صلى اللَّه عليه وآله برو و ايشان را از اقدام على آگاه كن .\r\nبريده مىگويد : من وارد مدينه شدم و به مسجد رفتم ، در اين هنگام رسول خدا صلى اللَّه عليه وآله در منزل به سر مىبرد و برخى صحابه در كنار درب منزل ايشان اجتماع كرده بودند .\r\nآنان گفتند : بريده ! چه خبر ؟\r\nگفتم : خبر خوش ، خداوند مسلمانان را پيروز كرد .\r\nگفتند : براى چه كارى آمده‌اى ؟\r\nگفتم : در ميان اسرا كنيزى بود كه على او را از خمس غنايم ، براى خود انتخاب كرد ، آمده‌ام تا رسول خدا صلى اللَّه عليه وآله را از اين اقدام على آگاه كنم .\r\nگفتند : اين كار را انجام بده تا على از چشم رسول خدا بيفتد !\r\nرسول خدا صلى اللَّه عليه وآله سخنان من و صحابه را شنيده بود ، از اين رو با عصبانيت بيرون آمد و فرمود :\r\nما بال أقوامٍ ينتقصون عليّاً ، من تنقص عليّاً فقد تنقصني ، و من فارق عليّاً فقد فارقني ، إنّ عليّاً منّي وأنا منه ، خلق من طينتي وخلقت من طينة إبراهيم ، وأنا أفضل من إبراهيم ،\r\n« ذُرّيَّةً بَعْضُها\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمِنْ بَعْضٍ وَاللَّهُ سَميعٌ عَليمٌ » ؛ « 1 »\r\nچرا به على خُرده مىگيريد ؟ هر كس چنين كند در حقيقت به من خُرده گرفته است و هر كس از على جدا شود در واقع از من جدا شده است . على از من است و من از على ، على از گِل من آفريده شده و من از گِل ابراهيم ، البته بدانيد كه من از ابراهيم برتر هستم .\r\n( آن گاه اين آيه را تلاوت كردند ) : « فرزندانى كه بعضى از آنان از نسل بعضى ديگرند و خداوند شنواى داناست » .\r\nاى بريده ! آيا نمىدانى كه حق على ، بيش از كنيزى است كه برگرفته و پس از من ، او ولىّ شماست ؟ !\r\nگفتم : اى رسول خدا ! به حق مصاحبتى كه با شما دارم دستتان را بگشاييد تا اسلام خود را تازه و با شما تجديد بيعت نمايم .\r\nبريده مىگويد : از رسول خدا صلى اللَّه عليه وآله جدا نشدم تا آن كه درخواست مرا پذيرفت و دوباره با ايشان بيعت نمودم . « 2 » حافظ صالحى دمشقى نيز اين حديث را از بريده چنين روايت مىكند :\r\nدر جنگى تعدادى را اسير كرديم ، در اين هنگام خالد به\r\n\r\n\r\n","description":"","footnote":"\r\n( 1 ) . سوره آل عمران : آيه 34 .\r\n( 2 ) . مجمع الزوائد : 9 / 127 - 129 .\r\n","page_name":" 44 ","page_number":44},
  {"content":"\r\n\r\nرسول خدا صلى اللَّه عليه وآله چنين نوشت : شخصى را بفرستيد تا خمس غنايم را مشخص كند .\r\nدر ميان اسرا كنيزى بود كه در شمار زيباترين آنان قرار داشت .\r\nرسول خدا عليه السلام على عليه السلام را به سوى خالد گسيل داشت تا خمس غنايم را از او تحويل بگيرد .\r\n- در روايت ديگرى آمده است : تا غنايم را تقسيم نمايد -\r\nعلى عليه السلام به تعيين خمس غنايم و تقسيم آن پرداخت و كنيزى را براى خود برگزيد و صبحگاه در حالى از خيمه بيرون آمد كه آب غسل از سرش مىچكيد .\r\nاز هيچ كس به اندازه على بن ابى طالب ، متنفر نبودم تا جايى كه مردى از قريش را - با آن كه او را دوست نداشتم - تنها به خاطر دشمنى او با على ، به دوستى برگرفته بودم ، در اين هنگام به خالد گفتم : آيا اين مرد را نمىبينى ؟\r\n- در روايت ديگرى آمده است : گفتم : اى اباالحسن ! اين چه كارى است ؟ -\r\nعلى در پاسخ گفت : مگر نديدى كه آن كنيز در شمار خمس غنايم ، قرار گرفت ، سپس به اهل بيت پيامبر اختصاص يافت و آن گاه به آل على تعلق گرفت ، من نيز از همين رو با او هم‌بستر شدم .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nهنگامى كه به نزد رسول خدا صلى اللَّه عليه وآله بازگشتيم ماجرا را براى ايشان بازگو كردم .\r\nدر روايت ديگرى آمده است : خالد نامه‌اى به رسول خدا صلى اللَّه عليه وآله نوشت و ايشان را از ماجرا آگاه كرد .\r\nبه خالد گفتم : اجازه بده تا من نامه را برسانم .\r\nاو درخواست مرا پذيرفت و من به نزد رسول خدا رفتم ، هنگامى كه ايشان نامه را قرائت مىكرد ، هماره مىگفتم : كاملًا درست است .\r\nدر اين هنگام چهره رسول خدا صلى اللَّه عليه وآله سرخ شد و فرمود :\r\nمن كنت وليّه فعلي وليّه ؛\r\nهر كس من ولىّ او هستم على ولىّ اوست .\r\nآن گاه فرمود : اى بريده ! آيا از على متنفر هستى ؟\r\nگفتم : آرى .\r\nفرمود : از او متنفر نباش ، چرا كه حق او در خمس ، بيش از اين‌هاست .\r\nدر روايت ديگرى آمده كه پيامبر خدا صلى اللَّه عليه وآله فرمود :\r\nلا تقع في علي ، فإنّه منّي وأنا منه وهو وليّكم بعدي ؛\r\nاز على بدگويى نكن ، زيرا او از من است و من از او هستم و پس از من ، او ولىّ شماست .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبريده مىگويد : از آن زمان به بعد هيچ كس را به اندازه على عليه السلام دوست نداشتم . « 1 »\r\n\r\nروايت عمران بن حصين\r\nعالمان بسيارى از اهل سنّت روايت عمران بن حصين را نقل كرده‌اند . از جمله ابن ابى شيبه به اسناد خود و به طور مختصر ، ضمن بيان اين روايت از عمران بن حصين نقل كرده و صحّت آن را تأييد نموده است . در آن روايت آمده : عمران بن حصين مىگويد :\r\nروزى رسول خدا صلى اللَّه عليه وآله سپاهى را به منطقه‌اى گسيل داشت و على عليه السلام را به عنوان فرمانده آن انتخاب نمود ، در جريان اين مأموريت ، على دست به اقدامى زد كه سپاهيان را خوش نيامد ، بر اين اساس چهار تن از صحابه رسول خدا صلى اللَّه عليه وآله هم‌پيمان شدند كه ماجرا را به اطلاع ايشان برسانند .\r\nمسلمانان پس از پايان همه سفرهاى خود ، يكسره نزد رسول خدا صلى اللَّه عليه وآله مىرفتند ، به ايشان سلام مىكردند و آن گاه به سوى بار و بنهء خود بازمىگشتند .\r\nعمران بن حصين در ادامه مىگويد : هنگامى كه سپاه از مأموريت\r\n\r\n\r\n","description":"","footnote":"\r\n( 1 ) . سبل الهدى والرشاد فى سيرة خير العباد : 11 / 295 - 296 .\r\n","page_name":" 47 ","page_number":47},
  {"content":"\r\n\r\nبازگشت ، به رسول خدا صلى اللَّه عليه وآله سلام كردند . آن گاه يكى از آن چهار نفر برخاست و گفت : اى رسول خدا ! نديديد كه على ، چنين و چنان كرده است ؟\r\nدر اين هنگام رسول خدا صلى اللَّه عليه وآله كه خشم در چهره مباركش هويدا شده بود به آن‌ها رو كرد و فرمود :\r\nما تريدون من علي ؟ ما تريدون من علي ؟ علي منّي وأنا من علي وعلي وليّ كلّ مؤمن بعدي ؛ « 1 »\r\nاز على چه مىخواهيد ؟ از على چه مىخواهيد ؟ على از من است و من از على هستم و او پس از من ، ولىّ همه مؤمنان است .\r\nالبته ما صحّت اين حديث در نظر ابن ابى شيبه را ، از قول جلال الدين سيوطى آورده‌ايم . جلال الدين سيوطى مىنويسد :\r\nحديث چهلم . عمران بن حصين مىگويد : رسول خدا صلى اللَّه عليه وآله فرمود :\r\nعلي منّي وأنا من علي وهو وليّ كلّ مؤمن بعدي ؛\r\nعلى از من است و من از على هستم و او پس از من ، ولىّ همه مؤمنان است .\r\n\r\n\r\n","description":"","footnote":"\r\n( 1 ) . المصنّف : 12 / 79 - 80 .\r\n","page_name":" 48 ","page_number":48},
  {"content":"\r\n\r\nآن گاه جلال الدين سيوطى مىگويد :\r\nابن ابى شيبه اين روايت را نقل كرده و صحّت آن را تأييد كرده است . « 1 » احمد بن حنبل نيز به اسناد خود از عمران چنين روايت مىكند :\r\nرسول خدا صلى اللَّه عليه وآله سپاهى را به فرماندهى على بن ابى طالب عليهما السلام به منطقه‌اى گسيل داشت ، على در اين سفر ، دست به اقدامى زد كه موجب ناراحتى برخى اصحاب شد و از همين رو چهار تن از آنان هم پيمان شدند تا رسول خدا صلى اللَّه عليه وآله را از اقدام على آگاه كنند .\r\nعمران مىگويد : ما هر گاه از سفر بازمىگشتيم يكسره به نزد رسول خدا صلى اللَّه عليه وآله مىرفتيم و به ايشان سلام مىداديم .\r\nعمران مىگويد : هنگامى كه آن چهار نفر به نزد رسول خدا صلى اللَّه عليه وآله رفتند يكى از آنان برخاست و گفت : اى رسول خدا ! على چنين و چنان كرد .\r\nرسول خدا صلى اللَّه عليه وآله روى خود را برگرداند .\r\n\r\n\r\n","description":"","footnote":"\r\n( 1 ) . القول الجلى فى مناقب على عليه السلام : 60 .\r\n","page_name":" 49 ","page_number":49},
  {"content":"\r\n\r\nسپس دومى برخاست و گفت : اى رسول خدا ! على چنين و چنان كرد .\r\nرسول خدا صلى اللَّه عليه وآله باز هم روى خود را برگرداند .\r\nآن گاه سومى برخاست و گفت : اى رسول خدا ! على چنين و چنان كرد .\r\nرسول خدا صلى اللَّه عليه وآله باز هم روى خود را برگرداند .\r\nسپس چهارمى برخاست و گفت : اى رسول خدا ! على چنين و چنان كرد .\r\nعمران مىگويد : در اين هنگام كه چهرهء رسول خدا صلى اللَّه عليه وآله برافروخته شده بود به چهارمين نفر رو كرد و فرمود :\r\nدعوا عليّاً ، دعوا عليّاً ، إنّ عليّاً منّي وأنا منه وهو وليّ كلّ مؤمن بعدي ؛ « 1 »\r\nدست از سر على برداريد ، دست از سر على برداريد . على از من است و من از على هستم و او پس از من ، ولىّ همه مؤمنان است .\r\nترمذى نيز به اسناد خود از عمران بن حصين اين گونه روايت مىكند كه :\r\n\r\n\r\n","description":"","footnote":"\r\n( 1 ) . مسند احمد : 4 / 438 .\r\n","page_name":" 50 ","page_number":50},
  {"content":"\r\n\r\nروزى رسول خدا صلى اللَّه عليه وآله سپاهى را به فرماندهى على بن ابى طالب عليهما السلام به منطقه‌اى گسيل داشت ، على به اين مأموريت رفت و كنيزى را براى خود برگرفت ، افراد سپاه اين كار على را نپسنديدند و از همين رو چهار تن از اصحاب رسول خدا صلى اللَّه عليه وآله هم پيمان شدند كه هر گاه به ملاقات رسول خدا بروند ايشان را از اقدام على آگاه كنند .\r\nمسلمانان پس از پايان همه سفرهاى خود ، يكسره نزد رسول خدا صلى اللَّه عليه وآله مىرفتند ، به ايشان سلام مىكردند و آن گاه به سوى بار و بنه خود بازمىگشتند . هنگامى كه افراد سپاه به نزد پيامبر آمدند ، يكى از آن چهار نفر برخاست و گفت : اى رسول خدا ! نديديد كه على بن ابى طالب چنين و چنان كرده است ؟\r\nرسول خدا صلى اللَّه عليه وآله روى خود را برگرداند .\r\nآن گاه دومى برخاست و سخنان اوّلى را تكرار كرد .\r\nاما رسول خدا صلى اللَّه عليه وآله از او روى خود را برگرداند .\r\nآن گاه سومى برخاست و سخنان دومى را تكرار كرد .\r\nاما رسول خدا صلى اللَّه عليه وآله باز هم روى خود را برگرداند .\r\nآن گاه چهارمى برخاست و سخنان آن سه تن را تكرار كرد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدر اين هنگام كه خشم در چهره رسول خدا صلى اللَّه عليه وآله هويدا شده بود به او رو كرد و فرمود :\r\nما تريدون من علي ؟ ما تريدون من علي ؟ ما تريدون من علي ؟\r\nإنّ عليّاً منّي وأنا منه وهو وليّ كلّ مؤمن من بعدي ؛\r\nاز على چه مىخواهيد ؟ از على چه مىخواهيد ؟ از على چه مىخواهيد ؟\r\nعلى از من است و من از على ، و او پس از من ، ولىّ همه مؤمنان است .\r\nترمذى پس از نقل اين روايت مىنويسد : اين حديث ، يك حديث حَسَن « 1 » است كه كمتر كسى به نقل آن پرداخته و ما نقل اين حديث را تنها از جعفر بن سليمان ديده‌ايم . « 2 » بنابر نقل متقى هندى ، طبرى نيز به اسناد خود اين روايت را نقل كرده و صحّت آن را مورد تأييد قرار داده است ، وى مىنويسد :\r\nعمران بن حصين مىگويد : رسول خدا صلى اللَّه عليه وآله سپاهى را به فرماندهى على بن ابى طالب به منطقه‌اى گسيل داشت ، مسلمانان در اين مأموريت به غنايمى چند دست يافتند و على دست به اقدامى زد كه سپاهيان را خوش نيامد .\r\n\r\n\r\n","description":"","footnote":"\r\n( 1 ) . حديث حسن به اصطلاح اهل تسنّن ، خبر مسندى است كه راويان آن ، نزديك به درجه وثاقت باشند .\r\n( 2 ) . صحيح ترمذى : 5 / 632 .\r\n","page_name":" 52 ","page_number":52},
  {"content":"\r\n\r\nدر روايت ديگرى آمده است : على از ميان غنايم كنيزى را براى خود برگرفت ، از همين رو چهار تن از افراد سپاه ، هم پيمان شدند كه هر گاه به ملاقات رسول خدا صلى اللَّه عليه وآله بروند ايشان را از اقدام على آگاه كنند .\r\nمسلمانان پس از پايان همه سفرهاى خود ، يكسره نزد رسول خدا صلى اللَّه عليه وآله مىرفتند ، به ايشان سلام مىكردند و آن گاه به سوى بار و بنه خود بازمىگشتند . هنگامى كه افراد سپاه به نزد پيامبر آمدند و سلام كردند ، يكى از آن چهار نفر برخاست و گفت : اى رسول خدا ! نديديد كه على از ميان غنايم ، كنيزى را براى خود برگرفته است ؟\r\nرسول خدا صلى اللَّه عليه وآله از او روى برگرداند .\r\nآن گاه دومى برخاست و سخنان اوّلى را تكرار كرد ، اما رسول خدا صلى اللَّه عليه وآله از او روى برگرداند .\r\nآن گاه سومى برخاست و سخنان دومى را تكرار كرد ، اما رسول خدا صلى اللَّه عليه وآله باز از او روى برگرداند .\r\nآن گاه چهارمى برخاست و سخنان آن سه تن را تكرار كرد ، در اين هنگام كه خشم در چهره رسول خدا صلى اللَّه عليه وآله هويدا شده بود به او روكرد و فرمود :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nما تريدون من علي ؟ علي منّي وأنا من علي وعلي وليّ كلّ مؤمن بعدي ؛\r\nاز على چه مىخواهيد ؟ على از من است و من از على هستم و او پس از من ، ولىّ همه مؤمنان است .\r\nابن ابى شيبه و ابن جرير اين روايت را نقل كرده‌اند و ابن جرير صحّت آن را مورد تأييد قرار داده است . « 1 » ابونعيم اصفهانى نيز اين روايت را به اسناد خود از عمران اين گونه نقل مىكند :\r\nرسول خدا صلى اللَّه عليه وآله سپاهى را به فرماندهى على عليه السلام به منطقه‌اى گسيل داشت ، على كنيزى را براى خود برگرفت ، اما افراد سپاه اين كار وى را نپسنديدند ، از همين رو چهار تن از اصحاب رسول خدا صلى اللَّه عليه وآله هم پيمان شدند كه هر گاه به ملاقات رسول خدا بروند ايشان را از اقدام على آگاه كنند .\r\nعمران مىگويد : مسلمانان پس از پايان همه سفرهاى خود ، يكسره نزد رسول خدا صلى اللَّه عليه وآله مىرفتند ، به ايشان سلام مىكردند و آن گاه به خانه خود مىرفتند . هنگامى كه افراد سپاه به نزد\r\n\r\n\r\n","description":"","footnote":"\r\n( 1 ) . كنز العمال : 13 / 142 ، حديث 36444 .\r\n","page_name":" 54 ","page_number":54},
  {"content":"\r\n\r\nرسول خدا صلى اللَّه عليه وآله آمدند ، يكى از آن چهار نفر برخاست و گفت :\r\nاى رسول خدا ! نديديد كه على بن ابى طالب چنين و چنان كرده است ؟\r\nرسول خدا صلى اللَّه عليه وآله از او روى برگرداند .\r\nآن گاه ديگرى برخاست و سخنان اوّلى را تكرار كرد ، اما رسول خدا صلى اللَّه عليه وآله از او روى برگرداند .\r\nتا آن كه چهارمى برخاست و گفت : اى رسول خدا ! نديديد كه على بن ابى طالب چنين و چنان كرده است ؟\r\nدر اين هنگام كه خشم در چهره رسول خدا صلى اللَّه عليه وآله هويدا شده بود به او رو كرد و سه بار فرمود :\r\nما تريدون من علي ؟\r\nاز على چه مىخواهيد ؟\r\nآن گاه فرمود :\r\nإنّ عليّاً منّي وأنا منه وهو وليّ كلّ مؤمن بعدي ؛ « 1 »\r\nهمانا على از من است و من از على هستم و او پس از من ، ولىّ همه مؤمنان است .\r\n\r\n\r\n","description":"","footnote":"\r\n( 1 ) . حلية الأولياء : 6 / 294 .\r\n","page_name":" 55 ","page_number":55},
  {"content":"\r\n\r\n\r\nروايت ابن عباس\r\nابوداوود طيالسى به اسناد خود از عمرو بن ميمون از ابن عباس چنين نقل مىكند :\r\nرسول خدا صلى اللَّه عليه وآله به على عليه السلام فرمود :\r\nأنت وليّ كلّ مؤمن من بعدي ؛\r\nپس از من ، تو ولى همه مؤمنان هستى . « 1 » اين عبارت ، بخشى از يك حديث طولانى است كه احمد بن حنبل به اسناد خود ، آن را به طور كامل از عمرو بن ميمون نقل كرده است . وى مىگويد :\r\nروزى در كنار ابن عباس نشسته بودم كه افرادى در قالب نُه گروه نزد او آمدند و گفتند : يا برخيز و با ما بيا و يا شما ما را با ابن عباس تنها گذاريد . ابن عباس گفت : با شما مىآيم .\r\n- اين ماجرا زمانى اتفاق افتاد كه ابن عباس هنوز بينايى خود را از دست نداده بود . -\r\nآنان دور هم جمع شدند و به گونه‌اى با ابن عباس به گفت و گو پرداختند كه ما سخنانشان را متوجه نمىشديم .\r\n\r\n\r\n","description":"","footnote":"\r\n( 1 ) . مسند الطيالسى : 360 ، حديث 2752 .\r\n","page_name":" 56 ","page_number":56},
  {"content":"\r\n\r\nپس از مدتى ابن عباس در حالى كه لباسش را مىتكاند آمد و گفت : واى بر اينان ، از مردى بدگويى مىكنند كه ده ويژگى دارد :\r\nاينان به بدگويى از كسى پرداختند كه رسول خدا صلى اللَّه عليه وآله در مورد او فرمود :\r\nلأبعثن رجلًا لا يخزيه اللَّه أبداً يحبّ اللَّه ورسوله ؛\r\nمردى را روانه ميدان خواهم كرد كه خداوند هرگز او را خوار نمىكند ، او كسى است كه خدا و رسولش را دوست دارد .\r\nدر آن هنگام برخى اصحاب سرك مىكشيدند تا شايد اين افتخار ، نصيب آنان شود ، پيامبر فرمود : على كجاست ؟\r\nگفتند : در آسياب ، گندم آرد مىكند .\r\nحضرت فرمود : آيا در ميان شما كسى نبود تا گندم‌ها را آرد كند ؟\r\nآن گاه على عليه السلام آمد در حالى كه از شدّت چشم درد به سختى مىتوانست ببيند ، پيامبر آب دهان در چشمانش ماليد و پس از آن كه سه بار پرچم را تكان داد و آن را به على عليه السلام سپرد .\r\nعلى عليه السلام در اين نبرد پيروزمندانه صفيه دختر حى را به اسارت گرفت و به سوى مسلمانان آمد .\r\nآن گاه ابن عباس گفت : پس از آن رسول خدا صلى اللَّه عليه وآله فلانى ( ابوبكر ) را براى ابلاغ سوره توبه فرستاد ، سپس على عليه السلام را در پى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nابوبكر روانه كرد تا آن را از او بگيرد .\r\nپيامبر خدا صلى اللَّه عليه وآله در اين باره فرمود :\r\nلا يذهب بها إلّا رجل منّي وأنا منه ؛\r\nبه غير از كسى كه از من است و من هم از او هستم ، نبايد فرد ديگرى اين سوره را ببرد .\r\nديگر اين كه رسول خدا صلى اللَّه عليه وآله به پسرعموهايش فرمود :\r\nأيّكم يواليني في الدنيا والآخرة ؛\r\nكدام يك از شما دوست و همراه من در دنيا و جهان آخرت خواهد بود ؟\r\nهيچ كس حاضر به پاسخ درخواست پيامبر نشد . اما على عليه السلام كه در آن جا حضور داشت گفت :\r\nأنا اواليك في الدنيا والآخرة ؛\r\nمن دوست و همراه شما در دنيا و جهان آخرت خواهم بود .\r\nرسول خدا صلى اللَّه عليه وآله فرمود :\r\nأنت وليّي في الدنيا والآخرة ؛\r\nتو در دنيا و جهان آخرت دوست و همراه من هستى .\r\nسپس رو به تك تك آن‌ها كرد و درخواست خود را تكرار نمود ، اما آن‌ها از جواب خوددارى كردند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين بار نيز على عليه السلام عرضه داشت :\r\nأنا اواليك في الدنيا والآخرة ؛\r\nمن دوست و همراه شما در دنيا و جهان آخرت خواهم بود .\r\nرسول خدا صلى اللَّه عليه وآله فرمود :\r\nأنت وليّي في الدنيا والآخرة ؛\r\nتو در دنيا و جهان آخرت دوست و همراه من هستى .\r\nوى در ادامه مىگويد از ديگر ويژگىهاى حضرت على عليه السلام اين است كه آن حضرت نخستين كسى بود كه پس از خديجه عليها السلام اسلام آورد .\r\nهم‌چنين در واقعه‌اى ديگر رسول خدا عليه السلام لباس خود را گرفت و آن را بر روى على ، فاطمه ، حسن و حسين انداخت و فرمود :\r\n« إِنَّما يُريدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهيرًا » ؛ « 1 »\r\nخداوند مىخواهد پليدى و گناه را فقط از شما اهل بيت دور كند و به طور كامل شما را پاك و پاكيزه سازد .\r\nاز ديگر ويژگىهاى حضرت على عليه السلام اين است كه آن حضرت\r\n\r\n\r\n","description":"","footnote":"\r\n( 1 ) . سوره احزاب : آيه 33 .\r\n","page_name":" 59 ","page_number":59},
  {"content":"\r\n\r\nبا از خودگذشتگى ، لباس رسول خدا صلى اللَّه عليه وآله را بر تن كرد و به جاى ايشان خوابيد . مشركان به خيال اين كه رسول خدا صلى اللَّه عليه وآله در بستر است به سوى او سنگ مىانداختند .\r\nدر اين هنگام كه على عليه السلام خوابيده بود ، ابوبكر سر رسيد و به گمان اين كه پيامبر در بستر آرميده ، گفت : اى پيامبر خدا !\r\nعلى عليه السلام به او فرمود : پيامبر به طرف چاه ميمون حركت كرد ، خود را به او برسان .\r\nابوبكر به راه افتاد و با پيامبر به درون غار رفت ، مشركان همان گونه كه پيش‌تر رسول خدا صلى اللَّه عليه وآله را سنگباران مىكردند ، در آن شب به سوى على عليه السلام سنگ مىانداختند ، على عليه السلام تكان مىخورد و فرياد مىزد و بىآن كه سرش را از روانداز خود ، بيرون آورد تا فرارسيدن صبح ، بردبارى پيشه كرد .\r\nپس از روشن شدن هوا حضرت على عليه السلام سر از روانداز بيرون كشيد ، مشركان گفتند : تو انسان پستى هستى ، ما هر چقدر محمد را سنگ مىزديم فرياد نمىزد ، اما تو فرياد مىزدى و از همين رو تعجّب كرديم ! ( اگر اين فردى كه در بستر آرميده ، محمد است پس چرا داد و بيداد مىكند ؟ ! )\r\nوى ادامه داد : رسول خدا صلى اللَّه عليه وآله براى جنگ تبوك با مردم\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاز مدينه بيرون رفتند ، حضرت على عليه السلام به پيامبر گفت : آيا با شما بيايم ؟\r\nحضرت فرمود : نه .\r\nحضرت على عليه السلام با شنيدن اين سخن گريست ، پيامبر به او فرمود :\r\nأما ترضى أن تكون منّي بمنزلة هارون من موسى إلّا أنّك لست بنبيّ ، إنّه لا ينبغي أنْ أذهب إلّا وأنت خليفتي ؛\r\nآيا تو خشنود نيستى كه براى من به سان هارون براى موسى باشى با اين تفاوت كه تو پيامبر نيستى ؟ ! سزاوار نيست كه من از مدينه خارج شوم مگر آن كه تو جانشين من باشى .\r\nابن عباس گفت : ويژگى منحصر به فرد ديگر حضرت على عليه السلام اين كه رسول خدا صلى اللَّه عليه وآله به على عليه السلام فرمود :\r\nأنت وليّي في كلّ مؤمن بعدي ؛\r\nپس از من ، تو ولىّ همه مؤمنان هستى .\r\nهفتمين ويژگى اين كه رسول خدا صلى اللَّه عليه وآله تمام درهاى مسجد را بست و تنها در مخصوص ورود و خروج حضرت على عليه السلام را باز گذاشت . راهى جز اين در براى آن حضرت وجود نداشت و او با آن كه جنب بود وارد مسجد مىشد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nهشتم اين كه رسول خدا صلى اللَّه عليه وآله فرمود :\r\nمن كنت مولاه فإنّ مولاه علي ؛\r\nهر كس من ، مولاى او هستم ، على مولاى اوست .\r\nابن عباس در ادامه گفت : خداوند متعال در قرآن به ما خبر مىدهد كه از اصحاب شجره « 1 » راضى و خشنود است ، چون از دل‌هاى آن‌ها آگاه بود ، آيا خداوند پس از اين ابراز رضايت ، از خشم خود نسبت به آنان سخنى گفته است ؟\r\nابن عباس گفت : از ويژگىهاى حضرت على عليه السلام اين كه رسول خدا صلى اللَّه عليه وآله هنگامى كه عمر از ايشان اجازه گرفت تا گردن حاطب را بزند فرمود :\r\nأو كنت فاعلًا ! و ما يدريك ؟ لعلّ اللَّه قد اطّلع إلى أهل بدر فقال :\r\nإعملوا ما شئتم ؛ « 2 »\r\nبه راستى مىخواهى چنين كنى ! ؟ او در جنگ بدر شركت داشته است ، تو چه مىدانى شايد خدا اهل بدر را مورد نظر قرار داده و فرموده : هر چه مىاخواهيد انجام دهيد .\r\n\r\n\r\n","description":"","footnote":"\r\n( 1 ) . اصحاب شجره به كسانى گفته مىشود كه در جريان بيعت رضوان ، در زير درخت با رسول خدا صلى اللَّه عليه وآله بيعت نمودند .\r\n( 2 ) . مسند احمد : 1 / 330 و 331 .\r\n","page_name":" 62 ","page_number":62},
  {"content":"\r\n\r\n\r\nبخش سوم نگاهى به مفهوم حديث \" سپاه يمن \"\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\nبا عنايت به آن چه گذشت ، ما مفهوم حديث سپاه يمن را از چند محور بررسى مىنماييم :\r\n\r\nدلالت حديث بر ولايت علىعليه السلام\r\nرسول خدا صلى اللَّه عليه وآله درباره على عليه السلام فرمود :\r\nوهو وليّكم من بعدي ؛\r\nپس از من ، او ولى شماست .\r\nاين عبارت ، اولويت تصرّف را براى حضرت على عليه السلام به اثبات مىرساند و اين اولويت ، خود مستلزم امامت و خلافت آن حضرت پس از رسول خدا صلى اللَّه عليه وآله است ؛ چرا كه :\r\n1 . رسول خدا صلى اللَّه عليه وآله با بيان عبارت\r\n« پس از من ، او ولىّ شماست »\r\n، ولايت را به على عليه السلام منحصر ساخت و چنان كه مىدانيم ديگر معانى واژه ولايت ( از جمله يارى ، محبت و . . . ) به على عليه السلام اختصاص ندارد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n2 . كلمه\r\n« بَعدِي ؛ پس از من »\r\nكه در همه يا بيشتر متون الفاظ حديث ، آمده است به صراحت از امامت و خلافت على عليه السلام پرده برمىدارد ، چرا كه بعديّت ، يا زمانى است و يا مرتبه‌اى .\r\nممكن است در نگاه اول اين گونه فهميده شود كه بعديّت مورد اشاره در روايت مذكور ، مرتبه‌اى است . در اين صورت ، عبارت\r\n« على وليّكم بعدي »\r\nاين گونه معنا مىشود كه غير از من ، على عليه السلام نيز ولىّ شماست و او هم از مرتبه ولايت بر شما برخوردار است .\r\nاما اگر كلمه « بَعدِي » به معناى قيد زمان باشد ، اين سخن پيامبر خدا صلى اللَّه عليه وآله كه « پس از من على ولىّ شماست » نشان مىدهد كه بلافاصله پس از رسول خدا مىبايست امير مؤمنان على عليه السلام ، ولايت و زمامدارى مسلمانان را بر عهده گيرد .\r\nاز نشانه‌هاى ظهور عبارت در معناى دوم اين است كه برخى از راويان مخالف با حضرت على عليه السلام به تحريف متن حديث ، دست زده‌اند و چنان كه خواهد آمد ، واژه\r\n« بَعدِي »\r\nرا از متن حديث حذف كرده‌اند !\r\n3 . اين روايت در قالب عبارات ديگرى نيز نقل شده است كه طبق آن متون نيز امامت و اولويّت امير مؤمنان على عليه السلام را به اثبات مىرساند . براى مثال در مسند احمد بن حنبل ، المستدرك على الصحيحين ، تاريخ\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمدينة دمشق و كتاب‌هاى ديگر « 1 » به نقل از بريده چنين آمده است :\r\nهنگامى كه به نزد رسول خدا صلى اللَّه عليه وآله رفتم نام على را بردم و شروع به بدگويى از او كردم .\r\nدر اين هنگام دگرگونى را در چهره رسول خدا صلى اللَّه عليه وآله مشاهده نمودم ، ايشان فرمود :\r\nيا بريدة ! ألست أولى بالمؤمنين من أنفسهم ؟\r\nاى بريده ! آيا من نسبت به مؤمنان از خودشان سزاوارتر نيستم ؟\r\nگفتم : بله اى رسول خدا !\r\nفرمود :\r\nفمن كنت مولاه فعلي مولاه ؛\r\nهر كس من مولاى او هستم على مولاى اوست .\r\nاين همان سخنى است كه رسول خدا صلى اللَّه عليه وآله سال‌ها پيش در ماجراى مؤاخاة و برادرى مسلمانان ، به بيان آن پرداخت و بعدها در غدير خم نيز در مقابل چشمان همگان ، آن را بر زبان جارى نمود و از مسلمانان پيمان گرفت تا به سخن او ( درباره على عليه السلام ) عمل كنند .\r\n\r\n\r\n","description":"","footnote":"\r\n( 1 ) . مسند احمد : 5 / 347 ، المستدرك على الصحيحين : 3 / 110 ، تاريخ مدينة دمشق : 42 / 187 ، المصنف ، ابن ابى شيبه : 7 / 5067 ، الآحاد والمثانى : 4 / 325 ، حديث 2357 و السنن الكبرى : 5 / 45 .\r\n","page_name":" 67 ","page_number":67},
  {"content":"\r\n\r\nالبته در مسند احمد بن حنبل و برخى ديگر از منابعى كه ذكر شد و در تاريخ مدينة دمشق به طرق گوناگون نقل شده است كه رسول خدا صلى اللَّه عليه وآله پس از عبارات مذكور ، فرمودند :\r\nيا بريدة ! من كنت وليّه فعلي وليّه ؛ « 1 »\r\nاى بريده ! هر كس من ولىّ او هستم على ولىّ اوست .\r\n4 . در واژگان اين داستان ، مناقب ديگرى نيز براى امير مؤمنان على عليه السلام ، ذكر شده كه به ايشان اختصاص دارد و ديگر صحابه از آن بىبهره هستند . براى مثال رسول خدا صلى اللَّه عليه وآله در جريان اين داستان مىفرمايد :\r\nما بال أقوام ينتقصون عليّاً ؟ من ينتقص عليّاً فقد تنقّصني ، و من فارق عليّاً فقد فارقني ، إنّ عليّاً منّي وأنا منه ، خلق من طينتي ، وخلقت من طينة إبراهيم ، وأنا أفضل من إبراهيم ،\r\n« ذُرّيَّةً بَعْضُها مِنْ بَعْضٍ وَاللَّهُ سَميعٌ عَليمٌ » « 2 » ؛\r\nچرا به على خُرده مىگيريد ؟ هر كس چنين كند در حقيقت ، به من خُرده گرفته است و هر كس از على جدا شود در واقع از من جدا شده است . على از من است و من از على ، على از گِل من آفريده شده و من از گِل ابراهيم ، البته\r\n\r\n\r\n","description":"","footnote":"\r\n( 1 ) . تاريخ مدينة دمشق : 42 / 188 و 192 و 193 و 194 .\r\n( 2 ) . سوره آل عمران : آيه 34 .\r\n","page_name":" 68 ","page_number":68},
  {"content":"\r\n\r\nبدانيد كه من از ابراهيم برتر هستم . ( آن گاه اين آيه را تلاوت كردند ) :\r\n« فرزندانى كه بعضى از آنان از نسل بعضى ديگرند و خداوند شنواى داناست » . « 1 » روشن است كه هر كدام از اين جملات كه در قالب حديث « سپاه يمن » به چشم مىخورد ، در بردارنده يكى از مناقب و فضايل امير مؤمنان على عليه السلام است ، افزون بر اين كه رسول خدا صلى اللَّه عليه وآله فرمود :\r\nإنّه لا يفعل إلّا ما يؤمر ؛\r\nعلى فقط كارى را انجام مىدهد كه بدان دستور داده شده است .\r\nهمه اين متون و عبارات ديگر ، نشان از فضايل گسترده على عليه السلام دارد .\r\n5 . همانطور كه گفتيم ابن عباس پس از گفت و گو با گروه‌هاى نُه گانه در پاسخ به بدگويىهاى آنان ، به سخنان رسول خدا صلى اللَّه عليه وآله در جريان واقعه سپاه يمن ، استناد مىكند .\r\nوى اين سخنان را در ضمن فضايل امير مؤمنان على عليه السلام ذكر مىكند و اختصاص آن به على عليه السلام را مورد تأكيد قرار مىدهد .\r\nگفتنى است كه حديث عبداللَّه بن عباس در مسند طيالسى ، مسند\r\n\r\n\r\n","description":"","footnote":"\r\n( 1 ) . المعجم الأوسط : 6 / 162 و 163 .\r\n","page_name":" 69 ","page_number":69},
  {"content":"\r\n\r\nاحمد ، المستدرك على الصحيحين و كتاب‌هاى ديگر ، آمده است و علماى اهل سنّت نيز صحّت سند اين حديث را به صراحت ، مورد تأييد قرار داده‌اند . خوانندگان محترم مىتوانند با مراجعه به منابع معتبر قديمى ، از حقيقت اين امر مطمئن گردند . « 1 » 6 . طبق اين حديث رسول خدا صلى اللَّه عليه وآله فرمود :\r\nوهو وليّكم من بعدي ؛\r\nپس از من ، او ولىّ شماست .\r\nاين فرمايش از جمله سخنانى است كه رسول خدا صلى اللَّه عليه وآله در آغاز دعوت علنى اسلام يعنى در جريان ماجراى « انذار و بيم دادن خويشان خود » نيز به بيان آن پرداخت و به هنگام دعوت آنان به پذيرش اسلام به حاضران فرمود :\r\nمن يبايعني على أن يكون أخي وصاحبي ووليّكم من بعدي ؟ « 2 »\r\nچه كسى با من بيعت كند تا برادر ، همراه من و پس از من ، ولىّ شما شود ؟\r\nاز همين رو و به خصوص با توجه به قرائن موجود در درون و برون حديث ، سخنان رسول خدا صلى اللَّه عليه وآله را بايد تأكيد صريح\r\n\r\n\r\n","description":"","footnote":"\r\n( 1 ) . نگاه كنيد به : الاستيعاب : 3 / 1092 ، تهذيب الكمال : 20 / 481 ، القول الجلى فى مناقب على عليه السلام : 60 ، كنز العمّال : 11 / 608 .\r\n( 2 ) . كنز العمال : 13 / 149 .\r\n","page_name":" 70 ","page_number":70},
  {"content":"\r\n\r\nايشان بر مسأله اولويّت على عليه السلام دانست .\r\nتا اين جا چگونگى دلالت اين حديث بر اولويّت مطلق كه در نزد همگان ، مستلزم امامت و خلافت بزرگ پس از نبى اكرم صلى اللَّه عليه وآله است ، مشخص و آشكار شد .\r\nدر اين ماجرا نكات قابل استفاده فراوان ديگرى نيز وجود دارد كه نبايد از نظر پژوهشگران باريك بين ، پنهان بماند .\r\n\r\nدلالت حديث بر عصمت\r\nاين حديث بر عصمت حضرت على عليه السلام نيز دلالت دارد .\r\nرسول خدا صلى اللَّه عليه وآله در اين حديث درباره على عليه السلام اين گونه فرمودند :\r\nإنّ عليّاً لا يفعل إلّا ما يؤمر به ؛\r\nعلى فقط كارى را انجام مىدهد كه بدان دستور داده شده است .\r\nبنابر متن ديگر فرمودند :\r\nإنما يفعل ما امر به ؛\r\nاو تنها آن چه را دستور دارد ، انجام مىدهد .\r\nدلالت اين عبارت بر عصمت امير مؤمنان على عليه السلام به طور كامل واضح و روشن است .\r\nاين سخن پيامبر اكرم صلى اللَّه عليه وآله در واقع ، روشن كننده مصداق\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاين آيه مباركه است كه مىفرمايد :\r\n« بَلْ عِبادٌ مُكْرَمُونَ * لايَسْبِقُونَهُ بِالْقَوْلِ وَهُمْ بِأَمْرِهِ يَعْمَلُونَ » ؛ « 1 »\r\nآن‌ها بندگان شايسته او هستند و جز به فرمان او كارى نمىكنند و در سخن گفتن بر او پيشى نمىگيرند .\r\nشيخ طائفه ابوجعفر طوسى رحمه اللَّه در كتاب مصباح المتهجّد به يكى از خطبه‌هاى امير مؤمنان عليه السلام اشاره مىكند و مىنويسد :\r\nامير مؤمنان على عليه السلام در روز غدير اين گونه خطبه را ايراد فرمود :\r\nوإنّ اللَّه اختصّ لنفسه بعد نبيّه\r\nصلّى اللَّه عليه وآله وسلّم\r\nمن بريّته خاصّةً ، اختصّ منهم - أي من الخلائق بعد النبي - خاصّة علاهم بتعليته ، وسما بهم إلى رتبته ، وجعلهم الدعاة بالحق إليه والأدلاء بالرشاد عليه ، لقرن قرن وزمن زمن ، أنشأهم في القدم قبل كلّ مذروء ومبروء أنواراً ، أنطقها بتحميده ، وألهمها شكره وتمجيده ، وجعلهم الحجج على كلّ معترف له بملكة الربوبية وسلطان العبودية ، واستنطق بها الخرسات بأنواع اللّغات ، بخوعاً له بأنّه فاطر الأرضين والسماوات ، وأشهدهم على خلقه ،\r\n\r\n\r\n","description":"","footnote":"\r\n( 1 ) . سوره انبياء : آيه 26 و 27 .\r\n","page_name":" 72 ","page_number":72},
  {"content":"\r\n\r\nوولّاهم ما شاء من أمره ، جعلهم تراجم مشيّته\r\n[ هذه هي العصمة\r\n
  ] وألسن إرادته ، عبيداً\r\n[ مع ذلك هم عبيد\r\n
  ] لا يسبقونه بالقول وهم بأمره يعملون ، يعلم ما بين أيديهم و ما خلفهم ، ولا يشفعون إلّالمن ارتضى ، وهم من خشيته مشفقون ؛ « 1 »\r\nخداوند متعال از ميان خلايق براى خود - بعد از پيامبرش صلى اللَّه عليه وآله - خاصّانى را برگزيد . آنان را چنان بالا برد كه به مرتبه آن حضرت رساند و ايشان را دعوت كنندگان حقيقى به سوى خود قرار داد كه در همه زمان‌ها به اراده الهى به ارشاد خلق پرداخته و آن‌ها را به سوى خدا راهنمايى كنند .\r\nقبل از خلق هر چيزى آن‌ها را به صورت انوارى خلق كرد . آن‌ها را به حمد و ثناى الهى به سخن درآورد . طريقه شكر و تمجيد از خود را به آن‌ها الهام كرد . ايشان را بر هر كسى كه معترف به قدرت و خداوندى خدا و لزوم بندگى اوست ، حجّت قرار داد . توسط اين انوار غير سخن گويان را گويا كرد ، تا هر يك به زبان خود در مقابل خدا گردن نهاده و به ذلّت اعتراف كنند ، چرا كه او خالق آسمان‌ها و زمين‌هاست ، آن وجودات پاك را شاهد و ناظر بر خلق خود قرار داد ، امورى را كه خواست ، به آن‌ها سپرد و به آن‌ها بر آن چه خواست ولايت داد ، ( هر كس در هر موردى بخواهد\r\n\r\n\r\n","description":"","footnote":"\r\n( 1 ) . مصباح المتهجد : 753 .\r\n","page_name":" 73 ","page_number":73},
  {"content":"\r\n\r\nخواست خدا را بفهمد از رفتار و گفتار اين وجودات پاك خواست ، مشيت و اراده او را مىيابد چرا كه ) خداوند متعال آن‌ها را ترجمان ( و آينه تمام نماى ) مشيت و زبان ( و سخن‌گوى ) اراده خود قرار داده است ، همان بندگانى كه ( خداوند متعال درباره آن‌ها فرموده ) : در هنگام سخن ، بر خداوند سبقت نمىگيرند و ( تا او چيزى را نخواهد ، نمىگويند ، در مقام عمل هم ) به غير از دستور او عملى انجام نمىدهند ، ( در عين حال عبد او هستند ، بر آن‌ها احاطه داشته و ) از جميع احوال آن‌ها آگاه است ، فقط از كسانى كه خداوند از آن‌ها راضى است ، شفاعت مىكنند ، و فقط در درگاه الهى خاضع و فقط از او هراسانند .\r\nآرى اين مراتب كسانى است كه فقط كارى را انجام مىدهند كه بدان دستور داده شده‌اند ؛ بندگانى مقرّب درگاه الهى كه پيش از خداوند سبحان ، سخنى نمىگويند و در مقام عمل نيز ، كارى به غير از دستورات او انجام نمىدهند .\r\nروشن شد كه اين حديث بر عصمت امير مؤمنان على عليه السلام دلالت مىكند كه اين امر به نوبه خود ، جانشينى مستقيم ايشان پس از رسول خدا صلى اللَّه عليه وآله را نيز به اثبات مىرساند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nوجود نفاق در زمان رسول خداصلى اللَّه عليه وآله\r\nاين داستان نشان مىدهد كه در زمان رسول خدا صلى اللَّه عليه وآله برخى اصحاب نزديك و حتى تعدادى از فرماندهان آن حضرت ، عضو جريان نفاق بوده‌اند . از اين رو گروه نفاق به عبداللَّه بن ابى و ديگر منافقان معروف و انگشت‌نما كه شهره خاص و عام بودند اختصاص نداشت و اين عقيده ، كاملًا بىمعناست .\r\nآرى ، اين ماجرا زواياى پنهان شخصيت بعضى از نزديكان رسول خدا صلى اللَّه عليه وآله را آشكار مىكند و مؤيّد اين مطلب است كه نفاق در ميان نزديكان آن حضرت و حتى خواص صحابه نيز ريشه دوانده بود .\r\nفراتر اين كه از آيات قرآن كريم ، روايات و سيره صحابه چنين برمىآيد كه برخى اصحاب رسول خدا صلى اللَّه عليه وآله از همان آغاز ظهور اسلام در مكّه نيز گرفتار نفاق بوده‌اند . به آيه ذيل كه در سوره مكّى « مدثر » آمده است ، دقت كنيد :\r\n« وَما جَعَلْنا أَصْحابَ النَّارِ إِلّا مَلائِكَةً وَما جَعَلْنا عِدَّتَهُمْ إِلّا فِتْنَةً لِلَّذينَ كَفَرُوا لِيَسْتَيْقِنَ الَّذينَ أُوتُوا الْكِتابَ وَيَزْدادَ الَّذينَ آمَنُوا إيمانًا وَلا يَرْتابَ الَّذينَ أُوتُوا الْكِتابَ وَالْمُؤْمِنُونَ وَلِيَقُولَ الَّذينَ في قُلُوبِهِمْ مَرَضٌ وَالْكافِرُونَ ما ذا أَرادَ اللَّهُ بِهذا مَثَلًا\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nكَذلِكَ يُضِلُّ اللَّهُ مَنْ يَشاءُ وَيَهْدي مَنْ يَشاءُ وَما يَعْلَمُ جُنُودَ رَبِّكَ إِلّا هُوَ وَما هِيَ إِلّا ذِكْرى لِلْبَشَرِ » ؛ « 1 »\r\nمأموران دوزخ را فقط فرشتگان ( عذاب ) قرار داديم ، و آن‌ها را جز براى آزمايش كافران معيّن نكرديم تا اهل كتاب ( يهود و نصارى ) يقين پيدا كنند و بر ايمان مؤمنان بيفزايد ، و اهل كتاب و مؤمنان ( در حقّانيّت اين كتاب آسمانى ) ترديد به خود راه ندهند ، و بيماردلان و كافران بگويند : « خدا از اين توصيف چه منظورى دارد ؟ ! » ( آرى ) اين گونه خداوند هر كس را بخواهد گمراه مىسازد و هر كس را بخواهد هدايت مىكند ! و لشكريان پروردگارت را جز او كسى نمىداند ، و اين جز هشدار و تذكّرى براى انسان‌ها نيست .\r\nاين آيه ، مردم آن روز را به هنگام نزول سوره مدّثر به گروه‌هاى ذيل ، تقسيم مىكند :\r\n1 . مؤمنان ،\r\n2 . كافران ،\r\n3 . اهل كتاب ،\r\n4 . بيماردلان .\r\n\r\n\r\n","description":"","footnote":"\r\n( 1 ) . سوره مدثر : آيه 31 .\r\n","page_name":" 76 ","page_number":76},
  {"content":"\r\n\r\nحال بايد پرسيد : بيماردلان مكّه آن هم در آغاز ظهور اسلام چه كسانى بودند ؟\r\nهم‌چنين در سوره مكّى عنكبوت چنين مىخوانيم :\r\n« وَمِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ وَلَئِنْ جاءَ نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ أَ وَلَيْسَ اللَّهُ بِأَعْلَمَ بِما في صُدُورِ الْعالَمينَ * وَلَيَعْلَمَنَّ اللَّهُ الَّذينَ آمَنُوا وَلَيَعْلَمَنَّ الْمُنافِقينَ » ؛ « 1 »\r\nو از مردم كسانى هستند كه مىگويند : « به خدا ايمان آورده‌ايم ! » اما هنگامى كه در راه خدا شكنجه و آزار مىبينند ، آزار مردم را هم‌چون عذاب الهى مىشمارند ( و از آن سخت وحشت مىكنند ) ؛ ولى هنگامى كه پيروزى از سوى پروردگارت ( براى شما ) بيايد ، مىگويند : « ما هم با شما بوديم ( و در اين پيروزى شريك هستيم » ) ! ! آيا خداوند به آن چه در سينه‌هاى جهانيان است آگاه‌تر نيست ؟ ! مسلماً خداوند مؤمنان را مىشناسد ، و به يقين منافقان را ( نيز ) مىشناسد .\r\nبسيارى از بزرگان قريش به هنگام فتح مكه ، به اسلام تظاهر كردند و از همين رو رسول خدا صلى اللَّه عليه وآله آنان را « طُلَقاء ؛\r\n\r\n\r\n","description":"","footnote":"\r\n( 1 ) . سوره عنكبوت : آيه‌هاى 10 و 11 .\r\n","page_name":" 77 ","page_number":77},
  {"content":"\r\n\r\nآزادشدگان » ناميد ، برخى ديگر نيز پيش از فتح مكه و تنها از روى ترس ، به اسلام تظاهر كردند و تعدادى نيز پيش از هجرت و به طمعِ ( ثروت و مقام ) خود را مسلمان ، جا زدند .\r\nرسول خدا صلى اللَّه عليه وآله دوست داشتن و پيروى از حضرت على عليه السلام را به عنوان ملاك تشخيص منافق از مؤمن ، معرفى كرد و فرمود :\r\nلا يبغضك مؤمن ولا يحبّك منافق ؛ « 1 »\r\nهيچ مؤمنى تو را دشمن نمىدارد و هيچ منافقى تو را دوست ندارد .\r\nحضرتش در جاى ديگرى فرمودند :\r\nمن أبغض أهل البيت فهو منافق ؛ « 2 »\r\nهر كس اهل بيت را دشمن بدارد منافق است .\r\nحضرت على عليه السلام در سخنى مىفرمايد :\r\nواللَّه ، إنّه ممّا عهد إليّ رسول اللَّه\r\nصلى اللَّه عليه وآله\r\nأنّه لا يبغضني إلّا منافق ولا يحبّني إلّا مؤمن ؛ « 3 »\r\n\r\n\r\n","description":"","footnote":"\r\n( 1 ) . مسند أحمد : 6 / 292 ، فتح البارى : 7 / 57 ، مجمع الزوائد : 9 / 133 .\r\n( 2 ) . اين روايت را احمد بن حنبل نقل كرده است ، آن سان كه در ذخائر العقبى : 18 و شرح المواهب اللدنيّة : 7 / 9 و . . . آمده است .\r\n( 3 ) . مسند أحمد : 1 / 84 ، صحيح مسلم : 1 / 61 ، خصائص على عليه السلام : 27 ، جامع الاصول : 9 / 473 .\r\n","page_name":" 78 ","page_number":78},
  {"content":"\r\n\r\nبه خدا سوگند ، يكى از مواردى كه رسول خدا صلى اللَّه عليه وآله به من فرمود اين بود كه تنها منافقان مرا دشمن مىدارند و تنها مؤمنان مرا دوست مىدارند .\r\nابوسعيد خدرى ، ابوذر ، ابن مسعود ، ابن عباس ، جابر و انس مىگويند :\r\n« دشمنى با على بن ابى طالب عليهما السلام ، تنها علامتى بود كه به وسيله آن ، منافقان را تشخيص مىداديم » . « 1 » در اين راستا خداوند متعال دربارهء منافقان مىفرمايد :\r\n« إِنَّ الْمُنافِقينَ فِي الدَّرْكِ الْأَسْفَلِ مِنَ النَّارِ » ؛ « 2 »\r\nمنافقان در پايين‌ترين دركات دوزخ قرار دارند .\r\nالبته اين وعده شامل منافقانى مىشود كه توبه نمىكنند . به عنوان مثال « بريدة بن حصيب » توبه كرد و پس از تجديد مسلمانى خود ، گفت : « در حالى از محضر پيامبر برخاستم كه هيچ كس را به اندازه على عليه السلام دوست نداشتم » .\r\nنوشته‌اند : بريده پس از رسول خدا صلى اللَّه عليه وآله مردم را به بيعت با على عليه السلام دعوت مىكرد و ماجراى يمن و سخنان\r\n\r\n\r\n","description":"","footnote":"\r\n( 1 ) . فضائل الصحابه : 2 / 715 ، المستدرك على الصحيحين : 3 / 139 .\r\n( 2 ) . سوره نساء : آيه 45 .\r\n","page_name":" 79 ","page_number":79},
  {"content":"\r\n\r\nرسول خدا صلى اللَّه عليه وآله در حق على عليه السلام را - كه خود از زبان ايشان شنيده بود - براى مردم بازگو مىنمود . « 1 » اى كاش آن سه نفر همراهان بريده را نيز كه پيش از بازگشت سپاه به مدينه آمدند مىشناختيم ، همان‌هايى كه به دستور خالد بن وليد و دور از چشم امير مؤمنان على عليه السلام به نزد پيامبر خدا صلىاللَّه عليه وآله آمدند و به بدگويى از حضرت على عليه السلام پرداختند - هم‌چنان كه در همين روايت آمده - تا ايشان را از چشم رسول خدا صلى اللَّه عليه وآله بيندازند ، اما موفق نشدند ؛ چرا كه با خشم رسول خدا صلى اللَّه عليه وآله رو به رو گشتند و از زبان ايشان سخنانى شنيدند كه مقام و منزلت والاى على عليه السلام را آشكار ساخت .\r\nو اى كاش آن دسته از صحابه را كه در مقابل درب خانه رسول خدا صلى اللَّه عليه وآله اجتماع كرده بودند و از بريده و همراهانش استقبال كردند مىشناختيم ؛ چرا كه به نظر مىرسد اقدام خالد و يارانش ، با هماهنگىهاى لازم با اين دسته از صحابه كه در كنار خانه پيامبر نشسته بودند ، صورت گرفته باشد !\r\nدر رواياتِ ماجراى يمن آمده است :\r\n\r\n\r\n","description":"","footnote":"\r\n( 1 ) . ر . ك : نفحات الازهار : 16 / 341 و 342 .\r\n","page_name":" 80 ","page_number":80},
  {"content":"\r\n\r\nخالد بن وليد ، حضرت على عليه السلام را دشمن مىداشت و از همين رو مشخص مىشود كه وى از همان دوران حيات رسول خدا صلى اللَّه عليه وآله با حضرت على عليه السلام دشمنى داشته است .\r\nاين خالد همان كسى است كه به دستور ابوبكر روانه برخى قبيله‌هاى عرب شد . اين قبيله‌ها از بيعت با ابوبكر سرباز زده بودند ، به او زكات نمىپرداختند و از اعتقاد خود به امامت على عليه السلام سخن مىگفتند .\r\nاين خالد همان كسى است كه ابوبكر به او دستور داد تا على عليه السلام را در حال نماز به شهادت برساند ، اما ابوبكر در حال نماز از دستور خود پشيمان شد و پيش از آن كه سلام نماز را تمام كند گفت :\r\nاى خالد ! دستورم را اجرا نكن . « 1 » اين خالد از كسانى است كه در جريان ماجراى سقيفه ، به خانه حضرت على و حضرت فاطمه عليهما السلام حمله بردند .\r\nآرى ، ابوبكر مىدانست چه كسى را مأمور قتل طرفداران امير مؤمنان على عليه السلام كند و به شهادت رساندن امام عليه السلام در حال نماز را به چه كسى واگذارد .\r\n\r\n\r\n","description":"","footnote":"\r\n( 1 ) . علل الشرائع : 1 / 192 ، الاحتجاج : 1 / 118 ، بحار الأنوار : 28 / 305 .\r\n","page_name":" 81 ","page_number":81},
  {"content":"\r\n\r\nاگر بزرگان شيعه اين خبر را در كتاب‌هاى خود نقل نمىكردند به هيچ عنوان نمىتوانستيم از آن آگاه شويم ؛ چرا كه علماى اهل سنّت به كلّى از نقل آن خوددارى كرده‌اند ، اين خبر تنها در كتاب الأنساب ، تأليف سمعانى ذكر شده است . « 1 » چنان كه مىدانيم كتاب الأنساب ، يك كتاب حديثى و روايى نيست ، اما خداوند اراده فرمود كه اين خبر هر چند در قالب يك كتاب رجالى و آن هم از سوى عالمى به نام عبّاد بن يعقوب رواجنى كه اهل سنّت او را به تشيع متّهم مىكنند ، در اختيار ما قرار گيرد ، علت اتّهام مذكور هم اين است كه وى چنين رواياتى را كه از فضايل امير مؤمنان على عليه السلام و نقايص ديگران پرده برمىدارد ، در كتاب خود ثبت و ضبط كرده است .\r\nهمان گونه كه گفتيم در جريان ماجراى يمن ، امير مؤمنان على عليه السلام - بنابر روايت مذكور - كنيزى را براى خود برگرفت و چنان كه گفته‌اند : « آن كنيز از نعمت زيبايى بهره‌مند بود » . به هر حال ، همين خالد بن وليد كه اوصاف او گذشت در صدد سوء استفاده از اين ماجرا برآمد و رسول خدا صلى اللَّه عليه وآله را از آن آگاه ساخت .\r\n\r\n\r\n","description":"","footnote":"\r\n( 1 ) . الأنساب سمعانى : 3 / 95 . البته بايد به اين نكته اشاره كرد كه ما دليل معتبرى كه بيان‌گر پايبندى امير مؤمنان على عليه السلام به اقامه نماز جماعت به امامت ابوبكر - تا چه رسد به ديگران - در دست نداريم .\r\n","page_name":" 82 ","page_number":82},
  {"content":"\r\n\r\nهنگامى كه اين ماجرا را مىخواندم به ياد داستان همسر مالك بن نويره افتادم . مالك پس از آن كه خالد او را دستگير و حكم قتلش را صادر كرد ، به همسرش گفت : « تو باعث قتل من شدى » . « 1 » چرا كه وى از زيباترين زنان عرب بود و خالد در دام عشق او اسير . از همين رو خالد همان شبى كه مالك را كشت با همسر او زنا كرد كه اين امر ، سر و صداى زيادى در ميان عموم مسلمانان مدينه به راه انداخت .\r\nاين در حالى است كه بر اساس روايات وارده ، رسول خدا صلى اللَّه عليه وآله در جريان ماجراى يمن و اقدام على عليه السلام درباره ايشان فرمود :\r\nإنّ له أكثر من ذلك ؛\r\nبه راستى كه حق على بيش از اين‌هاست .\r\nخالد گمان مىكرد كه اگر از اين فرصت استفاده كند ، گروهى را همراه نامه به نزد رسول خدا صلى اللَّه عليه وآله بفرستد و با همفكران و همكاران توطئه‌گر خود در مدينه هماهنگىهاى لازم را انجام دهد امام على عليه السلام را از چشم پيامبر صلى اللَّه عليه وآله خواهد انداخت ، چنان كه در روايت مربوطه نيز آمده است .\r\n\r\n\r\n","description":"","footnote":"\r\n( 1 ) . تاريخ مدينة دمشق : 16 / 258 ، سير أعلام النبلاء : 1 / 377 و كتاب‌هاى ديگر .\r\n","page_name":" 83 ","page_number":83},
  {"content":"\r\n\r\nبنابراين ، اقدامات خالد و همدستان منافق او ، توطئه‌اى طرّاحى شده عليه امير مؤمنان على عليه السلام بود ، غافل از اين كه رسول خدا صلى اللَّه عليه وآله به همه مسائل توجّه دارد و از نيّت‌هاى آن‌ها آگاه است . اين منافقان كه در مقابل درب خانه رسول خدا صلى اللَّه عليه وآله ايستاده بودند نمىدانستند كه ايشان صدايشان را از پشت در مىشنود .\r\nدر اين هنگام رسول خدا صلى اللَّه عليه وآله با چهره‌اى خشم‌آلود از خانه بيرون آمد و فرمود :\r\nما تريدون مِن علي ؟ ما تريدون من علي ؟ دعوا عليّاً . . . ؛\r\nاز على چه مىخواهيد ؟ از على چه مىخواهيد ؟ على را رها كنيد . . . .\r\nاين توطئه‌ها تا به امروز نيز عليه على عليه السلام ادامه دارد و آن بزرگوار هم‌چنان مظلوم است . به راستى اين توطئه‌ها تا كى تداوم مىيابد ؟ حتى برخى افراد كه خود را منتسب به على عليه السلام مىدانند نيز عليه ايشان توطئه مىكنند .\r\nاين مظلوميت على عليه السلام تا كى ادامه پيدا خواهد كرد ؟ با اين همه خواست خداوند بر اين است كه على عليه السلام از وضعيتى مشابه با هارون برخوردار گردد و منزلت او در نزد رسول خدا صلى اللَّه عليه وآله - چنان كه در حديث منزلت آمده است - هم‌چون منزلت هارون در نزد موسى عليه السلام باشد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nكوتاه سخن اين كه : من بر اين عقيده‌ام كه همراهان على عليه السلام در يمن ، با همدستان خود در مدينه همداستان شده ، اين توطئه هماهنگ و طرّاحى شده را عليه ايشان سامان دادند .\r\nبا اين همه ، توطئه آنان به سود حق و حقيقت تمام شد و ماجراى يمن ، رسول خدا صلى اللَّه عليه وآله را بر آن داشت تا يك بار ديگر از جانب خداى سبحان ، ولايت ، امامت و عصمت امير مؤمنان على عليه السلام را اعلام نمايد ، ايشان همه دشمنان على عليه السلام را به استغفار فرمان دادند و به آنان فرمودند كه بعد از استغفار ، از نو اسلام آورند .\r\nمنافقان قصد داشتند تا از فرصت مذكور عليه على عليه السلام استفاده كنند ، اما رسول خدا صلى اللَّه عليه وآله از اين فرصت به سود على عليه السلام و اسلام بهره گرفت و با سخنان خود ، امامت امير مؤمنان على عليه السلام را از ابعاد گوناگون مورد تأكيد قرار داد .\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nبخش چهارم حديث \" سپاه يمن \" و تلاش‌هايى ناكار آمد درباره آن\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\nما پيش‌تر براى اثبات ولايت امير مؤمنان على عليه السلام به اين سخن رسول خدا صلى اللَّه عليه وآله استناد كرديم كه حضرتش فرمود :\r\nعلي منّي وأنا من علي وهو وليّكم بعدي ؛\r\nعلى از من است و من از على هستم و پس از من ، او ولىّ شماست .\r\nاينك بايد بررسى كنيم كه مخالفان در ردّ استدلال ما چه مىگويند ؟\r\n\r\nشيوه‌هاى مقابله\r\nدر ميان همه سخنان مخالفان ، تنها يك سخن ، ارزش بحث و بررسى را دارد و آن اين كه احتمال دارد كلمه « ولىّ » به معناى ياور و دوستدار باشد ، بدين ترتيب كه « علي وليّكم » به اين معناست كه « پس از من ، على ياور و دوستدار شماست » .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n1 . تحريف\r\nدر پاسخ بايد گفت : قرائن درونى و بيرونى حديث مذكور و كليّت ماجراى يمن ، تمامى اين ترديد افكنىها را از اعتبار ساقط مىكند . مخالفان تشيع نيز از اين حقيقت آگاهند و از همين رو دست به دامن روشى ديگر به نام تحريف حديث مىشوند ، حق جويان گرامى مىتوانند با دقّت نظر در متون اين حديث - كه در صفحات پيشين گذشت - برخى موارد تحريف را مشاهده نمايند .\r\nبراى مثال بخارى در كتاب صحيح به سند خود از عبداللَّه بن بريده از پدرش چنين نقل مىكند :\r\nرسول خدا صلى اللَّه عليه وآله على عليه السلام را به سوى خالد فرستاد تا خمس را دريافت كند . من از على متنفر بودم و او را ديدم كه غسل كرده بود ، به خالد گفتم : آيا اين موضوع را نمىبينى ؟\r\nهنگامى كه به نزد پيامبر صلى اللَّه عليه وآله بازگشتيم ، ماجرا را براى ايشان نقل كردم .\r\nپيامبر خدا صلى اللَّه عليه وآله فرمود : آيا از على متنفر هستى ؟\r\nگفتم : آرى .\r\nفرمود :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nلا تبغضه فإنّ له في الخمس أكثر من ذلك ؛ « 1 »\r\nاز او متنفر نباش ، زيرا حق على در خمس ، بيشتر از اين‌هاست .\r\nتقطيع و دست كارى در واژگان حديث فوق و تحريف آن به طور كامل روشن است ؛ چرا كه پيامبر خدا صلى اللَّه عليه وآله حضرت على عليه السلام را براى دريافت خمس از خالد اعزام نكرد ، بلكه ايشان را همانند خالد در رأس سپاهى عازم يمن ساخت و دستور داد تا همگان و از جمله خالد ، تحت فرمان او قرار گيرند .\r\nبايد پرسيد : جمله « غسل كرده بود » چه ربطى به واژگان قبل و بعد از خود دارد ؟\r\nچرا سخن پيامبر كه فرمود : « على از من است و من از على هستم ، و پس از من ، او ولىّ شماست » ذكر نشده است ؟\r\nچرا از آن چهار نفر و خشم پيامبر از آنان ، سخنى به ميان نيامده است ؟\r\nچرا توصيه پيامبر به بريده بعد از باز داشتن او از دشمنى با على عليه السلام درباره تجديد اسلام بريده ، اشاره‌اى نرفته است ؟\r\nآرى ، اين است واژگان حديثى كه بخارى نقل كرده در كتابى كه صحيح ! ناميده مىشود .\r\n\r\n\r\n","description":"","footnote":"\r\n( 1 ) . صحيح بخارى : 6 / 342 .\r\n","page_name":" 91 ","page_number":91},
  {"content":"\r\n\r\n\r\n2 . حذف\r\nپيش از اين به چگونگى روايت حديث « سپاه يمن » توسط حاكم نيشابورى در المستدرك على الصحيحين اشاره نموديم ، اما بيهقى كه شاگرد حاكم نيشابورى بوده ، در كتاب السنن الكبرى ، « 1 » اين حديث را از قول شيخ خود - يعنى حاكم نيشابورى - نقل كرده و به تحريف حديث پرداخته است . او عبارتى را از آخر آن حذف كرده است ( ! ) همان كه - طبق نقل حاكم - پيامبر خدا صلى اللَّه عليه وآله فرمود :\r\nإنّ عليّاً منّي وأنا منه ، ووليّ كلّ مؤمن ؛\r\nبه راستى على از من است و من از او هستم و ولى هر مؤمن است .\r\nبا مراجعه به مصابيح السنه « 2 » بغوى - كه در زمره مهم‌ترين كتاب‌هاى روايى اهل سنّت است - مشاهده مىشود كه كلمه\r\n« بعدي ؛ پس از من »\r\nذكر نشده است . در اين كتاب چنين آمده است كه پيامبر خدا صلى اللَّه عليه وآله فرمود :\r\nعلي منّي وأنا من علي ، وهو ولي كلّ مؤمن ؛\r\nعلى از من است و من از على و او ولىّ هر مؤمن است .\r\nعلّت حذف كلمه\r\n« بعدي ؛ پس از من »\r\nدر روايت بغوى اين است\r\n\r\n\r\n","description":"","footnote":"\r\n( 1 ) . السنن الكبرى ، بيهقى : 6 / 342 .\r\n( 2 ) . مصابيح السنه : 4 / 172 ، حديث 4766 .\r\n","page_name":" 92 ","page_number":92},
  {"content":"\r\n\r\nكه با حذف اين كلمه ، شايستگى على عليه السلام براى ولايت يا انتصاب ايشان از سوى پيامبر به مقام ولايت ، ثابت مىشود ، اما چه هنگام مىتواند به اين ولايت دست پيدا كند ؟ پس از عثمان ( ! )\r\nصاحب كتاب المشكاة « 1 » نيز اين حديث را از ترمذى ، بدون ذكر واژه\r\n« بعدي ؛ پس از من »\r\nنقل مىكند و بدين ترتيب اين حديث تحريف شده را به ترمذى نسبت مىدهد و حال آن كه ترمذى ، اين حديث را همراه با واژه\r\n« بعدي ؛ پس از من »\r\nنقل كرده است ( ! )\r\nبه نظر مىرسد اين افراد ، متوجه نبوده‌اند كه كتاب‌هاى آنان در بوته نقد ناقدان قرار خواهد گرفت .\r\n\r\n3 . تكذيب\r\nحال كه دومين روش مخالفان يعنى روش تحريف را بررسى كرديم ، شيوه سوم مخالفان را نيز از نظر مىگذرانيم :\r\nمخالفان خدا و رسول او كه در پى رويگردانى از سيره مؤمنان و پيروى از شيوه منافقان هستند ، ناگزير بايد راه ابن تيميه را در پيش بگيرند ، وى مىگويد : اين حديث ، دروغ است .\r\nابن تيميه با انكار اصل قضيه و تكذيب حديثِ « سپاه يمن »\r\n\r\n\r\n","description":"","footnote":"\r\n( 1 ) . مشكاة المصابيح : 2 / 504 ، حديث 6090 .\r\n","page_name":" 93 ","page_number":93},
  {"content":"\r\n\r\nبهترين شيوه را در پيش گرفته و مىنويسد :\r\nاين سخن كه\r\n« او پس از من ، ولى همه مؤمنان است »\r\nبه دروغ از قول رسول خدا صلى اللَّه عليه وآله نقل شده و نمىتوان آن را به ايشان نسبت داد ( ! ) « 1 » مخالفان تشيع مىتوانند از اين روش استفاده كنند و چه بهتر كه به جاى تحريف و تكذيب برخى واژگان و تعدادى از خصوصيات موجود در حديث مذكور ، دست به دامن اين روش شده ، اصل حديث را انكار كنند و صورت مسأله را پاك نمايند و خودشان را راحت كنند ( ! )\r\nدر پايان دو آيه از قرآن را يادآور مىشويم كه به حقّ ، اين افراد مدّعى دفاع از دين اسلام ، مصداق اين آيات هستند ، آن جا كه خداوند متعال مىفرمايد :\r\n« فَوَيْلٌ لَهُمْ مِمَّا كَتَبَتْ أَيْديهِمْ وَوَيْلٌ لَهُمْ مِمَّا يَكْسِبُونَ » ؛ « 2 »\r\nپس واى بر آن‌ها از آن چه با دست خود نوشتند ؛ و واى بر آنان از آن چه ( از اين راه ) به دست مىآورند !\r\n\r\n\r\n","description":"","footnote":"\r\n( 1 ) . منهاج السنة : 7 / 391 .\r\n( 2 ) . سوره بقره : آيه 79 .\r\n","page_name":" 94 ","page_number":94},
  {"content":"\r\n\r\nو در آيه ديگرى مىفرمايد :\r\n« فَلا وَرَبِّكَ لايُؤْمِنُونَ حَتَّى يُحَكِّمُوكَ فيما شَجَرَ بَيْنَهُمْ ثُمَّ لا يَجِدُوا في أَنْفُسِهِمْ حَرَجًا مِمَّا قَضَيْتَ وَيُسَلِّمُوا تَسْليًما » ؛ « 1 »\r\nبه پروردگارت سوگند كه آن‌ها مؤمن نخواهند بود ، مگر اين كه در اختلافات خود ، تو را به داورى طلبند ؛ سپس از داورى تو در دل خود احساس ناراحتى نكنند و به طور كامل تسليم باشند .\r\nوصلّى اللَّه على محمد وآله الطاهرين .\r\n\r\n\r\n","description":"","footnote":"\r\n( 1 ) . سوره نساء : آيه 65 .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nكتابنامه\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n1 .\r\nقرآن كريم .\r\nالف\r\n2 .\r\nالآحاد والمثانى :\r\nضحّاك بن مخلد شيبانى ، معروف به ابن ابى عاصم شيبانى .\r\n3 .\r\nالاحتجاج :\r\nابومنصور احمد بن على بن ابى طالب طبرسى ، مؤسسه اعلمى ، بيروت ، لبنان .\r\n4 .\r\nالإستيعاب في معرفة الأصحاب :\r\nابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\n5 .\r\nالأنساب :\r\nسمعانى ، دار الفكر ، بيروت ، لبنان ، چاپ يكم ، سال 1408 .\r\nب\r\n6 .\r\nبحار الأنوار :\r\nمحمّد باقر مجلسى ، دار الإحياء التراث العربى ، بيروت ، لبنان ، چاپ سوم ، سال 1403 .\r\nت\r\n7 .\r\nتاريخ مدينة دمشق :\r\nحافظ ابوالقاسم على بن حسن ، معروف به ابن عساكر ، دار الفكر ، بيروت ، لبنان ، سال 1415 ، دار الدرايه ، عربستان سعودى ، رياض ، چاپ يكم ، سال 1411 .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n8 .\r\nتهذيب الكمال في أسماء الرجال :\r\nجمال الدين ابى الحجّاج يوسف مزّى ، مؤسسه الرساله ، بيروت ، لبنان ، چاپ پنجم ، سال 1415 .\r\nج\r\n9 .\r\nجامع الأُصول :\r\nمبارك بن محمّد شيبانى معروف به ابن الاثير ، دار الفكر ، بيروت ، چاپ يكم ، سال 1417 .\r\nح\r\n10 .\r\nحلية الأولياء :\r\nابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nخ\r\n11 .\r\nخصائص أميرالمؤمنين على\r\nعليه السلام : عبدالرحمان احمد بن شعيب نَسائى ، دار الثقلين ، قم ، چاپ يكم ، سال 1419 .\r\nذ\r\n12 .\r\nذخائر العقبى :\r\nمحب الدين طبرى ، مكتبة الصحابه ، جدّه ، الشرقيّه ، مكتبة التابعين ، قاهره ، مصر ، چاپ يكم ، سال 1415 .\r\nس\r\n13 .\r\nسبل الهدى والرشاد :\r\nمحمّد بن يوسف صالحى شامى ، دار الكتب علميّه ، بيروت ، لبنان ، چاپ يكم ، سال 1414 .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n14 .\r\nالسنن الكبرى :\r\nاحمد بن حسين بيهقى ، دار الكتب علميّه ، بيروت ، لبنان ، چاپ دوم ، سال 1414 .\r\n15 .\r\nسير اعلام النبلاء :\r\nشمس الدين ابى عبداللَّه محمّد بن احمد ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\nش\r\n16 .\r\nشرح المواهب اللدنيّه :\r\nقسطلانى ، دار المعرفه ، بيروت ، لبنان ، سال 1414 .\r\nص\r\n17 .\r\nصحيح بُخارى :\r\nمحمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 و دار الفكر ، بيروت ، سال 1401 .\r\n18 .\r\nصحيح تِرمذى :\r\nمحمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n19 .\r\nصحيح مُسلم :\r\nمُسلم بن حجّاج نيشابورى ، مؤسسه عز الدين و دار الفكر ، بيروت ، لبنان ، چاپ يكم ، سال 1407 .\r\nع\r\n20 .\r\nعلل الشرائع :\r\nمحمّد بن بابويه معروف به شيخ صدوق رحمه اللَّه ، انتشارات شريف رضى ، قم ، چاپ يكم ، سال 1421 .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nف\r\n21 .\r\nفتح البارى فى شرح صحيح البُخارى :\r\nابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1410 .\r\n22 .\r\nفضائل الصحابه :\r\nاحمد بن حنبل شيبانى ، جامعة ام القرى ، مركز البحث العلم واحياء التراث الاسلامى ، مكه ، عربستان سعودى ، چاپ يكم ، سال 1403 .\r\nق\r\n23 .\r\nالقول الجلىّ فى مناقب علىّ\r\nعليه السلام : جلال الدين سيوطى ، مؤسسهء نادر ، بيروت ، لبنان .\r\nك\r\n24 .\r\nكنز العمّال :\r\nمتقى هندى ، دار الكتب علميّه ، و مؤسسه الرساله ، بيروت ، لبنان ، چاپ يكم ، سال 1419 .\r\nم\r\n25 .\r\nمجمع الزوائد ومنبع الفوائد :\r\nحافظ نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n26 .\r\nالمستدرك على الصحيحين :\r\nابوعبداللَّه حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n27 .\r\nمسند ابى داوود :\r\nحافظ سليمان بن داوود طيالسى ، دار المعرفه ، بيروت ، لبنان .\r\n28 .\r\nمسند احمد بن حنبل :\r\nاحمد بن حنبل شيبانى ، دار احياء التراث العربى و دار صادر ، بيروت ، لبنان ، چاپ سوم ، سال 1415 .\r\n29 .\r\nمشكاة المصابيح :\r\nخطيب تبريزى ، دار الفكر ، بيروت ، لبنان ، چاپ يكم ، سال 1411 .\r\n30 .\r\nمشكل الآثار :\r\nابو جعفر طحاوى مصرى حنفى ، حيدرآباد ، سال 1333 .\r\n31 .\r\nمصابيح السنّه :\r\nبغوى ، دار المعرفه ، بيروت ، لبنان ، چاپ يكم ، سال 1407 .\r\n32 .\r\nمصباح المتهجّد :\r\nابوجعفر محمّد بن حسن طوسى معروف به شيخ طوسى ، مؤسسه فقه الشيعه ، بيروت ، لبنان ، سال 1411 .\r\n33 .\r\nالمصنّف :\r\nابن ابى شيبه ، دار الفكر ، بيروت ، لبنان ، سال 1414 .\r\n34 .\r\nالمعجم الاوسط :\r\nسليمان بن احمد بن ايّوب لخمى طبرانى ، دار الحرمين ، سال 1415 .\r\n35 .\r\nمعرفة الصحابه :\r\nابونعيم اصفهانى ، بيروت ، لبنان .\r\n36 .\r\nمنهاج السنّه النبويّه :\r\nابن تيميّه حرّانى ، مكتبة ابن تيميّه ، قاهره ، مصر ، چاپ دوم ، سال 1409 .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n seireS sehcraeseR lanirtcoD \r\n ) 13 ( . The Storyof the Army of YemenA talk on proving the guardianship ( wilayah ) of Imam Ali ( peace be on him ) and the hypocrisy of Khalid ibn al - WaleedAyatollah Sayyid Ali Husayni Milani . \r\n\r\n\r\n","description":"","footnote":"","page_name":" 104 ","page_number":104}
  ]