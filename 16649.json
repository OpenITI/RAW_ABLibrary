[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n\r\nسرداران صدر اسلام ( 4 )\r\nپژوهشكده تحقيقات اسلامى\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nسرداران صدر اسلام ( 4 )\r\nنويسنده :\r\nمترجم :\r\nناشر : انتشارات زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nچاپ :\r\nنوبت چاپ : اول\r\nتاريخ انتشار :\r\nتيراژ :\r\nقيمت :\r\nشابك : - 978 - 964 - 2853\r\nقم ، خ شهيد فاطمى ( دورشهر ) نبش فاطمى 3 ، پلاك 81\r\nتلفكس : 7730735 - 0251 ، همراه : 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nسرداران صدر اسلام ( 4 )\r\n\r\nپيشگفتار\r\nالْحَمْدُلِلَّهِ رَبِّ الْعالَمينَ وَ الصَّلاةُ وَالسَّلامُ عَلى سَيِّدِنا وَ نَبِيِّنا أَبِى الْقاسِمِ مُحَمَّدٍ ( صلى الله عليه وآله ) وَعَلى أَهْلِ بَيْتِهِ الطَّيِّبينَ الطَّاهِرينَ .\r\n« وَكَأَيِّنْ مِنْ نَبِىٍّ قاتَلَ مَعَهُ رِبِّيُونَ كَثيرٌ فَما وَ هَنُوالِما أَصابَهُمْ فى سَبيلِ اللَّهِ وَما ضَعُفُوا وَ مَااسْتَكانُوا وَاللَّهُ يُحِبُّ الصَّابِرينَ » « 1 » \r\nچه بسا پيامبرى كه جماعتى بسيار به همراه وى كارزار كردند و از آنچه در راه خدا به آنها رسيد ، سستى نگرفتند و ناتوان نشدند و زبونى نكردند و خدا صابران را دوست دارد .\r\nدرشب ظلمانى جهل و ستم ، خورشيد هدايت و عدل از سرزمين « بطحا » طلوع كرد و جهان با انفجار نور اسلام ، بعثت پيامبر ونزول قرآن ، روشن گرديد .\r\nخداوند فرستاده خود را نه تنها پيام رسان ، بلكه اسوه‌براى امّت نيز قرار داد .\r\nسعادتمندان همچون ستارگان به دور خورشيد نبوّت به گردش درآمدند .\r\n\r\n","description":"","footnote":" ( 1 ) . آل عمران ، آيهء 146 . ","page_name":" 13 ","page_number":13},
  {"content":"\r\n\r\nخفّاشان شب پرست را طلوع آفتاب خوش نيامد و تلاش گسترده‌اى براى خاموش كردن نور خدايى آغاز كردند .\r\nپيامبر ، خود مأمور و مكلّف به مبارزه شد و مؤمنان را نيز به جهاد فراخواند . « 1 »  تا با ائمهء كفر واولياى شيطان بستيزند . « 2 » \r\nو آتش فتنه را خاموش كنند تا دين همه از آن خدا گردد . « 3 » \r\nمخلصان و پاكبازانى از تبار هابيل ، نداى الهى رسول اسلام را لبيك گفتند و جان در طبق اخلاص نهاده ، با قابيليان به مقابله و نبرد پرداختند و در راه مبارزه با دشمنان خدا ازهيچ تلاش و كوشش دريغ نكردند . رسول خدا ( ص ) را سرمشق قرار داده و خود براى ديگران اسوه و الگو شدند .\r\nدر عهد حكومت امير مؤمنان على ( ع ) نيز مردانى خداجو ، آگاه و پيكارگر در يارى آن حضرت فداكارى كردند ، شمشير زدند و با منحرفان و كج انديشان و ستمگران به مقابله پرداخته ، پرچم پر شكوه اسلام را بر افراشته نگه داشتند .\r\nچنان كه ياران مخلص امام حسن عليه السّلام و اصحاب عاشورايى امام حسين عليه‌السّلام نيز اين چنين بودند . اين رادمردان با ايثار و اخلاص و بصيرت از موانع بسيارى گذشتند و به قلّه هاى بلندآزادگى و شرف ، دست يافتند و اسوه‌هاى سرافراز ديگرى براى تمام آزاد مردان در طول تاريخ شدند .\r\nآشنايى با زندگى اين ستارگان تلاش و ايثار و تنديسهاى پاكى و تقوا براى هر مسلمان راستين و انقلابى پاكباز لازم و براى آنان كه لباس مقدّس رزم و جنداللّهى در بر دارند ، لازمتر است ، تا درس صبر ، مقاومت و ايثار از مكتب ايشان بياموزند ، و از تجارب آنان در شكست و پيروزى بهره گيرند .\r\n\r\n","description":"","footnote":" ( 1 ) . نساء ، آيهء 84 .  ( 2 ) . توبه ، آيهء 12 .  ( 3 ) . بقره ، آيهء 193 . ","page_name":" 14 ","page_number":14},
  {"content":"\r\n\r\nدر اين مجموعه ، سعى بر اين است تا زندگى سرداران صدر اسلام و فرماندهان نظامى عصر رسالت و امامت به تصوير كشيده شود ، البته با اين ويژگى كه جهات نظامى و فرماندهى ايشان بگونه اى برجسته ارائه گردد .\r\nاميد آنكه مطالعهء اين اثر ، ادامه دهندگان راهشان را روح ايمان و سلحشورى بخشد و بر فداكارى و استوارى آنان در راه هدف بيفزايد .\r\nان شاءاللّه . مركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nعبداللَّه‌بن جعفر\r\n\r\nخاندان عبداللّه\r\nعبداللّه فرزند جعفر طيّار ، برادر زاده وداماد امير مؤمنان وهمسر حضرت زينب سلام‌اللّه عليها مى باشد و كنيه اش اباجعفر مدنى است . « 1 »  وى اوّلين فرزند مسلمانى بودكه از مهاجران در حبشه به دنيا آمد . « 2 »  مادرش « اسماءبنت عميس » « 3 »  است و خاله‌هايش « ميمونه » امّ المؤمنين همسر پيامبر ( ص ) ، « سلمى » زوجه حمزه و « لبابه » همسر عباس بن عبدالمطلب بودند .\r\nاسماء پس از شهادت جعفر درموته ، به عقد ابوبكر درآمد و محمد بن ابى بكر از او به دنياآمد و چون ابوبكر درگذشت به ازدواج حضرت على عليه السلام درآمد وعون و يحيى از او متولد گرديد . « 4 »  ازاين رو عبداللّه بن جعفر بامحمد بن ابى بكر ، وباعون ويحيى فرزندان على ( ع ) برادر مىباشد .\r\n\r\n","description":"","footnote":" ( 1 ) . طبقات ابن سعد ، ج 4 ، ص 117 ؛ تنقيح المقال ، ج 2 ، ص 173 .  ( 2 ) . اعلام ، زركلى ، 4 ، ص 204 .  ( 3 ) . اصابه ، ابن حجرعسقلانى ، ج 2 ، ص 289 .  ( 4 ) . زندگانى اميرالمؤمنين ، هاشم رسولى محلّاتى ، ج 2 ، ص 366 . ","page_name":" 17 ","page_number":17},
  {"content":"\r\n\r\n\r\nعبداللّه در نظر پيامبر ( ص )\r\nپيامبراكرم ( ص ) دربارهء او فرمود :\r\n« عبداللّه از لحاظ شمائل و اخلاق شبيه من است » « 1 » \r\nعبداللّه‌بن جعفر گويد :\r\n« پيامبرهرگاه از سفر باز مى گشت بچه‌هاى اهل بيت به استقبالش مىرفتند .\r\nروزى پيامبراكرم ( ص ) از سفرى آمد ، مرا زودتر خدمتش بردند . حضرت مراجلوى اسب خود سوار كرد بعد يكى از فرزندان فاطمه ، حسن ياحسين عليهما السلام‌را آوردند وپيامبر او راپشت سرخود سوار كرد آنگاه سه نفرى بريك چهارپا وارد شهر شديم . » « 2 » \r\nابن زبير « 3 »  به عبداللّه بن جعفر گفت :\r\nآيا به ياد دارى روزى پيامبر اسلام ( ص ) را ديديم كه فرزندان فاطمه ( س ) را به دوش گرفته بود ؟\r\nعبداللّه پاسخ داد : بله ومراباخود برد و تو رانبرد . « 4 » \r\nمحبّت پيامبراكرم ( ص ) به عبداللّه چنان بودكه به مناسبتهاى مختلف او را به بغل مىگرفت « 5 »  و مورد نوازش قرار مى داد .\r\nپيامبراكرم بارها در بارهء عبداللّه دعا كرد . يك نمونهء آن روزى بودكه پيامبر ( ص ) عبداللّه را ديد كه مانند بسيارى از بچه‌ها باگل چيزهايى مىسازد .\r\nپيامبر پرسيد : عبداللّه اينها رامىخواهى چه كنى ؟\r\n\r\n","description":"","footnote":" ( 1 ) . اصابه ، ج 2 ، ص 289 « وَامَّاعَبْدُاللّه ، فَيشَبَهُ خَلْقى وخُلْقى » ؛ طبقات ، ج 4 ، ص 37 .  ( 2 ) . تاريخ ابن عساكر ، ج 2 ، ص 329 .  ( 3 ) . عبداللّه بن زبير فرزند زبير بن عوام .  ( 4 ) . ابن زبير اگر مىدانست كه چنين مىگويد سؤال نمى كرد ( كامل ابن‌اثير ، ج 4 ، ص 361 ) .  ( 5 ) . كامل ابن اثير ، ج 2 ، ص 238 . ","page_name":" 18 ","page_number":18},
  {"content":"\r\n\r\nعرض كرد : مى خواهم بفروشم وباقيمت آن خرمابخرم .\r\nحضرت فرمود :\r\n« اللَّهُمَّ بارِك‌لَهُ فى صَفْقَةِيَمينِهِ » خداوندا معامله او رابركت ده ،\r\nعبداللّه بعدها گفت : دراثر دعاى پيامبر ( ص ) هر چه مىخريدم استفاده سرشارى مىبردم . « 1 » \r\nعبداللّه كه آن همه توجه ومحبّت را از پيامبراكرم ( ص ) نسبت به خودش مشاهده مىكرد درسن هفت سالگى باآن حضرت بيعت نمود . « 2 »  او ده ساله بودكه پيامبر اكرم ( ص ) رحلت كرد . « 3 » \r\n\r\nدلجويى پيامبر ( ص ) از خانوادهء شهيد\r\nيكى ازخاطرات فراموش نشدنى عبداللّه ، مربوط به زمانى است كه پدرش درجبههء موته به شهادت رسيد . پيامبر ( ص ) زيدبن حارثه و جعفر و عبداللّه بن رواحه را به فرماندهى جنگ موته برگزيد . هنگامى كه آنهابه شهادت رسيدند پيامبرخبرشهادت آنها رابه مردم داد و فرمود : فرزندان جعفر را بياوريد ، آنها را آوردند پيامبر فرمود : سلمانى راخبر كنيد وآنگاه سرهاى آنها را تراشيد وفرمود :\r\nمحمّد شبيه عمويم ابوطالب است امّا عبداللّه از جهت خَلق و خُلق شبيه من است .\r\nپس سه بارفرمود :\r\nخداوندا تو جانشين جعفر در خانواده‌اش باش و به معاملهء عبداللّه بركت عنايت كن . « 4 » \r\n\r\n","description":"","footnote":" ( 1 ) . سفينة البحار ، حاج شيخ عباس قمى ، ج 2 ، ص 126 .  ( 2 ) . اصابة ، ج 2 ، ص 290 .  ( 3 ) . تاريخ ابن عساكر ، ج 7 ، ص 329 ؛ اسدالغابه ، ج 3 ، ص 134 .  ( 4 ) . طبقات ، اين سعد ، ج 4 ، ص 37 . ","page_name":" 19 ","page_number":19},
  {"content":"\r\n\r\nآن حضرت فرمود :\r\nبراى خانواده جعفر غذا تهيّه كنيد زيرا برآنان مصيبتى وارد شده كه آنها را از اين كار بازمى دارد « 1 » \r\nعبداللّه مىگويد :\r\nياد دارم روزى كه پيامبر ( ص ) وارد خانهء ماشد وخبر شهادت پدرم رابه مادرم داد ، به آن حضرت نگاه مىكردم . او درحاليكه برسرمن وبرادرم دست مىكشيد اشك درچشمان پُرفروغش حلقه زده و برمحاسن مباركش فرو مىغلطيد فرمود :\r\n« خداوندا جعفر بهترين ثوابها ( شهادت ) را استقبال كرد پس او رادرخاندانش خليفه وجانشين باش به بهترين وجهى كه يكى از بندگان رادر ذرّيه اش جايگزين شده‌اى » . سپس فرمود : اسماء آيابه تو بشارت ندهم ؟ مادرم گفت : پدر و مادرم فدايت ، آرى . آن حضرت فرمود :\r\nخداوند براى جعفر دو بال قرار داد تا دربهشت پرواز كند . مادرم از او خواست اين مطلب را براى مردم بيان كند . سپس پيامبر دستم را گرفت ونوازش كنان مراباخود به مسجد برد وآنگاه برفراز منبر رفت ومرايك پلّه پايين تر از خود نشاند و مردم رااز آنچه خداوند به جعفر عطا فرموده بود آگاه ساخت . بعد من وبرادرم رابه خانهءخويش برد و سه شبانه روز ما باايشان بوديم ودرآنجا از ما تفقد وپذيرايى نمود . « 2 » \r\nهنگاميكه لشكر از موته بازگشت رسول خدا ( ص ) درحاليكه عبداللّه‌بن جعفر را درجلوى خود نشانده بود به خارج شهر رفت و از لشكر ديدن كرد .\r\n\r\n","description":"","footnote":" ( 1 ) . اسدالغالة ، ج 3 ، ص 134 .  ( 2 ) . شرح نهج البلاغه ، ابن ابى الحديد ، ج 15 ، ص 71 . ","page_name":" 20 ","page_number":20},
  {"content":"\r\n\r\n\r\nسخاوت عبداللّه\r\nعبداللّه بن جعفر رايكى از سخى ترين افراد تاريخ به حساب آورده اند . او فردى جوانمرد ، سخاوتمند وباگذشت بود . « 1 »  و چون بسيار مى بخشيد او را بحرالجود ( درياى بخشش ) نام نهاده بودند .\r\nشعراى عرب درمدح وثناى او سرودها دارند « 2 »  وداستهانهاى بسيارى از جود وبخشش او نوشته اند كه نمونه‌هائى را در اينجا مىآوريم :\r\n1 . مردى وارد مسجد پيامبر ( ص ) شد و از خليفه سوم كه جلوى در نشسته بود سؤال كرد . خليفه دستور داد پنج درهم به وى دادند .\r\nمرد از او راهنمائى خواست ، خليفهء سوم او رابه چند نفر كه درگوشه‌اى از مسجد نشسته بودند حواله كردكه حضرت امام حسن و امام حسين عليهماالسلام وعبداللّه بن جعفر درميان ايشان بودند . مرد فقير از ايشان سؤال و تقاضاى كمك كرد .\r\nامام حسن ( ع ) فرمود :\r\n« اى مرد ! سؤال جز براى يكى از سه چيز جايز نيست : براى ديه‌اى كه از اداى آن عاجز باشى ، يا بدهكارى و قرض سنگينى داشته باشى ، يافقر و بيچارگى بيحد تورادرفشار گذاشته باشد ، براى كداميك از اينها سؤال مىكنى ؟ جواب داد : براى يكى از همين سه امر سؤال مى كنم ، امام حسن ( ع ) پنجاه اشرفى و امام حسين ( ع ) چهل و نه اشرفى وعبداللّه بن جعفر چهل و هشت اشرفى به وى دادند . مرد خوشحال برگشت . خليفهء سوم از وى پرسيد ، چه كردى ؟ گفت : شماپنج درهم به من داديد و هيچ نپرسيديد ، ولى ايشان اوّلًا از من پرسشهائى نمودند وسپس اين مقدار اشرفى را به من\r\n\r\n","description":"","footnote":" ( 1 ) . اسدالغابة ، ج 3 ، ص 134 .  ( 2 ) . اعلام ، زركلى ، ج 4 ، ص 204 . ","page_name":" 21 ","page_number":21},
  {"content":"\r\n\r\nمرحمت كردند خليفه سوم گفت : كجا مثل ايشان مى يا بى ، آنها بهترين دانش رابرگزيده‌اند و خير وحكمت رابه خود اختصاص داده اند . « 1 » \r\nآنچه در بخشش عبداللّه قابل توجه است اينكه او حتّى دربخشش نيز احترام امام حسن و امام حسين ( ع ) راحفظ مىكند وازآنان كمتربه فقير مىدهد .\r\n2 . روزى يزيد بن معاويه مال گزافى بطور هديه براى عبداللّه فرستاد . عبداللّه آن راميان اهل مدينه تقسيم كرد و از آن مال هيچ به منزل خود نبرد . « 2 » \r\n3 . بازرگانى شكر به مدينه آورد ، به فروش نرفت . اين خبر به عبداللّه بن جعفر رسيد ، به پيشكارش فرمان داد كه آن شكر رابخرد و به مردم ببخشد . « 3 » \r\n4 . و شاعرى در مدح او چنين مىگويد :\r\n« اى فرزند جعفر تو بهترين جوانمردان هستى و براى هركس كه درخانه‌ات رابزند بهترين ميزبان هستى ميهمانان بسيار در نيمه شب به خانهء تو آمدند ، هرغذايى كه خواستند آماده بود و چه سخنان شيرينى از تو شنيدند و چه گشاده روئىهايى كه از تو بديدند . » « 4 » \r\nسخاوت وبخشش عبداللّه عموميّت داشت تا جايى كه مردم مدينه از يكديگر قرض مىگرفتند وموعد پرداخت را زمان بخشش عبداللّه بن جعفر تعيين مىكردند . « 5 » \r\n\r\nازدواج بازينب كبرى ( س )\r\nويژگيهائى كه در وجود عبداللّه بود سبب شد حضرت على عليه السلام دختر بزرگ خود ، زينب كبرى سلام اللَّهِ عليها رابه ازدواج وى درآورد .\r\n\r\n","description":"","footnote":" ( 1 ) . تنقيح المقال ، مامقاين ، جج 2 ، ص 173 .  ( 2 ) . تاريخ ابن عساكر ، ج 7 ، ص 345 .  ( 3 ) . تاريه ابن عساك ، ج 7 ، ص 341 .  ( 4 ) . اصابة ، ج 2 ، ص 290 .  ( 5 ) . قاموس الرجّال ، ج 5 ، ص 409 . ","page_name":" 22 ","page_number":22},
  {"content":"\r\n\r\nباآمدن حضرت زينب به خانهء پسر عموى خود عبداللّه ، بين او و پدر و برادر انشان ، نه تنها جدائى نيفتاد ؛ بلكه علاقهء امام على ( ع ) به دختر و برادر زاده‌اش به اندازه‌اى بود كه موجب شد آنان رانزد خويش نگهدارد . وعشق عبداللّه به على ( ع ) و يارى او بگونه‌اى بود كه وقتى آنحضرت ادارهء امور مسلمانان رابه دست گرفت و به كوفه تغيير مكان داد حضرت زينب ( س ) را برداشت و به كوفه رفته ودرمركز خلافت اميرمؤمنان ( ع ) به زندگى خويش ادامه داد .\r\nحاصل ازدواج عبداللّه بادختر حضرت زهراسلام اللّه عليهاپسرانى به نامهاى على ، محمد ، عون ، اكبر وعبّاس و دو دختر به نامهاى ام‌كلثوم وزينب بود . « 1 » \r\n\r\nمأمور اجراى حدّ\r\nدر زمان عثمان ، وليد فرماندار كوفه پس از خوردن شراب حال مستى به مسجد رفت و نماز صبح راچهارركعت خواند و به مردم روكرد وگفت : اگر مىخواهيد بيشتر بخوانم ؟ ابن سعد گفت : تا تو هستى مادر حال افزايش خواهيم بود .\r\nمردم شكايت به نزد عثمان بردند و شهادت برشراب خوردن وليد دادند .\r\nعثمان او رابخشيد . وقتى خبر به امام على ( ع ) رسيد فرمود :\r\nبايد حد اجراء شود و دستور داد پيراهن وليد رابيرون آوردند و به عبداللّه گفت كه حد بر او جارى سازد واو راتازيانه بزند . « 2 » \r\n\r\nبيعت با على ( ع )\r\nعبداللّه بن جعفر گويد :\r\nچون عثمان كشته شد ، مردم پيش امام على ( ع ) آمدند تابااو بيعت كنند\r\n\r\n","description":"","footnote":" ( 1 ) . بانوى قهرمان كربلا ، ترجمه حبيب‌اللّه چايچيان ، ص 50 .  ( 2 ) . كامل ، ابن اثير ، ج 3 ، ص 107 . ","page_name":" 23 ","page_number":23},
  {"content":"\r\n\r\nولى حضرت نپذيرفت آنان گفتند : بيعت مى كنيم وباامرتو مخالفت نخواهيم كرد . امام ( ع ) بازهم نپذيرفت . بالاخره دست امام راگرفتند و باز كردند و به دست خود گرفتند و بيعت كردند و گفتند ، جز تو كسى را سزاوار پيدانمى كنيم و به كس ديگرى غير از شما راضى نخواهيم شد . « 1 » \r\nبرخى از مورّخين نوشته اند : آن حضرت قبول نمى كرد و مردم سراغ مالك اشتر رفتند و او را واسطه قرار دادند . « 2 » \r\nو از بنى هاشم ، امام حسن ( ع ) و امام حسين ( ع ) محمّدبن حنفيّه ، عبداللّه و محمّد وعون فرزندان جعفر و . . . بااميرالمؤمنين ( ع ) بيعت كردند . « 3 » \r\n\r\nكارنيك را نمى فروشم !\r\nوصلت عبداللّه بن جعفر باخاندان رسالت از يك سو وشخصيّت ومقام عبداللّه نزد اهل بيت پيامبراكرم ( ص ) از سوى ديگر باعث مى شد مردم از اين ارزش و احترام وى درنزد امام على وحسنين سلام اللّه عليهم سود جسته و هرگاه درخواستى از ا ميرمؤمنان وياحسن وحسين سلام‌اللّه عليهم داشتند وى راوسيلهء درخواست خويش قرار مىدادند . او نيز هرگز جواب رد به كسى نمىداد وهيچكس رانا اميد نمى كرد .\r\nبراى نمونه دهقانى از عبداللّه بن جعفر درخواست نمودكه دربارهء حاجتى كه داشت بااميرمؤمنان على عليه السلام مذاكره نمايد وعبداللّه نيز اين كار را كرد و حاجت آن مرد برآورده شد . آن ملّاك به عنوان پاداش اين كار ، چهل هزار درهم نزد عبداللّه فرستاد ؛ امّا عبداللّه آن راپس فرستاد وگفت :\r\nمن هرگز كارنيك را نمى فروشم « 4 » \r\n\r\n","description":"","footnote":" ( 1 ) . الجمل ، شيخ مفيد ، ص 65 .  ( 2 ) . الامامة والسياسة ، ابن قتيبه ، ج 1 ، ص 47 .  ( 3 ) . نبرد جمل ، مترجم محمود مهدوى دامغانى ، ص 58 .  ( 4 ) . اصابه ، ج 2 ، ص 290 . ","page_name":" 24 ","page_number":24},
  {"content":"\r\n\r\n\r\nتدبير\r\nچون دراثر توطئه‌هاى معاويه شايع شدكه قيس بن سعد ( استاندار حضرت على ( ع ) درمصر ) با معاويه وطرفداران عثمان مماشات مىكند . حضرت فرزندانش وعبداللّه بن جعفر راخواست وخبر رابه آنها داد . هريك از آنان پيشنهادى دادند تا آنكه عبداللّه گفت :\r\n« اى اميرمؤمنان ، به نظر من كارى كه انسان رابه شك مىاندازد رهاكرده و كارى كه درآن شك نيست انتخاب كنيد . بهتر است « قيس » رااز استاندارى مصربركناركنيد »\r\nحضرت فرمود :\r\n« به خداسوگند باور نمى كنم او چنين باشد كه گفته‌اند عبداللّه پيشنهاد زيركانه‌اى داد وگفت : اماما ، قيس رابركناركنيد اگر اين شايعات راست باشد او هرگز كنارنخواهد رفت . » « 1 » \r\nآرى نظر خوبى بود چراكه اگر قيس فرمان امام رااطاعت نمى كرد معلوم مىشد كه شايعات صحيح بوده است و اگر مطيع فرمان امام مىشد وفادارى او ثابت مىگشت وتبليغات برضد قيس خنثى مىگرديد . « 2 » \r\n\r\nفرماندهى در صفّين\r\nعبداللّه همراه عموى خود حضرت على ( ع ) درفداكاريهاى جنگى شركت مى جست . وى كه فرزند شهيدى دلاور همچون جعفر طيّار ( فرمانده جنگ موته )\r\n\r\n","description":"","footnote":" ( 1 ) . كامل ، ابن اثير ، ج 3 ، ص 271 .  ( 2 ) . البّته بااينكه موضوع يك شايعه بيش نبود اما شايد مقتضاى تدبير وصلاح درآن هنگام اجراى همين پيشنهاد عبداللّه بود زيراتبليغات مسموم معاويه برعليه قيس وجوسازى كه درآن موقع دشمن برضد او به راه انداخته بود دوستان حضرت راتحت تأثير قرار داده و آنان نيز امام راتحت فشار گذارده بودند تااينكه قيس عزل شد ودركوفه بحضور على ( ع ) رسيد . ","page_name":" 25 ","page_number":25},
  {"content":"\r\n\r\nبود ، گويى لياقت فرماندهى را از پدر به ارث برده بود و از طرفى امتيازاتى كه دروجود خود عبداللّه نمودار بود سبب شد كه در رديف فرماندهان اميرمؤمنان درجنگ صفين قرار گيرد . « 1 » \r\nپس از رسيدن نيروها به صفين دو گروه درماه ذى حجّه باهم درگير شدند ودرمحرّم آتش بس موقت اعلام شد . بافرارسيدن ماه صفر طرفين براى درگيرى آماده شدند . امام ( ع ) فرماندهان جناحها رامعيّن كرد وفرماندهى جناح راست لشكر ( ميمنه ) رابه امام حسن ( ع ) و امام حسين ( ع ) وعبداللّه بن جعفر ومسلم بن عقيل واگذار كرد . « 2 » \r\n\r\nواقع بينى در رزم\r\nعبداللّه بن جعفر يكى از فرماندهان سواره نظام درصفين بود ، روزى يكى از مردان قبيلهء خزيمه به ا و گفت : آيااسبى هست كه باآن به جنگ بروم ؟ عبداللّه گفت : آرى ، هركدام از اين اسبها رامىخواهى برگير . چگونه آن شخص تصميم گرفت اسبى را انتخاب كند عبداللّه به اطرافيان گفت : اگر بهترين اسب رابگيرد كشته خواهد شد . آن مرد بهترين اسب راگرفت و به جنگ آن كس كه او رابه نبرد خوانده بود رفت ، و همانطور كه عبداللّه پيش بينى كرده بودكشته شد . « 3 » \r\nپيش بينى عبداللّه مطابق واقع درآمد . چون او مى دانست كه تجهيزات و امكانات كه دردست افراد شايسته نباشد باعث مىشود دشمن درآنها طمع كند و براى بدست آوردن آن تجهيزات عالى همّ خود راصرف كند وباكشتن طرف مقابل آن تجهيزات راتصاحب نمايدباتوجه به اينكه درآن جنگها هركس همرزمش رامىكشت ، آنچه ازاو باقى مى ماند تصاحب مىكرد .\r\n\r\n","description":"","footnote":" ( 1 ) . تاريخ ابن‌عساكر ، ج 7 ، ص 337 .  ( 2 ) . زندگانى اميرالمؤمنين ، هاشم رسولى محّلاتى ، ج 2 ، ص 144 .  ( 3 ) . وقعهء صفّين ، ص 373 . ","page_name":" 26 ","page_number":26},
  {"content":"\r\n\r\n\r\nنبرد دركنار امام\r\nعبداللّه بن جعفر درصفّين همواره دركنار فرماندهى كلّ قوا ، على ( ع ) و همچون سايه به دنبال آن حضرت بود و در شدّت جنگ نيز هيچگاه او راتنها نمىگذاشت . دراينجا براى نمونه دو مورد راذكر مىكنيم :\r\n1 . دريكى از روزهاى جنگ ، نبرد سختى درگرفت وجنگ تن به تن شد و برخى از نيروهاى امام فرار كردند . « مالك اشتر » سعى مىكرد آنان رابرگرداند و حضرت نيز ناظر صحنه بود . درآن هنگام از هرسو به سمت امام تير فرود مىآمد ازاين روامام به همراه عبداللّه كه دركنار عمويش على ( ع ) مراقب بود به راه افتادند تابه موضع ( پرچمهاى ) قبيله ربيعه رسيدند « 1 » \r\n2 . روزى از روزهاى جنگ ، سپاهيان على ( ع ) كنار خيمه حضرت گرد آمده منتظر بيرون آمدن آن حضرت بودند . يكى از فرماندهان معاويه به نام عمر وبن قيس ( رئيس قبيله عك ) به - معاويه كه زودتر از امام به ميدان آمده بود - گفت :\r\n« حرف مرا زمين مگذار . دستور بده فرماندهان و رؤسا و سواران شام با حملهء من يورش آورند ، زيرااگر چنين كنند عراقيان‌شكست مى خورند . »\r\nمعاويه دستور داد همهء اهل شام به همراه او حمله كردند .\r\nامّا درپاسخ به آنان ، سپاه امام ، كه عبداللّه درجمع آنان بود باشجاعت زيادى به مقابله بادشمن شتافتند و به يارى امام ( ع ) پرداختند تادشمن بادادن كشته‌هاى فراوان رو به فرارگذارد . « 2 » \r\n\r\nگواه قرارداد حكميّت\r\nچون مردم شام به داورى عمروبن عاص و مردم عراق به داورى ابوموسى\r\n\r\n","description":"","footnote":" ( 1 ) . مناقب ، خوارزمى ، ص 156 .  ( 2 ) . مناقب ، خوارزمى ، ص 169 . ","page_name":" 27 ","page_number":27},
  {"content":"\r\n\r\nراضى شدند ، به نگارش قرارداد آتش بس پرداختند و رضايت دادند كه هرچه دو داور به حكم قرآن داورى كنند بپذيرند پس از نوشته شدن پيمان نامهء داورى عده‌اى از ياران على ( ع ) برآن شهادت دادند كه يكى از آنان عبداللّه بن جعفر بود . « 1 » \r\n\r\nياور امام على ( ع ) درشرايط سخت\r\nدر بازگشت رزمندگان از صفين ، امام على ( ع ) از يك مرد كوفى پرسيد :\r\nمردم دربارهء جنگ و جريان صلح چه مى گويند ؟\r\nاو گفت : مىگويند على ( ع ) جمعى داشت كه آنها را با اين عمل خود متفرق ساخت و اگر بابقيّه پيروانش كه فريب حيله معاويه وعمر وعاص را نخورده بودند مى جنگيد كه پيروز مى شدند و يا شهيد ، بهتر بود .\r\nحضرت فرمود : من آنان را متفرّق نساختم آنان خود متفرّق شدند . « 2 » \r\nامّا اينكه گفتند : « چه مى شد اگر ( فقط ) با گروهى فرمانبردار به پيكار آن كس كه از او نافرمانى كرده بود مى رفت تابراو پيروز شود يانابود گردد ، و در آن صورت رفتارش دور انديشانه بود » به خدا سوگند كه اين نظر و رأى از ديدهء من پنهان نبود ، هر چند آغوش من در گسيختن از دنياى گوارا و پذيرفتن مرگ بر خويشتن بسيار گشاده است و كاملًا آماده بوده ام و هستم ، ولى وقتى آهنگ پيكار با آن قوم ، كردم ، بدين دو ( حسن و حسين ) نگريستم كه داوطلب رفتن به جنگ بودند و از من سبقت گرفته بودند و نيز بدين دو يعنى عبدالله بن جعفر و محمدبن على نگريستم كه در جلوى من براى جنگ آماده بودند و دريافتم كه اگر اين دو حسن و حسين ( ع ) نابود شوند ، نسل رسول خدا ( ص ) از اين امت گسيخته مى\r\n\r\n","description":"","footnote":" ( 1 ) . وقعه صفيّن ، نضربن مزاحم ، ص 507 .  ( 2 ) . كامل ، ابن اثير ، ج 3 ، ص 324 . ","page_name":" 28 ","page_number":28},
  {"content":"\r\n\r\nشود و اين را ناروا و ناخوش داشتم و بر نابودى اين دو تن يعنى محمّد و عبداللّه جعفر نيز دلم سوخت و يقين كردم كه اگر توجهشان به موقعيت ( حساس و خطرناك ) من نبود به پيش نمى آمدند .\r\nبه خدا سوگند ! اگر به ايشان رخصت نبرد مى دادم آنها را به كام مرگ افكنده بودم و ديگر ايشان در لشكر و خانه من نبودند . « 1 » \r\nامام على ( ع ) به خاطر مصالحى كه در كار بود و اهميتّى كه وجود اشخاصى همچون حسنين عليهما السلام ، محمّد حنفيّه و عبداللّه بن جعفر و عبداللّه بن عباس داشت آنها را از جنگ مستقيم و رو در رويى با دشمن نهى كرده بود « 2 »  تا آنان محفوظ بمانند و مبيّن حق در آيندهء جامعهء اسلامى باشند .\r\n\r\nاعتراض به خوارج\r\nهمانطورى كه مى دانيد پس از جنگ صفيّن ، مسئله خوارج پيش آمد . برخى از امام تقاضاكردند تا دستور دهد براى روشن شدن ذهن مردم ، هر يك از اهل بيت سخنى ايراد كند . ابتدا امام به فرزندش امام حسن عليه السلام فرمود : بپاخيز و دربارهء ابو موسى اشعرى و عمروعاص مطالبى بيان دار . پس از سخنان امام حسن ( ع ) به عبداللّه بن عباس فرمود : براى مردم سخن بگويد و پس از سخنان ابن عباس ، عبداللّه بن جعفر سخنانى اين گونه بيان داشت :\r\n« اى مردم ، اين حق على ( ع ) بود كه نسبت به شخص حَكَم رأى و نظر دهد و او به ديگرى رضايت داشت ، آمديد و اصرار كرديد كه ابوموسى اشعرى بايد حَكَم باشد و گفتيد ما قبول نمى كنيم مگر ابوموسى را ، پس تو هم بپذير و قبول كن زيرا فقط ابو موسى مورد رضايت ما است . به خدا\r\n\r\n","description":"","footnote":" ( 1 ) . وقعهء صفين ، ص 530 .  ( 2 ) . تنقيح المقال ، مامقانى ، ج 2 ، ص 173 . ","page_name":" 29 ","page_number":29},
  {"content":"\r\n\r\nقسم از علم او استفاده‌اى نبرديم و در غيبتش انتظارى نداشتيم كه به كمك ما بيايد . ناتوانيش باعث مىشد كه انتظارى از او نداشته و اميدى به اينكه عمروعاص را شكست دهد يا به طرف ما جلب كند نداشته باشيم . با آنچه آنان نظر دادند و عمل كردند چيزى عوض نمى شود ، نه فسادى را براى عراق به دنبال دارد و نه اصلاحى را براى شام . نه حق على ( ع ) را مىتواند از بين ببرد و نه باطل معاويه را زنده نمايد و حق با افسون افسونگران و نفحه و دم شيطانى از بين نرود و ما امروز نسبت به على ( ع ) مانند ديروز مىانديشيم و با او هستيم . » « 1 » \r\n\r\nشهادت امام على ( ع )\r\nعبداللّه بن جعفر همچنانكه در طول حيات امام على ( ع ) در همهء صحنه‌ها ، كنار حضرت ( ع ) بود ، پس از شهادت آن بزرگوار افتخار شركت در مراسم غسل و كفن و دفن را داشت . او همراه با حسنين ( ع ) و برگزيدگان اصحاب امام ( ع ) ، آن بزرگوار را به خاك سپردند . « 2 »  و بعد از دفن امام على ( ع ) در قصاص عبدالرحمن بن ملجم ملعون نيز شركت داشت . « 3 » \r\nپس ازشهادت امام على ( ع ) عبداللّه كمر همّت برخدمت امام حسن ( ع ) بست و در ركاب امام حضور داشت و پس از آنكه امام حسن ( ع ) خود را ناچار از صلح با معاويه عليه اللّعنه ديد در اين مورد با امام حسين ( ع ) وعبداللّه به مشورت نشست . « 4 » \r\n\r\n","description":"","footnote":" ( 1 ) . مناقب ، ابن شهر آشوب ، ج 3 ، ص 193 .  ( 2 ) . طبقات ، ابن سعد ، ج 3 ، ص 37 .  ( 3 ) . همان مدرك ، ص 39 .  ( 4 ) . كامل ، ج 3 ، ص 405 . ","page_name":" 30 ","page_number":30},
  {"content":"\r\n\r\n\r\nخنثى سازى توطئه معاويه\r\nهمانطور كه گفتيم يكى از دو دختر عبداللّه بن جعفر ، زينب نام داشت كه معاويه با زيركى سياسى خود مى خواست او را به همسرى يزيد درآورد و از پشتيبانى بنى هاشم استفاده كند تا حكومت در دراز مدت هر چه بيشتر در خاندان بنى اميّه باقى بماند .\r\nاز اين رو معاويه به مروان ، حاكم مدينه نوشت :\r\n« زينب دختر عبداللّه بن جعفر را براى يزيد خواستگارى كن ، و از نظر صداق ( مهريه ) هر چه عبداللّه پيشنهاد كرد بپذير ، و بگو ، ضمناً شرط\r\nمى كنم هر چه بدهكارى دارد بپردازم هر چند زياد باشد ، و بين دو طايفه بنى اميّه و بنى هاشم صلح برقرار باشد . »\r\nمروان نزد عبداللّه بن جعفر رفت و خواستگارى كرد عبداللّه گفت :\r\n« اختيار دختران مابا حسن بن على ( ع ) است ، از او خواستگار كن . »\r\nمروان خدمت امام حسن رفت و مأموريتش را ابلاغ كرد .\r\nامام فرمود :\r\n« مروان سخنانى را گفتى اينك جواب بشنو . »\r\n1 . امر صداق را به پدر دختر واگذار كردى ولى مابر خلاف سنت و رويه پيامبر ( ص ) رفتار نمى كنيم .\r\n2 . تاكنون كدام دخترى از ما قرض پدر را پرداخته است تا اين دومش باشد ؟\r\n3 . اينكه گفتى بين دو طايفه صلح برقرار خواهد بود چنين نيست زيرا مابراى خدا و در راه خدا با شما دشمنى مى كنيم و اين با امور دنيايى آشتى ناپذير است . . .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسپس فرمود :\r\nمن اين دختر را به عقد پسر عمويش قاسم فرزند محمد بن جعفر درآوردم و قطعه ملكى را كه در مدينه دارم صداقش نمودم كه زندگيشان را تأمين خواهد كرد .\r\nمروان باكمال شرمندگى گفت :\r\n« أ غدراًيا بنى هاشم » مكر مىكنيد اى بنى هاشم ؟\r\nامام فرمود : « اين در مقابل يكى از مكرهاى شما . »\r\nمروان داستان را به معاويه نوشت : معاويه گفت :\r\n« ولى ايشان اگر از ما خواستگارى مى كردند رد نمى كرديم . » « 1 » \r\nبدين ترتيب دسيسه و مكر آنان خنثى شد و توطئه و بلايى بزرگ ، با حُسن تدبير عبداللّه و ارجاع كار به امام حسن ( ع ) از سربنى هاشم دور شد .\r\n\r\nپرخاش به معاويه\r\nدشمنى و كينه توزى معاويه و اطرافيانش با عبداللّه بن جعفر ، از سابقه‌اى كه نسبت به امير مؤمنان ( ع ) دارد مى باشد ، ولى آنهمه سابقه دشمنى و قدرت معاويه باعث نشد كه عبداللّه از آنان بترسد و يادر برابر شان كرنش كند بلكه هرگاه آنان زبان طعن نسبت به امير مؤمنان مى گشودند وى نيز با كمال شهامت و جوانمردى پاسخشان را مى داد .\r\nروزى معاويه و عمروعاص با هم نشسته بودند كه خبر ورود عبداللّه بن جعفر را شنيدند عمروعاص به معاويه گفت :\r\nدر حضور عبداللّه به على ناسزا خواهم گفت و او را عصبانى و ناراحت خواهم كرد .\r\n\r\n","description":"","footnote":" ( 1 ) . بحارالانوار ، ج 110 ، ص 128 ، كمپانى ( سنگى ) - بحارالانوار ، ج 44 ، ص 120 ، بيروت . ","page_name":" 32 ","page_number":32},
  {"content":"\r\n\r\nمعاويه گفت : چنين مكن كه مى ترسم نتوانى از عهدهء او برآيى و باعث شوى فضايلى را اظهار كند كه دوست نداريم ، بشنويم .\r\nعبداللّه وارد شد ، و معاويه از روى سياست ، اظهار خوشبختى كرد و او را نزديك خود خواند و با وى گرم گرفت ولى عمرو عاص نتوانست خوددارى كند و رو به يكى از مجلسيان كرد و سر صحبت را گشود و شروع كرد به عيب جويى از امير مؤمنان و با صداى بلند نسبت هاى زشت و ناپسندى به امام داد و بى شرمى را از حد گذراند .\r\nدر اين لحظه رنگ عبداللّه بر افراشته شد و از خشم لرزه اى بر اندامش افتاد به حدى كه تمام بدنش لرزيد . و به عنوان اعتراض بپاخاست . عمروعاص كه او را خشمگين ديد و گفت : « هان عبداللّه چه خبر است ؟ »\r\nعبداللّه گفت : « ساكت باش اى بى مادر »\r\nو سپس اين شعر را خواند :\r\n« حلم و بردبارى زبان مردم رابر رويم گشوده است . و خيال مى كنند نمىفهمم . » « 1 » \r\nسپس آستين ها را بالا زد و گفت :\r\n« اى معاويه تاكى خشم تو را در دل نگهداريم و بربديها و زشتى هايت صبر كنيم ، گفتار زشت را بشنويم و بى ادبى تو را ببينيم و اخلاق ناستوده‌ات را شاهد باشيم . مادرت به عزايت بنشيند آيا آداب مجالست تو ، همنشينت را از دشنام و ناسزا باز نمى دارد ، اگر چنين است معلوم مىشود دين در نظرت موقعيتى ندارد تا تو را از كردار زشت باز دارد . آگاه باش به خدا سوگند اگر عاطفهء خويشاوندى در تو بود و يا به سهم خود از\r\n\r\n","description":"","footnote":" ( 1 ) . اظُنُّ الحِلْمَ دَلّ عَلى قَومى ، وَ قَدْ يَسْتَجْهِلُ الْرَّجُلُ الْحَليمُ . ","page_name":" 33 ","page_number":33},
  {"content":"\r\n\r\nاسلام دفاع مى كردى ، فرزندان زنهاى هرزه و پدر نامعلوم « 1 »  را در رديف افراد فاميل خود جاى نمى دادى .\r\nو فقط مردمان ستم پيشه به موقعيت افراد برگزيده جاهلند و تو تيره هاى قريش و جوانمردان آنان را مى شناسى ، پس به حق دانستن اشتباهات و خطاهاى گذشته مانند ريختن خون مسلمانها و جنگ با امير مؤمنان تو را وادار به ادامهء خطا و اشتباه در آنچه مى دانى كه حق خلاف آن است نكند .\r\nپس راه حق را پيش گير ، كه جدايى تو از راه حق و فرو رفتن در درياهاى تاريكى ، گمراهىات را به درازا كشيده است .\r\nمعاويه ديد عبداللّه دست بر نمى دارد و مجلس در بهت فرو رفته و همگى غرق در سخنان او شده اند . صدا زد :\r\nعبداللّه ما از خطا و اشتباهمان بر مىگرديم تو را به خدا بنشين . خدا لعنت كند آن كس را كه آتش درونى تو را برافروخت . آنچه گفتى قبول است و هر چه درخواست كنى بر مى آورم . اگر مقام و موقعيّت اجتماعى هم نداشتى صورت وسيرت تو براى تقرّب تو به ما كافى بود . آخر تو پسر ذوالجناحين ( جعفر طيّار ) هستى و بزرگ بنىهاشمى .\r\nعبداللّه : نه نه چنين نيست ، سيّد و آقاى بنى هاشم حسن و حسين عليهما السلام هستند و كسى را نرسد كه با ايشان برابرى كند .\r\nمعاويه : تو را سوگند مى دهم ، هر چه مى خواهى بگو برآورده سازم هر چند بزرگ و سنگين باشد اگر چه همهء مال و ثروتم را بگذارم .\r\nعبداللّه : امّا در اين مجلس چيزى نمى خواهم و حاجتى ندارم .\r\nاين جمله راگفت وخارج شد . معاويه‌كه نگاهش را به او دوخته بود ، گفت :\r\n\r\n","description":"","footnote":" ( 1 ) . اشاره به داستان زياد بن ابيه كه معاويه او را برادر خود خواند و شاهد گرفت . ","page_name":" 34 ","page_number":34},
  {"content":"\r\n\r\n« به خدا سوگند گويا رسول خدا ( ص ) است راه مى رود ، اخلاق و رفتارش به پيامبر ( ص ) مى ماند . »\r\nپس ازآنكه عبداللّه رفت ، معاويه روبه عمروعاص گفت :\r\n« چرا با تو حرف نزد و جوابت را نداد ؟ »\r\n- بر تو معلوم است و مى دانى چرا .\r\n- خيال مى كنى از جوابهايت ترسيد ؟ خير چنين نيست ، بلكه تو را قابل و لايق ندانست تا جوابت را بگويد يا با تو طرف شود ، مگر نديدى رو به من كرده بود و از تو دور مى شد . « 1 » \r\n\r\nدفاع از ائمّه\r\nعبداللّه جزو كسانى بود كه معاويه آنها را در نماز لعن و نفرين مى كرد « 2 » \r\nو اين نبود مگر به خاطر تعهُّد و هوشيارى عبداللّه در دفاع از مقام امامت .\r\nعبداللّه خود دربارهء دفاع از مقام ائمه چنين مى گويد :\r\n« نزد معاويه بودم و حسن و حسين ( ع ) با مابودند و عبداللّه بن عباس و فضل بن عباس نيز حضور داشتند . معاويه رو به سوى من كرد و گفت :\r\nچقدر به حسن و حسين احترام مى گذارى و آنها را بزرگ مى شمارى ؟ و حال آنكه نه خود آنها بهتر از تو هستند و نه پدرشان بهتر ازتو . و اگر نه اين بود كه فاطمه ( س ) دختر رسول خداست هر آينه مى گفتم مادر تو اسماء بنت عميس هم كمتر ازاو نيست . در پاسخ گفتم . به خدا سوگند ، آگاهى تو نسبت به آنها و پدر و مادر آنها كم است . بخداسوگند اين دو بهتر از من ، و پدر و مادرشان بهتر از پدر و مادر من هستند . اى معاويه تو\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 6 ، ص 295 .  ( 2 ) . انساب الاشراف ، بلاذرى ، ج 2 ، ص 352 . ","page_name":" 35 ","page_number":35},
  {"content":"\r\n\r\nغافل و بى خبر هستى از آنچه من از رسول خدا ( ص ) دربارهء آنها و پدر و مادر آنها شنيدم . آنچه شنيدم حفظ كردم و فهميدم و روايت كردم . گفت :\r\nاى فرزند جعفر ، به ما بگو . به خدا سوگند تو نه دروغ مى گويى و نه مورد اتّهام هستى . « 1 » \r\nسپس عبداللّه مقدارى از سخنان پيامبر ( ص ) را دربارهء امامت على ( ع ) به معاويه بازگو كرد .\r\n\r\nشركت در دفن امام حسن ( ع )\r\nابن عباس گويد :\r\nچون امام حسن ( ع ) به شهادت رسيد ، امام حسين ( ع ) ، من و عبداللّه بن جعفر و فرزندم على را به حضور طلبيد و پس از غسل و كفن ، آن حضرت را در بقيع در جوار مادر بزرگش فاطمه بنت اسد به خاك سپرديم . « 2 » \r\n\r\nپاسخ بيعت خواهى براى يزيد\r\nمعاويه اندكى پس از درگذشت امام حسن ( ع ) ، يزيد را وليعهد خويش خواند و به استانداران خود و همچنين استاندار مدينه دستور داد مردم مدينه را به بيعت دعوت كند و نام كسانى را كه كوتاهى مى كنند به او گزارش دهد .\r\nاستاندار مدينه نام افرادى را كه با بيعت نمودن با يزيد مخالفت كردند به معاويه گزارش داد كه نام عبداللّه بن جعفر نيز در آن بود .\r\nمعاويه براى عبداللّه بن جعفر نامه اى نوشت كه مضمون آن چنين بود .\r\n« . . . مىدانى كه تو را بر ديگران ترجيح مى دهم و نسبت به تو و\r\n\r\n","description":"","footnote":" ( 1 ) . الغدير ، علَّامه امينى ، ج 1 ، ص 199 .  ( 2 ) . الامامة و السياسة ، ج 1 ، ص 147 . ","page_name":" 36 ","page_number":36},
  {"content":"\r\n\r\nخانوده‌ات نظر خوبى دارم . دربارهء تو خبر ناخوشايندى به من رسيده است . اگر بيعت كنى سپاسگزارى خواهد شد و اگر خوددارى نمايى مجبور خواهى گشت و السَّلام »\r\nو عبداللّه بن جعفر در جوابش چنين نوشت :\r\n« . . . نامه ات رسيد ، و آنچه را نوشته اى كه مرا بر ديگران ترجيح مى دهى دانستم . اگر چنين كنى خودت رابه سعادت رسانده اى ، و اگر خوددارى نمايى نسبت به خودت كوتاهى نموده اى ، اما اينكه نوشته اى مرامجبور خواهى كرد با يزيد بيعت كنم ، به جان خودم سوگند اگر تو مرا به آن بيعت مجبور كنى ما قبل از اين تو و پدرت را مجبور كرديم كه به اسلام در آئيد تا اينكه بى رغبت و از ره اضطرار مسلمانان شديد والسَّلام » « 1 » \r\n\r\nمعاويه از خدا بترس\r\nمعاويه در سال 50 هجرى به حج و در رجب 56 به عمره رفت . او در هر دو سفر درپى بيعت گيرى براى يزيد بود ، و در اين راه اقدامات و مذاكراتى با اصحاب و شخصيتهاى برجسته داشته است .\r\nگفته اند معاويه از ذكر بيعت يزيد خوددارى كرده است ، تا آنكه در سال 50 هجرى به مدينه آمد و مردم به استقبالش رفتند . چون به اقامتگاهش رسيد ، به دنبال عبداللّه بن عباس ، عبداللّه بن جعفر ، عبداللّه بن عمر و عبدالله بن زبير فرستاد . و به دربان دستور داد تا آنان از حضورش نرفته اند به كسى اجازهء ورود ندهد . سپس خود نشست و مسئلهء جانشينى يزيد را مطرح كرد و از آنان خواست تا هريك نظرات خود راابراز دارند . ابتدا عبداللّه بن عباس سخنانى گفت آنگاه ،\r\n\r\n","description":"","footnote":" ( 1 ) . الغدير ، ج 10 ، ص 241 . ","page_name":" 37 ","page_number":37},
  {"content":"\r\n\r\nعبداللّه بن جعفر برخاست و چنين گفت :\r\n« سپاس خداى را كه در خور حمد است و سپاس او را سَزَدْ . او را سپاس مى گوئيم كه حمدش را به ماالهام كرد ، و از اواميد مى داريم كه ما را در اداى حقش يارى دهد . شهادت مى دهم كه خدايى جز خداى يگانه بىنياز و پايدار نيست ، خدايى كه همسر و فرزندى نگرفته است ، و اين كه محمّد ( ص ) بنده و فرستاده اوست .\r\nاما بعد اگر در خلافت به قرآن مراجعه شود . قرآن مى گويد :\r\n« وَاولُوالْأَرْحامِ بَعْضُهُمْ اوْلى بِبَعْضٍ » يعنى خويشاوندان به موجب كتاب خدا در حق گيرى از يكديگر بر ديگران مقدّمند و در صورتى كه به سنّت رسول خدا عمل شود بايد متعلق به خويشاوندان وى باشد ، و اگر به روش ابوبكر وعمر عمل شود . باز چه كسى سزاوارتر به تصدّى حكومت اسلامى از خاندان پيامبر ( ص ) است ؟ به خدا قسم اگر او ( على ع ) را پس از پيامبر ( ص ) به خلافت مىگماردند خلافت را به اهلش سپرده بودند . به سبب ديندارى و درستى او و براى اينكه حكم خدا به كار بسته شود و شيطان پيروى نگردد ، و در آن صورت حتى دو شمشير در امّت اسلامى ردّ و بدل نمى شد .\r\nبنابراين اى معاويه از خدا بترس ، زيرا تو زمامدار گشته اى و ما تحت سلطهء تو قرار گرفته ايم . از اين جهت به مصالح مردمى كه تحت سرپرستى تو قرار گرفته‌اند . بينديش ، فرداى قيامت در اين باره از تو باز خواست خواهد شد . اما آنچه دربارهء دو پسر عمو ، ( امام حسن ( ع ) و امام حسين ( ع ) ، گفتى و اينكه آنان را دعوت نكردى « 1 »  به خدا سوگند كار\r\n\r\n","description":"","footnote":" ( 1 ) . اشارهء به كلام معاويه است كه گفته بود من حسنين را با آنكه دوست داشتم دعوت‌نكردم چون فرزندان على ( ع ) هستند . ","page_name":" 38 ","page_number":38},
  {"content":"\r\n\r\nدرستى نكردى و اين كار ( بيعت گرفتن براى يزيد ) را نمى توانى بكنى مگر به وسيله و با رضايت آنان . و تو خود مى دانى كه آن دو معدن دانش و بزرگوارى و نجابت هستند ، چه اعتراف كنى و چه انكار . » « 1 » \r\n\r\nتمجيدى دفاع‌گونه\r\nروزى عبداللّه بن جعفر به مجلس معاويه وارد شد . ابن عباس و عمروعاص هم حضور داشتند . عمرو عاص گفت :\r\n« مردى بر شما وارد شد كه در دل آرزوها دارد و در مجالس بزم و طرب به آوازها دل مىدهد و شيفته كنيزكان خواننده و نوازنده است ، بسيار شوخ بذله سر است و از جوانان زياد حمايت مىكند و ( با آنها كه مورد علاقه اش نيستند ) خشمش آشكار است و در خوشگذرانى از خود بى خود است ، به گذشتگان خود بسيار مى بالد و در انفاق اسرافكار است . »\r\nابن عبّاس برآشفت و گفت : به خدا سوگند كه دروغ مى گويى ، عبداللّه بن جعفر آنچنانكه تعريف كردى ، نيست ، او بسيار به ياد خداست و در برابر نعمتهاى حق سپاسگزار ، و از هر ناروائى دور و بر كنار است ، مردى است بخشنده و بزرگ ، آقاو بردبار ، هدفى راستين دارد ، و تقاضاى ديگران را اجابت مىكند ، محدوديّت و هيبتى كه مانع از نزديكى به او گردد ، در او نيست ، از كسى عيب جويى و نكوهش نمىكند . در بين قريش مقامى و الا دارد .\r\nشير بيشه مردانگى است . در كار زار ، پيشرو و دلير است و حسبى شريف دارد .\r\nسپس روبه عمر و عاص كرد و گفت : همانند آن ناپاك ( عمرو عاص ) بىپدر ، پست و فرومايه نيست كه پست ترين افراد قريش بر سرش نزاع كنند . « 2 » \r\n\r\n","description":"","footnote":" ( 1 ) . الغدير ، ج 10 ، ص 243 ، بيروت .  ( 2 ) . الغدير ، ج 2 ، ص 138 ، با استفاده از ترجمه آن ، ج 3 ، ص 252 . ","page_name":" 39 ","page_number":39},
  {"content":"\r\n\r\n\r\nسفارش معاويه به يزيد\r\nعبداللّه بن جعفر بر معاويه وارد شد در حالى كه يزيد پيش معاويه بود . و با كلام و سخن به عبداللّه تعريض مى زد و او را متهّم به اسراف و عمل بر خلاف رضاى خدا مى كرد ، و با پدرش افتخارات خود شان را بر مى شمردند . عبداللّه به يزيد گفت :\r\nمن خود را برتر از آن مى دانم كه پاسخ تو را بدهم ، اگر آنكه بر تخت نشسته ( معاويه ) سخنى مى گفت پاسخش را مى دادم .\r\nمعاويه به او گفت : گويا گمان كرده‌اى از او با شرف ترى ؟\r\nعبدالله : آرى به خدا سوگند از تو و از پدر تو ( ابو سفيان ) و جدّتو .\r\nمعاويه : من گمان نداشتم كسى در زمان حرب ابن‌اميّه شرافتمندتر و بزرگوارتر از حرب كسى است كه او را سير كرده و پوشانيده و پناهش داده است .\r\nگفت : درست گفتى اى اباجعفر ، « 1 » \r\nپس از آنكه عبداللّه رفت معاويه به يزيد گفت :\r\n« اى پسر ، از درافتادن با بنى هاشم بپرهيز كه آنان بر دانسته هاى خود جاهل نيستند . و دشمن آنان ناسزايى براى آنها نمى يابد . »\r\n\r\nعبداللّه و امام حسين ( ع )\r\nمرحوم مامقانى وقتى نقل شيخ رادر مورد عبداللّه مىآورد ، مىنويسد :\r\n« شيخ او را در زمره اصحاب امير المؤمنين ( ع ) و امام حسن ( ع ) شمرده است و نمى دانم چرا او را در زمرهء اصحاب امام حسين ( ع ) نشمرده ، با اينكه در آن شبهه‌اى نيست و عبداللّه با امام همراهى كرد به فرستادن فرزندانش عون ، محمد به همراه امام حسين ( ع ) و هر دو در ركاب\r\n\r\n","description":"","footnote":" ( 1 ) . تاريخ ابن عساكر ، ج 7 ، ص 331 . ","page_name":" 40 ","page_number":40},
  {"content":"\r\n\r\nامام ( ع ) به شهادت رسيدند و عبداللّه از حضور در كربلا معذور بود . « 1 » \r\nهنگامى كه امام حسين ( ع ) از مكه به سوى كربلا حركت كرد . عبدالله بن جعفر از آن حضرت خواست تا از اين سفر منصرف شود ابتداء نامه اى نوشت و با دو فرزند خود محمّد و عون نزد امام فرستاد .\r\nعبدالله نوشته بود : « امابعد ، تو را به خدا سوگند ، هنگاميكه نامهء مرا خواندى از اين سفر دست بردار وبرگرد زيرا من خير خواه تو هستم و مىترسم در اين سفر نابودى تو و نابودى اهل بيت تو باشد . اگر تو امروز كشته شوى روشنايى زمين خاموش خواهد شد زيرا تو چراغ رستگاران ( راهنماى هدايت يافتگان ) و اميد مؤمنان هستى . در رفتن شتاب مكن من نيز بدنبال اين نامه خواهم آمد . . والسلام . »\r\nچرا عبدالله نامه نوشتن را برآمدن خودش نزد امام ترجيح داد ؟ بعيد نيست كه عبدالله گرفتار كارهايى بوده است و اين نامه را با شتاب نوشته ، كه سپس خودش بيايد و يا اينكه خواسته است با حاكم مكه مذاكراتى كند ، و آنگاه حضور امام شرفياب شود . نظر عبدالله اين بود كه حاكم مكه نامه‌اى به امام بنويسد و به حضرت امان دهد .\r\nو از امام تقاضا كند كه از سفر منصرف شود . لذا به سراغ عمرو بن سعيد كه از جانب يزيد حاكم مكه بود رفت و نظرش را گفت . « عمرو » به عبدالله گفت : هرچه مى خواهى بنويس تا من مُهر كنم . عبدالله آنچه مى خواست از زبان حاكم براى امام نوشت و از عمرو خواست نامه را به وسيلهء برادرش يحيى بن سعيد بفرستد ، كه اين طريق بيشتر موجب اطمينان خواهد بود تا امام تشخيص دهد نامه از طرف حاكم است .\r\nعبدالله بن جعفر و يحيى حركت كردند تا به امام رسيدند . يحيى نامه را براى حضرت خواند و كوشيد او را منصرف كند ، امّا امام نپذيرفت كه از تصميم خود\r\n\r\n","description":"","footnote":" ( 1 ) . تنقيح المقال ، ج 2 ، ص 174 . ","page_name":" 41 ","page_number":41},
  {"content":"\r\n\r\nبازگردد . بعد از آنكه عبدالله اصرار فراوان كرد ، امام فرمود :\r\n« پيامبر ( ص ) را در خواب ديدم كه به من فرمود : به‌راهم ادامه دهم و بروم و من تصميم به رفتن دارم و مأموريتم راانجام خواهم داد چه به نفع من باشد چه به ضررم . »\r\nپرسيدند آن خواب چيست ؟\r\nامام فرمود : « من تاكنون سخنى از آن رؤيا به كسى نگفته ام و به شما نيز نخواهم گفت تا آنكه پروردگارم را ملاقات كنم . » « 1 » \r\nعبدالله هنگامى كه ديد امام براى سفر مرگ آماده است ، دوپسرش را با امام روانه كرد ، در صورتى كه مى دانست در اين سفر همگى كشته خواهند شد امّا دل عبدالله در همه حال با حسين ( ع ) بود و مى بينيم پس از شهادت امام ، به سوگوارى مى نشيند و بهترين تسليت براى او اين بوده است كه دو فرزندش محمّد و عون در ركاب سيد الشُّهداء شهيد شده‌اند .\r\nعلماى شيعه عليهم رضوان الله كسانى همچون محمّد بن حنفيّه و عبدالله‌بن جعفر را در مورد عدم شركت در صحنه كربلا معذور داشته اند . علّامه حلّى در جواب سيد مهنّا كه از او راجع به عدم شركت اين دو بزرگوار در كربلا سؤال كرده مى فرمايد :\r\nامّا محمّد بن حنفيّه ، گفته اند كه مريض بوده و نمى توانسته همراه امام باشد و در مورد غير او ( عبدالله بن جعفر ) ممكن است عدم علم به اتفّاقى كه خواهد افتاد اورا از همراهى بازداشته است . « 2 » \r\n( فكر كرده امام به كوفه مى رود و با يارى كوفيان حكومت را قبضه مىكند و به ذهنش خطور نمىكرده كه امام به كربلا مى رود و در آنجا آن اتّفاقات مى افتد ) .\r\n\r\n","description":"","footnote":" ( 1 ) . عوالم ، شيخ عبدالله بحرانى ، ج 17 ، ص 216 .  ( 2 ) . شرح حال زينب كبرى ، فيض الاسلام ، ص 51 . ","page_name":" 42 ","page_number":42},
  {"content":"\r\n\r\n\r\nاعتقاد و اعتراف به دوازده امام\r\nعبدالله از معتقدين به امامت دوازده امام است . خودش گويد :\r\nروزى من و حسنين ( ع ) و عبدالله بن عباس و عمر بن ابى سلمه واسامة بن زيد پيش معاويه بوديم . بين من و معاويه كلماتى ردّ و بدل شد من به معاويه گفتم : از پيامبر خدا ( ص ) شنيدم كه فرمود : من به مومنين از خود شان اولى هستم و بعد از من على ( ع ) و بعد از شهادت اوامام حسن ( ع ) و بعد از شهادت او پسرم امام حسين ( ع ) اولى هستند و بعد از شهادت او پسرش على بن الحسين اولى هست سپس فرزندم محمّد بن على باقر اولى است واى حسين تو او را درك خواهى كرد سپس پيامبر ( ص ) شمرد تا دوازده نفر كامل شدند كه نه نفر آنان از فرزندان امام حسين ( ع ) بودند . بعد از امام حسن ( ع ) و امام حسين ( ع ) و عبداللّه بن عباس و عمر بن ابى سلمه و اسامه ، طلب شهادت كردم و آنها حرف مرا تأييد نمودند . « 1 » \r\n\r\nاى كاش در كربلا بودم !\r\nهمانطور كه گفتيم دو نفر از فرزندان عبداللّه بنام عون و محمّد در كربلا در ركاب امام حسين ( ع ) شهيد شدند . هنگامى كه خبر شهادت فرزندانش به وى رسيد كلمه استرجاع ( انَّالِلَّهِ وَانَّا الَيْهِ راجِعُونَ ) بر زبان راند . يكى از غلامان عبداللّه به نام ابوسلاسل در مقام اظهار تأثر گفت : اين مصيبت هم از ناحيهء حسين به مارسيد .\r\nعبداللّه با شنيدن اين سخن بر آشفت و پرخاشگرانه گفت :\r\n« دربارهء حسين چنين مىگويى ؟ به خدا قسم دوست داشتم دركربلا باشم و جانم را فدايش كنم كه او شايسته است جانها را فدايش كنند ، ايشان همراه برادر و پسر عمويم كشته شدند و با او برابرى ومساوات نمودند . »\r\n\r\n","description":"","footnote":" ( 1 ) . خصال ، شيخ صدوق ، ترجمه كمره‌اى ، ج 2 ، ص 246 . ","page_name":" 43 ","page_number":43},
  {"content":"\r\n\r\nسپس رو به اهل مجلس كرد وگفت :\r\n« شهادت امام برمن سخت دشوار است ولى خدا راشكر مىكنم اگر من خود نتوانستم حسين رايارى كنم ولى فرزندان عزيزم او رابه جان يارى كردند . » « 1 » \r\n\r\nتقاضاى مرگ\r\nچون اموال عبداللّه تمام شد ، در روز جمعه طلب مرگ كرد وگفت :\r\nخدايا تو مرابه جود وسخاوت عادت دادى و من مردم رابه بخشش و عطاء عادت دادم ، پس اگر مال دنيا را از من قطع خواهى كرد ، مرا در دنيا باقى مگذار .\r\nهنوز آن هفته به پايان نرسيده بودكه عبداللّه از دنيا رفت . « 2 » \r\n\r\nوفات در مدينه\r\nسرانجام عبداللّه بن جعفر درسال هشتاد هجرى ( عام الجحاف ) « 3 »  وفات يافت .\r\nفرماندار وبزرگان مدينه به همراه مردم در مراسم تشييع جنازه وى بطور كم سابقه‌اى شركت كردند وشدت ازدحام به قدرى بودكه به تابوت فشارى مىآمد . كودكان گريبان چاك زده و پشت سر تابوت بودند تا آنكه جنازهء عبداللّه در بقيع به خاك سپرده شد فرماندار مدينه ( ابان بن عثمان ) كه اشك برگونه‌هايش جارى بود مىگفت :\r\n« به خدا قسم ، تو خوب ونيكو بودى ، بدى در تو وجود نداشت و به خدا سوگند شريف ونجيب بودى . » « 4 » \r\n\r\n","description":"","footnote":" ( 1 ) . بحارالانوار ، ج 10 ص 222 .  ( 2 ) . منتهى الآمال ، ج 1 ، ص 251 ، به نقل از مروج الذّهب .  ( 3 ) . به سالى مىگفتند كه سيلى عظيم درمكه آمد كه حجاج و شترها را بابارشان برد . جحاف : چيزى كه هر چيز را با خود برد ( تنقيح المقال ، ج 2 ، ص 174 ) و برخى سن او را به هنگام وفات 90 تا 92 سال گفته‌اند .  ( 4 ) . تنقيح المقال ، مامقانى ، ج 2 ، ص 174 ؛ اسدالغابه ، ج 3 ، ص 135 . ","page_name":" 44 ","page_number":44},
  {"content":"\r\n\r\n\r\nقيس‌بن سعد\r\n\r\nآشنايى با قيس‌بن سعد\r\nدر اين جزوه سخن از فرماندهى مؤمن وشجاع به نام « قيس بن سعد بن عبادهء خزرجى » است . او از اصحاب عاليقدر رسول خدا ، امام على و امام حسن مجتبى عليهم السلام بود وى زمان رسول خدا ( ص ) درجنگها شركت داشت و در بعضى جنگها پرچم دار انصار بود . در دورهء خلافت خلفاى سه گانه از حاميان ولايت امام على ( ع ) وطرفداران حضرت محسوب مىشد و در فرصتهاى مناسب به دفاع از امام احاديثى نقل مى كرد .\r\nدرعصر خلافت حضرت‌على ( ع ) از محبّان وياران مخلص و صميمى امام ( ع ) بود . درجنگها ، درركاب امام رشادتها وشجاعتهاى كم نظيرى از خود به جاى گذاشت . اوّلين بيعت كنندهء با امام حسن ( ع ) بود « 1 »  و حضرت او رابه قائم مقامى فرماندهى مقدمهء سپاه خود منصوب نمود . زندگى پر فراز ونشيب اين فرمانده شجاع اسوه اى عالى براى پويندگان راه حق مىباشد .\r\n\r\n","description":"","footnote":" ( 1 ) . تاريخ طبرى ، ج 5 ، ص 158 . ","page_name":" 45 ","page_number":45},
  {"content":"\r\n\r\n\r\nپدر قيس\r\nپدرش سعدبن عبادهء خزرجى است . سعد يكى از دوازده نقيب انصار بود . « 1 » \r\nسعد از بخشندگان وبزرگان قوم خود بود و در دوران جاهليّت واسلام سيادت و آقايى داشت .\r\nاو از اصحاب بزرگ پيامبر ( ص ) وحامل پرچم انصار درجنگهاى صدر اسلام و مورد توّجه رسول خدا ( ص ) بود . قيس گويد :\r\nروزى رسول خدا ( ص ) براى ديدن ما آمد وهنگام ورود ، حضرت سلام كرده ( سنّت پيامبر اين بود كه با بلند سلام كردن اجازهء ورود مىطلبيد و چنانچه صاحب خانه تا سه بار جواب سلام را نمىداد مراجعت مى فرمود ) . پدرم آهسته جواب داد .\r\nمن گفتم : آيا به رسول خدا ( ص ) اجازهء ورود نمى دهى ؟\r\nپدرم گفت : تحمّل كن تا پيامبر ( ص ) چند بار برما سلام بگويد ( چون سلام دعاست وسعد مى خواست حضرت چند بار برآنها دعا كند . ) پيامبر سه بارسلام گفت و چون جواب نشنيد مراجعت فرمود . سعد درپى حضرت روان شد و عرض كرد :\r\nاى رسول خدا ( ص ) من سلام شمار امىشنيدم و آهسته جواب مىدادم تا شما برمازياد سلام كنيد . پيامبر ( ص ) وقتى اين كلام را شنيد برگشت و دستور داد آب آوردند غسل نمود وحوله‌اى برخود پيچيد و بعد دستها رابه سوى آسمان بلند كرد وفرمود : خداوندا صلوات و رحمت خود رابرآل عباده قرار داده . ! « 2 » \r\n\r\n","description":"","footnote":" ( 1 ) . سيرهء ابن هشام ، ج 2 ، ص 86 .  ( 2 ) . اعيان الشيعه ، ج 7 ص 224 . ","page_name":" 46 ","page_number":46},
  {"content":"\r\n\r\nبعد از وفات رسول خدا ( ص ) انصار در سقيفه جمع شدند و خواستند با سعدبن عباده به عنوان « خليفه » بيعت كنند .\r\nدراين مورد بعضى از بزرگان فرموده‌اند كه بدون ترديد ، انصار وسعد خواهان وطرفدار امام على ( ع ) بودند ولى حدس قريب به يقين مىزدند كه مهاجرين وقريش باتوجه به سابقه‌اى كه داشتند وعداوتى كه از آنها ظاهر شده بود ، نخواهند گذاشت خلافت درخاندان پيامبر ( ص ) مستقر شود و آن را تصاحب خواهند كرد و بعد از غصب خلافت ، حقد و كينه‌ها رابروز خواهند داد وتقاص خونهايى كه انصار از آنها در بدر و احد وغيره ريخته اند خواهند گرفت از اين جهت آنها تصميم گرفتندتا امر خلافت را خود به عهده بگيرند و مانع شوند كه به دست قريش بيفتد ، وشايد تصميم داشتند ابتدا خودبه عهده گرفته و بعد به آل پيامبر ( ص ) تحويل دهند . « 1 » \r\nچون سعد باابوبكر بيعت نكرد او رااز مدينه به « حوران » شام تبعيد نمودند « 2 »  و در سال 15 هجرى آنجا ترور شد . كه بعد شايع كردند كه او به دست جن كشته شده است چون ايستاده بول كرده است . « 3 » \r\n\r\nشمايل و فضايل قيس\r\nقيس درخانوادهء سيادت و بزرگى به دنيا آمد و بزرگ شد . مدتى پدرش او را به خدمت پيامبر گمارد . « 4 » \r\nاو داراى هيكلى قوى وقدّى رشيد و بلند بود وصورتى بدون محاسن وزيبا\r\n\r\n","description":"","footnote":" ( 1 ) . اعيان الشيعه ، ج 7 ، ص 225 ؛ تنقيح‌المقال ، ج 2 ، ص 16 ( نقل به مضمون ) .  ( 2 ) . اعيان الشيعه ، ج 7 ، ص 224 . درمورد سال ترور او اختلاف است وسالهاى 11 ، 14 و 15 نوشته‌اند .  ( 3 ) . تنقيح المقال ، ج 2 ، ص 16 .  ( 4 ) . اسدالغابه ، ج 4 ، ص 215 . ","page_name":" 47 ","page_number":47},
  {"content":"\r\n\r\nداشت . « 1 »  هنگامى كه براسب قوى هيكل سوار مى شد پاهايش به زمين مىرسيد « 2 »  قدرت جسمى او زياد بود و كارهاى دشوراى كه از عهدهء ديگران بر نمىآمد به او مى سپردند .\r\nوقتى اميرالمؤمنين ( ع ) درپاسخ شرارت خالد بن وليد ، ميلهء آسياب را به گردن او پيچيد ، خالد شكايت به ابوبكر بردابوبكر گفت :\r\nقيس‌بن سعد بن عباده را حاضر كنيد ، زيراغير او نمىتوانداين ميله را باز كند . « 3 »  قيس گذشته از قدرت وزيبايى ظاهرى داراى فضايل اخلاقى و صفات و خصال پسنديده ونيكو بود كه كمتر كسى مىتواند واجد و صاحب همهء آن صفات باشد .\r\n\r\nالف . علم\r\nقيس مدّتى در سفر وحضر ملازم و در خدمت پيامبر ( ص ) بوده ، و در اين مدت باتوجه به نبوغ و كمال عقلانى كه داشت از محضر رسول اكرم ( ص ) استفاده‌هاى فراوانى برد و پيامبر ( ص ) هم د رتعليم او سعى نيكو نمود . علّامه امينى دراين مورد مىفرمايد :\r\nشك نيست كه پيامبر ( ص ) در طول مدت خدمتگذارى قيس معالم دين را به او تعليم مىداده و قيس هم فرصت را غنيمت مىشمرده و اظهار شوق مىكرده است .\r\nاو مىگويد : روزى رسول خدا ( ص ) برمن عبور كردند درحالى كه من نمازم را خوانده بودم حضرت فرمود : آيا تو رابه درى از درهاى بهشت راهنمايى كنم ؟\r\nگفتم : آرى اى رسول خدا . فرمود : ( گفتن ) « لاحَولَ وَلاقُوَّةَ الّابِاللَّه » .\r\n\r\n","description":"","footnote":" ( 1 ) . اعيان الشيعه ، ج 8 ، ص 457 .  ( 2 ) . الغدير ، ج 2 ، ص 108 .  ( 3 ) . تنقيح المقال ، ج 2 ، باب القاب ، ص 32 . ","page_name":" 48 ","page_number":48},
  {"content":"\r\n\r\nبعد از وفات رسول خدا ( ص ) قيس به حضور امام على ( ع ) مى رسيد ، كه وارث علوم پيامبر ( ص ) بود و از آن حضرت استفاده‌هاى علمى فراوان مى نمود . از لحاظ علمى به حدّى رسيد كه در مناظره‌اى كه بين او ومعاويه اتّفاق افتاد او عالمانه به آيات نازل شده در شأن امام على ( ع ) وروايات استناد كرد و وقتى معاويه پرسيد از چه كسى اينها رافراگرفته‌اى ؟ آيا پدرت اينها رابه تو ياد داده ؟ جواب داد . اينها رااز كسى شنيده و فرا گرفته‌ام كه از پدرم بهتر و حقش بر من بيش از حق پدرم بود . او على بن ابى طالب عليه السلام عالم وصديق اين امّت است .\r\nو امام على ( ع ) درحكم فرماندارى او مى نويسد : . . . و به زيردستانت از آنچه خداوند به تو آموخته بياموز و . . . . كه اين كلام شريف خود بهترين دليل بر وفور علمى قيس است . او از اين راويان حديث است و از پيامبر ( ص ) ، امام على ( ع ) ، پدرش و ديگران حديث نقل كرده است « 1 » \r\n\r\nب . جود و بخشش\r\nخاندان و اجداد قيس به صفت جود و بخشش مشهور بودند . پدرش ، سعد بن عباده و جدش از كسانى بودند كه به اطعام و پذيرائى ميهمان ، چه در زمان جاهليّت و چه در زمان اسلام معروف بودند ، و بعد از آنها قيس اين شيوه را ادامه داد .\r\nجابر بن عبداللَّه گويد :\r\nمن با قيس بودم وقتى كه به يكى از جنگها مىرفتيم و لشكر دچاركمبود موادّ غذايى شده بود . قيس پيوسته شتر نحر مىكرد وافراد را سير مىنمود ، به حدى كه براى اين كار قرض گرفت . ابوعبيده كه فرماندهى سپاه را\r\n\r\n","description":"","footnote":" ( 1 ) . الغدير ، ج 2 ، ص 92 - 93 . ","page_name":" 49 ","page_number":49},
  {"content":"\r\n\r\nعهده‌دار بود او راتحسين كرد وقتى رسول خدا ( ص ) از واقعه مطلع شد فرمود : جود وبخشش ، خصيصه ذاتى اين خانواده است . « 1 » \r\n\r\nج . كمك به ديگران\r\nدر اسلام كمك و دستگيرى از مستضعفان مورد تأكيد فراوان است و بهترين نوع كمك مادى ، قرض دادن است و به اين جهت در روايات براى صدقه ده برابر و براى قرض هيجده برابر ، اجر ذكر شده است . « 2 » \r\nقيس علاوه بر بخششهاى بلاعوض فراوان ، در قرض دادن هم شاخص بود .\r\nوقتى در اواخر عمر در بستر بيمارى بود ، مشاهده كرد دوستان به عيادت او نمىآيند ، علت آن راجويا شد ، گفتند : چون به تو بدهكارند وقدرت پرداخت بدهى را ندارند از ملاقات شرم مىكنند . قيس گفت :\r\nخداوند رسوا كند طلبى را كه مانع ملاقات دوستان باشد بعد دستور داد اعلام كنند هركس به قيس بدهكار است او راحلال نموده است .\r\nبعد از اين اعلام ، عيادت كنندگان به قدرى زياد شدند كه در آخر وقت آن روز نردبان خانه‌اش شكست . « 3 » \r\n\r\nد . شجاعت\r\nقيس از شجاعان عرب بود ودرجنگها رشادتهاى كم نظيرى از خود نشان داد . و در تمام جنگها همراه پيامبر بود و بعد از آن درركاب امام على ( ع ) و امام حسن ( ع ) شركت داشت وهميشه از اوّلين اجابت كنندگان بود . مقاومت او در برابر خلفاى جور خصوصاً معاويه حكايت از شجاعت و بى باكى او دارد .\r\n\r\n","description":"","footnote":" ( 1 ) . اعيان الشيعه ، ج 8 ، ص 453 .  ( 2 ) . ميزان الحكمه ، ج 8 ، ص 123 .  ( 3 ) . اعيان الشيعه ، ج 8 ، ص 457 . ","page_name":" 50 ","page_number":50},
  {"content":"\r\n\r\n\r\nه . عبادت\r\nاين فرمانده شجاع ، در بعد عبادى و رابطه باآفريدگار جهان نيز اسوه بود .\r\nدرمرتبه خوف ازخداوند وبندگى اطاعت ذات پروردگار كارش به جايى رسيد كه درنماز هنگامى كه براى سجده خم شد ناگاه مار بزرگى در سجده‌گاهش نمايان شد و او بدون اينكه به اين خطر توجّهى كند و يا از آن مار انديشه‌اى به خاطر راه دهد همچنان سر خود را فرود آورد و در پهلوى آن برخاك گذاشت . دراين موقع مار دور گردنش پيچيد ولى او از نماز خود كوتاهى ننمود و چيزى نكاست ، تا اينكه از نماز فارغ شد ومارا بادست خود از گردن جدا كرد و به طرفى انداخت . « 1 » \r\n\r\nو . سياست\r\nاز ويژگيهاى قيس عقل سرشار ، زيركى ، تدبير وانديشه استوار او بود ، و او را يكى از خردمندان وسياستمداران عرب شمرده اند . روزى مالك اشتر از اميرالمؤمنين ( ع ) اجازه خواست تا برمتخلّفين از آن حضرت يورش برد . امام فرمود : مالك دست از من بردار\r\nمالك غضبناك وخشم آلود برگشت . در بين راه به قيس برخورد كرد قيس به او گفت :\r\nاى مالك ! هرگاه سينه ات از برخورد باناملايمات تنگ مىشود ، آن رااز دل بيرون مىاندازى وهرگاه كارى را دور مى پندارى به سوى آن شتابان حركت مىكنى . اى مالك بدان كه آئين شكيبايى تسليم است و راه تسلط برشتاب و عجله ، مداراكردن وآرامش داشتن است . بدترين سخن ، سخنى است كه بازشتى وعيب همانند گردد و بدترين انديشه آن است كه\r\n\r\n","description":"","footnote":" ( 1 ) . الغدير ، ج 2 ، ص 91 . ","page_name":" 51 ","page_number":51},
  {"content":"\r\n\r\nباتهمت وبدگمانى همراه باشد . هرگاه به مسأله‌اى رسيدى بپرس وآنگاه كه مأموريّت يافتى فرمانبردار باش قبل از آزمايش لب به سؤال مگشاى .\r\nپيش از آنكه دستورى برسد خود رامكلّف مساز و به زحمت ميانداز آنچه درخاطر تو مىگذرد و در دل دارى ، مانيز در دل داريم . برصاحب ومولاى خود سخت مگير . « 1 » \r\nقيس خيلى خوب ربط قضايا رادرك مىكرد .\r\nوقتى امام ( ع ) به خلافت رسيد ، مغيرة بن شعبه خدمت حضرت رسيد و پيشنهاد داد كه فعلًا بامعاويه كارى نداشته باش صبر كن تاحكومتت مستقر شود بعد مى توانى به آسانى او رابركناركنى . امام نپذيرفت كه اجازه دهد كسى همچون معاويه حتى يكساعت بر آبرو وناموس و اموال مردم مسلط باشد . مغيره مايوس از خدمت امام مرخص شد وباسرودن اشعارى اظهار داشت كه امام على ( ع ) رانصيحت كردم ولى نپذيرفت بااينكه نصيحت من از روى صدق و اخلاص بود ! !\r\nقيس از جريان مطلّع شد وگفت :\r\nاى اميرالمؤمنين ، مغيره موضوعى رابه شما اشاره كرد كه خداوند آن را نخواسته است . او قدمى جلو گذاشت‌وقدمى عقب كشيد و كارى كرد كه اگر پيروزى به دست شما باشد به خاطر نصيحت امروزش از نزديكان شما شود و اگر زمام امور به دست معاويه افتد چون از مشاوران او بوده از نزديكانش به حساب آيد .\r\nبعد اشعارى سرود به اين مضمون كه نزديك بود مغيره معاويه را برتو پيروز گرداند ولى الحمدللّه تو مؤيد وموفّق بودى . « 2 » \r\n\r\n","description":"","footnote":" ( 1 ) . الغدير ، ج 2 ، ص 73 .  ( 2 ) . الغدير ، ج 2 ، ص 74 . ","page_name":" 52 ","page_number":52},
  {"content":"\r\n\r\nاو نه تنها سياست راخوب مىدانست بلكه توان استفاده از مكر وخدعه را هم به بهترين وجه داشت امّا به علت پاىبندى به اخلاق اسلامى اهل خدعه نبود .\r\nخودش گويد :\r\nاگر نبود اينكه از پيامبر ( ص ) شنيدم كه فرمود : جايگاه مكر وخدعه در آتش است همانا من از مكارترين اين امت بودم . « 1 » \r\n\r\nز . ظلم ستيزى\r\nاو از افرادى بودكه روحيه ستيز باظلم داشت بعد از پيامبر ( ص ) با كسانى كه برسركار آمدند ، كنار نيامد ودرموقع مناسب حق رابه آنها گوشزد مىنمود و زير بار دستورهاى غير عادلانه نمىرفت . مثلًا وقتى از او خواستند ميله آسيابى را كه امام به گردن خالد بن وليد پيچيده بود باز كند تسليم نشد ، با اينكه او راتهديد كردند . « 2 » \r\nاو بارها امام على ( ع ) رابرپيكار بامعاويه فرا مى خواند و عرض مىكرد : اى اميرمؤمنان ! محبوبتر از تو كسى رانداريم كه زمام امور رابدست گيرد ، و براى اقامه عدل و داد واجراى احكام اسلامى بپاخيزد . . اى امام اگر معاويه رابه حال خود واگذارى تاهرحيله ومكرى بخواهد انجام دهد ، آهنگ كشورهاى اسلامى رامى نمايد وباقلوب پراز كنيه ، مملكت اسلامى راپر آشوب مىنمايد . « 3 » \r\nوقتىبعد از شهادت امام على ( ع ) خواست باامام حسن ( ع ) بيعت كند گفت :\r\nدستت را بياور تا بر كتاب خدا و سنّت پيامبر و جنگ بامنحرفان باشما بيعت كنم . « 4 » \r\n\r\n","description":"","footnote":" ( 1 ) . اين گفته قيس در جواب آنهايى است كه معاويه مكّار وخدعه گر راسياستمدارترين فرد عرب مىدانستند . قيس بااستناد به گفته پيامبر ( ص ) چنين سياستى رامردود اعلام مىكند . البته خدعه ومكر درجنگ جايز و لازم است .  ( 2 ) . تنقيح المقال ، ج 2 ، ص 32 .  ( 3 ) . الغدير ، ج 2 ، ص 75 .  ( 4 ) . تاريخ طبرى ، ج 5 ، ص 158 . ","page_name":" 53 ","page_number":53},
  {"content":"\r\n\r\nاين جمله قيس به خوبى نشانگر روحيّهء ظلم ستيزى وعدالت‌طلبى اوست و وقتى امام حسن ( ع ) مردم كوفه رابراى جنگ بامعاويه دعوت كرد و آنها جواب ندادند ، او بعد از عدى بن حاتم برخاست و مردم راملامت كرد و بر جنگ بامعاويه تشويق نمود . « 1 » \r\n\r\nح . سخنورى\r\nاو خطيب تواناى انصار ويگانه سخنور قبيله خزرج بود .\r\nامام على ( ع ) وقتى براى سركوبى اهل جمل به سوى بصره روان بود ، هيئتى مركّب ازامام حسن ( ع ) وعمّار وقيس را براى دعوت مردم كوفه روانه داشت .\r\nاعضاى هيئت و از جمله قيس باخطابه‌ها وبيان واقعيتّها توانستند مردم را برانگيخته وتعداد زيادى رابراى همراهى امام روانه كنند . « 2 » \r\nسخنرانيهاى قيس درطول نبرد صفين به قدرى مؤثر بود كه معاويه خشمگين شده گفت :\r\nهمانا خطيب انصار ( قيس بن سعد ) هرروز خطبه مىخواند به خداسوگند هدف او اين است كه فردادمار از روزگار مابرآورد و ما را به خاك هلاكت بنشاند اگر آن كس كه فيل رااز خراب كردن خانه خدا بازداشت ( خدا ) جلو او رانگيرد مار انابود خواهد ساخت . « 3 » \r\nقيس علاوه برخطبه از شعر هم براى پيشبرد اهداف عاليهء خود استفاده مىكرد و به مناسبت اشعار محّرك وپرمحتوايى مى سرود درجنگ صفين در حضور امام ( ع ) اشعارى بااين مضمون گفت :\r\n\r\n","description":"","footnote":" ( 1 ) . اعيان الشيعه ، ج 8 ، ص 456 .  ( 2 ) . زندگانى اميرالمؤمنين ( ع ) ، رسولى محّلاتى ، ج 1 ، ص 431 .  ( 3 ) . الغدير ، ج 2 ، ص 89 . ","page_name":" 54 ","page_number":54},
  {"content":"\r\n\r\nوقتى دشمن برما ستم كرد ، گفتيم ، خدا ما رابس است .\r\nخدايى كه ديروز ، بصره رابرايمان گشوده ما را كافى است .\r\nبه گفته قرآن ، على ( ع ) پيشواى من و ديگران است .\r\nآن روز كه پيامبر فرمود هركه رامن مولاى اويم اين على ، مولاى اوست و اين مقام بزرگى است . گفته پيامبر به امت خويش ، مسلم است ودرآن گفتگويى نيست . « 1 » \r\n\r\nط . دوستى اهل بيت\r\nقيس از هواداران ومحبّان اهل بيت عليهم السّلام بود او از اولّين كسانى بشمار آمد كه به ولايت امام على ( ع ) رجوع نمودند . « 2 » \r\nو او در محبّت به امام ( ع ) مخلص بود وتاپايان عمر دست از محبّت اهل‌بيت ( ع ) نكشيد .\r\n\r\nقيس در زمان پيامبر ( ص )\r\nقيس از بزرگان اصحاب پيامبر ( ص ) بود و نسبت به رسول خدابه منزله رئيس پليس در دستگاه فرماندهى بودكه وظائف ومأموريّتهاى شهرى راانجام داده و عهده‌دار اجراى دستورهاى امنيّتى وانتظامى درمدينه بود . « 3 » \r\nدر جنگهاى زمان رسول خدا ( ص ) شركت داشت و در بعضى از آنها پرچمدار انصار بود .\r\nدرسال هشتم هجرى ، پيامبر ( ص ) او رابه فرماندهى چهارصد نفر به سوى قبيله صُداء كه درناحيه‌اى از يمن ساكن بودند فرستاد . يكى از افراد قبيله ، لشكر را ديد و از هدف آنها سؤال كرد و وقتى متوجّه شد به سرعت خود را به پيامبر ( ص )\r\n\r\n","description":"","footnote":" ( 1 ) . الغدير ، ج 2 ، ص 67 .  ( 2 ) . اعيان الشيعه ، ج 8 ، ص 453 .  ( 3 ) . الغدير ، ج 2 ، ص 69 . ","page_name":" 55 ","page_number":55},
  {"content":"\r\n\r\nرساند و از حضرت خواست كه آنها رابر گرداند واو مسلمان شدن طايفه‌اش را تضمين كرد . پيامبر ( ص ) هم قبول نمود و دستور مراجعت آنها راصادر فرمود و بعد از چند روزى يك گروه پانزده نفرى از سوى آن قبيله خدمت پيامبر رسيده و اسلام آوردند . « 1 » \r\nاز ديگر مسئوليتهاى قيس درزمان پيامبر ( ص ) جمع آورى زكات بود . « 2 »  در اواخر عمر رسول خدا ( ص ) وقتى افراد لشكر اسامه دررفتن سستى مى كنند ، حضرت پيامبر به قيس وحباب بن منذر مأموريّت داد تا متخلفّان رابه اردوگاه برگردانند قيس وحباب فراريان رابه اردوگاه بردند و به اسامه گفتند : پيامبر ( ص ) اجازه تخّلف نداده ، همين الان بايد حركت كنى اسامه هم قبول كرد قيس وحباب برگشتند وگزارش مأموريّت خود را به پيامبر ( ص ) رساندند . « 3 » \r\n\r\nقيس پس از رحلت پيامبر ( ص )\r\nبعد از رحلت پيامبر ( ص ) خلافت از مسير خود منحرف شد و كسانى كه حقّى درآن نداشتند برمسند خلافت تكيه زدند چيزى نگذشت كه بعضى از اصحاب به اشتباه عظيم خود پى بردند و به سوى حق بازگشتند . قيس از اوّلين رجوع‌كنندگان بود . « 4 » \r\nقيس درمعيّت تعدادى ديگر از اصحاب بزرگ پيامبر ( ص ) براى انجام وظيفهء شرعى خويش ، در اجتماع هيئت حاكمه ومسلمانان حاضر شدند و هر كدام ضمن خطبه‌اى مردم را به بازگشت از اشتباه وسپردن خلافت به اهل آن دعوت\r\n\r\n","description":"","footnote":" ( 1 ) . طبقات ، ج 1 ، ص 326 .  ( 2 ) . الغدير ، ج 2 ، ص 70 .  ( 3 ) . مكاتيب الائمه ، ج 1 ، ص 86 .  ( 4 ) . تنقيح المقال ، ج 2 ، ص 31 . ","page_name":" 56 ","page_number":56},
  {"content":"\r\n\r\nكردند . قيس در اين اجتماع گفت :\r\nاى گروه قريش ! خوبان شما مىدانند كه اهل بيت رسول خداباسابقه اى كه دراسلام دارند و رنج ومشقّتى كه دراين راه ديده‌اند نسبت به خلافت سزاوارترند وخداوند خلافت را براى على ( ع ) قرار داد درحالى كه تو ( اى ابوبكر ) حاضر بودى و با دوگوش خود شنيدى پس به گمراهى بازنگرديد كه زيانكارمىشويد . « 1 » \r\nقيس از جملهء كسانى بود كه ابتدا باابوبكر بيعت نكر د وبعداً هم با شجاعت تمام ناحق بودن آن راتذكّر مى دادوقتى او رابراى بازكردن ميلهء آهن از گردن خالدبن وليد احضار كردند او امتناع ورزيد . تهديدش كردند فايده نكرد . سرانجام خليفه گفت :\r\nچرا تو را براى اين كار خواندم درحالى كه امام تو ابوالحسن است و . . .\r\nقيس در جواب گفت : به خداقسم اگر بادست ، باتو بيعت كردم ولى زبان و دلم با تو بيعت نكر دوامّا درمورد امامم على ( ع ) بعد از روز غدير ، حجّتى عليه او نيست . . . . مرابه خاطر اعتقادم به امامت على ( ع ) سرزنش كردى به خدا قسم منكر امامت اونيستم و از ولايتش عدول نخواهم كرد . چگونه نقض امامت او كنم وحال آنكه به خدابرامامت و ولايت او عهد بسته‌ام و در مورد آن عهد سؤال مىشوم و اگر خدارا درحالى ملاقات كنم كه بيعت تو را نقض كرده باشم درنظرم بهتر از آن است كه عهد خدا ورسولش راشكسته باشم تو فقط امير قوم خود هستى كه اگر بخواهند تو راترك مىكنند و اگر بخواهند تراكنا رمىگذارند . از اين جرمى كه مرتكب شده‌اى تو به كن و امر خلافت رابه آنكه از تو سزاوارتر است واگذار كه تو بابه عهده گرفتن آن و غصب جاى امام گناهى بزرگ مرتكب شده‌اى . « 2 » \r\n\r\n","description":"","footnote":" ( 1 ) . معجم رجال الحديث ، ج 14 ، ص 97 .  ( 2 ) . تنقيح المقال ، ج 2 ، ص 32 . ","page_name":" 57 ","page_number":57},
  {"content":"\r\n\r\n\r\nقيس در دوران امام على ( ع )\r\nمهمترين فراززندگى قيس ، دوران امام على ( ع ) است او كه سراپا عشق ومحبّت به امام بود خود راوقف خدمت آن حضرت كرد و تا آخرين لحظات عمر امام درخدمت وى بود . درتمام معركه ها شركت كرد ورشادتها و دلاوريهاى چشمگير از خودنشان داده از جانب امام به استاندارى مصر و آذربايجان منصوب شد وباسياست وكاردانى كم نظير در مدت امارت خود ، امور آن ولايات را سرو سامان داد .\r\nمسؤليتّهاى قيس در دوران حكومت امام على ( ع ) عبارت بود از :\r\n1 . عضو هيئت اعزامى به كوفه جهت بسيج مردم براى جنگ جمل\r\n2 . فرماندهى قسمتى از پياده نظام درجنگ جمل\r\n3 . فرماندهى قسمتى از جناح چپ لشكر درصفين\r\n4 . فرماندهى سپاه براى جنگ بامعاويه دراواخر عمر حضرت امام على ( ع )\r\n5 . فرماندهى « شرطة الخميس » « 1 » \r\n6 . استاندارى مصر\r\n7 . استاندارى آذربايجان\r\n8 . رياست انصار\r\n\r\nاستاندارى مصر\r\nبعداز اينكه امام على ( ع ) به خلافت رسيد ، فرمانداران وحاكمان ولايات را منصوب كرد ، ازجمله قيس بن سعد رادرماه صفر سال 36 هجرى به استاندارى مصر برگزيد . « 2 » \r\n\r\n","description":"","footnote":" ( 1 ) . نيروهاى ويژه وضربتى چند هزار نفرى كه همواره گوش به فرمان اميرالمؤمنين ( ع ) بودند ( اختصاص ، ص 2 )  ( 2 ) . كامل ، ج 2 ، ص 268 . ","page_name":" 58 ","page_number":58},
  {"content":"\r\n\r\nامام خطاب به قيس فرمود :\r\nبه سوى مصر حركت كن ، من تو را به ولايت آنجا مأمور كردم . دوستان و افرادى مورد اطمينان را از اينجا با خود ببر تا وقتى وارد مصر شوى با جمعيّتى انبوه و شكوه و عظمت باشى . اين كار دشمنان را ترسانده و دوستان را خشنود و دلگرم مىكند و باعث عزّت و شكوه آنان مىشود . به خواست خدا هر گاه به مصر وارد شدى به نيكوكاران نيكويى كن و بر اشخاص مشكوك سخت بگير و با خاصّ و عام ملايم و مهربان باش چه آنكه مدارا و نرمى خجسته و با بركت است . « 1 » \r\nدر حكم استاندارى قيس ، امام ( ع ) بعد از حمد و ثناى الهى و شهادت به يگانگى خدا و رسالت پيامبر ( ص ) خطاب به مردم مصر مىنويسد :\r\nمردم بعد از خلفاى سه گانه با من بيعت كردند و من قيس بن سعد را به امارت شما فرستادم . او را برحق يار و ياور باشيد . به او امر كرده‌ام كه به نيكان شما نيكى كند و بر افرادى كه ايجاد بدگمانى و شايعه مىكنند سخت بگيرد و با عامّ و خاص مدارا كند . او از افراد مورد رضايت من است و به شايستگى او اميدوارم . « 2 » \r\nوقتى اوامر امام ( ع ) را شنيد عرض كرد :\r\nيا اميرالمؤمنين من لشكر و سپاه را در خدمت شما مىگذارم تا درموقع نياز نزديك شما باشند ، و هرگاه با آنان كار داشتيد و خواستيد به جائى بفرستيد در حضور شما باشند و امّا راجع به سفارش به نيكى و مدارا از خدا كمك مىخواهم كه بتوانم اينطور عمل كنم . « 3 » \r\n\r\n","description":"","footnote":" ( 1 ) . الغدير ، ج 2 ، ص 70  ( 2 ) . اعيان الشيعه ، ج 8 ، ص 453 .  ( 3 ) . الغدير ، ج 2 ، ص 70 . ","page_name":" 59 ","page_number":59},
  {"content":"\r\n\r\nقيس با چند نفر از افراد خانواده‌اش به سوى مصر روان شد . در منطقهء ايله ( ازمناطق شام ) گروهى از سربازان ( طرفداران عثمان ) با او برخورد كردند و پرسيدند شما كيستيد ؟ قيس ( براى اغفال آنان ) گفت :\r\nاز اصحاب پراكندهء عثمان هستم و به دنبال پناهگاه و ياور مىگردم .\r\nگفتند : نامت چيست ؟ گفت : قيس بن سعد و بعد سربازان به آنها اجازهء رفتن دادند . « 1 » \r\nقيس در اوّل ربيع الاوّل وارد مصر شد و بر منبر رفت و دستور داد نامهء امام را قرائت كردند و بعد گفت اى مردم ما با بهترين فرد بعد از رسول خدا كه مىشناختيم بيعت كرديم ، پس شما هم برخيزيد و بر كتاب خدا و سنت رسول خدا ( ص ) بيعت كنيد كه اگر ما به آنها عمل نكرديم بيعتى بر شما نداشته باشيم .\r\nسپس مردم به جز اهالى يك قريه ( خَرِبتا ) بيعت كردند و قيس فرمانداران و عمّال خود را به نواحى فرستاد و طى نامه‌اى جريانات را خدمت امام شرح داد . « 2 » \r\n\r\nقيس در جنگ جمل\r\nامام على ( ع ) پس از عهده دارشدن خلافت نامه‌اى به معاويه نوشت و او رابه بيعت فراخواند . معاويه مدتّى به امام جواب نداد و بعد از تأخير زياد توسط پيكى مخالفت خود رااظهار كرد . امام از فرستادهء معاويه اوضاع شام را سؤال كرد ومتوّجه شد كه معاويه شاميان رابراى جنگ آماده كرده وچاره‌اى جز مقابله نيست . حضرت به عاملان خود ، قيس بن سعد ، عثمان بن حنيف و ابوموسى اشعرى نوشت كه مردم را برى جنگ آماده كنند و خود اهل مدينه را براى مبارزه با معاويه فراخواند . « 3 » \r\n\r\n","description":"","footnote":" ( 1 ) . الغدير ، ج 2 ، ص 70 .  ( 2 ) . كامل ، ابن اثير ، ج 3 ، ص 201 .  ( 3 ) . اعيان الشيعه ، ج 8 ، ص 453 . ","page_name":" 60 ","page_number":60},
  {"content":"\r\n\r\nدرهمين اوضاع واحوال خبر پيمان شكنى طلحه و زبير و همدستى آنها با عايشه و اهل مكه به امام رسيد و همچنين خبر رسيد كه آنها مىخواهند به بصره بروند وبايارى آنهابر امام بشورند . امام از مدينه حركت كرد تا راه آنها را به بصره ببندد ولى وقتى به ربذه رسيد خبردار شد كه آنها جلوتر رفته‌اند . طلحه وزبير باهمراهان خود به بصره وارد شدند وعثمان بن حنيف ، عامل امام ( ع ) را اخراج كردند امام طى نامه اى اهالى كوفه را به همراهى فراخواند ابوموسى اشعرى ، والى كوفه ، مردم رااز پيوستن به امام ( ع ) باز مىداشت و آنان رابه كناره گيرى تشويق مىنمود . وقتى حضرت از موضع گيرى ابوموسى مطّلع شد امام حسن ( ع ) وعمّار وقيس را ( كه از مصر براى يارى امام آمده بود ) به كوفه روانه كرد . آنها درجمع مسلمانان حاضر شده ونامهء امام ( ع ) راخواندند و بعد از آن امام حسن ( ع ) وعمار طىّ سخنانى بايادآورى پيمان شكنى طلحه و زبير و همراهى عايشه وفجايع آنان دربصره و لزوم بسيج عمومى ، آنان را به يارى امام تشويق كردند بعد قيس برخاست و گفت :\r\nاى مردم ( اگر درموضوع خلافت وزمامدارى از شورااستقبال كرده و آن را ملاك بگيريم ، على ( ع ) به خاطر سابقه در اسلام ورابطه وقرابتى كه با رسول ا . . . دارد براى خلافت از همه سزاوارتر است وجنگيدن باكسى كه اين واقعيت رانپذيرد رواست . طلحه وزبير چه حجّتى دارند ، درحالى كه از روى اختيار ورغبت باامام بيعت كرده ، ولى به خاطر حسد و ستم از زير باربيعت شانه خالى كردند ؟ اى مردم ! امام به همراه مهاجران وانصار به سوى شما مىآيد . او را اجابت كنيد\r\nسپس باسرودن اشعارى كوفيان را به پيوستن به حضرت امام ( ع ) تشويق نمود . « 1 » \r\n\r\n","description":"","footnote":" ( 1 ) . جمل ، شيخ مفيد ، ص 133 . ","page_name":" 61 ","page_number":61},
  {"content":"\r\n\r\nدر جنگ جمل قيس يكى از فرماندهان سپاه امام ( ع ) بود منذر بن جارود كه لشكر امام رادرنزديكى بصره مشاهده كرده است ، در توصيف خود گويد : اوّل دسته‌اى هزار نفرى به فرماندهى ابوايّوب انصارى رد شد ، بعد گروه هزارنفرى ديگرى فرماندهى خزيمة بن ثابت گذشت ، بعد گروه هزارنفرى سوم به فرماندهى ابوقتادة بن ربعى ردشد ، سپس عمّار ياسر به فرماندهى هزار نفر عبور كرد و بعد از او سوارى براسبى سرخ موگذشت كه داراى لباس وكلاه سپيد و عمّامه زرد رنگ بود وكمانى به شانه داشت وشمشيرى آويخته بود و پاهايش به زمين مىكشيد وهزاركس به دنبال او بود . گفتم اين كيست ؟ گفتند : قيس بن سعد بن عباده باگروهى از انصار وفرزندانشان و ديگر مردم قحطان ، بعد عبداللّه بن عباس و بعد عبيداللّه بن عباس و قثم بن عباس درگروههاى بعدى عبور كردند و بعد از آنها امام على ( ع ) درحالى كه محمّد حنفيّه پرچم را جلوى او مىبرد و امام حسن و امام حسين دو طرف حضرت بودند وعبداللّه بن جعفر وبنى هاشم وبزرگان مهاجر وانصار درركاب حضرت بودند عبور نمود . « 1 » \r\nامام ( ع ) قبل از شروع جنگ ، بصريان رابه صلح فراخواند ولى آنها اباكردند وشرارت نمودند وقتى خود را ناگزير از جنگ ديد ، پرچم رسول خدا ( ص ) رابه دست فرزندش محمد بن حنفّيه داد واو رابه پيش فرستاد و خود آمادهء جنگ شد قيس بن سعد پيش آمد و باسرودن اشعارى به تقويت روحى لشكر پرداخت .\r\nمضمون شعر قيس ، چنين بود :\r\nاين همان پرچمى است كه زير آن ، همراه پيامبر جنگ مىكرديم و جبرئيل مددكار مابود .\r\nهركس راانصار يارى كنند گرچه ياورى ديگر نداشته باشد ، ضرر نمى\r\n\r\n","description":"","footnote":" ( 1 ) . مروج الذّهب ، ج 2 ، ص 360 . ","page_name":" 62 ","page_number":62},
  {"content":"\r\n\r\nبيند . انصار ، مردمى هستند كه چون جنگ مىكنند ، دستهاشان را باشمشيرهاى مشرفى آنچنان مىكشند كه شهر را فتح مىكنند . « 1 »  اين جنگ باشهامت وشجاعت ياران امام على ( ع ) به پيروزى آن حضرت انجاميد . « 2 » \r\nمردى از قريهء « خَرِبْتا » به قيس پيام داد كه مملكت مصر در اختيار توست ولى ما را به حال خود واگذار تا ببينيم نتيجهء كار چه مىشود . از طرف ديگر ، مسلمة بن مخلّد انصارى نيز مدعى خونخواهى عثمان شد . قيس به او پيام داد :\r\nواى برتو ! عليه من قيام مىكنى ؟ به خدا قسم ، من مايل نيستم ترا بكشم و در عوض ، حكومت شام و مصر برايم باشد . خونت را حفظ كن و بيهوده خود را به كشتن نده .\r\n\r\n","description":"","footnote":" ( 1 ) . جمل ، ص 183 .  ( 2 ) . علّامه امينى ( ره ) مى نويسد : قيس فقط در مقدمات جنگ جمل شركت داشته ودرهنگام جنگ ، چون استاندارمصر شده ، شركت نداشته است ولى به نظر مى رسد كه قيس درجنگ جمل بوده است همانطور كه گذشت ، او درصفر سال 36 به استاندارى مصر فرستاده شد و در اوّل ربيع الاوّل همان سال وارد مصر شد . امام بعد طىّ نامه هاى به و اليان خود از جمله قيس از آنان خواست تانيروى نظامى براى جنگ بامعاويه بفرستند در آن وقت هنوز مسأله جمل پيش نيامده بود و انتظار چنان شورشى هم نمى رفت به اين جهت امام به فكر سركوبى معاويه بود ولى بعداًبارسيدن اخبار شورش اهل جمل بطور موقت از جنگيدن بامعاويه صرف نظر كرد و راه بصره پيش گرفت به احتمال قوى قيس همراه نيروهاى نظامى از مصر به خدمت امام رسيده است چون او جزء هيأت نظامى ارسالى از طرف اميرالمؤمنين ( ع ) به كوفه بوده است .\r\nامام على ( ع ) درنامه خود به اهل كوفه بعداز فتح بصره ودرنامه به جريربن عبداللّه بجلّى والى همدان به اينكه قيس راهمراه امام حسن ( ع ) وعمار به كوفه فرستاده تصريح مىكند ( جمل ، ص 213 - اعيان الشيعه ج 1 ، ص 463 - وقعه صفين ، ص 15 ) . نقل منذربن جارود درمورد هيأت نظامى قيس هنگام ورود به بصره وشعر قيس درپيشگاه حضرت امير همگى حاكى از شركت او درصحنه نبرد است البّته درآن زمان استاندارى مصر به عهدهء او بوده است . تاريخ وقوع جمل دهم جمادى الاوّل سال سى و ششم هجرى بوده است ( مروج الذّهب ، ج 2 ، ص 351 ) يعنى حدود سه ماه بعد از نصب قيس به استاندارى مصر . ","page_name":" 63 ","page_number":63},
  {"content":"\r\n\r\n« مسلمة » نيز درجواب پيام داد : تا زمانى كه تو والى مصر باشى ، كارى به تو نخواهم داشت .\r\nقيس سياستش اين بود كه بدون خشونت و به آرامى افراد را رام كند و تحت فرمان خود درآورد و به اين جهت با اهالى خرِبتا و مسلمة بن مخلّد صلح كرد و خراج و مالياتها را جمع آورى نمود بدون اينكه كسى با او در افتد . « 1 » \r\nمعاويه از بودن قيس در مصر احساس وحشت مىكرد وتحمل او برايش سنگين بود . مصر نزديك شام بود و مىترسيد كه امام على ( ع ) از طرف كوفه و قيس از طرف ديگر بر او حمله آرند و او را محاصره كنند . به اين جهت نامه‌اى به قيس نوشت و درآن تذكّر داد كه على ( ع ) مردم را عليه عثمان شورانيده و نيز قيس را به خاطر شورش بر عثمان نكوهش كرد و از او خواست كه توبه كند و براى خوانخواهى عثمان به معاويه بپيوندد و درآخر و عده داد كه اگر به ما ملحق شوى و ما پيروز شويم حكومت عراقين ( بصره و كوفه ) براى تو و حكومت حجاز هم براى هركدام از اهل تو كه بخواهى خواهد بود و علاوه برآن هر چه بخواهى انجام مىدهم .\r\nقيس مصلحت را درآن ديد كه خيلى صريح و روشن نظر و عقيدهء خود را اظهار نكند بلكه در ظاهر كمى رفق و مدارا نشان دهد . در جواب نامهء معاويه نوشت كه در قتل عثمان شريك نبوده و درمورد تشويق امام ، قاتلان عثمان را هم اطّلاعى ندارد و اما اينكه براى خونخواهى عثمان به معاويه بپيوندد احتياج به وقت و تأمل دارد و نمىتواند سريع تصميم بگيرد .\r\nمعاويه وقتى نامه را خواند به صداقت او مطمئن نشد و ترسيد كه خدعه و نيرنگ باشد . به اين خاطر اين بار نامهء تندى به اين مضمون نوشت كه :\r\n\r\n","description":"","footnote":" ( 1 ) . اعيان الشيعه ، ج 8 ، ص 453 . ","page_name":" 64 ","page_number":64},
  {"content":"\r\n\r\nمن موضع تو را نفهميدم . نمىدانم با ما هستى تاوعدهء صلح بدهم يا عليه ماهستى تا اعلان جنگ كنم و مانند من كسى را فريب نمىدهد ! ؟ و فريب كسى را هم نمىخورد چون داراى نيروى كافى مىباشد . بدان كه اگر پيشنهادهايم را قبول كنى ، آنچه وعده داده‌ام براى توست و الّا مصر را از پياده و سواره پر مىكنم .\r\nقيس كه نامه را خواند متوجّه شد سياست دفع الوقت با معاويه فايده ندارد ، از اين رو در جواب نامهء او عقيده واقعى خود را اظهار داشت و نوشت :\r\nچگونه انتظار دارى ازاطاعت كسى خارج شوم كه سزاوارترين مردم به خلافت و حق گوترين و هدايت يافته‌ترين و نزديك ترين مردم به رسول خداست و امر مىكنى دراطاعت تو وارد شوم كه طاعت ناسزاوارترين مردم نسبت به خلافت و ناحق گوترين و گمراه‌ترين و دورترين مردم نسبت به رسول خدا است . اطراف تو را مردمانى گمراه و گمراه كننده گرفته‌اند كه هر يك بتى از بت‌هاى شيطانند . و امّا اينكه نوشته‌اى مصر را پر ازسواره و پياده مىكنى ، آرى اگر من قبل از تو چنين كارى نكنم كه بتوانى تهديدت را عمل كنى جِدّى و راستگو هستى . « 1 » \r\nنامه قيس كه به معاويه رسيد و دانست كه وعده و وعيد در او كارگر نمىافتد ، از در خدعه درآمد و بين مردم پخش كردكه قيس در بيعت شما وارد شده ، « 2 »  برايش دعا كنيد . از طرف ديگر نامه اوّل قيس راكه لحنى ملايم داشت پخش كرد\r\n\r\n","description":"","footnote":" ( 1 ) . اعيان الشيعه ، ج 8 ، ص 454 .  ( 2 ) . معاويه به گروهى از قريش گفت : هيچ حيله‌اى به كار نبردم كه كارسازتر از حيله‌اىباشد كه درمورد قيس به كار بردم . وقتى از همراه شدن با من امتناع كرد به اهل شام گفتم : قيس را دشنام مگوئيد و ديگران را به جنگ با او فرامخوانيد چون او از محبّان ما است و نصيحتهاى زيركانه‌اش به ما مىرسدو . . . بعد همين مطالب را به دوستانم درعراق نوشتم تا به گوش مأموران اطّلاعاتى امام برسد . ( تاريخ طبرى ، ج 4 ، ص 552 ) . ","page_name":" 65 ","page_number":65},
  {"content":"\r\n\r\nو نامهء ديگرى به نام قيس جعل كرد و دربين مردم پخش نمود تا اين اخبار به امام ( ع ) برسد و قيس راعزل كند ، مأمورين اطّلاعاتى امام ( ع ) اين اخبار را به امام ( ع ) رساندند . حضرت كه متعجّب شده بود ، ياران خود را فراخواند و با آنها به مشورت نشست . عبداللّه بن جعفر پيشنهاد عزل قيس را داد . امام ( ع ) فرمود :\r\nمن اين اخبار را تصديق نمىكنم .\r\nعبداللّه گفت : او را عزل كن ، اگر اين اخبار حق باشد ( و او با معاويه كنار آمده باشد ، دستور را اجابت نمىكند ) از استاندارى كنار نمىرود .\r\nدر اين بين نامهء قيس بن سعد به امام رسيد . قيس به امام نوشته بود كه گروهى از مردم از من خواسته‌اند كه من به آنها مهلت دهم تا ببينند سرنوشت خلافت به چه مىانجامد . اگر ديگران بيعت شما را پذيرفتند آنها هم تصميم خود را بگيرند و نظر من هم اين است كه از آنها دست بردارم و با ملايمت برخورد كنم . شايد خداوند قلوبشان را به ما متمايل كند و از گمراهى نجاتشان دهد . عبداللّه بن جعفر گفت :\r\nيا اميرالمؤمنين اگر به قيس اجازه دهى با آنها مسالمت آميز رفتار كند ديگران هم سوء استفاده مىكنند و بسيارى از آنانى كه مىخواهى بيعت كنند ، در بيعت شما وارد نمىشوند . مصلحت آن است كه او را به جنگ امر كنى .\r\nامام به قيس نوشت كه با آنها جنگ كن .\r\nقيس دوباره به امام نوشت كه مصلحت ترك جنگ است . وقتى اين جواب قيس رسيد عبداللّه دوباره اصرار كرد كه اى امام ، محمّد بن ابى بكر را به مصر بفرست چون من شنيده‌ام كه قيس گفته است :\r\nحكومت مصر تمام نيست مگر به كشتن مسلمة بن مخلّد ( سردستهء عثمانىهاى قريهء خَرِبْتا ) در حالى كه دوست ندارم كه حكومت مصر و شام از آن من باشد و در مقابل مسلمه را بكشم .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nامام با توجه به اصرار اصحاب و شرايط و شايعات ، مصلحت را درعزل قيس ديد ومحمّد بن ابى بكر را به جاى قيس منصوب كرد . قيس وقتى ديد امام محمد را به جاى او فرستاده از مصر خارج شد و به مدينه آمد . البتّه با اينكه از عزل خود ناراحت شده بود ولى اين ناراحتى و عصبانيت مانع انتقال دادن تجربيّاتش به محمد نشد . او بامحمّد خلوت كرد وگفت :\r\nاينكه امام مرا عزل نموده مانع نمىشود كه نصيحتم را به شما بگويم . من دراينجا بصيرت و آگاهى دارم و با كيد و حيله با معاويه و عمروعاص و اهل خربتا برخورد مىكردم . تو نيز با آنها مانند من به كيد و حيله معامله كن و الّا هلاك مىشوى . بعد توضيح داد كه چگونه عمل كند ولى محمّد به نظر او عمل نكرد . « 1 » \r\nبا عزل قيس وآمدن او به مدينه ، فتنه گران و دشمنان امام خواستند از وضع پيش آمده سوء استفاده كنند . حسان بن ثابت كه عثمانى شده بود . قيس را نكوهش كرد و گفت :\r\nعلىبن ابيطالب تو راعزل كرد و از طرف ديگر عثمان را هم كشتى هم گناه اين قتل برگردن تو ماند و هم على از تو تشكر نكرد .\r\nقيس او را از خود راند وگفت :\r\nاى نابيناى كوردل اگرنبود كه بين طايفهء تو و طايفه‌ام جنگ مىافتد گردنت را مى زدم .\r\nمروان بن حكم و اسود بن ابوالبُخترى هم قيس راتهديد كردند و تحت فشار قرار دادند . قيس و سهل بن حنيف ازمدينه خارج شدند و به خدمت امام رفتند .\r\nقيس جريانات مصر و موضع گيرىهايش را براى امام شرح داد و امام گفته‌هاى او\r\n\r\n","description":"","footnote":" ( 1 ) . تاريخ طبرى ، ج 5 ، ص 94 ؛ اعيان الشيعه ، ج 8 ، ص 454 . ","page_name":" 67 ","page_number":67},
  {"content":"\r\n\r\nرا تصديق فرمود . از طرف ديگر خبر قتل محمّدبن ابى بكر رسيد و امام دانست كه قيس درآنجا به خوبى عمل مىكرده و به خوبى از پس مكايد دشمن بر مىآمده است لذا از نظر و رأى او درمواقع لازم استفاده مىنمود .\r\nرفتن قيس نزد امام برمعاويه سنگين آمد و طى نامه‌اى به مروان و اسود نوشت :\r\nشما على ( ع ) را به واسطهء قيس وافكار عاليه‌اش كمك نموديد . به خدا اگر صدهزار مرد جنگى به كمك او مىفرستاديد براى ما قابل تحمّل‌تر بود از اينكه قيس به او ملحق شد . « 1 » \r\n\r\nقيس در جنگ صفّين\r\nپس از جنگ جمل و آماده شدن شرايط ، امام از اصحاب براى سركوبى معاويه نظر خواست . ياران امام ( ع ) نظر خود را به حضرت رساندند از جمله قيس گفت :\r\nاى اميرمؤمنان ما را شتابان بر سردشمن درآور و لحظه‌اى درنگ مكن . به خدا سوگند كه پيكار باآنان براى من از نبرد با تركان و روميان خوش تر است ، زيرا اينها در دين خدا نيرنگ نمودند و دوستداران خدا از مهاجر و انصار و تابعين را خوار و خفيف ساختند . چون بر كسى خشم گرفتند او را به زندان افكندند يا كتك زدند تا از بيت المال محروم كردند يا تبعيد نمودند . غنيمت و حق ما در نظرآنان حلال است و به پندار آنان ماچون بردگانيم . « 2 » \r\nاصحاب امام ( ع ) براى جنگ با معاويه آماده شدند و حركت كرده دراواخر ذيقعده سال سى و ششم به صفين رسيدند . شاميان با تصرف رود فرات و منع امام خواستند لشكر امام را به تسليم وا دارند ولى با مبارزهء شجاعانهء ياران امام\r\n\r\n","description":"","footnote":" ( 1 ) - الغدير ، ج 2 ، ص 73 - تاريخ طبرى ، ج 4 ، ص 555 . درمورد علل عزل قيس به اعيان الشيعه ، ج 8 ، ص 453 ، 454 ، 455 مراجعه كنيد .  ( 2 ) . وقعهء صفين ، ص 93 . ","page_name":" 68 ","page_number":68},
  {"content":"\r\n\r\nشريعه فرات آزاد شد . در طول ماه ذى حجّه درگيرىها ادامه داشت . هر روز گروهى از لشكريان امام ( ع ) با گروهى از لشكر معاويه روبرو مىشدند و به جنگ مىپرداختند ولى جنگ عمومى صورت نگرفت .\r\nچند نفر از اصحاب امام ( ع ) بودند كه صلاحيّت فرماندهى داشتند و امام ( ع ) هر روز يكى از آنها را به فرماندهى گروه اعزامى مىفرستاد . آنان عبارت بودند از :\r\nمالك اشتر ، حجربن عدىّ ، شبث بن ربعى ، خالد بن معمر ، زيادبن نضر ، زيادبن جعفر ، سعيد بن قيس ، معقل بن قيس ، و قيس بن سعدبن عباده . « 1 » \r\nدر ماه محرّم سال سى و هفت آتش بس موقّت بر قرار شد و هيئت‌هاى صلح بين دو طرف رفت و آمد مىكردند ولى فايده نكرد . روز اوّل صفر اعلان جنگ شد و پيكار اصلى دراين ماه بود . طرفين لشكرها را آراستند و فرماندهان معين نمودند . امام قيس را فرمانده پياده نظام بصره قرار داد . « 2 » \r\nو قرّاء عراق تحت فرمان عَمَّار ياسر و قيس بن سعد و عبداللّه بن بُديل بودند . « 3 » \r\nدر مرحلهء دوّم صفّين قيس شجاعت و رشادتهاى فراوانى نشان داد ، طورى كه جزو افراد برجسته سپاه امام شناخته شد .\r\n\r\nتوطئه معاويه عليه فرماندهان امام ( ع )\r\nمعاويه ، عمروبن عاص ، بُسْربن ارطاة ، عبيداللّه بن عمربن الخطّاب و عبدالرحمن خالدبن وليد را فراخواند و گفت : تعدادى از ياران على ( ع ) مرا اندوهگين و نگران نموده‌اند كه عبارتند از سعيد بن قيس ، اشتر ، مرقال ، عدى بن حاتم ، وقيس بن سعد . شما هم در نبرد شهامتى از خود بروز نداده‌ايد ، به طوريكه من شرمسار\r\n\r\n","description":"","footnote":" ( 1 ) . وقعهء صفين ، ص 195 .  ( 2 ) . وقعهء صفين ، ص 208 .  ( 3 ) . وقعهء صفين ، ص 232 . ","page_name":" 69 ","page_number":69},
  {"content":"\r\n\r\nشده‌ام و حال آنكه از قريش ، شما هماورد آنان هستيد . اكنون مىخواهم نيرو و قدرت خود را نشان دهيد . براى پيكار با هركدام از آنها يكى از شما را در نظر گرفته‌ام و مىخواهم كه شما تعيين را برعهدهء من بگذاريد . آنها اعلام آمادگى كردند . پس معاويه گفت :\r\nمن خود شخصاً دفع سعيد بن قيس را به عهده مىگيرم و شما را از شر او خلاص مىكنم و عمروعاص در مقابل مرقال و بُسر براى قيس بن سعد و عبيداللّه براى اشتر و عبدالرّحمن براى عدى بن حاتم باشد . هر يك از شما را گروهى از سواران پشتيبانى مىكنند .\r\nمطابق طرح معاويه اين پنج نفر مىبايست درپنج روز باحريفان خود نبرد مىنمودند . روز سوم « بُسر » با سواران به ميدان رفت و قيس هم در مقابل او صف آراست . بين آن دو جنگى سخت واقع شد . قيس چون توسنى بىلگام مىخروشيد و مىگفت :\r\nمن پسر سعدم كه عباده مرا زيور كرامت پوشانيده\r\nو خزرجيان جمله مردانى بزرگ هستند .\r\nگريز از ميدان هرگز عادت من نبوده\r\nكه همانا گريز براى جوانمرد قلّادهء مرگ است\r\nخدايا خودت شهادت را نصيبم گردان\r\nكه كشته شدن درجنگ بهتراز سرسپردن به اراذل است\r\nتا كى برايم بستر بگسترانند\r\nقيس همچنان بر سواران بُسر مىتاخت و با نيزه به آنان حمله مىآورد . پس از مدتى بسر به ميدان مبارزه با او آمد و با نيزه قيس را هدف قرار داد و قيس با شمشير دفع مىكرد . اين جنگ با رشادت قيس پايان يافت دوستان قيس هم\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبرهماوران خود برترى يافتندايمن بن حزيم از شاعران طرفدار معاويه وقتى غلبه ياران امام على را ديد دراشعارى معاويه را سرزنش كرد وگفت :\r\nمردانى از قريش را در برابر گروهى از مردان يمن كه تو راامكان راندن آنها نبودبسيج كردى دربرابر قيس ياعدى بن حاتم واشترتنى چند نا آزموده راكه به پيكار گماشتى چه ارزشى باشد . دست از آنان بدار ، نه به خدا تو راياراى رويارويى آشكار ، باآنان نيست ، پس براى غلبه برآنان به نيرنگ متوسل شو . « 1 » \r\nرشادتهاى انصار ، خصوصاً كسانى همچون قيس بن سعد ، معاويه را زمين گير كرده بود معاويه به گرگى تيرخورده مى ماند ، براى تضعيف روحيّه ، به تحقير انصار پرداخت ونعمان بن بشير انصارى ومسلمه بن مخلّد انصارى راكه از همراهان او بودند فرا خواند وبرسر آنها داد كشيد كه :\r\nبنگريد ، آنچه از اوس وخزرج به روزمن آمده مرا اندوهگين ساخته است آنان باشمشيرهاى آخته پيش مىتازند وهماورد مى طلبند و به خدا سوگند كار را به آنجا كشانده‌اند كه جمله ياران من ، دلير وترسو ، به وحشت افتاده‌اند .\r\nسخنان معاويه به گوش قيس رسيد انصار راجمع كرد وگفت : شنيده‌ايد كه معاويه چه گفته است .\r\nبه خدا اگر امروز او راخشمگين كرده ايد ، قبلًا هم او رابه خشم آورده ايد وهمچنانكه درعصر اسلام او راتحت فشار قرار داده‌ايد درعصر جاهليّت همچنين كرده ايد گناه بزرگ شمادر نزد او جز يارى دين خدا نيست ، پس امروز چنان در يارى دين بكوشيد كه آنچه از گذشته ديده فراموش\r\n\r\n","description":"","footnote":" ( 1 ) . وقعهء صفين ، ص 429 - 431 . ","page_name":" 71 ","page_number":71},
  {"content":"\r\n\r\nكند وفردا چنان بكوشيد كه آنچه امروز مى بيند فراموش كند شما زير پرچمى مى جنگيد كه جبرئيل در طرف راست وميكائيل در طرف چپ آن مىجنگيدند درحالى كه آن گروه زير پرچم ابوجهل و احزاب بودند .\r\nبعد اشعارى درجواب معاويه گفت‌واو رابه جنگ ومقابله تن به تن فراخواند وگذشته انصار در ميدانهاى بدر ، احد ، احزاب و ديگر جاهارابه ياد او آورد . « 1 » \r\nسخنان و اشعار قيس به معاويه رسيد و براى او كوبنده بود به عمروعاص گفت :\r\nسخنور انصار ، قيس بن سعد ، هرروز درميان انصار به سخن گفتن برمىخيزد و به خدا قسم وى برآن است كه فردا ما رانابودكند ، مگر خداوندى كه جلوى فيل راگرفت ونگذاشت خانه را خراب كند جلوى او را بگيرد . « 2 » \r\nسخنرانيهاى پى درپى قيس ، خواب ازچشم معاويه ربوده بود ، سرانجام به بزرگان انصار پيام داد كه دست از بدگوئى برداريد وقيس را هم سفارش كنيد . آنان نزد قيس آمدند وگفتند :\r\nمعاويه از بدگويى مادست برداشته ، توهم او رابدگويى مكن .\r\nقيس گفت : بدگويى زيبندهء چون منى نيست ، ولى دست از مبارزه با او برنمىدارم تا خدا را ملاقات كنم . « 3 » \r\nروزبعد ، سواره نظام معاويه شروع به پيشروى كرد قيس پنداشت كه معاويه نيز باآنان است‌بردشمن حمله برد ومردى را شبيه معاويه يافت وخيال كرد اوست ، برآن مرد يورش برد واو راكشت ولى معلوم شد معاويه نبوده است . نفر\r\n\r\n","description":"","footnote":" ( 1 ) . وقعهء صفين ، ص 446 .  ( 2 ) . وقعهء صفين ، ص 447 .  ( 3 ) - وقعهءصفين ، ص 448 . ","page_name":" 72 ","page_number":72},
  {"content":"\r\n\r\nدومى شبيه معاويه ديد و او را هم كشت و برگشت و اين اشعار را مى خواند :\r\n به بدگوى من معاويه ، بگوئيد * تهديدات تو چون بادى به دوزخ است\r\nچون سگهاى قوم عوعو كنان مارا مىترسانى * و به من پارس مى كنى اى فرزند خطاكاران گذشته\r\nچون ماده سگ بى ارزش كه برجهد برمى جهى * و به دنبال ابرتند سير شبانه پارس مىكنى . « 1 »  \r\nمعاويه كه از اين اشعار به سختى رنج مى برد از نعمان بن بشير انصارى كه جزو سپاه او بود خواست كه نزد قيس رود و او را به صلح و سازش دعوت كند .\r\nنعمان نزد قيس آمد وگفت :\r\nشما گروه انصار مىدانيد كه در خوار كردن عثمان خطا كرديد و ياران او را در روز جمل كشتيد و حالا هم به خطا بر اهل شام تاخته‌ايد اگر حالا على ( ع ) را نيز رها كنيد ، يك به يك خواهد شد . شما حق را رها كرده و بر يارى باطل شده ايد ، آن هم نه همچون ديگران ، بلكه در ميدان مبارزه خود نمايى ها كرده ايد و مبارز ها طلبيده‌ايد ، و هيچ مشكلى بر على وار نشده الّا اينكه سختى و مصيبت آن را برايش آسان نموده ايد و او را وعده پيروزى داده ايد . جنگ از ما و شما بسيار كشته گرفته ، پس به خاطر بقيه افراد پروا كنيد .\r\nقيس خنديد و گفت : فكر نمىكردم جرأت اين حرفها را داشته باشى كسىكه خويش را فريفته نمىتواند ناصح ديگرى باشدبه خدا قسم تو فريفته شده\r\n\r\n","description":"","footnote":" ( 1 ) . وقعهء صفين ، ص 448 البتّه لازم به ذكر است كه معاويه افرادى را شبيه خود مى كرد و به ميدان مىفرستاده و با اين حيله خود درامان مى ماند . ","page_name":" 73 ","page_number":73},
  {"content":"\r\n\r\nگمراه و گمراه كننده اى و . . . اما در مورد معاويه ، اگر همهء عرب پشتيبان او باشند ، باز هم انصار با او مىجنگند . ما در اين جنگ چنانيم كه در زمان رسول خدا ( ص ) بوديم ، تيغ ها را با چهرهء خود و نيزه ها را با گلوهاى خود دفع مىنمائيم . . .\r\nاى نعمان ، آيا با معاويه جز اسيران آزاد شده ( طلقاء ) يا اعراب بيابان گرد يا يمانيهاى فريب خورده كسى مىبينى . ببين مهاجران و انصار وتابعين كجا هستند ؟ آيا با معاويه از اصحاب رسول خدا جز تو و رفيقت ( مسلمة بن مخلّد ) كسى ديگر هم هست ؟ شما هم كه نه از بدريّون بوديد و نه در احد شركت داشتيد . نه سابقه‌اى داريد و نه آيه اى در شأنتان نازل شده است . به جان خودم ، اگر براى فريب ما اقدام كرده اى قبلًا هم پدرت اين كار را كرد\r\nبعد ضمن اشعارى گمراهى نعمان و مسلمة را متذكّر شد . « 1 »  اين جريانات سبب شد كه صلابت ايمان وعلّو درجه قيس بيش از پيش آشكار شود و امام از قيس ستايش كرد واو رابه رياست انصار منصوب نمود . « 2 » \r\nقيس در صفين به صورت يكى از اركان لشكر امام على ( ع ) بروز نمود و شجاعتها ودلاوريها از خودنشان داد وباخطابه‌هاى به موقع ، شور جنگ در لشكريان دميد به طورى كه صحنه هاى آن هيچگاه از خاطرهء دشمن محو نشد معاويهء ملعون بعد از جريان حكميت در قنوت نماز امام على ( ع ) ، ابن عبّاس قيس بن سعد وحسنين عليهماالسّلام را لعن مىنمود . « 3 »  از اينجا كه معاويه جداى از امام على ( ع ) وحسنين عليهما السلام فقط ابن عباس وقيس بن سعد را بد مى گفت نشان دهندهء اهميّت نقش او درصفّين است .\r\n\r\n","description":"","footnote":" ( 1 ) . وقعهء صفين ، ص 448 .  ( 2 ) . همان مدرك ، ص 453 .  ( 3 ) . همان مدرك ، ص 552 . ","page_name":" 74 ","page_number":74},
  {"content":"\r\n\r\n\r\nمأموريت مجدّد\r\nبعد از جريان حكميّت ، امام ( ع ) قيس را به حكومت آذربايجان فرستاد . « 1 » \r\nوقتى نتيجه اسفبار حكميّت ظاهر شد امام براى سركوبى معاويه به تهيّه عدّه وعُدّه پرداخت حضرت طى نامه‌اى به قيس نوشت : عبداللّه بن اشبيل احمسى راجاى خود بگذار ونزد ما بيا ، زيرا مسلمين گرد يكديگر جمع شده ومطيع وفرمانبردار شده‌اند من به زودى در اوّل ماه براى جنگ با سركشان آماده خواهم شد ان شاءاللّه و تأخير م فقط به خاطر پيوستن توست . خداوند براى ماوشما در همهء كارها به نيكى حكم كند . « 2 » \r\nقيس دراطاعت امر امام به كوفه آمد و حضرت او رابه فرماندهى مقدمه سپاه كه ازمردم عراق تا آذربايجان بودند ، گمارد وفرماندهى « شرطةالخميس » را هم به او واگذار فرمود . « 3 » \r\nدر اين بين شرارتهاى خوارج از حد گذشت اصحاب پيشنهاد كردند كه قبل از حركت به طرف شام مسئله خوارج حل شود و امام پذيرفت و به سوى نهروان رهسپار شد امام به قيس كه فرمانده مقدمه بود فرمود كه جلوتر بروند و در مدائن فرود آيند ومنتظر امام باشند و بعد خود به همراه بقيّه سپاه حركت كرد و در نهروان قيس به امام ملحق شد . « 4 » \r\nهنگام روبروشدن باخوارج ، امام از آنها خواست كه قاتلان خباب بن ارت راكه به دست خوارج كشته شده بود تحويل دهند و از جنگ پرهيز كنند ولى آنها تسليم نشدند قيس برخاست ودرنصيحت آنان گفت :\r\n\r\n","description":"","footnote":" ( 1 ) . تاريخ يعقوبى ، ج 2 ، ص 2022 .  ( 2 ) . تاريخ يعقوبى ، ج 2 ، ص 203 .  ( 3 ) . تاريخ طبرى ، ج 5 ، ص 83 .  ( 4 ) . همان مدرك . ","page_name":" 75 ","page_number":75},
  {"content":"\r\n\r\nبندگان خدا ، قاتلان خباب را به ما بدهيد و به بيعتى كه از آن خارج شده‌ايد ، وارد شويد وبامابه جنگ دشمن ما وخودتان معاويه بيائيد . شماخلاف بزرگى مرتكب شده‌ايد به شرك ما شهادت مىدهيد درحالى كه شرك ظلم بزرگى است و خون مسلمانان رامىريزيد و آنان رامشرك مىشماريد . « 1 » \r\nپند واندرزها سودمند نشد و امام ناچار از جنگ گرديد دراين جنگ قيس بن سعد فرمانده گروه هفتصد نفرى اهل مدينه بود . « 2 » \r\nبعداز نهروان امام از اصحاب وسپاهيان خواست مستقيماً براى سركوبى معاويه به شام بروند ولى كوفيان كه از جنگ خسته شده بودند و دنيا طلبى وسستى درآنها رخنه كرده بود سرپيچى كردند و از امام خواستند كه فعلًا آنهارابه كوفه ببرد تا درفرصت مناسب باتعداد بيشترى براى جنگ آماده شوند دركوفه هم بهانه‌ها آوردند وامروز و فردا كردند تاامام ( ع ) به شهادت رسيد .\r\n\r\nدوران امام حسن ( ع )\r\nپس از شهادت امام على ( ع ) امام حسن ( ع ) طى سخنانى خبر شهادت پدر بزرگوارش رابه مردم داد و در پى آن عبداللّه بن عبّاس مردم رابه بيعت با امام حسن ( ع ) فراخواند اوّلين كسى كه باامام بيعت نمود قيس بن سعد بود . او گفت :\r\nدستت راباز كن تابه شرط عمل به كتاب خداوسنّت پيامبر ( ص ) وجنگ باسركشان باشما بيعت كنم .\r\nامام فرمود : به شرط عمل به كتاب خدا وسنّت پيامبر ( ص ) كه همهء شرطها به اينهابر مىگردند ، پس قيس ساكت شد وباهمين شرط باامام بيعت نمود . « 3 » \r\n\r\n","description":"","footnote":" ( 1 ) . همان مدرك .  ( 2 ) . تاريخ طبرى ، ج 5 ، ص 85 .  ( 3 ) . همان مدرك ، ص 158 . ","page_name":" 76 ","page_number":76},
  {"content":"\r\n\r\nامام حسن ( ع ) بعد از بيعت مترصد بودكه دراوّلين فرصت براى سركوبى معاويه اقدام كندقبل از اين ذكر شد كه امام على ( ع ) دراواخر عمر مىخواست براى سركوبى معاويه اقدام كند ولى باسستى سپاهيان مواجه شد و موفق به اجراى خواست خود نشد امام حسن ( ع ) مردم رابراى جنگ بامعاويه دعوت كرد ولى كسى جواب نداد . عدى بن حاتم كه سكوت مردم رامشاهده كرد برسر آنها فرياد كشيد كه چرا دعوت فرزند پيامبر رااجابت نمىكنيد و در آخر خطاب به امام گفت :\r\nمن در اطاعت دستور شما هيمن الآن به لشكرگاه مىروم ، هركس مىخواهد باماباشد بسم اللّه .\r\nبعد از عدى بن حاتم ، قيس بن سعد ، معقل بن قيس وصعصعةبن صوحان برخاستند و مردم راسرزنش كردند و دعوت امام رااجابت نمودند .\r\nامام حسن ( ع ) خطاب به عدى ، معقل ، قيس وصعصعه فرمود :\r\nخداوند شما رارحمت كند ، راست مىگوئيد من هميشه شمارا به صدق نيّت و وفادارى واطاعت ومودّت مىشناسم خداوند شما راجزاى خير دهد . « 1 » \r\n\r\nقيس ، فرمانده دوّم مقدّمه\r\nبعداز دعوت حضرت امام حسن ( ع ) واجابت بزرگان اصحاب ، تعداد زيادى براى نبرد آماده شدند امام حسن ( ع ) دوازده هزار نفر رابه عنوان مقدّمه قرار داد وعبيداللّه بن عباس رافرمانده مقّدمه وقيس بن سعد وسعيد بن قيس رابه عنوان معاون وى منصوب كرد وخطاب به عبيداللّه فرمود :\r\nدر امور فرماندهى با اين دو نفر - قيس بن سعد وسعيد بن قيس - مشورت كن و چون به معاويه رسيدى ابتداء جنگ مكن امّا اگر آنها جنگ را\r\n\r\n","description":"","footnote":" ( 1 ) . تاريخ طبرى ، ج 5 ، ص 158 . ","page_name":" 77 ","page_number":77},
  {"content":"\r\n\r\nشروع كردند توهم جنگ كن اگر كشته شدى فرماندهى باقيس بن سعد و اگر او هم كشته شد باسعيد بن قيس است . « 1 » \r\n\r\nقيس و فرماندهى مقدّمه\r\nعبيداللّه در مسكن در مقابل معاويه موضع گرفت و راه را بر او بست . روز بعد معاويه گروهى را به جنگ عبيداللّه روانه كرد كه شكست خوردند شب هنگام به عبيداللّه پيام داد و با وعده و خدعه او را به سوى خود جذب كرد و عبيداللّه باهشت هزار نفر از سپاهيان به معاويه ملحق شدند . وقتى بقيّه افراد لشكر از فرار فرمانده خود مطّلع شدند به فرمانده دوّم روى آوردند . قيس با لشكريان نماز گذارد و بعد خطاب به آنان گفت :\r\n« اى مردم ، كار زشتى كه اين مرد ترسو و بزدل ( عبيداللّه بن عباس ) كرد بر شما گران نيايد و شما را ناراحت نكند . اين مرد ( عبيداللّه ) كسى بود كه\r\nامام على ( ع ) او رابه ولايت يمن منصوب كرد وهنگامىكه بسربن ارطاة به دستور معاويه به آنجا حمله كرد او گريخت وفرزندان خود رابه جاى نهاد تا كشته شدند امروزهم چنان كرد كه ديديد .\r\nسخنان قيس آنچنان درسربازان تأثير گذارد كه باصداى بلند گفتند :\r\nسپاس خداوند راكه اورا از ميان بردتو اكنون ما را به جنگ با دشمن كوچ ده . « 2 » \r\nبُسر از طرف معاويه بابيست هزار سوار در مقابل قيس قرار گرفت و باصداى بلند گفت :\r\nاين امير شما عبيداللّه بن عباس است كه بامعاويه بيعت كرده است و اين هم امام شما حسن است كه بااو صلح نموده ، پس شما چرا خود رابه كشتن مىدهيد .\r\n\r\n","description":"","footnote":" ( 1 ) . همان مدرك ، درمورد اينكه چراامام او رافرمانده اوّل قرار نداد نويسنده صلح‌الحسن وجوهى ذكر نموده ، ( ر . ك . صلح الحسن ، راضى آل ياسين ، 151 - 154 ) .  ( 2 ) . اعيان الشيعه ، ج 1 ، ص 569 . ","page_name":" 78 ","page_number":78},
  {"content":"\r\n\r\nاين دروغ افراد سپاه رامتحيّر وسرگردان كرد . افراد به قيس روآوردند و چاره طلبيدند قيس گفت :\r\nيكى از دوكار را انتخاب كنيد يا بدون امام بجنگيد ، يا به گمراهى با معاويه بيعت كنيد .\r\nافراد سپاه درجواب گفتند : بدون امام مىجنگيم .\r\nپس قيس فرمان حمله داد وسپاه بر دشمن حمله برد . « 1 » \r\n\r\nتلاش معاويه براى خريدن قيس\r\nمعاويه كه سرسختى قيس رامشاهده كرد نامه‌اى به وى نوشت و وعده‌ها داد واو رابه طرف خود خواند قيس جواب داد :\r\nبه خداقسم مرا ملاقات نخواهى كرد مگر اينكه بين من و تو نيزه باشد .\r\nمعاويه كه انتظار چنين جوابى رانداشت نوشت :\r\nتو يهودى و يهود زاده‌اى خودت رابه شقاوت انداخته و به خاطر چيزى كه به تو نمىرسدخود را هلاك مىكنى اگر آنكه دوست دارى ( امام حسن ( ع ) ) پيروز شود تور اعزل كرده و كنار مىنهد و اگر آنكه دشمن دارى ( معاويه ) پيروز شود تو را پائين كشيده و براى عبرت ديگران مىكشد .\r\nو در ادامهء نامه جريان پدر قيس را متذّكر مىشود كه طالب خلافت شد وقومش او رارها كردند و در آخر هم درحوران شام غريبانه مرد .\r\nقيس درجواب نوشت :\r\nتو ، بت و فرزند بتى از بتهاى جاهليت هستى كه به اجبار وترس اسلام آورده و به اختيار خود از آن خارج شده‌اى وخداوند دراسلام براى تو\r\n\r\n","description":"","footnote":" ( 1 ) . اعيان الشيعه ، ج 8 ، ص 456 . ","page_name":" 79 ","page_number":79},
  {"content":"\r\n\r\nبهره‌اى قرار نداده چون سابقه‌اى ندارى ونفاق تو جديد نيست وهميشه محارب باخدا و رسول بودى وحزبى از احزاب شرك هستى تو دشمن خداورسول وبندگان خدايى . اما راجع به پدرم ، خوب مىدانى كه من و پدرم ياوران دينى بوديم كه تو از آن خارج شده‌اى و از دشمنان مرا مىبوديم كه تو درآن داخل شده‌اى . « 1 » \r\nجواب قيس براى معاويه دندان شكن بود به همين جهت بنا به توصيه عمرو بن عاص و اين كه مىديد اگر جواب بگويد كوبنده تر خواهد شنيد سكوت كرد و جواب نداد .\r\n\r\nبيعت قيس با معاويه\r\nگفته‌اند بعد از اينكه امام مجتبى عليه السلام مجبور به صلح بامعاويه شد ، قيس باچهار هزار نفر كناره گرفت وازبيعت بامعاويه خوددارى نمود .\r\nبرخى ديگر نقل كرده‌اند كه معاويه براى اخذ بيعت از قيس كسانى رابه سراغ او فرستاد پس او راآوردند و چون خواستند به پيش معاويه وارد نمايند گفت :\r\nمن قسم ياد كرده‌ام كه با معاويه ملاقات نكنم مگر اينكه بين ما نيزه و شمشير باشد .\r\nپس معاويه دستور داد نيزه ياشمشيرى آوردند و بين او وقيس گذاشتند تا سوگندش شكسته نشود پس رو كردبه امام حسن عليه السّلام و گفت آيا از بيعت تو آزادم . فرمود : آرى پس براى قيس صندلى آوردند ومعاويه در حالى كه روى تخت خود نشسته بود گفت : آيا بيعت مىكنى ؟ گفت آرى و دستش را روى زانو گذاشت و به سوى معاويه نگشود ودرنتيجه معاويه خوداز تخت پائين آمده و به زوردست خود را به دست قيس كشيد درحاليكه قيس دستش رابه سوى او بلند نكرد . « 2 » \r\n\r\n","description":"","footnote":" ( 1 ) . اعيان الشيعه ، ج 8 ، ص 456 .  ( 2 ) . همان مدرك ، ص 457 . ","page_name":" 80 ","page_number":80},
  {"content":"\r\n\r\n\r\nدفاع قيس از امام على ( ع )\r\nبعد از آنكه معاويه برمصدر حكومت قرار گرفت ، آنچنان خفقانى ايجاد كرد كه هيچكس راجرأت نبود فضايل اهل بيت خصوصاً امام على ( ع ) را درجايى نقل كند ، ولى قيس حتّى درچنان زمانى فضايل امام را در وقت مناسب نقل مىكرد و واهمه‌اى نداشت روزى معاويه به تمسخر گفت :\r\nخداوند اباالحسن را رحمت فرمايد او بشاش و گشاده رو و اهل فكاهى و شوخى بود .\r\nقيس گفت : آرى رسول خداهم بااصحاب مزاح مىكرد و در برخورد باآنها متبسّم بود ، ولى گويا مىبينم كه از اين كلام خود ارادهء مطلب ديگرى دارى ومنظور تو نكوهش ، و عيبجويى از على ( ع ) است ، ولى بدان به خدا قسم با اينكه وى گشاده رو و اهل شوخى و خنده بود ولى هيبت وابّهت او از شير گرسنه بيشتر بود و آن هيبت تقوا بود ، نه مانند تو كه فقط اراذل شام از تو مىترسند و اين خلق به دوستان واولياى او به ارث رسيده است .\r\nهمانطور كه جفاكارى و خشونت در جانب شما منتقل شده و به ارث مىرسد « 1 » \r\nلازم به ذكر است كه هيبت وابّهت براى فرماندهى لازم است البّته نه هيبت تصنعى وساختگى ، بلكه هيبت تقوا ، فرمانده بايد درعين حالى كه با اطرافيان وزيردستان خوشرو وبشاش است و در مواقع مناسب مزاح و شوخى مىكند ، آنچنان هيبتى داشته باشد كه درمواقع لزوم زيردستان جرأت تخلّف وسرپيچى نداشته باشند و از اخلاق نيكوى او سوء استفاده نكنند .\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 1 ، ص 25 . ","page_name":" 81 ","page_number":81},
  {"content":"\r\n\r\n\r\nدر ملاقات با معاويه\r\nبعد از شهادت امام حسن ( ع ) ، معاويه براى انجام مراسم حج راهى حجاز شد و در مدينه مورداستقبال قرار گرفت . او ديد مستقبلين از قريش هستند و از انصار جز تعدادى انگشت شمار كسى نيست .\r\nمعاويه به قيس بن سعد گفت :\r\nانصار چه شدند ؟ چرا به استقبال نيامدند ؟\r\nقيس گفت : آنان فقيرند و وسيله سوارى ندارند .\r\nمعاويه : ( باتمسخر ) پس شتران آبكش آنها چه شد ؟\r\nقيس : شتران آبكش را در جنگهاى بدر ، احد و غزوات بعد كه درموكب رسول خدابودند و براى اسلام آوردن تو وپدرت مىجنگيدند از دست دادند .\r\nمعاويه به قرشى بودن و جزء طايفهء پيامبر بودن خود افتخار مىكرد .\r\nقيس در جواب او توضيح داد كه چگونه قريش به مخالفت‌با پيامبر قد برافراشت و فقط ابوطالب وفرزندش على عليهماالسلام بودند كه از او دفاع كردند ودرجلسهء دعوت اقرباء وخويشاوندان ( يوم الدار ) فقط على بود كه ايمان آورد و شروع كرد به شمردن فضايل امام على ( ع ) وجريان سقيفه را توضيح داد .\r\nمعاويه با شنيدن حرفهاى قيس به شدّت خشمگين شد وپرسيد :\r\nاينها را از چه كسى شنيده‌اى ؟\r\nقيس : از كسى كه از پدرم بهتر بود وحقش بر من ازاو عظيم تر است .\r\nمعاويه : او كيست ؟\r\nقيس : على بن ابيطالب ، و بعد آيات قرآن را كه درشأن امام على نازل شده ، قرائت كرد .\r\nمعاويه : صدّيق اين امّت ابوبكر است وفاروقش عمراست و كسى كه علم كتاب نزد اوست عبداللّه بن سلام ( يهودى ) است\r\n( اين جملات معاويه در ردّفضايل امام على ( ع ) بود ! ) .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nقيس : كسى به اين القاب نيكو سزاوارتر است كه خداوند در شأن او فرموده :\r\n« افَمَنْ كانَ عَلى بَيِنَّةٍ مِنْ رَبّهِ وَيَتْلُوهُ شاهِدٌمِنْهُ » « 1 » \r\nآيا آن كسى كه از جانب پروردگارش داراى دليل است و از خود شاهدى دارد .\r\nو كسى كه رسول خدا او رادر غدير به خلافت منصوب كرد ، وفرمود :\r\nهركس من مولا و ولّى و سرپرست اوهستم على ( ع ) ولىّ و سرپرست اوست و در تبوك در وصفش فرمود : نسبت تو به من مانند نسبت هارون است به موسى ، جز اينكه بعداز من پيامبرى نيست . « 2 » \r\nآرى ، قيس اينچنين پيش ستمگرى همچون معاويه كه بيان فضايل امام على ( ع ) را ممنوع وسبّ او را واجب كرده بود به نقل فضايل امام مىپردازد ، آن هم بطور علنى و نه يك فضيلت و دو فضيلت بلكه هرچه مىداند از آيات و روايات و شجاعتهاى امام رامىشمرد و اين همان « افضل الجهاد » است كه رسول خدا ( ص ) فرمود :\r\nانَّ افْضَلَ الْجَهادِ كَلِمةُ حَقٍّ عِنْدَامامٍ جائرٍ » « 3 » \r\nبافضيلت ترين جهادها ، گفتن سخن حق در نزد حاكم ستمگر است .\r\n\r\nوفات قيس\r\nسرانجام قيس بن سعد بن عبادهء خزرجى ، صحابه بزرگ رسول خدا ، محبّ و مدافع اهل‌بيت رسول خدادر اواخر حكومت معاويه در سال 59 يا 60 هجرى دارفانى راوداع كرد . « 4 » \r\nرحمت و رضوان و بركات خدا بر او باد .\r\n\r\n","description":"","footnote":" ( 1 ) . هود ، آيهء 17 .  ( 2 ) . الغدير ، ج 2 ، ص 106 و 107 ، به نقل از كتاب سليم بن قيس .  ( 3 ) - ميزان الحكمه ، ج 2 ، ص 470 .  ( 4 ) . الغدير ، ج 2 ، ص 110 . ","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nسعيدبن قيس\r\n\r\nاسلام آوردن قبيلهء هَمْدان\r\nرسول خدا ( ص ) درسال هشتم هجرى وقتى قريش پيمان صلح حديبيّه را نقض كردند ، تصميم به فتح مكه گرفت دستور بسيج از ناحيه حضرت صادر شد و در نتيجه لشكر عظيمى متشكل از ده هزار رزمنده به فرماندهى رسول خدا ( ص ) به سوى مكّه رهسپار شد شكوه وعظمت سپاه رعب شديدى در دل دشمن ايجاد كرد به طورى كه شهر مكّه باكمترين مقاومت به تسخير سربازان اسلام درآمد .\r\nاز آن پس هيأتهاى نمايندگى قبايل از دورترين نقاط « جزيرةالعرب » براى پذيرش اسلام بسوى مكّه و مدينه رهسپار مىشدند شور حق طلبى و حقيقت خواهى قبيلهء هَمْدان را بىقرار ساخته بود لذا « قيس بن مالك » پيشواى طايفه همدان همراه هيأتى وارد مكّه شد و به حضور پيامبر ( ص ) رسيد .\r\nقيس عرضه داشت :\r\nاى رسول خدا ( ص ) آمده ام بتوايمان آورم و ياريت كنم .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nپيامبر : آفرين برتو ! آيا طايفه‌ات نيز اينگونه‌اند ؟\r\n- آرى پدرومادرم فدايت باد .\r\n- اينك بسوى طايفه‌ات بازگرد و آنان را به اسلام فراخوان ! اگر پذيرفتند بسوى من باز گرد . « 1 » \r\nقيس پيام رسول خدا ( ص ) را به قبيلهء خود بازگفت ، طايفه « همدان » اسلام را پذيرفتند و بسوى قبله نماز گزاردند .\r\nقيس به مكّه باز گشت و مژده ايمان افراد طايفه‌اش را آورد .\r\nپيامبر ( ص ) فرمود :\r\nچه نماينده خوبى است قيس ! توبه عهد خود وفا كردى ، خداوند تو رايارى كند . و چه خوب طايفه‌ايست همدان ! دريارى ( دين خداى ) شتاب مىكنند و در تلاش وپيكارشان ، پر توان وبردبارند . ( مىبينم كه از آنان پاك مردان و استوانه‌هاى اسلام بظهور رسيده است . « 2 » \r\nپيامبر ( ص ) قيس را به رياست قبيله‌اش باقى گذاشت وباآنان عهد و پيمانى بست . « 3 » \r\n\r\n","description":"","footnote":" ( 1 ) . طبقات ابن سعد ، ج 1 ، ص 340 .  ( 2 ) . همان مدرك - دراعيان الشيعه آمده است : ابن سعد گويد كه حضرت على دو بار به يمن اعزام شده بار اول كه در سال هشتم هجرى بودبه سوى همدان اعزام شد و در اين دفعه قبيله همدان به دست او ايمان‌آورد و بار دوم براى جمع آورى زكوات قبيله مذحج وقضاوت در بين آنهابوده است . از سيرهء حلبيّه نقل مىكند كه رسول خدا ( ص ) خالد بن وليد را به سوى همدان فرستاد تا آنها رابه اسلام دعوت كند . خالد نتوانست كارى از پيش ببرد . لذا پيامبر ( ص ) على عليه السلام را براى اين مأموريت فرستاد و حضرت اين مأموريت رابا موفقيت انجام داد و قبيله همدان همگى به دست او ايمان آوردند و از سيرهء نبويه زينى ( دحلان ) نقل مىكند كه مأموريت حضرت على ( ع ) درسال هشتم به‌سوى همدان بوده و در سال دهم‌به سوى مذحج بوده است . اعيان الشيعه ج 1 ، ص 287 - 288 .  ( 3 ) . همان مدرك . ","page_name":" 86 ","page_number":86},
  {"content":"\r\n\r\nپيش بينى رسول خدا ( ص ) به حقيقت پيوست و از طايفه همدان ، بزرگ مردانى دلير و فداكار به يارى دين خدا برخاستند كه از آن جمله : سعيدبن قيس بن مرة است . « 1 » \r\n\r\nآشنايى باسعيد\r\nسعيد ازتبار اميران همدان بود و روزگارى بلند رياست آن رابه عهده داشت . « 2 »  او در زهد وعبادت سرآمد معاصرانش بود وازاصحاب بزرگ امام على ( ع ) بشمار مىآمد . « 3 »  در جمع ياران امام على ( ع ) از باوفاترين دوستان و شيعيان آن حضرت بوده ودرميان مردم همانند مالك اشتر به مصاحبت و پيروى على ( ع ) شهره بود . « 4 »  اوجنگجويى شجاع و از فدائيان حضرت على عليه السلام بشمار مىرفت . « 5 » \r\n\r\nسعيد درعصر خلفا\r\nدر دوران خلفاء به پيروى از سيرهء على ( ع ) كه دربرخى موارد حكومت را يارى مىكرد ، وارد دستگاه خلافت شد و از اين راه دين خداوجامعه مسلمانان رايارى كرد . درزمان خليفهء دوّم همراه لشكرى عظيم از كوفه بسوى نهاوند رفت ودرفتح پيروزمندانهء نهاوند فعالانه شركت كرد . « 6 » \r\nدر عصر خليفه سوّم استاندار رى شد و تازمان كشته شدن عثمان اين\r\n\r\n","description":"","footnote":" ( 1 ) . رياست طايفه همدان درعصر رسول خدا ( ص ) به عهده قيس بن مالك بود . و پس از آن به سعيد بن قيس رسيد . ما براى اينكه تاريخچه‌اى ازطايفه همدان را بازگو كرده باشيم ، داستان ايمان آوردن قيس بن مالك را بيان كرديم نسب سعيد ، سعيد بن قيس بن مرة همدانى است و فرزند قيس بن مالك نيست . وقعه صفين ، ص 117 .  ( 2 ) . اعيان الشيعه ، ج 7 ، ص 242 ( دوره ده جلدى ) .  ( 3 ) . تنقيح المقال ، ج 2 ، ص 29 - اعيان الشيعه ج 7 ، ص 242 .  ( 4 ) . همان مدرك .  ( 5 ) . همان مدرك  ( 6 ) . طبرى ج 4 ، ص 129 - كامل ، ابن اثير ، ج 3 ، ص 10 . ","page_name":" 87 ","page_number":87},
  {"content":"\r\n\r\nمسئوليت را برعهده داشت « 1 » \r\n\r\nسعيد در روزگار على ( ع )\r\nسعيدبه روزگار على عليه السلام فرماندهى لايق ، رئيسى باكفايت ، محبى صادق وپيروى راستين براى مولا ( ع ) بود .\r\nپيروى سعيد از امام‌على ( ع ) چنان بودكه هرگز پس از نظر و فرمان حضرت ، رأى خود رابر زبان نمىآورد ! و اگر ديگران چنين مىكردند و در مقابل رأى حضرت نظر مىدادند وخرده مىگرفتند ، باقاطعيت با آنان سخن مىگفت و سخت ملامتشان مىكرد .\r\nامام على ( ع ) درجنگ صفين اشعث را از رياست قبيله كنده وربيعه عزل كرد وحسّان رابه فرماندهى آنان برگزيد . طايفه ربيعه ازاين امرناخرسند شدند و زبان به اعتراض گشودند .\r\nسعيد با فريادى رسا كه از خشم مرتعش بود ، دربرابرشان ايستاد و گفت :\r\nهيچ گروهى را مانند شما نديدم كه تا اين مرتبه نظرشان از حقيقت بدور باشد اگر از فرمان اميرمؤمنان ( ع ) سر پيچى كنيد به چه كسى پناه مىبريد ؟ آيا معاويه رابه جاى على ( ع ) برمىگزينيد ؟ ! ( بدانيد ) رأى ، رأى على ( ع ) و فرمان ، فرمان اوست . « 2 » \r\nزهد ، عبادت ، دلاورى بى مانند ، مديريت وفرماندهى عالى ، مهر به اميرمؤمنان ( ع ) و عشق به او از سعيد شخصيتى بى نظير ممتاز ، محبوب و بزرگوار ساخت ، سعيدى شيفته حضرت بود وهمواره در هنگامه‌هاى سخت و لحظات دشوار نبرد به يارى امام على ( ع ) ميشتافت وجان خويش راخالصانه در راه او به خطر مىافكند و به پيش مرگ وجانباز على ( ع ) شهرت داشت . « 3 » \r\n\r\n","description":"","footnote":" ( 1 ) . همان مدرك ، ص 330 - كامل ، ابن اثير ج 3 ، ص 147 و 187 .  ( 2 ) . وقعهء صفين ، ص 138 تلخيص .  ( 3 ) . اعيان الشيعه ، ج 7 ، ص 243 . ","page_name":" 88 ","page_number":88},
  {"content":"\r\n\r\nدر سال 37 هجرت آنگاه كه صفين لحظات سخت خود رامىگذراند ، شمشير آخته سعيد ويارانش صفهاى دشمن راشكافت و تا قلب فرماندهى دشمن پيش رفت واو را باذلّت وادار به عقب نشينى كرد . « 1 » \r\nشجاعت ودلاورى سعيد زبانزد دوست ودشمن بود . چه بسا هماوردان اوكه ازماهرترين جنگجويان دشمن بودند ، و از رويارويى بااو سرباز مىزدند .\r\nچهره مصمّم وقاطع و عمل دشمن شكن سعيد چنان داغى بر دل معاويه نهاد كه پس از گذشت سالها از صفين ، هيچگاه او رااز ياد نبرد وگوئى هنوز چكاچك شمشيرهاى كوبنده سعيد را درصفين مىشنود كه نزديك بود فرقش رابشكافد وبيكباره هلاكش كند . آرى خاطرهء تلخ شكست‌ها وحقارت‌هايى را كه از ضربه‌هاى سعيد ديده به ياد مىآورد و به خاطر اينهمه ، عاجزانه مىنالد و وجود سعيد را مانع حيات و زندگى خود مىبيند و پس از امضاء صلحنامه باامام حسن عليه السلام با بى شرمىتمام ، چند تن از بهترين ياران على ( ع ) ، را نام مىبرد كه از امنيّت اجتماعى محرومند وتحت پيگرد قانونى قرار دارند و از آن جمله است سعيد ! « 2 » \r\n\r\nفضايل سعيد\r\nبجاست كه شخصيت ممتاز سعيد و ويژگيهاى والاى او راكه همچنان در جمع ياران على ( ع ) كم نظير است بهتر بشناسيم .\r\nسعيد در اثر بهره گيرى از تعاليم حضرت ، چنان تربيت يافته بود كه پيروى راستين و يارى وفادار براى حضرت به حساب مىآمد .\r\n\r\n","description":"","footnote":" ( 1 ) . سعيد درگرماگرم صفين از على ( ع ) اينچنين يادكرد : پيشوا اوست ، نخستين كسى كه به پيامبر ( ص ) ايمان آورد . هموكه پسر عمّ مصطفى ( ص ) است وازگمراهان هراسى ندارد . اعيان الشيعه ، ج 7 ، ص 245 .  ( 2 ) . تنقيح المقال ، ج 2 ، ص 29 . ","page_name":" 89 ","page_number":89},
  {"content":"\r\n\r\nفضايل والايى كه شخصيت بزرگ سعيد را مىساخت ، چنان بود كه موجب شگفتى و اعجاب ديگران مىشد وتحسين آنان رابر مىانگيخت . « 1 »  و على ( ع ) نيز كه بهتر از همه كس ، يار باوفايش رامىشناخت ، بارها او رابا صفاتى بزرگ ياد كرد و مورد ستايش قرار داد . كه درجاى خود به برخى از آنها اشاره شد .\r\n\r\nالف . حمايت از حقيقت\r\nبُسر فرمانده جنايتكار وخونريز معاويه ، به فرمان او به شهرهاى يمن و حجاز حمله كردودست به كشتار وغارت زد وبسياركسان رابى گناه كشت . « 2 » \r\nاخبار ناگوار حملات وى به شهرهاى قلمرو حكومت على ( ع ) حضرت راسخت ناراحت كرد ، لذا به مسجد آمد و براى دفع فتنه از مردم كمك خواست گروهى اندك نداى حضرت راپاسخ گفتند و به تعقيب بُسر اعزام شدند .\r\nامام ( ع ) كه اختلاف ، تفرقه وسستى ياران خود واتحّاد وانسام نيروهاى دشمن را مشاهده كرد ، آنان را سخت مورد ملامت قرار داد وآينده تاريك و وحشتناكشان راپيش بينى كرد .\r\nدراين هنگام برخى از روساى قبايل حمايت خود رااز حضرت اعلام داشتند كه سعيد وقبيله‌اش از آنجمله‌اند .\r\nسعيد چنان صادقانه سخن گفت كه تأييد و دعاى خير امام ( ع ) رانسبت به خود وطايفه‌اش در پى داشت .\r\nسعيد گفت :\r\nاى اميرمؤمنان ! به خداسوگند اگر فرمان دهى كه باپاى پياده و برهنه و\r\n\r\n","description":"","footnote":" ( 1 ) . عتبه برادر معاويه او رااينگونه توصيف مىكند : سعيد مقلّد على است ( اعيان الشيعه ، ج 7 - ص 245 وقعهء صفين ، ص 408 .  ( 2 ) . شماركشته شدگان بدست او را بالغ بر سى هزار نفر ذكر كرده‌اند ، صلح امام حسن ، ص 148 . ","page_name":" 90 ","page_number":90},
  {"content":"\r\n\r\nبدون هيچ امكانات و پاداشى ، بسوى سرزمين روم و قسطنطنيه « 1 »  حركت كنيم ، چنين خواهيم كرد وهرگز من وافراد طايفه‌ام بافرمان تو مخالفت نمى ورزيم .\r\nعلى ( ع ) فرمود :\r\nراست مى گوئيد ، شما اين گونه ايد . خداوند پاداش نيكويى به شما عطا كند . « 2 » \r\nونيز اميرمؤمنان ( ع ) در شعرى سعيد رااينگونه ستود :\r\nفرماندهى همدان بدست اوست كه زيور حقيقت است . سعيد كه حامى حقّ است . آرى از بزرگوارى چون او شايسته است كه حقّ راحمايت كند . « 3 » \r\n\r\nب . پيشگام در اطاعت از امام على ( ع )\r\nنبرد سهمگين صفين با مخالفت وشورش برخى از لشگريان على ( ع ) كه به خوارج معروف شدند پايان يافت ونتيجه كاربه حكمّيت انجاميد . پس از آنكه حكميّت نيز كارى از پيش نبرد و حاصل آن ، تحكيم هرچه بيشتر حكومت معاويه شد ، امام ( ع ) تصميم گرفت به صفين باز گردد ونبرد با معاويه را ازنو آغاز كند . حضرت از مردم كمك خواست ونخستين كسى كه نداى امام ( ع ) راپاسخ گفت ، سعيد بود . « 4 » \r\nاعلام حمايت واطاعت سعيد از اميرمؤمنان ( ع ) درآن شرائط سخت كه امام براى بار دوّم مردم را به جنگ معاويه فراخوانده است ، حائز اهميّت بسيار است .\r\nسعيد حمايت خود راآگاهانه و به جا اعلام كرد و راه هرگونه عذر تراشى رابر ديگران بست و اجازه نداد كه سخنانى مخالف فرمان امام ( ع ) برزبان آورند .\r\n\r\n","description":"","footnote":" ( 1 ) . قسطنطنيه منسوب به قسطنطين ، استانبول ، فرهنگ معين ، ج 6 ، ص 1465 .  ( 2 ) . بحارالانوار ، ج 8 ، ص 620 - الغارات ج 2 ، ص 637 - سفينة البحار ، ج 1 ص 622 .  ( 3 ) . اعيان الشيعه ، ج 7 ، ص 243 .  ( 4 ) . اعيان الشيعه ، ج 7 ، ص 245 ؛ فصول المهمه ، ابن صباغ ، ص 108 ؛ تاريخ طبرى ، ج 5 ، ص 79 ؛ كامل ابن اثير ، ج 3 ، ص 340 . ","page_name":" 91 ","page_number":91},
  {"content":"\r\n\r\n\r\nمسئوليتهاى نظامى سعيد\r\nسعيد مسئوليتهاى مهمّى رادرحكومت على ( ع ) برعهده داشت و در زمان امام حسن ( ع ) جزو ياران حضرت بود و به فرمانهاى امام عمل مىكرد .\r\nپاره اى ازمهمترين مسئوليت هاى سعيد عبارتنداز :\r\nفرمانده سواره نظام طايفه همدان درجمل . « 1 » \r\nفرمانده طايفه هَمدان وبرخى از حِمْيَردر صفين . « 2 » \r\nفرمانده همدان درنهروان . « 3 » \r\nفرمانده 8000 نفر در تعقيب سُفيان غامدى . « 4 » \r\nنماينده على ( ع ) بسوى معاويه درصفين . « 5 » \r\nيكى از گواهان حكميّت از طرف على ( ع ) . « 6 » \r\nمشاور نظامى وفرمانده سّوم درلشكر امام حسن ( ع ) . « 7 » \r\n\r\nالف . جنگ جمل\r\nپس ازآنكه تلاشهاى امام على ( ع ) درجهت فرونشاندن فتنه پيمان شكنان ( طلحه وزبير ) به نتيجه نرسيد و آنان به جنگ باعلى ( ع ) اصرار ورزيدند : امام على ( ع ) لشكر خود رادسته بندى كرد و صفها راآراست و فرماندهان جناح ها ودسته‌هاى مختلف راتعيين كرد . عمار ياسر رابه فرماندهى كلّ سواره‌نظام\r\n\r\n","description":"","footnote":" ( 1 ) . اعيان الشيعه ، ج 7 ، ص 243 ؛ جمل مفيد ، ص 171 ( با در نظر گرفتن روايت هر دو كتاب ) مطلب فوق استنباط مىشود .  ( 2 ) . وقعهء صفين ، ص 117 و 205 ( برخى از حمير كه همراه طايفه همدان بودند ) .  ( 3 ) . كامل ابن اثير ، ج 3 ، ص 347 .  ( 4 ) . الغارات ، ج 2 ، ص 471 .  ( 5 ) . طبرى ، ج 4 ، ص 573 .  ( 6 ) . وقعهء صفين ، ص 506 و 511 .  ( 7 ) . تنقيح المقال ، ج 2 ، ص 29 . ","page_name":" 92 ","page_number":92},
  {"content":"\r\n\r\nبرگزيد . وسعيد رابه فرماندهى سواره نظام همدان انتخاب كرد . « 1 » \r\nپنجم جمادى الاولى ازسال سى و شش هجرى جنگ آغاز شد امام ( ع ) لشكر رابه سه جناحِ راست ، چپ وقلب تقسيم كرد وعمّار را درجناح چپ لشكر قرار داد . « 2 » \r\nسعيد نيز كه جزو نيروهاى تحت فرماندهى عماربود درجناح چپ لشكر قرار گرفت . سعيد ويارانش دلاورانه به دشمن حمله كردند وحماسه‌ها آفريدند . طايفهء همدان از پرچمداران جنگ بودند كه پنج تن از آنان سرانجام به شهادت رسيدند . « 3 » \r\nسعيد در جنگ جمل هنگامى كه مى ديد على ( ع ) فرماندهى لشكر رابه عهده دارد ، قوّتى ديگر مى گرفت . فضايل والاى او رابياد مى آورد وباشجاعت به صف دشمن حمله مىكرد و آنان رامانند برگ درختان برزمين مى ريخت .\r\nهنگامهء كارزار بود كه نگاهش به على ( ع ) افتاد . از وصايت وجانشينى اوبه يادآورد وچنين گفت :\r\nآتش هرجنگ سختى كه برافروخته گردد\r\nكه نيزه‌ها درآن شكسته مىشود\r\nبه وصى پيامبر ( ص ) بگوئيد كه قحطان را\r\nكه روآورده است فراخواندكه همدانيان ( حامى او هستند ) واو راكفايت مىكنند\r\nوهمدانيان همگى فرزندان جنگند ومردان راه . « 4 » \r\nآنگاه به دشمن حمله كرد ضرباتى سخت بزد ضربه سعيد ويارانش چنان\r\n\r\n","description":"","footnote":" ( 1 ) . اعيان الشيعه ، ج 7 ، ص 243 . جمل ، مفيد ، ص 171 .  ( 2 ) . جمل ، مفيد ، ص 191 .  ( 3 ) . كامل ابن اثير ، ج 3 ، ص 246 .  ( 4 ) . اعيان الشيعه ، ج 7 ، ص 243 .\r\n ايَّةُ حَرْبٍ اضْرِمَتْ نيرانُها * وَكُسِرَت يَومَ الْوِغِى مُرَّانِها\r\nقُلْ لِلْوصىِ اقْبَلَتُ قَحْطانُها * فَارْعِ بِها تَكْفيهَاهَمْدانُها \r\nهُم بِنُوها وَهُمُ اخْوانُها ","page_name":" 93 ","page_number":93},
  {"content":"\r\n\r\nپيروزمندانه صورت گرفت‌كه اميرمؤمنان ( ع ) خرسند شد وفرمود :\r\nاگر تعدادشان به هزار تن مى رسيد خداوند آنگونه كه شايسته است عبادت مىشد . « 1 » \r\n\r\nب . نبردصفين\r\nمسئوليتهاى مهم سعيد در جنگ حدود چهار ماههء صفين عبارت بود از :\r\n- فرماندهى سوارنظام طايفه‌همدان وحمير . « 2 » \r\n- نماينده على ( ع ) بسوى معاويه . « 3 » \r\n- ايراد خطابه و تشويق سربازان به جهاد . « 4 » \r\n- پيش روى وسركوبى دشمن . « 5 » \r\n- مقابله باتبليغات دشمن وخنثى كردن آن . « 6 » \r\n- يكى از گواهان حكميّت . « 7 » \r\n1 . نيروهاى بصره و كوفه در اردوگاه « نُخَيْله » : پس از آنكه نيروهاى بصره و كوفه ، بسال 37 هجرت ، در اردوگاه نخيله گرد آمدند و خود را براى نبردى سهمگين با معاويه آماده مىكردند ، على ( ع ) فرماندهان طايفه‌هاى كوفى را تعيين كرد و سعيد رابه فرماندهى قبيله همدان « 8 »  وبرخى از مردم حمير را كه همراه همدان بودند برگزيد . « 9 » \r\n\r\n","description":"","footnote":" ( 1 ) . عقد الفريد ، ج 3 ، ص 339 .  ( 2 ) . اعيان الشيعه ، ج 7 ، ص 243 ؛ وقعه صفين ، ص 117 و 205 .  ( 3 ) . مناقب ، ابن شهرآشوب ، ج 3 ، ص 168 ؛ وقعهء صفين ، ص 187 ؛ طبرى ج 4 ، ص 573 .  ( 4 ) . وقعهء صفين ، ص 236 ؛ الغدير ، ج 10 ، ص 163 ؛ ابن ابى الحديد ، ج 1 ، ص 483 ؛ اعيان الشيعه ، ج 7 ، ص 242 .  ( 5 ) . وقعهء صفين ، ص 402 ، 426 ، 434 و 436 .  ( 6 ) . وقعهء صفين ، ص 483 ؛ المعيار والموازنه ، ص 175 .  ( 7 ) . وقعهء صفين ، ص 506 و 0511  ( 8 ) . ر . ك به پيوست‌شماره 1 .  ( 9 ) . وقعهء صفين ، ص 117 . ","page_name":" 94 ","page_number":94},
  {"content":"\r\n\r\nپس از آمادگى نيروها ، فرمان حركت صادر شدو لشكر بسوى منطقه صفين به راه افتاد . درميان راه اختلافاتى ميان برخى از طايفه‌ها پيش آمد كه باهوشيارى وتدبير سعيد بر طرف گرديد . هنگامى كه امام ( ع ) فرماندهى طايفه كنده‌وربيعه رابه حسّان سپرد واشعث از فرماندهى بركنارشد ، برخى ازآنان ناخشنود شدند و ( اعتراض كردند ) « 1 »  سعيد با قاطعيت در برابر معترضان ايستاد و آنان راسخت مورد نكوهش قرار داد و از انتصاب شايسته فرماندهى حمايت كرد . « 2 » \r\nلشكرهمچنان درحركت بود تا آنكه به نزديكى شريعهء فرات رسيد .\r\nدشمن از پيش شريعه راتصّرف كردوآب رابه روى سپاه على ( ع ) بست . ياران نيرومند على ( ع ) دشمن راعقب راندند و خود برشريعه مسلطّ شدند وبفرمان على ( ع ) دشمن رااز آب محروم نساختند .\r\nآنگاه على ( ع ) سه تن از يارانش را برگزيد و نزد معاويه فرستاد كه يكى از آنها سعيد بود وفرمود . او رابه اطاعت خدا و پيروى از ما و همراهى با جمع مسلمانان دعوت كنيد وبادليل با او سخن گوئيد . ببينيد نظرش چيست . « 3 » \r\nدراين فاصله درگيرى هاى پراكنده‌اى ميان دو سپاه رخ داد كه برترى با سپاه على ( ع ) بود . درهمين هنگام هيئت‌هاى صلح نيز كار خود راآغاز كردند . ولى به نتيجه‌اى نرسيدند وجنگ همچنان با درگيرى هاى متفرق دو سپاه ادامه داشت تا آنكه ماه محّرم فرا رسيد و مردم دست از جنگ كشيدند .\r\nمحّرم به پايان رسيد وعلى ( ع ) اعلام جنگ داد . « 4 » \r\n\r\n","description":"","footnote":" ( 1 ) . همان مدرك ، ص 138 .  ( 2 ) . همان مدرك ، ص 138 . ر . ك ، ص 7 همين جزوه ؟  ( 3 ) . همان مدرك ، ص 187 ؛ مناقب ، ابن شهر آشوب ، ج 3 ، ص 168 .  ( 4 ) . وقعهء صفين ، ص 202 . ","page_name":" 95 ","page_number":95},
  {"content":"\r\n\r\nآنگاه حضرت فرماندهان جناح‌هاى مختلف راتعيين كرد ودراين مرحله نيز فرماندهى طايفه همدان را به سعيد سپرد « 1 »  * . « 2 » \r\nلحظات اوّليهء نبرد نزديك شده بود و على ( ع ) براى تشويق سربازان به جهاد خطابه‌اى ايراد كرد . پس از آن ، سعيد درجمع يارانش برخاست و گفت :\r\nحمد وسپاس خدايى را سزاست كه مارا به آيين خود رهبرى كرد و كتابش را به ميراث نزد ما نهاد ، و با ارسال پيامبر ( ص ) برما منّت گذاشت و او را رحمت بر عالميان وسرور مسلمانان و رهبر مؤمنان وپايان بخش انبياء وحجّت بزرگ خدا بر رفتگان وبازماندگان قرار داد . درود بى كران و رحمت خداوند براو باد .\r\nمشيّت وتقدير خداوند بر اين قرار گرفت كه ما رادر منطقه قُناصرين « 3 »  با دشمنانمان روياروى سازد . به ، نمى زيبد كه از ميدان جنگ بگريزم امروز روز گريز نيست وگريزگاهى نيز وجود ندارد خداوند به مانعمتى ارزانى داشته است كه توان شكرش رانداريم وقدرش را نمى دانيم و آن اينكه ياران برگزيده پيامبر ( ص ) وخوبان آنان با ما هستند . سوگند به خدايى كه به حال بندگان آگاه است ، هنگاميكه هفتاد تن از بدريان « 4 »  با ما هستند اگر فرمانده ما سياهى حبشى ونشاندار باشد ، سزاوار است كه با بينشى باز و رضايت خاطر به جنگ با معاويه برويم .\r\nچگونه با بينشى عالى وخاطرى آسوده به جنگ آنان نرويم در حالى كه\r\n\r\n","description":"","footnote":" ( 1 ) * . سعيد فرماندهى چهار هزار سواره نظام رابه عهده داشت كه مجهز به سلاح كامل بودند ، اعيان الشيعه ، ج 7 ، ص 242 - وقعه صفين ، ص 453 .  ( 2 ) . همان مدرك ، ص 205 .  ( 3 ) . منطقه‌اى درشام كه نبرد صفين درآن روى داد . وقعهء صفين ، ص 236 .  ( 4 ) . به كسانى گفته مىشود كه همراه پيامبر ( ص ) درجنگ بدربسال دوّم هجرت شركت‌كردند . ","page_name":" 96 ","page_number":96},
  {"content":"\r\n\r\nفرمانده وپيشوايمان پسر عمّ پيامبر ( ص ) است همو كه در كودكى پيامبر ( ص ) راتصديق كرد و با او نماز خواند و همراه آن حضرت با دشمنان خداجهاد كرد .\r\nومعاويه كيست : اسيرى آزاد شده كه پدرش نيز چنين بود . عده‌اى از اراذل و اوباش را فريب داده وداغ ننگ وعار برجبينشان زده وآنانرا به جنگ ما آورده است تا يكسره به جهنّم روانه شوند . خداوند آنان را در ذلّت وخوارى فرو برده‌است . هان زود باشد كه بادشمنانتان روبرو شويد . پس تقواى الهى را در تلاش وهوشيارى ، راستى ودرستى وپايدارى و مقاومت ، پيشهء خود سازيد كه خداوند باپايداران وصابران است بدانيد كه شما باكشتن آنان رستگار ميشويد و آنان با كشتن شما شقى و بدبخت مىگردند سوگند به خدا ، هركدام از شما كه يك تن از آنان رابكشد ، خداوند او راوارد بهشت عدن مىكند وقاتلانش را درآتش پرشراره مىافكند ( كه از شعله‌اش كاسته نشود و در آنجا نوميد باشند . ) « 1 »  خداوند ما و شما رااز لغزش مصون دارد همچنان كه اولياء خدا رامحفوظ داشت .\r\nو خداوند ما وشما را درشمار مطيعان و پرواپيشگان خود قرار دهد از خداوند براى خود وشما ومؤمنان مغفرت مى طلبيم « 2 » \r\n2 . مراحل حساس جنگ : جنگ مراحل حسّاس خود رامى گذرانيد و به سختى پيش مى رفت . همدانيان به نبرد طايفه « ازدوبَجيله » رفتند و سه هزار تن ازآنان رادرحمله‌اى ، قتل عام كردند . پس از آن باقدرت بسوى قبيله عكَّ تاختند . « 3 » \r\n\r\n","description":"","footnote":" ( 1 ) . زخرف ، آيه 75 ( لايُفْتّرعَنْهُمْ وَهُمْ فيهِ مُبْلِسُون ) .  ( 2 ) . وقعهء صفين ، ص 236 ؛ الغدير ، ج 10 ، ص 163 ؛ شرح نهج البلاغه ابن ابى الحديد ، ج 1 ، ص 483 ؛ اعيان الشيعه ، ج 7 ، ص 242 ؛ المعيار والموازنه ، ص 155 .  ( 3 ) . وقعهء صفين ، ص 329 . ","page_name":" 97 ","page_number":97},
  {"content":"\r\n\r\nمعاويه 4300 نفر را به پشتيبانى آنان فرستاد على ( ع ) نيز به همان تعداد از قبيلهء تميم بكمك قبيله همدان گسيل داشت . دو طرف از نيمروز تا شامگاه به جنگ پرداختند و نمازشان فقط تكبير بود . سرانجام جناح چپ لشكر على ( ع ) برجناح راست دشمن پيروز شد وبافرارسيدن شب آتش جنگ فروكش كرد .\r\nگروه‌ها از هم پراكنده شدند وپرچم‌هاى دو سپاه درتاريكى شب به هم در آميخت على ( ع ) شب رادر ميان طايفه ربيعه بسر برد . درهمين شب سخت ، معاويه از وضعيت موجود استفاده كرد و 4300 نفر نيروى سواره و پياده ، موسوم به سبز پوشان رابسيج كردو فرمان داد كه از پشت سر به لشكر على ( ع ) شبيخون زنند .\r\nهمدانيان كه دراثر تدبير وفرماندهى باكفايت سعيد ازهوشيارى و بيدارى بالايى برخوردار بودند از توطئه معاويه آگاه شدند و شب را تاصبح به نگهبانى پرداختند وتوطئه دشمن رادفع كردند وبامدادان آماده كارزارشدند . « 1 » \r\n3 . هزيمت معاويه : جنگ همچنان بابرترى سپاه على ( ع ) ادامه يافت در اثر پايمردى ودلاورى بىمانند لشكريان‌على ( ع ) كاربرمعاويه سخت‌شد و اوضاع وخيم‌گشت .\r\nاز اينرو وى فرماندهان بزرگ خود : عمروعاص ، بُسر ، عبيداللّه ( پسر عمر ) وعبدالرحمن راجمع كرد و از آنان كمك خواست معاويه وضعيت سخت جنگ را اين گونه تشريح كرد :\r\nوجود مردانى از لشكر على ( ع ) فكرم راآشفته كرده وسخت غمگينم ساخته است : سعيد درهمدان ، اشتر در قومش ، مرقال وعدى وقيس در انصارتصميم دارم براى سركوبى هريك از آنان يكى از شمارا بفرستم ، تا مردم بدانند كه شما هم نيرومنديد « 2 » \r\n\r\n","description":"","footnote":" ( 1 ) . وقعهء صفين ، ص 330 .  ( 2 ) . همان مدرك ، ص 426 . ","page_name":" 98 ","page_number":98},
  {"content":"\r\n\r\nآنگاه عمروعاص را دربرابر مرقال ، بسر رادرمقابل قيس ، وعبيدالله را به جنگ بامالك اشتر وعبدالرحمن رابراى نبرد باعدى تعيين كرد و براى تشويق يارانش گفت : من خود فردا به جنگ سعيد ويارانش مىروم .\r\nصبح شد معاويه همه جنگجويانش راجمع كرد و به جنگ باهمدان گسيل داشت خود او در پيشاپيش سپاه متكبّرانه راه مى رفت‌وبارجزهايى ياران على ( ع ) را به كشتار تهديدمى كرد .\r\nهمدان نيز خود را آماده ساخت . سعيد باشجاعت به طرف معاويه حمله كرد وهنگامه‌اى سخت بپاشد همدانيان شجاعانه بامعاويه جنگيدند جنگ بابرترى همدان ادامه داشت كه شب فرا رسيد ومعاويه بااستفاده از تاريكى شب صحنه نبرد را ترك كرده وگريخت « 1 » \r\n4 . طرح نقشه خائنانه : عمرو بن حصين با طرح نقشه خائنانه‌اى قصد داشت‌امام على ( ع ) راتروركند خود را به على ( ع ) رسانيد و پشت سرآن حضرت قرار گرفت .\r\nسعيد كاملا حركات دشمن رازير نظر داشت‌وپيش از آنكه كوچكترين حادثه‌اى رخ دهد به عمرو حمله كرد و او به هلاكت رساند . آنگاه باسرورى خاص كه سراسر وجودش رافراگرفته بود ، معاويه رامخاطب قرار داد وگفت :\r\nهان ! به پسر حرب - برسانيد كه هوشيارى وبيدارى اينچنين كارهاى پنهان را آشكار مىكند ماهميشه درطول زمان ، باشما دشمن بوده و هستيم ، تا هنگامى كه ناله دل خراشى به گوش مى رسد .\r\nهان مگر نمى بينى كه ابوالحسن ( على ( ع ) ) پدر ماست و ما فرزندان وفادار اوهستيم ماجز او رهبر وپيشوايى نداريم و اين است معناى هدايت و بهره بزرگ و آن هنگام كه شمشيرم درشكم او - عمرو - فرورفته بود و\r\n\r\n","description":"","footnote":" ( 1 ) . وقعهء صفين ، ص 427 . ","page_name":" 99 ","page_number":99},
  {"content":"\r\n\r\nچشمها باديدن كشته‌اش روشن وشادمان گشته بودند به او گفتم : اى عمرو اى عمرو بنى حصين ! واى جوانى كه به زودى ( باشمشير آخته من ) به كام مرگ فرو مى روى ، آيا ميخواهى به ابوالحسين ( على بزرگوار ) دست يا بى ؟\r\n( آه كه چه خيال باطلى ) دست‌يابى به على ( ع ) سخت دشوار ومحال است . « 1 » \r\nمعاويه كه اين سخنان راشنيد آتش انتقام در دلش زبانه كشيد و درانديشه ضربه زدن به همدان افتاد . صبح بود و هنوز خورشيد آتش خود را برصحنه خونين نبرد نريخته بود كه معاويه پريشان درميان لشكر يمن مى گشت و فرياد مىزد ؛\r\nتمامى جنگجويان بزرگ يمن رابسيج كنيد تا در برابر همدان مرايارى دهند . « 2 » \r\nسپاهى بزرگ آماده شد و به حركت افتاد .\r\nامام على ( ع ) كه هميشه براىتأمين نيروهاى خود سعى وتلاش مىكرد ، هنگاميكه آماده شدن سپاه دشمن رامشاهده كرد دانست كه براى ضربه زدن به همدان وانتقام از آنان مهيامى شوند . ازاينرو همدانيان را از توطئه معاويه آگاه كردى وآماده باش كامل داد . آنگاه فرمان حمله راصادر كرد . سعيد ويارانش به دشمن تاختند . درگيرى سختى آغاز شد و با شدت ادامه داشت .\r\nاين بار نيز همدان بادلاورى هميشگى خود ، در برابر دشمن ايستادند و آنانراشكست داده از ميدان راندند وپيروزى بزرگى بدست آوردند .\r\nسعيد به اين درجه اكتفا نكرد ، بلكه دشمن راتعقيب كرد و تا نزديكى چادر معاويه به پيش رفت . جنگ بابرترى همدان ادامه داشت‌كه شب فرارسيد و هر دو گروه دست از جنگ كشيدند .\r\nكشتار درميان سواران شامى زيادشده بود .\r\n\r\n","description":"","footnote":" ( 1 ) . اعيان الشيعه ، ج 7 ، ص 244 . رجوع كنيد به پيوست شماره 2 .  ( 2 ) . وقعهء صفين ، ص 436 . ","page_name":" 100 ","page_number":100},
  {"content":"\r\n\r\nمعاويه كه براى چندمين بار از سعيد ويارانش شكست خورده بود درحاليكه خشم از سراپايش مى باريد گفت : چه شكست سختى ازهمدان خورديم . « 1 » \r\nآنگاه سعيد ويارانش به حضور امام ( ع ) رسيدند ونحوه عمليّات خود را براى حضرت تشريح كردند . امام ( ع ) كه از اين موفقيّت همدان راضى بود آنان رادراين پيروزى بزرگ ستود و فرمود :\r\nاى جماعت همدان ! شما سپر و زره آهنين من هستيد . با بازوان پرتوان شماست كه در جنگ‌ها پيروز مىشوم و تواى سعيد چشم منى كه باآن مى نگرم وبازوى قدرتمندمنى كه با آن مى جنگم هميشه و همه وقت و در هر كارى برشجاعت ودلاورى تواعتماد مى كنم همدانيان ! شمانيزهء من هستيد . شما ( امروز ) خدارااجابت كرديد واو را يارى رسانيديد . « 2 » \r\nسعيد گفت : ماخدا و ترا اجابت كرديم وپيامبر خدا ( ص ) رادر قبر يارى رسانديم و بادشمنت كه همپايه تو نيست ، مى جنگيم ، مارابه هر نقطه‌اى كه دوست دارى ببر . « 3 » \r\nعلى ( ع ) دوباره آنان راستود واشعارى درستايش همدان و سعيد قرائت فرمود .\r\nآخرين بيت شعر اين بود :\r\n « فَلَوْ كُنْتُ بَوّاباً عَلى بابِ جَنَّةٍ * لَقُلْتُ لِهَمْدانَ ادْخُلى بِسَلامٍ » « 4 »  \r\nاگر دربان بهشت مى بودم به همدانيان مى گفتم به سلامت واردشويد .\r\n\r\n","description":"","footnote":" ( 1 ) . وقعهء صفين ، 437 .  ( 2 ) . همان مدرك - اعيان الشيعه ج 7 ، ص 0244  ( 3 ) . همان مدرك ؛ اعيان الشيعه ، ج 7 ص 245 .  ( 4 ) . همان مدرك . ","page_name":" 101 ","page_number":101},
  {"content":"\r\n\r\n5 . قرآنها بر فراز نيزه‌ها : چيزى نمانده بود كه نبرد صفين با پيروزى سپاه توحيد وشكست دشمن خاتمه يابد . جنگ خونين ليلةالهرير « 1 »  بابرترى كامل جنگجويان على ( ع ) بشدّت جريان داشت . دراين درگيرى خونين بودكه از دو طرف 70 هزار تن كشته شدند . « 2 » \r\nمعاويه كه شكست ونابودى خود رانزديك مى ديد به منظور پايان جنگ وايجاد شبهه وتزلزل در ميان سربازان امام ( ع ) به عمل خائنانه‌اى دست زد . وى با طرّاحى عمروعاص فرمان داد قرآن‌ها را بر نيزه ها كنند با اين هدف كه بگويند ما اهل قبله وقرآنيم ، بياييد قرآن را ميان خود حَكَم قرار دهيم .\r\nمعاويه براى اجراى طرح خو دتبليغات گسترده‌اى آغاز كرد . ازجمله به عبداللّه پسر عمروعاص فرمان داد كه در برابر سپاه على ( ع ) بايستد و آنان را به صلح و سازش فراخواند .\r\nعبدالله پيش رفت و در ميان دو لشكر ايستاد و فرياد زد :\r\nاى مردم عراق ! من عبداللّه پسر عمروعاص هستم بين ما وشما اختلافاتى در مورد دين و دنيا وجود داشت ، اگر اختلاف ما در دين بود ، به خداسوگند هردو گروه خيانت كرديم ، و اگر نزاع ما درمورد دنيا بود ، به خدا سوگند ما و شما به اسراف كشانده شديم ( وكشتاربيش از اندازه شد ) ما شما رابه امرى فراخوانده‌ايم كه اگر شما ما رابدان دعوت مىكرديد ،\r\n\r\n","description":"","footnote":" ( 1 ) . شب فراموش نشدنى جنگ صفين را از آنرو ليلة الهرير نام كردند كه در تمام شب ازطرفين بانگ و آواز نبرد و رزم مانند پارس وآواز سگان فضا راپر كرده بود . لغتنامه دهخدا حرف ل ، ص 392 .  ( 2 ) . وقعهء صفين ، ص 475 ، مسعودى گويد : كل مقتولين صفين بنابر قولى 110 هزار نفر بوده ، نود هزار شامى و بيست هزار عراقى و بنابر قول ما و بعضى ديگر كل مقتولين هفتاد هزار نفر بوده ، 45 هزار شامى و 25 هزار عراقى - مروج الذهب ، ج 2 ، ص 393 . ","page_name":" 102 ","page_number":102},
  {"content":"\r\n\r\nالبتّه مى پذيرفتيم اينك اگر صلح وآرامش ، ما را دريك جا جمع كند رحمت خداوندى است . پس اين فرصت را غنيمت بشماريد ( و دست از جنگ برداريد ) شايد امكان زندگى ، براى آنان كه زنده مانده‌اند ، چند صباحى ديگر فراهم آيد . وكشتگان فراموش شوند چرا كه زندگى قاتل پس از مقتول اندك است . « 1 » \r\nدراين هنگام سعيد پيش رفت و در برابر سپاه شام قرار گرفت و گفت :\r\nاى مردم شام ! ميان ما وشما اختلافات چندى است كه ما در آنها از دين و دنياى خود دفاع ميكنيم وشما دفاع مقدس ما راخيانت واسراف مى ناميد اينك شما ما رابه چيزى مى خوانيد كه ديروز برسر همان با شما نبرد كرديم . عراقيان به عراق وشاميان به وطن خود باز نمىگردند جزآنكه به امرى شايسته تن دهند و آن اينكه تسليم حكم خداشوند خلافت وحكومت بدست ماست نه شما . اگر اين رانپذيريد وتسليم نشويد ماهمانيم و شماهمان . « 2 » \r\nسعيد باسخنان خود تبليغات سوء دشمن را خنثى كرد وباقاطعيت اعلام كرد كه خلافت از آن ماست ( على بن ابيطالب ( ع ) ) و اگر نپذيريد ، جنگ راتاپيروزى كامل ادامه خواهيم داد .\r\nارزش واهميت سخنان سعيد آنگاه آشكار مىشود كه بدانيم اشعث بن قيس از فرماندهان لشكر على ( ع ) همگام وهمنوا بانغمه شوم دشمن نواى صلح سرداد وازامام ( ع ) خواست كه جنگ را متوقف كند وحكميت را بپذيرد . « 3 » \r\n\r\n","description":"","footnote":" ( 1 ) . وقعهء صفين ، ص 483 ؛ المعيار والموازنه ، ص 175 .  ( 2 ) . همان مدرك ؛ المعيار والموازنه 174 - 175 .  ( 3 ) . همان مدرك ، ص 482 . ","page_name":" 103 ","page_number":103},
  {"content":"\r\n\r\nپس از آن كه برخى از ياران على ( ع ) - كه بعدها به خوارج معروف شدند - فريب توطئه معاويه راخوردند و كار را به حكميت كشاندند ، سعيد و يارانش به ملاقات امام ( ع ) رفتند .\r\nسعيد گفت :\r\nاينها كسان من هستند گوش به فرمان تو هستيم با فرمانت مخالفت نمىكنيم و سخنت را رد نخواهيم كرد ، مار ابه هرنقطه‌اى كه مى خواهى گسيل كن .\r\nعلى ( ع ) فرمود :\r\nاگر اين تجهيز نيرو وآمادگى ( به صورت همگانى ) پيش از افراشتن قرآن‌ها برنيزه‌ها بود ، دشمن رااز اردوگاهش عقب مى رانديم و يا اصلًا كاربه اينجا نمى كشيد ، اينك باز گرديد ، موفق باشيد سوگند به جانم نمى خواهم يك طايفه را به ( تنهايى ) وارد معركه جنگ كنم . « 1 » \r\nبه هنگام امضاء قرارداد حكميت ، هردو طرف افرادى رابعنوان شاهد انتخاب كردند و از جمله كسانى كه از سوى على ( ع ) تعيين شد ، سعيد بود . « 2 » \r\nبدين ترتيب جنگ صفين پس از حدودچهارماه باروزها و شبهايى توام با رزم وشعر ( رجز ) وسرانجام فريب ، پايان يافت‌وخيانت خوارج آشكارگشت .\r\n6 . حكميت : دوحكم به كار خود مشغول شدند وآنچنان باسستى و وقت گذرانى روزها راسپرى كردند كه مردم از آنان نااميد گشتند . دراين هنگام سعيد نزد آنان رفت‌ونتيجه حكميت راجويا شد وتهديد كرد كه اگر حكميت به نتيجه نرسد جنگ راادامه مى دهند .\r\n\r\n","description":"","footnote":" ( 1 ) . وقعهء صفين ، ص 520 .  ( 2 ) . همان مدرك ، 506 - 511 . ","page_name":" 104 ","page_number":104},
  {"content":"\r\n\r\nسعيد خطاب به آن دو گفت :\r\nاى شمادو مرد ! مى بينم كه كار راطولانى كرده و كند شده‌ايد ، بحدّى كه مردم از شما مأيوس گشته‌اند . اگر به نتيجه خوبى رسيده‌ايد اعلام كنيد تا بشنويم و گواهى دهيم و اگر به نتيجه نرسيده‌ايد به ميدان جنگ بازگرديم .\r\n( و تكليف معاويه راروشن كنيم ) « 1 » \r\nحكميت به نفع معاويه پايان گرفت ، اينجا نيزسعيد باموضعگيرى بجاى خود ماهيت حكمين راافشاكرد و آنان راگمراه خواند . سعيد به آن دور و كرد وگفت :\r\nبه خدا سوگند اگر نظر شما دو نفر برهدايت هم مىبود ، چيزى برآنچه درآنيم افزوده نمىشد واينك كه گمراه شده ايد پايبند گمراهيتان نيستيم .\r\nشما به ابتداى كار باز گشتيد وماامروز برهمان عقيده‌ايم كه ديروز برآن بوديم . « 2 » \r\n\r\nج . جنگ نهروان\r\nپس از آنكه نتيجه حكميت اعلام شد ، على ( ع ) براى نبرد بامعاويه مهياشد . به رؤساى قبايل كوفه فرمود :\r\nروساء قبايل اسامى فرزندان ، بردگان افرادى از قبيله خود راكه آمادگى نبرد دارند بنويسند و به من تحويل دهند . « 3 » \r\nاولين‌كسى كه نداى حضرت راپاسخ گفت سعيد بود ، برخواست وگفت :\r\nفرمانت راشنيديم ( مى پذيريم ) واطاعت مى كنيم ، من نخستين كسى هستم كه دعوتت رالبيك مى گويم ( وبدنبال خواسته‌ات مى روم ) . « 4 » \r\n\r\n","description":"","footnote":" ( 1 ) . الامامة والسياسة ، ج 1 ، ص 117 .  ( 2 ) . وقعهء صفين ، ص 547 .  ( 3 ) . اعيان الشيعه ، ج 7 ، ص 245 ؛ فصول المهمه ، ابن صباغ ، ص 108 ؛ تاريخ طبرى ، ج 5 ، ص 79 .  ( 4 ) . همان مدرك ( مفصّل آمده‌است ) كامل ، ج 3 ، ص 340 . ","page_name":" 105 ","page_number":105},
  {"content":"\r\n\r\nآنگاه امام ( ع ) از مردم خواست‌كه مردى استوار و دلاور را به او معرفى كنند . كه بتواند مردم رااز روستاها و اطراف شهرها جمع كند سعيد معقل رامعرفى كرد .\r\nامام نظرش را پذيرفت‌و معقل را به مأموريت فرستاد . « 1 »  لشكرى عظيم آماده شد و براى مبارزه بامعاويه به راه افتاد كه خبر رسيد خوارج سربه شورش برداشته و درشهرها وباديه ها كشتار به راه انداخته‌اند . امام على ( ع ) سپاه رابه طرف خوارج گسيل داشت . خارجيان در منطقه‌اى بنام نهروان گرد آمدند سپاه توحيد بدانجا رفت و دو گروه رودروى هم قرار گرفتند سعيد همراه طايفه خود دراين نبرد فعالانه شركت كردوهمانند جنگ هاى پيشين باپايدارى ودلاورى دشمن راشكست داد وحماسه‌ها آفريد . همدان درجناح راست لشكر على ( ع ) قرار گرفتند وبافرمانده جناح چپ لشكر خوارج كه شريح نام داشت درگير شدند . « 2 »  هنگامه‌اى سخت بپاشد دلاوران همدان باايثار وجانبازى بىنظير دشمن راهلاك كردند . شريح به جانب ديوارى پناه برد و از آنجا جنگ را ادامه داد .\r\nهمدانيان به سوى او رفتند و پس از يك درگيرى خونين ، شريح به هلاكت رسيد « 3 » \r\n\r\nد . سعيد وسفيان غامدى\r\nمعاويه به سال 30 هجرت سفيان را بالشكرى بزرگ - شش هزارنفر - براى غارت شهرهاى هيت ، انبار ، ومدائن فرستاد وگفت :\r\nهركس باتوهم عقيده نبود نابودش كن . « 4 » \r\nسفيان به اين شهرها رفت و دست به كشتار وغارت زد گزارش حمله و تجاوز او\r\n\r\n","description":"","footnote":" ( 1 ) . الغارات ، ج 2 ، ص 638 .  ( 2 ) . كامل ، ابن اثير ، ج 3 ، ص 347 و 345 .  ( 3 ) . كامل ، ج 3 ، ص 347 .  ( 4 ) . الغارات ، ج 2 ، ص 466 ؛ طبرى ، ج 5 ، ص 134 . ","page_name":" 106 ","page_number":106},
  {"content":"\r\n\r\nبه امام ( ع ) رسيد حضرت از مردم كمك خواست ، ولى آنان سستى كردند و به نداى امام پاسخ مثبت ندادند وبرخى سخنانى گفتند كه امام ( ع ) راناراحت كرد .\r\nدراينجا سعيد لازم ديد كه بارديگر حمايت خود رااز امام خويش اعلام كند .\r\nبرخاست وگفت :\r\nاى اميرمؤمنان ! خداوند تراغمگين نسازد . به ما فرمان ده تا از آن پيروى كنيم . به خداسوگند اگر مالهايمان ، فرزندانمان وخاندانمان رادر راه اطاعت تو از دست بدهيم ، هيچگاه بى صبرى نخواهيم كرد . « 1 » \r\nامام ( ع ) در پاسخ فرمود :\r\nخود راآماده كنيد . من ترا باهشت هزار نفر به تعقيب غارتگران مى فرستم . آنان راتعقيب كن تا از سرزمين عراق بيرونشان كنى . « 2 » \r\nسعيد حركت كرد و به سرزمين عانات « 3 »  رسيد درآنجا هانى رابالشكرى به دنبال سفيان فرستاد . هنگامى كه هانى به منطقه رسيد دشمن گريخته بود ، لذا سعيد بالشكرش بازگشت « 4 » \r\n\r\nه . سعيد درعصر امام حسن ( ع )\r\nپس از شهادت على ( ع ) وبيعت مردم با امام حسن ( ع ) سعيد درجمع ياران وفرماندهان هنگامى كه امام از لشكركشى معاويه به سوى عراق آگاه شد به يارانش فرمود تامردم رادرمسجد جمع كنند وقتى مردم جمع شدند وخلقى انبوه گرد آمد سعيد آمادگى مردم رابراى شنيدن بيانات حضرت اعلام كرد .\r\nامام به مسجد آمد و درباره جهاد درراه خدا بامردم سخن گفت .\r\n\r\n","description":"","footnote":" ( 1 ) . الغارات ، ج 2 ، ص 466 ؛ طبرى ، ج 5 ، ص 134 .  ( 2 ) . الغارات ، ج 2 ، ص 471 .  ( 3 ) . عانات : نام چند روستا در كنار فرات و سه جزيره بوده‌است .  ( 4 ) . الغارات ، ج 2 ، ص 471 . ","page_name":" 107 ","page_number":107},
  {"content":"\r\n\r\nپس از آن مردم رابسيج كرد و دسته‌هايى آماده ساخت وبرآنان فرماندهانى گمارد امام ، عبيدالله بن عباس راهمراه با 12000 تن بعنوان گروه پيشرو ومقدّمهء لشكر براى نبرد با معاويه به حركت درآورد .\r\nهنگام توديع باسپاه به عبيدالله فرمود :\r\nمن بدنبال شما مىآيم . اگر به معاويه برخوردى راه رابراو سدّكن . . . و در مسائل نظامى باقيس بن سعد وسعيد مشورت كن و اگر حادثه‌اى براى تو رخ داد ، فرماندهى سپاه باقيس بن سعد و پس از او با سعيد است .\r\nامام ( ع ) بالشكرى عظيم بدنبال آنان حركت كرد و به نزديكى ساباط « 1 »  رسيد در آنجا براى مردم سخنرانى كرد و آنان رابه اطاعت و پيروى از خود فراخواند .\r\nبرخى از مردم گمراه كه سخنان آن حضرت را شنيدند ودانستند كه امام ( شايد ) قصد صلح بامعاويه رادارد ، به حضرت حمله كردند حتى ردايش را ربودند ! عده‌اى از بهترين ياران امام ( ع ) پيرامون حضرت جمع شدند . امام فرمود به طايفه همدان وربيعه بگوييد بيايند . « 2 »  همدانيان وربيعه آمدند و امام را همانند نگين درميان خود گرفتند و در برابرحملات گمراهان به خوبى ايستادگى كردند ونگذاشتند كه خطرى متوجه امام ( ع ) گردد .\r\nسعيد - فرمانده همدان - همه‌جا رازير نظر داشت وسخت مراقب جان امام ( ع ) بود . « 3 » \r\nامام ( ع ) به كوفه بازگشت وصلح انجام گرفت ، معاويه ده تن ازياران على ( ع ) رانام برد واعلام كرد كه آنان هيچگونه امنيتى ندارند ، از جمله سعيد ، عمروبن حمق وقيس بن سعد . . . « 4 » \r\n\r\n","description":"","footnote":" ( 1 ) . ساباط كسرى ، اسم مكان معروفى درمدائن بوده است وابوسعد گفته است ساباطشهر معروفى در ماوراء النهر است - ( معجم البلدان ، ج 3 ، ص 166 ) .  ( 2 ) . مقاتل الطالبين ، ص 41 ؛ تنقيح المقال ، ج 2 ، ص 29 ؛ ارشاد مفيد ، ص 190 .  ( 3 ) . همان مدرك .  ( 4 ) . مقاتل الطالبين ، ص 41 ؛ تنقيح المقال ، ج 2 ، ص 29 ؛ ارشاد مفيد ، ص 19 . ","page_name":" 108 ","page_number":108},
  {"content":"\r\n\r\n\r\nرحلت سعيد\r\nمردى كه سالهابراى اسلام شمشير زد وهمواره در ركاب على ( ع ) در همهء جنگ ها شركت كرد وحماسه‌ها آفريد ، مردى كه بارها درهنگامه‌هاى سخت بارشادت ها وپايمرديهايش على ( ع ) راخرسند ساخت وهمواره دركنار على و مدافع حق على ( ع ) بود و پس از شهادت على ( ع ) نيز دست ازاو برنداشت ، تاجايى كه تحت تعقيب مأموران معاويه قرار گرفت وگفتند : هيچگونه امنيت مالى وجانى ندارد ، وسرانجام مردى كه به گفته معاويه ؛ دل او راسخت به درد آورده است پس از گذشت اندكى از امضاى صلح نامه ، براى هميشه جهان را وداع گفت وبسوى مولايش على ( ع ) پركشيد . « 1 »  روانش شاد و يادش جاودان باد .\r\n\r\nپيوستها\r\n\r\nالف . على ( ع ) وهَمْدان\r\nطايفه همدان نيز كه تحت فرماندهى سعيد بودند از ياران وشيعيان وفادار آن حضرت به حساب مىآمدند رشادت‌ها ، جانبازيها وفداكاريهاى بىمانند آنان درراه اميرمؤمنان ( ع ) سبب شد كه حضرت به آنان باديده ديگرى بنگرد و نسبت به آنان محبّت خاصى ابراز كند .\r\nطايفه همدان درهمهء جنگ ها درخدمت مولاى خود على ( ع ) حاضر بودند آنان چنان دراطاعت امام ( ع ) كوشا بودند كه هرگز موردى پيش نيامد كه از فرمان حضرت سرپيچى كنند . اين طايفه خود راوقف خدمت به على ( ع ) و جهاد در راه او كرده بودند و در راه تحقق اهداف امام ( ع ) سراز پا نمىشناختند ، اين گونه بودند كه بارها مورد خشم وكينه دشمنان حضرت على ( ع ) قرارگرفتند وبارها از جانب\r\n\r\n","description":"","footnote":" ( 1 ) . تنقيح المقال ، ج 2 ، ص 29 . ","page_name":" 109 ","page_number":109},
  {"content":"\r\n\r\nقبايل بزرگ دشمن ، مورد تعرّض وحمله قرار گرفتند ، درطول جنگ صفين ، معاويه بارها طايفه‌هاى بزرگى را برضدّ همدان بسيج كردو به جنگ آنان فرستاد .\r\nآرى همين فداكارى ، جانبازى و از خود گذشتگى طايفه همدان بودكه سبب گرديد على عليه السلام درموارد گوناگون ، آنان رابه بزرگى ونيكى يادكند و همگيشان رابستايد :\r\nمردم رابه يارى خواندم تك سوارانى شريف از طايفه همدان پاسخم گفتند . تك سوارانى از قبيله همدان از تيره شاكرو شبام كه در بامدادان نيز كه جنگ آغاز شود سست و بى سلاح نيستند .\r\nودشمن رابه هنگام ( روآوردن ) نيزه داران و شمشير زنان وبهم آميختن مردان احاطه مى كنند .\r\nهمدانيان صاحبان دين و اخلاق نيكند دينشان ، شجاعتشان وقهرشان با دشمن به هنگام رويارويى ، آنان را زينت بخشيده است .\r\nهمدان ، همانان كه اهل تلاش وصداقت وجسارت درجنگهايند و چون لب به سخن گشايند بى خطا سخن گويند .\r\nميهمانشان كه شوى ، پذيرايى را به نهايت مى رسانند خداوند پاداش همدان را بهشت قرار دهد كه كشندگان دشمنند ( سم اند براى دشمن ) در روز سختى كه مردمان بهم فشرده شوند . « 1 » \r\n\r\n","description":"","footnote":" ( 1 ) - ( وقعهء صفين ص 274 ) .\r\n دَعَوْتُ فَلَبَّانى مِنَ الْقَوْمِ عُصْبَةٌ * فَوارِسُ مِنْ هَمْدانَ غَيْرُ لِئامِ\r\nفَوارِسُ مِنْ هَمْدانَ لَيْسُوا بِعُزِّلِ * غَداةَ الْوَغى مِنْ شاكِرٍ وَ شَبامِ\r\nبِكُلِّ رَدَينّىٍ وَ عَضْبٍ تَخالُهُ * اذَااخْتَلَفَ الْاقْوامُ شَعْلَ ضِرامِ\r\nلهمدانُ اخْلاقٌ وَ دينٌ يَزينُهُمْ * وَ بَأْسٌ اذا لاقُوا وَ حَدُّ خِصامِ\r\nوَ جِدٌّ وَ صِدْقٌ فِى الْحُرُوبِ وَنَجْدَةٌ * وَ قَوْلٌ اذا قالُوا بِغَيْرِ اثامِ\r\nمَتى تَأْتِهِمْ فى دارِهِمْ تَسْتَضيفُهُمْ * تَبِتْ ناعِماً فى خِدْمَةٍ وَ طَعامِ\r\nجَزَى اللَّهُ هَمْدانَ الْجِنانَ فَانَّها * سِمامُ الْعِدى فى كُلِّ يَوْمِ زِحامِ \r\n","page_name":" 110 ","page_number":110},
  {"content":"\r\n\r\nآنگاه فرمود :\r\nاگر دربان بهشت مى بودم‌به همدانيان مى گفتم به سلامت وارد شويد . « 1 » \r\nو در جاى ديگرى فرمود :\r\nبه خداسوگند اگر تقسيم بهشت بدست من مىبود همدان را دربهترين مكانش جاى مى دادم . « 2 » \r\n\r\nب . خاطره‌اى از صفين\r\nسعيد مىگويد :\r\nروزى درميدان جنگ مردى راديدم كه تنها اسلحه كوچكى در دست داشت و به دشمن نزديك بود اسبم رابسوى او راندم ، ديدم اميرمؤمنان عليه السلام است . عرض كردم : اى اميرمؤمنان ! درچنين جايى ( اينچنين ) ؟\r\nآيا نمى ترسيد مورد حيله دشمن قرار گيريد و ( خداى ناخواسته ) . . .\r\nامام ( ع ) فرمود :\r\nاى سعيد ! همه بندگان از جانب خداوند حافظ ونگهبان دارند و هيچ بنده‌اى نيست كه چنين نباشد . دو فرشته نگهبان ، آدمى رااز خطرات حفظ مىكنند و نمىگذارند از سركوهى سرنگون شود و يا به چاهى درافتد ولى اينهمه در صورتى است كه اجلش فرانرسيده باشد ولى وقتى كه قضاى الهى فرودآمد واجلش فرارسيد ، فرشتگان او رانسبت به همه چيز رها مىكنند . « 3 » \r\n\r\n","description":"","footnote":" ( 1 ) . ( وقعهء صفين ، ص 274 - عقد الفريد ، ج 3 ، ص 339 ) .\r\n فلو كنت بوّابا على باب جنة * لقلت لهمدان ادخلى بسلام \r\n ( 2 ) . اعيان الشيعه ، ج 7 ، ص 244 .  ( 3 ) . اصول كافى ، ج 3 ، ص 97 ؛ وقعهء صفين ص 250 بااندكى تفاوت ( متن بالا ، تلفيقى از نقل اصول كافى و وقعهء صفين است . ) ","page_name":" 111 ","page_number":111},
  {"content":"\r\n\r\n\r\nج . اشعارى در مدح سعيد\r\nحجر بن قحطان خطاب به سعيد بن قيس درصفين شعرى به شرح زير سرود :\r\nسعيد اى فرزند قيس هلا « 1 »  كه بديدار تك سواران دلاور همدان چشمها روشن وخرسند ميشوند .\r\nسوارانى باتجربه كه برماده شتران تيز تك كوهان دراز گسترده شانه ، نشسته‌اند . واستوار باگامهايى نيرومند شنهاى بيابان راباحركت سم هاى خود پيش و پس مى رانند .\r\nامير ( ع ) آنان رادربرابر پسر هند - معاويه - وسپاه او آماده كرده است .\r\nآه اگرآنروز معاويه از چنگ همدان نگريخته بود نخستين كسى بود كه هلاك مىشد « 2 » \r\nدرآن روز وهرروز سخت ديگرى خورشيد درنظرش بس تيره و سياه بود .\r\nستايش خداى راكه سواران همدان به گاه دشوارى وسختى ، دژهاى استوار و سنگرهاى مقاومند كه از مردان نيازمند دفاع ميكنند .\r\nبه امير مؤمنان عليه السلام بگو : هرزمان كه بخواهد ما را بخواند كه ما ، در دامن سختىهابزرگ شده‌ايم ، ما از مادران ( دريادل ) حمير وكنده شيرخورده‌ايم ، حمير وربيعه : آن دو طايفه سبك بال ودلاور و قبايل دشمن : عكّ ولَحْم از ترس همانند كنيزكان آلوده وبيمار ، زاريشان به آسمان بلند است . « 3 » \r\n\r\n","description":"","footnote":" ( 1 ) . « هلا » براى معانى ذيل به كار مى رود الف - آگاهانيدن وتنبيه ب - براى تحسين ( فرهنگ معين ، ج 4 ، ص 5161 ) .  ( 2 ) . وقعهء صفين ، ص 438 .  ( 3 ) . همان مدرك . ","page_name":" 112 ","page_number":112},
  {"content":"\r\n\r\n\r\nيزيدبن قيس\r\n\r\nآشنايى با يزيدبن قيس\r\nدر سرزمين گرم عربستان ، بركنارهء ساحل درياى يمن ، قبيله‌اى بزرگ زندگى مىكرد كه « أرْحَبْ » نام داشت . « 1 »  مردم اين قبيله از طايفهء همدان بودند ، طايفه‌اى كه پيامبر خدا در بارهء آنان فرمود :\r\n« چه خوب طايفه اى است همدان ! دريارى ( دين خدا ) شتاب مى كنند و در تلاش و پيكارشان ، پرتوان وبردبارند ( مى بينم كه ) از آنان پاك مردان و استوانه‌هاى اسلام بظهور رسيده است . » « 2 » \r\nآرى ، پيش بينى پيامبرخدا ( ص ) به حقيقت پيوست و از طايفهء همدان رادمردانى دلير به يارى دين خدا برخاستند كه « يزيد بن قيس ارحبى » يكى از آنان بود .\r\nاو از اميران ورؤساى بزرگ در ميان مردم يمن بود ونزد مردم ( قوم و قبيله‌اش ) از احترام بسيارى برخوردار بود زمان پيامبر رادرك كرد « 3 »  و از تابعين\r\n\r\n","description":"","footnote":" ( 1 ) . ارحب در ده فرسخى ظفار قرار دارد ( معجم البلدان ، ج ، 1 ، ص 144 ) .  ( 2 ) . طبقات ، ابن سعد ، ج 1 ، ص 340 .  ( 3 ) . اعلام ، زركلى ، ج 9 ، ص 241 ، بيروت . ","page_name":" 113 ","page_number":113},
  {"content":"\r\n\r\nصدر اسلام شد او درزمرهء دوستداران وعلاقمندان خاندان حضرت على ( عليه السلام ) بود « 1 »  و از آنجا كه سخنرانى خوش بيان و شجاع بود « 2 »  در جنگهاى حضرت باايراد خطابه‌هاى آتشين نقش بسيار مهمى رادربسيج وتشويق سربازان آن حضرت برعهده‌داشت . يزيد بن قيس دريارى امام چنان از خود صداقت و شايستگى نشان داد كه مورد اطمينان واعتماد امام قرار گرفت‌تا بدانجا كه امام او رااز شاهدان وصيت خود قرار داد او وسعيد بن قيس همدانى برادر بوده‌اند . « 3 » \r\nالبته يزيد بن قيس علاوه بر اين فضائل ، داراى مسئوليتهاى مهمى نيز بوده است كه عبارت است از :\r\n1 . فرماندهء 500 نفر در مقابله با حاكم كوفه « 4 »  ( در زمان عثمان ) .\r\n2 . فرماندار برگزيده از جانب انقلابيون و مردم كوفه در زمان عثمان . « 5 » \r\n3 . فرماندهء نيروهاى امنيتى در حكومت حضرت على ( ع ) ( رئيس پليس ) . « 6 » \r\n4 . مشاور نظامى در صفين . « 7 » \r\n5 . نماينده نظامى حضرت على ( ع ) به سوى معاويه . « 8 » \r\n6 . استاندارى اصفهان ، رى و همدان . « 9 » \r\n\r\n","description":"","footnote":" ( 1 ) . درانساب الأشراف بلاذرى ، ج 3 ، ص 269 چاپ يبروت نقل كرده اند يزيد بن قيس هديه و پيش كشى رابه امام حسن ( ع ) و امام حسين ( ع ) داد امام على ( ع ) دست به‌شانه محمد حنفيه زد وباتمثيل چنين فرمود « اعمر ، ياروهمراه بدى نيست ( هديه ) كه يارمانباشد » ويزيد بن قيس نيز مانند آنچه به آنان داده بود به ايشان هديه كرد .  ( 2 ) . اعلام ، زركلى ، ج 9 ، ص 241 ، بيروت .  ( 3 ) . تنقيح المقال ، ج 3 ، ص 328 .  ( 4 ) . طبقات ، ابن سعد ، ج 5 ، ص 33 ، بيروت .  ( 5 ) . اعلام ، زركلى ، ج 9 ، ص 241 ، بيروت ؛ الغدير ، ج 9 ، ص 45 ، بيروت .  ( 6 ) . اعلام ، زركلى ، ج 9 ، ص 241 ، بيروت .  ( 7 ) . وقعهء صفين ، ص 92 و 101 ؛ اعيان الشيعه ، ج 10 ، ص 305 ؛ ناسخ التواريخ ، سپهر ، ج 1 ، ص 382 .  ( 8 ) . وقعهء صفين ، نضربن مزاحم ، ص 197 .  ( 9 ) . تاريخ طبرى ، ج 5 ، ص 65 قاهره ؛ كامل ، ج 3 ، ص 328 ، بيروت ؛ جامع الرواة ، ج 2 ، ص 344 . در وقعه صفين جوخ و مدائن نقل شده است ، ص 11 . ","page_name":" 114 ","page_number":114},
  {"content":"\r\n\r\n\r\nمبارزه با حاكم كوفه\r\nبر اثر نارضايتيها و درخواست مردم مبنى بر تغيير استانداران ، خليفه سوم ناگزير استانداران خود را احضار كرد تا با آنان مشورت كند . سعيد بن عاص نيز پيش خليفه رفت « 1 »  ( با رفتن او از كوفه ، يزيد بن قيس كه شرايط را مناسب ديد از موقعيت استفاده كرده و باپيشتازى و شجاعت بر ضد حاكم وحكومت وقت قيام كرد ) او به مسجد رفته و گروهى نيز بر گرد او جمع شدند يكى از طرفداران سعيد به مسجد يورش برد يزيد بن قيس خطاب به او گفت :\r\n« ما مى خواهيم سعيد را از كار بر كنار كنيم » آن شخص او را از اين كار منع كرد ولى يزيد بن قيس به خانه رفت و بى درنگ نامه اى به تبعيد شدگان نوشت و آن را بوسيله شخصى براى آنان فرستاد .\r\nمضمون نامه چنين بود :\r\n« . . . پيش از آنكه نامهء مرابه زمين بگذاريد به سوى كوفه حركت كنيد كه مردم شهر با ما همراه شده اند . » « 2 » \r\nمالك اشتر با خواندن اين نامه همان هنگام با چندين نفر از ياران خويش بسوى كوفه حركت كرد و ده شب طول كشيد تا بكوفه رسيد و كوفه را تصرّف كرد و بر منبر رفت و خطاب به مردم چنين گفت :\r\n« اين سعيد بن عاص كه آمده و گمان مىكند كه باغها و مزارع اطراف شهر ، باغى از بيشه زار قريش است و حال آنكه آنها مال و ميراث شما و پدران شما است .\r\nپس هر كس براى خود حقى مى بيند بسوى « جُرْعَه » « 3 »  حركت كند . »\r\n\r\n","description":"","footnote":" ( 1 ) . تاريخ طبرى ، ج 4 ، ص 333 ، قاهره .  ( 2 ) . همان مدرك ، ج 4 ، ص 331 ، قاهره .  ( 3 ) . محلى نزديك قادسيه ، بين كوفه و نجف . ","page_name":" 115 ","page_number":115},
  {"content":"\r\n\r\nيزيد بن قيس برخاست و به منادى گفت تا به مردم بگويد :\r\nهر كس مىخواهد سعيد بر كنار شود و حاكمى ديگر غير از او بيايد به ما ملحق شود .\r\nمردم جمع شدند و همراه مالك اشتر ويزيد بن قيس به جرعه رفتند .\r\nسعيد بن عاص كه از مدينه باز مى گشت به سرزمين « عُذَيب » « 1 »  رسيد ، و مالك ، يزيد بن قيس وعبدالله بن كنانه را كه هر دو جنگجو و دلاور بودند صدا زد و هر يك را فرمانده 500 سوار جنگى قرار داد و به آن دو گفت :\r\n« به مقابله سعيد بن عاص برويد و او را باز گردانيد و اگر نپذيرفت گردنش را بزنيد و سرش را براى من بياوريد . »\r\nآن دو نزد سعيد آمدند و به او گفتند :\r\nحركت كن و بسوى مدينه برو هنگاميكه ديدند او بهانه مىآورد\r\nبه او گفتند : يا بر مى گردى يا گردنت را مىزنيم .\r\nسعيد چون ديد آنان در تصميم شان جدّى هستند به مدينه بازگشت . « 2 » \r\nبعد از بازگشت سعيد بن عاص به مدينه ، قرّاء ( دانايان به قرآن و بزرگان ) كوفه گرد هم آمدند و يزيد بن قيس را بخاطر اقدامات اصلاح طلبانه و مبارزات مردمىاش فرماندار كوفه كردند . « 3 » \r\n\r\nفرمانده نيروهاى امنيتى\r\nتا سال 35 هجرى ، ناخشنوديهاى مردم از حدود شكايت تجاوز نمىكرد . اما\r\n\r\n","description":"","footnote":" ( 1 ) . محلى نزديك قادسيه ، بين كوفه و نجف .  ( 2 ) . عذيب به معناى آب پاك و آن آبى است كه در 4 مايلى قادسيه است و گفته شده‌است منزلى از منازل حجاج كوفه بوده است ( معجم البلدان ، ج 4 ، ص 92 ) .  ( 3 ) . طبقات ، ابن سعد ، ج 5 ، ص 33 ، بيروت - الغدير ، ج 9 ، ص 45 ، بيروت و تاريخ طبرى ، ج 4 ، ص 331 ، و 332 . ","page_name":" 116 ","page_number":116},
  {"content":"\r\n\r\nديرى نپائيد كه نارضايتيها به شورش انجاميد و مردم برضد خليفه سوم قيام كردند و با اصرار فراوان از حضرت على عليه السلام خواستند بر آنان حكومت كند .\r\nپس از روى كار آمدن حضرت على ( ع ) و شكل گيرى حكومت اسلامى از نخستين روز خلافت كه روشن شد او مرد سازش نيست و مىخواهد دستگاه حكومت را به سادگى واعتدال عصر پيامبر ( ص ) برگرداند به بهانه هاى مختلف از گوشه و كنار قلمرو حكومت ، زمزمه هاى مخالفت به گوش مى رسيد البته در پشت تمام اين اخلالگريها و فتنه انگيزيها دستان مرموز و توطئه گرى وجود داشت تا با فعاليتهاى مخفى و منفى ، حكومت نوپاى امام ( ع ) را به زانو درآورند طبيعى است كه حضرت فرد لايق و كاردانى را مى خواست تا با قدرت تدبير ، فرماندهى نيروهاى امنيتى نظام نوبنياد اسلامى را در دست گيرد و امنيت داخلى حكومت را تامين كند و چه كسى بهتر از يزيد بن قيس كه داراى تمام اين شرايط بود از اين رو حضرت او را رئيس شهربانى حكومت خود قرار داد . « 1 » \r\n\r\nنقش نظامى يزيدبن قيس\r\n\r\nالف . جنگجويى شجاع در جمل\r\nهنگاميكه امام حسن عليه السلام از جانب حضرت على عليه السلام به منظور بسيج نيروها قبل از جنگ جمل وارد كوفه شد ضمن ايراد سخنرانى از مردم خواست به سمت بصره حركت كرده و امام ( ع ) را در جنگ يارى دهند از كسانى كه همراه لشكر نه « 2 »  هزار نفرى بسوى آن حضرت حركت كردند ، يزيد بن قيس بود . « 3 » \r\nامام كه از آمدن آنان اطلاع يافت يك فرسنگ به استقبال آمد و خطاب به\r\n\r\n","description":"","footnote":" ( 1 ) . اعلام ، زركلى ، ج 9 ، ص 241 ، بيروت ؛ الغدير ، ج 9 ، ص 45 .  ( 2 ) . تاريخ طبرى ، ج 4 ، ص 500 تعداد افراد لشكر 12 هزار نفر نقل كرده است .  ( 3 ) . مناقب ابن شهر آشوب ، ج 3 ، ص 151 ، علامه . ","page_name":" 117 ","page_number":117},
  {"content":"\r\n\r\nآنان فرمود : مرحباً بكم اهل الكوفة وفئة الاسلام و مركز الدين . آفرين بر شما اهل كوفه كه جماعت اسلاميد و استوانهء دين . « 1 » \r\nسپس امام تا سه روز را با اصحاب جمل به گفتگو و نصيحت كردن گذراند تا شايد منصرف شوند اما هنگاميكه امام اصرار آنان را بر مخالفت خويش ديد « 2 »  به ياران خود فرمود چه كسى آنانرا به قرآن دعوت مىكند ؟\r\nمردى نوجوان گفت : « من اين كار را مى كنم » سپس آن نوجوان روبه لشكر دشمن كرد و در حالى كه مخالفان رابه قرآن دعوت مى كرد به او حمله كردند و دستانش را قطع كردند و او قرآن را به دندان گرفت تا اينكه كشته شد حضرت كه وضع را چنين ديد فرمود اينك حمله كردن رواست جنگ را آغاز كنيد « 3 »  و بدين ترتيب جنگ جمل آغاز شد . « 4 »  در جريان جنگ دو جناح ، و ميانه هر دو لشكر نبردى سخت كردند در اين نبرد 10 تن از ياران امام شهيد شدند 5 تن از قبيله همدان و 5 تن از ديگر يمنيان بودند هر كس پرچم را بدست مى گرفت كشته مى شد تا آنكه يزيد بن قيس پرچم را در دست گرفت و آن را محكم نگه داشت در حالى كه به دشمن حمله مى كرد چنين رجز خواند :\r\nاى نفس من ، بسيار زيستى و روزگارى رابا غنا زندگى كردى همين اندازه كه ( زنده ) بوده اى تو را كافى است و تا هنگاميكه تو زنده هستى من هم طول عمر مى خواهم « 5 » \r\n\r\n","description":"","footnote":" ( 1 ) . مناقب ، ابن شهر آشوب ، ج 3 ، ص 151 ، علامه .  ( 2 ) . جمل ، ص 178 .  ( 3 ) . تاريخ طبرى ، ج 4 ، ص 509 .  ( 4 ) . تاريخ طبرى ، ج 4 ، ص 501 و جمل ، ص 179 ، نقل شده است در روز 5 شنبه نيمه‌جمادى الاخر سال 36 هجرى جنگ آغاز شد .  ( 5 ) . تاريخ طبرى ، ج 4 ، ص 515 ، قاهره . ","page_name":" 118 ","page_number":118},
  {"content":"\r\n\r\n\r\nب . حامى امام در صفّين\r\nهنگاميكه امام تصميم گرفت براى پيكار با معاويه به سوى شام حركت كند مهاجرين و انصار را نزد خود فراخواند و پس از حمد و ثناى پروردگار گفت :\r\n« ياران راى شما محترم ، خردتان ارجمند گفتارتان راست و كردارتان متين است . من قصد دارم به سوى شام رهسپار شوم و از شما مى خواهم بگوئيد نظرتان چيست . » « 1 » \r\nياران امام يكايك برخاستند و به حمايت از تصميم حضرت سخنانى گفتند تا نوبت به يزيد بن قيس رسيد او نيز ( شوق جهاد خود را ) چنين بازگو كرد :\r\n« اى امير مومنان ما از نظر تجهيزات و نيرو آماده ايم و بيشتر افراد ، نيرومند و توانا هستند در ميان آنان مريض و ناتوان ، وجود ندارد . منادى خود را بفرست تا مردم را ندا دهد كه به لشكرگاهشان در نُخَيْلَه « 2 »  بروند زيرا برادر جنگ ( يعنى رزمنده ) خسته نگردد و تنبلى بر او نشايد و هر گاه فرصتى پيش آيد بتأخير نيندازد تا بمشورت و رأى زنى پردازد و آن زمان كه جنگ فرا رسد ، امروز و فردا نمى كند . » « 3 » \r\n\r\nج . نماينده نظامى امام به سوى معاويه\r\nپس از نامه نگارى ها و رفت و آمد پيك ها و اتمام حجت امام ( ع ) بر معاويه سرانجام در سال 37 هجرى جنگ صفين آغاز شد . در ابتدا برخوردهاى كوچكى ميان دو لشكر صورت گرفت اما در ماه ذى الحجه گاه در يك روز دوبار درگيرى\r\n\r\n","description":"","footnote":" ( 1 ) . وقعهء صفين ، نضر بن مزاحم ، ص 92 .  ( 2 ) . مُصَغَّرنَخْله مكانىنزديك كوفه كه درمسير كوفه‌به شام قرارگرفته‌است ( معجم‌البلدان ، ج 5 ، ص 278 ) .  ( 3 ) . وقعه صفين نضر بن مزاحم ، ص 101 - اعيان الشيعه ، ج 10 ، ص 306 - و ناسخ التواريخ ، سپهر ، ج 1 ، ص 382 ، اسلاميه . ","page_name":" 119 ","page_number":119},
  {"content":"\r\n\r\nمى شد دو سپاه سرتاسر اين ماه رابه اين ترتيب جنگيدند وقتى كه اين ماه سپرى شد ، يكديگر را به قطع جنگ تا پايان ماه محرم فراخواندند به اين اميد كه ميان آنان آشتى برقرار شود . « 1 » \r\nپس از برقرارى آتش بس ، نمايندگان صلح بين دو اردوگاه به رفت و آمد پرداختند حضرت نيز يزيد بن قيس را همراه سه تن ديگر نزد معاويه فرستاد « 2 »  ( تا او را اندرز دهند شايد كه او تسليم حق گردد . )\r\nهر يك از آنان سخنانى ايراد كردند . يزيد بن قيس نيز چنين گفت :\r\n« ما آمده‌ايم تا آنچه وظيفه است بانجام رسانيم و تو را اندرز داده و بوحدت و دوستى فرا خوانيم تا بدين وسيله با تو اتمام حجت كرده باشيم امام على عليه السلام را مى شناسى و مسلمانان به فضل او آگاهند و گمان ندارم برتو پوشيده باشد كه دينداران و اهل فضيلت ، تو را همتاى على ( ع ) نمى دانند و در مقام مقايسه نيز بر نيايند اى معاويه از خدا بترس و با حضرت على عليه السلام ستيز مكن . ما هرگز ، كسى را با تقواتر و بىتوجه‌تر به دنيا كه تمام صفات نيكو نيز در او جمع باشد مانند او نديده‌ايم . »\r\nمعاويه در پاسخ آنان گفت :\r\n« شما مرابه بيعت و همبستگى با على ( ع ) خوانديد وحدت را مى پذيرم ولى بيعت را هرگز » « 3 » \r\nپس از آنكه سخنان نمايندگان امام در روح مردهء معاويه كارساز نيفتاد به نزد حضرت بازگشتند .\r\n\r\n","description":"","footnote":" ( 1 ) . وقعهء صفين ، ص 196 .  ( 2 ) . همان مدرك ، ص 197 .  ( 3 ) . همان مدرك ، ص 198 . ","page_name":" 120 ","page_number":120},
  {"content":"\r\n\r\n\r\nد . روشنگرى و تشويق رزمندگان در صفين\r\nيزيد بن قيس كه سخنرانى شجاع و خوش بيان بود « 1 »  در صفين سخنرانيهايى انجام داده است كه از كرامت و بزرگوارى روح و صفات نيكوى او خبر مىدهد « 2 »  در يكى از سخنرانيهائى كه براى تحريص رزمندگان به جهاد و تقويت روحيه آنان ايراد كرد چنين گفت : « مسلمان كسى را گويند كه دين و انديشه اش سالم باشد .\r\nاين جمايت ( دارودسته معاويه ) با ما بر سر اين جنگ برنخاسته اند كه ديده اند ما دين را ضايع كرده ايم و آنها مى خواهند آن را برقرار و برپا گردانند ، و نه بر سر اين كه ديده اند عدالت را ما از بين برده ايم و آمده اند تا آنرااحياء كنند . تنها بر سر اين بجنگ ما برخاسته اند كه دنياى خويش برپا دارند و در دنياى جمعى ديكتاتور و پادشاه باشند . بنابراين اگر بر شما پيروز شوند - كه خدا نكند پيروز و شادمان شوند - در آنصورت افرادى مانند وليد ( بن عقبه ) و سعيد ( بن عاص ) و عبيدالله بن عامر ابله « 3 »  را بر شما تحميل خواهند كرد كه يكى از آنان در جلسه اى سخن بگزاف مى راند و مال خدا ( اموال و مالياتهاى عمومى ) را مى ستاند كه اين مال من است و هر گونه آن را صرف كنم گناهى بر من نخواهد بود ، ميراث پدرش را بدست آورده است ، در حالى كه آن مال از آن خداست و خدا بقدرت شمشير و نيزه هايمان بغنيمت ما در آورده است اى بندگان خدا ، باقوم ستمكار كه به كتاب خدا حكم نمى كنند پيكار كنيد و در جنگ با آنان سرزنش هيچ ملامتگرى راگوش ندهيد اينان اگر بر شما غلبه كنند دين و دنياى شما را تباه مىسازند و به خدا سوگند همان كسانى كه شما آنان را خوب شناخته و آزموده‌ايد . قصدى جز آشوبگرى ندارند . . . « 4 » \r\n\r\n","description":"","footnote":" ( 1 ) . اعلام ، زركلى ، ج 9 ، ص 240 ، بيروت .  ( 2 ) . الغدير ، ج 9 ، ص 45 .  ( 3 ) . پسر دائى خليفه سوم است ، و خليفه سوم او را استاندار بصره كرد . وقعه صفين‌پاورقى ص 248 .  ( 4 ) . تاريخ طبرى ، ج 5 ، ص 17 ، قاهره - الغدير ، ج 9 ، ص 45 ، بيروت - وقعهء صفين ، ص 247 . ","page_name":" 121 ","page_number":121},
  {"content":"\r\n\r\n\r\nيزيد بن قيس ، مجروح جنگى\r\nدر جريان جنگ صفين ( پنج شنبه ، روز نهم جنگ ) فرماندهء جناح راست سپاه امام ، بر جناح چپ سپاه معاويه حمله كرد و توانست اندك اندك آنان را عقب براند تا اينكه هنگام ظهر موفق شد به خيمه معاويه نزديك شود . « 1 »  آنان كه با معاويه سوگند مرگ ياد كرده بودند نزد معاويه رفتند و معاويه به آنان فرمان داد كه حملات را دفع نمايند و به جناح چپ هم فرمان داد تا به آنان حمله كنند .\r\nمتاسفانه افراد جناح راست لشكر على ( ع ) كه ديدند مقاومت مشكل است از ميدان فرار كردند بطورى كه از جناح راست به جزء فرمانده و 200 الى 300 تن از افراد كسى نماند تا پايدارى كند آن عده هم پشت به يكديگر داده و سخت جنگيدند و مقاومت كردند . « 2 »  تا اينكه فرمانده جناح راست سپاه على ( ع ) مجروح شد در اين هنگام يزيد بن قيس راديدند كه شجاعانه جاى اورا گرفت و پرچم دار جناح راست لشگر شد و آنقدر جنگيد و مقاومت كرد تا مجروح بر زمين افتاد .\r\nوقتى كه مالك اشتر ديد بدن مجروح او را به طرف خيمه گاه مى برند چنين گفت :\r\n« به خدا سوگند ، بردبارى ( و پايدارى ) زيبا و كار بزرگوارانه ، اين است آيا شرم ندارد آنكه از جنگ بر مى گردد در حالى كه نه كسى را كشته و نه كشته شده و نه در معرض آن ( مجروح شدن ) قرار گرفته است ؟ ! » « 3 » \r\n\r\nتوطئه فريب فرمانده لشكر امام\r\n\r\n","description":"","footnote":" ( 1 ) . كامل ، ج 3 ، ص 296 ، بيروت .  ( 2 ) . همان مدرك ، ص 298 ، بيروت .  ( 3 ) . كامل ، ج 3 ، ص 301 ، بيروت ؛ تاريخ طبرى ، ج 5 ، ص 21 ؛ اعيان الشيعه ، ج 10 ، ص 305 ؛ وقعهء صفين ، ص 254 . ","page_name":" 122 ","page_number":122},
  {"content":"\r\n\r\nحضرت على ( ع ) پس از پذيرفتن صلح تحميلى برگشت خوارج از امام جدا شده و در « حروراء » « 1 »  تجمع كردند امام بسيار تلاش كرد تا آنان رااز جهل و جمودى كه عامل انحراف آنان بود به در آورد اما آنان با اشكال تراشى و تكفير امام پند و اندرز حضرت را گوش نمى دادند و متاسفانه سران خوارج و منافقين توانسته بودند با جوسازى و شايعه پراكنى و القاء شبهه در ياران امام بخصوص فرماندهان حضرت زمينه را براى انحراف و انشعاب آنان بوجود آورند و از آنجا كه سياست كلى امام در مقابله با مخالفين اتمام حجّت بود . در ابتدا با خوارج از راه موعظه و روشنگرى وارد شد وبسيارى از آنان رابه اين وسيله از هلاكت و گمراهى نجات داد .\r\nيكى از شيوه هاى امام ، دور كردن افراد از خوارج بود قضيه يزيد بن قيس نمونه اى از آن مىباشد .\r\nروزى حضرت به يكى از ياران خود فرمود :\r\n« ببين خوارج نزد كداميك از بزرگان بيشتر جمع مى شوند . »\r\nآن شخص رفت و گزارش داد كه بيشتر از همه نزد يزيد بن قيس گرد مى آيند و چون امام به يزيد بن قيس بسيار علاقه داشت زيرا او را در خطّ اطاعت از ولى امر مى ديد نزد اورفت و داخل خيمه يزيد بن قيس شد و در آنجا دو ركعت نماز خواند و اينكه بين امام و او چه سخنانى رد وبدل شد معلوم نيست امام پس از آنكه از خيمه بيرون آمد او را به استاندارى اصفهان ورى و همدان فرستاد . « 2 » \r\n\r\nيزيد بن قيس در دوران امام حسن ( ع )\r\nپس از شهادت حضرت على عليه السلام ، مردم كوفه با امام حسن مجتبى ( ع ) بيعت كردند آنروزى كه مردم با امام بيعت مى كردند ، كوفه تهديد معاويه را مىشنيد و خبر پيشروى او را به سوى عراق دريافت مى كرد موضوع به صورت\r\n\r\n","description":"","footnote":" ( 1 ) . روستايى در نيم فرسنگى كوفه ، تاريخ يعقوبى ، ج 2 ، ص 191 .  ( 2 ) . تاريخ طبرى ، ج 5 ، ص 65 ، قاهره - كامل ، ج 3 ، ص 328 ، بيروت . ","page_name":" 123 ","page_number":123},
  {"content":"\r\n\r\nكاملًا جدى بود و امام ناگزير مى بايد اوضاع و احوال پيش آمده را پاسخ گويد جنگيدن با گردنكشان وظيفه‌اى بود كه امام تصميم بر آن گرفت زيرا اساساً حكومت اسلامى بدون سركوب كردن اين تجزيه طلبى و اختلاف ( كه معاويه در مدت 3 سال متوالى ، با شورشهاى مسلحانهء خود برضد حكومت به راه انداخته بود ) ثبات و استقرار و وحدتى را كه آن روز بيش از هميشه بدان نياز داشت باز نمىيافت .\r\nمعاويه تمامى عشاير و سپاهيانش رابا بسيج عمومى فرا خواند امام حسن ( ع ) نيز متقابلًا تصميم خود رابراى پاسخ به ستيزه‌جوئى معاويه دنبال كرد و رسماً اعلان جهاد داد .\r\nبه دعوت امام مومنان با اخلاص و حاملان قرآن : فرماندهان جنگ و پارسايان اسلام گرد او جمع شدند يكى از آنان يزيد بن قيس أرحبى بود آنان جناح نيرومند جبهه امام حسن ( ع ) را تشكيل مى دادند و امام حسن ( ع ) ايشان را چنين توصيف كرده است :\r\n« يكى از آنان افزون از يك لشكر است . »\r\nو معاويه نيز در جنگهاى صفين از ايشان اين گونه ياد كرد :\r\n« دلهاى آنان همگى چون يكدل است . اينان تا جماعتى را نكشند كشته نمى شوند . هر وقت چشمهاى آنان را در زير كلاه خودها در صفين به ياد مى آورم هوش از سرم مىپرد . و گواهى دشمن بى شك صادق ترين گواهى هاست . » « 1 » \r\nآرى ، يزيد بن قيس از جمله كسانى بود كه سالها در سنگر مبارزه حق عليه باطل دلاورانه جنگيد و سرافراز حماسه آفريد و آن هنگام كه پيك مرگ فرا مىرسيد و آخرين لحظات زندگى پر فراز و نشيب او به پايان نزديك مىشد دلش هواى ياران رفته را داشت و روحش در اشتياق پرواز به جوار حق مىسوخت تا آنكه خود نيز به لقاء پروردگارش شتافت . يادش گرامى و راهش پُر رهرو باد .\r\n\r\n","description":"","footnote":" ( 1 ) . صلح امام حسن ( ع ) ، ص 132 ، آسيا . ","page_name":" 124 ","page_number":124},
  {"content":"\r\n\r\n\r\nمعقل‌بن قيس\r\n\r\nمعقل كيست ؟\r\nسالهاى آخر زندگى پيامبر ( ص ) بود ، پيامبر ( ص ) با تلاشهاى فراوان توانسته بود جامعه اى نوين ، بر اساس انديشه ها و سنت هاى اسلامى بنياد كند .\r\nجامعه‌اى كه بارشد و گسترش تعاليم اسلام مى رفت تا رسوبات انديشه هاى جاهلى را به كلّى از اذهان محو كرده ارزش ها و معيارهاى اسلامى را جايگزين آنها سازد .\r\nفداكاريها و جهادهاى پيامبر ( ص ) به بار نشسته بود ، و اسلام تنها قدرت نيرومند « جزيرة العرب » بشمار مى آمد و هر روز بر اقتدار عظمت و نفوذ آن افزوده مى شد . تيره ها و طايفه هاى مختلف عرب ، به اسلام روى آورده و آن را مى پذيرفتند . قبيلهء « بنى يربوع » نيز كه قهرمان گفتار ما در آن چشم به جهان گشود ، از آن جمله بود . « معقل » « 1 »  سردار بزرگ اسلام ، در يكى از خانواده هاى « بنى\r\n\r\n","description":"","footnote":" ( 1 ) . معقل ، ( بر وزن منزل ) ، تنقيح المقال ، ج 1 ، ص 34 . ","page_name":" 125 ","page_number":125},
  {"content":"\r\n\r\nيربوع » به دنيا آمد . وى دوران حيات پيامبر ( ص ) را درك كرد ؛ « 1 »  ولى به محضر رسول خدا ( ص ) نرسيد . « 2 » \r\n\r\nمعقل در دوران خلفا\r\nپس از رحلت پيامبر ( ص ) كه حوادثى در دنياى اسلام روى داد معقل ، مسائل و حوادث را با تيز بينى و درايت خاصى ارزيابى كرد و همواره بدنبال شناخت حقيقت و پيروى از آن بود تا از راه حق بدور نماند . از اين رو به زودى صراط مستقيم را كه « امام على ( ع ) » تجلّى آن بود ، برگزيد و به جمع ياران و شيعيان امير مؤمنان ( ع ) پيوست .\r\nدر دوران خلفاء ، به پيروى از مولاى خود امير مؤمنان ( ع ) كه جهت حفظ اسلام با دستگاه خلافت در برخى موارد همكارى مى كرد ، در جنگ ها و لشكركشى ها شركت جست و برخى مسئوليت هاى نظامى رابه عهده گرفت . از جمله هنگامى كه « عمّار » با لشكرى بزرگ براى جهاد با مشركان به شوشتر مى رفت معقل نيز همراه او بود ، مسلمانان با يارى خداوند در اين نبرد پيروز شدند پس از آن عمّار ، معقل را به مركز خلافت - كوفه - فرستاد تا اخبار و گزارش هاى نظامى را به مركز برساند ، معقل نيز مأموريت خود را به شايستگى انجام داد . « 3 » \r\n\r\nمعقل در حكومت امام على ( ع )\r\nمعقل ، در مكتب امام على ( ع ) پرورش يافت و با بهره گيرى از تعليمات آن\r\n\r\n","description":"","footnote":" ( 1 ) . اعلام زركلى ، ج 8 ، ص 188 .  ( 2 ) . تمامى فعاليت هاى اجتماعى و سياسى معقل پس از رحلت پيامبر ( ص ) ، در تاريخ ثبت شده و شهادت او در سال 43 هجرى اتفاق افتاده است و شايد كمى سن سبب شده است كه معقل نتواند به حضور پيامبر ( ص ) برسد .  ( 3 ) . اعلام زركلى ، ج 8 ، ص 188 - شرح نهج البلاغه ، ابن ابى الحديد ، ج 15 ، ص 92 . ","page_name":" 126 ","page_number":126},
  {"content":"\r\n\r\nبزرگوار به مقامى و الا رسيد . وى همراه با شيعيان ديگر درس فضيلت وبزرگوارى را در مكتب امام ( ع ) به خوبى فرا گرفت و با شجاعت و دلاورى ذاتى خود بهم آميخت ، به روزگار امام على ( ع ) سردارى رشيد فداكار سخت كوش با نفوذ و نسبت به دشمنان امام ( ع ) سخت گير بود . « 1 » \r\nاو ، علاوه بر آنكه يك شيعه و پپرو راستين مولا على ( ع ) بود در ميدانهاى نبرد همانند سربازى فداكار از فرمانها و دستورات حضرت ( ع ) اطاعت مى كرد و گزارش كامل آن را به حضور امام ( ع ) ارسال مى داشت . كه در جاى خود به برخى از آنها اشاره خواهد شد .\r\n\r\nمسؤوليتهاى نظامى و حكومتى\r\nدرمدت حكومت پنج ساله امير مؤمنان ( ع ) معقل مسئووليت‌هاى مهمّى را به عهده داشت از جمله :\r\nفرماندهى نيروهاى انتظامى - شهربانى « 2 » \r\nفرماندهى پياده نظام طايفه « بنى تميم كوفه » در جنگ جمل « 3 » \r\nفرماندهى شش طايفه بزرگ در نبرد صفين « 4 » \r\nفرماندهى 4000 نفر در سركوب شورش « بنى ناجيه » « 5 » \r\nفرماندهى جناح چپ در نهروان « 6 » \r\nفرماندهى در دفع حمله و تجاوز يزيد بن شجره رهاوى « 7 » \r\n\r\n","description":"","footnote":" ( 1 ) . الغارات ، ج 2 ، ص 638 و 482 ؛ تنقيح المقال ، ج 3 ، ص 229 .  ( 2 ) . اعلام زركلى ، ج 8 ، ص 188 .  ( 3 ) . جمل ، شيخ مفيد ، ص 172 .  ( 4 ) . وقعهء صفين ، ص 117 .  ( 5 ) . شرح نهج البلاغه ، ابن ابى الحديد ، ج 3 ، ص 136 .  ( 6 ) . كامل ، ترجمه به فارسى ، ج 4 ، ص 147 .  ( 7 ) . الغارات ، ج 2 ، ص 511 . ","page_name":" 127 ","page_number":127},
  {"content":"\r\n\r\n\r\nصحنه صفين و مسؤوليت‌هاى معقل\r\nمعقل از افراد فعال و پرتلاش در جنگ صفين بوده و در بسيج مردم و مبارزه با سازشكاران نقش اساسى به عهده داشت . اينك به برخى تلاشها و مسؤوليتهاى او در اين نبرد اشاره مى كنيم :\r\n\r\nالف . برخورد قاطع با سازشكاران\r\nپيش از آغاز نبرد صفين امام على ( ع ) دربارهء نبرد با معاويه و چگونگى آن با ياران و اصحاب خود از مهاجرين و انصار به مشورت پرداخت . امام ( ع ) به همه حق اظهار نظر داد . آنها نظرات خود را ابراز مى كردند كه عموماً در تأييد جنگ بود « 1 »  و اگر اختلافى هم وجود داشت در چگونگى زمان و ديگر شرائط جنگ بود كم كم شرائط لازم براى بسيج و حركت مردم بوجود آمد و مردم خود رابراى نبردى سرنوشت ساز با معاويه آماده كردند . امّا برخى از رؤساى قبايل كه پنهانى با معاويه روابط دوستانه داشتند ، سعى مى كردند با نشر آراء سازشكارانه روحيه مردم و رزمندگان را تضعيف كنند و از جنگ با معاويه بازدارند . برخى از آنان به حضور امام ( ع ) مى رسيدند و بعنوان خير خواهى و نصيحت ! به امام مى گفتند :\r\n« ما نبايد در جنگ با معاويه شتاب كنيم بلكه بايد به وى نامه نوشت و مسالهء را با مذاكره حل كرد . به خدا سوگند هيچ معلوم نيست وقتى در برابر هم قرار گرفتيد كدام يك از شما مقاومت مى كنيد و كدام يك فرار معلوم نيست پيروزى از آن شماست يا معاويه ؟ » « 2 » \r\nانتشارچنين افكارى ممكن بود در روحيهء برخى از سربازان امام تأثير سوء بگذارد از اينرو عده‌اى از ياران و فرماندهان فداكار امام ( ع ) در مقام پاسخ به آنان\r\n\r\n","description":"","footnote":" ( 1 ) . وقعهء صفين ، ص 92 .  ( 2 ) . وقعهء صفين ، ص 96 . ","page_name":" 128 ","page_number":128},
  {"content":"\r\n\r\nبرآمدند و با ابرازنظرهاى قاطع راه هرگونه سازش وتسليم در برابر معاويه رابستند و مردم را به جهاد در راه خدا تشويق كردند . از جمله اين فرماندهان معقل بود وى پس از سخنان يكى از سازشكاران به پا خاست وخطاب به امام عليه السلام چنين گفت :\r\n« اى اميرمؤمنان به خدا سوگند كه اينان براى خيرخواهى بسوى تو نيامده‌اند و در كارشان جز فريبكارى وغشّ چيزى وجود ندارد ، از ايشان دورى كن كه درحقيقت آنان نزديكترين دشمنان تو هستند . « 1 » \r\nونيز هنگامى كه امام على ( ع ) از لشكرگاه خو دنخيله « 2 »  بسوى مدائن مىرفت تا عده‌اى از مسلمانان آنجا را آماده كارزار كند و براى كمك به ديگر رزمندگان با خود به صحنهء صفين بياورد . مالك بن حبيب راجانشين خود كرد و به او فرمود :\r\n« نگذار كسى از جنگ تخلّف ورزد همه راباخودت به جنگ بياور . . . » « 3 » \r\nدراينجا ، معقل بن قيس برخاست وماهيت متخلفان از فرمان امام را اين گونه افشار كرد :\r\nاى اميرمؤمنان ! به خدا سوگند كه تنها بدگمانان از فرمان تو سرپيچى مى كنند و فقط منافقان در انجام فرمان تو درنگ مى ورزند . اى اميرمؤمنان ! به مالك دستور بده تا متخلّفان را گردن بزند .\r\nامام درپاسخ فرمود :\r\nمالك رادستورى داده‌ام كه انشاء ا . . . به آن عمل مىكند . « 4 » \r\n\r\n","description":"","footnote":" ( 1 ) . همان مدرك ، ص 96 .  ( 2 ) . نزديكى كوفه به طرف شام كه لشكرگاه بوده است ( معجم البلدان ، ج 5 ، ص 278 ) .  ( 3 ) . وقعهء صفين ، ص 132 .  ( 4 ) . وقعهء صفين ، ص 132 . ","page_name":" 129 ","page_number":129},
  {"content":"\r\n\r\n\r\nب . فرماندهى سه هزار نيرو\r\nهنگامى كه امام على ( ع ) براى آماده كردن مردم مدائن براى شركت درجنگ با معاويه به آن شهر رفته بود پس از اينكه سه هزرا تن رامهيّا كرد معقل را بفرماندهى آنان برگزيد و به او فرمود : به طرف موصل حركت كن و از آنجا به نصيبين برو و پس از عبور از منطقه نصيبين در رقه به من ملحق شو .\r\nوقتى سپاه آماده حركت شد خطاب به معقل چنين فرمود :\r\n« از خدابترس همان خدائى كه بناچار بايد ملاقاتش كنى وسرانجامى جز حضور در پيشگاهش ندارى جز باكسى كه با تو بجنگد ، پيكار مكن صبح و عصر حركت كن وهنگام گرمى روز به لشكر استراحت ده در پيمودن راه آرامش به خرج ده درابتداى شب كوچ مكن كه خداوند شب راوسيلهء آرامش قرار داده و آن رابراى اقامت وتوقف‌تعيين كرده نه كوچ و مسافرت بنابراين شب هنگام بدنت راآرام كن و مركب‌ها رانيز آسوده بگذار پس آنگاه كه توقّف كردى به هنگام سحر يا وقتى كه سپيده دميد به يارى خدا حركت كن ، آنگاه كه دشمن را ملاقات كردى در ميان يارانت قرار گير ، نه آنقدر به دشمن نزديك شو كه گمان شود آتش جنگ راتو مى خواهى روشن كنى و نه آنقدر دور بايست كه گمان برده شود از نبرد مى ترسى ، چنين باش تا فرمان من به تو برسد . ( اما به هوش باش ) پيش از آنكه آنان را به راه خدا دعوت كنى و راه عذرشان را در پيشگاه خداوند به بندى ، بخاطر عداوت ودشمنى قبلى با آنان پيكار نكن » . « 1 » \r\n\r\n","description":"","footnote":" ( 1 ) . نهج البلاغه ، فيض ، ص 855 ؛ وقعهء صفين ، ص 148 ( همه فرمان در وقعهء صفين نيامده است ) . ","page_name":" 130 ","page_number":130},
  {"content":"\r\n\r\nامام ( ع ) در اين فرمان ، آداب جنگى اسلام را به معقل يادآورى كرد .\r\nمعقل لشكر راحركت داد . در راه به منطقه‌اى به نام حديثه رسيد . درآنجا دو قوچ با هم درستيز بودند . پس از مدتى صاحبانشان آمدند و آنها را از هم جداكرده باخود بردند يكى از سربازان معقل . بامشاهدهء اين منظره تفأل بدى زد وگفت : نه پيروز مى شويم و نه شكست مى خوريم .\r\nمعقل براى زدودن تيرگى اوهام وخرافات ازاذهان سربازانش باشدت‌نظريه او راردّ كردوگفت :\r\nيا بهتر ازآنچه گفتى ، پيش خواهد آمد اى برادر ! « 1 » \r\nمعقل همچنان در مسيرهائى كه امام تعيين كرده بود ره مىسپرد تا به رقهّ رسيد و به لشكر بزرگ امام عليه السلام پيوست .\r\n\r\nج . فرماندهى شش قبيله\r\nپس از آنكه قبائل كوفه وبصره آماده شده و در نُخَيْله گرد آمدند امام ( ع ) فرماندهان قبائل راتعيين كرد . يكى ازآنان معقل بن قيس بود . امام ( ع ) فرماندهى شش طائفه بزرگ تميم ، ضبّه رباب ، قريش ، كنانه واسد رابه او سپرد . « 2 » \r\nدرآغاز جنگ پس ازجناح بندى لشكر طائفه قريش ، اسد وكنانه درجناح چپ لشكر امام ( ع ) قرار گرفتند وفرماندهى آن به عبداللّه بن عباس واگذار شده بود نبرد به سختى ادامه داشت در طول جنگ گاهى چند قبيله باهم\r\n\r\nمعقل وخوارج\r\nخوارج گروهى از سپاهيان امام على ( ع ) درصفين بودند كه در آخرين\r\n\r\n","description":"","footnote":" ( 1 ) . قعهء صفين ، ص 148 .  ( 2 ) . همان مدرك ، ص 117 . ","page_name":" 131 ","page_number":131},
  {"content":"\r\n\r\nروزهاى جنگ بوجود آمدند . هنگامى كه لشكريان معاويه براى خاتمه دادن به جنگ قرآن ها رابرفراز نيزه‌ها بلند كردند ، برخى از سربازان امام ( ع ) فريب خوردند وخواستار توقف جنگ شدند و كار را به حكميت كشاندند . پس از آنكه حكميت به سود معاويه پايان گرفت‌همين عده به حضور امام رسيدند و خواستار توبهء آن حضرت شدند چون مى پنداشتند مسأله حكميّت كفر بوده است .\r\nوقتى امام على ( ع ) نظرات جاهلانه آنان رانپذيرفت سر از اطاعت فرمان امام على ( عليه السلام ) برتافتند و در برابر آن حضرت ايستادند و در صف دشمنان آن حضرت قرار گرفتند و براى تحقق خواسته‌هاى خود ، نبردهاى خونينى به راه انداختند و به خوارج ( شورشيان ) معروف شدند . شورشيان دو درگيرى مهّم باامام ( ع ) داشتند : شورش خريّت ونبرد نهروان ، درشورش خريت : امام عليه السلام معقل رابه فرماندهى چهار هزار نفر براى سركوبى آنان اعزام كرد معقل پس از سركوبى دشمن باپيروزى كال وغنائم بسيار باز گشت .\r\nشخصيت نظامى معقل واعتماد وعنايت امام عليه السلام نسبت به او طى اين نبرد خونين به خوبى آشكار است .\r\n\r\nالف . شورش خريت ناجى\r\n« خريت » يكى از افراد طايفهء بنى ناجيه بود . طايفهء بنى ناحيه از پيش سابقه تمرّد از فرمان امام ( ع ) راداشتند . خريت در جنگ صفين جزو سپاهيان امام ( ع ) بود پس از پايان جنگ وحكميّت دوحَكَم همراه سى تن از يارانش حضور امام آمد وباصراحت و بى شرمى گفت : نه به خداقسم از فرمانت اطاعت نمى كنم و پشت سرت نماز نمى گزارم وفردا از تو جداخواهم شد .\r\nامام ( ع ) فرمود :\r\nمادرت به عزايت بنشينداگر چنين كنى عهد وپيمان خود راشكسته‌اى و\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nخدايت رانافرمانى كرده اى وجز به خويشتن زيان نمى رسانى به من بگو چراچنين تصميمى گرفته‌اى ؟\r\nخريت گفت :\r\nبراى اينكه حكميّت رادربارهء قرآن پذيرفتى ، وآنگاه كه حق به مرحله حساس خود رسيد ، از آن ناتوان شدى وبرآنان كه برخويش ستم كردند اعتماد كردى بدين جهت از تو بر مى گردم و به آنان ( معاويه ويارانش ) و خشمگينم و از همهء شما جدا مىشوم .\r\nامام فرمود :\r\nنزد من بيا تا قرآن را به تو بفهمانم و از سنّت ها و روش هاى پيامبر برايت بگويم ومطالبى رااز حق برويت بگشايم كه من بدانها داناترم . شايد آنچه را كه اينك منكر بشناسى و نسبت به آنچه اينك بدان نادان وگمراهى بينا شوى .\r\nخريت گفت : فردا بسويتان خواهم آمد .\r\nامام فرمود :\r\nبيا مبادا كه شيطان فريبت دهد وبدبينى بر تو چيره شود وجاهلانى كه نمى فهمند ، ترا سبكسر كنند . به خدا اگر از من راه هدايت ورشاد رابخواهى و نصيحت بجويى وبپذيرى ، ترابراه راست هدايت مى كنم . « 1 » \r\nخريّت به نزد ياران خود رفت و تصميم خود را مبنى بر مخالفت با امام على ( ع ) با آنان درميان گذاشت‌يارانش ، منع كردند ولى او نپذيرفت و سرانجام با او هم عقيده شدند\r\nبامدادان ، كه اصحاب امام ( ع ) برگرد او حلقه زدند امام ( ع ) عبداللّه رامأمور كرد كه از خريّت خبرى بياورد .\r\n\r\n","description":"","footnote":" ( 1 ) . الغارات ، ج 1 ، ص 333 و 336 . ","page_name":" 133 ","page_number":133},
  {"content":"\r\n\r\nعبداللّه برگشت وفرار شبانه خريّت و يارانش رابه امام خبر داد .\r\nامام فرمود :\r\nخداوند از رحمت خود دورشان سازد ، چنانچه قوم ثمود را دورساخت به خدا اگر نيزه‌ها بسويشان نشانه رود وشمشيرها برفرقشان فرود آيد ، پشيمان مىشوند . همانا شيطان آنها رافريفته وگمراهشان كرده است وفردا ( قيامت ) از آنان بيزارى جسته رهايشان مىكند . « 1 » \r\nپس از آن امام ( ع ) يكى از يارانش بنام « زيادپسر خصفه » رابراى تعقيب آنان فرستاد زياد شورشيان رادنبال كرد وبدانها رسيد . جنگ سختى روى داد بافرا رسيدن شب هردو گروه دست از نبرد كشيدند ، شورشيان بااستفاده از تاريكى شب گريختند .\r\nزياد طى نامه اى چگونگى نبرد بادشمن وفرار آنان رابه امام ( ع ) نوشت و منتظر فرمان جديد شد . « 2 » \r\n\r\nب . فرمانده لايق\r\nامام على عليه السلام نامهء زياد را درحضور مردم خواند . پس از اتمام آن معقل برخاست وگفت :\r\nاى اميرمؤمنان ! خداوندكار شما رااصلاح كند . بايد در برابر هريك از اين افراد ( دشمن ) ، ده نفر از مسلمانان باشند تا بطور كلى نسل آنان رابراندازند و نابودشان كنند . اگر عدد ما به اندازهء آنان باشد ، قهراً مقاومت مى كنند و جنگ به زودى خاتمه پيدا نمى كند وكشتار زياد مىشود .\r\n\r\n","description":"","footnote":" ( 1 ) . الغارات ، ج 1 ، ص 333 و 346 .  ( 2 ) . همان مدرك ، ج 1 ، ص 346 . ","page_name":" 134 ","page_number":134},
  {"content":"\r\n\r\nامام ( ع ) درپاسخ فرمود :\r\nتو بايد اين كار رابعهده بگيرى و براى مبارزه باآنان آماده شوى .\r\nآنگاه امام ( ع ) دو هزار نفر راآماده نبرد كرد وبافرماندهى معقل بسوى دشمن فرستاد « 1 » \r\nامام ( ع ) بااين كار نظر معقل راتأييد كرد ومعقل نيز باارائه اين طرح ، لياقت خود را براى فرماندهى ابراز داشت . هنگامى كه سپاه معقل آمادهء حركت بسوى دشمن شد ، امام ( ع ) خطاب به معقل فرمود :\r\nتا مى توانى ازخدا بترس وتقواداشته باش كه تقوا سفارش خداوند به مؤمنان است . براهل قبله ظلم روامدار وبرغير اهل قبله نيز ، كه بامسلمانان پيمان همزيستى دارند ، ستم مكن ، و تكبّر را از خود دور كن كه خداوند متكبّران رادوست نمى دارد .\r\nمعقل گفت : از خداوند درانجام اينها يارى مى خواهم .\r\nو امام ( ع ) فرمود : آرى ! خدابهترين يارى دهندگان است . « 2 » \r\nامام ( ع ) براى تقويت معقل به ابن عباس ، كه استاندار بصره بود ، نوشت :\r\nمردى استوار ، شجاع ومعروف به شايستگى را از جانب خودت همراه بادوهزار نفر براى تقويت معقل روانه كن ، هنگامى كه دو لشكر به هم ملحق شدند : معقل فرماندهء هر دولشكر است . « 3 » \r\nسپس امام نامه اى به زياد نوشت و از خدمات او تشكر كرد وفرمان داد كه بسوى كوفه باز گردد .\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ص 136 ؛ كامل ، ابن اثير ، ج 3 ، ص 367 .  ( 2 ) . الغارات ، حج 1 ، ص 351 .  ( 3 ) . شرح نهج البلاغه ، ابن ابى الحديد ، ج 3 ، ص 136 و كامل ، ابن اثير ، ج 3 ، ص 367 . ","page_name":" 135 ","page_number":135},
  {"content":"\r\n\r\nهنگامى كه معقل بسوى دشمن درحركت بود ! آنان به اهواز رفته و در آنجا متمركز شده بودند . دراهواز برخى از صحرانشينان وراهزنان و كسانى كه مىخواستند از دادن ماليات سرپيچى كنند ، به جمع افراد خريت پيوسته بودند .\r\nمعقل پس از چند روز حركت به اهواز رسيد ومنتظر رسيدن نيروهاى كمكى شد .\r\nسپاه ابن عباس پس از مدتى تأخير رسيد دو لشكر كوفه و بصره بهم پيوستند وطبق فرمان امام فرماندهى دو لشكر رامعقل به عهده گر فت و آماده كارزار شدند .\r\n\r\nج . خطابهء آتشين\r\nصفوف آراسته شدوسپاهيان اسلام رودروى افراد خريّت قرار گرفت . پيش از شروع درگيرى ، معقل درميان لشكريانش قدم زد و از آنان سان ديدازهمهء صف‌ها گذشت وآنگاه ايستاد وبافريادى رسا خطاب به سپاهيانش ، چنين گفت :\r\nاى بندگان خدا ! شما آغاز به جنگ نكنيد ، بگذاريد تا ستيز از جانب آنان شروع شود ! ولى درهنگام نبرد ؛ مردانه و بى محابا بجنگيد . به جانب دشمن چشم ندوزيد و آنان را در نظر نياوريد ؛ سخن كم گوئيد و خود را براى نيزه و شمشير آماده سازيد . بشارت باد برشما كه پاداش بزرگى درپيش داريد ، چرا كه شما باگروهى كه از دين خارج شده‌اند و افراد بى سروپائى كه از زير بارماليات فرار كرده‌اند وبادزدان ياغى جنگ مى كنيد .\r\nديگر چه انتظارى داريد ؟ مراقب باشيد هروقت‌من حمله كردم همه باهم همانند يك روح و يك پيكر حمله كنيد « 1 » \r\nجنگ شروع شد . مجاهدان دلاورانه جنگيدند ودشمن رابه خاك و خون افكندند . عبداللّه بن قيس كه خود درجنگ شركت كرده بود مى گويد :\r\n\r\n","description":"","footnote":" ( 1 ) . الغارات ، ج 1 ، ص 353 . ","page_name":" 136 ","page_number":136},
  {"content":"\r\n\r\nبه خدا سوگند آنان به اندازهء يك ساعت ، نتوانستند در برابر مامقاومت كنند . طولى نكشيد كه به ميدان نبرد پشت كردند ورو بفرار گذاشتند . هفتاد نفر از طائفه بنى ناجيه وسيصد تن از ياغيان ومتمّردين كشته شدند . « 1 » \r\nخريّت ؛ رهبر خوارج به همراهى عده‌اى فرار كرد و خود را به كنار دريا رساند ودرآنجا بسوى اقوام خود رفت و به اندازه‌اى برضد اميرمؤمنان عليه السلام تبليغات كرد تا توانست عدهء زيادى از مردم راپيرو خود سازد . طرفداران عثمان ومسيحيان تازه مسلمان شده به جمع او پيوستند ولشكرى بزرگ پديد آمد .\r\nمعقل ، پس از نبرد ، نامه‌اى به اميرمؤمنان عليه السلام نوشت وجريان فتح وپيروزى خود وتارو مارشدن وفراردشمن راگزارش كرد ؛ درضمن يادآورشد كه من درجنگ همانند سيرهء شما رفتار كردم . « 2 » \r\n\r\nد . دستور تعقيب دشمن\r\nامام درپاسخ نامهء معقل چنين نوشت ؛ سپاس خداراكه دوستان خود راتأييد كرد ودشمنانش راخوار گردانيد . خداوند تو ومسلمانان راپاداشى نيكو عطاكند . شما خوب آزمايش داديد و به وظيفهء خود عمل كرديد . اكنون به دنبال خريت ويارانش برويد و آنان رابياوريد . يا به قتلشان برسانيد و يا از سرزمين اسلام بيرونشان كنيد . چراكه آنان دشمن مسلمانان وياور فاسقانند .\r\nامام نامهء ديگرى به معقل نوشت . مخاطب آن گروه هائى بودند كه بوسيلهء تبليغات سوء خرّيت فريب خورده و جزء سپاهيان او شده بودند .\r\nامام در نامه خود نوشت ؛ هركس دست از جنگ بكشد و به خانه خود برود در امان است .\r\n\r\n","description":"","footnote":" ( 1 ) . همان مدرك .  ( 2 ) . نهج البلاغه ، ابن ابى الحديد ، ج 3 ، ص 139 ؛ الغارات ، ج 1 ، ص 351 . ","page_name":" 137 ","page_number":137},
  {"content":"\r\n\r\nمعقل پس از رسيدن نامهء امام پرچمى دروسط ميدان جنگ برافراشت وبافريادى رسا اعلام كرد : هركس ازمردم كه به زير اين پرچم برود درامان است مگر خرّيت وياران او كه از اوّل پيمان شكنى كردند واينك يابايد تسليم گردند وياكشته شوند و يا اينكه به سرزمينى ديگرتبعيد گردند . عدهء زيادى از مردم كه فريب خورده بودند بازگشتند . « 1 »  ولى خرّيت وافرادش ، همچنان بر مواضع خود پافشارى كردند وسرجنگ باياران امام على عليه السلام راداشتند . ازاين رو لحظات آغاز نبرد نزديك شده بود . معقل جناح راست و چپ سپاهيان خود راآراست و براى تقويت و روحيهء سربازانش خطاب به آنان گفت : اى مردم آيا مى دانيد شما درچه موقعيت بزرگى از نظر پاداش الهى قرار گرفته ايد . خداوند شمار ابه جنگ گروهى آورده است كه زكات نمى دهند وازاسلام بازگشته اند وبابيدادگرى ودشمنى دست از پيمان وبيعت خود برداشته اند من گواهى مى دهم كه هركس از شما كشته شود به بهشت مى رود و هر كس زنده بماند خداوند فتح وپيروزى وغنيمت رامايهء نورچشم او قرار خواهد داد « 2 » \r\nدراينجا معقل از دو اصل مهّم ؛ پراكنده كردن نيروى دشمن ومنسجم ساختن نيروى خودى استفاده كرد وباطرح مسأله اول نيروى خرّيت راپراكنده ساخت وباسخنان خود يارانش راتشجيع كرد .\r\nدرگيرى شروع شد . سپاهيان اسلام باالهام از ايمان به خداوعشق به اسلام به دشمن حمله كردند وساعتى نگذشته بودكه دشمن روبه فرار گذاشت . خرّيت ، رهبر خوارج بدست يكى از سپاهيان اسلام بنام نعمان راسبى كشته شد و 170 تن از لشكرش نيز كشته شدند و ديگران فرار كردند معقل سپاهيان رابراى\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 3 ، ص 141 .  ( 2 ) . الغارات ، ج 1 ، 58 . ","page_name":" 138 ","page_number":138},
  {"content":"\r\n\r\nتعقيب آنان فرستاد همه فراريان رادستگير كرده به نزد او آوردند . معقل از مسلمانانى كه به جنگ آمده بودند براى اميرمؤمنان بيعت مى گرفت‌وآنان نيز بيعت كرده آزاد مى شدند و به كسانى كه پيش تر مسلمان بوده ومرتّد گشته بودند توبه راعرضه مى كرد هركدام كه مى پذيرفتند آزادشان مى كرد تنها يك تن توبه نكرد وكشته شد آنگاه ماليات وزكات دوسالى كه مسلمانان آن ناحيه پرداخت نكرده بودند از ايشان گرفت و با 500 اسير كه از مسيحيان بودند به طرف مركز حركت كرد .\r\n\r\nه . گزارش به فرماندهى كل قوا\r\nمعقل ، پس از پيروزى نامه اى به امام نوشت وپيروزى مسلمانان رابه آن حضرت گزارش كرد ودرضمن آن يادآور شد كه من به همراه 500 تن اسير بسوى شما مىآيم .\r\nمعقل ، پس از مدّتى به كوفه بازگشت و به حضور امام رسيد . امام ( ع ) كه از موفقيت بى نظير او در خاتمه دادن به شورش بنى ناجيه خوشحال بودبراى قدردانى از زحماتش فرمود :\r\nآفرين برتو ! خوب ودرست به مأموريت خود عمل كردى وموفق شدى . « 1 » \r\nاين گونه بودكه شورش گروهى از خوارج ، بدست‌تواناى معقل وبافرماندهى كم نظير او ، براى مدّتى به كلى فروكش كرد وجامعه اسلامى از شرشان آسوده شد .\r\n\r\nمعقل و يزيد بن شجرهء رهاوى\r\nپس ازجنگ صفين ، معاويه براى ايجاد رعب وحشت در ميان شيعيان امام على ( ع ) ونيز ناامن كردن شهرهايى كه در قلمرو حكومت آن حضرت قرار داشت\r\n\r\n","description":"","footnote":" ( 1 ) - الغارات ، ج 1 ، ص 346 كامل ، ج 3 ، ص 370 - طبرى ، حوادث سال 43 - طبرى ، ج 4 ، ص 153 - 159 . ","page_name":" 139 ","page_number":139},
  {"content":"\r\n\r\nدست به تشكيل لشكرهاى مختلفى زد كه مأمورقتل ، غارت و تخريب درشهرها بودند يكى از اين لشكرها به فرماندهى يزيد بن شجره به مكه اعزام شد درديدارى كه معاويه با او داشت مأموريتش را اين گونه بيان كرد : تو را به سوى اهل خدا و خاندان و عشيرهء خودم روانه مى كنم به اميد خدا حركت كن وقتى به مكه رسيدى ، مردم رابه اطاعت از مادعوت كن . اگر پذيرفتند ، كارى به كارشان نداشته باش واگرنپذيرفتند و از اطاعت ما سرپيچى كردند ، باايشان نبرد كن تا تسليم شوند .\r\nيزيد باسپاهى گران حركت كرد تا به نزديكى مكّه رسيد . حاكم آنجا قثم بن عباس بود كه از جانب اميرمؤمنان منصوب شده بود ، وقتى كه خبر لشكركشى معاويه به مكّه به اورسيد مردم رابه مسجد فراخواند و خبر آمدن يزيد رابه آنان گفت . ونظرشان رادرمورد مبارزه با يزيد جوياشد . جز يكنفر هيچكس پاسخ قثم رانداد . قثم كه سستى وكوتاهى اهل مكّه رابراى مبارزه بايزيد مشاهده كرد ، از آنان دلسرد شدوخود رابراى رفتن به كوفه آماده كرد . دراين هنگام ، نامه اى از امام على ( ع ) بدست او رسيد كه دربخشى از آن آمده بود :\r\nاز بنده خدااميرمؤمنان ( ع ) به قثم بن عباس سلام برتو . مأمور اطلاعاتى ما در شام ، به من گزارش داد كه عده اى از مردم كوردل وگمراه بسوى مكّه در حركتند . گروهى از مسلمانان شجاع ( ودشمن گير ) رابه همراه رادمردى دلاور پرهيزكار و خداترس معقل بن قيس رياحى ، براى سركوبى آنان گسيل داشتم ، معقل رافرمان دادم تا آنان راتعقيب كرده ، آثارشان رااز بين ببرد و از سرزمين حجاز بيرونشان كند . « 1 » \r\nمعقل وقتى به مكه رسيد كه سپاه يزيد به طرف شام درحركت بود .\r\nبا شتاب به دنبالشان تاخت ، همگى رفته بودند جزاندكى كه در وادى القرى\r\n\r\n","description":"","footnote":" ( 1 ) . الغارات ج 2 ، ص 508 . ","page_name":" 140 ","page_number":140},
  {"content":"\r\n\r\nدستگيرشان كرد وباخود به كوفه آورد و به امام على عليه السلام سپرد . امام ، آنان رابااسرائى كه درشام بودند ، تعويض كرد . « 1 » \r\n\r\nمأموريت معقل دربسيج نيروها\r\nهنگاميكه اميرمؤمنين ( ع ) براى جنگ مجدّد باشاميان آماده مى شد در مشورت باعده‌اى از سران اصحابش فرمود :\r\nمردى استوار وخيرخواه وبااخلاص را به من معرفى كنيد تا مردم را از نواحى فرات كوفه فراهم آورد و براى نبرد آماده كند ،\r\nسعيد بن قيس همدانى گفت :\r\nاى اميرمؤمنان من مردى خير خواه وبااخلاص خردمند و دلير به شما معرفى مى كنم كه اومعقل بن قيس تميمى است .\r\nفرمود : آرى درست است .\r\nسپس او راخواست وفرستاد براى فراهم كردن مردم سواد كوفه واو برنگشت تا آنكه آن حضرت ضربت خورد وشهيد شد . « 2 » \r\n\r\nمعقل دردوران امام حسن ( ع )\r\nپس از شهادت اميرمؤمنان وبيعت مردم باامام حسن ( ع ) معاويه فرمانرواى شام - خود رابراى جنگ باامام حسن ( ع ) آماده كرد . امام ( ع ) نيز براى مقابله با تعرّض معاويه در فكر سازماندهى نيروها و تعيين فرماندهان بود . معاويه لشكر بزرگى تشكيل داد وبسوى عراق گسيل داشت . امام حسن ( ع ) كه از تجمّع نيروهاى دشمن در نزديكى كوفه آگاه شد ، مردم را به مسجد فراخواند تا آنان رااز اوضاع\r\n\r\n","description":"","footnote":" ( 1 ) - همان مدرك ، ص 511 .  ( 2 ) . الغارات ، مترجم ، ص 232 ، محمد باقر كمره‌اى ، نشر فرهنگ اسلام . ","page_name":" 141 ","page_number":141},
  {"content":"\r\n\r\nمطلّع كند مردم دسته دسته براى شنيدن پيام امام ( ع ) به مسجد آمدند .\r\nجمعّيت انبوهى گرد آمد . امام ( ع ) بر فراز منبر رفت و سخنرانى مهّم خود را با حمد و سپاس الهى آغاز كرد . آنگاه مردم را براى شركت در نبرد تشويق كرد و لشكر كشى معاويه را به اطلاع آنان رساند .\r\nسخنرانى امام در آن جمعيت بى مانند بپايان رسيد ولى هيچ كس دعوتش را اجابت نكرد . در اين هنگام ، برخى از رؤساى قبايل برخاستند و حمايت خود را از امام ( ع ) اعلام داشتند كه از جملهء آنان معقل بود .\r\nاولين كسى كه برخاست عدى بن حاتم بود . با فريادى خشمگين به مردم گفت :\r\n« منم عدى پسر حاتم ! چه جايگاه ناروايى است ! آيا نمى خواهيد دعوت امام خود را كه پسر پيامبر شماست ، اجابت كنيد ؟ كجايند خطيبان « مُضَرْ » « 1 »  ؟ كجا رفتند مسلمانان ؟ كجايند آنان كه در دوران راحت زبانشان همچون تازيانه بود و اينك كه كار جدّى شده همانند روباه به سوراخها خزيده اند ؟ آيا از خدا نمى ترسيد ؟ آيا اين ذلّت را براى خود ننگ نمى دانيد ؟\r\nآنگاه رويش را بسوى امام برگردانيد و گفت :\r\n« خداوند ترا بسوى حق هدايت كند و از آنچه ناپسند مى دارى ، دور بدارد و همه جا پيروزى را قرينت كند ، گفتارت را شنيدم و فرمانت را به جان و دل پذيرفتم . سخنت را مى شنويم و در برابرت سر به اطاعت فرو مىآوريم . » « 2 » \r\nپس از پايان سخنان عدى ، معقل برخاست و خطابه ائى تاريخى ايراد كرد ، و طى آن مردم را سرزنش كرد و آنان را به جهاد در راه خدا و اطاعت از امام حسن ( ع ) فرا خواند و همانند سخنان عدى را بازگفت .\r\n\r\n","description":"","footnote":" ( 1 ) . مضر ، اسم طايفه بوده است .  ( 2 ) . مقاتل الطالبيين ، ص 39 ؛ شرح نهج البلاغه ، ابن ابى الحديد ، ج 16 ، ص 38 . ","page_name":" 142 ","page_number":142},
  {"content":"\r\n\r\nبه دنبال او چند تن ديگر برخاستند و اطاعت خود را از امام ( ع ) اعلام كردند .\r\nآنگاه امام حسن ( ع ) خطاب به آن چند نفر فرمود :\r\n« شما در گفتار خود صادقيد رحمت و درود خدا بر شما باد ، من هميشه شما را دوستانى وفادار خير خواه و با صدق نيّت شناخته ام . خداوند بهترين پاداش ها را به شما عطا كند . » « 1 » \r\nچنان كه مى بينيم ، معقل در دوران امام حسن ( ع ) نيز مدافع آن حديبان آن حضرت بود هنگاميكه امام حسن ( ع ) در شرائط دشوارى قرار گرفته بود و به كمك و پشتيبانى او نياز داشت صادقانه پشتيبانى خود را اعلام كرد .\r\n\r\nشهادت\r\nمعقل ، كه زندگى خود را وقف خدمت به اسلام و مسلمانان كرده و از آغاز زندگى در صحنه هاى نبرد و در ميان شمشيرها و نيزه ها بسربرده بود ، هميشه براى رفتن به جبههء جنگ پيش قدم و آماده شهادت بود . هر جا كه شورشى برضد حكومت امير مؤمنان ( ع ) به پا مى شد معقل در آنجا حضور داشت ، معقل مرد مبارزه و جهاد ، مرد خستگى ناپذير ( در زمان حكومت معاويه ) نيز براى سركوب شورشيان بسوى جبهه مى رفت ، او به همراهى سه هزار تن به صحنه نبرد با « مستورد بن علفه » كه از خوارج بود شتافت و با او جنگ كرد و در نبردى تن به تن با او در سال 43 هجرت به شهادت رسيد . « 2 » \r\n\r\n","description":"","footnote":" ( 1 ) . مقاتل الطالبيين ، ص 39 ؛ شرح نهج البلاغه ، ابن ابى الحديد ، ج 16 ، ص 38 .  ( 2 ) . شرح نهج البلاغه ، ابن ابى الحديد ، ج 15 ، ص 92 ؛ اعلام ، زركلى ، ج 8 ، ص 88 ؛ طبرى ، ج 4 ، ص 153 - 159 ، سال 43 هجرى . ","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nجاريه‌بن قدامه\r\n\r\nجاريه در عصر پيامبر ( ص )\r\nتاريكى جهل و گناه دنيا را تيره كرده بود و ملت ها در خوابى گران و طولانى فرو رفته بودند . سررشته كارها از هم گسيخته و جنگهاى خانمانسوز همه جا شعله ور بود ، خداوند هستى آخرين پيامبرش رابراى نجات بشريت فرستاد . نور وحى از افق حجاز درخشيد و رسول اكرم ( ص ) به نبوّت مبعوث گشت . پيامبر ( ص ) رسالت بزرگ خويش را آغاز كرد .\r\nمردمى پاكدل ، با سينه اى گرانبار از رنج ها و دردها و چشمى به راه با نخستين دعوت پيامبر ( ص ) بسويش شتافتند ، ندايش را پاسخ گفتند و گرد وجودش حلقه زدندو در راه اهدافش از جان و مال خويش گذشتند .\r\nپيامبر ( ص ) كار عظيم خود را با ياران اندك اما مؤمن آغاز كرد . يارانى چون بلال ، ياسر ، عمار ، ابوذر و . . . كه در راه عقيده از همه چيز گذشتند و اسلام را يارى كردند .\r\n« جارية بن قدامه » نيز يكى از آنان بود . او كه از بزرگان طائفه تميم بود ، عصر\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nپيامبر ( ص ) را درك كرد و ساليانى عمرش را با پيامبر خدا ( ص ) گذراند . « 1 » \r\nاودر مكتب اسلام پرورش يافت ومتأثرازتربيت هاى پيامبرخدا ( ص ) همراه با ساير صحابه ، درس ايمان ، فداكارى ، اخلاق و ولايت را از آن حضرت آموخت و به مقامى و الا دست يافت .\r\nاو از جمله راويان سخن پيامبر خدا ( ص ) بود و مردم بصره و مدينه روايات پيامبر ( ص ) را از طريق او نقل مى كردند . « 2 » \r\nروايتى از جاريه :\r\nروزى خدمت رسول اكرم ( ص ) رسيدم و عرض كردم : اى رسول خدا ! جمله اى كوتاه بفرمائيد تا همواره به خاطر داشته باشم و از آن بهره مند شوم .\r\nپيامبر : خشمگين مشو !\r\nديگر بفرمائيد .\r\n- خشمگين مشو .\r\nسخن خود را چند بار گفتم ، پيامبر خدا ( ص ) هر بار همان را پاسخ گفت . « 3 » \r\n\r\nجاريه در زمان على ( ع )\r\nجاريه علاوه بر آنكه صحابى پيامبر ( ص ) بود ، از ياران بزرگ و شيعيان امير مؤمنان ( ع ) بشمار مى رفت . دوستى و پيروى از امام على ( ع ) را از تعليمات پيامبر خدا ( ص ) آموخت . بارها از رسول خدا ( ص ) شنيد كه حضرت ، امام على ( ع ) و خاندان او راستود و راه صحيح و حق را ، طريق على و فرزندش دانست .\r\n\r\n","description":"","footnote":" ( 1 ) . تنقيح المقال ، ج 1 ، ص 206 ؛ اعيان الشيعه ، ج 4 ، ص 58 ( سال مسلمان شدن او بدرستى معلوم نيست ) .  ( 2 ) . اسد الغابه ، ج 1 ، ص 263 .  ( 3 ) . طبقات ، ابن سعد ، ج 7 ، ص 56 ؛ مستدرك ، حاكم نيشابورى ، ج 3 ، ص 615 ، ر . ك . به : اصابه ، ج 1 ، ص 218 ؛ اعيان الشيعه ، ج 4 ، ص 58 . ","page_name":" 146 ","page_number":146},
  {"content":"\r\n\r\nپس از رحلت پيامبر اسلام ( ص ) ، جاريه به راههاى ديگر كشانده نشد ، صراطمستقيم و حق را كه امام على ( ع ) تجلّى آن بود ، برگزيد و تا پايان عمر بر آن استوار ماند . « 1 » \r\nدر عهد خلفا هيچ مسئوليت اجرائى به عهده نداشت . وى كه از سالها پيش براى تبليغ اسلام به شهر بصره هجرت كرده بود ، همچنان درآنجا به كار خود مشغول بود ، تا آنكه اميرمؤمنان عليه السلام با اصرار فراوان مردم به خلافت رسيد . جاريه حكومت امام على عليه السلام را در شهر بصره اعلام كرد و از مردم بيعت گرفت . « 2 » \r\nاز آن پس ، جاريه به صحنه سياست جامعه اسلامى روى آورد و همراه باامام خويش به يارى دين خدا و مردم برخاست .\r\nجاريه يكى از فرماندهان نيرومند و پر نفوذ لشكر امام على ( ع ) بود . و به خاطر برخوردارى از ويژگيهاى والايى چون : بينش گسترده دينى و سياسى ، آگاهى\r\n\r\n","description":"","footnote":" ( 1 ) . ايمان استوار و عشق پايدار جاريه نسبت به امام على عليه السلام ، از اشعار او كه به مناسبتهايى مى سرود آشكار مىشود از جمله هنگامى كه امام ( ع ) به قدرت لايزال الهى خورشيد را كه غروب كرده بود بازگرداند ، اين گونه سرود :\r\nوصى پيامبر خورشيد را كه غروب كرده بود ، بر ما باز گرداند تا آنكه نماز عصر را با مهلت و فرصت خوانديم . اين نشانه و اعجاز بزرگ او در ميان ماست ، آيا در همه مردم همانندى دارد ؟ سوگند ياد كرده ام كه هيچگاه ديگرى را به جاى او نپذيرم و مگر نور خدا بدل و جايگزينى دارد ؟ ابوالحسن على عليه السلام به عنوان رهبر برايم كافى است كه براى او خاضع هستم و اوست كه در ازل ، پيامبران و برگزيدگان خدا ( ولايتش را پذيرفتند ) . و براى او خضوع كردند متن اشعار عربى چنين است :\r\n 1 . رُدَّ الْوَصىُّ عَلَيْنَا الشَّمْسُ اذْ غَرُبَتْ * حَتّى قَضَيْنا صَلاةَ الْعَصْرِ فى مُهَلٍ\r\n2 . فَتِلْكَ ايَتُهُ فينا وَ حُجَّتُهُ * فَهَلْ لَهُ فى جَميعِ النَّاسِ مِنْ مَثَلٍ\r\n3 . اقْسَمْتُ لا ابْتَغى يَوْماً بِهِ بَدَلًا * وَ هَلْ يَكُونُ لِنُورِ اللَّهِ مِنْ بَدَلٍ\r\n4 . حَسْبى ابُوحَسَنٍ مَوْلى ادينُ بِهِ * وَ مَنْ بِهِ دانَ رُسُلُ اللَّهِ فِى الْازَلِ \r\nاعيان الشيعه ، ج 4 ، ص 62 - 61 .  ( 2 ) . اعيان الشيعه ، ج 4 ، ص 59 . ","page_name":" 147 ","page_number":147},
  {"content":"\r\n\r\nوشناخت عميق نسبت به خاندان پيامبر ( ص ) ، قاطعيت وصلابت بىمانند . . . در ميان مردم و در جمع ياران على عليه السلام بعنوان چهره‌اى محبوب ، بزرگوار و كاردان شناخته مىشد .\r\nفضايل و ويژگيهاى معنوى وى دركنار قدرت مديريت و فرماندهى نيازمند او جلوه‌ديگرى به شخصيت جاريه داده بود . صحنه‌هاى نبرد شاهد حماسه‌هاى غرور آفرين وپيروزيهاى چشمگير او بود . هرجا كه پرچم جاريه برافراشته مى شد ، پيروزى درآنجا خيمه مى زد بادشمن باقاطعيت و با زبان شمشير سخن مى گفت و تا وقتى كه از نابودى او اطمينان كامل نمى يافت به مركز باز نمى گشت . در انجام مأموريت ها سخت كوش و جدى بود ، امام على ( ع ) كه شايستگى وكاردانى فرمانده دليرش را بارها درجبهه آزموده بود ، درلحظات دشوار ودرگيرىهاى پرخطر ، فرماندهى لشكر را به او مى سپرد . هنگامى كه امام على ( ع ) جاريه را به مأموريت مى فرستاد به پيروزى او وشكست دشمن اطمينان داشت . وگاه چنان از پيروزى قاطع جاريه سخن مىگفت كه موجب شگفتى ديگران مى شد . « 1 »  به خاطر اين ويژگيهاى و الا بود كه اميرمؤمنان ( ع ) عنايت خاصى به او داشت وهمواره او رادر پيروزىها مىستود .\r\n\r\nمسؤوليتهاى نظامى\r\nويژگيهائى كه جاريه از آن برخوردار بود ، سبب شد امام على ( ع ) در مدت پنج سال حكومت خود مسؤوليت هاى بزرگى رابعهده او بگذارد واو رابه مأموريت‌هاى بزرگى اعزام كند .\r\nبرخى از مسؤوليتهاى او عبارت است از :\r\n\r\n","description":"","footnote":" ( 1 ) . الغارات ، ج 2 ، ص 637 . ","page_name":" 148 ","page_number":148},
  {"content":"\r\n\r\nفرماندهى نيروهاى ويژه « 1 » \r\nفرماندهى طايفه تميم بصره درجنگ جمل « 2 »  ،\r\nفرماندهى قبائل « سعيد » و « رباب » بصره درجنگ صفين « 3 »  ،\r\nفرماندهى در دفع شورش عبدالله حضرمى « 4 »  ،\r\nفرمانده 2000 تن در دفع فتنه وشورش بسر بن ارطات « 5 » \r\nو فرمانده 3200 نفر در نهروان . « 6 » \r\n\r\nصحنه جمل\r\nچند روزى از تشكيل حكومت عدل امام على ( ع ) گذشته بوده كه فتنه‌هاى جاه طلبان و مال دوستان وتبعيض گرايان از گوشه و كنار سرزمين اسلامى آغاز شد .\r\nنخستين آشوب دوران حكومت اميرمؤمنان ( ع ) جنگ جمل بود .\r\nطلحه و زبير علىرغم بيعت خو دبا امام ( ع ) از مدينه بيرون رفتند و به بهانه خونخواهى عثمان نبرد خونين جمل رابپا كردند اين پيمان شكنان جاه طلب ، عايشه ، همسر رسول خدا ( ص ) راپيش انداخته وبااستفاده از موقعيت اجتماعى و سياسى او درجامعه اسلامى ، كشتار عظيم وجنايات بيشمارى را باعث شدند ، بيت المال مسلمين راغارت كردند ، عده بيشمارى از مسلمانان رادر مسجد گردن زدند و عثمان بن حنيف راكه از جانب اميرمؤمنان ( ع ) حاكم بصره بود ، باوضع دلخراشى دستگير كرد و موهاى سرو صورت وحتى پلك چشم او راكندند\r\n\r\n","description":"","footnote":" ( 1 ) . معجم رجال الحديث ، ج 4 ، ص 32 ( كان صاحب شرطة على ( ع ) ) .  ( 2 ) . جمل ، شيخ مفيد ، ص 172 .  ( 3 ) . وقعهء صفين ، ص 205 .  ( 4 ) . الغارات ، ج 2 ، ص 401 .  ( 5 ) . تاريخ يعقوبى ، ج 2 ، ص 98 ؛ الغارات ، ج 2 ، ص 626 .  ( 6 ) . كامل ، ابن اثير ، ج 3 ، ص 340 . ","page_name":" 149 ","page_number":149},
  {"content":"\r\n\r\nو او را تازيانه زدند . و حتى عايشه حكم اعدام او راصادر كرد ولى ديگران مانع اجراى آن شدند . « 1 » \r\n\r\nتو حرمتت را شكستى\r\n« جاريه » در همه صحنه هاى خونين جنگ جمل ، چه پيش از آمدن على ( ع ) و چه پس از آن دريارى امير مومنان ( ع ) حضورى فعال و تعيين كننده داشت با رشادت و دلاورى بى مانند ، از سويى زبان را به خدمت اهداف مقدس خود گرفته بود و از ديگر سوى شمشيرش قلب سپاه دشمن را مى شكافت و حماسه مىآفريد .\r\nهنوز نبرد به مراحل حساس خود نرسيده بود كه جاريه بسوى شتر عايشه به راه افتاد . نزديك شتر كه رسيد ايستاد و با فريادى رسا عايشه را مخاطب ساخته گفت :\r\n« اى مادر مؤمنان « 2 »  به خدا سوگند كشته شدن عثمان بسا آسانتر از اين بود كه از خانه ات بيرون آيى و بر اين شتر ملعون سوار شوى و خود را در معرض شمشيرها قرار دهى ، همانا كه از جانب خداوند براى تو حرمت و پوششى بود . ولى تو پوشش خود را دريدى و حرمتت را شكستى ( اينك ) هر كس جنگ با تو را روا داند كشتنت را نيز روا مىداند . حال اگر به اراده و اختيار خود بسوى ما آمده‌اى به خانه‌ات باز گرد و چنانچه به اجبار آمده‌اى از مردم كمك بگير . » « 3 » \r\nنصيحت هاى جاريه نتيجه اى نبخشيد و جنگ آغاز شد « احنف‌بن قيس » ( رئيس طايفهء بنى تميم ) چهار هزار تن از قبيله « بنى سعد » را از شركت در جنگ\r\n\r\n","description":"","footnote":" ( 1 ) . كامل ، ابن اثير ، تاريخ ، ج 3 ، ص 215 - 216 .  ( 2 ) . قرآن كريم همسران رسول خدا ( ص ) را بعنوان مادر مؤمنان نام برده است . سوره‌احزاب ، آيهء 6 ، « وازواجه امهاتهم » .  ( 3 ) . كامل ، ابن اثير ، ج 3 ، ص 213 - اعيان الشيعه ، ج 4 ، ص 159 - تاريخ طبرى ، ج 4 ، ص 465 ، مصر . ","page_name":" 150 ","page_number":150},
  {"content":"\r\n\r\nو يارى رساندن به طلحه و زبير بازداشت . « 1 »  جاريه كه پس از احنف دومين شخصيت طايفه بنى تميم بود با برخى ازافراد طايفه اش در نبرد خونين جمل شركت كرد . امير مؤمنان ( ع ) هنگامى كه لشكر را آرايش مى داد و فرماندهان را تعيين مى كرد « جاريه » را به فرماندهى « تميم بصره » برگزيد . « 2 » \r\nآغاز جنگ نزديك شده بود . در صبح روز پنج شنبه دهم جمادى الاولى سال سى و شش هجرى لشكريان اسلام بسوى پيمان شكنان حركت كردند پس از مدتى نصيحت و اتمام حجت نبرد آغاز شد . جاريه ويارانش دلاورانه بادشمن جنگيدند . « 3 » \r\nسرانجام جنگ خونين جمل با پيروزى سپاه اميرمؤمنان و شكست پيمان شكنان پايان گرفت .\r\n\r\nصفّين\r\nپس از جنگ جمل اميرمؤمنان ( ع ) به كوفه آمد وآنجا رامركز خلافت خو دقرار دادرؤساى قبايل ، شيعيان و مردم براى خوش آمد گوئى دسته دسته خدمت امام مى آمدند . جاريه واحنف نيز همراه هيئتى از بصره به كوفه آمدند و به حضور امام رسيدند احنف ، رئيس قبيله بنى تميم به پا خواست وفادارى خود و طايفه اش را براى نبرد با معاويه اعلام كرد وگفت : اگر طايفه من - درجنگ به يارى شما برنخواست ! عليه تو نيز وارد عمل نشد . اگر از آنان بخواهيم تا بادشمنان تو بجنگند و آنچه در گذشته از دست داده اند كسب كنند مىآيند .\r\nامام على عليه السلام در اين مورد از جاريه ، شخصيت دوم طايفه بنى تميم وبرخى ديگرنظر خواست وسرانجام بنا به دستور آن حضرت ، احنف نامه‌اى به قوم خود نوشت وايشان رابراى يارى امير المومنين عليه السلام فراخواند .\r\n\r\n","description":"","footnote":" ( 1 ) . جمل ، مفيد ، ص 158 .  ( 2 ) . جمل مفيد ، ص 172 .  ( 3 ) . همان مدرك ، ص 179 . ","page_name":" 151 ","page_number":151},
  {"content":"\r\n\r\nحضرت نيروها را براى جنگ صفين حركت داد و تا قبل از محرم درگيريهائى بين نيروهاى امام عليه السلام ومعاويه رخ داد و با فرارسيدن ماه محرم آتش بس برقرار شد .\r\nپس از به پايان رسيدن محرم در سال 37 هجرى امام على ( ع ) اعلان جنگ داد وفرماندهان راتعيين كرد وفرماندهى طايفه سعد و رباب بصره را به جاريه سپرد . « 1 » \r\nجاريه باشجاعت به دشمن حمله مى كرد وپيروزى مى آفريد .\r\nيكى از روزهاى جنگ بود كه معاويه پرچم بزرگ رابه عبدالرحمن بن خالد داد و به ميدان نبرد نزديك شد .\r\nجاريه دلاورانه به ميدان نبرد شتافت و در برابر عبدالرحمن قرار گرفت وبافريادى رسا پاسخ ياوه‌گوئى هاى عبدالرحمن راداد جاريه اهداف و آرمانهاى خود راكه به آنها عشق مى ورزيد در ضمن اشعارى اينچنين بيان داشت :\r\nاى پسر خالد ! دربرابر سرنيزه‌ها بايست . سرنيزه‌هاى شيران خشمگينى كه حريف رافرارى مى دهند شيرانى روئين تن وقوى بازو كه بهترين ساجدان و ركوع كنندگان رايارى مى رسانند .\r\nعلى ( ع ) رايارى مى دهند كه حقش برمن چنان حق پدر برفرزند است .\r\nامام على ( ع ) كه روشن كننده تاريكيها ومجهولات است . « 2 » \r\nپس از آن عبدالرحمن بازگشت وجاريه نيز ميدان راترك گفت .\r\n\r\nنبرد خونين باخوارج\r\nخوارج گروهى از لشكريان امام على ( ع ) بودند كه درآخرين روزهاى جنگ\r\n\r\n","description":"","footnote":" ( 1 ) . وقعهء صفين ، ص 205 .  ( 2 ) . همان مدرك ، 395 - 396 .\r\n اثْبُتْ لِصَدْرِ الرُّمْحِ يَا ابْنَ خالِدِ * اثْبُتْ لِلَيْثِ ذى فُلُولٍ حارِدِ\r\nمِنْ اسْدِ خَفانَ شَديدِ السَّاعِدِ * يَنْصُرُ خَيْرَ راكِعٍ وَ ساجِدِ\r\nمِنْ حَقُهُ عِنْدى كَحَقِ الْوالِدِ * ذاكُمْ عَلِىٌّ كاشِفُ الْاوابِدِ \r\n","page_name":" 152 ","page_number":152},
  {"content":"\r\n\r\nصفين از اطاعت آن حضرت سرپيچى كردند و از جماعت مسلمانان جدا شده به منظور تقويت وتجهيز نيرو عليه حكومت مركزى به روستاها و آبادى هاى دور از مركز خلافت رفتند سرپيچى آنان مقارن بود باعقيم ماندن حكميت وافشاى چهره دو حكم .\r\nپس از آن ، امام على ( ع ) مردم رابراى نبرد ديگرى با معاويه فرا خواند به فرمانداران خود در شهرها نامه نوشت و از آنان خواست كه نيروهاى جنگى را از شهرها جمع آورى كرده به اردوگاه نخيله بفرستند تا پس از آمادگى كامل ! به جبهه صفين حركت كنند . بدنبال پيام كتبى امام ( ع ) فرمانداران حضرت بهترين نيروهاى رزمى خود راانتخاب و به مركز اعزام كردند يكى از اين نيروها ! لشكر نيرومند جاريه بود كه از شهر بصره حركت كرد ابن عباس حاكم بصره ، در شهر اعلان بسيج عمومى داد . واحنف رابه فرماندهى برگزيد ولى فقط 1500 تن حاضر شدند باوى به نبرد بروند . ابن عباس كه چنين ديد فرماندهى رابه جاريه سپرد پس از آن 1700 تن ديگر نيزبه لشكر جاريه پيوستند وبسوى نخيله به راه افتادند « 1 » \r\nدراين شرايط كه مردم براى يك حمله گسترده به شام وجنگ با معاويه آماده مى شدند گزارشهاى ناگوارى از شورش خوارج به امام ( ع ) رسيد امام ( ع ) باصلاحديد مردم لشكر را بسوى خوارج گسيل داشت . خوارج درمنطقه نهروان گرد آمده بودند . سپاهيان اسلام رو در روى دشمن قرار گردفتند . جنگ آغاز شد .\r\nجاريه با سپاهيان نيرومند خود دلاورانه به صف دشمن حمله كردند وبرگى ديگر برافتخارات خويش افزودند . سرانجام جنگ با پيروزى سپاه اسلام پايان يافت .\r\nچندى از جنگ نهروان نگذشته بودكه برخى از خوارج به فرماندهى اشهب بن بشر دست به شورش زدند .\r\n\r\n","description":"","footnote":" ( 1 ) . كامل ، ابن اثير ، ج 3 ، ص 340 . ","page_name":" 153 ","page_number":153},
  {"content":"\r\n\r\nامام على ( ع ) براى دفع فتنه او ، جاريه رافرستاد . وى به جنگ اشهب رفت و او ويارانش راكه به صد و هشتاد تن مى رسيدند به هلاكت رساند . « 1 » \r\n\r\nابومريم سركوب مىشود\r\nابومريم از فرماندهان گستاخ خوراج بود كه پس از جنگ نهروان به شهرزور « 2 »  گريخت و مردم را به شورش عليه حكومت مركزى دعوت كرد ، برخى از بردگان و مردم غير عرب ( واوباش ) به گردش جمع شدند .\r\nوقتى كه تعداد يارانش به 200 يا 400 تن رسيد براى يك حمله گسترده به مركز خلافت ( كوفه ) آماده شد . بدين منظور به طرف كوفه به راه افتاد و در پنج فرسنگى شهر اردو زد .\r\nامير مؤمنان ( ع ) توسط پيكى به او پيشنهاد كرد دست از تمرد وشورش برداشته وباياران خود به شهر آيد وباامام بيعت كند . « 3 » \r\nابو مريم پيشنهاد امام ( ع ) رارد كرد واعلام داشت . ميان من و تو جز نبرد نخواهد بود . « 4 » \r\nامام ( ع ) شريح ابن هانى رابا هفصدتن به مقابله او فرستاد اما شريح نتوانست خوارج را سركوب كند ونيروهايش پراكنده شدند .\r\nپس از آن امام ( ع ) جاريه رابا 500 تن بعنوان مقدمه لشكر پيش فرستاد و\r\n\r\n","description":"","footnote":" ( 1 ) . اعيان الشيعه ، ج 4 ، ص 60 ؛ كامل ابن اثير ، ج 3 ، ص 327 ( بروايتى امام حجر بن عدى رابه نبرد باآنان فرستاد ) .  ( 2 ) . زور جايگاهى است ميان ارض بكر بن وائل وارض بنى تميم وباطلح سه روز راه‌فاصله دارد لغتنامه دهخدابخش ( ز ) ص 540 .  ( 3 ) . انساب الاشراف ، ج 2 ، ص 485 ، بيروت ، به تحقيق محمودى - الكامل فى التاريخ ج 3 ، ص 373 دراصادر ، بيروت .  ( 4 ) . انساب الاشراف ، ج 2 ، ص 485 ؛ كامل ، ابن اثير ، ج 3 ، ص 485 . ","page_name":" 154 ","page_number":154},
  {"content":"\r\n\r\nخود به همراهى 2000 تن كوفه رابه قصد سركوبى آنان ترك كرد . جاريه به ابو مريم رسيد و او رانصيحت كرد و به اطاعت و پيروى از امام ( ع ) فرا خواند و گفت :\r\nواى برتو ! آيا راضى شده اى كه با اين بردگان كشته شوى به خداسوگند ! اگر اينان درد شمشير رابچشند تو راتسليم مىكنند . « 1 » \r\nابو مريم بر موضع خود پافشارى كرد تا اينكه اميرمؤمنان ( ع ) به آنجا رسيد و خود به نصيحت آنان پرداخت . ولى سودى نبخشيد آنان به على ويارانش حمله كردند وعده‌اى را مجروح ساختند وجنگ سختى درگرفت .\r\nياران على ( ع ) درنخستين ساعات ، دشمن راتار و مار كردند وجزپنجاه تن‌نجات نيافتند كه از حضرت‌امير ( ع ) امان خواستند و امام ( ع ) امانشان داد .\r\nمجروحين شورشيان چهل تن بودند كه اميرمؤمنان ( ع ) فرمود آنان رابه كوفه ببرند ومداوا كنند . « 2 » \r\n\r\nشورش عبدالله حضرمى در بصره\r\nبا شكست شورشيان بصره وپيروزى سپاهيان امام على ( ع ) نبرد خونين جمل پايان يافت . از آن پس مردم بصره با ا مام ( ع ) بيعت كردند و حضرت ، ابن عباس رابعنوان فرماندار شهر تعيين كرد و خود به كوفه رفت .\r\nچندى ازحادثه جمل نگذشته بود كه معاويه به اين فكر افتاد كه به نام انتقام خونهاى ريخته شده درجمل ، آشوبى به پا سازد و شهر بصره راكه به تازگى تسليم فرمان امام ( ع ) شده وآرامش يافته بود ، صحنه درگيرىهاى خونين سازد . از اينرو يكى از مزدوران جنايتكار خود بنام عبدالله حضرمى را برگزيد وبدان شهر اعزام كرد . « 3 » \r\n\r\n","description":"","footnote":" ( 1 ) . انساب الاشراف ، ج 2 ، ص 486 .  ( 2 ) . انساب الاشراف ، ج 2 ، ص 486 ؛ كامل فى التاريخ ، ج 3 ، ص 373 .  ( 3 ) . مباحث اين بخش به طور كلى ازكتاب الغارات ثقفى نقل شده است . ","page_name":" 155 ","page_number":155},
  {"content":"\r\n\r\nعبداللّه به بصره رفت وفتنه گرى آغاز نموده وعده‌اى را باخود همراه و هماهنگ ساخت ودرنتيجه اوضاع شهر سخت متشنج شد . اطرافيان عبداللّه امنيّت را از شهر سلب كرده بودند .\r\nاختلافات قبيله‌اى رو به شدت گذاشته بود . وقسمت‌هايى از شهر در تصرف طرفداران عبداللّه قرار داشت .\r\nو نفوذ وى در شهر روز بروز گسترش مى يافت وبابكار گرفتن ناطقى ورزيده از مردم ماليات مى گرفت . زياد ، قائم مقام ابن عباس حاكم بصره ، با توجه به تغيير عقيدهء قبيلهء ازد وپيروى ايشان ازامير المؤمنين ( ع ) ونيز ناتوانى خو دربرابر عبداللّه ، فرماندارى راترك كرد و پس از مذاكراتى با رئيس طايفه ازد ، به آن طايفه پناهنده شد تا عده اى را در حمايت خود بسيج كند . و به اين وسيله توانست از پيشرفت بيشتر عبداللّه جلوگيرى كند .\r\nزياد طىّ نامه‌اى « ابن عباس » راكه آن هنگام در كوفه بود از اوضاع شهر مطلّع كرد و از او خواست كه اخبار رابه امام ( ع ) برساند . « ابن عباس » جريان بصره رابه امام ( ع ) گزارش كرد . حضرت ابتدا اعين بن ضبيعه را براى سركوبى عبداللّه فرستاد . ولى اعين ، پس از كسب موفقيت‌هايى در خاتمه دادن به شورش ، شب هنگام ، ناجوانمردانه بدست ده تن كه گمان مىرفت از خوارج باشند ، بشهادت رسيد .\r\nپس از شهادت اعين زياد نامه‌اى به امام ( ع ) نوشت‌ودرخواست كرد در صورت صلاحديد جاريه پسر قدامه را بسوى ايشان بفرستد . زيرا او از بينشى نافذ برخوردار است و طايفه‌اش ازاو اطاعت ميكنند وبردشمن اميرمؤمنان ( ع ) شديد ( و سخت گير ) است . اگر بيايد به خواست خداآنان راپراكنده خواهد ساخت . « 1 » \r\n\r\n","description":"","footnote":" ( 1 ) . الغارات ، ج 2 ، ص 401 . ","page_name":" 156 ","page_number":156},
  {"content":"\r\n\r\n\r\nجاريه مأمور سركوبى عبداللّه مىشود\r\nپس از آن ، امام ( ع ) جاريه راخواست و به او گفت : اى پسر قدامه طايفه « ازد » از كارگزار من وبيت المال من دفاع مى كنند وقبيله « مضر » بامن ستيزه جويى كرده طرد مىكنند .\r\nبا اينكه خداوند بوسيله ماكرامت دين خود رابرآنها آغاز كرد و هدايت را بر ايشان شناساند در صورتى كه آنها ( مردم را ) بسوى گروهى مى خوانند كه باخدا وپيامبر خدا مبارزه كردند وميخواستند نور خدا راخاموش كنند تا اينكه كلمة الله برترى يافت وكافران نابودشدند « 1 » \r\nجاريه در پاسخ گفت :\r\nاى امير مؤمنان ! مرا بسوى ايشان بفرست و براى نابوديشان از خدا كمك بخواه .\r\nامام ( ع ) فرمود :\r\nترا بسويشان فرستادم و از خداوند ( دراين راه ) كمك ميخواهم . « 2 » \r\n« كعب بن قعين » مى گويد :\r\nمن به همراه جاريه از كوفه به بصره رفتم پنجاه تن از طايفه بنى تميم با او بودند وجز من شخص ديگرى از اهل يمن با آنها نبود . و من در تشيّع پايدار بودم به جاريه گفتم : مى خواهى با تو بيايم يا بنزد طايفه خود بروم ؟\r\nگفت : بامن بيا و درخانه‌ام فرود آى به خداسوگند دوست دارم پرندگان و حيوانات مرايارى كنند ، تا چه رسد به آدميان . . . با او رفتيم تا به بصره رسيديم نخست نزد زياد رفت . . و يك ساعت با او گفتگو كرد . بهترين\r\n\r\n","description":"","footnote":" ( 1 ) . الغارات ، ج 2 ، ص 402  ( 2 ) . همان مدرك . ","page_name":" 157 ","page_number":157},
  {"content":"\r\n\r\nچيزى كه زياد به او توصيه كرد اين بود كه : مواظب خودت باش بپرهيز از اينكه برخورد كنى با آنچه دوست پيش از تو با آن برخورد كرد . پس از آن جاريه به طايفه « ازد » رفت وخطاب به‌آنان‌گفت : خداوند ( بهترين ) پاداش يك طايفه رابه شمابدهد .\r\nوه ! چه بزرگ است رنج شما و چه نيكوست آزمون شما . چه فرمانبرداريد از امير خود . و شما حق راشناختيد هنگامى كه ديگران آن راضايع كردند وبراه هدايت دعوت كرديد زمانى كه ديگرانى كه نمى شناختند آن راترك كردند .\r\nآنگاه نامهء امام ( ع ) رابرايشان قرائت كرد .\r\nمتن نامه :\r\nاز طرف بنده خداعلى اميرمؤمنان بسوى هركس كه اين نامه‌ام بر او خوانده شود ، از ساكنان مومن و مسلمان بصره . سلام عليكم پس از سلام همانا كه خداوند مهلت دهنده وبردبار است و پيش از اقامهء دليل به كيفر شتاب نمىكند و گناهكار را در اولين وحله كيفر نمى دهد . بلكه او توبه پذير است و مهلت بازگشت راطولانى مىكند تا حجت بر گناهكار بزرگ ورساگردد . اى مردم ! پيش از اين بيشتر شما ستيزه جويى كرديد و مستحق كيفر شديد و من گنهكار شما را بخشيدم و شمشير را از فراريانتان برداشتم وهركدام كه به من رو آورديد ، پذيرفتم و از شما بيعت گرفتم . اگر بربيعتم استوار بمانيد و نصيحتم رابپذيريد و در اطاعت از فرمانم پايدار باشيد ، من در ميان شما به كتاب خدا ( وسنّت ) و راه درست و حق عمل خواهم كرد و راه هدايت رابرپا خواهم داشت به خداسوگند هيچ كارگزارى را پس از محمد ( ص ) بدان داناتر و ( عاقل تر ) از خودم نمى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدانم اين سخن را بدرستى مى گويم و نكوهشگر گذشتگان نيستم و كردار آنان را كوچك نمى شمارم و اينك اگر هوسهاى هلاكت بار و عقيدهء فاسد ظالمان ، شما را به مبارزه من كشانده و قصد مخالفت مرا داريد ( بدانيد كه ) من اسبان تيز تك خود را نزديك آورده‌ام و ركابم را بار زده ام و به خدا سوگند اگر مرا ناچار كنيد تا بسوى شما سفر كنم ، چنان ضربتى به شما خواهم زد كه جنگ جمل نزد آن هيچ باشد . و من گمان مى كنم كه - به خواست خدا راهى به ضرر خودتان نگشائيد و اين نامه را براى اتمام حجت برايتان نوشتم و هرگز پس از آن نخواهم نوشت ، اگر پندم را ناديده گرفتيد و پيكم را طرد كرديد ، - به خواست خدا - خودم بسويتان خواهم آمد ، والسلام « 1 » \r\nپس از قرائت نامه ، قبيله « ازد » پشتيبانى خود را از امام ( ع ) اعلام كردند\r\n\r\nاخلالگر در آتش انتقام سوخت\r\nجاريه با ياران خود بسوى « عبدالله » رفت دو سپاه در برابر هم صف آرايى كردند .\r\nپيكارى سخت درگرفت و ساعتى به طول كشيد . شورشيان كه تاب مقاومت در برابر جاريه و سپاه نيرومند اورانداشتند به زودى شكست خورده فرار كردند آنان براى نجات از درگيرى به يكى از خانه هاى بزرگ بصره پناه بردند و در آنجا سنگر گرفتند . لشكريان جاريه خانه را محاصره كردند . مدتى چنين گذشت پس از آنكه جاريه از تسليم شدن شورشيان مايوس گشت دستور داد لشكر يانش آتش فراهم كنند . آنگاه خانه را به آتش كشيد و رهبر شورشيان ( عبداللّه حضرمى ) و هفتاد تن از يارانش در آتش سوختند . « 2 » \r\n\r\n","description":"","footnote":" ( 1 ) . الغارات ، ج 2 ، ص 403 - 404 .  ( 2 ) . الغارات ، ج 2 ، ص 403 - 404 . ","page_name":" 159 ","page_number":159},
  {"content":"\r\n\r\nپس از پايان درگيرى « زياد » نامه ايى به امام على ( ع ) نوشت وضمن آن عمليات پيروزمندانه جاريه را چنين گزارش كرد :\r\n« جاريه » بنده شايسته خدا از سوى شما به بصره آمد . او به همراه عده اى از طايفه « ازد » با « عبداللّه حضرمى » جنگيد و آنان را شكست داده پراكنده كرد . آنان بناچار در خانه اى پناه گرفتند . خداوند ميان آن دو حكم كرد . « عبدالله » و يارانش كشته شدند برخى در آتش سوختند و برخى زير آوار ماندند و گروهى با شمشير كشته شدند . عده اى كه زنده ماندند توبه كردند و جاريه توبه آنان را پذيرفت و از كارهايشان درگذشت . درود و رحمت خداوند بر امير مؤمنان . « 1 » \r\nنامه زياد به امام ( ع ) رسيد . حضرت نامه را براى مردم كوفه خواند ، مردم همه شاد شدند . امام ( ع ) از موفقيت جاريه و يارانش خوشحال شد و آنان را در اين پيروزى بزرگ ستود . « 2 » \r\nبدينسان فتنهء عبداللّه حضرمى با تدبير و فرماندهى بى نظير جاريه پايان يافت .\r\n\r\nشورش بسربن ارطاة\r\nپس از جنگ نهروان در اثر تمرّد وآسايش طلبى سپاه على ( ع ) حملات و تجاوزات معاويه به شهرهاى اسلامى شدت گرفت وى ابتدا لشكرى عظيم به فرماندهى عمروعاص به استان مصر روانه كرد . عمروعاص محمد بن ابى\r\n\r\n","description":"","footnote":" ( 1 ) . همان مدرك ، ص 410 و 412 .  ( 2 ) . همان مدرك ، ج 2 ، ص 412 . براى آگاهى بيشتر از شورش عبداللّه حضرمى به مدارك ذيل مراجعه شود :\r\nكامل ، ج 3 ، ص 360 ؛ انساب الاشراف ، ج 2 ، ص 423 ؛ تاريخ طبرى ، ج 5 ، ص 110 مصر ، شرح نهج البلاغه ابن ابى الحديد ، ص 34 ؛ تنقيح المقال ، ج 1 ، ص 206 ( در حاشيه ) اسد الغابه ، ج 1 ، ص 263 ؛ طبقات ابن سعد ، ج 7 ، ص 56 باختصار . ","page_name":" 160 ","page_number":160},
  {"content":"\r\n\r\nبكر ( حاكم اميرمؤمنان ( ع ) ) رابا وضع فجيعى كشت و مصر را به تصرّف خود در آورد . معاويه پس از سقوط مصر ، بسربن ارطات « 1 »  را كه مردى خونخوار وسنگدل بود باسپاهى بزرگ ( سه هزارتن ) براى غارت و تصرف شهرهاى حجاز ويمن بدانجا فرستاد .\r\nبسر ابتدا به مدينه حمله كرد ورعب و وحشت عجبيبى در مردم بوجود آورد .\r\nوى در مدينه سخنرانى كرد وگفت : بدانيد كه چنان انتقام سختى از شما خواهم گرفت وچنان نابودتان خواهم كرد كه همچون امت‌هاى گذشته ، تنها نامى از شما در تاريخ باقى بماند ! « 2 » \r\nوقتى كه بسر كارمدينه را تمام شده ديد متوجه مكه شد ودرآنجا به زور از مردم بيعت گرفت . پس از آن وارد يمن شد . عبيدالله بن عباس - والى يمن - ازشهر گريخت وقتى كه بسر به عبيدالله دست نيافت ، دو فرزند كوچك او رابقتل رساند . « 3 » \r\nهنگامى كه اين اخبار ناگوار به امام ( ع ) رسيد حزن واندوه حضرت رافراگرفت‌واز سستى واختلاف پيروان خود بيش از پيش غمگين شد . آنگاه برفراز منبر رفت و خطابه‌اى دردناك در سستى اهل كوفه بيان فرمود .\r\nسخنرانى مهمّ امام درآن جمع انبوه بپايان رسيد ولى هيچكس از مردم پاسخى نگفت امام كه چنين ديد فرمود :\r\n\r\n","description":"","footnote":" ( 1 ) . محقق اربلى نويسنده كتاب كشف الغمّه بسربن ارطات را اين گونه معرفى مىكند ؛ اوفرمانده سپاه معاويه درحمله وغارت يمن بود . بسر بدترين مردم وپيشتاز آنان در انجام محرّمات الهى وكشتار خلق بى گناه بود دينش كم ، اخلاقش زشت ، عنادش باحق بسيار ، خيرش كم ، عصيانش فراوان ، كفرش بزرگ ، دشمنى اش باخدا وپيامبر وخاندان رسول ( ص ) شديد بود . حق و باطل را ازهم تمييز نمى داد . بسر فردى جاهل ، فاسق ، درشت خوى ، بداخلاق ، زمخت ، بدبخت ، سياه روى وآدمكش بود ( كشف الغمه ، ج 1 ، ص 248 ) .  ( 2 ) . الغارات ، ج 2 ، ص 603 .  ( 3 ) . همان مدرك ، ج 2 ، ص 614 ؛ اعيان الشيعه ، ج 4 ، ص . 61 ","page_name":" 161 ","page_number":161},
  {"content":"\r\n\r\nآيا مى خواهيد من خود باگروهى از شهر خارح شوم وبدنبال دشمن بتازم ؟ ! سوگند به خداكه خردمندان ودانشمندان وآنانكه دعوت حق را مى پذيرفتند و اطاعت مى كردند ، ازميان شما رفته اند . تصميم گرفته‌ام از ميان شما بروم و هيچگاه از شمايارى نخواهم . « 1 » \r\n\r\nجاريه مأمور سركوبى بسر\r\nپس از سخنرانى امام سكوتى سنگين بر مسجد كوفه سايه افكنده بود . در اين هنگام جاريه كه همواره دريارى امام خويش درلحظات سخت ودشوار پيشگام بود سكوت راشكست وگفت :\r\nاى اميرمؤمنان ! خداوند نزديكى تو رااز ما نگيرد و ما رابه فراق تو مبتلا نسازد ودوريت رابه ما ننمايد چه نيكو ادبى است ادبت و به خداسوگند چه نيكو پيشوايى تو . من ، براى سركوبى اين غارتگران كافى هستم مرا روانه كنيد !\r\nامام : جاريه آماده شو ! تا آنجا كه من ميدانم در راحتى وسختى مرد هستى .\r\nمردى مبارك ونيك آزموده . « 2 » \r\nاميرمؤمنان ( ع ) پس از شنيدن سخنان جاريه ، دو هزار نفر راتجهيز كرد و به فرماندهى وى به طرف بصره گسيل داشت وفرمود ؛ درآنجا هرچه ميتوانى بر نيروها بيفزاى . « 3 » \r\nآنگاه وهب بن مسعود رانيز به فرماندهى دو هزارتن برگزيد وبسوى يمن روانه كرد وفرمود :\r\n\r\n","description":"","footnote":" ( 1 ) . الغارات ، ج 2 ، ص 623 .  ( 2 ) . تاريخ يعقوبى ، ج 2 ، ص 198 ( وبروايتى ديگر امام به او فرمود ؛ به جان خودم سوگند ؛ تو مردى خوش نفس ، خوش نيّت و خوش طائفه‌اى . الغارات ، ج 2 ، ص 623 ؛ سفينه البحار ، ج 1 ، ص 154 ؛ بحارالانوار ، ج 8 ، ص 618 ) چاپ قديم .  ( 3 ) . الغارات ، ج 2 ، ص 623 . ","page_name":" 162 ","page_number":162},
  {"content":"\r\n\r\nهردو گروه بدنبال بسر بن ارطات بتازيد تا او رابيابيد ، هركجا كه به او رسيديد نبرد كنيد . و چون شما دو گروه بهم متصل شديد فرماندهى كلّ نيروها باجاريه خواهد بود . « 1 » \r\nپس از حركت لشكر ، امام نامه اى به جاريه نوشت وطى آن فرمانهاى لازم را به او داد و آداب جنگى اسلام را يادآورى كرد .\r\nمتن دستور :\r\n1 . تورا به تقواى الهى سفارش ميكنم كه تقوا سرآمد كارهاست و هر چه خير ونيكى است در پرهيز از محّرمات الهى است .\r\n2 . با توكّل برخداوند بزرگ حركت كن تا دشمن برسى .\r\n3 . هرگز موجودى از آفريده‌هاى خداوند راكوچك مپندار .\r\n4 . برهيچ حيوان و چارپايى كه مال مردم باشد تعّرض مكن ، اگر چه پابرهنه ، پياده و بى مركب مانده باشى .\r\n5 . دشمن رااز آب محروم مساز و از آب آنان بدون رضايتشان استفاده مكن .\r\n6 . هيچ مسلمانى را ( زن يامرد ) ، دشنام مده و به كسى كه با او پيمان داريم ( اهل ذمّه ) ظلم روا مدار .\r\n7 . نماز رادر وقت آن به جاى آور وپيوسته به ياد خدا باش .\r\n8 . شب و روز خدا رابه يادآور\r\n9 . پياده هاى خود را برمركب‌ها سواركنيد .\r\n10 . از آنچه در دست داريد به يكديگر كمك كنيد .\r\n11 . باسرعت بسوى دشمن بتازيد ! چون براو دست يافتيد ، باذلّت از سرزمين يمن بيرونش كنيد . « 2 » \r\n\r\n","description":"","footnote":" ( 1 ) . همان مدرك ، ج 2 ، ص 627 .  ( 2 ) . الغارات ، ج 2 ، ص 628 . ","page_name":" 163 ","page_number":163},
  {"content":"\r\n\r\nپس از رفتن جاريه به ميدان نبرد ، مردم كوفه از اميرمؤمنان ( ع ) درخواست كردند كه فرماندهى براى آنان برگزيند و به كمك جاريه بفرستد . امام در پاسخ فرمود :\r\nمن مردى رابراى سركوبى بسر فرستاده ام كه جز با يكى از دو كار برنمىگردد ، يا خود به شهادت مى رسد و يا دشمن رااز منطقه بيرون مىكند . « 1 » \r\nجاريه حركت كرد و در مسير خود به شهر نجران رسيد ، در آنجا عده‌اى از دين برگشته بودند . جاريه با آنان نبرد كرد و عده اى را كشت . « 2 » \r\nيكى از سربازان اشعار زيبايى را به همين مناسبت سرود و جاريه را اين گونه ستود :\r\n« گروهى از مردم درنجران ، پس از آنكه به آيات قرآن اقرار كرده و مسلمان شده بودند ، يهودى شدند .\r\nپس ما مسلّح بسويشان رفتيم و فرمانده ما برادرى مورد اعتماد ، استوار و ثابت قدم بود . براى كيفر كار زشتشان در زمين گورها و دخمه هايى آماده كرده ايم . دخمه ها و شيارهايى كه به حقّ كيفر گناهكاران است . » « 3 » \r\nپس از آن جاريه به نزديكى يمن رسيد خبر آمدنش در شهر پيچيد . « بُسر » كه از آمدن جاريه سخت به وحشت افتاده بود ، راهى را كه از آن آمده بود رها كرد و از راه « جُوْفْ » پا به فرار گذاشت . جاريه بى درنگ لشكر را در پى « بُسر » به حركت در آورد . « 4 »  و به تعقيب او پرداخت .\r\n\r\nمكه و مدينه در مسير بيعت با امام حسن ( ع )\r\nجاريه در تعقيب بُسر چون به « جرش » « 5 »  رسيد حدود يك ماه در آن جا توقف\r\n\r\n","description":"","footnote":" ( 1 ) . همان مدرك ، ج 2 ، ص 637 .  ( 2 ) . اعيان الشيعه ، ج 4 ، ص 60 .  ( 3 ) . تنقيح المقال ، ج 1 ، ص 206 ؛ رجال كشى ، ص 106 .  ( 4 ) . الغارات ، ج 2 ، ص 633 و 638 ؛ شرح نهج البلاغه ، ابن ابى الحديد ، ج 2 ، ص 16 .  ( 5 ) - جرش يا جرس - نام محلى است دريمن مراجعه كنيد به الغارات ، ج 2 ، پاورقىص 624 . ","page_name":" 164 ","page_number":164},
  {"content":"\r\n\r\nكرد تا خود و سربازانش استراحت كرده و تجديد قوا نمايند ، او درعين حال در جستجوى بُسر بود و اخبار او را پى گيرى مى كرد كه به او گزارش دادند بُسر به مكّه رفته است . بى درنگ لشكر را بسوى مكّه حركت داد . وقتى لشكر به مكّه رسيد كه « بُسر » به « يمامه » گريخته بود .\r\nجاريه در مكّه خبر شهادت على ( ع ) را شنيد . شهادت على ( ع ) جاريه را سخت افسرده كرد . آنگاه به مردم گفت :\r\n- « برخيزيد و بيعت كنيد . »\r\n- با چه كسى ؟\r\nجاريه : « با امام حسن . آيا انتظار داريد مردم كوفه با شخصى جز امام حسن عليه السلام بيعت كرده باشند . برخيزيد و بتوسط من با امام حسن ( ع ) بيعت كنيد . »\r\nمردم برخاستند و با امام حسن ( ع ) بيعت كردند . « 1 » \r\nپس از آن جاريه به مدينه آمد و به مسجد پيامبر ( ص ) رفت . و در خطابه‌اى به مردم گفت :\r\n« اى مردم ! از روزيكه على ( ع ) ديده برجهان گشود تا روزيكه بدرود حيات گفت و تا روزيكه برانگيخته شود . بنده اى از بندگان صالح خدا بود . به اندازه مقدر زندگى كرد و به اجل مقرر درگذشت .\r\nشهادت پسر عموى پيامبر و بهترين مهاجران و بزرگ مسلمانان نبايد سرزنشگر را خوش آيند باشد هان اگر بدانم كه يكى از شما شماتت كننده است ( على را ) ، براى تقّرب به خداوند خونش را مى ريزم و زودتر روانه دوزخش مى كنم . اينك برخيزيد و با امام مجتبى ( ع ) بيعت كنيد . »\r\n\r\n","description":"","footnote":" ( 1 ) . الغارات ، ج 2 ، ص 639 . ","page_name":" 165 ","page_number":165},
  {"content":"\r\n\r\nمردم بر خاستند و با امام حسن ( ع ) بيعت كردند . آن روز جاريه در مدينه ماند و روز بعد به كوفه رفت . « 1 »  در كوفه به حضور امام حسن ( ع ) رسيد وضمن عرض تسليت ، با آن حضرت بيعت كرد . آنگاه در مورد جنگ با معاويه به امام پيشنهاد كرد : « پيش از آنكه معاويه » بسويتان آيد شما بسويش حركت كنيد . »\r\nو امام فرمود :\r\n« اگر همه مردم همانند تو بودند يقيناً بسويش حركت مى كردم . « 2 » \r\n\r\nويژگى فرماندهى جاريه\r\nيكى از ويژگيهاى جاريه در فرماندهى اين بود كه همواره سربازانش را به همكارى با يكديگر فرا مى خواند « عبدالرحمن بن عبيه » مى گويد :\r\nهنگاميكه جاريه براى جنگ با « بُسر » در حركت بود به هيچ چيز توجه نداشت ، جز اينكه اگر سربازى چيزى كم داشت يا آن را تمام مى كرد به يارانش دستور مى داد او را تأمين و تجهيز كنند و چنانچه اسبى از رفتن باز مى ايستاد و سربازى بر زمين مى ماند به سربازانش مى گفت : او را با خود همراه كنيد . « 3 » \r\n\r\nجاريه در قصر معاويه\r\n« عبدالملك بن عمير » مى گويد :\r\nروزى « جاريه » به مجلس معاويه « وارد شد » « احنف بن قيس » و « حباب » در كنارش بودند .\r\nمعاويه پرسيد : تو كيستى ؟ جاريه : منم جاريه .\r\nمعاويه : مايل نبودم زنده ات را ببينم . راستى كه به زنبور مى مانى .\r\n\r\n","description":"","footnote":" ( 1 ) . همان مدرك ، ر . ك . به انساب الاشراف ، ج 2 ، ص 458 ؛ تاريخ طبرى ، ج 5 ، ص 145 .  ( 2 ) . تنقيح المقال ، ج 1 ، ص 206 ؛ اعيان الشيعه ، ج 4 ، ص 61 ، الغارات ، ج 2 ، ص 643 .  ( 3 ) . الغارات ، ج 2 ، ص 632 . ","page_name":" 166 ","page_number":166},
  {"content":"\r\n\r\nجاريه : ( بس كن ) اينطور حرف نزن ! مرا به زنبور تشبيه مى كنى ؟ . زنبور كه خوب است بزاقى شيرين دارد و حامى دوستانش است ، ولى به خدا سوگند « مفهوم لغوى معاويه » يعنى سگى كه ديگر سگ ها را بصدا در مى آورد . و اميّه مصغّر امه به معنى كنيز است .\r\nمعاويه : بس است . جاريه : گفتى و شنيدى . معاويه : نزديك بيا در كنارم روى تخت بنشين . جاريه : ( هرگز ) چنين نمى كنم . معاويه : براى چه ؟\r\nجاريه : آن دو تن ترا از جايگاه اصلى ات دور كرده اند ، هيچ مايل نيستم با آنان شريك باشم .\r\nمعاويه : نزديك تر بيا . تا رازى را به گوشت بگويم .\r\nجاريه كمى نزديك رفت به حدى كه معاويه بتواند سخنش را بگويد .\r\nمعاويه : ايندو را مى بينى ؟ دينشان را خريده ام .\r\nجاريه : ( آن دو كه چيزى نيستند ) اگر ميتوانى دين مرا بخر .\r\nمعاويه : بلند سخن مگو . « 1 » \r\n\r\nزبانى به قاطعيت شمشير\r\nو روزى ديگر :\r\nمعاويه : تو همانى كه همراه على بن ابى طالب ، آتش جنگ « صفين » را شعله ور ساخته با ما جنگ كردى ، دوستانت را براى مبارزه فرا مى خواندى و خون مردم را مى ريختى ؟\r\nجاريه : اين سخنان را رها كن . از وقتى كه على ( ع ) را دوست داشته ايم هيچگاه كينه اش را بدل راه نداده ايم و بدگوئيش رااز هيچ كس نپذيرفته‌ايم .\r\nمعاويه كه از حاضر جوابى و دفاع او از على ( ع ) سخت ناراحت شده بود ، چاره اى نديد جز اينكه اوراتحقير كند . و جاريه نيز پاسخ توهين او را داد . و اضافه\r\n\r\n","description":"","footnote":" ( 1 ) . امالى شيخ طوسى ، ج 1 ، ص 195 ، ر . ك . اعيان الشيعه ، ج 4 ، ص 61 . ","page_name":" 167 ","page_number":167},
  {"content":"\r\n\r\nكرد : هنوز شمشير هايى كه با آن در صفيّن با تو مى جنگيديم ، در دستمان است .\r\nمعاويه : مرا تهديد مى كنى ؟\r\nجاريه : بله اين حكومت را از پيروزى در صحنه نبرد كه بدست نياورده اى ، بلكه با ما پيمانهائى امضاء كرده اى . اگر به عهدهاى خود وفا دار بمانى ، ما نيز نقض نخواهيم كرد . و اگر در سر فكر ديگرى دارى ما نيز مردانى دلاور داريم كه از هر جهت آماده اند . هم اينك شجاعانى زره پوش با نيزه هايى آخته ، آماده اند تا پاسخت رابدهند و ترا بجايت بنشانند . اگر قصد دارى با نيرنگ با ما رفتار كنى ، ما نيز ساكت نمى نشينيم و پاسخ دندان شكنى خواهيم داد .\r\nمعاويه : خداوند نمونه هاى ترا در مردم زياد نكند .\r\nجاريه : با ادب باش ، احترامت را نگهدار . همانند هيزم كشان و بيابانگردان دعا مىكنى . « 1 » \r\n\r\nبه سوى ابديت\r\nسرانجام جاريه پس از يك عمر مبارزه و تلاش صادقانه در راه اسلام و مسلمانان و اطاعت از مولاو پيشواى خود امير مومنان ( ع ) و امام حسن ( ع ) در ( اوايل ) حكومت يزيد چشم از جهان فرو بست و بسوى مولايش على ( ع ) كه همواره در اطاعت و خدمت اوبود ، پرواز كرد . « 2 »  خدايش رحمت كند و با مولايش محشور گرداند .\r\n« احنف » بر جنازهء او نماز گذارد و گفت :\r\n« خداى تو را رحمت كند كه بر ثروتمندى حسادت نورزيدى و بينوايى را تحقير نكردى . » « 3 » \r\n\r\n","description":"","footnote":" ( 1 ) . اعيان الشيعه ، ج 4 ، ص 61 ؛ ر . ك به عقد الفريد ، ج 4 ، ص 112 ؛ حياة الأمام حسن بن على ( ع ) ، ج 2 ، ص 403 - 404 . باقر شريف القرشى  ( 2 ) . تنقيح المقال ، ج 1 ، ص 206 .  ( 3 ) . معجم رجال الحديث ، ج 4 ، ص 32 . ","page_name":" 168 ","page_number":168},
  {"content":"\r\n\r\n\r\nعبداللَّه‌بن هاشم مرقال\r\n\r\nپدر عبداللّه\r\nعبداللّه از سرداران سپاه اسلام و از پرچمداران اميرالمؤمنين عليه السّلام در جنگ صفيّن بود . پدرش هاشم بن عتبة بن ابى و قاّص مالك الزهرى معروف به « مرقال » نيز از سرداران بنام سپاه اسلام و از ياران و اصحاب امير المؤمنين عليه السّلام بود .\r\nهاشم در فتح شام و ديگر پيروزيها حضور داشت و به خصوص در نبرد قادسّيه نقش مؤثّرى در پيروزى مسلمين ايفا كرد « 1 » \r\nهاشم در جنگ جمل از سوى امام ( ع ) فرماندهى سواران خاندانهاى قريش و كنانه را به عهده داشت . « 2 »  و در برخى مواقع جنگ صفيّن در حالى كه افرادى همچون عمّار بن ياسر فرماندهى بخشى از سپاه را عهده دار بودند . هاشم\r\n\r\n","description":"","footnote":" ( 1 ) . اعيان الشيعه ، ج 10 ، ص 250 .  ( 2 ) . جمل ، ص 172 . ","page_name":" 169 ","page_number":169},
  {"content":"\r\n\r\nپرچمدارى كلّ سپاه امام ( ع ) را تقبّل كرد « 1 »  علّت اينكه اورا مرقال مىخواندند اين بود كه در جنگها سرعت عمل فوق العاده‌اى داشت « 2 »  و سرانجام پس از رشادتهاى بسيار در جنگ صفيّن به ديدار معبود شتافت . در فضيلت وى همين بس كه حضرت بر پيكر او ويارانش گذر كرد فرمود : اگر روزى تيغهاى براّن هم در نيام رود و جنگ خاتمه يابد ، ستايش و ياد ايشان از خاطره ها نرود . « 3 » \r\n\r\nنقش عبداللّه در صفيّن\r\n\r\nالف . پرچمدارى سپاه\r\nبا شروع مرحله دوّم جنگ صفيّن « 4 »  على ( ع ) فرماندهان خود را چنين آراست :\r\nعمّار بن ياسر رابر سواران ، عبداللّه بن بُديل بن ورقاء خزاعى را بر پيادگان ، اشعث بن قيس را بر سمت راست و عبداللّه بن عباس رابر سمت چپ گماشت و پرچم بزرگ را به دست هاشم مرقال سپرد .\r\nهاشم مرقال بعد از جنگى نمايان و وارد كردن ضربات سنگين بر دشمنان و كشتن تعداد بسيارى ازايشان بالاخره به فيض شهادت نائل آمد و به ديدار پروردگار شتافت .\r\nچون هاشم به شهادت رسيد على ( ع ) پرچم رابه فرزندش عبداللّه سپرد و او\r\n\r\n","description":"","footnote":" ( 1 ) . وقعهء صفيّن ، ص 205 .  ( 2 ) . اعيان الشيعه ، ج 10 ، ص 250 .  ( 3 ) . وقعهء صفين ، ص 356 .  ( 4 ) . جنگ صفيّن در صفرسال 37 هجرى بر كنارهء غربى فرات روى داد كه بارسيدن ماه‌محّرم ( از ماه‌هاى حرام ) جنگ تعطيل و پس از آن مجدداً شروع شد . اين جنگ به بهانه خونخواهى عثمان از سوى معاويه بر عليه امام ( ع ) آغاز شد . ","page_name":" 170 ","page_number":170},
  {"content":"\r\n\r\n- راه پدر را با شجاعت تمام ادامه داد . « 1 » \r\nاهمّيّت پرچمدار و نقش او را در سپاه از كلام حضرت على ( ع ) مى يابيم كه در جنگ صفيّن به افرادش فرمود :\r\n. . . پرچمهاى خود را خم نكنيد و از معركه بيرون نبريد و آنها را جز به دلاوران و نگهبانان شرف نسپاريد كه به گاه نزول مصيبتهاى واقعى بردبار و پايدار و خويشتندارند ، كسانى كه پرچمهاى شما را محكم در بر مى گيرند و آنها را به خود مى فشارند و از پس و پيش شمشير مى زنند و آنها را از دست نمى دهند . . . « 2 » \r\n\r\nب . توجيه و تشجيع نيروها\r\nشهادت هاشم موجب ناراحتى شديد لشكريان امير المؤمنين عليه السلام شده بود . به همين جهت وقتى عبداللّه پرچم پدر را برافراشت براى تشجيع نيروها و رفع سستى احتمالى ايشان ، پس از حمد و ستايش خداى تعالى چنين آغاز كرد :\r\nاى مردم ! همانا هاشم بنده اى از بندگان خدا بود كه روزيهايشان مقدّر گشته و آثارشان در نامهء اعمال نوشته شده و كردارشان به حساب آمده و زندگيشان به وقت مقرّر خود سپرى گرديده است . پس پروردگارش او را بخواند و او نيز لبيك گفت و در راه فرمانبردارى كسى به جان كوشيد كه پسر عّم پيامبر خدا و نخستين ايمان آورندهء به او و داناترين مردم به دين خداست .\r\nهاشم در راه كسى جهاد كرد كه با دشمنان خدا ( يعنى با آنان كه حرام خدا را حلال شمرده اند و در جهان به ظلم و فساد پرداخته و شيطان برايشان دست يافته و گناه و تجاوز را در نظر شان آراسته است ) ، سخت مخالفت مى ورزد . جهاد با هر كس كه با سنّت خدا مخالفت كرده و حدود الهى را\r\n\r\n","description":"","footnote":" ( 1 ) . اخبارالطّوال ، مترجم ، ص 226 .  ( 2 ) . وقعهء صفين ، ص 235 . ","page_name":" 171 ","page_number":171},
  {"content":"\r\n\r\nوا نهاده و با دوستداران خدا مبارزه كرده ، بر شما حق و واجب است .\r\nپس در فرمانبردارى از خدا در اين دنيا ، بى دريغ بكوشيد تا از آخرت نصيب بريد و بدان پايگاه و الا و دولت بى زوال برآييد و اگر ( به فرض محال ) پاداش و بازخواست وبهشت و دوزخى نيز در كار نباشد بى گمان نبرد همراه على ( ع ) از پيكار همپاى پسر هند جگر خواره بس برتر و فضيلت بخش تر است . پس در حالى كه شما به آرزويى چنين بزرگ اميد بسته‌ايد چرا چنين نكنيد . « 1 » \r\nهمچنين نقل شده چون عبداللّه پيكر پاك پدر را در ميدان نبرد مشاهده كرد اين اشعار را سرود :\r\n أَهاشمَ بن عتبة بن مالك * اعْزِزْ بشيخٍ من قريشِ هالكْ\r\nتخبطه الخيلات بالسنابك * فى اسود من نقعهنّ حالك\r\nابشر بحور العين فى الارائك * و الرّوح و الرّيحان عند ذلك \r\nاى هاشم‌بن عتبه پسر مالك عزيز باشى اى پيرمرد قرشى كه برخاك افتاده‌اى و پيكرش به زيرسمّ رفته در ميان خاك تيرهء كه از گرد و خاك سمّ ستوران بر او نشسته است بشارت‌باد تو رابه حورالعين در روى تختها و ميان روح و ريحان بهشتى . « 2 » \r\nآنگاه دو گروه حمله آوردند و جنگى را شروع كردند كه قعقاع ظفرى مى گويد :\r\nدر آن روز از برخورد شمشيرها چنان صدايى مى شنيدم كه صداى غرّش رعد از آن كمتر بود و على ( ع ) بر آن جنگ نظارت داشت . « 3 » \r\n\r\n","description":"","footnote":" ( 1 ) . وقعهء صفين ، ص 357 - 356 ؛ اعيان الشيعه ، ج 8 ، ص 89 ؛ الغدير ، ج 3 ، ص 229 و ج 10 ص 29 .  ( 2 ) . وقعهء صفين ، ص 348 ؛ اعيان الشيعه ، ج 8 ، ص 89 .  ( 3 ) . اخبار الطوال ، مترجم ، ص 226 . ","page_name":" 172 ","page_number":172},
  {"content":"\r\n\r\nنتيجه : به عهده گرفتن مسئوليت پرچمدارى سپاه زير پرچم هاشم توسّط عبداللّه بن هاشم در اوج نبرد نشانگر اينست كه او از لحاظ نظامى و شجاعت و قدرت فرماندهى در حدّى بوده كه امام او را در رتبه ساير فرماندهان بنام خود قرار داده و او را به جاى پدرش كه يكى از سرداران بزرگ بود نصب كرده است .\r\nتوجيه نيرو و تشويق و تشجيع آنها قبل از حركت به سوى نبرد از اصول مهمّ نظامى است و هر فرمانده ملزم به رعايت آن است و عبداللّه به خوبى از عهده اين مهم برآمد .\r\nعلاوه بر آن از لحاظ روحى و عقيدتى نيز بطلان دشمن و حق بودن سپاه خود را به ياران شناساند و توجّه به آخرت و بريدن از مادّيات دنيا را تذكّر داد تا در استوارى عقيده و نبرد براى حفظ آن عقيده لغزشى ايجاد نشود ! و درواقع اين جنگ را جنگ عقيده معّرفى مىكند كه در يكسو مظهر حق « على ( ع ) » و در سوى ديگر مظهر باطل « معاويه » پسر هند جگر خواره است .\r\n\r\nپس از صلح امام حسن ( ع )\r\nجنگ صفيّن با حيله و تزوير شاميان و خيانت منافقان ، سستى و مخالفت ساده لوحان و كج انديشان و با قضيّهء حكميّت به پايان آمد و سرانجام على ( ع ) كه همچنان در فكر ادامهء نبرد بود در رمضان سال 40 هجرى در محراب عبادت به شهادت رسيد .\r\nپس از شهادت آن حضرت ، رهبرى امّت بر دوش امام حسن مجتبى عليه السلام قرار گرفت . امام مجتبى ( ع ) مبارزه با معاويه و تبهكاران را سرلوحهء برنامه هاى خويش قرار داد و با بسيج نيروها آماده نبرد شد ، امّا به علّت خيانت برخى از ياران و سستى مسلمانان مجبور به صلح با معاويه گرديد .\r\nبه اين ترتيب دوران تيره و مظلو ميّت شيعه پيش آمد و استبداد خشن معاويه جلوه نمود . به طوريكه مسلمانان را به خاطر دوستى خاندان پيامبر ( ص )\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nبه قتل مى رساندند ، دست و پايشان را مى بريدند ، ديدگانشان را بيرون مىآوردند و بدنهايشان را بر شانه هاى نخل مى آويختند . « 1 » \r\nدر موقعّيتى كه معاويه با شيعيان چنين رفتار مى كرد به طور قطع با عبداللّه كه از بزرگان و رئيس شيعيان در بصره بود خشن تر عمل مى كرد . « 2 » \r\nاصولًا معاويه پس از صلح با امام ( ع ) با ياران خاص حضرت على ( ع ) دو گونه برخورد داشت : گروهى را همچون حجر بن عدى كندى ، عمرو بن حمق خزاعى ، رشيد هجرى و . . . به شهادت رساند و گروهى ديگر را به شدّت تحت فشار و تهديد قرار داد از قبيل : عدى بن حاتم طائى ، صعصعة بن صوحان عبدى و ديگران كه عبداللّه نيز در زمرهء اين گروه بود ، لذا وى در بصره مخفى شد تا بدست مأموران معاويه نيفتد .\r\n\r\nتعقيب و دستگيرى عبداللّه\r\nمعاويه پس از نصب زياد به استاندارى بصره دستور داد تا در شهر ندادهند كه تمامى افراد اعم از سرخ و سياه در امانند بجز عبداللّه بن هاشم . معاويه همچنان با شدّت تمام در جستجوى عبداللّه بود تا اينكه شخصى از بصره پيش او آمد و به او گفت :\r\nترا به مخفيگاه عبداللّه راهنمايى مى كنم ، براى استاندار خود ( زياد ) بنويس كه او در خانهء فلان زن ( از بنى مخزوم ) پنهان است .\r\nمعاويه نامه اى بدين مضمون به زياد نوشت :\r\nچون نامه به تو رسيد فوراً به مخلّهء بنى مخزوم رفته و خانه ها را يكى يكى جستجو كن تا اينكه منزل فلان زن را پيدا كرده . و عبداللّه را كه در آنجاپنهان است دستگير كن ، سرش را بتراش و لباسهايى موئين ( زبر ) به\r\n\r\n","description":"","footnote":" ( 1 ) . صلح امام حسن ، ص 432 بنقل از طبرى ، ج 7 ، ص 104 .  ( 2 ) . صلح امام حسن ، مترجم حضرت آية الله خامنه اى ، ص 480 ","page_name":" 174 ","page_number":174},
  {"content":"\r\n\r\nاو بپوشان و او را به زنجير بكش و دستهايش را به گردن ببند و بر شترى بدون جهاز سوار كن و بدون اينكه غذايى به او بدهى نزد من بفرست . « 1 » \r\nمسعودى مى گويد :\r\nمعاويه از روز جنگ صفيّن نسبت به هاشم بن عتبة بن ابى وقاّص و پسرش عبداللّه كينه داشت « 2 » \r\n\r\nشير در زنجير\r\nپس از دستگيرى عبداللّه و آوردنش به نزد معاويه ، مجادله و گفتگوى تندى بين او و عمروعاص واقع شده كه حاكى از شجاعت و آزادگى اين سردار رشيد است قسمتهايى از اين ماجرا را در اينجا يادآور مى شويم :\r\nوقتى كه عبداللّه را بر معاويه وارد نمودند عمروبن عاص در مجلس بود معاويه به عمرو گفت : او را مى شناسى ؟\r\nعمرو گفت : نه ، معاويه گفت :\r\nاين همان كسى است كه پدرش در روز صفيّن اين اشعار را خواند :\r\nشخص يك چشمى كه براى خاندان خود منزلت مى جويد ( اشاره به شجاعت اوست كه چشم خود را در جنگ از دست داده ) و با زندگى چندان دست و پنجه نرم كرده كه بستوه آمده است . چاره اى نيست ، يا بايد شكست يا شكسته شد .\r\nعمرو گفت :\r\nآرى او همان شخصى است ، او را رها مكن ، او همان عنصر جسور ، و خشمگين و كينه توز است ، نابودش ساز و مگذار به عراق برگردد ، . . . به\r\n\r\n","description":"","footnote":" ( 1 ) . اعيان الشيعه ، ج 8 ، ص 90 - 89 ؛ مروج الذهب ، ج 3 ، ص 8 .  ( 2 ) . مروج الذهب ، ج 3 ، ص 8 . ","page_name":" 175 ","page_number":175},
  {"content":"\r\n\r\nخدايى كه جان من در دست اوست اگر او از قيد بند تورهايى يابد سوارانى مجهّز خواهد نمود و آشوبى برپا خواهد كرد .\r\nعبداللّه در حالى كه در قيد و بند اسارت بود به عمرو گفت :\r\nاى فرزند ابتر « 1 »  اين همه حماسه و زبان آورى را چرا در روز صفيّن به كار نبستى ، آنگاه كه ما تو را به نبرد مى خوانديم و تو مانند كنيز سيه روى و گوسفند اخته شده به پشت اسبها پناه مى بردى .\r\nمگر جز اين نيست كه اگر معاويه مرابكشد مردى بزرگوار و ستوده و توانا را كشته است نه فردى ضعيف و ننگين را ؟ !\r\nعمرو گفت : اين سخنان رارها كن ، الان در چنگال دشمن درنده خوئى گرفتارى .\r\nعبداللّه گفت :\r\nآنچه مى خواهى بگو ، من تو را مى شناسم ، تو كسى هستى كه در موقع راحتى و كاميابى مغرورى و آنگاه كه در برابر جنگجويان قرار بگيرى ترس تمام وجودت را فرا مى گيرد و براى حفظ جان به زشت ترين كارها دست مى زنى ، آيا صفيّن را فراموش كردى ؟ . . .\r\nعمرو در پاسخ گفت :\r\nمعاويه مىداند كه من در ميدان جنگ ، حريفان را چون انبوهى خار محاصره مى كنم و من خود پدر تو را دربعضى از جنگها ديدم كه ترس سراپاى وجودش را فراگرفته و مضطربش ساخته بود !\r\nعبداللّه گفت :\r\nنه به خدا قسم ، اگر پدرم در ميدان جنگ در مقابل تو قرار مىگرفت تمام\r\n\r\n","description":"","footnote":" ( 1 ) . ابتر يعنى بلاعقب وعلّت اينكه عبداللّه به عمرو فرزند ابتر گفته چون او فرزند عاص‌بن وائل است كه قرآن مجيد - در سوره كوثر - او را به نام ابتر خوانده است . ","page_name":" 176 ","page_number":176},
  {"content":"\r\n\r\nمفاصلت را از ترس مى لرزاند ، و تو جان سالم از دست او بدر نمىبردى ولى او با غير تو نبرد كرد . . . .\r\nدر اين هنگام معاويه خشمگين شد وخطاب به عبداللّه گفت :\r\nاى بى مادر آيا ساكت نمىشوى ؟ !\r\nعبداللّه در جواب گفت :\r\nاى زادهء هند ! تو با من چنين سخن مى گويى ؟ من اگر بخواهم ترا نكوهش مى كنم كه عرق شرم بر پيشانيت نقش بندد و پستى ها در چهره‌ات نمايان شود ؛ آيا به بيش از مرگ مرا مى ترسانى ؟\r\nمعاويه از شدّت خود كاست و گفت اى برادر زاده بس كن ؛ و دستور داد او را محبوس نمايند .\r\nسپس معاويه به ملاحظات سياسى ، او را آزاد كرد و از او پيمان گرفت كه درشام ساكن نگردد و مردم آن ديار را بر عليه وى نشوراند . « 1 » \r\n\r\nسخنى از عبداللّه بن هاشم\r\nمسعودى نقل مىكند كه يك روز عبداللّه در مجالس معاويه حضور يافت . معاويه پرسيد بخشش و بزرگى و جوانمردى چيست ؟ عبداللّه گفت : بخشش آن است كه مال را حقير دارند و پيش از تقاضا عرضه كنند . بزرگى ، جرئت بر اقدام و صبر است در آن هنگام كه قدمهابلغزد ، و جوانمردى صلاح دين است و اصلاح مال و حمايت همسايه « 2 » \r\n\r\n","description":"","footnote":" ( 1 ) . اعيان الشيعه ، ج 8 ، ص 89 ؛ الغدير ، ج 2 ، ص 169 - 170 . در منابع مراجعه شده به تاريخ وفات عبداللّه بن هاشم مرقال چيزى نيافتيم .  ( 2 ) . مروج الذهب ، ج 3 ، ص 10 - 11 . ","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\n\r\nمنابع و مآخذ\r\nاعيان الشيعه ، سيد محسن امين ، دارالمعارف المطبوعات ، بيروت .\r\nاصابه ، ابن حجر عسقلانى ، مصر ، افست بيروت .\r\nاسد الغابه ، ابن اثيرجذرى ، مكتبة الاسلاميه ، تهران .\r\nانساب الاشراف ، بلاذرى ، دارالتعاريف للمطبوعات ، بيروت .\r\nامالى ، شيخ طوسى ، منشورات داورى قم .\r\nاخبار الطوال ، دينورى ، ترجمه مهدوى دامغانى ، نشرنى ، تهران .\r\nاعلام ، زركلى ، چاپ دوّم ، بيروت .\r\nالامامة و السياسه ، ابن قتيبه دينورى ، دارالمعرفه للطباعة و النشر ، بيروت .\r\nارشاد ، شيخ مفيد ، انتشارات علميه اسلاميه تهران .\r\nاصول كافى ، شيخ كلينى ، كتابفروشى اسلاميه تهران .\r\nبحارالانوار ، علامه محمد باقر مجلسى ، مؤسسة الوفاء ، بيروت .\r\nزينب ، بانوى قهرمان كربلا ، دكتر بنت الشاطى ، ترجمه چايچيان و نائينى ، امير كبير ، تهران .\r\nتنقيح المقال ، مامقانى ، مطبعة المرتضويه ، نجف اشرف .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nتاريخ يعقوبى ، احمد بن ابى يعقوب ، دارالمعارف مصر .\r\nتاريخ طبرى ، محمد بن جرير طبرى ، دارالمعارف ، مصر .\r\nتهذيب تاريخ دمشق ، ابن عساكر ، بيروت .\r\nجمل ، شيخ مفيد ، مكتبة الداورى ، قم .\r\nجامع الرواة ، على الاردبيلى الغروى الحائرى ، كتابخانه آيت ا . . . العظمى مرعشى نجفى ، قم .\r\nحياة الامام حسن بن على ، باقر شريف القرشى ، داراكتب العلميه ، قم .\r\nخصال ، شيخ صدوق ، ترجمه آيت ا . . . كمره اى ، كتابفروشى اسلاميه ، تهران .\r\nرجال‌كشى ، اختيار معرفةالرجال ، معروف به رجال كشى ، شيخ طوسى ، چاپ دانشگاه مشهد .\r\nزندگانى امير المؤمنين ( ع ) ، سيد هاشم رسولى ، مكتبة الاسلاميه ، تهران .\r\nسفينة البحار ، حاج شيخ عباس قمى ، كتابخانه سنايى ، تهران .\r\nسيرة النبويه ، ابن هشام ، داراحياء التراث العربى ، بيروت .\r\nشرح نهج البلاغه ، ابن ابى الحديد معتزلى ، داراحياء الكتب العربيه ، بيروت .\r\nشرح حال زينب كبرى ، فيض الاسلام ، مركز پخش تأليفات فيض الاسلام ، تهران .\r\nصحيح بخارى ، داراحياء التراث العربى ، بيروت .\r\nصلح امام حسن ، شيخ راضى آلياسين ، ترجمه حضرت آيت‌اللَّه خامنه‌اى ، انتشارات آسيا .\r\nطبقات الكبرى ، ابن سعد واقدى ، دارصادر بيروت .\r\nالعقداالفريد ، ابن عبدربه ، دارالكتب العلميه ، بيروت .\r\nعوالم ، شيخ عبداللّه بحرانى ، مدرسه الامام المهدى ، قم .\r\nالغارات ، ثقفى كوفى ، سلسله انتشارات آثار ملّى ، تهران .\r\nالغدير ، علامه امينى ، دارالكتاب العربى بيروت .\r\nفرهنگ معين .\r\nفرهنگ عميد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nفصول المهّمه ، ابن صبّاغ مالكى ، منشورات الاعلمى ، تهران .\r\nقاموس الرجال ، شيخ محمد تقى شوشترى ، انتشارات جامعه مدرسين .\r\nالكامل فى التاريخ ، ابن اثير ، دارصادر ، بيروت .\r\nمستدرك ، حاكم نيشابورى ، دارالفكر ، بيروت .\r\nمروج الذهب ، مسعودى ، دارالمهجرة ، قم .\r\nمناقب ، خوارزمى .\r\nمنتهى الامال ، حاج شيخ عباس قمى ، كتابفروشى اسلاميه ، تهران .\r\nمعجم البلدان ، ياقوت حموى ، دار صادر ، بيروت .\r\nمناقب ، ابن شهر آشوب ، انتشارات علّامه ، قم .\r\nميزان الحكمة ، محمدى رى شهرى ، دفتر تبليغات اسلامى قم .\r\nمعجم رجال الحديث ، آيت ا . . . خويى ، دارالزهراء ، بيروت .\r\nالمعيار و الموازنه ، ابوجعفر اسكافى ، چاپ اوّل ، بيروت .\r\nمقاتل الطالبيين ، ابوالفرج اصفهانى ، دارالمعرفه ، بيروت .\r\nنبرد جمل مترجم : محمود مهدوى دامغانى ، نشرنى .\r\nنهج البلاغه ، سيد رضى .\r\nوقعهء صفيّن ، نصر بن مزاحم منقرى ، مؤسسة العربية الحديثه ، قاهره .\r\n\r\n\r\n","description":"","footnote":"","page_name":" 181 ","page_number":181}
  ]