[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف إسلام\r\n( 6 )\r\nجلد دوم\r\nاز\r\nولايت فقيه در حكومت إسلام\r\nتنظيم و گردآورى\r\nاز\r\nجنابان حجج إسلام حاج شيخ محسن سعيديان\r\nو شيخ محمد حسين راجى دامت معاليهما\r\nاز منشئآت\r\nحضرت علامه آية الله حاج سيد محمد حسين حسينى طهرانى\r\nمدظله العالى\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nولايت فقيه در حكومت إسلام / تأليف سيد محمد حسين حسينى طهرانى ؛ تنظيم و گردآورى محسن سعيديان و محمد حسين راجى . - مشهد : انتشارات علامهء طباطبائى ، 1421 ق .\r\n4 ج . - ( دورهء علوم و معارف إسلام ؛ 6 )\r\nكتابنامه به صورت زيرنويس .\r\n1 . ولايت فقيه . 2 . إسلام و دولت . ألف . سعيديان ، محسن ، 1364 - ق . ، گرد آورنده . ب . راجى ، محمد حسين ، 1371 - ق . ، گرد آورنده . ج . عنوان . د . فروست .\r\n8 / 223 BP\r\n45 / 297\r\nشابك معمولى 8 - 72 - 6532 - 964 ( جلد 2 )\r\nشابك زركوب 0 - 76 - 6533 - 964 ( جلد 2 )\r\nشابك معمولى 3 - 04 - 6533 - 964 ( دورهء 4 جلدى )\r\nشابك زركوب 4 - 09 - 6533 - 964 ( دورهء 4 جلدى )\r\nISBN 964 - 6533 - 72 - 8 ( VOL . 2 )\r\nISBN 964 - 6533 - 76 - 0 ( VOL . 2 )\r\nISBN 964 - 6533 - 04 - 3 ( 4 VOL . SET )\r\nISBN 964 - 6533 - 09 - 4 ( 4 VOL . SET )\r\nدورهء علوم و معارف إسلام ( 6 )\r\nولايت فقيه در حكومت إسلام\r\nجلد دوم\r\nتأليف : حضرت علامه آية الله حاج سيد محمد حسين حسينى طهرانى\r\nتنظيم و گردآورى : جنابان حجج إسلام حاج شيخ محسن سعيديان و حاج شيخ محمد حسين راجى\r\nطبع دوم : جمادى الاولى 1421 هجرى قمرى\r\nتعداد : 2000 نسخه\r\nليتوگرافى ، چاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، خيابان شهيد هاشمى نژاد ، جنب مسجد الهادى ، شمارهء 217 ، تلفن 2210062 صندوق پستى 3559 - 91375\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":14},
  {"content":"\r\n\r\n\r\n[ جلد دوم 
  ]\r\n\r\nدرس سيزدهم : حديث كُمَيل ، قوىترين دليل ولايت فقيه است\r\n\r\n","description":"","footnote":"","page_name":" 1 ","page_number":15},
  {"content":"\r\n . \r\n","description":"","footnote":"","page_name":" 2 ","page_number":16},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nبحث پيرامون حديث كميل بن زياد بود ، كه خاصّه و عامّه آن را نقل كرده‌اند . كميل ميگويد : أمير المؤمنين عليه السّلام دست مرا گرفت و به صحرا برد و نفس عميقى كشيد و مطلب را اينچنين شروع فرمود : يَا كُمَيْلُ ! إنَّ هَذِهِ الْقُلُوبَ أَوْعِيَةٌ فَخَيْرُهَا أَوْعَاهَا ؛ فَاحْفَظْ عَنِّى مَا أَقُولُ لَكَ !\r\nمدار سخن حضرت در تمام مسائلى كه در اين فقرات براى كميل بيان كرده‌اند ، روى علم و عالِم است ؛ و مطالبى را كه براى كميل مىگويند ، راجع به علم و أهمّيّت و درجه علم و كمال علم است .\r\nكميل مرد بزرگى بود ؛ و اگر نتوانيم او را از أصحاب درجه أوّل أمير المؤمنين عليه السّلام مانند : ميثَم تَمّار يا حُجْرُ بْن عَدىّ يا رُشَيْد هَجَرىّ يا حبيب بن مظاهر بشماريم ، لا أقلّ بايد او را از أصحاب خاصّ و از بزرگان شيعيان أمير المؤمنين عليه السّلام بدانيم . و همين مطالبى را هم كه حضرت به او مىگويند ، و يا آنچه را كه در جواب از سؤال : مَا الْحَقيقَة ؟ ( كه حديث معروفى است ) بيان مىكنند ، دلالت بر شخصيّت و بزرگوارى او مىكند .\r\nحضرت مىفرمايند : اين دلها ظرفهائى است ، و بهترين آنها دلى است كه ظرفيّتش بيشتر باشد ؛ و ظرفيّت دل به علم است . و در اين زمينه مطالبى را بيان\r\n\r\n","description":"","footnote":"","page_name":" 3 ","page_number":17},
  {"content":"\r\n\r\nمى كنند ، تا به آنجا كه ميگويند : أُوْلَئِكَ خُلَفَآءُ اللَهِ فِى أَرْضِه . اين أفراد ، حُجَج إلهيّه و علماى ربّانى و خلفاى پروردگار در روى زمين هستند ؛ و ولايت از آنِ ايشانست . حضرت خلافت را در ميان اينها منحصر مىفرمايد .\r\nيعنى ميخواهد بفرمايد : خلافت إلهيّه در روى زمين فقط به علم است . و هر دلى كه ظرفيّتش از علم بيشتر باشد ، سهميّه بيشترى از ولايت دارد . و ولايت كلّيّه إلهيّه از آنِ كسى است كه علمش مطلق باشد . و از آن گذشته ، أفرادِ ديگر بحسب درجات قلب و إدراك و علومشان از ولايت برخوردارند . و هر إنسانى كه به علوم واقعيّه و حقيقيّه إلهيّه برسد ، به مقدار وصولش از اين مقامِ خلافت و ولايت سهميّه گرفته است .\r\n\r\nتقسيم جميع مردم را به سه گروه\r\nسپس حضرت مردم را به سه دسته قسمت نموده ، مىفرمايد : النَّاسُ ثَلاثَةٌ : فَعَالِمٌ رَبَّانِىٌّ ، وَ مُتَعَلِّمٌ عَلَى سَبِيلِ نَجَاةٍ ، وَ هَمَجٌ رَعَاعٌ .\r\nالنَّاس ثَلاثَةٌ . « مردم ، همگى بدون استثناء سه دسته هستند ؛ يا عالم ربّانىّ ، يا متعلّم در راه نجات ، و يا غُثاء و أفراد بى شخصيّت و بى أصالتى كه مانند پشه‌ها و مگس‌ها در فضا منتشرند ، و اين طرف و آن طرف بدنبال هر صدائى مىروند و با هر بادى به حركت در مىآيند . »\r\nاز اينكه حضرت مىفرمايد : النَّاسُ ثَلاثَةٌ ، « تمام أفراد مردم از اين سه دسته خارج نيستند » معلوم مىشود كه خودشان هم داخلند . زيرا خود حضرت هم جزء أفراد مردمند ؛ و اين تقسيمى كه مىكنند شامل خودشان هم مىشود .\r\nو بعد إدامه مىدهند تا مىرسد به اين جمله كه مىفرمايند : الْعُلَمَآءُ بَاقُونَ مَا بَقِىَ الدَّهْرُ ؛ أَعْيَانُهُمْ مَفْقُودَةٌ ، وَ أَمْثَالُهُمْ فِى الْقُلُوبِ مَوْجُودَةٌ . « علماء باقيند تا هنگامى كه روزگار باقيست ؛ گرچه بدنهاى آنها در زير زمين رفته و پوسيده باشد ، و ليكن أشباح و أمثال و آثار آنها در دلها موجود است . » و مسلّم است كه : الْعُلَمَآءُ بَاقُونَ مَا بَقِىَ الدَّهْرُ ، نيز شامل حال خودشان هم مىشود ؛ زيرا حضرت نمىخواهند خود را از اين معنى استثناء كنند .\r\n\r\n","description":"","footnote":"","page_name":" 4 ","page_number":18},
  {"content":"\r\n\r\nسپس ميفرمايد : هَا ! إنَّ هَيهُنَا لَعِلْمًا جَمًّا لَوْ أَصَبْتُ لَهُ حَمَلَةً ! « آگاه باش ! در اين سينه علم تراكم پيدا كرده ؛ اى كاش كه حاملينى پيدا مىكردم ! » أمّا صد حيف و افسوس كه كسى را پيدا نمىكنم تا علمم را به او آموخته ، او را حامل علم خود قرار بدهم ! چرا ؟ براى اينكه اين علمائى كه اكنون در ميان مردم هستند ، از اين چهار طبقه خارج نيستند ( و هيچكدام از اينها به درد نميخورند ) زيرا كه آنان :\r\nيا از علمائى هستند كه : فهمشان ، إدراكشان ، ذِكاوتشان خوب است و گول نميخورند ، و ليكن از جهت إيمان داراى ثُبات و قرارى نيستند كه من بتوانم نسبت به آنان سكون خاطر و آرامش دل داشته باشم . اينها أفرادى هستند كه دين را آلت دنيا قرار داده ، و به علوم خود و نعمتهاى خدا پشت گرم شده ، و بر أولياء خدا مىتازند ، و بر عباد خدا و بندگانش غلبه و خود فروشى و تَعَظُّم مىكنند .\r\nو يا از أفرادى هستند كه : مُنقادند ، مُطيعند ، مأمونند ، أمّا فكرشان قوىّ نيست ؛ گول مىخورند ، ساده لوحند و با مختصر شكّى از راه بيرون مىروند . اينها هم به درد نميخورند ؛ زيرا اينها هم قابليّت و ظرفيّت براى تحمّل علم مرا ندارند .\r\nو يا اينكه از علمائى هستند كه : فكرشان لذّت و شهوت بوده ، عنان گسيخته در لذّات نفسانى و شهوت رانى ، به أنحاء و أقسام لذّت و شهوت ، أعمّ از مادّى و اعتبارى و حبّ جاه و رياست غوطه ورند . اينها عاشق همين اسم و رَسم ، مقام و منزلت ، حبّ جاه و أمثال اينها هستند .\r\nو يا اينكه فريفته جمع أموال دنيوى و مست گرد آورى و ذخيره نمودن حُطام هستند ؛ و در اين صورت اين دو دسته هم نميتوانند پاسداران دين و حاميان شريعت مبين باشند . آرى ، چقدر چهارپايان چرنده به اينها شباهت دارند ! و با اين كيفيّت و چنين وضعيّت است كه علم در أثر مردن عالمان\r\n\r\n","description":"","footnote":"","page_name":" 5 ","page_number":19},
  {"content":"\r\n\r\nمى ميرد .\r\nپس هيچيك از اين أقسام چهارگانه نميتوانند حامل علم بوده باشند ؛ زيرا ما روايت داريم كه : حكمت را به غير أهلش نياموزيد ! كسى كه حكمت را به غير أهلش بياموزد ، مانند كسى است كه گلوبند مرواريدى را بر گردن خِنْزيرى آويزان كند . حكمت را به ناأهلان نياموزيد كه به حكمت ظلم كرده ايد ! و از آموختن حكمت به أهلش دريغ نكنيد كه بر أهل آن ظلم نموده‌ايد !\r\n\r\nأفراد اندكى ، قآئم للّه بالحجّة ، يا ظاهر مشهور و يا خائف مغمورند\r\nسپس مىفرمايد : اللَهُمَّ بَلَى ! لَا تَخْلُو الارْضُ مِنْ قَآئِمٍ لِلَّهِ بِحُجَّةٍ ؛ إمَّا ظَاهِرًا مَشْهُورًا ، أَوْ خَآئِفًا مَغْمُورًا ، لِئَلا تَبْطُلَ حُجَجُ اللَهِ وَ بَيِّنَاتُهُ ؛ وَ كَمْ ذَا ، وَ أَيْنَ أُوْلَئِكَ ؟ !\r\nآرى ! يك دسته بسيار بسيار اندكى هستند كه آنها متعلّم در سبيل نجاتند ، و به آن مقام علماى ربّانى خواهند رسيد ، و از أفراد كُمَّلِ روى زمين مىشوند كه من مىتوانم علمم را به آنها بياموزم ؛ أمّا افسوس كه چقدر تعداد آنها كم و اندك است ! كجا إنسان آنها را پيدا كند ؟\r\nاين چهار طبقه از علماء همه جا را پر كرده‌اند ؛ سياهى جمعيّت را گرفته‌اند ؛ و ليكن إنسان آن أفراد اندك را كجا بيابد ؟ ! خدا كه زمين را از حجّت خالى نمىگذارد !\r\nأفرادى براى دستگيرى از بندگان پروردگار قيام به حقّ مىكنند ؛ و بر شخصيّت خود سوار ، و بر علوم و أصالت خود متّكى هستند ؛ أمّا اينها خيلى كم‌اند . أُوْلَئِكَ « چند نفرند و كجا هستند ؟ ! »\r\nإمَّا ظَاهِرًا مَشْهُورًا ؛ اينها « يا در ميان مردم شناخته شده و ظاهرند » كه ما در طول غيبت ، از اين أفراد بزرگ داشته‌ايم . مانند : شيخ مُفيد ، سيّد مُرتَضى ، علّامه حِلّىّ ، ابن فَهْد حلّىّ ، سيّد ابن طاووس ، سيّد بحرالعلوم و آخوند ملّا حسينقلى همدانىّ ، رضوانُ الله عليهم . اينها مشهور بودند ، و قيام به حقّ مىكردند ، و مردم را به آبشخوار حقّ دعوت نموده و إيصالِ به واقع مىكردند .\r\n\r\n","description":"","footnote":"","page_name":" 6 ","page_number":20},
  {"content":"\r\n\r\nأَوْ خَآئِفًا مَغْمُورًا « و يا در زمانى ترسان و مستورند . » مثل : ميثم تمّار ، حُجْر بن عَدىّ ، رُشَيْد هَجَرىّ ، سعيد بن جُبَيْر ، حبيب بن مظاهر ، شهيد أوّل ، شهيد ثانى ، قاضى نور الله شوشترىّ و أمثال اينها ، كه حقيقةً اينها حُجَجِ إلهيّه و پاسداران دين و مذهب ، و نگهدارندگان شريعت بوده‌اند . أمّا كجا هستند ؟ و چند نفر هستند ؟ چند قرن مىگذرد و إنسان نمىتواند دو سه نفرى بيشتر از اينها را با اين كمالات پيدا كند ! و لذا مىفرمايد : چقدر اينها كم هستند ؟ !\r\nأُوْلَئِكَ وَ اللَهِ الاقَلُّونَ عَدَدًا ، وَ الاعْظَمُونَ قَدْرًا ! « قسم به خدا آنها عددشان در نهايت قلّت ، و قدر و منزلتشان در غايت بزرگى است . » خداوند بواسطه اينها حُجَج و بَيِّناتِ خود را حفظ مىكند تا اينكه : يُودِعُوهَا نُظَرَآءَهُمْ . « علوم خود را در نزد نُظراء خود به وديعت بگذارند و بديگرانى كه مثل خودشان هستند بسپارند » به آنان كه از جهت استعداد و قابليّت و ظرفيّتِ قلوب و گنجايش وِعاء دل ، نُظراء و أشباه اينها هستند .\r\nاينها بايستى كه حجج و بيّناتِ إلهيّه را به آنها تحويل دهند ، و اين أسرار إلهيّه را به آنها بياموزند . وَ يَزْرَعُوهَا فِى قُلُوبِ أَشْبَاهِهِمْ . « و اين أسرار و علوم مخفيّه را كه در دسترس كسى نيست ، در دلهاى أشباه خود بكارند . » اين أفراد كسانى هستند كه : هَجَمَ بِهِمُ الْعِلْمُ عَلَى حَقِيقَةِ الْبَصِيرَةِ . « علم از أطراف و أكناف به آنها هجوم آورده ، و آنها را فرا گرفته ، و در درياهائى از علم غوطه ورند ؛ آن هم نه علم اعتبارى و تخيّلى و پندارى ، بلكه حقيقت بصيرت ، و حقيقت إدراك و دانش . »\r\nآنها بر حقيقت معدن علم و سرچشمه علم واقعند ، و با روح يقين مباشرت دارند . و آنچه را كه مُترَفين و لذّت پسندان و ناز پروردگان اين عالم سخت و مشكل مىشمارند ، براى اينها خيلى راحت و آسان و نرم و ملايم است . و آنچه را كه مردم جاهل از آن وحشت دارند ، اينها با آن انس دارند ؛ و در دنيا ، با بدنهائى با مردم معاشرت مىكنند كه أرواح آنها به محلّ أعلى مُعلَّق\r\n\r\n","description":"","footnote":"","page_name":" 7 ","page_number":21},
  {"content":"\r\n\r\nاست . أُوْلَئِكَ خُلَفَآءُ اللَهِ فِى أَرْضِهِ . « اينها هستند فقط ، جانشينان پروردگار در روى زمين او . » وَ الدُّعَاةُ إلَى دِينِه . « و داعيان پروردگار به سوى دين او . » ءَاهِ ، ءَاهِ ! شَوْقًا إلَى رُؤْيَتِهِمْ . « آه ، آه ! چقدر اشتياق زيارت آنها را دارم ! »\r\nميثم تمّار از كوفه حركت كرد براى حجّ و وارد مدينه شد ، و خواست حضرت سيّد الشّهداء عليه السّلام را ملاقات كند ؛ حضرت به بيرون مدينه رفته بودند و در مدينه نبودند . وارد شد بر امِّ سَلِمَه ؛ امِّ سَلِمَه از او خيلى پذيرائى كرد ، و از او سؤال نمود : « كه هستى ؟ ! گفت : من ميثم هستم . گفت : اى ميثم ! رسول خدا در شبهاى تار ترا ياد مىكرد و ذكر خير ترا مىنمود ؛ و در شبهاى تار نام و ذكر تو بر زبانش بود » در حالى كه پيغمبر أكرم ميثم را نديده بودند .\r\nپس إنسان نبايد تعجّب كند كه : أمير المؤمنين عليه السّلام مىفرمايد : ءَاهِ ، ءَاهِ ! شَوْقًا إلَى رُؤْيَتِهِمْ ! پيغمبر هم اشتياق به رؤيت اينها دارد . هر كسى كه ولىّ خداست ، او در كانون ولايت پروردگار است ؛ و در آنجا با آنها معيّت پيدا مىكند ؛ سلمان هم با أهل بيت معيّت پيدا كرد .\r\nجمله : اللَهُمَّ بَلَى لَا تَخْلُو الارْضُ مِنْ قَآئِمٍ لِلَّهِ بِحُجَّةٍ ، إمَّا ظَاهِرًا مَشْهُورًا ، أَوْ خَآئِفًا مَغْمُورًا ، إطلاق دارد . زيرا لفظ إمام كه اختصاص به أئمّه شيعه دارد ، در اين عبارت نيست . ( چون در مكتب شيعه روا نيست إنسان لفظ إمام را بر غير معصوم إطلاق نمايد . و لذا شيعه را كه « إماميّه » مىگويند به همين جهت است كه جماعت شيعه منسوبند به إمام معصوم ؛ نه إمام به معنى پيشوا ؛ و إلّا هر دسته و فرقه‌اى بايد إماميّه باشند ؛ چون هر دسته‌اى پيشوائى دارند . و در ميان علماى شيعه ، و حتىّ علماى أهل تسنّن مسلّم است كه شيعه داراى اين خصوصيّت است كه لفظ إمام را استعمال نمىكند مگر در مورد إمام معصوم . و ليكن بين أهل تسنّن و عامّه ، اين اصطلاح بر هر زعيم و حاكم و شخص بزرگى إطلاق مىشود . )\r\nدر اين روايت ، لفظ إمام نيست تا اينكه ما بگوئيم : انصراف ، يا\r\n\r\n","description":"","footnote":"","page_name":" 8 ","page_number":22},
  {"content":"\r\n\r\nاختصاصِ به إمام معصوم دارد ؛ بلكه حضرت بطور كلّى مىگويد : زمين از أفرادى كه داراى يقين و علم بوده باشند ، و در كانون علم قرار گرفته و از حُجَج إلهيّه باشند ، خالى نيست . حال يا مشهورند و مردم آنها را مىشناسند ، و يا مغمورند و در حبس و زندان ؛ و يا اينكه اگر در زندان و حبس و تبعيد هم نباشند ، كسى از حال آنها خبر ندارد و از علوم آنها مطّلع نيست ؛ چون وضعيّت آنها طورى است كه نمىتوانند علوم خود را إفشاء كنند ؛ در نتيجه ، آن علوم را با خويش به گور مىبرند .\r\n\r\nدلالت حديث كميل بر ولايت فقيه در سه مرحله : قضاء و إفتاء و حكومت\r\nپس إطلاق اين روايت دلالت دارد بر اينكه : أفرادى كه داراى چنين صفات و خصوصيّاتى هستند كه حضرت براى كميل بيان مىفرمايند ، اينان هستند : خُلَفَآءُ اللَهِ فِى أَرْضِهِ ، و صاحبان ولايت .\r\nو از اين إطلاق مىتوانيم در هر سه مقامِ : ولايت در إفْتاء ، ولايت در قَضاء و ولايت در حكومت استفاده كنيم . زيرا كه : أُوْلَئِكَ خُلَفَآءُ اللَهِ فِى أَرْضِه ، إطلاق و انحصار دارد . و بطور كلّى ، حضرت خلافت را در اينجا مقارنِ با علم قرار داده‌اند . و اينها كه در آبشخوار علم و در حقيقت ولايت هستند ، ولايت به تمام شؤونش در اينها جارى است و از اينها تراوش مىكند .\r\n\r\nإشكال بر علّامه مجلسى ( ره ) در حصر مُفاد حديث را به إمام معصوم\r\nعلّامه مجلسى در « بحار الانوار » فرموده است : وَ لَمَّا كانَتْ سِلْسِلَةُ الْعِلْمِ وَ الْعِرْفانِ لا تَنْقَطِعُ بِالْكُلِّيَّةِ مادامَ نَوْعُ الإنْسانِ ، بَلْ لا بُدَّ مِنْ إمامٍ حافِظٍ لِلدِّينِ فى كُلِّ زَمانٍ ، اسْتَدْرَكَ أميرُالْمُؤْمِنينَ عَلَيْهِ السَّلامُ كَلامَهُ هَذا بِقَوْلِهِ : اللَهُمَّ بَلَى ! - وَ فى النَّهْجِ - : « لَا تَخْلُو الارْضُ مِنْ قَآئِمٍ لِلَّهِ بِحُجَجِهِ ؛ إمَّا ظَاهِرًا مَشْهُورًا ، أَوْ خَآئِفًا مَغْمُورًا . » - وَ فى تُحَفِ الْعُقولِ - : « مِنْ قَآئِمٍ بِحُجَّتِهِ إمَّا ظَاهِرًا مَكْشُوفًا أَوْ خَآئِفًا مُفْرَدًا ، لِئَلا تَبْطُلَ حُجَجُ اللَهِ وَ بَيِّنَاتُهُ وَ رُوَاةُ كِتَابِهِ » .\r\nوَ الإمامُ الظَّاهِرُ الْمَشْهورُ ، كَأَميرِالْمُؤْمِنينَ صَلَواتُ اللَهِ عَلَيْهِ ؛ و الْخآئِفُ الْمَغْمورُ ، كَالْقآئِمِ فى زَمانِنا ، وَ كَباقى الائِمَّةِ الْمَسْتورينَ لِلْخَوْفِ وَ التَّقِيَّةِ . وَ يُحْتَمَلُ أنْ يَكونَ باقى الائِمَّةِ عَلَيْهِمُ السَّلامُ داخِلينَ فى الظَّاهِرِ الْمَشْهورِ .\r\n\r\n","description":"","footnote":"","page_name":" 9 ","page_number":23},
  {"content":"\r\n\r\nتا اينكه مىفرمايد : وَ عَلَى الثّانى ، يَكونُ الْحافِظونَ وَ الْمودِعونَ ، الائِمَّةَ عَلَيْهِمُ السَّلامُ ؛ وَ عَلَى الاوَّلِ ، يُحْتَمَلُ أنْ يَكونَ الْمُرادُ شيعَتَهُمُ الْحافِظينَ لِادْيانِهِمْ فى غَيْبَتِهِمْ « 1 »\r\nمرحوم مجلسىّ رضوان الله عليه مىفرمايد : چون تا هنگاميكه نوع إنسان موجود است ، سلسله علم و عرفان منقطع نيست ، بلكه چاره‌اى نيست از اينكه در هر زمان براى حفظ دين يك إمام بوده باشد ؛ لذا در اين روايت أمير المؤمنين عليه السّلام كلام خود را با گفتار ديگرش بطور استدراك و استثناء پيوند ميدهد كه :\r\nاللَهُمَّ بَلَى ! - در نهج البلاغهء - : لَا تَخْلُو الارْضُ مِنْ قَآئِمٍ لِلَّهِ بِحُجَجِهِ - و در « تحف العقول » بِحُجَّتِهِ دارد ، و رُوَاةُ كِتَابِهِ را هم إضافه نموده است - لِئَلا تَبْطُلَ حُجَجُ اللَهِ وَ بَيِّنَاتُهُ و رُوَاةُ كِتَابِهِ .\r\nبعد مجلسى مىفرمايد : إمام مشهور مثل : أمير المؤمنين عليه السّلام است ؛ و خائف مغمور مانند : حضرت قائم ( عَجَّلَ اللَهُ تَعالَى فَرَجَهُ الشَّريف ) در زمان ما ، و نيز مانند باقى أئمّه كه آنها هم در زمان خودشان مستور بودند ، يا به جهت خوف يا تقيّه ، يا اينكه در زندان بوده و مبسوطُ اليَد نبودند . آنها هم جزء خائف مَغمُورند .\r\nاحتمال ديگر اين است كه بگوئيم : بقيّه أئمّه طاهرين همه ظاهر مشهور هستند ؛ زيرا هر إمامى كه در اين عالم حيات داشته است ( خواه در زندان بوده يا در تقيّه بوده باشد ) و با مردم إمكان ملاقات داشته ، ظاهر مشهور است . بنابراين ، خائِف مغمور اختصاص به حضرت قائِم پيدا مىكند .\r\nپس اگر ظاهر مشهور اختصاص به أمير المؤمنين عليه السّلام داشته باشد و بقيّه أئمّه عليهم السّلام خائِف مغمور باشند ، آنوقت نگهدارنده دين در غياب\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 1 ، ص 61 ؛ و طبع حروفى آخوندى ، ج 1 ، صفحه 193 ، حديث 7\r\n","page_name":" 10 ","page_number":24},
  {"content":"\r\n\r\nآنان ، شيعيانى بوده‌اند كه از طرف اينها به حوائج مردم رسيدگى مىكرده‌اند . و أمّا اگر ظاهر مشهور ، همه أئمّه در مقابل إمام زمان باشند ، در اين صورت پاسداران و حافظان دين ، خود آنان بوده‌اند ، نه شيعيان آنها .\r\nدر اين عبارتِ مرحوم مجلسى كه مىفرمايد : وَ الإمامُ الظّاهِرُ الْمَشْهورُ كَأَميرِالْمُؤْمِنين ، دو احتمال وجود دارد :\r\nاحتمال أوّل اينكه : از باب مثال ، أمير المؤمنين عليه السّلام را ذكر نموده است ؛ كما اينكه اينطور هم مىتوانست بگويد : مثل أمير المؤمنين صلوات الله عليه و بحرالعلوم و سيّد ابن طاووس و أمثال اينها . و نيز اينكه مىگويد : وَ الْخآئِفُ الْمَغْمورُ كَالْقآئِم ، از باب مثال است ؛ كه در اين صورت حرفى نيست .\r\nاحتمال دوّم اينكه : از باب اختصاص است و ميخواهد بفرمايد كه : إمامِ مشهور ، مختصّ به أمير المؤمنين عليه السّلام است ، و خائِف مغمور ، اختصاص به حضرت قائم عليه السّلام دارد . اين حرف محلّ إشكال است . بله ، در اين كه إمام ظاهرِ مشهور مختصّ به أمير المؤمنين عليه السّلام است حرفى نيست ؛ ولى كلام در اين است كه : ما در اين روايت ، لفظ إمام نداريم ؛ بلكه حضرت مىفرمايد : اللَهُمَّ بَلَى لَا تَخْلُو الارْضُ مِنْ قَآئِمٍ لِلَّه . آنچه كه در اين روايت است لفظ : قَآئِمٍ لِلَّهِ است و « قَآئِمٍ لِلَّهِ » إطلاق دارد و شامل أئمّه و بقيّه علماى عاملين كه علماى ربّانى هستند مىشود ؛ و هيچ دليلى براى اختصاص اين روايت به أئمّه عَلَيهمُ السَّلام ، كه داراى مقام عصمتند در دست نيست .\r\n\r\nقرائن دالّه در روايت ، بر عدم حصر و إطلاق آن لكلِّ عالمٍ ربّانىّ\r\nأقُول : در لزومِ بقاى علم و عرفان در نوع إنسان هيچ جاى شكّى نيست ؛ و لزوم إمامى هم كه حافظ دين باشد در هر زمان ، ممّا لا إشكالَ فيه است ؛ كلام در اين است كه سياق اين خبر آيا بر اين دلالت مىكند كه وجود إمام معصوم بخصوص ، در هر زمانى لازم است ؟ و حضرت ميخواهند اين معنى را برسانند ؟\r\nيا اينكه ميخواهند اين را بفهمانند كه در هر زمانى وجود طائفه‌اى از\r\n\r\n","description":"","footnote":"","page_name":" 11 ","page_number":25},
  {"content":"\r\n\r\nعلماى ربّانيّين و مِنْهُمْ : - بَلْ وَ عَلَى فَوْقِهِمُ - الإمامُ فى كُلِّ حينٍ ، لازم است ؟ روايت سيّد رضىّ و ديگران از كميل ، بر چه دلالت مىكند ؟ !\r\nجاى سخن نيست كه بايد در هر زمانى إمام معصوم باشد ؛ أمّا آيا اين خبر ناظر به خصوص إمام معصوم است يا إطلاق دارد ؟\r\nصحبت ما در اينجا ، اين است كه : در اين خبر ، لفظ « إمام » و ما شابَهَهُ وجود ندارد تا اختصاص به إمام معصوم داده شود . وَ إنَّما فيهِ : لَا تَخْلُو الارْضُ مِنْ قَآئِمٍ لِلَّهِ بِحُجَّةٍ ؛ إمَّا ظَاهِرًا مَشْهُورًا ، أَوْ خَآئِفًا مَغْمُورًا ؛ و اينها عناوين كلّيّه‌اى است كه در هر زمانى منطبق مىشود بر جمعى از علماى ربّانيّين ، كه حافظ بيِّنات و حُجَجِ إلهيّه بوده و أسرار و علوم إلهيّه را در أشباه و نُظَراء خود بوديعت باقى مىگذارند ؛ و حقايق و معارف را در دلهاى أمثالِ خود مىكارند . اين عناوين كلّيّه ، به كلّيّت خود باقى است ؛ و البتّه معلوم است كه خودِ إمام أعْلَى مصداقٍ لِانطباقِ هذِهِ العَناوين است ، و در اين حرفى نيست ؛ إلّا اينكه اين عناوين اختصاص به إمام ندارد .\r\nوَ مِمَّا يُؤَيِّدُ ذَلِكَ ، اينكه : اين كلام حضرت ، به جهت تقسيم مردم است ، عَلَى اخْتِلافِ أصْنافِهِمْ وَ طَبَقاتِهِمْ إلَى ثَلاثَةِ طَوآئِف . حضرت تمام أصناف مردم را به سه طائفه قسمت مىكند : عَالِمٌ رَبَّانِىٌّ ، مُتَعَلِّمٌ عَلَى سَبِيلِ نَجَاةٍ ، وَ هَمَجٌ رَعَاعٌ . و آنچه را كه در ذيل اين تقسيم بيان مىكند ، تفسير و شرح همين فِقره است . و إمام عليه السّلام ، خود نيز در اين تقسيم داخل هستند ؛ و بنابراين خود إمام عليه السّلام از علماء ربّانيّين مىباشند . و اين دليل است بر اين كه : قَآئِمٍ لِلَّهِ بِحُجَّةٍ ، مشهور يا مَغْمور ، از اين تقسيم خارج نيست .\r\nو اگر گفته شود كه : عالم ربّانىّ منحصر است در إمام معصوم ؛ در جواب مىگوئيم كه : اين مطلب نه از جهت لغت درست است و نه از جهت اعتبار .\r\nأمّا از نظر لغت : زيرا دليلى نيست كه عالم ربّانىّ منحصر در معصوم باشد . مجلسى خود در اين باره بنقل كلام بعضى از أئمّه لغت و أدب پرداخته ،\r\n\r\n","description":"","footnote":"","page_name":" 12 ","page_number":26},
  {"content":"\r\n\r\nمى فرمايد :\r\nالرَّبّانِىُّ : مَنْسوبٌ إلَى الرَّبِّ ، بِزِيادَةِ الالِفِ وَ النّونِ عَلَى خِلافِ الْقِياسِ ، كَالرَّقَبانىّ .\r\nقالَ الْجَوْهَرىُّ : الرَّبَّانِىّ : الْمُتَأَلِّهُ الْعارِفُ بِاللَهِ تَعالَى . وَ كَذا قالَ الْفيروز آبادىّ .\r\nوَ قالَ فى « الْكَشَّافِ » : الرَّبّانِىُّ : هُوَ شَديدُ التَّمَسُّكِ بِدينِ اللَهِ تَعالَى وَ طاعَتِهِ .\r\nوَ قالَ فى « مَجْمَعِ الْبَيانِ » : هُوَ الَّذى يَرُبُّ أمْرَ النَّاسِ بِتَدْبيرِهِ وَ إصْلاحِهِ إيّاهُ .\r\nربّانىّ ، منسوب به ربّ است و « ياء » مشدّده در آخرش ، ياء نسبت است . يعنى بايد بگوئيم : رَبِّىّ ؛ مُنتَهَى در اينجا يك ألف و نون بين « ربّ » و بين آن « ياء » نسبت إضافه نموده‌اند ؛ مثل : رَقَبَة ، كه بايد بگوئيم : رَقَبِىّ ؛ ولى گفته مىشود رَقَبانىّ .\r\nجوهرى و فيروز آبادى گفته‌اند : « رَبّانىّ ، شخصى است إلهىّ كه عارف به پروردگار متعال مىباشد . » و زمخشرىّ در « كشّاف » گفته است : « ربّانىّ ، آن كسى است كه زياد به دين و طاعت خدا تمسّك مىكند . » يعنى إلهىّ . عالم ربّانىّ : يعنى آن عالمى كه با ربّ سر و كار دارد . پس به كسى كه با پروردگار ربّ العالمين زياد سر و كار دارد ميگويند : عالم ربّانىّ . و ما در اين اصطلاح مىگوئيم : إلهىّ .\r\nدر « مجمع البيان » گفته است : « ربّانىّ آن كسى است كه مردم را تربيت مىكند . ( ربّ ، از مادّه تربيت است . و خدا را هم كه ربّ مىگويند ، به جهت اين است كه يَرُبُّ النَّاسَ ؛ مردم را تربيت كرده ، پرورش ميدهد . ) ربّانىّ ، يعنى آن عالمى كه به درد مردم ميرسد و آنها را به كمال خود دعوت مىنمايد و تربيت مىكند » .\r\nو اين معانى ، انحصار در إمام معصوم ندارد كه بدين جهت بگوئيم : عالم\r\n\r\n","description":"","footnote":"","page_name":" 13 ","page_number":27},
  {"content":"\r\n\r\nربّانىّ إمام معصوم است و بس ! آرى إمام عليه السّلام ربّانىّ ، و عالم ربّانى است ، و در درجه أعلاى آن ؛ و ليكن سخن ما در انحصار است . لغت ، عالم ربّانى را در معصوم منحصر نميكند . اين از نظر لغت .\r\n\r\nدست پروردگان إسلام در تاريخ كه إنسان كامل بوده ، ولى إمام نبوده‌اند\r\nو أمّا از جهت اعتبار : آيا ما غير از أئمّه معصومين عليهم السّلام ، عالم ربّانى نداشته‌ايم ؟ ! سيّد ابن طاووس ، يا بحرالعلوم رضوان الله عليهما ، اينها عالم ربّانى نبوده متعلّم بوده اند ؟ ! آيا ما مىتوانيم بگوئيم : از زمان معصومين تا به حال حتّى يك عالم ربّانىّ در إسلام نيامده ، و هر چه آمده‌اند متعلّم بوده اند ؟ ! سائر مردم كه هَمَجٌ رَعَاع هستند و حضرت تمامى آنها را داخل در هَمَجٌ رَعَاع نموده است ! پس آيا آن أفراد معدودى كه درباره آنها فرمود : كَمْ ذَا و أَيْنَ أُوْلَئِكَ ؟ كه در نهايت قلّت مىباشند ، در هر زمانى يكى دو سه نفر در گوشه و كنار عالم إسلام عالِم ربّانىّ كه به مقام كمال إنسانيّت رسيده ، و از تعلّم گذشته و به آبشخوار ولايت دسترسى پيدا كرده‌اند ، نبوده اند ؟ !\r\nصاحب « روضاتُ الجنّات » از بو علىّ صاحب « مُنتهَى المَقال » كه از معاصرين مرحوم سيّد بحرالعلوم بوده است ، نقل مىكند كه درباره سيّد رضوان الله عليه چنين مىنويسد : « سَيِّد سَنَد و ركن معتمَد ، مولاى ما سيّد مهدىّ ، فرزند سيّد مرتَضى ، فرزند سيّد محمّد حسنىّ حسينىّ طباطبائىّ نجفىّ - كه خداوند طولانى كند عمر او را ، و پيوسته گرداند عُلوّ منزلت و بركت و نعمتهاى مُتَرشّحه از وجود او را - پيشوا و إمامى است كه روزگار نتوانسته است مانند او را بجهان بسپارد ؛ سلطان عظيمُ الهِمَّه و بلندپروازى است كه مادرِ دهر ، ساليان دراز از زائيدن همانند او عقيم بوده است ؛ بزرگِ علماى أعلام و مولاى فضلاى إسلام ، علّامه دهر و زمانِ خود ، و يگانه عصر و أوانِ خود بوده است .\r\nاگر در بحث معقول زبان گشايد ، تو گوئى شيخ الرَّئيس است ! بقراط و أرسطو و أفلاطون كيست ؟ ! و اگر در منقول بحث كند ، تو گوئى اين علّامه محقّقِ در فروع و اصول است ! و در فنّ كلام با كسى مناظره نكرده است ، مگر اينكه تو\r\n\r\n","description":"","footnote":"","page_name":" 14 ","page_number":28},
  {"content":"\r\n\r\nگوئى سوگند به خدا اين عَلَمُ الهُدَى است ! و اگر گوش فرا دهى به آنچه در هنگام تفسير قرآن كريم به زبان آرد ، فراموش مىكنى آنچه در ذهن دارى ، و چنين مىپندارى كه گويا اين همان كسى است كه خداوند قرآن را بر او فرستاده است ! ( ميدانيد چه مىگويد ؟ ميگويد : وقتى كه تفسير قرآن مىكند ، تو فراموش ميكنى كه قرآن بر پيغمبر فرود آمده است ؛ بلكه خيال ميكنى كه أصلًا قرآن بر او نازل شده است ! ) خانه مَيمون و مبارك او در اين زمان فعلًا محلّ فرود آمدن و بارانداز علماى أعلام ، و مَلْجأ و مَفزَع استادان فنون ، از فضلاى عظام است .\r\nبحرالعلوم بعد از استاد علّامه وحيد ، دامَ عَلاهُما ، پيشوا و سالار پيشوايان عراق ، و بزرگ و سرپرست فضلاء بطور إطلاق است . علماى عراق همگى به سوى او رو آورده و او را ملجأ خود قرار داده‌اند . و عُظماى از عُلماء أعلام از او أخذ علوم مىكنند .\r\nبحرالعلوم همانند كعبه‌اى براى عراق است ، كه براى استفاده از صحبتش طىّ مراحل و قطع منازل مىنمايند . اقيانوس موّاجى است كه كرانه‌اى براى آن يافت نميشود . بعلاوه كرامات باهره و آثار و آيات ظاهره‌اى كه از او به ظهور پيوسته است ، بر كسى پوشيده نيست » « 1 »\r\nاين مطالب را بو علىّ كه معاصر بحرالعلوم بوده است در « منتهى المقال » به نقل صاحب « روضات » ذكر مىكند . حال آيا جا دارد كه ما بگوئيم : اين مرد هنوز به كمال نرسيده است ؟ ! پس إسلام براى چه آمده است ؟ ! آيا درست است كه بگوئيم : إسلام آمده است براى اينكه همه را هَمَجٌ رَعَاعٌ تربيت كند ؟ ! يا بگوئيم : همه أفرادى كه مُتَعَلِّمٌ عَلَى سَبِيلِ نَجَاة هستند ، بايد ناقص بميرند ؟ !\r\nما در اينجا به مجلسى رَحمةُ اللَه عليهِ رَحمةً واسعَه - با اينكه ايشان جدّ\r\n\r\n\r\n","description":"","footnote":"\r\n( 1 ) «\r\nروضات الجنّات » طبع سنگى ، ج 2 ، ص 138 ؛ و از طبع حروفى ، ج 7 ، ص 203\r\n","page_name":" 15 ","page_number":29},
  {"content":"\r\n\r\nخود ماست - اعتراض داريم ؛ زيرا إنسان نبايد در عبارات از آنچه مَمْشاى خود أئمّه عليهم السّلام بوده است تجاوز كند . شما اگر بخواهيد در مسأله‌اى مبالغه كنيد و بواسطه آن مبالغه يك ستون دين را بشكنيد ، قطعاً اين كار مورد إمضاى أمير المؤمنين و أئمّه عليهم السّلام نيست .\r\nدرست است كه إمام در رأس همه موجودات است . اين بجاى خود محفوظ ؛ أمّا سخن در اين است كه : اين روايت چه چيز را ميخواهد بيان كند ؟ شما چرا اين روايت را از إطلاق مىاندازيد و آن را مقيّد مىكنيد ؟ !\r\nالبتّه عرض كردم كه اين احتمال هم هست كه « كَأَميرِالْمُؤْمِنين » يا « كَالْقآئِمِ فى زَمانِنا » بعنوان تشبيه باشد . و ليكن اين احتمال بعيد است . و قوّت اين احتمال ( كه از باب اختصاص باشد نه تمثيل ) بيشتر است . پس كلام مرحوم مجلسى تمام نيست ؛ و روايت إطلاق دارد و مىرساند كه : علماى بالله و بأمر الله - در هر زمان و مكان - كه داراى اين خصوصيّات هستند ، آنها داراى مقام خليفةُ اللَهى و ولايت مىباشند .\r\nو معلوم است : در هر زمانى عدّه‌اى از فقهاى عدول و پاكيزه هستند كه دين پروردگار را تأييد مىكنند ، و نَهْجِ قَويمِ إلهىّ را تَشْيِيد مىنمايند ، و تحريف غَالِين و بِدَعِ ضَالِّين را از شريعت دور مىسازند . رَبّانىّ ، بهر يك از اين معانى كه ذكر كرديم ، بر آنها صادق است . زيرا دلهاى آنها مُعَلَّق است به أسرار إلهيّه ؛ و آنها علماى ربّانىّ و متمسّك به دين خدا و مُرَبِّى امور مردم هستند ؛ بِتَدبيرِهِمْ وَ إصْلاحِهِمْ إيّاهُمْ .\r\n\r\nمعنى : يُودِعُوهَا نُظَرَآءَهُمْ و يَزْرَعُوهَا فِى قُلُوبِ أَشْبَاهِهِم ، عموميّت است\r\nو علاوه ، در اين خبر شريف آمده است : يَحْفَظُ اللَهُ بِهِمْ حُجَجَهُ وَ بَيِّنَاتِهِ حَتَّى يُوْدِعُوهَا نُظَرَآءَهُمْ وَ يَزْرَعُوهَا فِى قُلُوبِ أَشْبَاهِهِمْ .\r\nآيا إمام ، آن أسرار إلهىّ را بوديعت در دلِ أفرادى نظير خود مىگذارد ؟ ! نه ، بلكه حُجَجِ إلهيّه و علماى ربّانىّ ، اين أسرار و حُجَجِ إلهيّه را در ميان دلهاى أمثال خود مىگذارند ، و در دلهاى نُظَراء و أمثال خود مىكارند . إمام معصوم در\r\n\r\n","description":"","footnote":"","page_name":" 16 ","page_number":30},
  {"content":"\r\n\r\nميان امّت شبيه و نظير ندارد ، تا اينكه بگوئيم : آن حُجَج و بيّنات را در قلوب نُظراء و أمثال خود مىكارد ؛ يا اينكه بوديعت مىگذارد ! پس معلوم مىشود : مراد از نُظَراء و أشباه ، جماعتى از علماء ربَّانيّينِ عاملين هستند كه به تدريس و تَدَرُّس و تعليم و تعلُّم مشغول بوده ؛ در مكتب علماء ربّانيّين و در تحت رعايت آنها و حفظ و كِلائَتِ آنها ، در دو مرحله علم و عمل ، از نردبان ترقّى به أقْصَى مَدارج كمال صعود نموده‌اند ؛ وَ بَلَغوا مِنْ مَدارِجِ الْيَقينِ وَ التَّفْويضِ وَ التَّسْليمِ أعْلَى مَعارِجِه . و اينها ، همان نُظَراء و أمثال علماء رَبَّانيّين ( كه زارِعين و موُدِعينند ) مىباشند . و همانند أساتيد و علمائى كه اينها را تدريس و تربيت كرده و پرورش داده‌اند ، تا اينكه آنها را به معارف إلهيّه و به مقام ولايت رسانده‌اند ، شده‌اند .\r\nو ليكن إمام معصوم شبيه و نظير ندارد . إمام معصوم مقامش از اينها أعلى و أجَلّ است . پس مقصود از علماء ربّانىّ كه در اين روايت بيان شده است همين كسانى هستند كه بر مسند تعليم نشسته‌اند و زمام هدايت مردم را بدست گرفته و مردم را به سوى مصالحشان سوق مىدهند . زيرا آنان زمامدار مصلحت واقعيّه مردم هستند . و بيِّنات و حُجَجِ خدا را در روى زمين حفظ مىكنند . وَ هَكَذا كُلُّ خَلَفٍ عَنْ سَلَف ، دسته‌اى مىآيند و دسته‌اى ديگر مىروند ؛ سَلَف از بين مىرود و خَلَف به جاى او مىنشيند .\r\nو نيز مؤيّد ديگر بر اين مطلب ، اين است كه : در « تحف العقول » آمده است : لِئَلا تَبْطُلَ حُجَجُ اللَهِ وَ بَيِّنَاتُهُ وَ رُوَاةُ كِتَابِهِ . رُواةُ الْكِتاب ، چه كسانى هستند ؟ آيا مىشود گفت : رُواةُ الْكِتاب ، خود أئمّه هستند ؟ بله ، در : حُجَجُ اللَهِ وَ بَيِّنَاتُهُ ، مىتوان گفت كه : درجه أعلاى آن ، از آنِ إمام است . أمّا إمام كه راوى كتاب نيست . زيرا معلوم است كه مقصود از : رُواةُ الْكتاب ، همين علماء مشتغلينى هستند كه به تربيت ربانيّين - در هر زمان و مكان - تربيت مىشوند . و اينها راوى كتاب خدا و سنّت رسول خدا هستند .\r\n\r\n","description":"","footnote":"","page_name":" 17 ","page_number":31},
  {"content":"\r\n\r\nو اين روايت ، صريح است در ولايت علماء فقهاء . يعنى هم بايد عالم باشند ، و هم به درجه أعلاى از فقه رسيده باشند . چون حضرت ، ولايت را در اينها حَصْر مىكند بِقَوْلِهِ : أُوْلَئِكَ أُمَنَآءُ اللَهِ فِى خَلْقِهِ ، وَ خُلَفَآؤُهُ فِى أَرْضِهِ ، وَ سُرُجُهُ فِى بِلا دِهِ ، وَ الدُّعَاةُ إلَى دِينِهِ .\r\nعنوان : أُمَناء ، خُلَفاء ، سُرُج ، دُعَاة ، « أمينان پروردگار ، جانشينان خدا در روى زمين ، چراغهاى درخشان هدايت ، داعيان به سوى تربيت و سعادت مردم » مستلزم ولايت و خلافت إلهيّه در جميع شُؤُون عباديّه و اجتماعيّه و سياسيّه است از : إفْتاء و قَضاء و حكومت ، بِمَراحِلِها و أنْواعِها .\r\nوَ لَعَمْرى ! اين روايت عاليه غاليه ( كه مجلسى درباره آن تصريح كرده است كه آن : كَثيرَةُ الْجَدْوَى مىباشد ، و سزاوار است كه طلّاب و أهل علم ، هر روز آن را مطالعه نموده ، به نظر اعتبار و يقين ، به آن نگاه نمايند ) مِنْ أدَلِّ الرَّواياتِ الْوَارِدَةِ عَلَى وِلايَةِ الْفَقيهِ الْعادِلِ الْجامِعِ لِلشَّرآئِط است . و ليكن ما نميدانيم به چه جهت أعلام و بزرگان ، در كتاب قَضاء و حكومت ، اين روايت را از أدلّه ولايت فقيه نگرفته اند ! شيخ أنصارى در « مكاسب » نياورده است ؛ نراقى در « مستند » و در « عوآئِدُ الايّام » ذكر نكرده و از جمله أدلّه ولايت نشمرده است ؛ با اينكه : مِنْ أدَلِّها وَ أصْرَحِها وَ أقْواها سَنَدًا وَ مَتْنًا مىباشد .\r\nحال اگر در اينجا كسى إشكال كند كه : در اين روايت بعضى از آثار و خواصّ ذكر شده است ، مثل اينكه حضرت فرموده است : هَجَمَ بِهِمُ الْعِلْمُ عَلَى حَقِيقَةِ الْبَصِيرَةِ وَ بَاشَرُوا رُوحَ الْيَقِين . يا اينكه مىفرمايد : وَ صَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بِالْمَحَلِّ الاعْلَى . و چون اين معانى ، بسيار عالى و راقى و بالا و و الا مىباشد ، با أفرادى كه أهل تعليم و تَعلُّم و تدريس و تدَرُّس و مباحَثه مىباشند ، مناسبت ندارد ؛ بلكه بايد اين روايت را بر جماعتى از أهل يقين كه به دنبال سير و سلوك و رياضت‌هاى شرعيّه و تهذيب نفس و عرفان و أسرار إلهيّه رفته‌اند ، حمل نمود ؛ زيرا اين صفات درباره آنان صادق است .\r\n\r\n","description":"","footnote":"","page_name":" 18 ","page_number":32},
  {"content":"\r\n\r\n\r\nعلمائى كه متّصف به مُفاد اين حديث نباشند ، غاصب مقام ولايتند\r\nدر پاسخ مىگوئيم : اين توجيه ، أبداً صحيح نمىباشد . زيرا كه حضرت در اين روايت ، خلافت و جانشينى خدا را در روى زمين و دعوت به دين او را ، منحصر در اين أفراد مىداند و مىگويد : فقط آن كسانى مىتوانند مردم را به دينِ خدا دعوت كنند ، و خليفه پروردگار در روى زمين باشند ، كه داراى اين صفات باشند و بس ! و آن چهار طائفه را جدا نموده كنار زدند . اينها هستند كه دُعَاةِ دين خدا ، و خليفه پروردگار هستند در روى زمين . پس ما نمىتوانيم اين روايت را نسبت به أفرادى كه آنها از تدريس و تدرّس خارج ، و به كارهاى اختصاصى و رياضت‌هاى شخصىّ و به سير و سلوك مشغول باشند ، حمل نمائيم . و مَناصى نيست از اينكه داعى ربّانىّ و خليفه إلهيّه ، علماء و فقهائى باشند كه به تعليم و تعلّم و تدريس و تدرّس مشغول ؛ و در عقل ، وافى و كافى ؛ و در سياست و مردم دارى و أوضاع زمان ، خبير و بصير ؛ و در عين حال متّصف به همين صفاتى باشند كه در اينجا حضرت بيان مىفرمايد ؛ وَ إلا لا يَكونُ خَليفَةَ اللَه . فاقد اين صفات ، خليفه خدا و داعى به سوى خدا نيست . بلكه غاصب اين منصب عظيم بوده ، و از زُمره عباد صالحين ، مطرود و از جمله أولياى مقرّبين نخواهد بود .\r\nفقيهى كه منصوب از قِبَل إمام ، و صاحب ولايت كلّيّه إلهيّه و قائم به امور و حاكم بر نفوس و أعراض و أموال ، و مربّى بشر است نيابةً عَنِ الإمام ، حتماً بايد داراى اين صفات باشد .\r\nكما اينكه أخبار كثيره مُستَفيضه و مُتَواتره وارد شده است به تقارن علم و عمل . و بهر مقدارى كه إنسان عامل باشد ، به همان مقدار عالم بوده و از علمش إمضاء شده است . و به آن مقدار كه عامل نيست ، عالم هم نيست ؛ بلكه خيال است . نهى أكيد وارد شده است كه كسى غير از عالم ربّانىّ كه خارج از إطاعت هواى خود و مطيع أمر مولَى است ، امور عامّه ، از قضاء و حكومت و مرجعيّت را تصدّى نمايد . و روايات بسيار زيادى داريم كه همه آنها ناظر به اين معنى است .\r\n\r\n","description":"","footnote":"","page_name":" 19 ","page_number":33},
  {"content":"\r\n\r\nأفرادى كه امور مردم را تصدّى ميكنند ، بايد أمين پروردگار باشند ، در دو مرحله علم و عمل ؛ و به درجه أعلاى از تقوى رسيده و داراى أسرار و حُجَج إلهيّه باشند . اين أفراد هستند كه : هَجَمَ بِهِمُ الْعِلْمُ عَلَى حَقِيقَةِ الْبَصِيرَةِ ، بر آنها منطبق است ؛ وَ صَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بالْمَلاءِ الاعْلَى يا بالْمَحَلِّ الاعْلَى بر آنان انطباق دارد .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمّد\r\n\r\n","description":"","footnote":"","page_name":" 20 ","page_number":34},
  {"content":"\r\n\r\n\r\nدرس چهاردهم : بحث پيرامون حديث : مَجَارِىَ الامُورِ وَ الاحْكَامِ عَلَى أَيْدِى الْعُلَمَاءِ بِاللَهِ الامَنَاءِ عَلَى حَلَالِهِ وَ حَرَامِهِ و حديث : اللَهُمَّ ارْحَمْ خُلَفَآئِى\r\n\r\n","description":"","footnote":"","page_name":" 21 ","page_number":35},
  {"content":"\r\n . \r\n","description":"","footnote":"","page_name":" 22 ","page_number":36},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الانَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nخطبه حضرت سيّد الشّهداء و يا أمير المؤمنين عليهما السّلام\r\nيكى از أدلِّة صريحهء ولايت فقيه ، روايتى است كه در « تُحَف العُقول » شيخِ ثِقه ، أبو محمّد ، حسن بن علىّ بن الحسين بن شُعبة حَرّانىّ ، در باب روايات منقولهء از إمام متّقى ، السِّبطِ الشّهيد ، أبى عبد الله ، حسين بن علىّ عليهما السّلام ، در ضمن خطبهء آن حضرت در أمر به معروف و نهى از منكر نقل مىنمايد ، كه فرمودند :\r\nاعْتَبِروُا أَيُّهَا النَّاسُ بِمَا وَعَظَ اللَهُ بِهِ أَوْلِيَآءَهُ مِنْ سُوء ثَنَآئِهِ عَلَى الاحْبَارِ !\r\n« اى مردم ! عبرت بگيريد از آنچه كه پروردگار به آن چيز ، أولياء خود را موعظه و نصيحت مىكند ؛ و از علماء زشت كردارى كه بر خلاف ممشاى حقّ حركت مىكنند ، به بدى ياد مىنمايد ؛ و آنها را به انتقاد و مذَمَّت مىكشد . »\r\nحضرت به سخنان خود إدامه داده تا اينكه مىفرمايد : وَ أَنْتُمْ أَعْظَمُ النَّاسِ مُصِيبَةً لِمَا غَلَبْتُمْ عَلَيْهِ مِنْ مَنَازِلِ الْعُلَمَآء لَوْ كُنْتُمْ تَسَعُونَ ذَلِكَ بِأَنَّ مَجَارِىَ الامُورِ وَ الاحْكَامِ عَلَى أَيْدِى الْعُلَمآء بِاللَهِ ، الامَنآء عَلَى حَلالِهِ وَ حَرَامِهِ « 1 »\r\nو همچنين در « تحف العقول » آمده است كه اين خطبه از أمير المؤمنين\r\n\r\n\r\n","description":"","footnote":"\r\n( 1 ) « تُحف العقول » طبع مكتبهء الصّدوق ص 237\r\n","page_name":" 23 ","page_number":37},
  {"content":"\r\n\r\nعليه السّلام هم روايت شده است .\r\nأَنْتُمْ أَعْظَمُ النَّاسِ مُصِيبَةً لِمَا غَلَبْتُمْ عَلَيْهِ مِنْ مَنَازِلِ الْعُلَمآء .\r\nغَلَبَ الرَّجُلَ ، وَ غَلَبَ عَلَيْهِ ؛ يعنى : قَهَرَهُ وَ اعْتَزَّ بِهِ . اعْتَزَّ عَلَى فُلانٍ : أَىْ تَعَظَّمَ عَلَيْهِ وَ غَلَبَهُ . به كسى كه در خود يك حالِ بزرگى مىبيند و خود را بزرگ مىپندارد ، و نسبت به مقام كوچكتر ، خويشتن را در مقامِ بالاتر و داراى سَيطَره و إحاطه نسبت به آن كوچك تصوّر مىكند ، مىگويند : تَعَظَّمَ .\r\nلِمَا غَلَبْتُمْ عَلَيْهِ . يعنى شما منازل علماء و درجات و مقامات آنها را در يك محلّ پائينى قرار داديد و بر آنها تَرفُّع و تَعظُّم نموديد ! و اين براى شما بسيار مصيبت اندوهناكى است ! شما عظيم‌ترين مصيبت را داريد به جهت بزرگ منشى و تَعظُّم و برترى كه براى خود ، در برابر قَدر و مَنزِلت علماء قرار داده ايد ! اگر بر اين مطلب إحاطه داشته و در خود بگيريد و بگنجانيد و بفهميد و مطّلع بشويد كه : محلّ و مجراى امور و أحكام ، بدست علماء بالله است ، كه بر حلال و حرام او أمين هستند .\r\nدر اينجا منظور از : مَجَارِىَ الامُورِ وَ الاحْكَامِ ، مجارى امور و أحكام اجتماعى است ، كه راجع به سياست مُدُن و تربيت أفراد و نگهدارى آنها از مفاسد و از دشمنان و رساندن آنان به سعادت كامل و به فعليّت در آوردن همه استعدادها ، و رهائى آنها از دست نيستى ، فقر ، مرض ، هلاكت ، جهالت ، و به طور نارَس و كال از دنيا رفتن ، و به فعليّت نرسيدنِ استعدادات و قواى آنها مىباشد .\r\nمصيبت شما خيلى عظيم است ، بواسطه اين ترفّع و بزرگ منشى كه در خود ، نسبت به مَنزِلت و قدر و قيمت علماء قرار داده‌ايد . مجارى امور و أحكام ، علماء هستند .\r\nتوضيح مطلب اينكه : علماء ، حكمت را دو قسمت مىكنند : حكمت نظرىّ و حكمت عملىّ .\r\n\r\n","description":"","footnote":"","page_name":" 24 ","page_number":38},
  {"content":"\r\n\r\nحكمت نظرىّ : عبارت است از آنچه كه براى كمال نفس إنسانى ، از نقطه نظر سير معارف و تكميل قواى عاقله إنسان لازم است .\r\nحكمت عملىّ : راجع به أعمالى است كه إنسان براى كمال خود انجام مىدهد و آن ، مقدّمهء براى كمال عقلى است .\r\nو حكمت عملىّ را به سه بخش تقسيم مىكنند . أوّل : علم تهذيب نفس ، كه راجع به أخلاق است ؛ دوّم : سياست مُدُن ؛ سوّم : تدبير منزل .\r\nسياست مُدُن ، كه قسمت دوّم از حكمت عملى است ، بر دو قسم است :\r\nأوّل : حفظ روابط داخلى مردم ، و رساندن ما يحتاج آنها به آنان ، و برقرار ساختن عدالت كامل در ميان آنها ، و دادن حقّ هر ذى حقّى را به او به نحو أتَمّ و أكمل ، بطورى كه در ميان جامعه حيف و ميل و تبعيضى وجود نداشته باشد ؛ هيچكس بدون جهت ، برترى بر ديگرى إعمال نكند ؛ و تمام أفراد جامعه به سهميّهء خود كه براى آنها ضرورت دارد برسند . و بعبارت ديگر : تأمين ما يحتاج داخل جامعه ؛ غاية الامر ، هر جامعه‌اى نسبت به خودش .\r\nدوّم : دفع دشمنان خارجى است . زيرا أفراد هر جامعه‌اى براى اينكه ثابت و استوار بمانند ، بايد مجهّز به تجهيزات دفاعيّه باشند ، تا بتوانند در مقابل دشمنان خارجى به دفاع برخيزند ، و آنها را از حوزهء خويش دفع كنند . و اگر مجتمعى در بالاترين درجه از نظر فرهنگى ، مالى ، و آسايش و راحتى هم باشد ، ولى قوّة دفاعيّه نداشته باشد و محيط خود را از گزند دشمن ، أيًّامَا كَانَ ، حفظ نكند ، آن جامعه در شُرُف نابودى و زوال است ؛ و بدون شكّ از بين ميرود .\r\nو لذا در تمام جوامعى كه تا به حال در تاريخ سراغ داريم مىبينيم : آنها علاوه بر اينكه در حفظ قواى داخل و تأمين سعادت داخلى كشورشان مىكوشيدند ، قواى دفاعيّه براى مقابله با دشمن خارجى هم داشته‌اند تا بتوانند بوسيلهء آن ، دشمن را به هر كيفيّت و به هر صورتى كه هست ، از لحاظ سياست و نفوذ او در داخلهء محدوده و اجتماع خود ، دور نگهدارند و از حركت و حمله\r\n\r\n","description":"","footnote":"","page_name":" 25 ","page_number":39},
  {"content":"\r\n\r\nاو جلوگيرى كنند . حتّى بعضى از جامعه‌ها بيشتر از مقدارى كه براى حفظ داخل مىكوشند ، براى دفع دشمن خارجى و بيم از آسيب او در تلاشند ، و از مصارف داخل خود ، براى آن مايه مىگذارند .\r\nبزرگان هميشه در اين قسمت از حكمت عملىّ ( سياست مُدُن ) هر دو مورد را مُراعات مىكردند ؛ هم در قسمت جلب منافعى كه راجع به داخل مجتمع و محيط است ، و هم در قسمت دفع مَضارّ نسبت به دشمنان خارجى تا اينكه احتمالًا بر اين مجتمع وارد نشوند .\r\nو اين مسأله دفاع از خارج ، بسيار مهمّ است ؛ و در إسلام بعنوان حفظ بيضهء إسلام ، معروف است ؛ و مىگويند : بيضهء إسلام از همه چيز ، أهمّيّتش بيشتر است . حفظ بيضهء إسلام ، يعنى حفظ مجتمع إسلام و حكومت إسلام و سياست إسلام و إسلاميّتى كه إسلام بر او قائم است از گزند دشمنان ؛ كه از همه چيز واجب‌تر و لازم‌تر و مهمتر است ؛ و در سائر جوامع هم ، از آن تعبير به وطن شناسى مىكنند .\r\nدر عبارت شريفهء : مَجَارِىَ الامُورِ وَ الاحْكَامِ ، إشاره به همين معنى شده است . يعنى آن امور و أحكامى كه با آنها بيضهء إسلام از گزند دشمن حفظ مىشود . و چنانچه تمام اين أحكام و امور بر أساس مسير خود بدست علماء بالله و أمينانِ بر حلال و حرام او قرار گيرد ، إسلام پايدار خواهد ماند ؛ و إلّا اگر بيضهء إسلام شكسته شود ، وحدتِ مسلمين از بين رفته ، و دين آسيب ديده از بين مىرود .\r\n\r\nگفتار شهيد ثانى در علماء بالله و بأمر الله\r\nاينك براى توضيح اين روايت شريف ، مطلبى را كه شهيد ثانى در كتاب « مُنية المُريد » آورده است ، بيان مىكنيم و سپس آن را شرح مىدهيم :\r\nايشان - البتّه نه به مناسبت شرح اين روايت ، بلكه در مطلب مستقلّى كه دارد - مىفرمايد : مرجع جميع علوم به دو أمر است : أوّل : علم معامله ، دوّم : علم معرفت . ( و شايد هم منظورشان از علم معامله و علم معرفت همان\r\n\r\n","description":"","footnote":"","page_name":" 26 ","page_number":40},
  {"content":"\r\n\r\nحكمت عملىّ و حكمت نظرىّ باشد ) .\r\nفَعِلْمُ الْمُعامَلَةِ هُوَ مَعْرِفَةُ الْحَلالِ وَ الْحَرامِ وَ نَظآئِرِهِما مِنَ الاحْكامِ ، وَ مَعْرِفَةُ أخْلاقِ النَّفْسِ المَذْمومَةِ وَ الْمَحْمُودَةِ وَ كَيْفيَّةِ عِلاجِها وَ الْفِرارِ مِنْها .\r\n« علم معامله ، معرفت حلال و حرام و سائر أحكامى است كه نظير اينها مىباشد . و معرفت أخلاقِ مذمومه و محمودهء نفس ، كه إنسان أخلاق خوب و بد را تشخيص داده ، كيفيّت علاج و فرار از أخلاق مذمومه را بداند ، اينها همه داخل در علم معامله است » .\r\nوَ عِلْمُ الْمَعْرِفَةِ مِثلُ الْعِلْمِ بِاللَهِ تَعالَى وَ صِفاتِهِ وَ أسْمآئِه .\r\n« علم به خدا و صفات و أسماء پروردگار ، علم معرفت است . »\r\nاز اين دو علم گذشته ، بقيّة علوم يا آلات براى اين علومند ، يا اينكه فى الجمله در بعضى از أعمال مورد استفاده قرار مىگيرند ؛ نه اينكه كلّيّت داشته باشند .\r\nو پس از اينكه علوم منحصر شد در علم معامله و علم معرفت ، معلوم است كه : علم معامله هم فائده‌اى ندارد مگر براى عمل ؛ بلكه اگر عمل نباشد ، إنسان احتياج به آن علم ندارد ؛ و بلكه آن علم أصلًا بدون عمل هيچ ارزشى ندارد .\r\nعلم معامله ، يعنى علمى كه براى عمل است . علم حلال و حرام و علم أخلاق ، فائدة عملى دارند ، و اگر إنسان واجد اين علوم باشد ، ولى بدان عمل نكند هيچ فائده‌اى ندارد . سپس مىفرمايد :\r\nاينك كه مطلب به اينجا رسيد مىگوئيم : آن كس كه مبانى علوم شرعيّه را براى خود محكم و مُتقَن مىكند ، اگر از تفقُّد جوارح خود بى اعتنا باشد ، و آنها را از معاصى حفظ نكند و به طاعات إلزام ننمايد ، و از فرائض به نوافل ترقّى نداده و از واجبات به سُنَن ارتقاء ندهد اتِّكالًا عَلَى اتِّصافِهِ بِالْعِلْم ، به جهت اتّكاء به علمى كه دارد ، و گمان دارد با همين ديگر مطلب تمام است ، و اگر چنين\r\n\r\n","description":"","footnote":"","page_name":" 27 ","page_number":41},
  {"content":"\r\n\r\nبپندارد كه اين علوم ، مقصود بالذّات هستند و اينك كه من عالم هستم ، به مقام كمال رسيده‌ام و ديگر نيازى به عمل نيست ، اين شخص : مَغْرورٌ فى نَفْسِهِ ، مَخْدوعٌ عَنْ دينِهِ ، تُلْبَسُ عَلَيْهِ عاقِبَةُ عَمَلِه . « او دارد خود را گول مىزند ؛ در باطن خود گول خورده ، و در دين دچار حيله و مكر شده ، و دين خود را باخته و عاقبت أمر بر او مشتبه شده است . » يعنى اين ، شخصِ مريض و مغرورى است كه قابل علاج نيست .\r\nسپس مرحوم شهيد ثانى اين عالِم مغرور را به يك شخص مريض تشبيه نموده ، شرح بسيار نافعى به دنبال اين مطلب مىآورد « 1 » .\r\nحال بر أساس فرمايش اين بزرگوار عرض مىكنيم كه : بنابراين ، علماء به سه دسته تقسيم مىشوند :\r\nأوّل : عالِمٌ بِاللَهِ ؛ وَ هُوَ الَّذى تَشَرَّفَ بِلِقآئِهِ تَعالَى وَ أدْرَكَ تَوْحيدَهُ الذَّاتىَّ وَ الصِّفاتىَّ وَ الافْعالىّ .\r\n« عالم بالله ؛ و آن كسى است كه مشَرَّف به لقاء خدا شده و توحيد ذاتىّ و صفاتىّ و أفعالى پروردگار را إدراك كرده است » .\r\nدوّم : عالِمٌ بِأَمْرِ اللَهِ ؛ وَ هُوَ الَّذى تَعَلَّمَ مِنَ العُلومِ الرَّسْمِيَّةِ التَّفْكيرِيَّةِ قَدْرًا يَعْلَمُ بِهِ الاحْكامَ الْجُزْئِيَّةَ فى الْعِباداتِ وَ الْمُعامَلاتِ وَ السِّياساتِ وَ غَيْرِها .\r\n« عالم بأمْرِ الله ؛ و آن عالمى است كه با خواندن و نوشتن و مكتب رفتن و تعلّم و تفكّر مقدارى از علوم رسميّه را بدست مىآورد كه بوسيلهء آن ، أحكام جزئيّه را أعمّ از عبادات و معاملات و سياسات و غيرها فرا مىگيرد . اين را مىگويند : عالم بِأمرِ اللَهِ » .\r\nسوّم : عالِمٌ بِاللَهِ وَ بِأَمْرِ اللَه .\r\n« آن عالمى كه هم عالم بِالله و هم عالم بِأمرِ الله است . و آن عالمى است\r\n\r\n\r\n","description":"","footnote":"\r\n( 1 ) «\r\nمنيهء المُريد » صفحه 16 و 17 از طبع رحلى سنگى\r\n","page_name":" 28 ","page_number":42},
  {"content":"\r\n\r\nكه أنوار ملكوت در قلبش تجلّى كرده ، و از حبّ دنيا در حَضيض ناسوت ، خود را خارج نموده ، و سينه‌اش به نور إسلام مُنْشَرِح شده ، و قلبش براى قبول و تلقّى نَفَحاتِ سُبحانيّه ، از عالم جَبَروت اتّساع يافته است ، و از أهل توحيد شده و در عالم لاهوت وارد گرديده است . »\r\nاين عالِمى است كه عالم بِالله است ؛ وَ عَرَفَ رَبَّهُ بِرَبِّه ؛ خدا را به خدا شناخته است . وَ عَرَفَ الْخَلْقَ بِرَبِّه ؛ و خلق خدا را به خدا شناخته است ؛ مخلوقات را به خدا شناخته است ؛ و نيز فانى در ذات خدا شده و باقى به بقاء خدا گرديده است ؛ و در ميان خلق خدا ، به حقّ سير كرده و أسفار أربعة او تمام شده است . وَ هُوَ الْعالِمُ بِاللَهِ وَ بِأَمْرِاللَه ؛ اين شخص ، هم عالم به خدا و هم عالم به أمر خداست .\r\n\r\nمُفاد : مَجَارِىَ الامورِ وَ الاحْكَامِ ؛ و مُفاد أمين در حلال و حرام\r\nو اينان همان علمائى هستند كه حضرت سيّد الشّهداء عليه السّلام ، در اين خطبه إشاره فرمود كه : بِأَنَّ مَجَارِىَ الامُورِ وَ الاحْكَامِ عَلَى أَيْدِى الْعُلَمَآء بِاللَهِ ، الامَنَآء عَلَى حَلالِهِ وَ حَرَامِهِ .\r\nعلماء بِاللَه و امناء بر حلال و حرام خدا ، يعنى أفراد پاسدارى كه در جنبه عالَم بقاء ، أسفارشان تمام شده است ؛ و علم به أحكام و سياسات پيدا كرده‌اند ، و در دو مرحله علم بالله و علم بأمر الله ، حائز مقام وحدت در كثرت و كثرت در وحدت مىباشند . بنابراين علماء بالله و بأمر الله همان أفرادى هستند كه به مزيد لطف پروردگار اختصاص يافته‌اند ؛ و پروردگار ، ايشان را در حرم قدس خود داخل كرده و از صافىِ علم زلال خود آنها را إشراب فرموده و از علوم اصطلاحيّه نيز آنها را عالم نموده و به آنها فهمانده است ، أمّا : بِنورٍ إلَهىٍّ عَنْ تَحْقيقٍ وَ شُهود .\r\n\r\nآيات دالّه بر لزوم نور و فرقان إلهىّ براى مقام ولايت\r\nاينها علوم تفكيريّه و رسميّه را نه تنها از نقطة نظر خواندن و حفظ كردن و ياد گرفتن و پس دادن ، بلكه همين علوم تفكيريّه و علوم رسميّه را عَنْ تحقيقٍ و شهود ياد گرفته‌اند . و خداوند در قرآن مجيد مىفرمايد :  أَ فَمَنْ شَرَحَ اللَّهُ \r\n\r\n","description":"","footnote":"","page_name":" 29 ","page_number":43},
  {"content":"\r\n\r\n صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  « 1 » . « آن كسى كه خداوند سينهء او را براى إسلام منشرح ساخته است ، او با نورى از طرف پروردگار خودش يعنى با نور إلهى است . »\r\n يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ وَ اللَّهُ غَفُورٌ رَحِيمٌ  « 2 »\r\n« اى كسانى كه إيمان آورده ايد ! تقواى پروردگار را داشته باشيد و به پيغمبرش إيمان بياوريد ، تا خدا دو نصيب از رحمت خود به شما عنايت كند ؛ و به شما نورى بدهد كه بوسيلهء آن حركت كنيد . » شاهد ما در اينجاست : آن نورى كه خداوند به إنسان مىدهد و إنسان با آن نور حركت مىكند .\r\n يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً  « 3 »\r\n« اى كسانى كه إيمان آورده‌ايد ، اگر تقواى خدا را پيشه كنيد ، خدا به شما فُرقان مىدهد . » يعنى : ملكه‌اى ، حالى ، إدراكى به شما ميدهد كه شما با آن فرقان ، هر حقّ و باطلى را فوراً تشخيص مىدهيد . حقّ با باطل براى شما ملتبِس نميشود ؛ اشتباه نمىكنيد ؛ در شبهات فرو نمىرويد ؛ هميشه حقّ مانند يك خورشيد درخشان ، و باطل هم مانند يك لُجّة تاريك و مكان ظلمانى ، براى شما مشخّص خواهد بود ؛ و هيچ وقت اين دو با همديگر مخلوط نشده ، مُلتبِس به يكديگر نميشوند .\r\nاين فرقان ، فرقانى است كه بين حقّ و باطل جدائى مىاندازد . و پروردگار اين فرقان را به خود شما عنايت مىكند ، اگر تقوى پيشه كنيد ! اين لازمهء تقوى است .\r\nبنابراين ، علماء بالله و بأمرِ الله تنها كسانى هستند كه بر حلال و حرام خدا\r\n\r\n\r\n","description":"","footnote":"\r\n( 1 ) صدر آيه 22 ، از سوره 39 : الزُّمر\r\n( 2 ) آيه 28 ، از سوره 57 : الحَديد\r\n( 3 ) صدر آيه 29 ، از سوره 8 : الانفال\r\n","page_name":" 30 ","page_number":44},
  {"content":"\r\n\r\nمأمونند . و اينها أفرادى هستند كه حضرت در اينجا مىفرمايند :\r\nمَجَارِىَ الامُورِ وَ الاحْكَامِ عَلَى أَيْدِى الْعُلَمَآء بِاللَهِ ، الامَنَآء عَلَى حَلالِهِ وَ حَرَامِه . نه هر كسى كه چند روزى برود درس بخواند و چند صفحه‌اى هم از كتب ، بدون فهم و درايت و بدون رعايت حفظ كند ؛ و بدون توحيد و معرفت إلهىّ و بدون ورود در مقام عرفان إلهىّ ، اينها را ياد بگيرد ؛ بعد هم بيايد و بر كرسى تدريس بنشيند و براى مردم عوامى كه همهء آنها نابينا و كورند ، فتوَى بدهد و أمر و نهى كند ؛ و با آنچه در ذهن خود حفظ كرده است ، آنها را مخاطب قرار دهد ، و نفهمد كه چه مىگويد ؛ و آن أفراد بيچاره‌اى هم كه در تحت تعليم او واقعند ، نمىفهمند كه اين شخص آنان را به كجا مىكشاند !  وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ  « 1 »\r\n( ضَلُّوا وَ أَضَلُّوا ) هم خودش گمراه است و هم تمام أفرادى را كه بدنبال او مىروند ، گمراه مىكند . اينها أفرادى نيستند كه حضرت در موردشان بفرمايد : مَجَارِىَ الامُورِ وَ الاحْكَامِ عَلَى أَيْدِى الْعُلَمَآء باللَهِ .\r\nبلكه اينها أفرادى هستند كه أساساً فقيه نيستند ؛ اينها متسمّىِ به فقه هستند و بر خود نام فقيه نهاده‌اند و در مَسند حكم نشسته‌اند ، در حالتى كه مقصد أقصاى اينها دنياست . مقصد أقصاى اينها همين تدريس و تدرّس و رياست و حكومت ، و بر رِقاب مردم سوار شدن و نام و آوازهء خود را در ميان مردم گسترش دادن است ؛ و هدف آنها به همينجا خاتمه پيدا مىكند .\r\n  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى   « 2 »\r\nعجيب آيه‌اى است ! نهايت بلوغ آنها از إدراك و فهم ، منحصر به حيات\r\n\r\n\r\n","description":"","footnote":"\r\n( 1 ) ذيل آيه 77 ، از سوره 5 : المآئدة\r\n( 2 ) آيات 29 و 30 ، از سوره 53 : النّجم\r\n","page_name":" 31 ","page_number":45},
  {"content":"\r\n\r\nدنياست و از آن تجاوز نمىكنند ؛ و از شهوات و حبّ جاه و حبّ رياست نمىگذرند . مَبْلَغ ؛ يعنى محلّ بلوغِ فكر آنها به همينجا منتهى شده است ؛ از اينجا ديگر نمىتوانند تجاوز كنند . حقّاً پروردگار تو داناتر است به آن كسانى كه از راه او منحرف و گمراه گشته ، و به آن كسانى كه راه را پيدا كرده و هدايت يافته‌اند . يعنى اين أفراد ، أفراد گمراهى هستند و راه را گم كرده‌اند .\r\n\r\nكلام استاد ، آية الله شيخ حسين حلّىّ ، پيرامون حديث مزبور\r\nقالَ شَيْخُنا الاسْتاذُ الْمُحَقِّقُ الْمُدَقِّقُ ، الْعَلامَةُ الْفَهّامَةُ ، الشَّيْخُ الْحُسَيْنُ الْحِلِّىُّ ، تَغَمَّدَهُ اللَهُ بِرَحْمَتِهِ فى مَجْلِسِ الدَّرْسِ عِنْدَ بَحْثِهِ عَنْ وِلايَةِ الْفَقيه :\r\n« استاد بزرگ ما در نجف ، در بحث از ولايت فقيه به اين روايت شريفه كه رسيدند ، در ضمن مطالبى كه بيان داشتند فرمودند » :\r\nقالَ بَعْضُ الْعُلَمآء : مراد از علماء بالله در اين روايت ، قومى هستند از أهل معرفت كه دنيا را از دلهاى خود كنده‌اند و از وَساوِس شيطان و نفس أمّاره مصون شده‌اند .\r\nچرا ؟ براى اينكه كارهاى خود را براى خداوند عزّ و جلّ خالص كرده و إخلاص در عمل داشته‌اند ، و أمر را به خدا سپرده‌اند . كَما قالَ مَوْلانا وَ إمامُنا أميرُالْمُؤْمِنينَ سَلامُ اللَهِ عَلَيْهِ فى خُطْبَتِهِ : وَ مَا بَرِحَ لِلَّهِ عَزَّتْ ءَالآؤُهُ فِى الْبُرْهَةِ بَعْدَ الْبُرْهَةِ وَ فِى أَزْمَانِ الْفَتَرَاتِ عِبَادٌ نَاجَاهُمْ فِى فِكْرِهِمْ وَ كَلَّمَهُمْ فِى ذَاتِ عُقُولِهِمْ فَاسْتَصْبَحُوا بِنُورِ يَقَظَةٍ فِى الاسْمَاعِ وَ الأبْصَارِ وَ الافْئِدَة « 1 » . .\r\nو اين خطبهء بسيار مفصّل و عجيبى است كه مرحوم شيخ تَغمَّدهُ اللهُ بِرَحمَته ، آن را در درس ، از أوّل تا به آخر براى ما بيان نمودند و بعد فرمودند : فَهَؤُلآء هُمُ الْعُلَمَآءُ بِاللَهِ حَقًّا . علماء بالله حقّاً اين أفراد هستند كه حضرت بيان فرموده‌اند .\r\nسپس ايشان فرمود : اين مقام ، مقام رفيع و شأن جليلى مىباشد كه\r\n\r\n\r\n","description":"","footnote":"\r\n( 1 ) :\r\nخطبه 220 ، باب خُطَب از « نهج البلاغهء » ؛ و از طبع مصر با تعليقه شيخ محمّد عبده ، ج 1 ، ص 446 تا ص 448\r\n","page_name":" 32 ","page_number":46},
  {"content":"\r\n\r\nلا تَصِلُ أيْدِينا إلَيْه . « دست ما به آن نميرسد . » نَعوذُ بِاللَهِ مِنْ شُرورِ أنْفُسِنا وَ نَتَمَسَّكُ بِلُطْفِهِ وَ كَرَمِه .\r\nمرحوم استاد آية الله شيخ حسين حلّىّ مرد بسيار بزرگى بود ؛ بسيار مرد عجيبى بود ؛ از منفردين و متفرّدين در علم و تقوى و زهد و إعراض از رياست‌هاى دنيوى بود ؛ مرد محقّق و شاخصى بود كه همهء علماء به علم و فهم و درايت او نيازمند بودند . هر وقت كسى از او مسأله‌اى را سؤال مىنمود چه در درس يا در غير موقع درس ؛ مثلًا مىپرسيد : فَتوَى و نظريّهء شما راجع به اين مسأله چيست ؟ نگاهى مىكرد و مىگفت : مَنِ أحمق را به فتوَى دادن چه ! كار ما اين است كه برويم و به كتابها نگاه كنيم و مطلبى را بدست بياوريم و بيائيم با رفقا بحثى بكنيم ؛ كارمان اينست .\r\nاين مرد بزرگوار و با شخصيّت و با عظمت كه تحقيقاً از مرحوم آقاى حاجّ سيّد محسن حكيم در دقّت نظر و وسعت اطّلاعات و تبحّر در علم فقه و اصول برتر بود - و خود آقا سيّد محسن معترف به اين معنى بود - ايشان در هنگام تدريس ( كه بعضى از آن دروس بتقرير اينجانب موجود است ) بعضى از عبارات آقاى حاجّ سيّد محسن حكيم رحمة الله عليه را بيان مىكرد ( البتّه به صورت قالَ بَعْضٌ و يا بَعْضُ مُعاصِرينا بدون آنكه اسمى از « مُستَمسَكُ العُروة » بر زبان آورد ) و كلام ايشان را بسيار خوب تجزيه و تحليل و ردّ كرده ، حقّ مطلب را أدا مىنمود .\r\nو ليكن در عين حال در بعضى از مجالسِ آية الله حاج سيّد محسن حكيم حاضر مىشد ؛ و اگر كسى ( مثلًا نماينده‌اى ، وزيرى ، متصرّفى ) از بغداد مىآمد و از مرحوم حكيم إجازهء حضور ميخواست و يا سؤال و استفتائى داشت ، ايشان مىرفت و در آن مجلس مىنشست و مطلب او را گوش كرده و حلّ مىنمود ، و جواب مىداد ؛ مثل يكى از أفراد عادى بسيار معمولى .\r\nعبارت خود ايشان است كه در درس گفتند : وقتى مرحوم آقا سيّد\r\n\r\n","description":"","footnote":"","page_name":" 33 ","page_number":47},
  {"content":"\r\n\r\nأبو الحسن إصفهانىّ رحمة الله عليه رئيس نشده بود ، ما با رفقاى خودمان قرار گذاشتيم كه نگذاريم ايشان رئيس بشود ؛ زيرا كه او شايستهء رهبرى إسلام نبود ؛ و ليكن بعد از اينكه مرحوم آقا سيّد أبو الحسن رئيس شد ، من همهء رفقا را جمع كرده گفتم : ديگر دَم نزنيد ! زيرا امروز مخالفت با آقا سيّد أبو الحسن ، مخالفت با جعفر بن محمّد عليهما السّلام است . و عملًا هم به اين مطلب ملتزم بودند . يعنى نسبت به هر كسى كه موقعيّت و رياستى پيدا مىكرد و فرد شاخصى براى إسلام مىشد ، قلباً متواضع بود ؛ و عملًا هم به او خدمت مىكرد ؛ ولى قبل از اينكه رئيس بشود اينطور نبود . پدر ايشان در صحن مطهّر أمير المؤمنين عليه السّلام در نجف أشرف إقامة جماعت مىكرد و پس از فوت او ، إقامه جماعت ، اختصاص به مرحوم آقا شيخ حسين حلّى داشت ؛ أمّا ايشان استاد خود ، مرحوم نائينى را مقدّم داشتند ؛ و پس از مرحوم آية الله نائينى با آنكه از بهترين تلامذه او بود ، معذلك إقامة نماز را بجاى مرحوم نائينى قبول نكرد و آية الله حاج سيّد محسن حكيم إقامة جماعت نمودند . و ايشان از اين عمل استنكاف مىنمود و كراراً و مراراً ميگفت : كار من فقط تدريس است ؛ من طلبه هستم . نه فتوَى داد ، نه رساله‌اى منتشر نمود ؛ و نه نماز جماعت خواند . أمّا در درس و تحقيقات إلى ما شآء الله هر چه بگوئيد كم گفته‌ايد .\r\nايشان به اندازهء يك صندوق تقريرات و تحقيقات و كتب مستقلّه در فقه و اصول دارد .\r\n\r\nصعوبت اجتهاد ، و تحرّز از فتوى و إمارت بر مسلمين\r\nيك مرتبه دربارهء اجتهاد و دقّتى كه علماء بزرگ داشتند ( كه تا چه حدّ از فتوَى دادن اجتناب مىكردند ؛ و خود را در معرض فتوى قرار نميدادند ؛ و از خداوند علىّ أعلى مىترسيدند ؛ با اينكه مجتهد بودند ، أمّا باز از إفتاء خوددارى مىكردند ؛ و شدّت تقوايشان اين مطلب را إيجاب مىكرد ) فرمود :\r\nبعضى از اين احتياطهائى كه در رساله‌ها هست و الاحوَطِ وجوبى است ، در أصل ، أحوطِ استحبابى است ؛ ليكن چون آن مجتهد مىخواهد از إبراز\r\n\r\n","description":"","footnote":"","page_name":" 34 ","page_number":48},
  {"content":"\r\n\r\nفتوى خوددارى كند ، و نمىخواهد خود را مسؤول عمل مردم نمايد ، لذا به نحو أحوط وجوبى بيان مىكند كه مردم به ديگرى مراجعه كنند و او خود را از تحمّل مسؤوليّت خارج سازد .\r\nسپس فرمود : استاد ما مرحوم نائينى قَدّس الله نفسَه يك مرتبه در بالاى منبرِ تدريس فرمود : يا أيّها الطُّلّاب ! مرحوم حاج مُلا علىّ كَنى ( صاحب كتاب نفيس « قضآء » و معاصر شيخ أنصارى و از أعلام شاگردان و شايد همرديف شيخ أنصارى كه أوّل عالِم و أوّل مجتهد طهران بود ؛ و اگر كسى بخواهد از علميّت او مطّلع بشود ، كتاب « قضآء » ايشان را ببيند . « قضآء » حاج ملّا علىّ كَنى معروف است . ) ايشان به طهران رفت و تمام علماء طهران كه در مقابل او خاضع و خاشع و به أعلميّت او إذعان داشتند ، نزد او آمده و تقاضا كردند كه : شما متصدّى امور مردم باشيد ؛ و در أمر قضاء و مرافعات مردم به شما مراجعه كنند و شما نظر بدهيد و فصل خصومت نمائيد !\r\nاستاد مىفرمود : مرحوم حاج ملّا علىّ كَنى گفت : « من اين كار را نمىكنم ؛ زيرا من در اجتهاد خود شكّ دارم » . تا اينكه پنجاه نفر از مجتهدين طهران و أطراف ، از كسانى كه ايشان آنها را مجتهد مىدانست ، خدمت ايشان آمده و بر اجتهادشان شهادت دادند ؛ آنوقت ايشان اين پيشنهاد را پذيرفت .\r\nأمّا شما جالسين و حاضرينِ در مجلس درس ، اگر پنجاه نفر از مجتهدين هم شهادت بدهند كه شما مجتهد نيستيد ، باز قبول نمىكنيد و ادّعاى اجتهاد مىكنيد !\r\nبايد توجّه داشت كه مسأله خيلى مهمّ است . اين مردِ با بصيرت در كوران تمام اين مسائل وارد بود و من تحقيقاً نمىتوانم بگويم كه از نقطة نظر علمى شيخ حسين حلّى از علّامة حلّىّ كمتر بود . به اندازه‌اى اين مرد دقيق بود كه : مثلًا ما در نزد ايشان طهارت مىخوانديم ( من در خدمت ايشان علاوه بر اصول ، يكدوره مكاسب و قدرى هم از كتاب طهارت خواندم و تقريرات آن را نوشتم )\r\n\r\n","description":"","footnote":"","page_name":" 35 ","page_number":49},
  {"content":"\r\n\r\nايشان روايتى را از باب دياتِ « مِفتاحُ الكَرامة » شاهد بر مطلب آورد ! بايد توجّه نمود كه باب دياتِ « مفتاحُ الكَرامة » چه مناسبت با باب طهارت دارد ؟ !\r\nايشان عالمى بود مُتَضلِّع ، خبير و منظّم . تمام كتابها ، چه كتابهاى عامّه و چه كتابهاى شيعه را مطالعه مىكرد . بعد هر كتابى را كه مطالعه مىنمود ، از مطالب آن براى خود فهرستى بر ميداشت . مثلًا از تمام « تاريخ بغداد » يك فهرست داشت . يك رديفِ ستونى از كتابخانه‌اش - كه مقدار كتابهايش هم خيلى زياد نبود - فقط فهرست آن كتبى بود كه مطالعه كرده و نتيجة آن كتابها را هر چه بود ، لَه يا عليه شيعه ، در آنجا نوشته بود ؛ و هرگاه إنسان به آن مراجعه ميكرد ، مىفهميد كه كجاى اين كتاب بر ضرر شيعه و كجايش به نفع شيعه است ، تا در موقع حاجت شفاهاً و يا كتباً در صورت تأليفِ كتابى در كلام ، مَبنىّ بر اعتقادات رَصين و متينِ شيعه ، از آن استمداد كند .\r\n\r\nدر ولايت فقيه ، بايد علم ظاهر و علم باطن با هم جمع باشد\r\nايشان در اينجا مىفرمايد : فَهَؤُلآء ، هُمُ الْعُلَمآءُ بِاللَهِ حَقًّا ؛ وَ هَذَا الْمَقامُ مَنْزِلٌ رَفيعٌ وَ شَأْنٌ جَليلٌ لا تَصِلُ أيْدينا إلَيْه . كجا دست ما به اينها ميرسد ؟ !\r\nعبارت ايشان است : نَعوذُ بِاللَهِ مِنْ شُرورِ أنْفُسِنا وَ نَتَمَسَّكُ بِلُطْفِهِ وَ كَرَمِه .\r\nثُمَّ قالَ : احْتَمَلَ بَعْضُ الْعُلَمآء أنْ يَكونَ الْمُرادُ مِنَ الْعُلَمآء بِاللَهِ فى قَوْلِهِ عَلَيْهِ السَّلامُ : « مَجَارِىَ الامُورِ وَ الاحْكَامِ عَلَى أَيْدِى الْعُلَمَآء بِاللَهِ » الْعارِفينَ بِهِ بِقَرينَةِ إضافَتِهِمْ إلَيْهِ سُبْحانَهُ ؛ وَ الْمُرادُ مِنَ الْمَجارى ، مَجارِى الامورِ التَكْوينيَّة .\r\nسپس مىفرمايد : بعضى از علماء احتمال داده‌اند كه : مراد از علماء بالله خصوص عارفين باشد به قرينة إضافه و نسبت دادن آنها به خداوند سبحان ، كه مىفرمايد : علماء بالله . و مراد از مجارى هم ، مجارىِ امور تكوينى باشد نه تشريعىّ . بنابراين ، اين روايت دلالت مىكند بر ولايت تكوينيّهء علماء بِالله .\r\nايشان در قسمت أوّل ( كه مقصود از علماء بالله ، عارفين بالله باشد ) إشكال نكردند . أمّا دربارهء مطلب دوّم ( كه مراد از مجارى امور ، امور تكوينيّه باشد ) فرمودند : يُبَعِّدُهُ ما وَرَدَ فى ذَيْلِهِ : « الامَنَآء عَلَى حَلالِهِ وَ حَرَامِهِ » . چون در\r\n\r\n","description":"","footnote":"","page_name":" 36 ","page_number":50},
  {"content":"\r\n\r\nذيل روايت هست : « علماء بِالله كه أمين بر حلال و حرام او باشند » و ظاهر اين جمله همان علمائى هستند كه در مقام تشريع ، پاسدار امور مردم ميباشند « 1 » .\r\nاينهم يك روايت ، كه روايت بسيار عجيبى است و دلالتش هم خيلى خوب است . و اين كه حضرت مىفرمايد : « أَنْتُمْ أَعْظَمُ النَّاسِ مُصِيبَةً لِمَا غَلَبْتُمْ عَلَيْهِ مِنْ مَنَازِلِ الْعُلَمَآء لَوْ كُنْتُمْ تَسَعُونَ ذَلِكَ بِأَنَّ مَجَارِىَ الامُورِ وَ الاحْكَامِ عَلَى أَيْدِى الْعُلَمَآء بِاللَهِ ، الامَنَآء عَلَى حَلالِهِ وَ حَرَامِه . » يعنى امور خود را رها كنيد ؛ و آنها را بدست علماء بالله و أمينانِ بر حرام و حلال خدا بسپاريد ، تا اينكه آنها إداره كنند . شما ترفّع كرديد ؛ تعظّم نموديد ؛ و با بزرگ منشى ، حقّ آنها را غصب نموديد و آنها را خانه نشين كرديد\r\n\r\nبحث پيرامون حديث : اللَهُمَّ ارْحَمْ خُلَفَآئِى\r\nيكى ديگر از رواياتى كه دلالت بر ولايت فقيه مىكند ، روايتى است كه صدوق در « مَعانِى الاخبار » ذكر كرده است كه :\r\nحَدَّثَنا أبى - رَحِمَهُ اللَه - قالَ : حَدَّثَنا عَلِىُّ بْنُ إبراهيمَ بْنِ هاشِمٍ عَنْ أبيهِ ، عَنْ الْحُسَيْنِ بْنِ يَزيدَ النَّوفِلىِّ ، عَنْ عَلِىِّ بْنِ داوُدَ الْيَعْقوبىِّ ، عَنْ عيسَى بْنِ عَبْدِ اللَهِ بْنِ مُحَمَّدِ بْنِ عُمَرَ بْنِ عَلِىِّ بْنِ أبى طالِبٍ ، عَنْ أبيهِ ، عَنْ جَدِّهِ ، عَنْ عَلَىِّ ( بْنِ أبى طالِب ) عَلَيْهِ السَّلامُ قالَ : قَالَ رَسُولُ اللَهِ صَلَّى اللَهُ عَلَيْهِ وَ ءَالِه ( وَ سَلَّمَ : ) اللَهُمَّ ارْحَمْ خُلَفَآئِى ؛ اللَهُمَّ ارْحَمْ خُلَفَآئِى ؛ اللَهُمَّ ارْحَمْ خُلَفَآئِى !\r\nمرحوم صدوق سلسلة سند را به حضرت علىّ بن أبى طالب عليه السّلام مىرساند كه آن حضرت فرمودند : « حضرت رسول أكرم صلّى الله عليه و آله و سلّم فرمودند : خدايا رحمتت را بر جانشينان من بفرست ، خدايا رحمتت را بر جانشينان من بفرست ، خدايا رحمتت را بر جانشينان من بفرست ! » .\r\nقِيلَ لَهُ : يا رَسُولَ اللَه ! وَ مَنْ خُلَفَآوُكَ ؟ « عرض كردند : خلفاء و جانشينان شما چه كسانى هستند\r\n\r\n\r\n","description":"","footnote":"\r\n( 1 ) «\r\n» ! ؟ رسالةٌ بديعهء » طبع أوّل ، الرّوايات الدّآلّة على ولاية الفقيه ، روايت پنجم ، ص 101 تا 105\r\n","page_name":" 37 ","page_number":51},
  {"content":"\r\n\r\nقَالَ : الَّذِينَ يَأْتُونَ مِنْ بَعْدِى يَرْوُونَ حَدِيثِى وَ سُنَّتِى « 1 » .\r\n« رسول خدا فرمود : آن كسانى كه بعد از من مىآيند و حديث و سنّت مرا روايت مىكنند . »\r\nو نيز شيخ حرّ عامِلىّ ، اين روايت را از صدوق در « عُيونُ الاخبار » نقل كرده است « 2 »\r\nبحث ما در اين روايت از دو جهت است : سنداً ، و دَلالَةً .\r\nأمّا از نظر سند : در سلسلة سند اين روايت علىّ بن إبراهيم و پدرش إبراهيم بن هاشم هستند ، كه إبراهيم حسنٌ كالصَّحيح و علىّ بن إبراهيم صحيحٌ . و هر دو نفر از أجلّ رُوات و أقدَم آنها و در جلالت و متانت مشهور و معروف هستند .\r\nحسين بن يزيد نَوفِلىّ نيز از أعلام است . شيخ طوسى در « رجالِ » خود او را از أصحاب حضرت إمام رضا عليه السّلام شمرده است ، و در « فهرست » هم او را عنوان كرده ، وَ قالَ : لَهُ كتابٌ . « و گفته است كه : او خود داراى كتاب بوده است » . همچنين نجاشىّ در « رجالِ » خود گفته است : « حسين بن يزيد نَوْفلِىّ : كانَ شاعِرًا أديبًا وَ سَكَنَ الرَّىَّ وَ ماتَ بِهَا وَ لَهُ كِتابُ التَّقِيَّة » .\r\n« مردى شاعر و أديب بوده است ، و در رىّ سكونت گزيده و در آنجا هم از دنيا رفته است ، و كتابى دارد بنام : تَقِيَّه . » كه البتّه جزء همان اصولِ أربعَمِائة ( چهارصد كتابى كه شيعه داشت و بعد آنها را تبديل به كتب أربعه كردند ) محسوب مىشود .\r\nو أمّا علىُّ بنُ داوُد يعقوبىّ ، رَجُلٌ مَعْروفٌ عِنْدَ الاصْحاب .\r\nو عيسَى بن عبدِ الله بن محمّد بن عُمَر بن أمير المؤمنين عليه السّلام هم كه راوى اين روايت است ، شيخ در « رجالِ » خود او را از أصحاب حضرت\r\n\r\n\r\n","description":"","footnote":"\r\n( 1 ) «\r\nمَعانى الاخبار » طبع حيدرى سنه 1379 هجرى قمرىّ ، ص 374 و ص 375\r\n( 2 ) « وسآئل الشّيعة » طبع بهادرى ، ج 3 ، باب 11 ، از أبواب صفات قاضى ، ص 385\r\n","page_name":" 38 ","page_number":52},
  {"content":"\r\n\r\nصادق عليه السّلام شمرده ، و در « فهرست » هم آورده است . و نيز نجاشى در « رجال » خود گفته است : لَهُ كتابٌ يَرْويهِ جَمَاعةٌ . « او داراى كتابى است كه جماعتى آن كتاب را از او روايت كرده‌اند . »\r\nاين بحث راجع به سند روايت ؛ كه ظاهراً سند ، سند خوبى است . حَسَنٌ كَالصَّحيح ، و معتبر و قابل اعتماد است .\r\nو أمّا دلالت اين خبر : حضرت خلافت را نسبت مىدهند به فقهائى كه حديث رسول و سنّت آن حضرت را روايت مىكنند ، و براى تأكيد هم سه بار رسول خدا « اللَهُمَّ ارْحَمْ خُلَفَآئِى » را تكرار كردند . بعد ، از ايشان سؤال كردند : مَنْ خُلَفَآؤُكَ ؟ ! حضرت فرمودند : آن كسانى كه پس از من مىآيند : يَرْوُونَ حَدِيثِى وَ سُنَّتِى . « حديث و سنّت من را روايت ميكنند . » آن فقهائى كه راوى حديث و سنّت رسول خدا هستند ، آنها خلفاء هستند .\r\nبنابراين ، به اين روايت مىتوان استدلال كرد بر : نَصْبِهِمْ لِلْوِلايَةِ و القَضآء وَ الإفْتآء . چرا ؟ چون ظهور خلافت قِيامُ الْفَقيهِ مَقامَ النَّبِىّ است . خلافت به عنوان إطلاق دلالت مىكند بر اينكه : آن شخص خليفه ، قائم مقامِ منوبٌ عنه است . عنوان ، عنوان نيابت و خلافت است ، و حضرت مىفرمايد : خُلَفَآئِى . « خلفاء من ، جانشينان من ، قائم مقامان من . » پس هر چيزى از مزايا و خواصّ ، كه براى پيغمبر ثابت است ، براى اين فقهاء ثابت است ، إلا ما خَرَجَ بِالدَّليل .\r\nو آنچه كه به دليل خارج است ، خصائص إمامت است . آنچه كه راجع به خصوص إمامت است براى هيچيك از فقهاء شيعه نيست و از اختصاصات إمام است ، و أمّا بقيّة چيزها - غير از خصائص إمامت - را مىتوانيم از إطلاق اين روايت براى فقهاء إثبات كنيم ؛ كه از جملهء آن مَناصب ، ولايت و قضاء و إفتاء است . ما ، هم مىتوانيم حكومت را براى اينها در امور ولائيّة اجتماعيّة مردم إثبات كنيم ، و هم قَضاء و فصل خصومت ، و هم إفتاء و بيان أحكام را براى مردم .\r\n\r\n","description":"","footnote":"","page_name":" 39 ","page_number":53},
  {"content":"\r\n\r\nو طبق همان مطلبى كه درباره حديث كُمَيل عرض كرديم ، اين روايت هم اختصاص به أئمّه ندارد ؛ بلكه اللَهُمَّ ارْحَمْ خُلَفَآئِى ، با إطلاق دلالت لفظيّه و اعتبار قرائن مقاميّه ، شامل جميع علماى ربّانىِ عارف بالله و عالم بأمر الله ميگردد . و قرينه‌اى كه آنها را مختصّ به أئمّه عليهم السّلام بنمايد وجود ندارد ؛ بلكه به عموميّت خودش باقى است . و خليفة رسول الله كه داراى عنوان خلافت باشد ، كسى است كه حديث و سنّت و أحوال حضرت رسول را روايت كند . اين شخص ، خليفة رسول الله است ؛ و اينها همان أفرادى هستند كه خود رسول خدا فرمود : « يَأْتُونَ مِنْ بَعْدِى ، يَرْوُونَ حَدِيثِى وَ سُنَّتِى » . اين عبارات ، إطلاق داشته و اختصاص به أئمّه ندارد . و لذا اين روايت هم از رواياتى است كه شاهد بر ولايت و حكومت فقيه ، و قضاء ، و إفتاء اوست و مىتوان به آن استدلال كرد .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 40 ","page_number":54},
  {"content":"\r\n\r\n\r\nدرس پانزدهم : بحث پيرامون حديث : مَا وَلَّتْ أُمَّةٌ أَمْرَهَا رَجُلًا قَطُّ وَ فِيهِمْ مَنْ هُوَ أَعْلَمُ مِنْهُ ، إلَّا لَمْ يَزَلْ أَمْرُهُمْ يَذْهَبُ سَفَالًا حَتَّى يَرْجِعُوا إلَى مَا تَرَكُوا ؛ و دو حديث ديگر\r\n\r\n","description":"","footnote":"","page_name":" 41 ","page_number":55},
  {"content":"\r\n . \r\n","description":"","footnote":"","page_name":" 42 ","page_number":56},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nروايت إمام حسن مجتبى عليه السّلام اين حديث را از رسول أكرم صلّى الله عليه و آله\r\nيكى از روايات بسيار مهمّ كه دلالت بر ولايت فقيه و لزوم أعلميّت فقيه در مصدر ولايت دارد ، روايت معروفى است كه با سندهاى مختلف ، از حضرت رسول الله صلّى الله عليه و آله و سلَّم نقل شده است كه :\r\nمَا وَلَّتْ أُمَّةٌ أَمْرَهَا رَجُلا قَطُّ وَ فِيهِمْ مَنْ هُوَ أَعْلَمُ مِنْهُ ، إلا لَمْ يَزَلْ أَمْرُهُمْ يَذْهَبُ سَفَالًا حَتَّى يَرْجِعُوا إلَى مَا تَرَكُوا .\r\n« هيچ امَّتى ( نكرة در سياق نفى إفادة عموم مىكند ) هيچگاه امرش را به مردى نسپرده و زمام امورش را به فردى نداده است ، در حالتى كه در ميان آن جماعت ، أعلم از او بوده باشد ؛ مگر اينكه هميشه أمر آن امّت به سوى تباهى و خرابى و فساد ميرود ؛ تا زمانيكه از اين كار برگردند و زمام أمر خود را از دست غير أعلم گرفته ، بدست أعلم بسپارند . »\r\nاين روايت را در چند مورد نقل كرده‌اند . در يك مورد به دو نحو مختلف از حضرت إمام حسن مجتبى عليه السّلام روايت شده است . و در مورد ديگر أمير المؤمنين عليه السّلام بيان مىفرمايد . و در جائى ديگر ، سلمان فارسى احتجاج مىكند . و در يك جا نيز از حضرت موسى بن جعفر عليهما السّلام\r\n\r\n","description":"","footnote":"","page_name":" 43 ","page_number":57},
  {"content":"\r\n\r\nروايت شده است .\r\nأمّا روايت حضرت إمام حسن مجتبى عليه السّلام ، هم در « أمالى » شيخ طوسى هست ، و هم سيّد هاشم بَحْرانىّ در « غايةُ الْمَرام » از أمالى با دو سند مختلف روايت مىكند .\r\nأمّا سند أوّل آن : شيخ در « أمالى » مىفرمايد : أخْبَرَنا جَماعَةٌ عَنْ أبى الْمُفَضَّلِ قالَ : حَدَّثَنى أبو الْعَبَّاسِ أحْمَدُ بْنُ مُحَمَّدِ بْنِ سَعيدِ بْنِ عَبْدِ الرَّحْمَنِ الْهَمْدانىُّ بِالْكوفَةِ ؛ وَ قالَ : حَدَّثَنا مُحَمَّدُ بْنُ الْمُفَضَّلِ بْنِ إبْراهيمَ بْنِ الْقَيْسِ الاشْعَرىُّ قالَ : حَدَّثَنا عَلىُّ بْنُ حَسَّانِ الْواسِطىُّ قالَ : حَدَّثَنا عَبْدُ الرَّحْمَنِ بْنُ كَثيرٍ ، عَنْ جَعْفَرِ بْنِ مُحَمَّدٍ ، عَنْ أبيهِ ، عَنْ جَدِّهِ عَلِىِّ بْنِ الْحُسَيْنِ عَلَيْهِمُ السَّلامُ قالَ : لَمَّا أَجْمَعَ الْحَسَنُ بْنُ عَلِىٍّ عَلَيْهِمَا السَّلَامُ عَلَى صُلْحِ مُعَاوِيَةَ ، خَرَجَ حَتَّى لَقِيَهُ . فَلَمَّا اجْتَمَعَا قَامَ مُعَاوِيَةُ خَطِيبًا . . .\r\nعبد الرّحمن بن كثير ، روايت مىكند از إمام صادق عليه السّلام از پدرش ، از جدّش حضرت علىّ بن الحسين عليهم السّلام كه آن حضرت مىفرمايد : هنگاميكه بنا شد حضرت إمام حسن مجتبى عليه السّلام با معاويه صلح كنند ، از محلّ خود خارج شدند تا اينكه با او برخورد كرده و در محلّى با هم ملاقات نمودند ؛ چون هر دو با هم اجتماع نمودند ، معاويه برخاست و خطبه‌اى خواند . سپس حضرت ، خطبه را مفصّل بيان مىكند تا ميرسد به اينجا كه مىفرمايد :\r\nفَقَامَ الْحَسَنُ عَلَيْهِ السَّلامُ فَخَطَبَ فَقَالَ : الْحَمْدُ لِلَّهِ الْمُسْتَحْمِدِ بِالآلَآء وَ تَتَابُعِ النَّعْمَآء . . .\r\n« سپس حضرت إمام حسن عليه السّلام ايستادند و شروع به خطبه كرده ، فرمودند : حمد اختصاص به پروردگارى دارد كه بواسطهء آلائى كه عنايت فرموده مورد حمد قرار گرفته است و بواسطهء پى در پى آمدن نعمتهايش ، حمد را به خود اختصاص داده است . . . »\r\nحضرت خطبهء جامع و طويلى در اينجا بيان مىفرمايد . و بعد در ضمن\r\n\r\n","description":"","footnote":"","page_name":" 44 ","page_number":58},
  {"content":"\r\n\r\nخطبه ، اين جمله را دارند :\r\nوَ قَدْ قَالَ رَسُولُ اللَهِ ( صَلَّى اللَهُ عَلَيْهِ وَ ءَالِهِ وَ سَلَّمَ ) : مَا وَلَّتْ أُمَّةٌ أَمْرَهَا رَجُلا قَطُّ وَ فِيهِمْ مَنْ هُوَ أَعْلَمُ مِنْهُ ، إلا لَمْ يَزَلْ أَمْرُهُمْ يَذْهَبُ سَفَالًا حَتَّى يَرْجِعُوا إلَى مَا تَرَكُوا « 1 » .\r\nمى فرمايند كه : « رسول خدا ( صلَّى الله عليه و آله و سلَّم ) فرمود : هيچ امّتى در هيچ وقت ، ولايت أمر خود را به مردى نميدهد ، در صورتى كه در ميان امّت ، أعلمِ از آن شخص وجود داشته باشد ، مگر اينكه بواسطهء دادن أمر ولايت به غير أعلم ، پيوسته أمر آنها به سوى خرابى و تباهى كشيده مىشود تا زمانى كه از اين كارشان دست بردارند و از آن راهى كه رفته‌اند برگردند و أمر را به دست أعلم بسپارند . »\r\nو أمّا سند دوّم : أيضاً در « غاية المرام » از شيخ طوسى در « أمالى » مختصرِ همين خطبه را با يك طريق ديگر نقل مىكند « 2 » . و در آن روايت نيز عين اين عبارت را حضرت إمام حسن مجتبى عليه السّلام از رسول خدا شاهد مىآورند .\r\nپس اين دو عبارت ، عبارت واحدى است از حضرت إمام حسن مجتبى عليه السّلام . و البتّه أصل اين خطبه را از إمام حسن مجتبى عليه السّلام همه قبول دارند ؛ حتّى عامّه هم نقل كرده‌اند . و أمّا اين جملة بخصوص ، فقط در روايت « غاية المرام » است كه از شيخ طوسى گرفته ، و دو سند هم دارد و هر دو\r\n\r\n\r\n","description":"","footnote":"\r\n( 1 ) «\r\nغاية المرام » طبع سنگى ، ص 298 ، حديث 26 أيضاً عين اين عبارت را از حضرت مجتبى عليه السّلام بدون كلمه « قَطُّ » و همراه با ضمير مفرد غائب در كلمه « تَرَكُوا » بطوريكه « تركوه » شده است ، حافظ كبير ابن عُقْدهء ، بنا به نقل علّامه أمينى در « الغدير » ج 1 ، ص 197 و همچنين شيخ سليمان قندوزىّ در « ينابيعُ المودّة » ص 482 ، باب نودم از تفسير منسوب به أئمّه از أهل البيت الطَّيّبين عليهم السّلام از حضرت جعفرٌ الصّادق از پدرش ، از جدّش ، از حضرت إمام حسن عليهم السّلام جميعاً ، به عين عبارت ابن عقده آورده است\r\n( 2 ) « .\r\nغاية المرام » طبع سنگى ، ص 299 ، حديث 27\r\n","page_name":" 45 ","page_number":59},
  {"content":"\r\n\r\nسندش هم بسيار خوب است .\r\n\r\nروايت أمير المؤمنين عليه السّلام اين حديث را از رسول أكرم صلّى الله عليه و آله\r\nو أمّا روايتى كه از أمير المؤمنين عليه السّلام ، با اين جملة مخصوص از رسول خدا نقل كرده‌اند ، در كتاب « سُلَيْم بن قَيْسِ الهِلالىّ » است .\r\nأبان ( راوى اين حديث ) از سُلَيْم بن قَيْس روايت مىكند كه سُليم مىگويد : شنيدم از علىّ بن أبى طالب عليه السّلام قبل از واقعهء صفّين كه مىفرمود : إنَّ هَؤُلآء الْقَوْمَ لَنْ يُنِيبُوا إلَى الْحَقِّ . . .\r\nحضرت فرمايشات خود را إدامه مىدهند تا آنجا كه مىفرمايند :\r\nإنَّ الْعَجَبَ كُلَّ الْعَجَبِ مِنْ جُهَّالِ هَذِهِ الامَّةِ وَ ضُلالِهَا وَ قَادَتِهَا و سَاقَتِهَا إلَى النَّارِ ! إنَّهُمْ قَدْ سَمِعُوا رَسُولَ اللَهِ صَلَّى اللَهُ عَلَيْهِ وَ ءَالِهِ يَقُولُ عَوْدًا وَ بَدْءًا : مَا وَلَّتْ أُمَّةٌ رَجُلا قَطُّ أَمْرَهَا وَ فِيهِمْ أَعْلَمُ مِنْهُ ، إلا لَمْ يَزَلْ أَمْرُهُمْ يَذْهَبُ سَفَالًا حتَّى يَرْجِعُوا إلَى مَا تَرَكُوا « 1 » . .\r\n« عجب است ، تمام مراتب عجب ، از جاهلان اين امَّت و گمراه كنندگان آن ، و قائدها و سائق‌هاى ( جلوداران و عقب داران ) اين امَّت به سوى آتش ! كه نه يك بار ، بلكه در موارد متعدّده و كثيره ، پيوسته از رسول خدا صلّى الله عليه و آله شنيدند كه مىفرمود : هيچگاه امّتى أمر ولايت خود را به مردى نسپرده است ، در حالتى كه در ميان آنها أعلمِ از او وجود داشته باشد ، مگر اينكه پيوسته أمر آنها به خرابى و تباهى كشيده شده است ، تا اينكه برگردند به سوى آنچه را كه ترك كرده‌اند و تدارك ما فات كنند . »\r\nاين روايت كه ما آن را مختصر نموده و شاهد آن را بيان كرديم ، در « كتاب سليم بن قيس » آمده است و اين كتاب از معتبرترين كتب مىباشد ؛ زيرا سليم بن قيس از بزرگانست و شيعه و سنّى او را قبول دارند و از معاريف رجال روايت است ، و كتابش هم در نهايت إتقان و اعتبار مىباشد . و بزرگان شيعه مانند\r\n\r\n\r\n","description":"","footnote":"\r\n( 1 ) «\r\nكتاب سُلَيم بن قيس الهلالىّ الكوفىّ » طبع نجف ، ص 147 و 148\r\n","page_name":" 46 ","page_number":60},
  {"content":"\r\n\r\nمجلسىّ و سيّد ابن طاووس و أمثال آنها در بسيارى از موارد ، در كتب خود از سليم بن قَيس نقل مىكنند . و از نقطة نظر صحّت ، هيچ شبهه و شكّى در كتاب سليم بن قيس نيست .\r\n\r\nروايت سلمان فارسى اين حديث را از رسول الله ، در احتجاج با أبو بكر در مسجد\r\nأمّا أوّلين شخصى كه استدلال به اين روايت كرده است - رَدًّا عَلَى مَنْ شاغَلَ مَنْصِبَ الاعْلَم - بنا بر آنچه كه ما تفحُّص كرده و بدست آورديم ، سلمان است . سلمان از جملهء دوازده مردى است كه بعد از قضاياى « سقيفه » و دفن رسول خدا صلّى الله عليه و آله و سلَّم ، به مسجد رفتند و بر أبو بكر اعتراض كردند ، و يك يك آنها أبو بكر را مخاطب قرار داده او را استيضاح و خلافت او را ردّ كردند . در غالب تواريخ هم آمده است كه : اينها أفرادى بودند كه عليه أبو بكر با متانت اعتراض و استدلال كردند ، و أبو بكر هم نتوانست جواب آنان را بگويد . البتّه اين يك داستان تاريخى بسيار مفصّلى است و آن مقدارى را كه ما در اينجا نقل مىكنيم ، فقط عبارتى است كه شاهد ما بر لزوم تصدّى أعلم بر مناصب ولايت مىباشد .\r\nاز جملهء دوازده نفر : سلمان ، أبو ذرّ ، عمّار ، حُذَيفَه ، ابن التَّيِّهان و أبو أيّوب أنصارىّ بودند كه به مسجد رسول خدا رفتند و مُحاجّه كردند با أبو بكر لَمَّا صَعَدَ الْمِنْبَرَ وَ يُريدُ الْخُطْبَةَ يَوْمَ الْجُمُعَةِ خِلافَةً عَنْ رَسولِ اللَهِ بَعْدَ الْبَيْعَةِ . در أوّلين جمعه‌اى كه ميخواست إقامة نماز جمعه كند هنگاميكه خواست قبل از نماز شروع به خطبه كند ، اين دوازده نفر برخاستند و يكى پس از ديگرى سخن خود را بيان كردند .\r\nوَ قامَ كُلُّ واحِدٍ مِنْهُم واحِدًا بَعْدَ الآخَرِ ، وَ اسْتَدَلّوا عَلَى إمَامَةِ الإمامِ أميرِالمؤْمِنينَ عَلَيْهِ السَّلامُ ، رَدًّا عَلَى خِلافَةِ الْخَلِيفَةِ الانْتِخابىِّ ، وَ إنْكارًا عَلَى تَشاغُلِهِ مَنْصِبَ الرَّسولِ صلَّى اللَهُ عَلَيْهِ وَ ءَالِهِ وَ سَلَّم .\r\nاين قضيّه را أحمد بن محمّد بن خالد بَرقىّ در كتاب « رجال » خود ، عَبدالجليل قزوينىّ در كتاب « نَقض » ، شيخ صدوق در « خصال » ، أبو منصور\r\n\r\n","description":"","footnote":"","page_name":" 47 ","page_number":61},
  {"content":"\r\n\r\nأحمد بن أبى طالب طبرسىّ در « احتجاج » ، و سيّد الاجلّ علىّ بن طاووس در كتاب « كشف اليقين » « 1 » . آورده‌اند .\r\nو مجلسىّ در « بحار الانوار » « 2 » و مامقانىّ در « تنقيحُ الْمقال » « 3 » از شيخ صدوق و از طبرسى و از ابن طاووس نقل مىكنند و إشاره‌اى به روايت برقى و قزوينى كه ما در اينجا از آنها نقل مىنمائيم نمىكنند ؛ با اينكه در كتابهاى أحمد ابن مُحمَد بن خالد برقى ، و عبد الجليل قزوينى در نقل اين روايت ، مطالب بسيار عالى و سامى آمده است . و شايد اين دو بزرگوار ( مجلسى و مامقانى ) در هنگام نقل اين روايت دستشان به آن دو كتاب نرسيده و از مطالب عبد الجليل قزوينى در « نقض » و أحمد بن محمّد بن خالد برقى در « رجال » مطّلع نشده‌اند ؛ چون هيچ إشاره‌اى هم به روايات آن دو بزرگوار نمىكنند ؛ در حالتى كه آن دو روايت ، از اين خبرى كه ابن طاووس و طبرسى و شيخ صدوق نقل مىكنند ، از جهت مُحتوى سنگين‌تر و متين‌تر است و مطالب عالى ترى هم دارد .\r\nاز جملهء براهينى كه سلمان در هنگام مخاطبه با خليفهء غاصب بر آن اتّكاء كرد ، عدم جواز تصدّىِ غير أعلم نسبت به مقام ولايت ، در صورت وجود أعلم است . سلمان فقط به اين احتجاج نمود كه : در صورتى كه أعلم از تو در ميان امّت وجود دارد ، تو به چه دليل بر منبر رسول خدا بالا رفتى و خلافت را غصب كردى ؟ ! و هر يك از آن دوازده نفر نيز يك دليل خاصّى آوردند ؛ و أدلّة آنها هم به يكديگر مربوط نيست . أفرادى كه بخواهند بقيّة أدلّه را مطالعه كنند به يكى از همين كتبى كه ذكر شد مراجعه كنند . زيرا همهء احتجاجات آن دوازده نفر در اين كتابها موجود است .\r\nاينك ما عبارت سلمان را كه در « رجال برقى » آمده است ذكر مىكنيم :\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 8 ، باب كيفيّة غصب لُصوص الخلافة و أهل الجلافهء ، ص 42 و 43\r\n( 2 ) همان مصدر\r\n( 3 ) « تنقيح المقال » ج 1 ، الفآئدة الثّانية عشر من مقدّمهء الكتاب ، ص 198 إلى 200\r\n","page_name":" 48 ","page_number":62},
  {"content":"\r\n\r\nثُمَّ قامَ سَلْمانُ فَقالَ : يا أبا بَكْرٍ إلَى مَنْ تَسْتَنِدُ « 1 » . أمْرَكَ إذَا الْمَوْتُ نَزَلَ بِكَ ؟ ! وَ إلَى مَنْ تَفْزَعُ « 2 » . إذَا سُئِلْتَ عَنْ أحْكامِ الامَّةِ عَمَّا لا تَعْلَمُ ؟ ! أ تَكونُ إمامًا لِمَنْ هُوَ أعْلَمُ مِنْكَ ؟ قَدِّمْ مَنْ قَدَّمَهُ اللَهُ وَ قَدَّمَهُ رَسولُ اللَهِ فى حَياتِهِ « 3 » .\r\nسلمان مىگويد : « اى أبا بكر به كدام كسى اعتماد مىكنى و پناه مىبرى ، و أمر خود را به چه شخصى مىسپارى ، زمانى كه موت بر تو نازل شود ؟ ! و به كدام كس پناه مىآورى اگر از أحكام امّت از آنچه را كه نميدانى از تو سؤال شود ؟ ! آيا تو إمام هستى بر كسى كه او از تو أعلم است ؟ مقدّم بدار آن كسى را كه خدا او را مقدّم داشته است و رسول خدا او را در حَيات خود مقدّم داشته است . »\r\nو أمّا شيخ عبد الجليل قزوينىّ در كتاب « نقض » به اين عبارت آورده است : يا أبا بَكْر إلَى مَنْ تَسْنَدُ أمْرَكَ إذا نَزَلَ بِكَ الْقَضآءُ ؟ وَ إلَى مَنْ تَفْزَعُ إذا سُئِلْتَ عَمَّا لا تَعْلَمُ ؟ ( وَ ما عُذْرُكَ فى التَّقَدُّمِ ) وَ فى الْقَوْمِ مَنْ هُوَ أعْلَمُ مِنْكَ ؟ ! . . .\r\n« أمر خود را به چه كسى مىسپارى و به كه اعتماد مىكنى ، اگر قضاء و حكم بر تو نازل شود ؟ و به كدامين شخص پناه مىبرى اگر از آنچه را كه نميدانى از تو سؤال شود ؟ ! و عذرت در تقدّمِ بر امّت چيست در حالتى كه در ميان قوم و امّت ، أعلمِ از تو وجود دارد ؟ ! » « 4 » .\r\nشيخ صدوق ، در كتاب « خصال » عين اين عبارت را كه ما از كتاب « نقض » نقل كرديم آورده است ، ليكن جملة « وَ ما عُذْرُكَ فى التَّقَدُّمِ » را ذكر ننموده است .\r\n\r\n\r\n","description":"","footnote":"\r\n( 1 ) اسْتَنَدَ ، استِنادًا إلَيه : لَجَأَ إلَيْهِ وَ اعْتَمَدَ عَلَيْه .\r\n( 2 ) فَزِعَ يَفْزَعُ ، فَزْعًا إليه : لَجَأَ .\r\n( 3 ) « رجال برقى » صفحه : 64\r\n( 4 ) كتاب « نقض » معروف به « بعضُ مَثالِب النَّواصِب فى نَقْض بعضِ فَضآئِح الرَّوافِض » ص 659\r\n","page_name":" 49 ","page_number":63},
  {"content":"\r\n\r\nو أمّا در « احتجاج » به اين عبارت است : يا أبا بَكْرٍ إلَى مَنْ تَسْنَدُ أمْرَكَ إذا نَزَلَ بِكَ ما لا تَعْرِفُهُ ؟ ! وَ إلَى مَنْ تَفْزَعُ إذا سُئِلْتَ عَمَّا لا تَعْلَمُهُ ؟ وَ ما عُذْرُكَ فى تَقَدُّمِكَ عَلَى مَنْ هُوَ أعْلَمُ مِنْكَ ، و أقْرَبُ إلَى رَسولِ اللَهِ ، وَ أعْلَمُ بِتَأْويلِ كِتابِ اللَهِ عَزّ وَ جَلَّ وَ سُنَّةِ نَبيِّهِ ؟ ! « 1 » .\r\n« اى أبا بكر ، به چه كسى اعتماد مىكنى زمانيكه مطالبى را كه اطّلاع ندارى بر تو نازل شود ؟ ! مَفْزَع و مَلاذَت چيست در آن صورتى كه از تو پرسش شود از مسائلى كه آنها را نميدانى ؟ ! عذر تو در تقدّمت بر كسى كه از تو أعلم بوده ، و أقرب به سوى رسول خداست ، و أعلمِ به تأويل كتاب خدا و سنّت نبىّ خدا مىباشد چيست ؟ ! »\r\nاين روايتى را كه به طرق مختلفه از سلمان نقل شد ، مجموعاً هفت نفر از علماى بزرگ ( برقى ، قزوينى ، طبرسى ، ابن طاووس ، مجلسى ، مامقانى و صدوق ) در كتب خود آورده‌اند .\r\n\r\nروايت حضرت إمام موسى بن جعفر عليهما السّلام اين حديث را از رسول أكرم صلّى الله عليه و آله\r\nاز جملهء رواياتى كه دربارهء إمامت أعلم است ، روايتى است از حضرت كاظم عليه السّلام از رسول خدا صلّى الله عليه و آله و سلّم فى ءَاخِرِ خُطْبَةٍ خَطَبَها حالَ مَرَضِهِ الَّذى تُوُفِّىَ فيها ، فى الْمَسْجِد .\r\nرسول خدا در آخرين خطبه‌اى كه در مسجد ، در حال مرضى كه با همان مرض از دنيا رحلت كردند ، إيراد نمودند فرمودند : أَلَا وَ مَنْ أَمَّ قَوْمًا عَمْيًا وَ فِى الامَّةِ مَنْ هُوَ أَعْلَمُ مِنْهُ فَقَدْ كَفَرَ !\r\n« آگاه باشيد ! كسى كه از روى جهالت و نادانى پيشوائى و جلودارى و إمامت قومى را بكند در حالى كه در ميان امّت كسى كه از او أعلم باشد وجود داشته باشد ، اين شخص كافر شده است . »\r\nاين روايت را سيّد هاشم بَحرانىّ در « غاية المرام » از سيّد ابن طاووس در\r\n\r\n\r\n","description":"","footnote":"\r\n( 1 ) «\r\nاحتجاج » طبع نجف ، ج 1 ، ص 100\r\n","page_name":" 50 ","page_number":64},
  {"content":"\r\n\r\n« طرآئف » طريفهء سى و سوّم ، نقل مىكند « 1 » . و معلوم شد كه أصل از حضرت رسول صلّى الله عليه و آله و سلّم است .\r\nاين روايت نيز به طور إطلاق مىرساند كه : هميشه در ميان امّت ، عنوان حكومت و ولايت ، اختصاص به أعلم دارد ؛ و تا هنگامى كه أعلم در ميان امّت موجود است ، شخص غير أعلم نمىتواند حكومت را در دست بگيرد ؛ و اگر قومى چنين كنند ، دائماً آن جامعه روى از صلاح برگردانده و به سوى تباهى رهسپار مىگردد ؛ و اين تباهى پيوسته إدامه دارد ، تا زمانى كه برگردند و زمام أمر خود را بدست أعلم بسپارند .\r\nبر همين أساس است كه در روايات مىبينيم : هميشه أئمّة طاهرين عليهم السّلام ، عليه عامّه استدلال مىكنند كه : به چه دليل خلفاء غاصب با وجود أعلم در ميان امّت ، زمام امور را در دست گرفتند ؟ در حالى كه رسول خدا فرموده بود كه بايد أعلم امَّت من ، زمام حكومت را در دست بگيرد ؟\r\nو اين حربه‌اى است قائم ، استوار و متين در دست شيعه ، كه پيوسته عليه أهل تسنّن به كار مىبَرد ، و آن اينست كه : با وجود عقل قوىّ و علم قوىّ ، زمام امور را بدست غير او سپردن ، طبق منطق فطرت و عقل و دستور رسول خدا ، تمام نيست . يعنى وجوب حكومت أعلم ، در سه مرحلة : حكم فطرت و حكم عقل و حكم شرع ، جارى است .\r\nشاهد ما در اين روايات فقط اين جمله از روايت نبوىّ بود كه با اين طُرُق مختلفه نقل شد ، نه سائر أدلّة نقليّه كه آنها هر كدام بجاى خود باقى است .\r\n\r\nتهديد و خطاب إمام محمّد تقىّ عليه السّلام به عمويشان : عبد الله بن موسى\r\n\r\n\r\n","description":"","footnote":"\r\n( 1 ) « غاية المرام » ص 229 ، حديث 41 ، از خاصّه ؛ و اين روايت از حضرت إمام موسى بن جعفر عليه السّلام در ضمن حديث طويلى از رسول خدا صلّى الله عليه و آله وارد است كه ما آن را در ج 13 « إمام شناسى » ص 269 ضمن درس 191 تا 195 ( شماره 2 ) از دوره علوم و معارف إسلام آورده‌ايم . از جمله رواياتى كه مىشود از آن به خوبى استفادهء وجوب تقليد از أعلم\r\n","page_name":" 51 ","page_number":65},
  {"content":"\r\n\r\nنه ولايت أعلم - را نمود ، روايتى است كه مرحوم مجلسى در « بحار الانوار » در أحوال حضرت إمام محمّد تقىّ ، جواد الائمّه عليه السّلام ، از كتاب « عيون المعجزات » نقل مىكند لَمَّا أفْتَى عَمُّهُ عَبْدُ اللَهِ بْنُ موسَى بِفُتْيا غَيْرِ صَحيْحَهء . حضرت إمام جواد عليه السّلام به عموى خود عبد الله بن موسى ، هنگامى كه او فتاواى غير صحيحه داده بود ، اينطور خطاب كردند :\r\nفَقَالَ ( عَلَيْهِ السَّلامُ ) : لَا إلَهَ إلَّا اللَهُ ، يَا عَمُّ ! إنَّهُ عَظِيمٌ عِنْدَ اللَهِ أَنْ تَقِفَ غَدًا بَيْنَ يَدَيْهِ فَيَقُولُ لَكَ : لِمَ تُفْتِى عِبَادِى بِمَا لَمْ تَعْلَمْ وَ فِى الامَّةِ مَنْ هُوَ أَعْلَمُ مِنْكَ ؟ « 1 » .\r\n« حضرت فرمودند : لا إله إلّا الله ، اى عمو جان ! حقّاً خيلى بزرگ است در نزد خدا چون فردا ( در موقف حساب ) در پيشگاه او حاضر شوى و خدا به تو بگويد : چرا در ميان بندگان من فتوى دادى به آنچه كه نميدانستى ، در حالتى كه در امّت كسى كه از تو أعلم باشد وجود داشته است ؟ ! »\r\nظاهر اين روايت اگرچه نهى است از فتواى به غير علم ، إلّا اينكه بعد از تأمّل در محتواى آن ، بدست مىآيد كه : اين ظاهر ، مراد نيست . بلكه مستفاد از آن ، نهى از فتوى است زمانى كه در ميان امّت ، أعلم وجود داشته باشد . به جهت اينكه إمام عليه السّلام بعد از اينكه نهى و مؤاخذه فرمود از فتواى به غير علم ، مورد نهى خود را تخصيص داد به آنجائى كه در امّت ، أعلم وجود داشته باشد و چون ميدانيم كه : فرقى در حرمت فتواى به غير علم نيست بين اينكه در ميان امّت ، أعلم باشد يا نباشد ؛ لهذا مستفاد از كلام حضرت ، اخْتِصاصُ النَّهْىِ بِصورَةِ وُجودِ الاعْلَم است و مُفتِى ، عند وجود الاعلم ممنوع از فتوى مىباشد ، مطلقا ؛ چه فتواى وى بدون علم باشد و چه با علم . و آن فتوائى كه در قبال فتواى أعلم واقع شود ، آن فتوى نادرست و غير حقّ است ؛ اگرچه مُفتى قاطع\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 12 ، ص 124 ، از « عيون المعجزات » : لَمَّا قُبِضَ الرِّضا عَلَيْهِ السَّلامُ كانَ سِنُّ أبى جَعْفَرٍ عَلَيْهِ السَّلامُ نَحْوَ سَبْعِ سِنينَ ، فَاخْتُلِفَتِ الْكَلِمَةُ مِنَ النَّاسِ بِبَغْدادٍ وَ فى الامْصارِ ، الرّواية ( و كانَتْ طويلةً فى الجُملة ) .\r\n","page_name":" 52 ","page_number":66},
  {"content":"\r\n\r\nبه صحّت آن باشد .\r\nمحصّل كلام اينكه : فتوى با وجود أعلم جائز نيست ؛ براى اينكه فتواى به غير حقّ است . در اين روايت إمام عليه السّلام ، مَدار را بر فتواى أعلم قرار داده است . پس هر فتوائى كه مخالف فتواى أعلم باشد مَعَ وُجودِ الاعْلَم ، فتواى بِما لا يَعْلَمُ أنَّهُ حَقٌّ و مخالف حقّ است . و اين همان استظهارى است كه گفتيم از روايت مىشود .\r\nبنابراين ، مفاد روايت اينست كه : مَصَبِّ فتوى در امّت ، حتماً مختصّ به أعلم است ، وَ لا يَجوزُ لِاحَدٍ فى قِبالِهِ أنْ يُفْتىَ بِشَىْء .\r\nحضرت در اين جمله : لِمَ تُفْتِى عِبَادِى بِمَا لَمْ تَعْلَمْ وَ فِى الامَّةِ مَنْ هُوَ أَعْلَمُ مِنْكَ ، ميخواهد بفرمايد : خداوند مؤاخذه مىكند كه : اى بنده ! در حالى كه أعلمِ از تو در ميان امّت وجود داشت ، چرا فَتوى دادى ؟ ! نمىخواهد بگويد : چرا فتوى دادى بِما لا تَعلَم ؟ چرا كه فتواى بِما لا تَعلَم مطلقا جائز نبوده ، و حرام است ؛ چه اينكه در امّت أعلم باشد يا نباشد .\r\nفَبِنآءً عليهذا عبارت : لِمَ تُفْتِى عِبَادِى بِمَا لَمْ تَعْلَمْ وَ فِى الامَّةِ مَنْ هُوَ أَعْلَمُ مِنْكَ ، مىرساند كه : وجود مَنْ هُوَ أعْلَمُ مِنْكَ فى الامَّهء ، جلوگيرى از فتواى تو مىكند ! و در اين صورت نبايد فتوى بدهى ؛ چه اينكه فتوايت عَن علمٍ باشد يا عَن غَيرِ علم . پس در مقابل فتواى أعلم فتوى دادن جائز نيست .\r\nنُكتةٌ دقيقَة : در اينجا آنچه نهى مستقيم بر روى آن قرار مىگيرد ، فتواى تو است ؛ چه از روى علم باشد و چه از روى غير علم ؛ فتواى تو هر چه باشد ، فتواى عَن غَيرِ عِلمٍ است ؛ زيرا در مقابل فتواى أعلم قرار گرفته است .\r\nنفرموده است : لِمَ تُفْتى عِبادى بِما تَعْلَمُ وَ ما لا تَعْلَمُ وَ فى الامَّةِ مَنْ هُوَ خَيْرٌ مِنْكَ ؟ براى اينكه اگر اينطور مىگفت ، معنيش اين بود كه در وقتى كه ميان امّت ، أعلم وجود دارد فَتواى به علم يا به غير علم نده ! ولى در اينجا كلمة « بَمَا لَمْ تَعْلَمْ » را آورده است تا اين معنى را برسا\r\n\r\n","description":"","footnote":"","page_name":" 53 ","page_number":67},
  {"content":"\r\n\r\nهست ، فتواى تو هر چه باشد ، فتواى به غير علم و از روى جهل است . در هنگامى كه وزنه أعلمى موجود باشد ، سخن تو مُمْضَى نيست ؛ گفتارت حجّيّت ندارد . در هنگاميكه طبيب متخصّص و حاذقى باشد ، علمت را إبراز نكن ، زيرا آن علم تو براى خودت علم است ، براى ديگران جهلست ، و ممكن است خطرى در پى داشته باشد . وقتى كه در ميان امّت شخص أعلمى هست ، فتوائى كه تو صادر مىكنى فتواى بِما لا تَعلم است ؛ و لو اينكه فى الواقع مُصيب هم باشد ؛ ليكن اين فتوى در مقابل آن حقّ و حقيقتى كه حجّيّت گرفته كه همان فتواى أعلم است ، إظهار نظر و فتواى به غير علم مىباشد .\r\nو لذا حضرت با اين لطيفه مىخواهد بفهماند كه با وجود أعلم در ميان امّت ، فتوى دادن مطلقا صحيح نيست ، خواه فتواى آن مفتى با واقع مطابقت بكند يا نكند .\r\nالبتّه فتواى هر كس براى خودش حجّت است ؛ أمّا إفتاى براى غير كه دستور العمل به غير است ، اين منفى است .\r\nاين است مُحَصَّل نتيجه‌اى كه بدست مىآوريم . و اين روايت را همانطور كه عرض كرديم در كتاب « بحار الانوار » از « عيون المعجزات » نقل مىكند . و ليكن إشكال روايت « عيون المعجزات » فقط ، إرسال آن است .\r\n\r\nأسناد مختلف ، و مضامين متفاوت اين حديث شريف\r\nروايت ديگرى را مرحوم مجلسىّ در « بحار الانوار » « 1 » . در أحوال حضرت إمام جواد عليه السّلام از « اختصاص » شيخ مفيد « 2 » . نقل مىكند ، مسنداً عن علىّ ابن إبراهيم از پدرش ؛ أمّا در آنجا اين عبارت است :\r\nيَا عَمُّ ، اتَّقِ اللَهَ ؛ اتَّقِ اللَهَ ! إنَّهُ لَعَظِيمٌ أَنْ تَقِفَ يَوْمَ الْقِيَمَةِ بَيْنَ يَدَىِ اللَهِ عَزّ وَ جَلَّ فَيَقُولُ لَكَ : لِمَ أَفْتَيْتَ النَّاسَ بِمَا لَا تَعْلَمُ ؟ ! . . . و در اين روايت چون\r\n\r\n\r\n","description":"","footnote":"\r\n( 1 )\r\nبحارالانوار » طبع كمپانى ، ج 12 ، ص 120\r\n( 2 ) « الاختصاص » طبع مكتبهء الصّدوق ، سنه 1379 ، ص 102 ، تحت عنوان : حديث محمّد بن علىّ موسى الرّضا عليهم السّلام ؛ و عمّه عبد الله بن موسى\r\n","page_name":" 54 ","page_number":68},
  {"content":"\r\n\r\nعبارت : وَ فِى الامَّةِ مَنْ هُوَ أَعْلَمُ مِنْكَ را ندارد ، شاهد براى ما واقع نميشود .\r\nبلى ، روايت « عيون المعجزات » مىتواند شاهد واقع شود ، كه گفتيم « مُرسَل » است ؛ و اين روايت سندش خوب است ، مُسْنَد است و ليكن اين جمله در آن نيست .\r\nعلّامة مجلسى در « بحارالانوار » « 1 » . روايت ثالثى را در همين باب حكايت مىكند از « مَناقِب » « 2 » . ابن شهرآشوب از كتاب « الجلآء و الشّفآء » و در آنجا گرچه اين فقرة « وَ فِى الامَّةِ مَنْ هُوَ أَعْلَمُ مِنْكَ » نيست ، أمّا صاحب « مناقب » در انتهاى روايت گفته است : الْخَبَر . و ما نميدانيم اين « الْخَبَر » إشاره به چيست ؟ اگر إشاره به بقيّه خبر است كه همان « وَ فِى الامَّةِ مَنْ هُوَ أَعْلَمُ مِنْكَ » باشد ، مطلب تمام است ؛ زيرا روايت ، هم « مُسند » بوده و هم از نقطة نظر دلالت تمام است . و ليكن ممكن است كه أحياناً « الْخَبَر » كه إشاره به بقيّة خبر است ، بقيّة خبر چيز ديگرى باشد .\r\nعَلَى كلِّ تقدير ، تا هنگاميكه كتاب « الجلآء و الشّفآء » بدست نيايد ، و در آنجا إنسان نبيند كه اين جمله موجود است ، با لفظ « الْخَبَر » نمىتوانيم يقيناً حكم كنيم كه « الْخَبَر » إشاره به سوى وَ فِى الامَّةِ مَنْ هُوَ أَعْلَمُ مِنْكَ است .\r\n\r\nنتيجه و محصّل استدلال از اين حديث شريف\r\nمحصّل كلام آنكه : اين دو روايت از جهت سند خوب ، ولى از جهت دلالت تمام نيست ؛ و روايت « عيون المعجزات » از جهت دلالت تمام ، ولى مُرسَل است ؛ و براى استفادهء انحصار حجّيّت در فتواى أعلم ، تمسّك به اين روايت تنها ، مشكل است .\r\nبلى روايت ديگرى در مقام داريم كه براى انحصار حجّيّت در فتواى أعلم\r\n\r\n\r\n","description":"","footnote":"\r\n( 1 ) « بحارالانوار » طبع كمپانى ، ج 12 ، ص 121\r\n( 2 ) « المناقب » لابن شهرءَاشوب ، طبع سنگى ، ج 2 ، ص 429 ؛ عن « الجلآء و الشّفآء » فى خبرٍ : أَنَّهُ لَمَّا مَضَى الرِّضَا جَآءَ مُحَمَّدُ بْنُ جُمْهُورِ الْعِمِّىِّ وَ الْحَسَنُ بْنُ رَاشِدٍ وَ عَلِىُّ بْنُ مُدْرِكٍ وَ عَلِىُّ بْنُ مَهْزِيَارَ . . .\r\n","page_name":" 55 ","page_number":69},
  {"content":"\r\n\r\nبه آن استدلال كرده‌اند ؛ البتّه نه براى مقام ولايت . در مقام ولايت همانطور كه عرض مىكنيم ، شيخ در « مكاسب » إشكال مىكند و مىگويد كه : براى إثبات ولايت فقيه كافى نيست . أمّا براى فتوى خوبست كه بگوئيم : كسى مىتواند فتوى بدهد كه أعلم باشد .\r\nاين روايت در « نهج البلاغهء » است . حضرت أمير المؤمنين عليه السّلام مىفرمايد : أَوْلَى النَّاسِ بالأنْبِيَآء أَعْلَمُهُمْ بِمَا جَآءُوا بِهِ . ثُمَّ تَلا : «  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا  « 1 » . « 2 » .\r\nأَوْلَى النَّاسِ بِالانْبِيَآء ؛ نزديكترين مردم به أنبياء ، كسى كه به أنبياء ولايتش بيشتر است و مقرّبتر است ( ولايت به همان معنى كه در درس أوّل گذشت ) آن كسى است كه : أَعْلَمُهُمْ بِمَا جَآءُوا بِهِ ، داناترين مردم است به آنچه را كه پيغمبران آورده‌اند .\r\nبعد أمير المؤمنين عليه السّلام استشهاد مىكنند به اين آيه :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا .  « آن فردى از أفراد مردم ولايتش به إبراهيم بيشتر است كه متابعت إبراهيم را بكند و اين پيغمبر ولايتش بيشتر است و همچنين كسانى كه إيمان بياورند ، ولايتشان بيشتر است . »\r\nگفتار حضرت را در « نهج البلاغهء » مرحوم شيخ أنصارى رحمة الله عليه در بحث ولايت ، در « مكاسب » آورده و گفته است : ما به اين روايت نمىتوانيم براى ولايت فقيه در تصرّف در أموال غُيَّب و قُصَّر و مجهولُ الْمالك و أوقاف و سائر چيزهائى كه احتياج به ولىّ دارد و ولىِّ خاصّى هم براى آن نيست و مالك خاصّى هم ندارد ، استدلال كنيم . مرام شيخ در اينجا اينست كه اين روايت در\r\n\r\n\r\n","description":"","footnote":"\r\n( 1 ) صدر آيه 68 ، از سوره 3 : ءَال عمران ؛ و تتمّه آيه اينست :  وَ اللَّهُ وَلِيُّ الْمُؤْمِنِينَ . \r\n( 2 ) « نهج البلاغهء » حكمت 96 من باب الحِكَم ؛ و از طبع مصر با تعليقه شيخ محمّد عَبْدُه ، ج 2 ، ص 157 و 158 ؛ و تتمّه حكمت اينست كه : ( ثُمَّ قَالَ ) إنَّ وَلِىَّ مُحَمَّدٍ مَنْ أَطَاعَ اللَهَ وَ إنْ بَعُدَتْ لُحْمَتُهُ ؛ وَ إنَّ عَدُوَّ مُحَمَّدٍ مَنْ عَصَى اللَهَ وَ إنْ قَرُبَتْ قَرَابَتُهُ .\r\n","page_name":" 56 ","page_number":70},
  {"content":"\r\n\r\nمقام بيان وظيفهء علماست از جهت بيان أحكام ، كه عبارت است از إفتاء ؛ و آن مختصّ به أعلم است . أمّا بودن سائر مناصب أنبياء براى آنها ، از اين روايت استفاده نمىشود ؛ زيرا تناسبى بين أعلميّت در أحكام ، و بين تصدِّى أخذ زكَوات و أخماس ، و تَوَلِّى موقوفات ، و تصدّى امور غُيَّب و قُصَّر ، وجود ندارد . أمّا مناسبت بين أعلميّت و بين بيان أحكام موجود است .\r\nعبارت شيخ بعد از بحث طويل اين است : لَكِنَّ الإنْصافَ بَعْدَ مُلاحَظَةِ سِياقِها أوْ صَدْرِها أوْ ذَيْلِها يَقْتَضى الْجَزْمَ بِأَنَّها فى مَقامِ بَيانِ وَظيفَتِهِمْ مِنْ حَيْثُ الاحْكامِ الشَّرْعيَّةِ ؛ لا كَوْنِهِمْ كَالنَّبىِّ وَ الائِمَّةِ صَلَواتُ اللهِ عَلَيْهِمْ فى كَوْنِهِمْ أوْلَى النّاسِ فى أمْوالِهِمْ . فَلَوْ طَلَبَ الْفَقيهُ الزَّكَوةَ وَ الْخُمْسَ مِنَ الْمُكَلَّفِ فَلا دَليلَ عَلَى وُجوبِ الدَّفْعِ إلَيْهِ شَرْعًا .\r\nبنابراين ، نمىتوان از اين روايت ، وجوب دفع خُمس يا زكات را به فقيهى كه مطالبة آن را دارد ، و مدّعى است كه بايد به او پرداخت شود تا در مصارفش صرف كند ، استفاده كنيم . زيرا اين روايت در مقام إثبات أولويّت فقيه است از جهت بيان أحكام و إفتاء و از جهت دلالت و إرشاد .\r\nبله ، اگر مسأله‌اى از فقيه سؤال شود ، اين روايت دلالت بر حجّيّت قول فقيه دارد .\r\nكلام مرحوم شيخ در مورد اين روايت متين است . چرا ؟ چون مناسبتى نيست بين أعلميّت رَجُل بِما جآءَ بِهِ الانْبِيآء ، و بين أخذ زكوات . چه مناسبتى است ميان تصدّى امور غُيَّب و قُصَّر و دفع زكوات به بعضى از أفراد ، و ميان اينكه أعلم باشد بِما جآءَ بِهِ الانْبِيآء ؟ بخلاف مناسبت بين أعلميّت و بين بيان أحكام .\r\nأمّا إشكالى در اين روايت است ، و آن اين كه : در استشهادى كه حضرت ميكنند ، وجه مناسبت روشن نيست . چون پس از آنكه ميفرمايد : أَوْلَى النَّاسِ بِالانْبِيآء أَعْلَمُهُمْ بِمَا جَآءُوا بِه ، استشهاد مىكند به اين آيه كه :  إِنَّ أَوْلَى النَّاسِ \r\n\r\n","description":"","footnote":"","page_name":" 57 ","page_number":71},
  {"content":"\r\n\r\n بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا  . اين جمله چه مناسبتى با جملة « أَوْلَى النَّاسِ بِالانْبِيَاء ، أَعْلَمُهُمْ بِمَا جَآءُوا بِهِ » دارد ؟\r\nحضرت در صدر روايت بيان مىفرمايند كه : أعلميّت ، ميزان براى أقربيّت به أنبياء عليهم السّلام است ؛ بعد استشهاد مىكنند به قرآن ، كه متابعين حضرت إبراهيم و اين پيغمبر و مؤمنين ، نزديكترين و مقرَّبترين أفراد ميباشند به حضرت إبراهيم ! اين مناسبت روشن نيست . و لذا مرحوم شهيدىّ در « حاشيه مكاسب » فرموده است كه : اين روايت به طور ديگر هم نقل شده است كه : إنَّ أَوْلَى النَّاسِ بِالانْبِياء أَعْمَلُهُمْ بِمَا جَآءُوا بِهِ . اگر « أَعْمَلُهُم » باشد ، وجه مناسبت روشن است . چون حضرت مىفرمايند : أَعْمَلُهُمْ بَمَا جَاوا بِه ، بعد استشهاد ميكنند كه :  لَلَّذِينَ اتَّبَعُوهُ  ، و اين پيغمبر و مؤمنين كه در عمل بدنبال او هستند ، أولى مىباشند به حضرت إبراهيم ؛ يعنى نزديكترين و سزاوارترين مردم به حضرت إبراهيم‌اند . بنابراين ، وجه مناسبت استشهاد روشن است ؛ أمّا در اين صورت ( كه متن حديث به دو لفظ نقل شده باشد ) روايت از حجّيّت مىافتد ؛ زيرا در روايت اضطراب پيدا مىشود ؛ و اضطراب در متن موجب تعارض مىشود . مگر اينكه آن روايت ، سندش مثل « نهج البلاغهء » قوى نباشد .\r\n\r\n. بحث پيرامون شرح حديث « نهج البلاغهء » :\r\nإنَّ أَوْلَى النَّاسِ بِالانْبِيَآءِ\r\nمحصّل كلام اينكه : سند « نهج البلاغهء » قوى است ؛ و آن استشهاد هم مناسبتش براى ما روشن نيست . ولى أصل استدلال : أَوْلَى النَّاسِ بِالانْبِيَآء أَعْلَمُهُمْ بِمَا جَآءُوا بِهِ ، باقى مىماند ؛ و بايد به آن أخذ كرد . و اين را نه از أدلّه ولايت فقيه بلكه از أدلّه لزوم أعلميّت فقيه در باب إفتاء مىگيرند ، كه از أدلّه اجتهادى است ، نه از اصول .\r\nاگر بخواهيم از نقطه نظر أدلّة اجتهادى بر لزوم أعلميّت فقيه در باب « إفتاء » استدلال كنيم ، يكى از أدلّه ، همين روايت « نهج البلاغهء » است كه حضرت مىفرمايد : أَوْلَى النَّاسِ بِالانْبِيَآء أَعْلَمُهُمْ بِمَا جَآءُوا بِه ، و يكى هم آن خبر وارد از حضرت إمام محمّد تقىّ عليه السّلام است كه مىفرمايد : يَا عَمُّ ! إنَّهُ\r\n\r\n","description":"","footnote":"","page_name":" 58 ","page_number":72},
  {"content":"\r\n\r\nعَظِيمٌ عِنْدَ اللَهِ أَنْ تَقِفَ غَدًا بَيْنَ يَدَيْهِ فَيَقُوُلُ لَكَ : لِمَ تُفْتِى عِبَادِى بِمَا لَمْ تَعْلَمْ وَ فِى الامَّةِ مَنْ هُوَ أَعْلَمُ مِنْكَ ؟\r\nو اگر دستمان از أدلّة اجتهادى كوتاه شد ، و نوبت به اصول رسيد ، معلوم است كه : أصل در اينجا « اشتغال » است ؛ چون شكّ در مكلَّفٌ بِه است نه در مقام تكليف ؛ و أمر دائر بين تخيير و تعيين است و مسلَّماً عقل حاكم است كه : تا إنسان از إطلاق دست بر ندارد و به مورد معيّن عمل نكند قطع به فراغ ذمّه پيدا نمىكند .\r\nدر تمام موارد و مسائل نظير و شبيه اين مورد نيز همينطور است و « اشتغال » مىگويد : « تعيين » . مثلًا در باب تقليد از مجتهد اگر أمر دائر شود بين تقليد از مجتهد زنده ، و تقليد از مجتهد ميّت ، ابتداءً و يا بقاءً ؛ و أدلّة اجتهاديّه و استصحاب هم جارى نباشد ، شكّ بين تعيين و تخيير مىشود ، و بمقتضاى اشتغال ، تقليد از مجتهد زنده متعيّن است .\r\nبين أعلم و غير أعلم نيز همينطور است ، اگر دستمان از أدلّة اجتهادى كوتاه شد و اين دو دليل در لزوم تقليد أعلم كافى نبود و نوبت به « أصل » رسيد ؛ أصل ، حكم به اشتغال مىكند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 59 ","page_number":73},
  {"content":"\r\n . \r\n","description":"","footnote":"","page_name":" 60 ","page_number":74},
  {"content":"\r\n\r\n\r\nدرس شانزدهم : بحث پيرامون حديث : فَأَمَّا مَنْ كَانَ مِنَ الفُقَهَآءِ صَآئِنًا لِنَفْسِهِ ، حَافِظًا لِدِينِهِ ، مُخَالِفًا عَلَى هَوَاهُ ، مُطِيعًا لِامْرِ مَوْلَاهُ ؛ فَلِلْعَوآمِّ أَنْ يُقَلِّدُوهُ\r\n\r\n","description":"","footnote":"","page_name":" 61 ","page_number":75},
  {"content":"\r\n . \r\n","description":"","footnote":"","page_name":" 62 ","page_number":76},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nلفظ به مجرّد إطلاق و ظهور در معنى ، حجيّت در مُفاد دارد\r\nقبل از ورود در بحث ، تذكّر يك فرع اصولى ضرورى مىنمايد ؛ و آن راجع به إطلاق و أخذ به آن ، و معنى إطلاق مىباشد ؛ تا اينكه اين مباحث قدرى روشن گرديده ، موجب خلط بعضى از مسائل نگردد ؛ و نيز استفاده صحيح از آن در كيفيّت أحكام معلوم شود .\r\nإطلاق لفظىّ كه در برابر بعضى از ظواهر ديگر حجّت است ، آن ظهورى است كه از حاقّ لفظ بدست مىآيد ؛ و اين ظهور حجّيّت دارد و در مبحث حجّيّت ظواهر از آن بحث مىشود .\r\nلفظ اگر « مطلق » بود ، يعنى هيچگونه قيدى به همراه نداشت ، ظهور در إطلاق دارد و ظهورش حجّت است ؛ و نمىتوانيم از آن رفع يد كنيم مگر بقرينه‌اى كه باعث انصراف ما از آن ظهور ، به معنى ديگرى گردد ؛ خواه آن معنى ، خلاف معنىِ موضوعٌ له باشد مثل مَجازات ، يا اينكه از أفراد آن باشد ؛ و بالاخره براى رفع يد از إطلاق ، قرينة صارفه يا مُشَخِّصه لازم است .\r\nو اينكه بعضى فرموده‌اند : براى أخذ به إطلاق بايد مقدّمات حكمت جارى نمود ، كه از جملهء آنها نبودن قدر متيقّن ، در مقام تخاطب يا بطور كلّى ، است ( كما اينكه مرحوم صاحب « كفايه » رحمة الله عليه اينچنين فرموده است )\r\n\r\n","description":"","footnote":"","page_name":" 63 ","page_number":77},
  {"content":"\r\n\r\nتمام نيست . زيرا مقدّمات حكمت اگرچه در إطلاق جارى است ، و ليكن يكى از مقدّمات ، نبودن قدر متيقّن ( در مقام تخاطب يا بطور كلّى ) نيست ؛ زيرا ما مىبينيم كه عرف در هر موضوعى از موضوعات و در محاورات ، و در أحكام و در مورد فقه بطور كلّى أخذ به ظهورات مىكند ؛ بدون در نظر گرفتن هيچ نوع قدر متيقّن ( در مقام تخاطب يا بطور كلّى ) . و اگر بخواهيم به قدر متيقَّن أخذ كنيم ، فقه جديد لازم مىآيد .\r\nهيچ مسأله‌اى از مسائل فقهيّه و يا امور عرفيّه يا اجتماعيّه ، نيست مگر اينكه در آن قدر متيقّنى هست ؛ اگر بنا شود إنسان با أخذ به قدر متيقّن از إطلاق و ظهور رفع يَد كند ، سنگ روى سنگ بند نميشود . مثلًا اگر مولى به عبدش بگويد : أعْطِ زَيدًا دِرهَمًا ، و عبد امتناع كند ، مولى بگويد : چرا ندادى ؟ ! عبد بگويد : چون قدر متيقّن از كلام شما اين بود كه او نيازمند باشد ؛ ولى چون من نيازى در او نديدم ، به او ندادم ! اين جواب أبداً صحيح نيست . مولى مىگويد : من به إطلاق لفظى گفتم : أعْطِهِ دِرْهَمًا ، و مختصّ به مورد نياز نكردم ؛ كلام من إطلاق داشت ؛ مىبايست آن را مىگرفتى و بدان عمل مىنمودى ! چرا عمل نكردى ؟ !\r\nبلى ، در آن أدلّه‌اى كه زبان ندارند ، گويا نيستند ، و نمىتوانند سِعه و ضيق مقدار خودشانرا براى ما بازگو كنند ، مثل : أدلّة لُبِّيّه از قبيل إجماع ، در آنجا قدر متيقّن گرفتن لازم است ؛ چون إجماع مسأله‌اى را كه براى ما بيان مىكند بوسيلهء لفظ نيست . إجماعات داراى ظهور لفظى نيستند كه براى ما حجّت باشد . إجماع ، كاشفيّت از قول معصوم يا دليل متيقّنى دارد كه در سابق بوده و بدست ما نرسيده است و دليل حجّيّت آن هم هر چه ميخواهد باشد ؛ بالاخره إجماع كشف از واقعيّتى است كه زبان ندارد ، گويا نيست . لذا در آنجا حتماً بايد قدر متيقّن بگيريم . زيرا كه اصولًا زياده از مقدار قدر متيقّن بدست ما نيامده است ، و آن مقدارِ زياده ، مشكوك است . يعنى آن مقدارى كه إجماع براى ما\r\n\r\n","description":"","footnote":"","page_name":" 64 ","page_number":78},
  {"content":"\r\n\r\nبيان مىكند و حجّت است ، همان مقدار قدر متيقّن است .\r\nأمّا أدلّة لفظيّه كه زبان دارند ، و ظهور دارند - و ظهور هم حجّت است - بايستى به همان مقدار از ظهور أخذ كرد . چه ظهور در قيد باشد ، چه در إطلاق ؛ همان مقدار براى ما حجّت است و بايد به همان مقدار از ظهور تمسّك كنيم .\r\nو نيز يكى از جهاتى را كه در أخذ به إطلاق ذكر كرده‌اند اينست كه : إطلاق در جائى است كه احتمال قرينه‌اى بر تقييد نباشد . زيرا اگر مولى لفظ را مطلق بگويد و مقيّد را إراده كند و قرينه‌اى هم بر تقييد نياورد ، انسان را إغراء به جهل كرده ، يا إلقاء در خطر مفسده نموده است . اگر أمرى از مولى صادر شود و منظورش مطلق باشد و ظاهر كلامش هم مطلق باشد بطوريكه بدانيم : مرادش مطلق است ، در اينجا بايد أخذ به ظاهر كرد . أمّا اگر مطلقى بگويد و منظورش مقيّد باشد ، در اينجا حتماً بايد قرينه نصب كند ؛ و إلّا مكلّف را إغراء به جهل كرده يا در مفسده و خطر مخالفت افكنده است .\r\nبنابراين ، يكى از مقدّمات حكمت ، عدم احتمال نصب قرينه است تا موجب إغراء به جهل و إلقاء در مفسده نگردد . فلهذا بعضى گفته‌اند : بايد ديد كه آيا مَولى براى صَرفِ ظهور ، قرينة مقيّده يا صارفه نصب مىنمايد يا نه ؟ و بايد تا حضور و فرا رسيدن زمان عمل و موقع امتثال و كار بُردِ مستفاد از كلام وى صبر نمود ؛ و در صورت عدم نصب قرينه ، بايد أخذ به إطلاق نمود ؛ و تا آن زمان فرا نرسيده است أخذ به آن نميتوان كرد .\r\nاين استدلال تمام نيست ؛ زيرا ما مىبينيم كه قاعدة رائجة بين موالى و عبيد اين است كه : أخذ به إطلاق مىكنند ، مِنْ دونِ انْتِظارِ مُدَّةٍ لِمَجىء قَرينَةٍ عَلَى التَّقْييد . وقتى در محاكمات و مرافعات و محاورات ، لفظى را بين موالى و عبيد إطلاق كردند و گفتارى ردّ و بدل شد و براى لفظ ظهورى منعقد گرديد ، به مجرّد إطلاق لفظ ، آن لفظ ظهور در إطلاق پيدا مىكند و حجّت مىگردد و به آن ظهور عمل مىكنند . و به مجرّد تخلّف هم مُجازات مىكنند .\r\n\r\n","description":"","footnote":"","page_name":" 65 ","page_number":79},
  {"content":"\r\n\r\nعبد نمىتواند بگويد : چون قرينه‌اى إقامه نشد ، بايد صبر نمود و ديد كه : آيا قرينة صارفه‌اى - و لو اينكه بعد از يك ساعت باشد - در كلام مىآيد يا نه ؟ ! بلكه همين كه لفظ در يك معنىاى استعمال شد ( خواه وضعى باشد و يا غير وضعى ) و در معنى استعمالى ظهورى پيدا كرد ، آن ظهور حجّيّت دارد . پس اين مقدّمه هم كه إغراء به جهل ، يا إلقاء در مفسده باشد ، خالى از سَداد است .\r\n\r\nأخذ به إطلاق در جائى كه أصل معنى لغوىّ و سعه و ضيقش مشكوك است جائز نيست\r\nبله ، در يك مورد نميتوان أخذ به إطلاق نمود ؛ و آن جائى است كه ما در أصل معنى لغوىّ ، و در سِعه و ضيقش شكّ داشته باشيم ؛ و ندانيم : لغةً يا عرفاً دائرهء مراد استعمالى اين لفظ چيست . مثل لفظ « ماء » كه شكّ داريم آيا بر ماء زاج و كبريت هم صدق مىكند يا نه ؟ با اينكه « ماء » از أظهرِ مفاهيم عرفيّه است ؛ ولى - همانطور كه مرحوم شيخ أنصارىّ در « طهارت » فرموده است - ما بعضى أوقات در صدق « ماء » بر آب زاج و كبريت شكّ مىكنيم كه آيا به آب كبريت و آب زاج و مانند آن « ماء » مىگويند يا نمىگويند ؟ يعنى إطلاق « ماء » بر آنها صادق است يا نه ؟ در اين صورت نميتوان أخذ به إطلاق نمود و نمىشود به دليل : الْمآءُ طاهِرٌ ، يا : الْمآءُ طَهورٌ ، تمسّك نمود و نتيجه گرفت كه : پس ماء زاج و كبريت هم طَهور و رافع حَدَث و يا خَبَث است براى اينكه مصداق ماء است ؛ زيرا أصلًا نميدانيم : به اين چيز خارجى آب ميگويند ؛ يا نه !\r\nيا مثلًا در قرآن كريم آمده است :  فَتَيَمَّمُوا صَعِيداً طَيِّباً *  « 1 » . . اگر آب بدست نياورديد ، با صعيدِ طيّب تيمّم كنيد . و ما ، در مراد استعمالى فعلى صعيد از نظر سعه و ضيقِ دائرهء مفهوم آن شكّ داريم كه : آيا منظور ، مُطلقِ وجهُ الارض است ، يا خصوص ترابِ خالص ؟ در اينجا نيز نميتوان أخذ به إطلاق كرد . چون در نفسِ صدق مفهوم بر اين مورد شكّ داريم .\r\nأمّا از اين موارد گذشته ، بايد مطلقاً أخذ به إطلاق نمود ، و هر جائى لفظى إطلاق شد و ظهور در يك معنىاى پيدا كرد ، آن ظهور حجّت است .\r\n\r\n\r\n","description":"","footnote":"\r\n( 1 ) قسمتى از آيه 43 ، از سوره 4 : النّسآء\r\n","page_name":" 66 ","page_number":80},
  {"content":"\r\n\r\nو اينكه بعضى گفته‌اند : مثلًا فلان لفظ منصرفِ به فلان معنى است ، اين گفتار - بدون وجه و شاهد انصراف - بى دليل است .\r\nزيرا انصراف بايد شاهد داشته باشد ؛ اگر شاهدى بر انصراف وجود داشت فَبِها ؛ و إلّا بايد أخذ به ظهور نمود . اينكه شخصى ادّعاى انصراف كند و ديگرى مدّعى منع انصراف شود و بگويد : انصراف بَدْوى است و يَزولُ بِالتَّأمّل ، بى أساس است و به جائى منتهى نمىشود . و بطور كلّى نظير اين گونه احتجاجات در عبارات ، بدون اتّكاى به قرينة صارفه ، طبق اصول برهان نيست .\r\nبلى ، اگر لفظى وارد شد و قرينة بر انصراف به بعضى از أفراد - بطور كلّى يا در اين موضع - إقامه شد ، حرفى نيست ؛ ولى آن هم شاهد مىخواهد . بايد آن انصراف ، ظهور لفظ را از معنى سِعى و عموميّت خود بردارد و منحصر در مورد خاصّى كند ، كه در اين صورت مطلب تمام است .\r\nبراى حلّ اين مسأله بطور كلّى بايد توجّه داشت كه : أسماء أجناس ، أيًّا ما كان ، مانند لفظ : ماء و صَعيد و أرض و بَيع و هِبَه و أمثال اينها ، براى نفس طبيعت بنحو لا بشرطِ مَقسمى وضع شده‌اند ، كه در لسان اعتبار از آن به طبيعت مُهْمَله تعبير مىكنند . لفظ « ماء » براى مهملِ ماء يعنى طبيعت مهملة بنحو لا به شرط مَقْسمى وضع شده است . هر لفظى در أصل وضع ، فقط همان طبيعت مهمله را مىفهماند . اگر متكلّم ، خودِ آن را قصد كرد كه هيچ ؛ أمّا اگر طبيعت مطلقه كه لا بشرطِ قسمى است ، يا طبيعت مقيّده كه بشرطِ شَىْء يا به شرط لا مىباشد را قصد كرد ، در اين صورت بايد قرينه‌اى بر مراد خود بياورد .\r\nدر قرينة « تقييد » غالباً با بيان شاهدى كه آن مطلق را منحصر در فرد مقيّد مىنمايد ، مراد خود را بيان مىكند ؛ و با آن لفظ إشاره مىكند به اينكه مطلق مقصود نيست ؛ بلكه خصوص فرد آن مقصود است . اين در قرينة تقييد .\r\nأمّا در قرينة « إطلاق » اينچنين نيست ؛ بلكه قرينة إطلاق به سكوت برگزار مىشود ؛ و بواسطهء عَدَم إيرادِ شَىْءٍ فى الْكَلام ( نياوردن شيى كه دلالت بر\r\n\r\n","description":"","footnote":"","page_name":" 67 ","page_number":81},
  {"content":"\r\n\r\nخصوصيّتى از خصوصيّات اين لفظ مطلق كند ) منعقد ميگردد .\r\nپس اگر آن طبيعت مهمله و لا به شرط مقسمى را كه مراد استعمالى لفظ است آورد ، و قرينه‌اى بر تقييد نصب نكرد ؛ ما از سكوت او استفادهء إطلاق ( يعنى لا بشرطِ قِسمىّ ) مىكنيم .\r\n\r\nفهم عرفى بر أساس ضوابط عميقى است كه عقل بدان راه ندارد\r\nبنابراين بايد إنسان نگاه كند به جميع خصوصيّات ، مقامات ، مناسبت حكم و موضوع ، حال متكلّم و آمر ، حال مخاطب ، كيفيّت ظروفى كه در آنجا حكم آمده ، ظروفى كه قابل است إنسان مأمورٌ به را در آن ظروف بجا بياورد ، و سائر قرائن محفوفه ؛ تا اينكه مقدار سعهء دائرهء دلالت اين سكوت عَلَى ما يَنْطَبِقُ عَلَيْهِ الْمَفْهُوم روشن شود ؛ و بدست آيد كه : اگر مطلبى گفت و قرينه‌اى در كلام خود نياورد ، ما از سكوت او چقدر استفادهء إطلاق مىكنيم ؟ به همان مقدار ، اين لفظ در آن معنىِ مطلق حجّيّت دارد . و نميتوان آن را به يك مورد خاصّى مقيّد ساخته ، و به ادّعاى انصراف و عدم إراده و أمثال اينها ، لفظ را از ظهور انداخت ؛ زيرا وقتى لفظ با سكوت توأم شد و معنى أوّلى خودش را به دست داد و در آن ظاهر شد ، آن ظهور حجّت است ، هر چه مىخواهد باشد . و اين أمرى است عرفىّ و وجدانىّ و تحت إدراك إنسان ، بِما أنَّهُ مُدْرِكٌ لِلْحَقآئِقِ الْعُرْفيَّةِ وِجْدانًا بِالذَّوْقِ الدَّقيق .\r\nمى گويند : فلان مسأله عرفى است . بله ، بدست عرف دادن خيلى آسانست ؛ ولى ملاك تشخيص عرف به اندازه‌اى دقيق است كه عقل هم به آن نميرسد ! و لذا عقل نميتواند در كار عرف دخالت كند ، و قدرى آن را كم و زياد نمايد . أمر ، أمر عرفيست ؛ و ليكن ملاك و مناطش بقدرى دقيق است كه : لا يُمْكِنُ أنْ يُزاحِمَهُ أوْ يُعارِضَهُ أىُّ شَىْءٍ .\r\nقرينه‌اى كه براى تقييد يا انصراف به مراد إقامه مىشود ، به اختلاف أحوال و خصوصيّات تفاوت مىكند . بعضى أوقات قرينة بر مجاز است كه بعضى آن را « بيست » و بعضى « بيست و پنج » مورد دانسته‌اند ؛ حتّى بعضى از\r\n\r\n","description":"","footnote":"","page_name":" 68 ","page_number":82},
  {"content":"\r\n\r\nمحقّقين أصلًا ميگويند : لا يَكادُ يَنْحَصِرُ تَحْتَ عَدٍّ ، وَ لا يَنْضَبِطُ تَحْتَ ضابِطَهء . قرائن مجازات بر مبناى ذوق عرفى است ؛ و تحت هيچ حساب و ضابطه‌اى در نمىآيد . اگر قرينه‌اى بر قرار باشد ، آن معنى مطلق منصرف است ؛ و إلّا منصرف نيست . در يك جا قرينة صارفه است ، و در جاى ديگر معيِّنه . پس ما تابع قرينه هستيم ، خواه قرينه ، قرينة مقاليّه باشد يا مقاميّه ( لفظيّه باشد يا حاليّه ) هر چه باشد تفاوتى ندارد .\r\nسخن در اين است كه : اگر لفظى آمد ، و قرينه‌اى هم در كلام براى تخصيص يا انصراف به سوى بعضى أفراد يا صَرف از معنى ظاهر نبود ، و با همان سكوت كه دلالت بر عدم وجود قرينه مىكند مكالمه تمام شد ، اين لفظ در معنىِ مطلق خود ظهور پيدا مىكند ؛ و آن إطلاق در همان طبيعت مهمله و بضميمة سكوت در طبيعت مطلقه ( لا به شرط قسمىّ ) حجّت خواهد بود .\r\n\r\nعدم تفاوت در أخذ به إطلاق ، ميان إطلاق موضوعى و إطلاق محمولى\r\nبعضى گمان كرده‌اند كه : در أخذ به إطلاق ، بايد بين موضوع و محمول تفصيل داد . يعنى در ناحية موضوع مىتوان أخذ به إطلاق نمود . مثلًا : الْمآءُ سَيّالٌ ، « ماء » إطلاق دارد ؛ هر آبى كه ميخواهد باشد ؛ أمّا در « سيّالٌ » كه حكم است نميشود أخذ به إطلاق نمود . و بطور كلّى در محمولات ، إطلاق جارى نيست . بلكه در ناحية حمل ، إهمال است نه إطلاق .\r\nمثلًا اگر گفتيم : زيدٌ عالمٌ ، زيد معلوم و مشخّص است ؛ أمّا عالمٌ را نميتوانيم بگوئيم كه : معنيش عالِمٌ بِكُلِّ شَىْءٍ است ؛ يعنى زيد جميع علوم عالَم را داراست . با اينكه در ناحية محمول ، قيد نيامده و عالِمٌ بنحو إطلاق بيان شده است .\r\nيا اگر گفتيم : هَذَا الدَّوآءُ نافِعٌ ، نميتوانيم بگوئيم : نافِعٌ لِكُلِّ مَرَض . كلمه « هَذا الدَّوآء » موضوع است و مشخّص ؛ و ليكن از « نافعٌ » نمىتوانيم أخذ به إطلاق كنيم و بگوئيم : نافِعٌ لِكُلِّ مَرَضٍ فى الْعالَمِ بِالنِّسْبَةِ إلَى كُلِّ فَرْدٍ ، مِنَ الصَّغيرِ وَ الْكَبيرِ ، وَ الشَّآبِّ وَ الْهَرِمِ ، و الْمَرْأةِ وَ الرَّجُلِ ، إلَى غَيْرِ ذَلِكَ .\r\n\r\n","description":"","footnote":"","page_name":" 69 ","page_number":83},
  {"content":"\r\n\r\nبنابراين در مثل روايتِ : أُوْلَئِكَ هُمْ خُلَفَآئِى ، نميتوانيم به إطلاق خُلَفَآئِى أخذ كنيم . بلكه اين كلام إجمالًا مىفهماند كه : آنها خلفاى من هستند ؛ أمّا خليفة در چه چيز ؟ خليفهء در قضاوت ، يا در حكومت و ولايت ، و يا خليفهء در رجوع به أحكام و أخذ معالم دين و سنّت و تفسير كتاب ؟ از اين جهت مهمل است ، و ما نميتوانيم أخذ به إطلاق آن كنيم .\r\nوَ قَدْ ظَهَر مِمَّا ذَكَرْنا كه : اين حرف بهيچوجه مبناى صحيحى ندارد . زيرا در أخذ به إطلاق در ناحية موضوع و محمول هيچ تفاوتى نيست . لفظى كه از متكلّم صادر شد بدون نصب قرينه‌اى بر معنى مشخّص ، معنى ظاهرىِ خودش را كه مطلق است مىرساند ، و با نصب قرينه دلالت بر تقييد مىكند ؛ و بين موضوع و محمول أبداً تفاوتى نيست ؛ و به همان قسمى كه ما با مقدّمات حكمت در ناحية موضوع استفادهء إطلاق مىكنيم ، به همان قسم در ناحية محمول هم استفاده مىكنيم .\r\nأمّا اينكه نميتوانيم از زَيدٌ عالِمٌ و الدَّوآءُ نافِعٌ استفادهء إطلاق كنيم ، به جهت اين است كه : خودِ لفظ إطلاق را نميرساند . « عالِمٌ » يعنى صرفِ انتساب به علم . اگر لفظ طورى بود كه إطلاق را مىرساند باز هم ما استفاده مىكرديم . مثل اينكه مىگوئيم : زَيدٌ الْعالِمُ ؛ يعنى زيد عالم است به تمام أفراد علم . « عَالِمٌ » بواسطه ألف و لامى كه بر سرش در آمده است دلالت بر إطلاق مىكند ؛ يعنى عالم است به تمام معنى الكلمه . و همينطور : زيدٌ الشّجاع ، زيدٌ البَطلُ الْمُحامى ، و أمثال اينها .\r\nدر « هَذا الدَّوآءُ نافِعٌ » فقط بنحو إهمال نسبت نفع را به آن دوا ميدهيم . أمّا اگر بگوئيم : هَذا الدَّوآءُ النّافِعُ ، از ألف و لام آن استفاده إطلاق مىكنيم ؛ و باز هم در آن إطلاق بايد بمقدّمات حكمت تمسّك كنيم .\r\nو در ناحية موضوع هم همينطور است . اگر گفتند : الْمآءُ بارِدٌ ، معلوم است كه بواسطهء ألف و لامى كه بر سرِ جنس « ماء » در آمده است و دلالت بر\r\n\r\n","description":"","footnote":"","page_name":" 70 ","page_number":84},
  {"content":"\r\n\r\nعهدِ ذهنى مىكند ، اين لازمه‌اش سرايتِ برودت ماء است ، به هر مائى كه در عالم هست و مُنَطَبَقٌ عليه و مصداق « المآء » است . زيرا با لفظ « المآء » مىفهميم كه : اين طبيعت كه به اين وصف و عنوان است ، در هر جائى كه پيدا شود ، مفهوم « باردٌ » بر آن صادق است .\r\nأمّا اگر بجاى « المآء » ، « مآءٌ » گفتيم ، يا مانند : تَمْرَةٌ خَيْرٌ مِنْ جَرادَة ، يا : رَجُلٌ خَيْرٌ مِنْ مَرْأَة ؛ ديگر از آنها استفادهء إطلاق نميشود ، مگر به همان شرائط مذكوره . از كجاى تَمْرَةٌ خَيْرٌ مِنْ جَرادَة و رَجُلٌ خَيْرٌ مِنْ مَرْأَة مىتوان استفاده إطلاق نمود ؟ ! بخلاف اينكه گفته شود : الرَّجُلُ خَيْرٌ مِنَ الْمَرْأة .\r\nو محصّل مطلب آنكه : هيچگونه تفاوتى در أخذ به إطلاق بين موضوع و محمول نيست ؛ و هر جائى كه لفظ ظهور در إطلاق داشت ، آن ظهور حجّت است و بايد أخذ به آن نمود .\r\nو در تمام اين مثالهائى كه بيان شد و همچنين بقيّه مسائل و أحكام و دستوراتى كه در شرع وارد است ، أبداً در ناحية موضوع و محمول تفاوتى نيست . مثل : النَّاسُ ثَلاثَةٌ ، يا : قَآئِمٌ لِلَّهِ بِحُجَّةٍ إمَّا ظَاهِرًا مَشْهُورًا أَوْ خَآئِفًا مَغْمُورًا ، يا : أُوْلَئِكَ خُلَفَآئِى ، يا : أُولَئِكَ رُوَاةُ حَدِيثِى يَرْوُونَ أَحَادِيثِى ، و أمثال اينها كه إطلاق آنها به جاى خود محفوظ است ، و بدلالت لفظيّه ، دلالت بر مراد مىكنند . نه قدر متيقّن گرفتن در اينجا معنى دارد و نه منتظر قرينه بودن ؛ بلكه لفظ در هر معنى ظهور پيدا كرد ، در همان معنى حجّت است و بس . اين بود مقدّمه‌اى كه براى روشن شدن مطلب عرض شد و ظاهراً قدرى هم به طول انجاميد .\r\n\r\nروايت وارده در « احتجاج » شيخ طبرسى از حضرت إمام حسن عسكرىّ عليه السّلام\r\nاينك به أصل بحث راجع به ولايت فقيه مىپردازيم : يكى از رواياتى كه به آن بر ولايت فقيه استدلال مىشود ، روايتى است كه شيخ طَبَرسىّ در « احتجاج » از « تفسير منسوب به إمام حسن عسكرىّ عليه السّلام » از آن حضرت نقل مىكند فى ( تَفْسير ) قَوْلِهِ تَعالَى :  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ \r\n\r\n","description":"","footnote":"","page_name":" 71 ","page_number":85},
  {"content":"\r\n\r\n  ( وَ إِنْ هُمْ إِلَّا يَظُنُّونَ * فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ )   « 1 » .\r\nدر اين روايت ، حضرت عسكرىّ عليه السّلام تمسّك مىكنند به قول حضرت صادق عليه السّلام در جواب مردى كه از علّت فرق بين عوام يهود و عوام ما سؤال نمود . حضرت در ضمن بيانى مىفرمايد :\r\nفَأَمَّا مَنْ كَانَ مِنَ الْفُقَهَآء صَآئِنًا لِنَفْسِهِ ، حَافِظًا لِدِينِهِ ، مُخَالِفًا عَلَى هَوَاهُ ، مُطِيعًا لَامْرِ مَوْلَاهُ فَلِلْعَوَآمِّ أَنْ يُقَلِّدُوهُ .\r\n« هر كدام از فقهاء كه نفس خود را در مصونيّت نگهداشته ، حافظ دين خويش ، مخالف هواى نفسش ، و مطيع أمر مولاى خود باشد ، بر همهء عوام لازم است كه از او تقليد كنند . »\r\nتقليد به معنى قِلاده بر گردن غير انداختن است . تقليد به اين معنى نيست كه شخص مقلِّد ، قِلادة أمر و نهى و التزام به إطاعتِ از مقلَّدش را بر گردن خود مىاندازد ؛ زيرا كه اين تَقَلُّد است . بلكه تقليد به معنى قلاده انداختن برگردن غير است . يعنى مُقَلِّد بار خود را بر گردن مجتهد مىاندازد . و مجتهد علاوه بر اينكه بار خود را تحمّل مىكند ، بايد بار مقلِّدين خويش را هم به دوش بكشد . « فَلِلْعَوَآمِّ أَنْ يُقَلِّدُوهُ » يعنى تقليد ميكنند او را . قلادة عمل و اتّكاء و اعتماد و وساطت در علم و أخذ أحكام كتاب و سنّت را بر گردن او مىاندازند ؛ مِنْ قَلَّدَهُ السَّيْفَ ، يعنى : شمشير را حمائل او كرد ؛ بر كمر او بست ، و او را متحمّل شمشير كرد .\r\nاينكه مىگويند : پادشاه به وزير خودش تقليد سيف مىكند ، معنيش اينست كه : او را متحمّلِ اين مسؤوليّت ( شمشيردارى ) مىكند .\r\n\r\n\r\n","description":"","footnote":"\r\n( 1 ) آيات 78 و 79 ، از سوره 2 : البقرة\r\n","page_name":" 72 ","page_number":86},
  {"content":"\r\n\r\nسپس ميفرمايد : وَ ذَلِكَ لَا يَكُوُنُ إلَّا بَعْضَ فُقَهَآء الشِّيعَةِ لَا جَمِيعَهُمْ ، فَإنَّهُ مَنْ رَكِبَ مِنَ الْقَبَائِحِ وَ الْفَوَاحِشِ مَرَاكِبَ فَسَقَةِ الْعَآمَّةِ ، فَلا تَقْبَلُوا مِنَّا عَنْهُ شَيْئًا وَ لَا كَرَامَةَ .\r\nاين حديثى است كه در جلد دوّم « احتجاج » طَبَرسىّ آمده است و تمام اين حديث در سه صفحه بيان شده است . روايت مفصّل است و داراى دقائق و لطائف و نكاتى است . و حضرت إمام حسن عسكرىّ عليه السّلام ، مطالب نفيسه‌اى را در تفسير اين آيه بيان فرموده‌اند .\r\nأمّا شيخ در « رسائل » خود ، همه روايت را بيان نكرده است ، بلكه به مقدارى از آن كه شامل كلام حضرت إمام جعفر صادق عليه السّلام ، در جواب آن رَجُل سائل از نقل حضرت إمام حسن عسكرىّ عليه السّلام مىباشد ، اكتفاء نموده است .\r\n« تفسير منسوب به إمام حسن عسكرىّ » گرچه در آن ، مطالب غير حقّه‌اى وجود دارد ( و إنسان نمىتواند بطور كلّى آن كتاب را يقيناً به آن حضرت نسبت دهد ؛ چون معلوم است كه : در آن دست برده‌اند و إضافاتى را بدان ملحق كرده‌اند ؛ و لذا نمىتوانيم تمام آن تفسير را مِن حَيثُ الْمجموع معتبر بشماريم . ) و ليكن إجمالًا در آن رواياتى وجود دارد كه در غايت متانت و دقّت است ؛ و از جملهء آنها همين روايت است كه داراى مضمونى بسيار عالى و راقى و دقيق است .\r\nاينك إن شآء الله براى اينكه همهء مطالب روشن شود ، و استدلال مطالب روشن شود ، و استدلال حضرت إمام حسن عسكرىّ ، و سپس فرمايشات حضرت صادق عليهما السّلام هر كدام محلّ خود را پيدا كنند ، ما اين روايت را از أصل « احتجاج » نقل مىكنيم .\r\n\r\nتفسير حضرت ، آيه : وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ\r\nشيخ طبرسىّ مىفرمايد : وَ بِالإسْنادِ الَّذى مَضَى ذِكْرُهُ عَنْ أبى مُحَمَّدٍ الْعَسْكَرِىِّ عَلَيْهِ السَّلامُ فى قَوْلِهِ تَعالَى : «  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا \r\n\r\n","description":"","footnote":"","page_name":" 73 ","page_number":87},
  {"content":"\r\n\r\n أَمانِيَّ »  « 1 » .\r\n« با إسنادى كه ذكر آن گذشت ، از حضرت أبو محمّد ( عسكرىّ ) عليه السّلام دربارهء قول خداوند متعال كه فرمود : بعضى از أهل كتاب ( يهود و نصارى ) امّى هستند . يعنى مردمى بيسواد هستند كه أصلًا كتاب را نمىشناسند ، تورات و انجيل را نمىشناسند مگر أمانىّ . » حضرت در تفسير « امّىّ » و « أمانىّ » اينطور بيان مىفرمايد كه :\r\nإنَّ الامِّىَّ ، مَنْسُوبٌ إلَى « أُمِّهِ » أَىْ : هُوَ كَمَا خَرَجَ مِنْ بَطْنِ أُمِّهِ لَا يَقْرَأُ وَ لَا يَكْتُبُ .\r\n« امّى ، آن كسى است كه نسبتِ به مادر دارد . ( امّ ، يعنى مادر . امّى ، يعنى مادرى و منسوب به مادر . ) يعنى همينطورى كه إنسان از شكم مادر خارج مىشود و هيچ چيز نمىداند ، بعضى از أهل كتاب هم هيچ نمىدانند ؛ نه مىتوانند بنويسند ، و نه مىتوانند چيزى را بخوانند . »\r\n«  لا يَعْلَمُونَ الْكِتابَ  » الْمُنْزَلِ مِنَ السَّمَآء وَ لَا الْمُتَكَذَّبِ بِهِ ؛ وَ لَا يُمَيِّزُونَ بَيْنَهُمَا «  إِلَّا أَمانِيَّ  » أَىْ : إلَّا أَنْ يُقْرَأَ عَلَيْهِمْ وَ يُقَالَ لَهُمْ : إنَّ هَذَا كِتَابُ اللَهِ وَ كَلامُهُ .\r\n« يهود و نصارى از كتاب خودشان ( إنجيل و تورات ) هيچ نمىدانند ؛ و تشخيص نمىدهند كه : فرق كتابى كه از آسمان نازل مىشود با آن كتاب دروغين كه به خدا نسبت مىدهند چيست ؟ ( پيامبر حقيقى كه از جانب خداست ، با پيغمبر دروغى كه نسبت آن كتاب را به خدا مىدهد چه تفاوت دارد ؟ ) و به جز يك جلد كتاب و صفحات آن ، هيچ إدراك نمىكنند . بين واقعيّت آن كتاب باطل ، و واقعيّت آن كتاب حقّ تميز نميدهند مگر أمانىّ . تميز و تشخيصشان فقط بر أساس أمانىّ است .\r\nيعنى تنها به اين است كه : آن كتاب بر آنان خوانده شود و به آنها بگويند :\r\n\r\n\r\n","description":"","footnote":"\r\n( 1 ) آيه 78 ، از سوره 2 : البقرة ؛ و بقيّه آيه اينست :  وَ إِنْ هُمْ إِلَّا يَظُنُّونَ . \r\n","page_name":" 74 ","page_number":88},
  {"content":"\r\n\r\nاين كتاب خدا و كلام خداست . » و اينها هم دلشاد بشوند . و روى آن خاطرات و أفكار و انديشه‌ها و آرزوهاى خود بپندارند كه مقصود و مرادشان در اين كتاب است . ميان اين كتاب و ميان كتب باطله ، غير از همين پندار ساختگى در ذهنشان هيچ مايزى نيست .\r\nلَا يَعْرِفُونَ إنْ قُرِىَ مِنَ الْكِتَابِ خِلافَ مَا فِيهِ .\r\n« اگر خلاف آنچه كه در كتاب است بر آنها خوانده شود ، تشخيص نمىدهند . »\r\nاين كتاب را آن عالم نصرانىّ يا يهودىّ براى عوام مىخواند ؛ أصل كتاب حقّ است ، ولى او طورِ ديگرى مىخواند و مطلب را تحريف مىكند ، و اين بيچاره أصلًا نمىفهمد ؛ بلكه خيال مىكند آنچه را كه آن عالم براى او از روى اين كتاب مىخواند ، عين همان كتاب مُنَزَّلِ مِنَ السَّمآء است .\r\n« وَ إِنْ هُمْ إِلَّا يَظُنُّونَ » أَىْ مَا يَقْرَأُ عَلَيْهِمْ رُؤَسَآؤُهُمْ مِنْ تَكْذِيبِ مُحَمَّدٍ صَلَّى اللَهُ عَلَيْهِ وَ ءَالِهِ فِى نُبُوَّتِهِ وَ إمَامَةِ عَلِىٍّ سَيِّدِ عِتْرَتِهِ .\r\n« اگر چيزى بر خلاف محتواى آن كتاب بر اين عوام خوانده شود نمىفهمند ؛ و غير از پندار ، چيزى ندارند .\r\nيعنى فقط آنچه را كه رؤساى آنها از تكذيب رسالت پيغمبر و إمامت أمير المؤمنين ، سيّد عترت پيغمبر ، بر آنها مىخوانند همين خواندن آنها را كه لفظى و پندارى است ، بجاى حقّ مىگيرند و آن را كتاب آسمانى مىپندارند . »\r\nوَ هُمْ يُقَلِّدُونَهُمْ مَعَ أَنَّهُ مُحَرَّمٌ عَلَيْهِمْ تَقْلِيدُهُمْ .\r\n« و اين عوام از آنها تقليد مىكنند در حالى كه تقليد از آنها برايشان حرام است . » زيرا تقليد از عالِمِ خائنى كه كتاب خدا را تحريف كرده است و آنچه كه در آن است خلاف آن را بيان مىكند ، حرام است .\r\n«  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ  » « 1 » .\r\n\r\n\r\n","description":"","footnote":"\r\n( 1 ) در « احتجاج » ذيل آيه را ذكر ننموده و دارد كه : مِنْ عِنْدِ اللَهِ تَعَالَى . . . إلخ .\r\n","page_name":" 75 ","page_number":89},
  {"content":"\r\n\r\n(  لِيَشْتَرُوا بِهِ ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ  « 1 » .\r\n« پس واى براى كسانى است كه كتاب ( تورات ) را با دستهاى خود مىنويسند ( تحريف مىكنند ) سپس مىگويند : اين نوشته از طرف خداست ، تا در إزاء آن به منفعت اندكى نائل آيند ! پس واى براى آنان از آنچه دستهايشان نوشته است ! و واى بر آنان از آنچه به دست مىآورند » .\r\n\r\nعلماى يهود أوصاف پيامبر آخر الزّمان را خلاف آنچه بود بيان مىكردند ، تا بر مردم رياست كنند\r\nاين آيات در قرآن مجيد براى معرّفى قوم يهود است كه از علماى خود تقليد مىكنند ؛ در حالى كه آنها بخلاف مضامين تورات مطالبى خلاف واقع را به پيغمبر نسبت مىدهند ، و به عوام خود مىگويند و به اين وسيله راه وصول عوام را به پيغمبر و إيمان به آن حضرت مىبندند .\r\nحضرت عسكرىّ عليه السّلام مىفرمايد : هَذَا الْقَوْمُ الْيَهُودُ كَتَبُوا صِفَةً زَعَمُوا أَنَّهَا صِفَةُ مُحَمَّدٍ صَلَّى اللَهُ عَلَيْهِ وَ ءَالِهِ وَ هِىَ خِلافُ صِفَتِهِ ، وَ قَالُوا لِلْمُسْتَضْعَفِينَ مِنْهُمْ : هَذِهِ صِفَةُ النَّبِىِّ الْمَبْعُوثِ فِى ءَاخِرِ الزَّمَانِ : إنَّهُ طَوِيلٌ عَظِيمُ الْبَدَنِ وَ الْبَطْنِ ، أَهْدَفُ ، أَصْهَبُ الشَّعْرِ ، وَ مُحَمَّدٌ صَلَّى اللَهُ عَلَيْهِ وَ ءَالِهِ بِخِلافِهِ ، وَ هُوَ يَجِىءُ بَعْدَ هَذَا الزَّمَانِ بِخَمْسِمِائَةِ سَنَةٍ .\r\n« اين علماى يهود أوصافى را مىنويسند ، و مىگويند كه : اينها صفات پيغمبر است . يعنى صفات اين محمّدى كه ظهور كرده است ، غير از صفات آن محمّدى است كه در كتب ما ذكر شده است ؛ و شما تطبيق كنيد ببينيد هيچكدام از آن صفات در اين شخص نيست . و به مستضعفين خود مىگويند : صفات پيغمبرى كه در آخر الزّمان مبعوث مىشود اينست كه : او بلند قامت است ، بدنش خيلى بزرگ است ، شكمش بر آمده است ، جسيم است ، « أَصْهَبُ الشَّعْر » است ، مويش به رنگ أصْهَب است . ( أصْهَب به معنى أشْقَر است و أشقَر رنگى است بين أحمَر و أصفَر ، ميان قرمز و زرد . خيلى از اسبها را ديده‌ايد رنگ بخصوصى دارند ، كه نه قرمز است و نه زرد ، آنها را فَرَسٌ أشقَر گويند ) .\r\n\r\n\r\n","description":"","footnote":"\r\n( 1 ) آيه 79 ، از سوره 2 : البقرة\r\n","page_name":" 76 ","page_number":90},
  {"content":"\r\n\r\nمى گويند : رنگ موى سرِ پيغمبر هم « أشقَر » است . در حالى كه صفات محمّد صلَّى الله عليه و آله در تمام اين موارد بخلاف اين گفتار است . و ميگويند : اين محمّد بعد از پانصد سال ديگر مىآيد . »\r\nوَ إنَّمَا أَرَادُوا بِذَلِكَ أَنْ تَبْقَى لَهُمْ عَلَى ضُعَفَآئِهِمْ رِيَاسَتُهُمْ ، وَ تَدُومَ لَهُمْ إصَابَاتُهُمْ ، وَ يَكُفُّوا أَنْفُسَهُمْ مَئونَةَ خِدْمَةِ رَسُولِ اللَهِ صَلَّى اللَهُ عَلَيْهِ وَ ءَالِهِ وَ خِدْمَةِ عَلِىٍّ عَلَيْهِ السَّلامُ وَ أَهْلِ بَيْتِهِ وَ خَآصَّتِهِ .\r\n« چرا علماى يهود در مقابل عوام خود اين كار را مىكنند ؟ براى اينكه رياست آنان بر ضعفايشان باقى بماند ؛ و آن منافعى را كه از آنها بدست مىآورند ، از مال آنان ، و از أمر و نهى به آنها ، و از اينكه ايشان را عبد و خدمتكار خود مىپندارند ، براى آنها إدامه داشته باشد . و ديگر اينكه خود را از خدمت رسول خدا صلّى الله عليه و آله ، و خدمت علىّ عليه السّلام و أهل بيتش باز دارند و از خدمت خاصّهء پيغمبر منصرف كنند . »\r\nزيرا اگر آنها إيمان بياورند بايد مانند يكى از مردم مسلمان باشند ، و در تحت أمر پيغمبر وارد شوند ؛ جهاد كنند ، نماز بخوانند ، خمس بدهند ، زكات بدهند ، و بايد مثل سائر مسلمانان فرمانبر و مطيع باشند ، در حالتى كه اينها مىخواهند فرمانده باشند . و لذا به اين جهت إيمان نمىآورند ، و ضعفاى خود را به اين قِسم با إلقاء مطالب تحريف شده ، از پيغمبر منصرف مىكنند .\r\nفَقَالَ اللَهُ عَزَّ وَ جَلَّ : «  فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ  » مِنْ هَذِهِ الصِّفَاتِ الْمُحَرَّفَاتِ وَ الْمُخَالِفَاتِ لِصَفَةِ مُحَمَّدٍ صَلَّى اللَهُ عَلَيْهِ وَ ءَالِهِ وَ عَلِىٍّ عَلَيْهِ السَّلامُ !\r\n« اى واى بر آنها از آنچه كه دستهاى آنها نوشته ؛ و واى بر آنها از آنچه را كه در أثر نوشتن بدست آوردند و كسب كردند ، از اين صفات مُحرَّفات و مخالفات ، كه هيچ شباهتى با صفات پيغمبر و علىّ عليهما السّلام ندارد ، و با اين تحريفات ، به پيغمبر و علىّ نسبت دادند ! »\r\n\r\n","description":"","footnote":"","page_name":" 77 ","page_number":91},
  {"content":"\r\n\r\nالشِّدَّةُ لَهُمْ مِنَ الْعَذَابِ فِى أَسْوَإِ بِقَاعِ جَهَنَّمَ « وَ وَيْلٌ لَّهُم » الشِّدَّةُ فِى الْعَذَابِ ثَانِيَةً مُضَافَةً إلَى الاولَى بِمَا يَكْسِبُونَهُ مِنَ الامْوَالِ الَّتِى يَأْخُذُونَهَا إذْ أَثْبَتُوا عَوَآمَّهُمْ عَلَى الْكُفْرِ بِمُحَمَّدٍ رَسُولِ اللَهِ صَلَّى اللَهُ عَلَيْهِ وَ ءَالِهِ وَ الْحُجَّةِ لِوَصِيِّهِ وَ أَخِيهِ عَلِىِّ بْنِ أَبِى طَالِبٍ عَلَيْهِ السَّلامُ وَلِىِّ اللَهِ .\r\nدر اينجا قرآن دوبار مىگويد : « وَيْلٌ لَّهُم » حضرت در مقام تفسير مىفرمايند : « وَيلِ أوّل ، شدّت عذاب آنهاست در بدترين مكانهاى جهنّم ، بواسطهء اينكه مطالب مُحرَّفه نوشتند ، و خلاف آنچه را كه در كتاب خداست به پيغمبر نسبت دادند ؛ و وَيلِ دوّم ، شدّت عذاب دوّم است مُضَافَةً إلَى الاولَى بسبب آن أموالى كه از ناحية عوام خود كسب نمودند ، چونكه آنها را بر كفر به محمّد رسول الله ، و بر كفر به حجّتِ بر وصىّ و برادر او علىّ بن أبى طالب ولىّ الله ، ثابت و باقى گذاشتند » .\r\nتا اينجا بيانى است كه حضرت عسكرىّ عليه السّلام از اين آيه قرآن مىكند و تفسير آيه :  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ وَ إِنْ هُمْ إِلَّا يَظُنُّونَ  را روشن مىنمايد . سپس حضرت به فرمايش إمام صادق عليه السّلام استشهاد مىكند ( كه از اينجا به بعد را مرحوم شيخ در « رسائل » آورده است ) .\r\n\r\nعلماء ما و عوام ما ، با علماء يهود و عوام آنها ، از يك جهت مشتركند و از يك جهت متمايز\r\nثُمَّ قَالَ عَلَيْهِ السَّلامُ : قَالَ رَجُلٌ لِلصَّادِقِ عَلَيْهِ السَّلامُ : فَإذَا كَانَ هَؤُلآء الْقَوْمُ مِنَ الْيَهُودِ لَا يَعْرِفُونَ الْكِتَابَ إلَّا بِمَا يَسْمَعُونَهُ مِنْ عُلَمَآئِهِمْ ، لَا سَبِيلَ لَهُمْ إلَى غَيْرِهِ ، فَكَيْفَ ذَمَّهُمْ بِتَقْلِيدِهِمْ وَ الْقَبُولِ مِنْ عُلَمَآئِهِمْ ؟ وَ هَلْ عَوَآمُّ الْيَهُودِ إلَّا كَعَوَآمِّنَا يُقَلِّدُونَ عُلَمَآءَهُمْ ؟\r\n« حضرت عسكرىّ عليه السّلام مىفرمايد : مردى به حضرت صادق عليه السّلام گفت : اگر اين قوم از يهود ( عوام يهود ) تورات خود را نمىشناسند مگر به آنچه از علماى خودشان شنيده‌اند ، و راهى براى آنها به غير از سماع و تقليد از علمائشان نيست ، در اين صورت چگونه خدا ايشان را مذمّت مىكند كه : چرا شما از علماى خود تقليد كرده ، و گفتار آنها را پذيرفته و قبول نموديد ؟ آيا مگر\r\n\r\n","description":"","footnote":"","page_name":" 78 ","page_number":92},
  {"content":"\r\n\r\nعوام يهود غير از عوام ما هستند ؟ زيرا كه عوام ما هم از علماى خود تقليد مىكنند . »\r\nبنابراين ، چرا عوام يهود گناهكارند و خدا آنها را مذمّت مىكند ، با اينكه آنها سواد نداشته و امّى هستند ؟ لَا يَقْرَءُونَ وَ لَا يَكْتُبُونَ ، فرقى بين قرآن با تورات و إنجيل و يا يك كتاب ضالّة ديگر نداده و آنها را از يكديگر تشخيص نميدهند !\r\nپس وقتى كه براى بدست آوردن معارف دينى خودشان راهى غير از كلام علماء خود ندارند ، و آن علماء هم حقائق را تحريف نموده و به آنها تحويل مىدهند ، اين بيچاره‌ها چه گناهى دارند ؟ و آيا عوام يهود مانند عوام ما نيستند كه از علماء خود تقليد نموده و بدانچه أمر نمايند عمل مىكنند ؟ !\r\nاين است إشكال آن مرد به حضرت صادق عليه السّلام .\r\nفَقَالَ عَلَيْهِ السَّلامُ : بَيْنَ عَوَآمِّنَا وَ عُلَمَآئِنَا وَ عَوَآمِّ الْيَهُودِ وَ عُلَمَآئِهِمْ فَرْقٌ مِنْ جَهَةٍ وَ تَسْوِيَةٌ مِنْ جَهَةٍ .\r\n« حضرت صادق عليه السّلام مىفرمايد : بين عوام ما و علماء ما ، با عوام يهود و علمائشان از يك جهت فرق است ، و از يك جهت آنان مثل هم هستند . »\r\nأَمَّا مِنْ حَيْثُ اسْتَوَوْا : فَإنَّ اللَهَ قَدْ ذَمَّ عَوَآمَّنَا بِتَقْلِيدِهِمْ عُلَمَآءَهُمْ ، كَمَا ذَمَّ عَوَآمَّهُمْ ؛ وَ أَمَّا مِنْ حَيْثُ افْتَرَقُوا ، فَلَا « 1 » . .\r\n« أمّا از آن جهت كه ميان عوام ما و علماى ما با عوام يهود و علمائشان تفاوتى نيست ؛ در آن جهت خداوند عوام ما را هم مذمّت مىكند كه چرا از علمائتان تقليد مىكنيد ؟ ! كما اينكه عوام آنها را مذمّت كرده است كه چرا از علماء تقليد ميكنيد ؟ ! أمّا از آن جهتى كه فرق دارند ، اينچنين نيست و عوام ما دچار مذمّت نيستند . »\r\nپس مذمّت خداوند در جهت مشتركه اختصاص به عوام يهود ندارد\r\n\r\n\r\n","description":"","footnote":"\r\n( 1 ) « احتجاج طبرسىّ » طبع نجف أشرف ، ج 2 ، ص 262 إلى 265\r\n","page_name":" 79 ","page_number":93},
  {"content":"\r\n\r\nبلكه عوام ما را هم شامل مىشود . و آن ، وقتى است كه عوام ما تقليد كنند از علمائى كه خلاف واقع را به اين مقلِّدين إرائه مىدهند و اينها قبول كنند ؛ در اين صورت اينها مورد مذمّت بوده و معاقَب مىشوند .\r\nيعنى آنجائى كه عوام ما ، مىشناسند عالِمى را كه اين عالم سوابقش خوب نيست و خيانتكار است ، و حبّ به دنيا و طمع به مال مردم و رياست دارد ، و در عين حال به دنبال او مىروند ، معاقَبند و مذمّت مىشوند . زيرا به آن فرد عامى مىگويند : تو كه با وجدان و نور قلبىِ خود خيانت او را فهميدى ، ديگر چرا به دنبال او رفتى ؟ ! همينطور عوام يهود هم از همين جهت مثل عوام ما دچار مؤاخذه و مسؤوليّتند .\r\nأمّا از آن جهتى كه عوام ما به دنبال علماى صالح مىروند و تفحّص مىكنند ، و علماء هم علماى خوبى هستند ، بين آنها فرق است ؛ و اگر هم اشتباهاً مطلبى را براى اينها بگويند ، در اين صورت اين عوام ، مؤاخَذ و معاقَب نيستند ؛ و اينها با عوام يهود - در تقليدشان از علماء - تفاوت دارند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 80 ","page_number":94},
  {"content":"\r\n\r\n\r\nدرس هفدهم : بحث پيرامون حديث وارد در « احتجاج » طبرسىّ بطور تفصيل\r\n\r\n","description":"","footnote":"","page_name":" 81 ","page_number":95},
  {"content":"\r\n . \r\n","description":"","footnote":"","page_name":" 82 ","page_number":96},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nعرض شد : حضرت إمام جعفر صادق عليه السّلام در جواب آن سائل فرمودند : ميان عوام ما و علماء ما ، با عوام يهود و علمائشان از يك جهت فرق است و از يك جهت تساوى .\r\nأمّا از جهتى كه با يكديگر مساوى هستند ، خداوند عوام ما را هم بواسطهء تقليدشان از علمائشان مذمّت كرده است ، همانطوريكه عوام آنها را مذمّت نموده است .\r\nأمّا از آن جهتى كه عوام ما و عوام آنها با همديگر فرق دارند ، اينطور نيست ؛ عوام ما مورد مذمّت نيستند و عوام آنها مورد مذمّت هستند\r\n. قَالَ : بَيِّنْ لى يَا بْنَ رَسُولِ اللَهِ !\r\n« راوى به حضرت عرض مىكند : يَا بن رسول الله اين را براى من بشكافيد و روشن كنيد ! » اين جنبهء اختلاف و جنبهء تساوى از روى چه مناطى ، و به چه دليلى است ؟ !\r\nقَالَ عَلَيْهِ السَّلامُ : إنَّ عَوَآمَّ الْيَهُودِ كَانُوا قَدْ عَرَفُوا عُلَمَآءَهُمْ بِالْكِذْبِ الصَّرَاحِ ، وَ بِأَكْلِ الْحَرَامِ وَ الرُّشَآء ، وَ بِتَغْيِيرِ الاحْكَامِ عَنْ وَاجِبِهَا بِالشَّفَاعَاتِ وَ الْعِنَايَاتِ وَ الْمُصَانَعَاتِ .\r\n\r\n","description":"","footnote":"","page_name":" 83 ","page_number":97},
  {"content":"\r\n\r\n« حضرت در جواب فرمودند : عوام يهود ، علماء خودشانرا مىشناختند كه آنها صريحاً دروغ مىگويند ، و مال حرام مىخورند ، و از عوامشان رشوه مىگيرند ، و أحكام خدا را از مَحالّ خود و از مواضع خود بواسطهء توصيه‌هائى كه به آنها مىشود ، و ميانجيگريها و وساطت‌هائى كه اتّفاق مىافتد تغيير مىدهند . »\r\nمثلًا أفرادى نزد عالم شفاعت مىكنند ، و او حكم خدا را در بعضى از مواقع بواسطهء همين ميانجيگريها و توصيه‌ها تغيير مىدهد . و بواسطهء توجّه و عنايت به خواصّ و نزديكان و أقوام و دوستان خود از طريق مُصانعات و قرار دادها و ساخت و پاخت‌هائى كه دارند ، حقّ را پايمال نموده ، و حكم را تغيير مىدهند . و عوام مىفهميدند كه : علماء آنها اين كارها را مىكنند .\r\nوَ عَرَفُوهُمْ بِالتَّعَصُّبِ الشَّدِيدِ الَّذِى يُفَارِقُونَ بِهِ أَدْيَانَهُمْ .\r\n« و علماء خود را مىشناختند كه : آنها در تحت يك نوع خودخواهى و منيّت و تعصّبى فرو رفته‌اند ، كه در أثر پيروى از آن تعصّب ، و خودمِحورى و خودمنشى و عدم تنازل از آن حالى كه دارند ، از أحكامى كه در كتاب و دين آنها وارد شده است فاصله گرفته و از دين جدا شده‌اند ؛ و بواسطهء آن تعصّب و استبداد فكرى و استبدادِ نفسى ، ديگر نمىتوانند به أحكام دين عمل كنند . »\r\nوَ أَنَّهُمْ إذَا تَعَصَّبُوا أَزَالُوا حُقُوقَ مَنْ تَعَصَّبُوا عَلَيْهِ و أَعْطَوْا مَا لَا يَسْتَحِقُّهُ مَنْ تَعَصَّبُوا لَهُ مِنْ أَمْوَالِ غَيْرِهِمْ وَ ظَلَمُوهُمْ مِنْ أَجْلِهِمْ .\r\n« اينها علماء خود را شناختند كه : بر أساس همان نظر جاهلىّ و تعصُّب جاهلى ، وقتى از شخصى نظرشان بر مىگردد و ميانشان كدورت پيدا مىشود و از او ناراحت مىشوند ، حقوق واجبه را از او مىبُرند ، و حقّ او را نمىدهند . و به عكس ، بواسطهء همان نفسانيّت و عصبيّت جاهلى و خودمنشى و خود رأيى و استبداد فكرى ، به كسى كه لَهِ او نظريّهء مساعد دارند و دوست دارند منافع را به جيب او سرازير نمايند ، مقدارى از أموال ديگران را بدون استحقاق به او\r\n\r\n","description":"","footnote":"","page_name":" 84 ","page_number":98},
  {"content":"\r\n\r\nمى دهند ؛ و به آن أفراد غير ، به خاطر همين مَنْ تَعَصَّبُوا لَهُ ظلم مىكنند . »\r\nوَ عَرَفُوهُمْ يُقَارِفُونَ الْمُحَرَّمَاتِ .\r\n« اينها مىديدند كه علمائشان مرتكب محرّمات مىشوند » .\r\n\r\nهر كس با إدراك وجدانى و فقه قلبى ، ميتواند علماى سوء را بشناسد\r\nوَ اضْطَرُّوا بِمَعَارِفِ قُلُوبِهِمْ إلَى أَنَّ مَنْ فَعَلَ مَا يَفْعَلُونَهُ فَهُوَ فَاسِقٌ ، لَا يَجُوزُ أَنْ يُصَدَّقَ عَلَى اللَهِ ، وَ لَا عَلَى الْوَسَآئِطِ بَيْنَ الْخَلْقِ وَ بَيْنَ اللَهِ .\r\n« عوام يهود بواسطهء إدراكات قلبى و رؤيت باطن ، مُضطرّ و مجبور شدند كه إقرار و اعتراف كنند ، و حكم كنند كه : كسى كه اين كارها را انجام مىدهد فاسق است ؛ و جائز نيست كه إنسان او را بر خدا و بر وسائطى كه بين خدا و بين خلق است أمين بشمارد ، و گفتار او را به راستى و درستى تلقّى كند . »\r\nاين جمله خيلى جملة عجيبى است : « وَ اضْطَرُّوا بِمَعَارِفِ قُلُوبِهِمْ إلَى أَنَّ مَنْ فَعَلَ مَا يَفْعَلُونَهُ فَهُوَ فَاسِقٌ » ! و اين بزرگترين حجّتى است كه خدا در دل إنسان قرار داده است كه هر كس به شناخت نهادى و وجدانى خود ، به انديشهء عميق و إدراك عميق خود ، كه بين خود و بين پروردگار از آن انديشه دقيق‌تر و صحيح‌تر نيست ، در باطن و وجدان خود مىيابد كه : فلان كس دروغ مىگويد ، فلان كس راست مىگويد . وقتى إنسان اين را إدراك كرد ، ديگر چرا به دنبالش مىرود ؟\r\nبنابراين ، إنسان نبايد عوام يهود را بى گناه بداند ؛ و بگويد : « عامى است ، و شخص عامى از عالِم خود تبعيّت مىكند . عالم هر چه به او مىگويد گوش مىكند ؛ آنها چه تقصير دارند ؟ ! » نه ، اين حرف درست نيست .\r\nعوام تقصيرشان اينست كه چرا دنبال اين عالم رفته اند ؟ ! درست است كه عالم چنين و چنان گفت ، چنين موعظه كرد ، چنين تدريس كرد ، ولى تو با إدراك باطن و قلب خود ، وقتى ديدى كه او خلاف كتاب خدا عمل مىكند ، خلاف سنّت عمل مىكند ، دروغ صريح مىگويد ، مسامحه مىكند ، أفرادى را كه از او طرفدارى مىكنند حمايت مىكند ، مالِ زياد به آنها مىبخشد ، احترام مىكند ؛ و أفرادى كه از او طرفدارى نمىكنند ، حقّشان را ضايع مىكند ، به\r\n\r\n","description":"","footnote":"","page_name":" 85 ","page_number":99},
  {"content":"\r\n\r\nايشان اعتناء نمىكند ، عليه آنها حكم مىكند ، وزنِ آنها را در اجتماع پائين آورده و ساقط مىكند ؛ يا از آن عالِم ، دروغى مىشنويد كه به نظر خودش از روى مصالحى براى شما بيان كرده ، أمّا شما مىبينيد كه او أكل حرام مىكند ، و ظاهر و باطنش دو تاست ؛ وقتى كه إنسان در باطن خود اين أمر را تشخيص داد ، آنوقت با چه حجّت إلهى به سراغ اين عالم مىرود ؟ ! اين روشن است كه غلط است !\r\n\r\nخدا دو حجّت دارد : حجّت ظاهر : أنبياء و إمامان ؛ و حجّت باطن : عقل\r\nو اين همان حجّت باطنى است كه حضرت موسى بن جعفر عليهما السّلام در آن روايت معروف بيان فرموده‌اند كه خداوند دو حجّت دارد : يك حجّت باطن و يك حجّت ظاهر . حجّت باطن عقول است ، و حجّت ظاهر پيامبران و إمامان « 1 » و تا حجّت باطن كار نكند ، حجّت ظاهر به كار نمىآيد . تا عقل إنسان پيغمبرى را به پيغمبرى نشناسد ، خود را مطيع او نمىكند . پس حجّت ظاهر كه پيغمبر است ، هنگامى كلماتش مؤثّر است كه عقل إنسان قبول كند و وجدان إنسان او را بپسندد . پس تمام حُجج بر ميگردد به عقل و إدراك . و اگر عقل و إدراك إنسان نباشد ، إنسان نميتواند بين پيغمبر حقيقى و پيغمبر دروغى ، بين نبىّ و بين مُتَنَبِّى فرق بگذارد . همه ادّعاى پيغمبرى مىكنند ، خطبه ميخوانند ، و كتابى هم مىآورند و إرائه مىدهند و استدلال هم مىكنند ، و با شُور و هيجان هم گفتگو دارند و خطابه‌ها إيراد مىكنند ؛ إنسان از كجا مىفهمد كه : اين درست است و آن باطل ؟ اين بواسطه همان حجّت باطنى و انديشه قلبى است كه در همهء أفراد يكسان است ؛ هم عالم و هم جاهل ، هم\r\n\r\n\r\n","description":"","footnote":"\r\n( 1 ) يَا هِشَامُ ! إنَّ لِلَّهِ عَلَى النَّاسِ حُجَّتَيْنِ : حُجَّةً ظَاهِرَةُ وَ حُجَّةً بَاطِنَةً ؛ فَأَمَّا الظَّاهِرَةُ فَالرُّسُلُ وَ الانْبِيَآءُ وَ الائِمَّةُ ؛ وَ أَمَّا الْبَاطِنَةُ فَالْعُقُولُ . اين روايت ، حديث مفصّلى است كه تمام فقرات آن را حضرت إمام كاظم عليه السّلام با خطاب : « يا هشام » إفاده فرموده‌اند . كلينىّ در « اصول كافى » ج 1 ، ص 13 تا 19 و محقّق كاشانى در « وافى » از طبع حروفى ، ج 1 ، ص 86 تا 93 آورده‌اند ؛ و ما عمده حديث را در جلد دوّم « نور ملكوت قرآن » از دوره أنوار الملكوت ، از ص 555 تا 558 آورده‌ايم .\r\n","page_name":" 86 ","page_number":100},
  {"content":"\r\n\r\nعوام و هم انديشمند ؛ تمام أفراد مردم در اين جهت عَلَى السَّويَّه هستند ؛ و خداوند به آنها يك إدراك باطن و يك انديشهء عميقى داده است كه با آن ، تمام إدراكاتشان ، و تمام علومشان را كه از خارج به آنها تحميل مىشود ، مىتوانند اندازه گيرى كنند و بگويند : كدام حقّ است و كدام باطل .\r\n\r\nعوام ما چون از فقهائشان فسق ظاهر و جانبدارى ببينند ، تقليد از آنها حرام است\r\nبنابراين ، تمام أفرادِ عوامى كه علماء سوء ، آنها را به سوى خود كشيده و برده‌اند ، در روز قيامت نميتوانند به خدا بگويند : ما نميدانستيم ؛ چشممان باز نبود ؛ سواد نداشتيم ؛ بين عبارت فارسى و عربى يا عبارت خارجى تفاوت نمىگذاشتيم ؛ أوّل و آخر كتابرا از همديگر نمىشناختيم ؛ اينها زِمام ما را در دست گرفتند و بردند آنجا كه مىخواستند ببرند . اين عبارت حضرت ، فاتحه اين غرور و دل خوش كُنك‌ها را خوانده است : وَ اضْطَرُّوا بِمَعَارِفِ قُلُوبِهِمْ إلَى أَنَّ مَنْ فَعَلَ مَا يَفْعَلُونَهُ فَهُوَ فَاسِقٌ .\r\nيعنى إدراك باطنى و انديشه قلبى كه در قلبشان هست ، به اختيارشان نيست كه بخواهند اين انديشه را نداشته باشند . بلكه هر كسى بخواهد يا نخواهد اين انديشه براى او هست .\r\nمثل اينكه إنسان چشمش را باز مىكند ؛ چشمى كه باز شد مىبيند ، و اگر هم شما بگوئيد : نبين ، نمىشود نبيند . و اين نهايت لطف و بزرگوارى و محبّت و عظمت پروردگار است كه به إنسان قوّه‌اى داده است كه از همهء علوم و همه إدراكات بالاتر است و آن را با وجود إنسان سرشته و خمير كرده است ؛ و حتّى در عالم خواب از إنسان جدا نيست و در عالم بيدارى هم هر جا حركت مىكند ، با اين معارف قلوب مىرود .\r\nبنابراين وقتى اين عوام ديدند : آن علماء يهود دروغ صريح مىگويند ، و طرفدارى از أقرباى خود مىكنند ، و عليه أفرادى كه نسبت به آنها نظر خوشى نشان نميدهند ، تعصّب دارند ، و حقّ آنها را ضايع مىكنند ، و در محاكمات ، عليه آنها حكم مىدهند ، و جيره آنها را مىبُرند ، و غير ذلك از اعماليكه انجام\r\n\r\n","description":"","footnote":"","page_name":" 87 ","page_number":101},
  {"content":"\r\n\r\nميدهند ، در اين صورت ديگر چرا به دنبال آنان رفتند و از آنان تقليد كردند ؟ ! بنابراين ، آن عوام محكومند و در پيشگاه پروردگار حجّتى ندارند .\r\nفَلِذَلِكَ ذَمَّهُمْ لِمَا قَلَّدُوا مَنْ قَدْ عَرَفُوهُ ؛ وَ مَنْ قَدْ عَلِمُوا أَنَّهُ لَا يَجُوزُ قَبُولُ خَبَرِهِ وَ لَا تَصْدِيقُهُ فِى حِكَايَتِهِ ، وَ لَا الْعَمَلُ بِمَا يُؤَدِّيهِ إلَيْهِمْ عَمَّنْ لَمْ يُشَاهِدُوهُ ؛ وَ وَجَبَ عَلَيْهِمُ النَّظَرُ بِأَنْفُسِهِمْ فِى أَمْرِ رَسُولِ اللَهِ صَلَّى اللَهُ عَلَيْهِ وَ ءَالِهِ إذْ كَانَتْ دَلآئِلُهُ أَوْضَحَ مِنْ أَنْ تَخْفَى ، وَ أَشْهَرَ مِنْ أَنْ لَا تَظْهَرَ لَهُمْ .\r\n« پس بدين جهت خداوند آن عوام يهود را مَذَمّت كرد ، چون تقليد كردند از آن كسى كه او را شناختند و دانستند كه : جائز نيست إنسان خبر او را قبول كند ؛ و در مطالبى كه از خدا و رسولش حكايت مىكند ، او را تصديق كند ؛ و جائز نيست طبق آنچه كه او از حضرت موسى و از پيغمبران سابق عليهم السّلام كه إنسان آنها را نديده است ، به مجرّد حكايت او عمل نمايد ( چون در واسطه إشكال است ؛ آب ، در ميان راه آلوده و متعفِّن شده است . ) و واجب است بر اين عوام كه خودشان تفحّص نمايند ، و در أمر رسول الله صلَّى الله عليه و آله و سلَّم نظر كنند ؛ زيرا دلائل رسول الله واضح‌تر است از اينكه پنهان گردد ، و روشن‌تر و مشهورتر است از اينكه بر آنها ظاهر نشود . »\r\nبنابراين ، عوام كه ديدند علمائشان اينچنين‌اند ، و به معارف قلوب و حكم قطعى وجدانىّ ، مضطرّ و مجبور شدند كه آنها را فاسق بدانند ، و حكم كنند به عدم قبول خبر و به خيانت آنها در گفتار ، ديگر بايد سراغ اين پيغمبر بروند و ببينند چه مىگويد ؟\r\nوقتى به سراغ پيغمبر رفتند و ديدند دلائل او روشن ، و أدلّه و حُجَج او به نحو أكثر و أشدِّ از مراتب إتقان است ، و روشن‌تر است از اينكه مخفى بشود ، و مشهورتر است از اينكه بر آنها ظاهر نشود ، در اين صورت أمر پيغمبر را قبول مىكنند .\r\nفعليهذا اينها در روز قيامت به جهنّم ميروند ؛ به جهت اينكه به آنها گفته\r\n\r\n","description":"","footnote":"","page_name":" 88 ","page_number":102},
  {"content":"\r\n\r\nمىشود : حال كه راه به رسول خدا باز بود و أدلّة روشن از طرف رسول الله براى شما إرائه مىشد ، مَعَذلِك چرا تَعَصُّبًا لِلْحَمِيَّةِ الْجَاهِلِيَّةِ ، وَ لِلإدْراكاتِ الْحَمْقانيَّة ، به دنبال همان علماء خود رفتيد ؟ و به همان جهالت و بربريّت باقى مانديد ؟ ! اين راجع به يهود .\r\nوَ كَذَلِكَ عَوَآمُّ أُمَّتِنَا إذَا عَرَفُوا مِنْ فُقَهَآئِهِمُ الْفِسْقَ الظَّاهِرَ ، وَ الْعَصَبِيَّةَ الشَّدِيدَةَ ، وَ التَّكَالُبَ عَلَى حُطَامِ الدُّنْيَا وَ حَرَامِهَا ، وَ إهْلاكَ مَنْ يَتَعَصَّبُونَ عَلَيْهِ وَ إنْ كَانَ لإصْلاحِ أَمْرِهِ مُسْتَحِقًّا ، وَ بِالتَّرَفْرُفِ بِالبِرِّ وَ الإحْسَانِ عَلَى مَنْ تَعَصَّبُوا لَهُ وَ إنْ كَانَ لِلإذْلَالِ و الإهَانَةِ مُسْتَحِقًّا .\r\n« و همچنين هستند عوام امّت ما ؛ هنگامى كه از فقهاء خود فسق ظاهر ديدند ؛ و استكبار و استبداد و خود رأيى و استبداد فكرى در أمرى از امور مشاهده كردند كه با أصل دين سازش نداشت ؛ و ديدند اينها هم بر حطام دنيا و حرام تَكالُب مىكنند ( يعنى مثل سگانى كه خود را روى جيفه‌اى مىاندازند ، و هر كدام براى ربودن آن مىخواهد زودتر آن جيفه را بردارد ، و در نتيجه با همديگر بر سرِ آن جيفه دعوا مىكنند ؛ اين را ميگويند : تَكالُب ) و ديدند اين فقهاء فَسَقه براى حُطام دنيا نزاع مىكنند ؛ اين بعنوان رياست ، و آن بعنوان ديگر ؛ و خلاصه به صورتهاى مختلف تعصُّب و تكالبِ خود را ظاهر مىسازند ؛ و وقتى كه از فقهائشان دانستند كه : آنها هر كسى را كه آبش با آنان از يك جوى نمىرود ، و روابطشان تاريك است ، مىكُشند ؛ اگرچه سزاوار است امرش را إصلاح كنند و وى و امورش را از هر جهت رسيدگى و رعايت و مراقبت نمايند ؛ أمّا خودش و شأنَش ، همه را به نابودى مىدهند ؛ ولى با كسانى كه با آنها سر و كار دارند ، و از آنها طرفدارى مىكنند ، و أوامر آنها و كارهاى آنان را إمضاء مىكنند ، بِرّ و إحسان را تا جائى كه ممكن است بنحو وفور و پى در پى مىريزند ؛ اگرچه آن أفراد براى إهانت مستحقّ باشند . يعنى استحقاق داشته باشند كه إنسان آنها را براند و زَجْر كند و از خود دور نگهدارد . أمّا اينها به عكس عمل\r\n\r\n","description":"","footnote":"","page_name":" 89 ","page_number":103},
  {"content":"\r\n\r\nمى كنند . »\r\nفَمَنْ قَلَّدَ مِنْ عَوَآمِّنَا مِثلْ هَؤُلآء الْفُقَهَآء ، فَهُمْ مِثْلُ الْيَهُودِ الَّذِينَ ذَمَّهُمُ اللَهُ بِالتَّقْلِيدِ لِفَسَقَةِ فُقَهَآئِهِمْ .\r\n« پس هر كدام از عوام ما كه مثل اين أفراد از فقهاء شيعه را تقليد كنند ، اينها عيناً مثل همان يهودى هستند كه خداوند بواسطهء تقليد كردن از فَسَقه فقهائشان ، آنها را مذمّت كرده است » .\r\n\r\nبحث در مُفاد : فَأَمَّا مَنْ كَانَ مِنَ الفُقَهَآءِ صَآئِنًا لِنَفْسِهِ ، حَافِظًا لِدِينِهِ ، مُخَالِفًا عَلَى هَوَاهُ ، مُطِيعًا لِامْرِ مَوْلَاهُ ؛ فَلِلْعَوآمِّ أَنْ يُقَلِّدُوهُ\r\nفَأَمَّا مَنْ كَانَ مِنَ الْفُقَهَآء : صَآئِنًا لِنَفْسِهِ ، حَافِظًا لِدِينِهِ ، مُخَالِفًا عَلَى هَوَاهُ ، مُطِيعًا لِامْرِ مَوْلَاهُ ، فَلِلْعَوَآمِّ أَنْ يُقَلِّدُوهُ . وَ ذَلِكَ لَا يَكُونُ إلَّا بَعْضَ فُقَهَآء الشِّيعَةِ لَا جَمِيعَهُمْ .\r\n« و أمّا آن فقيهانى كه نفس خود را در صيانت نگهداشتند ( زنجير نفس خود را گرفته ، و در عصمت و مَصونيّت در آوردند و مانع شدند از اينكه اين نفس عنان را بگسلد ، و از حريم مصونيّت خارج شود ) دين خود را حفظ مىكنند ، بر هواى خود مخالفت دارند ، و مطيع أمر مولاى خود هستند ، فَلِلْعَوَآمِّ أَنْ يُقَلِّدُوهُ ؛ از براى عوام است ، حقّ عوام است كه از اين أفراد تقليد كنند . و اين أفراد جميع فقهاء شيعه نمىباشند ، بلكه فقط بعضى از فقهاء شيعه هستند . »\r\nفَإنَّهُ مَنْ رَكِبَ مِنَ الْقَبَآئِحِ وَ الْفَوَاحِشِ مَرَاكِبَ فَسَقَهِ الْعَآمَّةِ فَلا تَقْبَلُوا مِنَّا عَنْهُ شَيْئًا وَ لَا كَرَامَةَ .\r\n« آن أفرادى از فقهاء ما كه مرتكب قبائح و فواحش مىشوند ، و مانند فَسَقه عامّه و سنّىها بر مراكب فساد و قبائح سوار شده و عمل آنها را أنجام مىدهند ، از اين فقهاء شيعه هيچ أمرى را از جانب ما قبول نكنيد ؛ و از زبان آنها مطلبى را از ما نشنويد ؛ اينها كرامتى ندارند ، مقامى ندارند ، مكرّم و گرامى نيستند . »\r\nوَ إنَّمَا كَثُرَ التَّخْلِيطُ فِيمَا يُتَحَمَّلُ عَنَّا أَهْلَ الْبَيْتِ لِذَلِكَ .\r\n« خيلى جاى تأسّف و تأثّر است كه : آنچه را كه اين فقهاء از ما أهل بيت\r\n\r\n","description":"","footnote":"","page_name":" 90 ","page_number":104},
  {"content":"\r\n\r\nمى گيرند ، با مطالب باطلى مخلوط و ممزوج كرده ، در ميان مردم پخش مىكنند ، و به مردم نشان ميدهند . » از ما حقّ را مىشنوند ، در مكتب ما درس ميخوانند ، عالم ميشوند ؛ و ليكن مىروند به مردم چيز ديگرى نشان مىدهند ؛ و مردم هم خيال مىكنند كه : ما اينطور گفته‌ايم .\r\nهم خود آن مردم ضايع ميشوند - چون به معارف قلوب مضطرّند كه از اين فقهاء فاسق چيزى قبول نكنند ؛ ولى قبول مىكنند - و هم اين فقهاء فاسد ضايع مىشوند ؛ چرا كه نزد ما مىآيند و درس ميخوانند و روايات و حديث و علوم را از ما أخذ مىكنند ، سپس مىروند و از خود چيزهائى مايه مىگذارند و إضافه ميكنند ، و تحريف و تصحيف و كم و زياد مىنمايند ؛ هم دلهاى خود را ضايع مىكنند ، و هم ما را نزد مردم بى اعتبار مىنمايند .\r\nما چه گناه كرده‌ايم ؟ ! ما كه إمام بر مردم هستيم ، و از أوّل عمر تا به حال در تمام ساعات و دقائق بنحو أتمّ و أكمل حتّى در خواب هم يك كلام خلاف نگفته‌ايم ، چرا اينها مىآيند مطلبى را از ما مىگيرند ، و چيزى را از پيش خود إضافه مىكنند ، و مىگويند : قالَ الصَّادق ؟ ! چيزهائى را كم و زياد و تحريف مىكنند ؛ آنوقت در نتيجه ما را در ميان دوستان و دشمنان ضايع مىكنند .\r\nأمّا آن أفرادى كه شيعيان ما هستند ، و أهل تسليمند ، وقتى اين مطالب را مىشنوند ، دندان روى جگر مىگذارند و مىگويند : چاره‌اى نداريم و بايد از حضرت صادق عليه السّلام تقليد و تبعيّت كنيم ؛ و دشمنان هم خوشحال مىشوند از اينكه مىبينند اين مطالب توسّط فقهائى كه شاگردان أئمّه عليهم السّلام هستند تراوش كرده است ؛ در حالى كه آنان معصومند و پاك و منزّه مىباشند و خلاف حقّ از ايشان صادر نميگردد . لذا حضرت در اينجا خيلى متأثّرند و مىگويند : وَ إنَّمَا كَثُرَ التَّخْلِيطُ فِيمَا يُتَحَمَّلُ عَنَّا أَهلَ الْبَيْتِ لِذَلِكَ . همه مطالب را با هم مخلوط كرده‌اند . زيرا اين علمائى كه از ما أخذ مىكنند و بعنوان عالم شيعه به مردم تحويل مىدهند ، بر سه گروه‌اند .\r\n\r\n","description":"","footnote":"","page_name":" 91 ","page_number":105},
  {"content":"\r\n\r\n\r\n: كسانى كه به مقاصد مختلفه ، در كلام أئمّه تخليط نموده‌اند\r\nلِانَّ الْفَسَقَةَ يَتَحَمَّلُونَ عَنَّا فَيُحَرِّفُونَهُ بِأَسْرِهِ بِجَهْلِهِمْ وَ يَضَعُونَ الاشْيَآءَ عَلَى غَيْرِ وَجْهِهَا ، لِقِلَّةِ مَعْرِفَتِهِمْ .\r\n« بعضى از اين علماء فسقه ، كه فسقشان هم بواسطه همين دروغ گفتن و تغيير و تحريف است ، معاند و بدجنس هم نيستند ؛ أمّا چون جاهلند ، مطالب را از ما مىگيرند و تماماً تحريف مىكنند و تحريف شده را به مردم تحويل مىدهند ، و أشياء را بر غير موضع خود قرار مىدهند ؛ چون معرفتشان كم است . »\r\nاينها يكدسته از اين فسّاقند كه بواسطهء همين تحريف و كذب ، راه عوام را بسوى خدا مىبندند .\r\nوَ ءَاخَرُونَ يَتَعَمَّدُونَ الْكِذْبَ عَلَيْنَا لِيَجُرُّوا مِنْ عَرَضِ الدُّنْيَا مَا هُوَ زَادُهُمْ إلَى نَارِ جَهَنَّمَ .\r\n« دستهء ديگر آن علماء فسقه‌اى هستند كه عمداً بر ما دروغ مىبندند ؛ نه به جهت جهل و نقص و قِلَّةِ مَعرِفَتِهِم ، بلكه از روى قصد و تعمّد دروغ مىبندند . براى اينكه با آن دروغ به متاع دنيا برسند ، و زاد و توشهء خود را بسوى آتش جهنّم با خود حمل كنند . »\r\nمثلًا مىبينند كه : دستگاه ، دستگاهى است كه اگر فلان دروغ را به ما نسبت بدهند مورد پسندش واقع مىشود ؛ لذا مىروند و يك خبرى از ما جَعْل مىكنند و بما منسوب مىنمايند ، براى اينكه به عَرَض دنيا برسند ، به رياست برسند ، و مقامى بگيرند ؛ در دستگاه خلفاء مَسندى و منصبى بدست بياورند .\r\nوَ مِنْهُمْ قَوْمٌ ( نُصَّابٌ ) لَا يَقْدِرُونَ عَلَى الْقَدْحِ فِينَا ، يَتَعَلَّمُونَ بَعْضَ عُلُومِنَا الصَّحِيحَةِ فَيَتَوَجَّهُونَ بِهِ عِنْدَ شِيعَتِنَا ؛ وَ يَنْتَقِصُونُ بِنَا عِنْدَ نُصَّابِنَا ، ثُمَّ يُضِيفُونَ إلَيْهِ أَضْعَافَ وَ أَضْعَافَ أَضْعَافِهِ مِنَ الاكَاذِيبِ عَلَيْنا الَّتِى نَحْنُ بُرَءَآءُ مِنْهَا ، فَيَتَقَبَّلُهُ الْمُسْتَسْلِمُونَ مِنْ شِيعَتِنَا ، عَلَى أَنَّهُ مِنْ عُلُومِنَا . فَضَلُّوا وَ أَضَلُّوا .\r\n« دستهء سوّم ، جماعتى از همين علماى فَسَقه هستند كه اينها دشمن ما\r\n\r\n","description":"","footnote":"","page_name":" 92 ","page_number":106},
  {"content":"\r\n\r\nهستند ( اينها واقعاً دشمنانى هستند كه به صورت شيعه در آمده‌اند ، عالمند و راوى حديث ، ولى در باطن دشمن ما هستند ؛ با ما در باطن ربط ندارند ، رَويّه و منهاج ما را نمىپسندند ) و اينها أفرادى هستند كه قدرت ندارند در كار ما قَدْح كنند و عيبى از ما بگيرند ، و آن عيب را به مردم نشان بدهند . لذا پيش ما مىآيند و بعضى از اين علوم صحيحهء ما را تعلُّم و أخذ مىكنند ؛ آنوقت بعنوان شاگردى و تعلّم در نزد ما أهل بيت ، در پيش شيعيان ما موجَّه مىشوند ؛ داراى رنگ و آبرو مىشوند ؛ داراى مقام و منزلت ميشوند ؛ و از طرف ديگر مقام و منزلت ما را در نزد نُصَّاب و دشمنان ما شكسته و پائين مىآوردند . ( زيرا كه دشمنان ما مىگويند : اينكه شاگرد حضرت صادق عليه السّلام باشد ، معلوم است كه خود حضرت صادق هم چيست . وقتى شاگردش اينطور است ، معلوم مىشود كه : عيب در آن مكتبى است كه در آن درس خوانده است . )\r\nآنوقت إضافه ميكنند به آن علوم ما ، أَضْعَافَ وَ أَضْعَافَ أَضْعَافِهِ مِنَ الاكَاذِيبِ ؛ چندين برابر و مضاعف از آن دروغهائى كه خود مىبندند ؛ و بر اين علوم صحيحهء ما آن دروغها را إضافه مىكنند . دروغهائى كه ما از آنها بيزار هستيم . ( نه خودمان ، نه حسّمان ، نه عقلمان و نه نفسمان ، به آن دروغها راه ندارد . )\r\nمى روند و به عنوان « قال الصّادق » تحويل مردم مىدهند . آنوقت أفرادى از مُستضعفين از شيعيان ما ، كه أهل تسليمند و مردمِ رام و خوبى هستند ، اين مطالب را قبول مىكنند ، و بعنوان اينكه علوم ماست از اينها مىگيرند . پس اين دسته از علماء ، هم خودشان گمراهند ، و هم تمام اين جماعت شيعه را گمراه مىكنند . »\r\nوَ هُمْ أَضَرُّ عَلَى ضُعَفَآء شِيعَتِنَا مِنْ جَيْشِ يَزِيدَ عَلَى الْحُسَيْنِ بْنِ عَلِىٍّ عَلَيْهِ السَّلامُ وَ أَصْحَابِهِ فَإِنَّهُمْ يَسْلُبُونَهُمُ الارْوَاحَ وَ الامْوَالَ .\r\n« و اين دسته از علماء ، ضررشان براى ضعفاى شيعيان ما از لشكر يزيد بر\r\n\r\n","description":"","footnote":"","page_name":" 93 ","page_number":107},
  {"content":"\r\n\r\nحسين بن علىّ عليه السّلام و أصحاب آن حضرت بيشتر است . زيرا لشكريان يزيد ، جانها و أموال آنها را گرفتند ، أموال را غارت كردند و جانها را از بدنها بيرون كشيدند . »\r\nوَ هَؤُلآء عُلَمَآءُ السُّوء ، النَّاصِبُونَ ، الْمُتَشَبِّهُونَ بِأَنَّهُمْ لَنَا مُوَالُونَ ، وَ لِاعْدَآئِنَا مُعَادُونَ ، وَ يُدْخِلُونَ الشَّكَّ وَ الشُّبْهَةَ عَلَى ضُعَفَآء شِيعَتِنَا ، فَيُضِلُّونَهُمْ وَ يَمْنَعُونَهُمْ عَنْ قَصْدِ الْحَقِّ الْمُصِيبِ .\r\n« أمّا اينها علماء سوء هستند كه با جانها و روحهاى مردم بازى مىكنند ؛ اينها با عدالت و شخصيّت و شرف و إنسانيّت إنسان بازى مىكنند ؛ اينها إيمان و إيقان را از مردم مىگيرند ؛ اينها رابطة بين خلق و خدا را از بين مىبرند . اين علماء سوء كه دشمنان ما هستند ، خودشانرا به صورت مواليان و نزديكان ما در مىآورند و به مردم جلوه مىدهند ، كه آنها با ما موالى هستند ، و با دشمنان ما دشمنند . آنوقت شكّ و شبهه بر ضعفاى شيعيان ما وارد مىكنند ؛ و قلوب شيعيان ما را دچار شكّ و شبهه كرده ، آنها را گمراه مىكنند ؛ و از پيمودن راه حقّ باز ميدارند ، آن راه حقّى كه إنسان را به مقصد و كمال مىرساند » .\r\n\r\nخداوند پويندگان حقّ را يله نميگذارد ؛ مؤمنى را براى إرشاد آنها بر مىانگيزد\r\nلَا جَرَمَ أَنَّ مَنْ عَلِمَ اللَهُ مِنْ قَلْبِهِ مِنْ هَؤُلآء الْقَوْمِ أَنَّهُ لَا يُرِيدُ إلَّا صِيَانَةَ دِينِهِ وَ تَعْظِيمَ وَلِيِّهِ ، لَمْ يَتْرُكْهُ فِى يَدِ هَذَا الْمُتَلَبِّسِ الْكَافِرِ ، وَ لَكِنَّهُ يُقَيِّضُ لَهُ مُؤْمِنًا يَقِفُ بِهِ عَلَى الصَّوَابِ ، ثُمَّ يُوَفِّقُهُ اللَهُ لِلْقَبُولِ مِنْهُ ، فَيَجْمَعُ اللَهُ لَهُ بِذَلِكَ خَيْرَ الدُّنْيَا وَ الآخِرَةِ ؛ وَ يَجْمَعُ عَلَى مَنْ أَضَلَّهُ لَعْنًا فِى الدُّنْيَا وَ عَذَابَ الآخِرَةِ .\r\n« لا جرم چون خداوند داراى لطف و محبّت است و مىداند كه : بعضى از اين ضعفاى شيعهء ما راهى براى إدراك واقع ندارند ، و در دست چنين علمائى گرفتار شده‌اند ، اگر اينها در درون قلبشان دنبال واقع بگردند ، و خود را بيچاره ببينند ، خداوند يكى از أفرادى را كه حقّ باشد ، براى هدايت آنها مىگمارد ، تا اينكه آنها را از دست آن علماء فسقه خارج كند ، و راه حقِّ مُصيب را به آنها نشان بدهد ؛ و اين را خدا بر عهده گرفته است كه : أشخاصى كه از درون قلب دنبال\r\n\r\n","description":"","footnote":"","page_name":" 94 ","page_number":108},
  {"content":"\r\n\r\nواقع مىگردند ، از اين أفراد به آنها إرائه نمايد ، و آنها را بر طريق حقّ دلالت كند .\r\nبنابراين ، خداوند آن أفراد حقّ طلب را كه قصدشان فقط حفظ دين خود است ، و اينكه ولىّ خود را بزرگ بشمارند ، در دست اين متلبّس كافر ، اين كافرى كه أهل تلبيس و تدليس و خدعه است رها نمىكند ؛ بلكه او را بيرون مىكشد و مؤمنى را براى او مىگمارد كه او را به راه صواب هدايت كند ، بعد هم او را موفّق مىكند كه قول آن ولىّ حقّ را قبول كند .\r\nبنابراين ، خداوند براى چنين شيعه‌اى خير دنيا و آخرت را جمع كرده است . ( أمّا خير دنيا ، براى اينكه راه را به او نشان داده است تا از دست اين دشمن متظاهر و متعدّى و متلبِّسِ كافر ، نجات پيدا كند . و أمّا خير آخرت ، براى اينكه به حقيقت ولايت رسيده ؛ و با اين مِنْهاج صحيح به سوى رضوان و فَوز دار الآخره حركت كند . )\r\nو خداوند بر كسى كه در صدد گمراهى اين شيعه بوده ، لعنت در دنيا و عذاب آخرت را جمع كرده است . » هم در دنيا در قرآن مجيدش او را لعن كرده ، و هم به دنبال او عذاب آخرت پيامد كار او خواهد بود . زيرا راه يك مؤمن را به خدا بسته است . اين مؤمن مىخواهد به سوى خدا حركت كند ، حالا اگر واقعاً هم دستش به ولىّ خدا و هادى حقيقى نرسد ، همينطور متحيّر مىماند تا اينكه خود را به خدا بسپارد و علاج أمر او بشود . ولى اين عالم فاسق آمده و با إلقاء شكّ و شبهه و با أخبار خلاف واقع ، راه او را بسته ؛ و آن قلب را دچار ترديد و تزلزل كرده است .\r\nبنابراين ، آن شخص عالم ، مستحقّ لعن و عذاب آخرت خواهد بود .\r\nتا اينجا كلام حضرت صادق عليه السّلام تمام مىشود . آنوقت ، حضرت صادق عليه السّلام بر اين فرمايشات ، دو استشهاد مىكنند : يكى به كلام حضرت رسول صلَّى الله عليه و آله و سلَّم ، و يكى به كلام أمير المؤمنين عليه السّلام .\r\n\r\n","description":"","footnote":"","page_name":" 95 ","page_number":109},
  {"content":"\r\n\r\nثُمَّ قَالَ : قَالَ رَسُولُ اللَهِ : « أَشْرَارُ عُلَمَآء أُمَّتِنَا : الْمُضِلُّونَ عَنَّا ، الْقَاطِعُونَ لِلطُّرُقِ إلَيْنَا ، الْمُسَمُّونَ أَضْدَادَنَا بِأَسْمَآئِنَا ، الْمُلَقِّبُونَ أَنْدَادَنَا بِأَلْقَابِنَا ، يُصَلُّونَ عَلَيْهِمْ وَ هُمْ لِلَّعْنِ مُسْتَحِقُّونَ ؛ وَ يَلْعَنُونَنَا وَ نَحْنُ بِكَرَامَاتِ اللَهِ مَغْمُورُونَ وَ بِصَلَوَاتِ اللَهِ وَ صَلَوَاتِ مَلئِكَتِهِ الْمُقَرَّبِينَ عَلَيْنَا عَنْ صَلَوَاتِهِمْ عَلَيْنَا مُسْتَغْنُونَ » .\r\n« حضرت مىفرمايد : رسول خدا ( صلَّى الله عليه و آله و سلَّم ) فرمودند : بدترين علماء امّت ما آن علمائى هستند كه مردم را از راه و طريق ما گم مىكنند ؛ و راههاى به سوى ما را بر آنها مىبندند و مىبُرند و قطع مىكنند ؛ و أضداد ما را كه با ما ضدّند ، به أسماء ما مىنامند ( عنوان خليفه ، عنوان أمير المؤمنين ، عنوان حاكم ، عنوان ولىّ أمر ، عنوان إمام متسلّط ، به آنها مىدهند ) و أنداد ما را كه شريكهاى ما هستند به ألقاب ما لقب مىدهند ؛ با اينكه آنها نِدِّ ما هستند و ضدّ ما مىباشند . و بر آنها درود و رَحمت مىفرستند در حالتى كه مستحقّ لعنت‌اند ؛ و از ما برائت مىجويند و ما را لعن ميكنند در حالتى كه ما مَغمور كرامات خدا هستيم ؛ و ما به درودهاى خدا و درودهاى ملئكة مُقرّبين خدا كه بر ما مىفرستند ، از درودهاى آنها مستغنى هستيم و هيچ نيازى نداريم كه آنها بر ما درود بفرستند . آنقدر خدا و ملائك مقرّبش بر ما درود مىفرستند كه ما در عالم استغناء بسر مىبريم » .\r\n\r\nبهترين خلق خدا پس از أنبياء ، علماء هستند در صورت صلاح\r\nثُمَّ قَالَ : قِيلَ لِامِيرِالْمُؤْمِنِينَ عَلَيْهِ السَّلامُ : مَنْ خَيْرُ خَلْقِ اللَهِ بَعْدَ أَئِمَّةِ الْهُدَى وَ مَصَابِيِحِ الدُّجَى ؟ قَالَ : « الْعُلَمَآءُ إذَا صَلُحُوا » .\r\n« حضرت صادق مىفرمايد : از أمير المؤمنين عليه السّلام سؤال شد : بعد از أئمّة هُدى و مَصابيح دُجى ( أئمّه‌اى كه پيشوايان و زمامداران راه هدايتند ، و چراغان درخشان ، در تاريكىها هستند ) بهترين خلق خدا كيست ؟ ! حضرت أمير المؤمنين عليه السّلام فرمودند : علماء هستند در صورتى كه صالح باشند . »\r\nقِيلَ : فَمَنْ شِرَارُ خَلْقِ اللَهِ بَعْدَ إبْلِيسَ وَ فِرْعَونَ وَ نَمْرُودَ ، وَ بَعْدَ الْمُتَسَمِّينَ بِأَسْمَآئِكُمْ ، وَ الْمُتَلَقِّبِينَ بِأَلْقَابِكُمْ ، وَ الآخِذِينَ لِامْكِنَتِكُمْ ، وَ الْمُتَأَمِّرِينَ فِى\r\n\r\n","description":"","footnote":"","page_name":" 96 ","page_number":110},
  {"content":"\r\n\r\nمَمَالِكِكُمْ ؟ !\r\n« از حضرت أمير المؤمنين عليه السّلام سؤال شد : شِرارُ خَلقِ الله ، بدترين خلق خدا بعد از إبليس و فرعون و نمرود ، و بعد از آن كسانى كه أسماء شما را بر خود گرفته‌اند ، و ألقاب شما را بر خود بسته‌اند ، و مكانها و مقامها و مناصب شما را أخذ كرده‌اند ، و در مواقع و مواضع فرمانروائى و حكومت شما نشسته‌اند ، و زمام امور را به دست گرفته‌اند ، و أمر و نهى در ميان آن ظروف و محلهاى شايسته مىكنند ، چه كسانى هستند ؟ ! »\r\nقَالَ : الْعُلَمَآءُ إذَا فَسَدُوا . « حضرت فرمودند : علماء هستند وقتى كه فاسد باشند . »\r\nهُمُ الْمُظْهِرُونَ لِلابَاطِيلِ ، الْكَاتِمُونَ لِلْحَقَآئِقِ ؛ وَ فِيهِمْ قَالَ اللَهُ عَزَّ وَ جَلَّ :   أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ - إِلَّا الَّذِينَ تابُوا وَ أَصْلَحُوا وَ بَيَّنُوا فَأُولئِكَ أَتُوبُ عَلَيْهِمْ وَ أَنَا التَّوَّابُ الرَّحِيمُ   . « 1 » و « 2 » .\r\n« بدترين خلق خدا علماء فاسد هستند ؛ چون اينها أباطيل و خلاف حقّ را ظاهر مىكنند ، و حقائق را مىپوشانند ؛ و دربارهء اينهاست كه خداى عزّ و جلّ فرموده است : ايشانرا خداوند لعنت مىكند ، و لعنت كنندگان ايشانرا لعنت مىكنند ؛ مگر اينكه بعضى از اينها برگردند و توبه كنند ، و از كارهاى ناپسندشان بازگشت نمايند و در مقام إصلاح خود بر آيند ؛ و حقائق را براى مردم روشن كنند ؛ و بيان نموده و كتمان نكنند ، و أباطيل را از بين ببرند . در اين صورت خداوند مىفرمايد : من توبهء آنها را مىپذيرم ، و قبول مىكنم ، و من تَوّاب و رحِيم هستم » .\r\n\r\nنتيجه مُستفاد از روايت ، ملكه‌اى ما فوق عدالت است\r\nشيخ الفقهآء العِظام ، شيخ مرتضى أنصارىّ رحمة الله عليه ، مقدارى از\r\n\r\n\r\n","description":"","footnote":"\r\n( 1 ) ذيل آيه 159 و 160 از سوره 2 : البقرة\r\n( 2 ) « احتجاج » شيخ طبرسى ، طبع نجف ، ج 2 ، ص 263 تا 265 ؛ و در « احتجاج » بعد از «  إِلَّا الَّذِينَ تابُوا  » دارد : الْآية .\r\n","page_name":" 97 ","page_number":111},
  {"content":"\r\n\r\nاين روايت شريفه‌اى را كه حكايت نموديم نقل مىكند و اعتراف دارد كه : اين خبر شريف كه از آن آثار صدق ظاهر است ، دلالت دارد بر قبول قول كسى كه عُرِفَ بِالتَّحَرُّزِ عَنِ الْكِذْبِ ؛ و إنْ كانَ ظاهِرُهُ اعْتِبارَ الْعِدالَةِ بَلْ ما فَوْقَها .\r\nيعنى اين خبر كه آثار صدق از آن ظاهر است ( چون عرض شد كه اين خبر از « تفسير منسوب به حضرت إمام عسكرىّ » است و در صحّت و سُقم روايات وارده در آن تفسير ، سخن زياد است ؛ أمّا از اين خبر بخصوص ، با اين مضامين عالى و معانى راقى ، آثار صدق مشهود است . ) دلالت مىكند بر اينكه واجبست إنسان قبول كند قول كسى را كه از كذب تحرّز دارد ؛ گرچه ظاهرش اعتبار عدالت ، بلكه ما فوق عدالت است ؛ و اين فقهائى كه زِمام أمور مردم را در دست دارند ، و مرجع تقليد مردم هستند ، اينها بايد ملكه‌اى ما فوق عدالت داشته باشند .\r\nسيّد الفقهآء الكِرام آقا سيّد محمّد كاظم طباطبائى يزدىّ ، در « عُروَةُ الوُثقَى » مسألة بيست و دوّم از أحكام تقليد ، بعد از اينكه عدالت را براى مفتى لازم دانسته ، اسْتِنادًا إلَى هَذِهِ الرِّوايَةِ الشَّريفَه فرموده است : وَ أنْ لَا يَكُونَ مُقْبِلا عَلَى الدُّنْيا وَ طالِبًا لَها ، مُكِبًّا عَلَيْها ، مُجِدًّا فى تَحْصيلِها .\r\nفرموده است : « علاوه بر اينكه مفتى بايد عادل باشد ، بلكه يك درجه هم بالاتر ، بايد مُقبِل بر دنيا نباشد ، طالب دنيا نباشد ، خود را به روى دنيا نينداخته باشد ، در تحصيل دنيا كوشا نباشد » . بعد استناد كرده است به اين روايت شريفه .\r\nفقيه نبيل معاصر آقا سيّد أبو الحسن إصفهانىّ رحمة الله عليه ، در حاشيه « عروه » به اين فرمايش مرحوم سيّد اعتراض دارند : بِأنَّ الإقْبالَ عَلَى الدُّنْيا وَ طَلَبِها إنْ كانَ عَلَى الْوَجْهِ الْمُحَرَّمِ فَهُوَ يوجِبُ الْفِسْقَ النَّافىَ لِلْعَدالَةِ ؛ فَيُغْنى عَنْهُ اعْتِبَارُها ؛ وَ إلَّا فَلَيْسَ بِنَفْسِهِ مانِعًا مِنْ جَوازِ التَّقْليدِ ؛ وَ الصِّفاتُ الْمَذْكُورَةُ فى الْخَبَرِ لَيْسَتْ إلَّا عِبارَةً اخْرَى عَنْ صِفَةِ الْعَدالَةِ . انتهَى كَلامُه .\r\nمى فرمايند : « إقبال بر دنيا و طلب دنيا اگر به شكل محرّم باشد ، خود\r\n\r\n","description":"","footnote":"","page_name":" 98 ","page_number":112},
  {"content":"\r\n\r\nموجب فسق است و منافات با عدالت دارد . پس وقتى ما گفتيم كه : در مُفتى عدالت شرط است ، ديگر اين شرط زائد است كه ما بگوئيم : إقبال بر دنيا نداشته باشد ؛ و در طلب آن نيز نباشد .\r\nو اگر إقبال بر دنيا بر وجه محرّم نباشد ، ديگر فى حدّ نفسه مانع از جواز تقليد نيست . و اين صفاتى كه در خبر ذكر شده است ، عبارةٌ اخْراى همان صفت عدالت است و چيز بيشترى را بيان نمىكند » .\r\nبه دنبال نظريّهء آية الله سيّد أبو الحسن إصفهانى جمعى از آيات ديگر هم همين نظر را داده‌اند ، و اكتفاى به عدالت كرده‌اند . و مرحوم آية الله آقاى حاج آقا حسين بروجردىّ هم نظرشان همين بوده است كه اين خبر فقط همان عدالت را ميخواهد برساند .\r\nولى مطلب بالاتر از عدالت است . و حقّ مطلب همان گفتار مرحوم آقا سيّد محمّد كاظم است ، كه اين خبر مطلبى بالاتر از عدالت را ميخواهد بفهماند ، و إن شآء الله توضيح و شرح اين مطلب خواهد آمد ؛ بِحَوْلِ اللَهِ وَ قُوَّتِهِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظيمِ .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 99 ","page_number":113},
  {"content":"\r\n . \r\n","description":"","footnote":"","page_name":" 100 ","page_number":114},
  {"content":"\r\n\r\n\r\nدرس هجدهم : بحث پيرامون « تفسير منسوب به حضرت إمام حسن عسكرىّ عليه السّلام »\r\n\r\n","description":"","footnote":"","page_name":" 101 ","page_number":115},
  {"content":"\r\n . \r\n","description":"","footnote":"","page_name":" 102 ","page_number":116},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nبراى مرجعيّت در فتوى و تقليد ، ملكه‌اى بالاتر از ملكه عدالت لازم است\r\nعرض شد كه مرحوم آية الله آقا سيّد أبو الحسن إصفهانى ، اعتراض داشتند به كلام مرحوم آية الله آقا سيّد محمّد كاظم يزدى در « عُروَةُ الوُثقَى » كه فرموده‌اند : در مجتهد علاوه بر عدالت ، طبق مفاد حديث وارد در « تفسير منسوب به حضرت إمام عسكرىّ عليه السّلام » شرط است كه : أنْ لا يَكونَ مُقْبِلا عَلَى الدُّنْيا وَ طالِبًا لَها ، مُكِبًّا عَلَيْها ، مُجِدًّا فى تَحْصيلِها .\r\nيعنى بايد شخص فقيه علاوه بر عدالت ، اين صفات را هم دارا باشد .\r\nمرحوم آقا سيّد أبو الحسن اعتراض كرده بودند به اينكه : اگر طلب دنيا بر وجه محرّم باشد ، خود موجب فسق است و منافات با عدالت دارد . بنابراين ، اعتبار عدالت مُغنى است از اعتبار اين صفات ؛ و اگر هم بر وجه محرّم نباشد ، مانع از جواز تقليد نيست ؛ و صفات مذكوره در خبر ، عبارةٌ اخراى عدالتند .\r\nو ليكن بايد گفت : در اين كلام مرحوم آقا سيّد أبو الحسن إشكال است ؛ زيرا روايت بظاهرها دلالت مىكند بر اينكه : لازم است در مُفتى ملكهء صالحه‌اى باشد كه نگذارد بر دنيا إقبال كند ؛ و آن ملكه پيوسته او را مطيع أمر مولاى خود قرار بدهد ؛ و در باطن داراى يك فكر و انگيزهء إلهى بوده باشد كه وجهة او را از عالم غرور بگرداند ، و بسوى عالم باقى متوجّه كند ؛ و قلبش به آنطرف گرايش\r\n\r\n","description":"","footnote":"","page_name":" 103 ","page_number":117},
  {"content":"\r\n\r\nپيدا نمايد . نه مجرّد ملكه‌اى كه بواسطهء آن إنسان فقط از حرام در خارج اجتناب كند ، گرچه آن درجه از سلامت باطنيّه در او محقّق نباشد . و بين اين دو مطلبى كه عرض شد بَوْنٌ بَعيدٌ .\r\nعدالت ، ملكهء اجتناب از محرّم است ، و بدون وصول به درجهء تقواى قلبى و صفاى باطنى ، براى إنسان مجوّز تقليد نيست . آن ملكه‌اى كه حصولش براى مفتى مجوّز تقليد از اوست ، آن صفاى باطن و نورانيّت قلب است كه بواسطهء آن أصلًا توجّه به دنيا ندارد ؛ محبّت رياست ندارد ؛ در أثر زياد شدن شاگردان و كم شدن آنها براى او هيچ تفاوت حاصل نمىشود ؛ رسالة او را چاپ بكنند يا نكنند به هيچ وجه من الوجوه براى او فرقى نمىكند ؛ و إلّا اگر ذرّه‌اى تفاوت داشته باشد - و لو اينكه در ظاهر گناه نمىكند ، روزه ميگيرد ، دروغ نمىگويد ، و از محرّمات اجتناب مىكند و ملكه‌اش را هم دارد و تصنّعاً هم اين كارها را نمىكند و ليكن صفاى ضمير بطورى نيست كه قلبش به دنيا متوجّه نباشد ؛ بلكه بعضى از اين كارها را به ميل دنيوى انجام مىدهد - او ميل به دنيا دارد .\r\nدنيائى را كه مىگوئيم ، مقصود اقتصار بر جمع مال يا شهوت نيست ، بلكه هر چيزى كه غير از خداست ، دنياست ؛ و أفرادى كه در صراط مرجعيّت باشند ، و فى الجمله در قلبشان ميل رياست و حبّ رياست و تدريس و . . . باشد ، أعمّ از اينكه براى مقدّمات اين كار فعّاليّت بكنند يا نكنند ، نفس اين محبّت ، محبّت به دنياست ؛ و اين مانع از وصول بدرجات عُليا مىشود .\r\nآنوقت كسى كه خودش به درجات عُليا نرسيده - و با وجود اين حالات قلبى هم محال است برسد - چگونه خداوند زمام امور مردم را بدست او ميدهد ؟ و او را متحمّل همهء بارهاى مردم مىكند ؟ و اين مسأله خيلى مسأله مهمّى است .\r\nمثلًا درباره مرحوم ميرزاى بزرگ حاج ميرزا محمّد حسن شيرازى أعلى\r\n\r\n","description":"","footnote":"","page_name":" 104 ","page_number":118},
  {"content":"\r\n\r\nالله مقامه نقل شده كه ايشان فرموده است : من براى رياست يكقدم بر نداشتم ؛ و اين مطلبى بود كه خود به خود پيش آمد و آستان ما را گرفت در حالتى كه من راضى هم نبودم .\r\nو نقل ميكنند : بعد از مرحوم شيخ أنصارى ( ره ) بزرگان از شاگردان ايشان كه ظاهراً هفده نفر بودند ؛ أمثال آقاى ميرزا حسن طهرانى نجم آبادى ، حاج ميرزا حسين ، حاج ميرزا خليل و . . . كه تمام آنها از بزرگان بودند ، مجلسى تشكيل دادند و أعاظم تلامذهء شيخ را در آن مجلس دعوت كردند ؛ غير از آقا سيّد حسين كوه كمره‌اى كه وى را به اين مجلس فرا نخواندند ، به جهت اينكه او يك مرد مستبدّ به رأى و غير متغيّرى بود ، با اينكه علميّتش بسيار بود و ليكن چون از جهت رياست امور مسلمين و حتّى مشورت او را نپسنديده بودند ، در اين مجلس دعوت ننمودند . بالاخره اين هفده نفر از شاگردان مرحوم شيخ كه در درجهء أعلاى از تقوى بودند ، با هم جمع شدند و در آن مجلس همه اتّفاق كردند بر اينكه : آقا ميرزا محمّد حسن شيرازى بايستى كه جلو برود و كارها را در دست بگيرد و مرجع امور مسلمين گردد .\r\nأمّا ميرزا محمّد حسن شيرازى در آن مجلس نه تنها خوشحال نشد ، بلكه گريه كرد ؛ يعنى گريهء بلند كرد كه چرا عهدهء اين أمر را بر گردن من مىاندازيد ؟ ! من أهل اين كار نيستم ، من وظيفه‌ام اين نيست ، من از عهده‌ام بر نمىآيد ، و چنين و چنان !\r\nو بعد به آقا ميرزا حسن طهرانى نجم آبادى كه از شاگردان معروف شيخ بود گفت : من شهادت مىدهم : تو أعلم از من هستى ! تو چگونه مرا معيّن ميكنى ؟ آقا ميرزا حسن طهرانى گفت : بله من هم خودم را از تو أعلم ميدانم ، و ليكن من به درد رياست نمىخورم ؛ رياست علاوه بر أعلميّت ، يك دماغ و فكر و تحمّل و سعه‌اى ميخواهد كه اين بار را بر دوش بگيرد و من آن را ندارم ؛ و تو دارى ! و لذا تو را به اين سِمَت منصوب مىكنيم ؛ و ما هم از أطراف تو را كمك\r\n\r\n","description":"","footnote":"","page_name":" 105 ","page_number":119},
  {"content":"\r\n\r\nمى كنيم ، و رهايت نمىكنيم ، و تنهايت نمىگذاريم ؛ و خلاصه مرجعيّت را با گريه و عدم رضايت بر گردن آقا ميرزا محمّد حسن شيرازى رضوان الله عليه گذاشتند .\r\n\r\nرويّه و مرام مرحوم ميرزا محمّد تقىّ شيرازى در مرجعيّت\r\nهمچنين دربارهء آية الله ميرزا محمّد تقىّ شيرازى رحمة الله عليه مىگفتند : ايشان به اندازه‌اى قلبش پاك و صاف و نورانى بود كه أصلًا خيال رياست نمىكرد ؛ أصلًا خيال تفوّق نمىكرد ؛ معنى رياست را نمىفهميد . مىگويند : آقا شيخ هادى طهرانى كه معروف بود همهء علماء را بباد انتقاد مىگيرد و تعييب مىكند ، از آقا ميرزا محمّد تقىّ شيرازى و از رويّه و مرام و قدس و طهارت و صفاى باطنى او نتوانسته بود إشكال بگيرد . بله ، فقط إشكالش اين بود كه مىگفت : اين صفائى كه آقا ميرزا محمّد تقىّ شيرازى دارد ، اين صفاى اكتسابى نيست ، اين ذاتى اوست و به درد نمىخورد .\r\nاو يك معصومى است ذاتى ؛ او خارج از موضوع است ؛ خوبى و بدى را بايد روى صفات اختيارى بدانيم و آقا ميرزا محمّد تقىّ شيرازى ذاتاً معصوم است و ذاتاً پاك است ؛ اينرا هم بعنوان عيب مىگفته است .\r\nخوب ، أفرادى مانند اينها بايد زمام را در دست بگيرند ! مانند آقا ميرزا محمّد تقىّ شيرازى كه تمام دنيا به او إقبال بكند يا إدبار ، برايش تفاوتى نمىكند . و داستانها از او نقل مىكنند ، خيلى داستانهاى مفصّل .\r\nاز جمله مىگويند : از آقاى آقا شيخ محمّد بهارى رحمة الله عليه كه از شاگردان مبرّز مرحوم آخوند ملّا حسينقلى همدانى رضوان الله عليه بوده ، سؤال كردند : ما مىخواهيم به آقا ميرزا محمّد تقىّ شيرازى رجوع كنيم ، آيا رجوع كنيم يا نكنيم ؟ ! ايشان مىگويد : من امتحانش مىكنم !\r\nمرحوم آقا ميرزا محمّد تقىّ شيرازى در صحن مطهّر سيّد الشّهداء عليه السّلام نماز جماعت مىخوانده است و تمام صحن به ايشان اقتدا مىكرده‌اند . روزى آقاى آقا شيخ محمّد بهارى هم آمده سجّاده‌اش را پهلوى\r\n\r\n","description":"","footnote":"","page_name":" 106 ","page_number":120},
  {"content":"\r\n\r\nسجّادهء ايشان انداخته و مقارن ايشان شروع كرده بود به نماز خواندن ، در حالى كه آقا ميرزا محمّد تقى شيرازى هم نماز مىخوانده است ؛ بعد از فراغت از نماز به آن أفرادى كه سؤال كرده بودند گفته بود : از اين مرد تقليد كنيد ! براى اينكه در تمام حالات نماز أصلًا خطورى در قلبش پيدا نشد كه : اين آمده است پهلوى من اينجا ايستاده و در مقابل من نماز مىخواند !\r\nو مىگويند باز همين آقاى آقا شيخ محمّد بهارى در سفرى زيارتى كه به سامرّاء مىرفتند ، همپالكى آقا ميرزا محمّد تقىّ شيرازى شد . ( در آن وقتها كه مردم با كجاوه به مسافرت مىرفتند ، اين طرف كجاوه يكنفر مىنشست ، آن طرفش هم يكنفر ديگر ) و ايشان مىگفت : من يك مطلب علمى را پيش كشيدم و اصولًا مىخواستم آقا ميرزا محمّد تقىّ شيرازى را عصبانى كنم كه از ميدان بدر رود ، و يك جمله‌اى ، يك كلامى خلاف بگويد ؛ ولى در تمام طول مسافرت بين كاظمين و سامرّاء كه هجده فرسخ است ، آن هم با قاطر ، آنچه كردم يك كلام از دهان ايشان بيرون نيامد ؛ حتّى بعضى أوقات من تصنّعاً مىگفتم مثلًا : شما اين مطلب را نمىفهميد ؛ چنين و چنان و فلان ، ولى ايشان أبداً از آن مِنْهاجش تعدّى نكرد ، و همينطور آرام جواب مرا مىداد .\r\nاينها مسألة مهمترى است از عدالت ، حضرت نمىخواهد بفرمايد : هر كس كه خودش را ظاهراً پاكيزه مىكند ، و تقوى هم دارد ، و از گناهان هم اجتناب مىكند ، مىتواند مفتى باشد ، گرچه ميل باطنىاش ميل به رياست باشد ؛ ميل به رياست از ميل به شهوت ، از ميل به مال ، از تمام اينها آفتش بيشتر است . لذا حضرت كه در اينجا ميفرمايند : از كسى تقليد كنيد كه مُقبِل بر دنيا نبوده باشد ، بلكه : صَآئِنًا لِنَفْسِهِ ، حَافِظًا لِدِينِهِ ، مُخَالِفًا عَلَى هَوَاهُ ، مُطِيعًا لِامْرِ مَوْلَاهُ باشد ، اينها همه إشاره به آن مقام است و مفتى بايد داراى آن معنى باشد .\r\nاينست نظر مرحوم آقا سيّد محمّد كاظم كه مرحوم آقا سيّد أبو الحسن به آن اعتراض دارند .\r\n\r\n","description":"","footnote":"","page_name":" 107 ","page_number":121},
  {"content":"\r\n\r\n\r\nمراد از ملكه قدسيّه در عبارت « مُنْيَةُ الْمُريد »\r\nاين درجه را بايد فقيه داشته باشد . و شايد إشاره به همين درجه از نور إلهيّه باشد آنچه از مرحوم شهيد ثانى در « مُنية المُريد » آمده است كه : ايشان بعد از اينكه مقدارى از شرائط لازم براى مقام اجتهاد را مىشمرد ، و علومى را كه لازم است إنسان براى مقدّمهء اجتهاد تحصيل كند بيان مىكند - أفرادى كه مىخواهند تفقّه در دين كنند بايد داراى اين علوم باشند - ميرسد به اينكه مىفرمايد :\r\nوَ لا يَكونُ ذَلِكَ كُلُّهُ إلّا بِهِبَةٍ مِنَ اللَهِ تَعالَى إلَهيَّةٍ ، وَ قُوَّةٍ مِنْهُ قُدْسيَّةٍ ، توصِلُهُ إلَى هَذِهِ الْبُغْيَةِ ، وَ تُبَلِّغُهُ هَذِهِ الرُّتْبَةَ . وَ هِىَ الْعُمْدَةُ فى فِقْهِ دينِ اللَهِ تَعالَى ؛ وَ لا حيلَةَ لِلْعَبْدِ فيها ؛ بَلْ هِىَ مِنْحَةٌ إلَهيَّةٌ ، وَ نَفْحَةٌ رَبّانيَّةٌ يَخُصُّ بِها مَنْ يَشآءُ مِنْ عِبادِهِ ؛ إلّا أنَّ لِلْجِدِّ وَ الْمُجاهَدَةِ وَ التَّوَجُّهِ إلَى اللَهِ تَعالَى وَ الانْقِطاعِ إلَيْهِ أثَرًا بَيِّنًا فى إفاضَتِها مِنَ الْجَنابِ القُدْسىِّ .  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ .  « 1 » و « 2 »\r\nبعد از تمام اين علوم ( صرف و نحو و أدبيّات و فقه و اصول و تفسير و كلام و روايت و درايه و رجال و أمثالها ) كه بايستى شخص در تمام اينها مجتهد بشود ، علاوه بر اينها يك چيز ديگر هم لازم است ، و آن ملكهء قدسيّه است . إنسان بايد داراى قوّة قدسىّ و موهبت إلهىّ باشد تا بتواند با آن ملكهء قدسى و قوّة قدسى اجتهاد كند .\r\nو اين قوّة قدسيّه چيزى نيست كه إنسان بتواند بدست آورد . خدا به هر كس كه بخواهد ميدهد و به هر كس كه بخواهد نميدهد ؛ و بواسطهء اختيار بدست إنسان نمىآيد ؛ و بنده هم هيچ حيله‌اى براى بدست آوردن آن ندارد ؛ بلكه مِنحَهء إلهى و نفحة ربّانى است كه يَخُصُّ بِها مَنْ يَشآء . و ليكن أفرادى كه مُجدّ باشند و التماس كنند ، و در اين راه با صدق تمام قدم بردارند ، أثر بيّنى در\r\n\r\n\r\n","description":"","footnote":"\r\n( 1 ) آيه 69 ، از سوره 29 : العنكبوت\r\n( 2 ) « مُنيةُ المُريد » طبع سنگى ، ص 80\r\n","page_name":" 108 ","page_number":122},
  {"content":"\r\n\r\nإفاضة ملكهء قدسيّه خواهد داشت . و آن ملكهء قدسيّه اگر داده شد ، آنوقت إنسان مىتواند اجتهاد كند و إلّا نمىتواند .\r\nممكن است مراد شهيد ثانى از اين ملكهء قدسيّه ، همين حالت تقواى باطنى باشد كه همان نورى است كه پروردگار عنايت مىكند ؛ لَيْسَ الْعِلْمُ بِالتَّعَلُّمِ ، إنَّمَا هُوَ نُورٌ يَقَعُ فِى قَلْبِ مَنْ يُرِيدُ اللَهُ تَبَارَكَ وَ تَعَالَى أَنْ يَهْدِيَهُ « 1 » .\r\nآن نورى كه پروردگار عنايت مىكند ، و بواسطهء آن نور ، إنسان تمام علوم واقعيّه را علم مىبيند ، و از علوم اعتباريّه و غير حقيقيّه جدا مىكند ، عبارتست از همين ملكهء قدسيّه‌اى كه ايشان إشاره مىفرمايد ، كه همان صفاى باطن و نورانيّتى است كه إجمالًا بدان إشاره شد .\r\nاين بود بحث راجع به دلالت اين حديث شريفى كه از حضرت إمام حسن عسكرىّ عليه السّلام در تفسير منسوب به ايشان از كتاب « احتجاج » شيخ طَبَرسىّ نقل كرديم . و عرض شد كه : شيخ هم مىفرمايد : در اين خبر آثار صدق ظاهر است .\r\nأمّا أصل اين تفسير ، آيا حجّيّت دارد يا خير ؟ و هر مطلبى را كه از اين تفسير بدست بيايد ، بمجرّد انتسابش به حضرت آيا إنسان مىتواند قبول كند ، يا نه ؟ و بالاخره ، آيا « تفسير منسوب به حضرت عسكرىّ » جزء مصادر است إجمالًا ، يا اينكه نيست ؟ اين محلّ كلام است .\r\nبسيارى از بزرگان از علماء اين تفسير را جزء مصادر خود قرار داده‌اند ، مثل مرحوم مجلسى در « بحارالانوار » و مرحوم شيخ حرّ عاملى در « وسآئل\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 1 ، ص 225 ، كلام حضرت إمام جعفر صادق عليه السّلام است ضمن گفتار مفصّلى كه آنحضرت براى عنوان بصرىّ به عنوان موعظه و راه يا بى بيان نموده‌اند . اين روايت بنا به نقل مجلسى ( ره ) ، به خطّ شيخ بهائى قدّس الله روحه ، از شيخ شمس الدّين محمّد بن مكّىّ ( شهيد أوّل ) به نقل از خطّ شيخ أحمد فراهانى مرسلًا از عنوان بصرى است .\r\n","page_name":" 109 ","page_number":123},
  {"content":"\r\n\r\nالشّيعة » و مرحوم حاج ميرزا حسين نورى در « مُستدرك الوَسآئل » و همچنين علماى ديگرى كه اين تفسير را معتبر مىشمرند و به رواياتش عمل مىكنند ؛ و بعضى هم آن را معتبر نمىشمرند ، و جزء مصادر خودشان قرار نمىدهند ، مگر بعضى از رواياتى كه خيلى روشن بوده و با عقل سازش داشته باشد و خلافى در آن نبوده و متنش مورد إمضاء باشد كه با اين شرائط آن را قبول مىكنند .\r\nحال بايد تحقيق كنيم ببينيم مطلب چيست ؟ و أصل اين تفسير از كجاست ؟\r\n\r\nبحث پيرامون تفسير حضرت هادى ، بنام « تفسير حضرت عسكرىّ عليه السّلام »\r\nتفسيرى بنام حضرت عسكرىّ عليه السّلام در روايات معروف است كه آن را حسن بن خالد برقىّ ، برادر محمّد بن خالد و عموى أحمد بن محمّد بن خالد برقىّ ( صاحب كتاب « محاسن » ) نوشته است و يكصد و بيست جلد مىباشد ، و آن تفسير را روايت مىكند از حضرت إمام هادى علىّ النّقىّ عليه السّلام . ( حضرت هادى هم به عسكرىّ معروف بودند ؛ چون اين أئمّه را در ميان « عسكر » نگه مىداشتند و تمام آن لشكر مواظب آنها بودند ؛ لذا هم ايشان و هم حضرت إمام حسن عسكرىّ به « عسكرىّ » معروفند . ) و آن تفسير الآن هيچ در دست نيست ؛ و تفسير خيلى مفصّل و معتبرى بوده است و راويش هم كه حسن بن خالد برقىّ است ، شخصى ثقه و در سلسلة رُوات صحيح واقع است و بزرگان از أعلام هم او را توثيق كرده‌اند ؛ و جاى شكّ و شبهه نيست .\r\nتفسير ديگرى است كه به همين نام معروف است و آن ، تفسير معروفى است كه تفسير سورهء « حمد » و مقدارى از سورهء « بقره » مىباشد . اين تفسير را كه يك جلد بيشتر نيست و چندين بار هم طبع شده است ، مرحوم صدوق روايت مىكند از محمّد بن قاسم جرجانى أسترآبادى ، از دو نفر ديگر كه آن دو نفر از پدرانشان ، و پدرانشان از حضرت إمام حسن عسكرىّ عليه السّلام روايت مىكنند . و اينك سخن در اين تفسير ، و رواياتى است كه در آن وارد شده است .\r\nبعضى اين تفسير را با آن تفسير بواسطهء مناسبت و مشابهت لفظ عسكرىّ\r\n\r\n","description":"","footnote":"","page_name":" 110 ","page_number":124},
  {"content":"\r\n\r\nيكى شمرده‌اند ؛ مثل مرحوم حاج ميرزا حسين نورى در « مستدرك » كه مىگويد : از آن تفسير حضرت هادى همهء أجزائش از دست رفته و فقط يك جزءش باقى مانده است ، و ادّعا مىكند كه : قطعاً يك تفسير است ، دو تفسير نداريم ؛ ولى مرحوم محقّق داماد ( ميرداماد ) رحمة الله عليه مىگويد : آنها دو تفسيرند و أصلًا هيچ به هم مربوط نيستند ؛ آن تفسير حضرت هادى داراى اعتبار است و در ميان عبارات بزرگان در صحّت و وثوق و در راويانش شكّى نيست ؛ ولى اين تفسير منسوب به حضرت عسكرىّ ، غير معتبر است .\r\n\r\nعلمائى كه تفسير منسوب به حضرت عسكرى را معتبر ميدانند\r\nعلّامه حاج آقا بزرگ طهرانى قُدّس سرّه در « الذّريعة » مىگويد : دو تفسير است ، و هر دو معتبر است در نهايت اعتبار ، و ليكن يكى از آنها از دست رفته است ؛ و فرمايش استاد ما : مرحوم حاج ميرزا حسين نورى ( استاد مرحوم حاج شيخ آقا بزرگ ) كه اينها را يك تفسير شمرده وجهى ندارد ؛ دو تفسير بوده ، هم اين معتبر است و هم آن ؛ يكى از دست رفته و ديگرى باقى است .\r\nمرحوم حاج ميرزا حسين نورى إصرار دارد بر حجّيّت اين تفسير ؛ و به ده دليل إثبات مىكند كه : اين تفسير حجّيّت دارد ؛ و أفرادى را كه خواسته‌اند اين تفسير را نقض نموده و طعن و دقّ در آن وارد كنند ردّ مىكند .\r\nحال مقتضى است بحث كوتاهى دربارهء اين تفسير كه الآن در درست است ، و بنام « تفسير حضرت إمام حسن عسكرىّ عليه السّلام » و منسوب به آنحضرت و از زبان آنحضرت مىباشد ، بنمائيم .\r\nمرحوم حاج ميرزا حسين نورى در خاتمهء « مستدرك » « 1 » بحث مفصّلى دارند ، نه تحت عنوان « تفسير إمام حسن عسكرىّ » عليه السّلام ، بلكه تحت عنوان « محمّد بن قاسم أسترآبادى » كه يكى از كسانى است كه صدوق در « من لا يحضره الفقيه » و « أمالى » و « علل الشّرآئع » و غيرها از او روايت مىكند ، و در ترجمة أحوال اين مرد بالمناسبه چند صفحه بحث از تفسيرى مىكنند كه اين\r\n\r\n\r\n","description":"","footnote":"\r\n( 1 ) خاتمه « مستدرك الوسآئل » الفآئدة الخامسة ، ص 661 إلى 664\r\n","page_name":" 111 ","page_number":125},
  {"content":"\r\n\r\nشخص از راويانش مىباشد .\r\nمى فرمايد : يكى از كسانى كه اين تفسير را معتبر مىشمارد ، و از او روايت مىكند ، صدوق است . و يكى شيخ طبرسى در « احتجاج » و يكى قطب راوندى در « خرائج و جرائح » و يكى ابن شهرآشوب در « مناقب » كه آن را جزماً به إمام حسن عسكرىّ عليه السّلام نسبت مىدهد و در مواضع عديده از آن روايت مىكند ، و در كتاب « معالم العلمآء » كه رجال مختصرى است ، و نوشتهء همين ابن شهرآشوب است ، مىفرمايد : حسن بن خالد برقىّ برادر محمّد بن خالد برقىّ كسى است كه تفسير حضرت عسكرىّ عليه السّلام را به إملاء آنحضرت نوشته و يكصد و بيست مجلّد مىباشد .\r\nمرحوم حاجى نورى قُدّس سرُّه مىگويد : از اين كلام ابن شهرآشوب در « معالم العلمآء » دو استفاده مىشود :\r\nيكى اينكه : سند اين تفسير منحصر در محمّد بن قاسم أسترآبادى نيست كه اگر بعضى او را تضعيف كردند ، أصل تفسير را ضعيف بشمريم ؛ بلكه حسن بن خالد برقىّ كه ثقه است آن را روايت مىكند . ( چون مرحوم نورى هر دو تفسير را يكى مىداند و مىگويد : اگر آن طريق ، طريق ضعيفى باشد و از بين برود ، يك طريق مُتقَن ديگرى وجود دارد . )\r\nاستفادهء دوّم اينكه : تفسير إمام حسن عسكرىّ عليه السّلام تفسير كبيرى است ؛ و منحصر در سورهء « فاتحه » و مقدارى از سورهء « بقره » نيست . ( و آنها از دست رفته ، و اين مقدار بدست ما رسيده است ) .\r\nو همچنين از كسانى كه اين تفسير را تأييد مىكنند ، محقّق ثانى شيخ علىّ ابن عبد العالى كَرَكىّ است ، كه در إجازهء خود به صفىّ الدّين حِلّى ، بعد از ذكر جمله‌اى از طُرق خود ، بهترين طريق خود را بيان مىكند كه تمام أفراد آن سلسله ، از بزرگان و أعلام هستند و مىفرمايد : طريقى است أعلى از جميع طُرق . و در آن طريق مىرسد به محمّد بن قاسم جرجانى از يوسف بن محمّد بن\r\n\r\n","description":"","footnote":"","page_name":" 112 ","page_number":126},
  {"content":"\r\n\r\nزياد ، و از علىّ بن محمّد سيّار ، كه اين دو از پدرانشان ، و پدرانشان از حضرت إمام حسن عسكرىّ عليه السّلام روايت مىكنند .\r\nشهيد ثانى قدّس سرّه در « مُنيةُ المُريد » بطور جزم از اين تفسير نقل كرده است و در إجازهء كبير خود به شيخ حسين بن عبد الصّمد حارثى هَمْدانىّ ( پدر شيخ بهائى ) عين اين عباراتى را كه ما از محقّق كَرَكىّ در اينجا نقل كرديم ، او نيز نقل مىكند .\r\nملّا محمّد تقىّ مجلسى ( مجلسى أوّل ) رضوان الله عليه در مشيخة « مَنْ لا يَحضُرهُ الفَقيه » اين تفسير را معتبر مىشمرد ؛ و محمّد بن قاسم أسترآبادى را كه ابن غضائرى ضعيف شمرده است ، موثّق دانسته ؛ تضعيف او را ردّ مىكند ؛ و مىگويد : اين تفسير از إمام عليه السّلام وارد است ؛ و وجهى ندارد إنسان آن را ردّ بكند .\r\nملّا محمّد باقر مجلسى رضوان الله عليه كه مجلسى ثانى است در « بحار الانوار » كتاب تفسير منسوب به حضرت عسكرىّ را از كتب معتبرهء معروفه شمرده ، و گفته است : صدوق بر آن اعتماد نموده است ؛ و نبايد به طعن بعضى از محدّثين كه در آن إشكالى كرده‌اند گوش فرا داد ؛ چرا كه صدوق أعرف و أقرب است به زمان أسترآبادى از سائرين كه او را قدح كرده‌اند .\r\nاينها أفرادى هستند كه اين تفسير را معتبر شمرده و در كتب خود از او نقل كرده‌اند .\r\n\r\nعلمائى كه تفسير منسوب به حضرت عسكرى عليه السّلام را معتبر نميدانند\r\nأمّا مخالفين اين تفسير ، أوّل آنها ابن غضائرى است كه بعد از يكى دو سه قرن بعد از مرحوم صدوق بوده است و اين تفسير را مجعول مىداند ، و مىگويد : ساختگى است و هيچ سندى ندارد و مطالب و محتويات آن دلالت بر مجعوليّتش مىكند .\r\nدوّم از كسانى كه قدح در اين تفسير كرده‌اند ، علّامة حلّى است در كتاب « خلاصه » ( خلاصه كتاب مختصرى است از علّامة حلّى در رجال ) كه فرموده\r\n\r\n","description":"","footnote":"","page_name":" 113 ","page_number":127},
  {"content":"\r\n\r\nاست :\r\nمُحَمَّدُ بْنُ القاسِم ، أوْ أبى الْقاسِمِ الْمُفَسِّرُ الاسْتَرابادِىُّ ، رَوَى عَنْهُ أبو جَعْفَرِ بْنِ بابَوَيْهِ ؛ ضَعيفٌ كَذّابٌ ، رَوَى عَنْهُ تَفْسيرًا يَرْويهِ عَنْ رَجُلَيْنِ مَجْهولَيْنِ : أحَدُهُما يُعْرَفُ بِيوسُفَ بْنِ مُحَمَّدِ بْنِ زِيادٍ ، وَ الآخَرُ بِعَلىِّ بْنِ مُحَمَّدِ بْنِ يَسارٍ ، عَنْ أبَوَيْهِما ، عَنْ أبِى الْحَسَنِ الثّالِثِ عَلَيْهِ السَّلام .\r\nاين هم عبارت علّامه كه آن دو مرد را كه سابقاً ذكر كرديم ، مجهول مىداند و مىفرمايد : آنها دو مردى هستند كه أصلًا در خارج وجود ندارند و مجهولند ؛ و آنها كه از پدرانشان و پدرانشان از حضرت عسكرىّ روايت مىكنند ، أصلًا وجود خارجى ندارند ؛ و كسى كه اين تفسير را جعل كرده آن را نسبت داده به آن دو مرد مجهول ؛ ولى آن دو مرد مجهول شناخته نشده‌اند . بعد علّامه مىفرمايد :\r\nوَ التَّفسيرُ مَوْضوعٌ عَنْ سَهْلِ الدِّيباجِىِّ عَنْ أبيهِ بِأَحاديثَ مِنْ هَذِهِ الْمَناكر .\r\nاين تفسير ساختگى است ؛ و ساختهء سهل ديباجى است از پدرش كه او هم از كذّابين است ؛ و در اين تفسير أحاديثى وارد شده است كه از منكرات است ، و قابل قبول نيست ؛ انتهى كلام علّامه در « خلاصه » .\r\nسيّم از كسانى كه اين تفسير را ردّ مىكنند ، محقّق ميرداماد است در كتاب « شارع النّجاة » ( كتابى است فارسى ) در بحث ختان ؛ و مختصر كلامش اين است كه : تفسير حضرت عسكرىّ عليه السّلام كه معتبر است ، تفسيرى است كه حسن بن خالد برقىّ ، برادر محمّد بن خالد برقىّ آن را روايت كرده است . و أمّا تفسير محمّد بن قاسم كه از مشيخة صدوق است ، علماء رجال او را تضعيف كرده‌اند ؛ و قاصران و نامُتَمَهِّران آن را معتبر مىدانند ؛ و آن از مجعولات أبو محمّد سهل بن أحمد ديباجى است ؛ و مشتمل بر مناكير از أحاديث و أكاذيب از أخبار است .\r\n\r\n","description":"","footnote":"","page_name":" 114 ","page_number":128},
  {"content":"\r\n\r\nأفرادى از بزرگان سابقين كه اين تفسير را ردّ كرده‌اند منحصرند در همين أفراد . البتّه از متأخّرين هم بسيارى از أفراد ردّ كرده‌اند ؛ و آن را معتبر نمىشمرند ؛ ولى از متقدّمين هم سه نفر هستند : ميرداماد ، ابن غضائرى ، و علّامة حلّىّ .\r\n\r\nأدلّه حاجى نورى ( ره ) در ردّ سيّد هاشم خوانسارى و إثبات حجّيّت تفسير\r\nمرحوم حاج ميرزا حسين نورى در اينجا به ده وجه ، تضعيف علّامه و ابن غضائرى و محقّق ميرداماد را ردّ كرده ؛ و در إثبات اعتبار اين تفسير پافشارى نموده است .\r\nاز جمله اينكه مىگويد : شيخ صدوق با كمال آن دقّت و نزديكى و درايت ، چگونه اين مرد را مجهول ندانسته و او را معتبر مىشمرد ؛ و بعد از دو قرن ابن غضائرى آمده و بر كلام صدوق إشكال كرده است ! با اينكه صدوق با تمام دقّت و حسن نظر و إتقان ، و أقربيّت عهدش ، چگونه در « من لا يحضره الفقيه » و أكثر كتبش أحاديث اين تفسير را آورده است ؟ !\r\nو از جمله اينكه مىفرمايد : اين تفسير متعلّق به حضرت أبو محمد إمام حسن عسكرىّ عليه السّلام است نه به پدر ايشان حضرت أبو الحسن إمام هادى عليه السّلام ، چنان كه محقّق ميرداماد گمان كرده است كه آن تفسير كه به روايت حسن بن خالد برقى است ، و مفصّل است و يكصد و بيست جلد مىباشد ، غير از اين تفسير يك جلدى است . بلكه يك تفسير بيشتر نيست ؛ و آن همين تفسيرى است كه تفسير إمام حسن عسكرىّ عليه السّلام مىباشد و بقيّة آن از بين رفته و اين مقدار باقى مانده است .\r\nو از جمله مطالبش اين است كه : ما چهار كتاب در فنّ رجال از سه تن از مشايخ داريم كه شيعه به آنها اعتماد دارد : « رجال نجاشى ، رجال كشّى ، فهرست و رجال شيخ طوسى » . اين سه بزرگوار ، سه عالم رجال شناسند كه بزرگان از علماء به گفتار و تشخيص اينها در تعديل و جرح رُوات اعتماد مىكنند ؛ و اينها هيچكدام در كتب أربعة رجاليّة خود محمّد بن قاسم را تضعيف نكرده‌اند .\r\n\r\n","description":"","footnote":"","page_name":" 115 ","page_number":129},
  {"content":"\r\n\r\nمرحوم حاج ميرزا حسين نورى در ردّ سيّد معاصر « 1 » كه اين تفسير را ردّ كرده است گويد : وجود بعضى از أخبار غير واقعه ، مثل قضيّة مختار و حجّاج در آن موجب سقوط آن از حجّيّت نمىشود ، چون در اين تفسير آمده است كه : مختار را حجّاج بن يوسف ثَقَفىّ كشت با اينكه كتب سِيَر و تواريخ ، إجماع دارند بر اينكه مختار را مُصْعَب بن زُبير كشت « 2 » ، و مصعب را عبد الملك بتوسّط حجّاج\r\n\r\n\r\n","description":"","footnote":"\r\n( 1 ) مقصود از سيّد معاصر ، سيّد محمّد هاشم خوانسارى ( ره ) در « رسالهء فى تحقيق حال الكتاب المعروف بفقه الرّضا » ص 7 مىباشد .\r\n( 2 ) در اين تفسير در ذيل آيه :  فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ  * ، محمّد بن قاسم جرجانىّ از يوسف بن زياد ، و از علىّ بن محمّد سيّار ، هر يك از آنها از پدرانشان ، از حضرت إمام حسن عسكرىّ عليه السّلام ، از قول حضرت إمام زين العابدين عليه السّلام ، از أمير المؤمنين عليه السّلام نقل مىكند كه : رسول خدا صلّى الله عليه و آله فرمودند : غلام ثقفىّ ، يعنى مختار بن أبو عبيده ثقفى خروج مىكند و سيصد و هشتاد و سه هزار نفر از بنى اميّه را ميكشد . اين خبر به گوش حجّاج رسيد ، گفت : اين سخن از رسول خدا بما نرسيده است ؛ و ما در آنچه علىّ بن أبى طالب از پيغمبر روايت مىكند شكّ داريم . و أمّا علىّ ابن الحسين كودكى است مغرور ، بيهوده بسيار ميگويد و پيروان خود را بدان فريب ميدهد . مختار را براى من بطلبيد . جستجو كرده و مختار را گرفتند و نزد او آوردند و بر نَطْع نشاندند . حجّاج گفت : گردنش را بزنيد ! در اينجا داستان بسيار طولانى و سراپا دروغ و ساختگى كه آثار وضع و جعل در آن از جهات عديده مشهود است ، و شبيه به قصّه‌هاى رُمان سازان و داستان پردازان است ، بيان مىكند . اين داستان تحقيقاً مجعول است زيرا إمارت حجّاج و سلطه عبد الملك بن مروان بر عراق ، سالها پس از كشته شدن مختار است . آن زمان كه عبد الملك خليفه بود و حجّاج از جانب وى بر عراق أمير بود ؛ سالها بود كه مختار كشته شده بود و استخوانهايش هم در شرف پوسيدن بود . مختار در سال 65 خروج كرد و جمعى از هواداران بنى اميّه را كشت ؛ پس از او مُصعب بن زبير بر عراق مسلّط شد و در سال 67 مختار را كشت و سالها در عراق حكومت كرد تا عبد الملك بن مروان بر مصعب پيروز شد و او را بكشت و إمارت و حكومت عراق را در سال 75 به حجّاج داد . پس ابتداى حكومت حجّاج پس از مرگ مختار به فاصله 10 سال بوده است .\r\nقسمتى از آيه 59 ، از سوره 2 : البقرة\r\n","page_name":" 116 ","page_number":130},
  {"content":"\r\n\r\nكه او را والى عراق نموده بود كشت .\r\nبنابراين ، وقتى يك اشتباه روشن در اين تفسير مىبينيم كه نسبت قتل مختار را به حجّاج بن يوسف ثقفىّ مىدهد ، و اين اشتباه است ، و سِيَر و تواريخ بر اين إجماع دارند ، نمىتوانيم آن را بپذيريم . اين است مقصود ايشان كه مىخواهد اين تفسير را از حجّيّت بيندازد و ساقط كند .\r\nمرحوم حاج ميرزا حسين نورى در جواب سيّد معاصر مىگويد : اگر در يك كتاب ، مثلًا در يك مورد ، مطلبى خلاف واقع بيان شود ، إنسان نمىتواند بگويد كه : همهء كتاب باطل است . آن يك فقرة بخصوص إشكال دارد ؛ ما بواسطهء إشكال در يك فقره ، نمىتوانيم همهء كتاب را ساقط كنيم ؛ زيرا در « كافى » هم كه بهترينِ كتابهاى ماست ، بعضى از روايات ديده شده كه مخالف با سيره قطعى است ( يك روايت هم نقل مىكند ) . پس ما بواسطهء اين جهت نمىتوانيم بگوئيم : « كافى » همه‌اش غلط است . بالاخره ايشان بر حجّيّت اين تفسير پافشارى مىكند و مىگويد : يكى از مصادر است ، و بايستى از آن روايت كرد .\r\nآقاى شيخ آقا بزرگ طهرانى ( شيخنا و استاذنا العلّامة فى الإجازات و الدّراية رحمة الله عليه رحمةً واسعةً ) هم ، در « الذّريعة إلى تصانيف الشّيعة » « 1 » اين تفسير را معتبر مىشمارند ، و نظريّات استاد را كاملًا إمضا مىكنند ؛ بجز اين قسمت تعدّد را كه مرحوم حاج ميرزا حسين نورى ( قدّه ) مىگويد : « اين تفسير با تفسير حسن بن خالد برقىّ يكى است . » ولى ايشان مىگويند : چه مانعى از تعدّد است ؟ چون از هر جهت دو تاست ؛ آن يكصد و بيست جلد است ، و اين يك جلد ؛ آن منسوب به حضرت إمام هادى عسكرىّ عليه السّلام است ، و اين منسوب است به حضرت إمام حسن عسكرىّ عليه السّلام . و همچنين راوى آن حسن بن خالد برقى است ، و راوى اين تفسير دو مردى كه محمّد بن قاسم\r\n\r\n\r\n","description":"","footnote":"\r\n( 1 ) « الذّريعة إلى تصانيف الشّيعة » ج 4 ، ص 285\r\n","page_name":" 117 ","page_number":131},
  {"content":"\r\n\r\nأسترآبادى از آنها نقل مىكند .\r\nپس چه لزومى دارد ما بيائيم بگوئيم كه : اين يك تفسير است ، نه دو تفسير ؟ ! بلكه بايد گفت : دو تاست و ليكن هر دو هم معتبر است . بنابراين ، ايشان هم مىگويد : اين تفسير از تفاسير معتبر است . اين نتيجة مطالبى است كه اين بزرگواران در حول و حوش اين تفسير فرموده‌اند .\r\n\r\nإشكالهاى وارده بر تفسير مزبور ؛ و عدم نهوض أدلّه حاجى نورى در إثبات حجّيّت آن\r\nأمّا اينكه مرحوم شيخ نورى ( قدّه ) در « مستدرك » فرموده است : « آنچه كه در اين تفسير ، مربوط به حجّاج وارد است با اينكه مخالف سِيَر و تواريخ است ، ولى موجب سقوط كتاب نمىشود ، زيرا ممكن است تواريخ اشتباه كرده باشند . » اين سخن صحيح نيست ؛ زيرا بعد از اينكه سيره ثابت شد ، و تواريخ متقَن گفتند كه : قتل مختار بدست حجّاج بن يوسف نبوده است ، ما ديگر روى تعبّد به اين روايت نمىتوانيم أصل آن مسائل مسلّمة تاريخيّه و علميّه را از بين ببريم ؛ اگر اين تفسير بر فرض هم حجّت باشد ، اين مطلب در آن غلط است .\r\n\r\nهر خبرى كه خلاف علم باشد ، قبل از رجوع به سندش مردود است\r\nوقتى روايتى خلاف علم وارد شد ، ما نمىتوانيم آن روايت را نسبت به إمام دهيم ؛ چون إمام قلبش متّصل به حقيقت است و إخبار خلاف نمىدهد ؛ و هر جائى كه روايتى وارد شد با سند متقن و صحيح ، ولى خلاف ضرورت عقل بود ، مسلّم آن روايت را بايد كنار زد و حجّيّت ندارد و إلّا تناقض لازم مىآيد . و بطور كلّىّ هر روايتى كه خلاف عقل ، يا خلاف علم ، و يا خلاف تاريخ باشد ، و يا حكايت از واقعيّتى كند كه در خارج ، غير آن مشهود است ، مردود مىباشد و قابل عمل نيست و حجّيّت ندارد ؛ زيرا بر فرض عصمت إمامان عليهم السّلام ، بيان و حكم غير صحيح و باطل از آنان متصوَّر نيست . حجّيّت چنين أخبارى موجب نقض و انثلام در عصمت است كه خبر از واقعيّت ميدهد . فلهذا در اين گونه موارد ، قبل از رجوع به سند روايت و ملاحظهء اعتبار و وثوق به راويان ، بايد روايت را موضوع و مجعول دانست ، اگر راه تأويل همچون تقيّه و أمثالها باز نباشد .\r\n\r\n","description":"","footnote":"","page_name":" 118 ","page_number":132},
  {"content":"\r\n\r\nبنابراين ، كلام مرحوم نورى ( قدّه ) هيچ محلّى ندارد .\r\nديگر اينكه ، مطالبى كه ايشان نقل كردند با تمام اين خصوصيّات ، اينها من حيث المجموع چيز مهمّى بدست نمىدهد . اگر ما در مطالب اين تفسير إشكالاتى ديديم ؛ و نتوانستيم آنها را من حيث المجموع به إمام نسبت دهيم ، خود همين موجب سقوطش مىشود .\r\nو ابن غضائرى ، و علّامة حلّى كه خود متكلّم بوده ، و مرحوم داماد كه خودش خرّيت و ستون فقاهت و رجال و درايه و استاد فلسفه و حكمت بوده ، اينها آمده‌اند و در اين تفسير أحاديث خلافى شمرده‌اند ، و آن را از درجهء حجّيّت إسقاط كرده‌اند ، اينها أفرادى عادى نبودند ؛ بلكه اينها افتخار همهء علماء هستند ؛ بخلاف آن كسانى كه اين تفسير را إمضاء كرده‌اند از آن أفرادى كه ما شمرديم كه جنبهء محدّثى و أخبارى آنها بيشتر بوده است و بيشتر از همين جنبه به أخبار نگاه مىكردند ، حالا متنش بر چه دلالت مىكند خيلى كار ندارند .\r\nمثلًا مرحوم حاج ميرزا حسين نورى ( قدّه ) در جواب محقّق داماد كه مىگويد : « در اين تفسير ، أحاديث خلاف و مناكر هست » مىگويد : اى كاش كه يكى از آن مناكر را بما نشان مىداد كه كدام مُنكرى در اين تفسير هست ؟ اى كاش نشان مىداد !\r\nبنده خودم حديثى را در اين تفسير ديدم ؛ و آن ، روايت معروف از حضرت إمام رضا عليه السّلام است كه : جماعتى از شيعيان خدمت حضرت إمام رضا عليه السّلام آمدند ، و حضرت آن عدّه را راه ندادند ، و در پشت در نگهداشتند ؛ چون آن شخص واسطه خدمت حضرت آمد و گفت كه : جماعتى از شيعيان شما آمده‌اند و مىگويند : ما از شيعيان شما هستيم . حضرت آنها را راه ندادند تا فردا شد ، فردا دو مرتبه آمدند حضرت راه ندادند ؛ روز سيّم هم راه ندادند و همينطور تا دو ماه ؛ بعد اللتَيّا والّتى ( روايت خيلى مفصّل است ) بعد از دو ماه كه حضرت راه دادند ، گفتند : چرا ما را راه نداديد ؟ ! فرمود : شما گفتيد :\r\n\r\n","description":"","footnote":"","page_name":" 119 ","page_number":133},
  {"content":"\r\n\r\nما از شيعيان هستيم ! آيا شيعه اينطورى مىشود ؟ ! شيعه چنين و چنان است ، عملش ، كارش ؛ شما كجا شيعه هستيد ؟ ! شيعه آن است كه صفتش اينطور باشد ، فعلش اين باشد ؛ شما ادّعاى شيعه بودن كرديد ، شما دروغگو هستيد ، كذّاب هستيد .\r\nاين روايت كه هيچ سندى ندارد مگر همين « تفسير إمام حسن عسكرىّ عليه السّلام » مىخواهد بگويد : حضرت إمام رضا عليه السّلام كه معصوم است و پاك و طاهر ، اين جماعت را براى ادّعاى يك حرف دروغ تشيّع راه نداده است .\r\nولى ما ميدانيم : نسبت دهندگان اين حديث ، براى بالا بردن مقام تشيّع و عظمت مقام تشيّع و رساندن حقّ اين مقام ، يك چنين صحنهء ساختگى درست كرده‌اند ؛ ولى فكر نكرده‌اند : جماعتى كه از يك شهر دور حركت مىكنند ، فرسخها طىّ مسافت مىكنند و به خدمت حضرت رضا عليه السّلام مىرسند ، و حضرت هم در حالى است كه وليعهدند ، و داراى مقام و منصب و شوكت و جلال ، اگر حضرت آنها را راه ندهد و بيرون در ، يك شبانه روز بمانند ، دو مرتبه يك شبانه روز ديگر تا روز سيّم بپايان برسد ، بعد حضرت راه بدهند و بگويند : براى اينكه شما گفتيد : ما شيعه هستيم ، اين كار از يكنفر إمام بر مىآيد ؟ اين كار ، كار يكنفر شخص جائر و سلطانى است كه ميخواهد طرف را بكوبد و قهر كند . حضرت مىتوانستند ابتداء بگويند : به به ، شيعيان ! بفرمائيد ، خوش آمديد ، مشرّف ، چنين و چنان ؛ أمّا بايد بدانيد كه : تشيّع اينطور است ؛ شما كه گفتيد : ما شيعه هستيم صحيح ؛ ولى شيعه يك اسمى دارد و يك رسمى دارد ، و رسمش هم اين است كه إنسان بايد متحقّق به اين معانى باشد . اين يك راه تعليم است ، يك راه إلهى است ؛ و ما هيچوقت از پيغمبران و إمامان نديده‌ايم كه كسى را بخواهند تنبيه كنند ، آن هم به اين قسم .\r\nروايت مفصّل است و سندى ندارد مگر اين تفسير .\r\n\r\n","description":"","footnote":"","page_name":" 120 ","page_number":134},
  {"content":"\r\n\r\nخلاصهء مطلب اينكه : بزرگانى مثل محقّق ميرداماد و علّامة حلّى و أمثال اينها ، نظير اين روايات را ديده‌اند ؛ و مرحوم نورى آنها را از منكرات نمىشمرد ، ولى آنها از منكرات مىشمردند ، و لذا گفته‌اند : اين تفسير اعتبار ندارد ؛ و اين ساختهء همان سهل ديباجى است ، كه به آنحضرت نسبت داده است .\r\nعلى كلّ تقدير ، آنچه به نظر بنده راجع به اين تفسير ميرسد همان است كه در « رسالة بديعه » آمده است كه : مضامين اين تفسير را من حيث المجموع نمىتوان قبول كرد ؛ و در آن اشتباهات و خطاهاى بيّنى وجود دارد كه نسبتش به إمام معصوم جائز نيست .\r\nآرى ، البتّه در ميان آن كتاب ، روايات خوش مضمونى هم هست ، مثل همين روايتى كه مرحوم شيخ نقل مىكند ؛ و ما در اينجا ذكر كرديم كه چه مضمون عالى ، و چه تنقيح و تفسير عالى دارد : جدا كردن آنهائى كه راه خلاف طىّ مىكنند ، و از راه عدالت و عصمت و إتقان جدا مىشوند ، و مذمّت خداوند عوام شيعه را به عين مذمّتى كه عوام يهود را مىكند ؛ و بعد هم مىرساند به اينجا كه : فقهاء شيعه بايد اينطور باشند ؛ فَأَمّا مَنْ كَانَ مِنَ الفُقَهَآء . . . و معلوم است كه اين روايت يك جانى دارد و يك روحى دارد ؛ و لذا نمىتوان گفت : اين كتاب تفسير ، وضع شده است و تمامش دروغ است ؛ نه ، بلكه آمده‌اند مقدارى از أحاديث صحيح را كه واقعاً صحيح است و براى مردم قابل ردّ نبوده است ، با مطالب غير صحيح مخلوط كرده‌اند و بدست مردم داده‌اند ؛ و در صورتى كه صد در صد همه‌اش مجعول مىبود ، كسى قبول نمىكرد . آن كسى كه وضّاع و جعّال است مقدارى از صحيح را بر مىدارد و با سقيم داخل مىكند ، تا براى عامّه مردم قابل قبول باشد .\r\nو لذا مرحوم شيخ هم در اينجا سند اين روايت را إمضاء نكرده ، بلكه فرموده است : از اين روايت آثار صدق ظاهر است . و خود شيخ أنصارى هم اين تفسير را معتبر نشمرده است و بزرگان ديگر مانند بحر العلوم و كاشف الغطاء هم\r\n\r\n","description":"","footnote":"","page_name":" 121 ","page_number":135},
  {"content":"\r\n\r\nمعتبر نشمرده‌اند ؛ يعنى از آن نقل نكرده‌اند ؛ و غير از صدوق از مشايخ متقدّمين هم مانند كلينى و شيخ در « تهذيب » و « استبصار » از آن نقل نكرده‌اند .\r\nبنابراين ، به مجرّد اينكه صدوق از آن نقل كرده است ، در حالتى كه ما مىبينيم أقران و متقدّمين او نقل نكرده‌اند ، اينها قرينه مىشوند براينكه : نمىتوان مِن حَيثُ المجموع حكم به اعتبار اين تفسير نمود .\r\nبنابراين ، نتيجة بحث اين است كه : « تفسير منسوب به حضرت إمام حسن عسكرىّ عليه السّلام » من حيث المجموع حجّيّت ندارد ؛ و رواياتى كه در آن وارد است ، اگر مضمونش مطابق با روايات صحيح باشد و مخالف عقل هم نباشد ، قابل قبول است .\r\nاين بحث راجع به روايت اين تفسير بود ؛ و بحث اين روايت ، غير از بحث مقبولة عمر بن حنظله است كه سابقاً عرض كرديم ؛ مقبولة عمر بن حنظله را سه نفر از بزرگان از مشايخ يعنى كلينى و شيخ و صدوق هر سه در كتابهاى خودشان آورده‌اند ؛ و بزرگان هم بر طبق آن فتوى داده و عمل كرده‌اند .\r\nپس در واقع مىتوانيم بگوئيم : آن روايت ، هم شهرت فتوائى بر طبقش هست ، و هم شهرت روايتى ؛ و بر فرض عدم تماميّت ، شهرت جابرِ سند است ؛ و لذا علماء آن را تلقّى به قبول كرده‌اند . ولى شأن آن روايت ، غير از اين روايتى است كه در تفسير حضرت إمام حسن عسكرىّ عليه السّلام بلكه منسوب به حضرت إمام حسن عسكرىّ آمده است ( تفسير حضرت عسكرىّ نبايد گفت ، بلكه بايد گفت تفسير منسوب به حضرت إمام حسن عسكرىّ عليه السّلام ) و همه قدما اين تفسير را نقل نكرده و به آن استشهاد ننموده‌اند ؛ بلكه بعضى از فقرات آن را صدوق در كتاب خود ذكر كرده است و اين دليل بر حجّيّت من حيث المجموع نمىشود . اين بود بحث در پيرامون اين حديث شريف و إن شآء الله بقيّة مطالب براى روزهاى ديگر .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 122 ","page_number":136},
  {"content":"\r\n\r\n\r\nدرس نوزدهم : بحث در استصحاب عدالت فقيهِ غيرِ مرجع ، چون زمان مرجعيّت او فرا رسد\r\n\r\n","description":"","footnote":"","page_name":" 123 ","page_number":137},
  {"content":"\r\n . \r\n","description":"","footnote":"","page_name":" 124 ","page_number":138},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nتفسير منسوب به حضرت إمام عسكرىّ عليه السّلام ساخته و پرداخته سهل بن أحمد ديباجى است\r\nتفسير منسوب به إمام حسن عسكرىّ عليه السّلام هيچ پشتوانهء إثبات ندارد ؛ عيناً مانند كتابى است كه إنسان از كتابخانه‌اى مىگيرد و روى آن نوشته شده است : اين تفسير از حضرت إمام حسن عسكرىّ عليه السّلام است ؛ در حالى كه كتابى را كه شخصى به كسى نسبت ميدهد ، بايستى پشتوانه داشته باشد . يعنى سلسلة أفرادى كه آن كتاب را براى إنسان نقل مىكنند ، بايد موثّق باشند . حال اگر موثّق به عَدْلَيْن نباشند ، لا أقلّ يكنفر آنها را توثيق كرده باشد .\r\nو راوىِ اين روايت كه محمّد بن قاسم جُرجانىّ است خود مورد طعن بوده ، و او را قدح كرده‌اند . و او از دو نفر روايت مىكند : يكى يوسف بن زياد ، و ديگرى علىّ بن محمّد سيّار ؛ و اين دو نفر هم مجهولند و نامشان در رجال نيامده است . حال يا اينكه اصولًا وجود خارجى نداشته‌اند و سَهْل بن أحمد ديباجى آن دو را جعل كرده است ؛ و يا و جود خارجى داشته‌اند ولى أفراد شناخته شده و معروف نمىباشند ، و محمّد بن قاسم جرجانىّ روايت را به آنها بدون واقعيّت خارجى و يا به دو نفر شخص مجهول الحال و ناشناس نسبت داده است . و خلاصه نامشان نيامده است و نيامدن نام ، كافى است در عدم\r\n\r\n","description":"","footnote":"","page_name":" 125 ","page_number":139},
  {"content":"\r\n\r\nاعتماد .\r\nهر كدام از آن دو نفر ، اين تفسير را از پدرانشان ، و آنها از إمام حسن عسكرىّ عليه السّلام روايت مىكنند .\r\nو اينكه مرحوم حاج ميرزا حسين نورىّ ( قدّه ) فرموده است : اين دو نفر در كتب أربعة رجاليّه « رجال نجاشىّ ، رجال كشّى ، فهرست و رجال شيخ » تضعيف نشده‌اند كافى نيست . زيرا فقط عدم تضعيف براى ما مفيد نخواهد بود ؛ و إلّا خيلى از أفراد هستند كه در رجال نيامده‌اند و تضعيف هم نشده‌اند ، يا اينكه آمده‌اند و تضعيف و توثيق هم نشده‌اند ؛ در حالى كه بايد توثيق شوند . زيرا عدم توثيق كافى است بر ضعف آنها ؛ و ديگر براى قَدحشان احتياجى به تضعيف نيست . پس اين كلام مرحوم حاجى ( قدّه ) هم تمام نيست .\r\nو أمّا اينكه مرحوم صدوق رواياتى را از آنها در « من لا يحضره الفقيه » آورده است ، آن هم كافى نيست . چون ممكن است إنسان روايتى را نقل كند ، و خود هم آن را صحيح بداند ، و در نزد او مورد وثوق باشد ، و ليكن واقعيّت خارجىّ اينطور نباشد . اينطور نيست كه هر روايتى در كتب أربعه باشد قابل عمل است ؛ بلكه بايد صحيح و سقيم را از يكديگر جدا كرد . و لذا نمىتوان سر بسته به تمام أخبار « من لا يحضره الفقيه » عمل كرد . مضافاً به اينكه شيخ و كُلينىّ و ديگران ، مثل برقىّ در « مَحاسن » روايات اين تفسير را نياورده‌اند .\r\nاين تفسير از رواياتى است كه تامّ نيست . و بر خلاف « كتاب سُلَيْم بن قيس هلالىّ » است كه اگر أحياناً در بعضى از فقرات نُسَخ فعلى آن فى الجمله خلاف واقعى ديده شود ، بايد آن فقره را كنار گذارده و به بقيّه عمل نمود . « كتاب سُليم بن قيس » كتاب معتبرى است كه بزرگان از آن نقل مىكنند ؛ سُليم شَخصِ شناخته شده و موثّق و مورد أمانت در نزد همه ، حتّى در نزد عامّه بوده است ؛ و از او به بزرگى و جلالت و وثوق ياد مىكنند . و در طول مدّت اين قرون عديده از كتاب او روايت مىكنند ، و اين براى حجّيّت « كتاب سُليم » كافى است .\r\n\r\n","description":"","footnote":"","page_name":" 126 ","page_number":140},
  {"content":"\r\n\r\nو أمّا صِرف اينكه كتابى در رويش نوشته شده باشد كه : اين را فلان كس و فلان شخص از حضرت إمام حسن عسكرىّ عليه السّلام روايت كرده‌اند ، ولى پشتوانه نداشته باشد ، هيچ قابل قبول نيست .\r\n\r\nبعضى از حوادث مجعوله و وقايع كاذبه در آن تفسير\r\nبه نظر بنده اين كتاب ساخته و پرداختة سهل بن أحمد ديباجى است كه علّامة حلّى هم بر اين معنى تصريح كرده است . و مواردى كه در اين تفسير خلاف واقع يافت مىشود ، بسيار است :\r\nاز جمله در ذيل آيه :  فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ  « 1 » ، از قول حضرت إمام زين العابدين عليه السّلام ، روايتى را از أمير المؤمنين عليه السّلام نقل مىكند كه رسول خدا صلّى الله عليه و آله و سلّم فرمودند : غلام ثقفىّ يعنى مختار ، خروج مىكند و سيصد و هشتاد و سه هزار نفر از بنى اميّه را مىكشد . وقتى اين خبر به گوش حجّاج بن يوسف ثقفىّ رسيد ، گفت : اين سخن از رسول خدا به ما نرسيده است ، و ما در آنچه علىّ بن أبى طالب از پيامبر روايت مىكند شكّ داريم . و أمّا علىّ بن الحسين كودكى است مغرور ، و بيهوده بسيار مىگويد ، و پيروان خود را بدان طريق مىبرد . مختار را نزد من بياوريد .\r\nمأمورين او به جستجو پرداختند و مختار را دستگير نموده نزد او آوردند .\r\nحجّاج ، مختار را بر نَطْع نشانيد ؛ و به سَيّاف ( شمشير زن ) گفت : گردن او را بزن ! ديد كه سيّافها دست پاچه شدند . گفت : چرا نمىزنيد ؟ ! گفتند : كليد خزانه را گم كرده‌ايم و شمشير در خزانه است .\r\nبعد به يكى از دربانان خود گفت : شمشير خود را به او بده تا گردنش را بزند . وقتى قصد زدن كرد ، يك مرتبه عقربى با نيش خود ، مرد سيّاف را از پا در آورد .\r\nدر اين هنگام مختار گفت : مرا مكش ! زيرا پيغمبر به من خبر داده است كه من سيصد و هشتاد و سه هزار نفر از بنى اميّه را مىكشم . و من آنانرا خواهم\r\n\r\n\r\n","description":"","footnote":"\r\n( 1 ) قسمتى از آيه 59 ، از سوره 2 : البقرة\r\n","page_name":" 127 ","page_number":141},
  {"content":"\r\n\r\nكشت ، و قول پيامبر هم صحيح است ؛ حتّى اگر مرا هم بكشى ، باز زنده مىشوم و بر طبق كلام پيغمبر سيصد و هشتاد و سه هزار نفر از بنى اميّه را خواهم كشت !\r\nباز حجّاج به ديگرى دستور داد كه : گردن او را بزن ! و او در اين هنگام خوابش برد و بر روى زمين افتاد و شمشير در شكمش فرو رفت و همانجا جان داد . مختار به او گفت : آيا نگفتم هر كس كه به من دست دراز كند ، چنين و چنان مىشود ؟ ! او را كَژدُم نيش زد ، و اين هم بدست خود شكمش را پاره نمود . پس ، از كشتن من دست بردار ، زيرا من اين كار را خواهم كرد !\r\nحجّاج دستور داد يك نفر ديگر بيايد او را بكشد . وقتى قصد كرد گردنش را بزند ، مختار گفت : اين كار را نكن ! و رو كرد به حجّاج و گفت : من دوست دارم تو خودت بيايى و گردن مرا بزنى ! و اگر اين كار را انجام دهى ، خداوند أفعى را بر تو مسلّط مىكند ، همانطور كه بر شخص أوّل كژدم را مسلّط كرد .\r\nحجّاج دستور إعدام او را صادر نمود كه ناگاه پيكى از ناحية عبد الملك ، مبنى بر آزادى مختار رسيد و نامه را تسليم حجّاج نمود . حجّاج نامه را گشود و در آن چنين نوشته شده بود : اى حجّاج ، نامهء تو بوسيلهء كبوتر به ما رسيد ؛ و در آن نوشته بودى كه : مختار را محبوس كردم و مىخواهم او را بكشم ؛ به مجرّد اينكه نامهء من به تو رسيد ، دست از او بردار ، و او را رها كن ! زيرا كه عيال او دايه وليد پسر من است ، و وليد از او در نزد من شفاعت كرده است .\r\nحجّاج او را رها كرد و به وى نصيحت نمود كه : دست از اين كارها بردار ! قصد سوء به بنى اميه نداشته باش ! مختار گفت : من كار خود را انجام خواهم داد .\r\nسپس مختار مشغول كار خود شد ؛ و بار دوّم حجّاج او را گرفت و آورد و آماده كشتن بود كه باز پيكى از طرف عبد الملك رسيد و دستور آزادى او را داد و . . . تا آخر روايت كه ذكر شده است .\r\n\r\n","description":"","footnote":"","page_name":" 128 ","page_number":142},
  {"content":"\r\n\r\nعلائم و نشانه‌هاى فراوان بر جعل و وضع در اين روايت مفصّل ، مشاهَد و محسوس است . شواهدى چون نشاندن شخصى بر روى نَطْع براى كشتن ، و بردن نامهء ديگرى را از عراق به شام ، و آوردن جواب نامه را از شام به عراق در اين فاصلة كوتاه ( زمانى كه مختار را به زندان انداخته بودند ) با اينكه اين فاصله از ده روز كمتر نيست ! چطور مىشود با اينكه فرمان قتل فورى صادر شد ، كشتن مختار اين همه طول كشيد ؟ ! با اينكه دأب حجّاج كشتن فورى بود ، نه زندان و پيغام و وساطت و غير ذلك .\r\nاگر كسى در اين جهات تأمّل نمايد ، مىبيند كه : سر تا پاى اين روايت جعل و دروغ است ؛ و أصل اين داستان پايه و أساسى ندارد . زيرا إمارت حجّاج و سلطنت عبد الملك بن مروان سالها پس از كشته شدن مختار است .\r\nمختار در سال شصت و پنج خروج كرد و جماعتى از هواداران بنى اميّه را كشت ، و پس از او مُصعَب بن زُبَير بر عراق مسلّط شد و در سال شصت و هفت مختار را كشت . مُصعب سالها بر عراق حكومت كرد تا اينكه عبد الملك بن مَروان بر مصعب پيروز شد ، و إمارت و حكومت عراق را در سال هفتاد و پنج به حجّاج داد . پس ابتداى حكومت حجّاج بر عراق ، پس از مرگ مختار به فاصله هشت سال بوده است .\r\nو از اينجا نتيجه مىگيريم كه اين روايت ساختگى و جعلى است . و نيز معلوم مىشود كه : سَهل بن أحمد ديباجى به تاريخ هم أصلًا وارد نبوده است ؛ و إلّا حدّأقلّ ، تاريخ اين دروغ روشن را متذكّر مىشد تا موجب اشتباه او نشده و گير نيفتد « 1 »\r\n\r\n\r\n","description":"","footnote":"\r\n( 1 ) وانگهى تعداد سيصد و هشتاد و سه هزار نفر از بنى اميّه چه معنى دارد ؟ تعداد خود بنى اميّه در آنزمان از چند هزار نفر معدود تجاوز نميكرد ؛ و تعداد لشكريان آنها نيز اين مقدار نبود ؛ و مختار چنين مقدارى را نكشت . و اين عدد را مانند عدد هفتاد نمىتوان حمل بر مبالغه نمود ؛ زيرا مقدار خرده آن كه سه هزار نفر باشد به دنبال سيصد و هشتاد هزار آمده است . و چگونه در تمام دربار و أطرافيان حجّاج شمشير نبود ؛ و شمشير در خزانه بود ؟ و چگونه كليدش گم شده بود ؟ ! چگونه يك شمشير ديگر وجود نداشت ؟ آن عقرب و أفعى و آن بيهوش شدن و فرو رفتن شمشير در شكم ضارب ، همگى به قصّه‌هاى رمّالها و داستان سراهاى فكاهى أشبه است تا به يك واقعه تاريخى خارجى\r\n","page_name":" 129 ","page_number":143},
  {"content":"\r\n\r\nبايد ملاحظه نمود كه : أئمّة ما چه خون دلها خوردند ؛ و چه مظلوميّت‌ها كشيدند ! و حتّى در همين زمان ما هم ، روايات بسيارى مانند اين روايت داريم كه به أئمّه نسبت مىدهند ، در حالى كه كذب محض است .\r\nآنگاه ما بايد در مقام جواب ، سر شكسته چنين رواياتى را از إمام عليه السّلام نفى كنيم و بگوئيم : مقام إمام معصوم از اينچنين نسبتهائى مُنزّه است . بلكه اين روايات ساخته و پرداختة دست مردمى بى إنصاف و كذّاب و جعّال و وضّاع ، نظير محمّد بن قاسم أسترآبادى است كه مفسّرى بوده است در گرگان ، كه براى حجّيّت مرام و حزب و دستهء خويش ، كتاب نوشته و به إمام عليه السّلام نسبت داده است ؛ در حالى كه تفسير او مطرود و مورد طعن و دقّ است .\r\nبنابراين نميشود به هر روايتى به صِرف اينكه عنوان روايت را داراست عمل نمود ؛ بلكه بايد دربارهء آن تحقيق كرد و صحيح را از سقيم شناخت . چرا كه بسيارى از روايات مجعول و موضوع است « 1 »\r\nفعلًا بحث ما در ولايت فقيه است ؛ و إلّا سخن را دربارهء عدم حجّيّت\r\n\r\n\r\n","description":"","footnote":"\r\n( 1 ) درباره جعل و كذب در روايات ، علماى شيعه داستانها نوشته‌اند و مطالب سودمندى آورده‌اند ؛ و بعضى از محقّقين عامّه هم بحثهاى مفيدى آورده‌اند . و از همه آنها بهتر و نيكوتر كتاب « الاضوآء على السّنّة المحمّديّة » تأليف شيخ أبو ريّه عالم خبير و متضلّع و بصير و با إنصاف و با شهامت مصرى است ، كه در اين كتاب پرده از روى بسيارى از جنايات حديث بر ميدارد ؛ و پايه و بنياد اصول و كتب عامّه و أهل تسنّن را سست مىكند . مطالعه و دقّت در تمام محتويات كتاب براى طلّاب علوم دينيّه و ازدياد خبرت و بصيرت در تحوّل روايت و عدم اعتماد به حديث و فقه عامّه لازم است .\r\n","page_name":" 130 ","page_number":144},
  {"content":"\r\n\r\nتفسير منسوب به إمام حسن عسكرىّ عليه السّلام إدامه مىداديم تا اينكه مطلب جديدى بدست آيد ؛ ولى چون موضوع بحث مقتضى نيست ، از اين مورد مىگذريم ؛ و بتوفيق پروردگار در موقع مناسب از آن بحث خواهيم كرد .\r\nاين بود بحث راجع به سند روايت كه عرض شد .\r\n\r\nبحث در دلالت : فَأَمَّا مَنْ كَانَ مِنَ الْفُقَهَاءِ . . .\r\nأمّا بحث از حيث دلالت : مُفاد اين روايت « فَأَمَّا مَنْ كَانَ مِنَ الْفُقَهَآء » فقط راجع به تقليد است ؛ و شايد هم بتوان قضاء را از آن استفاده كرد . أمّا نمىتوان با آن ، استدلال بر ولايت فقيه نمود . و اينكه ما آن را در اينجا آورديم ، بدين جهت بوده است كه در أطراف آن بحث نمائيم ، نه اينكه بوسيلهء آن ولايت فقيه را إثبات كنيم . چون ما بسيارى از روايات را بيان مىكنيم ، و آخر الامر نتيجه ، عدم دلالت آنها بر ولايت فقيه است .\r\nأمّا از اينجهت كه در كلام بعضى ديده شده است كه با اين روايت استدلال بر ولايت فقيه كرده‌اند ، بايد براى روشن شدن أطراف و جوانب ، از آن بحث نمود ؛ و بعد نتيجه گرفت كه : آيا دلالت بر ولايت فقيه دارد يا نه ؟\r\nجمله‌اى كه در روايت آمده است : مَنْ كَانَ مِنَ الْفُقَهَآء صَآئِنًا لِنَفْسِه ؛ بسيار جملة خوبى است و مرحوم شيخ هم مىفرمايد : آثار صدق از آن هويداست . أصل روايت و مضمون آن ، مضمونى رَشيق و عالى است . و احتمال زيادى دارد كه واضع تفسير ، مقدارى از اين روايات صحيحه‌اى كه از أئمّه بوده ، و يا از إمام حسن عسكرىّ عليه السّلام آمده است را برداشته و با مجعولات خود ضبط كرده و مجموعه‌اى بدست داده است . و لذا متن ، متنِ خوبى است .\r\nو اينكه مىفرمايد : صَآئِنًا لِنَفْسِهِ ، وَ حَافِظًا لِدِينِه ، مىرساند كه : شخص فقيه ، بايد داراى وَرَع و تقوائى باطنى باشد ما فوق عدالت ، كه او را از توجّه و ميل به دنيا و رياست و حكومت و قضاوت و أمر و نهى و تمام اين مسائل در مصونيّت نگهدارد ؛ و در قلب او ذرّه‌اى اضطراب پيدا نشود .\r\nو بطور كلّىّ حكّامى كه داراى منصب حكومت هستند و فقهائى كه\r\n\r\n","description":"","footnote":"","page_name":" 131 ","page_number":145},
  {"content":"\r\n\r\nولايت دارند ، بايد طورى باشند كه در أثر أمر و نهى ، براى آنها تزلزل قلبى پيدا نشود ؛ و از مكان خود ترفّع نجويند ؛ و خود را از سائر مردم بالاتر نبينند ؛ و بدانند كه : تمام أموالى كه بدست آنها مىرسد و بوسيلهء آنان تقسيم مىشود ، اينها مورد حساب است ؛ اگرچه اختيار بدست آنها داده شده است ، و ليكن پروردگار آنان را مؤاخذه مىكند .\r\nروايتى را از أمير المؤمنين عليه السّلام نقل مىكنند ، راجع به گردنبندى كه از بيت المال بوده ، و حضرت آن را در گردن يكى از دختران خود ديدند . اين را عامّه بنحو بسيار عجيبى از أبو رافع كه خزانه دار أمير المؤمنين عليه السّلام بوده نقل مىكنند كه او مىگويد : روزى أمير المؤمنين عليه السّلام ديد كه بر گردن يكى از دختران خود گردنبندى است از بيت المال ، و حضرت مىدانست كه آن گردنبند مالِ بيت المال است . تا چشم حضرت به گردنبند افتاد متغيّر شد و فرمود : چرا آن را به گردن انداخته است ؟ ! و الله دست اين دختر را مىبُرم ؛ زيرا او سرقت كرده است !\r\nأبو رافع مىگويد : من از اين سخن ترسيدم ، زيرا مىدانستم علىّ عليه السّلام حرفى را كه بزند ، تنازل نمىكند ، و ديدم كه حال آن حضرت هم متغيّر است ، لذا نزد ايشان رفته و از دختر آن حضرت شفاعت كرده گفتم : يا أمير المؤمنين ، من اين گردنبند را به برادر زادهء خود دادم ، و او آن را به گردن خود انداخته بود و سپس دختر شما از او گرفته و به گردن خود انداخته است . اينك كليد بيت المال در دست من است ، و چه كسى بدون إذن من مىتواند وارد بيت المال شده و گردنبند را بردارد ؟ و لذا أمير المؤمنين قدرى تنازل كردند .\r\nو أمّا خاصّه مىگويند : حضرت در يك روز عيد ، گردنبندى را در گردن يكى از دختران خود ديدند كه آن دختر به عنوان عاريهء مَضمونه از بيت المال گرفته بود . و ألبتّه كليد دار بيت المال هم أبو رافع بود ، و حضرت از اين عمل متغيّر شده فرمودند : چرا اين گردنبند را بعنوان عاريه گرفتى ؟ اگر اين عمل جائز\r\n\r\n","description":"","footnote":"","page_name":" 132 ","page_number":146},
  {"content":"\r\n\r\nباشد ، فرقى بين تو و دختران ديگر نيست ؛ و تو در اين كار مُجاز نيستى . سپس أبو رافع را تهديد نموده فرمودند : اگر بار ديگر چنين عملى از تو سر بزند ، من ترا تنبيه مىكنم ! اين أمير المؤمنين است .\r\n\r\nنقل رويائى از آية الله خوئى مُدّ ظلّه درباره مؤاخذه از مصارف بيت المال\r\nدر أيّامى كه حقير براى إدامة تحصيلات به نجف أشرف مشرّف شده بودم ، يكى از درسهاى اصول را در محضر آية الله العظمى حاج سيّد أبو القاسم خوئى دامت بركاته العاليه مىخواندم ؛ روزى در درس به إشكالى برخوردم ؛ تقريباً چهار ساعت بعد از ظهر و هوا هم گرم بود ؛ براى پرسيدن إشكال برخاستم و به منزل ايشان رفتم ، و ايشان در منزل أوّلشان كه وقفى بود سكونت داشتند ؛ و قدرى هم تا حرم فاصله داشت . درِ منزل را زدم ، اتّفاقاً خود ايشان در را باز كردند ، و تفقّد نموده حقير را به اندرون بردند ، و معلوم بود كه تازه از سرداب بيرون آمده بودند و در همان فضاى داغ منزل ( بعضى از منزلهاى نجف ايوانى دارد كه داراى سقفى است به صورت شَبّاك براى اينكه از گرما جلو گيرى كند ) ايشان در زير سقف ايوان نشسته ، حقير نيز در آنجا نشستم و إشكالات خود را پرسيدم و جوابهائى شنيدم . ايشان در آن روز در منزل تنها بودند فلهذا مجلس قدرى به طول انجاميد و براى ما مطالب زيادى نقل كردند .\r\nاز جمله اين مطلب را فرمودند كه : بعد از فوت مرحوم آية الله آقاى سيّد أبو الحسن إصفهانى ، من خواب ديدم كه در طهران هستم ، در منزل مرحوم حاج شيخ محمّد حسين خراسانى ، پدر مرحوم حاج شيخ أبو الفضل خراسانى ، جدّ آقاى حاج شيخ محسن خراسانى ( كه ايشان فعلًا از علماى طهران ، و مرد بسيار شايسته‌اى هستند ؛ و ايشان داماد مرحوم آقاى سيّد محمّد جمال ، فرزند مرحوم آية الله حاج سيّد جمال الدّين گلپايگانى است . و من خدمت پدر ايشان هم كراراً رسيده بودم ، و مرد خيلى بزرگى بود . و ليكن محضر مرحوم حاج شيخ محمد حسين را إدراك نكرده‌ام زيرا ايشان زودتر فوت كرده بودند ) .\r\nآية الله خوئى مدّ ظلّه العالى مىفرمودند : من خواب ديدم در منزل حاج\r\n\r\n","description":"","footnote":"","page_name":" 133 ","page_number":147},
  {"content":"\r\n\r\nشيخ محمّد حسين خراسانى در طهران هستم ، و بناست آقاى سيّد أبو الحسن إصفهانى هم به اينجا بيايند . چيزى نگذشت كه من ديدم آقا سيّد أبو الحسن آمدند و در منزل نشستند ، و با آقا شيخ محمّد حسين مشغول گفتگو هستند . من تعجّب كردم كه اگر ايشان بخواهند از نجف به طهران بيايند ، بايد با مقدّمات فراوان و صرف وقت و تشريفات و استقبال شايسته وارد بشوند ؛ پس چگونه بدون سر و صدا وارد شدند ، و أحدى هم متوجّه نشد ؟ !\r\nأمّا مىديدم كه تعجّب من بى فائده است ، و ايشان هم حضور دارند و نشسته‌اند و با آقا شيخ محمّد حسين خراسانى تكلّم مىكنند . در بين صحبت مرحوم آقا سيّد أبو الحسن ، جهت مقابل خودشان را نشان دادند كه بيابانى بود مانند يك تپّهء بزرگى شبيه كوه ، كه فقط نقود و اسكناس و أمتعه و أسباب بود ، و بسيار هم زياد بود ، و به آقا شيخ محمّد حسين مىگفتند : آيا مىبينى ؟ ! اينها أموالى است كه من در زمان مرجعيّت خود به وكلائى كه در تمام دنيا و در شهرستانها از طرف من وكالت داشتند دادم ، و آنها از سهم إمام و وجوهات مصرف كردند ؛ اينها همان أموال است ، و الآن ميخواهند حساب همهء اينها را از من بكشند .\r\nدر اينجا من به ايشان عرض كردم : خوب ، شما چه كار مىكنيد ؟ ! اين قضيّه و حال آقا سيّد أبو الحسن إصفهانى است ؛ آيا شما از اين وكالتها نمىدهيد ؟ ! ايشان گفتند : ما به قسم ديگرى عمل مىكنيم ؛ و آن اين است كه : من تا به حال به هيچكس وكالت نداده‌ام ، بلكه إذن استفاده از اين أموال را مىدهم ؛ و إذن ، غير از وكالت است ، و آن مسووليّت را ندارد .\r\nو ألبتّه شرح اين معنى را بيان نكردند ، ولى منظورشان معلوم است . زيرا وكالت ، عنوان نيابت است . إنسان كسى را كه وكيل مىكند ، معنيش آنست كه : تو نائب مَناب من هستى ! كار وكيل عين عمل مُوَكِّل است . همانطور كه كار نائب عين كار منوبٌ عنه است .\r\n\r\n","description":"","footnote":"","page_name":" 134 ","page_number":148},
  {"content":"\r\n\r\nلذا آن إجازاتى كه فقيه به وكلاى خود مىدهد ، و آنها بعنوان وكالت از او عمل مىكنند ، حساب همهء آنها با آن فقيه است . أمّا اگر فقيهى اين تنزيل و نيابت را إنشاء نكند و فقط بگويد : من به تو إذن دادم كه در اين مال چنين تصرّفى بكنى ، اين ، مسؤوليّتِ وكالت را ندارد .\r\n\r\nفرق ميان توكيل و إذن در تعهّد مسؤوليّت ، به عهده مجتهد نيست\r\nليكن ظاهر اين است كه : هيچ فرقى بين إذن و وكالت نيست ؛ و إشكال در إذن ، همان إشكالِ در وكالت است . زيرا اگرچه در مسألة إذن ، عنوان تنزيل و نيابت شخص نيست ، و تصرّف از شخص إذن دهنده نمىباشد ، ولى إذن در جائى است كه عمل شخص ، نيازمند به إذن باشد ، و بدون آن صورت نگيرد . چرا كه اگر إنسان خود بخواهد كارى را انجام دهد ، و آن كار بدون إذن هم صحيح باشد ، ديگر إذن معنى ندارد ؛ بلكه إذن در آنجائى صحيح است كه انجام عملى در خارج ، مشروط به إذن باشد ؛ و اگر شخص ، مأذون نباشد آن كار صورت نمىگيرد . و بعبارت ديگر : إذن ، جزء أخير از علّت تامّه است .\r\nمثلًا اگر إنسان بخواهد مالى را به فقيرى بدهد ، مشروط به حصول شرائطى در خارج است ؛ مانند اينكه : مال در خارج موجود باشد ، و نيز فقيرى باشد ، سپس إرادهء إنسان بر إعطاء تعلّق بگيرد ؛ تا اينكه إعطاء آن مال به فقير صورت بگيرد . پس إراده ، جزء أخير از علّت تامّه براى اين كار است .\r\nإذن هم همينطور است ؛ يعنى آن كار در خارج صورت نمىگيرد مگر به إذن . بنابراين مسووليّت إذن همان مسووليّت وكالت است . چون بالمآل تصرّف در أموال بيت المال كه خداوند آن را منوط به إذن معصوم يا كسى كه از قِبَل معصوم بر جان و مال مردم استيلاء دارد ، نموده است ؛ اگر در جائى متحقّق شد ، حساب آن بر عهدهء معصوم يا منصوب از قِبَلِ او مىباشد .\r\nروى اين زمينه ، از نقطة نظر واقعيّت ، بين إذن و وكالت هيچ تفاوتى نيست . فرق بين وكالت و إذن ، فرقِ مفهومى است . أمّا به حمل شايع صِناعى و مصداق خارجى ، عملى است كه در خارج واقع مىشود ؛ و اين عمل واقع در\r\n\r\n","description":"","footnote":"","page_name":" 135 ","page_number":149},
  {"content":"\r\n\r\nخارج بستگى به شخص آذِن و مُوكِّل دارد ؛ و از نظر مسؤوليّت هيچ تفاوتى ندارد .\r\nمطلب مهمّ ديگرى كه در اينجا هست آنست كه : بسيارى از أفراد ، قبل از اينكه به مرجعيّت برسند ، أفرادى پاك و سالم و فاضل و خوب و عادل و متّقى و مقدّس بوده‌اند ؛ و حتّى ديده شده است بعضى از أفرادى كه از پلّه‌هاى مدرسه بالا و پائين مىرفته‌اند ، آهسته مىرفتند كه در أثر راه رفتن زياد ، اين پلّه‌ها و آجرها سائيده نشود ؛ و در مال وقفى تا اين حدّ دقّت داشتند ! أمّا بعد از اينكه به مرجعيّت رسيدند ديگر إلى ما شآء الله مرتكب گشاد بازيهايى مىشدند كه بسيار بسيار نگران كننده بوده ، و إنسان شكّ مىكند كه : آيا اين شخص همان شخص محتاط است يا شخص ديگرى است ؟ !\r\nغالباً ديده شده است أفراد ، قبل از اينكه به رياست و حكومت برسند ، مىگويند : بايد چنين و چنان باشد ؛ بايد طلبه‌ها إصلاح شوند ؛ بايد به علم أخلاق و زهد و عرفان بپردازند ؛ بايستى قرآن تدريس شود ، و أمثال ذلك ؛ ولى وقتى به حكومت مىرسند بكلّى اين مطالب را فراموش مىكنند . ديگر نه درس أخلاق گفته مىشود ، و نه به امور ضعفاء و بيچارگان رسيدگى مىشود . و اين بر أساس تجربهء ما منحصر به يكى دو مورد نيست ؛ بلكه موارد بسيار زيادى ديده شده است .\r\nعلّتش چيست ؟ يعنى واقعاً علّت اين مسأله چه مىتواند باشد ؟ آيا واقعاً اينچنين أفرادى تغيير ماهيّت داده اند ؟ و آن فقيهِ بعد از مرجعيّت ، غير از فقيهِ قبل از آن مىشود ؟ يا اينكه علّت ديگرى دارد ؟\r\n\r\nنفس إنسان تا رسوخ علوم باطنيّه در آن نشود ، قابل تغيير است\r\nجواب اين مطلب آن است كه : طبيعت إنسان زود رنگ مىگيرد . نفس إنسان سريع به يك صحنه آشنا شده و از محيط متأثّر مىشود ، و سخن در او أثر مىكند ؛ و خلاصه إنسان زود تحت تأثير واقع مىشود . اين أفراد واقعاً هم پاك و متّقى و مقدّس بوده‌اند ، و با سادگى زندگى مىكرده‌اند ؛ ولى همين كه به مقام رياست رسيدند ، و أموال از أطراف و جوانب به سوى آنها روى آورده ، و در\r\n\r\n","description":"","footnote":"","page_name":" 136 ","page_number":150},
  {"content":"\r\n\r\nمسائل از آنها كسب تكليف مىشود ، و أمر و نهى از آنان صادر مىشود كه : چنين كنيد ، و چنان نكنيد ! اينان ، خود را در افق ديگرى مىبينند ، و اصولًا نفس خود را در يك بزرگ منشى و خود مِحورى ملاحظه مىكنند كه لازمهء آن ، أمر و نهى نمودن بر أساس يك ولايتِ تَصنُّعيّه و پندارى است ؛ و با خود مىگويند : اين تصرّفات ، از باب ولايت بر ما جائز است . و اين خيلى مسأله مهمّى است .\r\nگردن‌بند زن عثمان ( نائله دختر فَرافصه ) به اندازه ثلث خراج آفريقا قيمت داشت ؛ اين عثمان ، همان عثمان أوّل نبود ، و مسلّم تغيير كرده و اينطور شده بود . بله ، درست است كه از أوّل هم زاهد و عابد نبود ، و ليكن به اين درجه از خباثت هم نبود . ما نبايد گمان كنيم كه اين أشقياء در ذات خود ، أفراد شقىِّ مُهر خوردهء بدون اختيار و مجبور به گناه هستند . نه ، بلكه اينها به اختيار خود آمدند و راه شقاوت را طىّ كردند . اينان در يك محيط ، أفرادى هستند مقدّس ، مؤمن ، متديّن ؛ أمّا هنگاميكه محيط عوض مىشود بدنبال آن ، اينها نيز عوض مىشوند « 1 »\r\n\r\n\r\n","description":"","footnote":"\r\n( 1 ) مرحوم آية الله ، حاج ميرزا محمّد حسين نائينى قدّس الله سرّه در كتاب « تنبيه الامّهء و تنزيه الملّة » از طبع سنگى طهران سنه 1328 هجرى قمرى ؛ ص 83 تا 94 را در إشاره إجماليّه به علاج قواى ملعونه استبداد قرار داده‌اند ، و مفصّلًا پيرامون آن شرح مبسوطى بيان نموده‌اند ؛ و ما اينك رووس مطالب و إجمال و اختصار آن را در اينجا ميآوريم . ميفرمايد : مقصد دوّم در إشاره إجماليّه به علاج قواى ملعونه است : أوّل و أهمّ همه ، علاج جهالت و نادانى طبقات ملّت است ( در اينجا پس از شرح مُشبعى ميفرمايد : ) دوّم كه أصعب و أشكل همه و در حدود امتناع است ، علاج شعبه استبداد دينى است ؛ چه ، بالضّروره رادع و مانع از استبدادات و إظهار مُرادات شهوانيّه به عنوان ديانت به همان ملكه تقوى و عدالت منحصر است ؛ و جز اجتماع أوصافى كه در روايت « احتجاج » تعداد نموده و : « صَآئِنًا لِدِينِهِ ، حَافِظًا لِنَفْسِهِ ، مُطِيعًا لِامْرِ مَوْلَاهُ ، مُخَالِفًا لِهوَاه » * بودن را كه در مرجعيّت شرعيّه اعتبار فرموده‌اند ، عاصم ديگرى متصوّر نباشد با اتّصاف به أضداد مذكورات و اجتماع اوصافى كه در همان روايت شريفه « احتجاج » براى علماء سوء و راهزنان دين مبين و گمراه كنندگان ضعفا مسلمين تعداد ، و در آخر همه : « أُولَئِكَ أَضَرُّ عَلَى ضُعَفَآء شِيعَتِنَا مِنْ جَيْشِ يَزِيدَ لَعَنَهُ اللَهُ عَلَى الْحُسَيْنِ عَلَيْهِ السَّلامُ » فرموده‌اند ؛ نه از إعمال استبداد و استعباد رقاب و إظهار تحكّمات خود سرانه به عنوان ديانت مانعى متصوّر است ؛ و نه ضعفاء و عوام امّت بر تميز فيما بين أصناف و أوصاف متضادّه مذكوره در روايت شريفه ، و تحذّر از وقوع در شبكه و دام صيّادانِ راهزن مقتدرند ؛ و نه بعد از افتادن در اين دام از روى تقصير يا قصور ، و لازمه ديانت پنداشتن اين پيروى و تمكين را از استحكام مبانى دين ، و جهل مركّب و شرك به ذات أحديّت عزّ اسْمُه ، مفرّى از آن دارند . ( در اينجا نيز بعد از شرحى درباره اين موضوع ميفرمايد : )\r\nسوّم : قلع شجره خبيثه شاه‌پرستى و ترويج علم و دانش و مرجعيّت امور نوعيّه را تابع لياقت و درايت قرار دادن ، و ريشه چپاول و مملكت فروشى شاه پرستان را بر انداختن است . بالضّروره تا شجره ملعونه استبداد بر قرار و بنيان استعباد در مملكت استوار است ، سلب اين قوّه و تبديلش به علم و دانش از محالات ؛ و مادامى كه حقيقت سلطنت و ولايت بر حفظ و نظم ، و به منزله شبانىِ گلّه بودن آن بواسطه شدّت انهماك در هواپرستى بر شخص سلطان مجهول ، و سلطنتش را عبارت از مشاركت با ذات أحديّت عزّت كبريآوه در مالكيّت و قاهريّت و فاعليّت ما يشآء و عدم مسؤوليّت عمّا يفعل پندارد ، و عدم تمكين امّت را از اين مقهوريّت و جدّ در تخليص رقابشان از اين عبوديّت را ياغى گرى ، و مساعدت بر اين فرعونيّت را دولت خواهى شمارد ، لا محاله بر استيصال دسته اولى كه بگمانش ياغى دولتند ؛ و نفوذ دادن به فرقه ثانيه كه دولتخواهشان پنداشتند همّت گمارد و موجبات ترقّى و نفوذ و مرجعيّت نوعيّات مملكت فقط به إظهار شاه‌پرستى منحصر ، و سلطان و رعيّت به واسطه إفساد و چپاول شاه پرستان از همديگر متوحّش و متنفّر و مُهره سلطنت بازيچه اين چپاولچيان غارتگر خواهد بود . شخص سلطان در زاويه اختفاء و خوف منزوى ، و همّش به إعدام ملّت و تخريب مملكت مصروف ، و از لذّت سلطنت و بسط عدل و آباد كردن مملكت و محبوبيّت در قلوب ملّت محروم ، و از ذكر خير و همسرى با سلاطين جهان بى بهره ، و آلت چپاول غارتگران ، و بدنام عالميان است . بلكه به نصّ مجرّب : الْمُلْكُ يَبْقَى مَعَ الْكُفْرِ وَ لَا يَبْقَى مَعَ الظُّلْمِ * * ، كه برهانش ظاهر و عياناً هم مشاهد و محسوس است . . . أسباب زوال نعمت و انقراض سلطنتش را به اين ارتكابات ظالمانه ، و مساعدت به أغراض وحشيانه شاه پرستان به دست خود فراهم ، و جز چند صباحى با چنين حال پليد ، أشدّ از شب أوّل قبر يزيد ، تمتّعى نخواهد يافت . سُنَّت اللَهِ فِى الَّذِينَ خَلَوْا مِن قَبْلُ وَ لَن تَجِدَ لِسُنَّةِ اللَهِ تَبْدِيلًا . ( در اينجا نيز پس از تفصيل بيشترى درباره اين مورد ميفرمايد : )\r\nچهارم : علاج تفريق كلمه و ترتيب موجبات اتّحاد است . ( آية الله نائينى ( قدّه ) در اينجا أيضاً بحث مفصّلى نموده ، و پس از ذكر بعضى از جهات ديگر ، كتاب را خاتمه ميدهد . )\r\nمبارز فقيد سيّد محمود طالقانى رحمة الله عليه اين كتاب را به نام « تَنْبيهُ الامّهء وَ تَنْزيهُ المِلَّة در أساس و اصول مشروطيّت ، يا حكومت از نظر إسلام » با ضميمه مقدّمه و پاورقى و توضيحاتى از خود به طبع حروفى طبع نموده ؛ و مطالب مقصد دوّم از كتاب در ص 120 تا 137 آن مىباشد . ايشان در تعليقه ص 141 و 142 در شرح و تفسير و تبيين مطلب سوّم آية الله نائينى كه قطع شجره خبيثه شاه‌پرستى و ترويج علم و دانش . . . بود ، گويند :\r\nچاره ، كندن ريشه نا پاك شاه‌پرستى است . تا آنگاه كه اين ريشه در اجتماع باقى است ، رشد علمى و أخلاقى ممكن نيست ؛ زيرا پيشرفت و به دست آوردن مقام در چنين اجتماع شاخه‌هاى اين ريشه مىباشد ؛ استعداد و لياقت و درستى ارزشى ندارد . مردان صاحب نظر و بلند همّت و آزاده ، ياغى و مخلّ نامبرده ميشوند ؛ و مردم پست و متملّق ، مصلح و خيرخواه خود را مىنمايند ؛ و سراسر قواى كشور تابع إراده فرد ، و گوى سلطنت بازيچه مشتى افسار گسيخته و شهوت ران قرار ميگيرد . پادشاه را مانند بتى در حجاب نگاه ميدارند و از لذّت عدالت و تفاهم با ملّت محرومش مىسازند ؛ و كم كم به جنايت و كشتار ، و از ميان برداشتن مردم بيگناه به نام شاه‌پرستى و سلطنت خواهى وادارش مىسازند . او از مردم متوحّش ، و مردم از وى متنفّر مىشوند ؛ تا كار شاه مستبدّ به آنجا ميرسد كه پيوسته در هراس و وحشت به سر مىبرد . بيچاره زندانى است كه با شكوه و جلال دروغين و وسائل شهوانى كه برايش فراهم ميسازند سرگرمش ميدارند . آلت بلا إراده ايست كه او را به مقام معبوديّت و خدائى بالا مىبرند ، هراسناكى است كه از هر كه و هر چه پيوسته به خود مىلرزد . در ميان بوستان و گلستان و كاخهاى سر بر افراشته و بهشت طبيعت بسر مىبرد ، ولى در جهنّم انديشه‌ها و جنايات خود است . اين شاه پرستان شهوت‌پرست ، قبر معبود خود را با چنگال جنايتكارشان حفر مىنمايند ، و خاطر مباركش را آسوده ميدارند تا با عاقبت شوم و جنون خونخوارى و نفرين أبدى و تاريخ ننگين دفنش مينمايند ؛ چنان كه تاريخ ، اين عاقبت ننگين و چهره تاريك مستبدها را به خوبى نشان داده ؛ سنّت خداست و تغييرپذير نيست .\r\nچاره چيست ؟ بسيارى از مردم در اين اشتباه بوده و هستند كه : مردان صالح اگر زمامدار شوند ، محيط إصلاح مىشود ؛ يا ميتوان با موعظه و پند ، زمامداران را إصلاح نمود . اشتباه در همين است كه توجّه به نفسيّات إنسان ندارند كه تابع و متأثّر از محيط است . شخص زمامدار و پادشاه چه بسا داراى نيّت پاك و عواطف خوب است ، ولى محيط عمومى و خصوصى او را به هر جنايت واميدارد ، و در همان حال خود را عادل و خدمتگزار مىپندارد ! در اين محيط كه از درد دل و بيچارگى مردم بى خبر است ، هر ظلم و جنايتى را أطرافيان و حاشيه نشينان ، عين عدل جلوه ميدهند . مردمان جيره خوار ، هر بى دينىِ او را با دين منطبق ميسازند . پيمبران عظام كه كاخهاى استبداد را ويران كردند ، و براى نمونه براى چندى عدالت اجتماعى پديد آوردند ، تنها از طريق موعظه و نصيحت نبود . مردمى را تربيت كردند و قدرت به دستشان دادند تا با قدرت شمشير عدالت و خدا پرستى ، قدرت استبداد و شاه‌پرستى را بر انداختند . آن مقاومت و انقلاب و خونريزى امروز به قانون و آراء عمومى تبديل شده ؛ اين حقّى است كه ميتواند مستبدّين را محدود سازد ؛ تا چشم باز كنند ، و سود و زيان خود و ملّت را درك نمايند ؛ امروز أوراق انتخاب بجاى شمشير و تير و كمان انقلاب ديروز است . اين يگانه چاره كندن ريشه شاه‌پرستى و خود پرستى ، و از مصاديق بارز أمر به معروف و نهى از منكر مىباشد كه از ستون‌ها و أركان إسلام است . انتهى .\r\nآنچه در اينجا إفاده نموده است كه : رجوع به آراء عمومىّ و أكثريّت آراء ، قانون حقّى است كه بجاى شمشير و پيكان ديروز است ؛ گفتارى است ناصواب . رجوع به أفكار عمومى ، رجوع به أكثريّت جاهلان و غير مطّلعان است . بايد رجوع به أهل خبره ، و متضلّعان ، و خبرگانى أهل يقين و درايت نمود . ما در جلد دوّم از « إمام شناسى » در درس نوزدهم ، از دوره علوم و معارف إسلام ، از صفحه 85 تا 116 در اين باره شرح و تفصيل لازم را داده‌ايم ؛ و به حمد الله و المنَّه مطلب روشن و مبيّن گرديده است *\r\n. در « احتجاج » صَآئِنًا لِنَفْسِهِ ، حَافِظًا لِدِينِهِ ، مُخَالِفًا عَلَى هَوَاهُ ، مُطِيعًا لِامْرِ مَوْلَاهُ ، آمده است . * *\r\nما درباره اين حديث در تعليقه درس 22 از همين كتاب در ص 210 به بعد بحث مفصّلى نموده‌ايم .\r\n","page_name":" 137 ","page_number":151},
  {"content":"\r\n\r\nدو خواهر را در نظر بگيريد كه در يك منزل با همديگر زندگى مىكنند ، و آنقدر يكديگر را دوست دارند كه براى همديگر مىميرند . و اگر يكى از آنها مريض شود ، ديگرى مىخواهد خود را براى او بكشد . ولى وقتى كه پدر سر برزمين ميگذارد و از دنيا رخت بر مىبندد ، و صحبت تقسيم ميراث مىشود ، و حساب من و توئى پيش مىآيد ، كم كم اين صحنه عوض شده و كدورت پيش مىآيد .\r\nاين كدورت تا به جائى مىرسد كه اين خواهر آرزو مىكند كه خواهرش\r\n\r\n","description":"","footnote":"","page_name":" 138 ","page_number":152},
  {"content":"\r\n\r\nبميرد . در حالى كه اين همان است كه خود را در حيات پدر فداى او مىكرد !\r\nو اين مسألة بسيار مهمّى است . خيلى از أبواب معارف را بر إنسان باز مىكند و إنسان را به خيلى جاها مىكشاند .\r\n\r\nحاكم بايد از جزئيّت گذشته و به كلّيّت پيوسته باشد\r\nو لذاست كه شيعه مىگويد : حاكم بايد معصوم باشد . و اين است أصل برنامهء إمامت كه در شيعه است . أمير المؤمنين عليه السّلام بايد باشد ، و إلّا حكومت ، حكومت دينى نيست . و همچنين كسى كه با آن حضرت مربوط باشد ، او هم - چنانچه بارها عرض كردم - بايد از جزئيّت گذشته ، و به كلّيّت\r\n\r\n","description":"","footnote":"","page_name":" 139 ","page_number":153},
  {"content":"\r\n\r\nپيوسته باشد . يعنى از عالم جزئى و كثرات عبور نموده و دلش به عالم كلّى و باطن متّصل باشد . و با حقيقت أمير المؤمنين عليه السّلام و حقيقت إمام زمان عليه السّلام اتّصال داشته باشد . و إلّا نمىتواند چنين كارى را بكند .\r\nاينچنين نيست كه اجتهاد فرمولى باشد كه مثلًا بگويند : اگر « آ » به إضافه « ب » را ضرب در « 2 » كنى ، مساوى با چه خواهد شد و جواب را در پى داشته باشد ؛ و هر كسى هم كه اين فرمول را ياد بگيرد مجتهد باشد !\r\n\r\nاجتهاد : مَلَكَةٌ قُدْسِيَّةٌ وَ مِنْحَةٌ إلَهِيَّةٌ\r\nبلكه اجتهاد - همانطورى كه مرحوم شهيد فرمود - مَلَكَةٌ قُدْسيَّةٌ ، وَ مِنْحَةٌ\r\n\r\n","description":"","footnote":"","page_name":" 140 ","page_number":154},
  {"content":"\r\n\r\nإلَهيَّةٌ . اگر اين ملكه در كسى پيدا شد ، همهء كارهاى او مُمْضَى است ، و إلّا وَجَب به وجب گرفتار است .\r\nسخن ايشان ناظر به همين جهت است . و إنسان نبايد خيال كند كه : چون آنها أفراد خوبى هستند ، بايد آنان را به مرجعيّت برسانيم ، و بعد هم بگوئيم : مسأله تمام شد . يا اگر حاكمى يا مرجعى از صلاح به فساد و تباهى كشيده شد ، گفته شود كه : بايد آنانرا نصيحت نمود ، تا بدينوسيله آنان از فساد به صلاح برگردند . نه ، اينچنين نيست !\r\nبلكه مسأله از اين قرار است كه : وقتى نفس إنسان ، از يك محيطى به محيط ديگر مىرود ، تغيير پيدا مىكند ؛ اين آدم خوب ، ضايع مىشود . آن كسى كه در محيط رياست و أمر و نهى است ، و خود را فَعّالٌ لِما يَشآء وَ حاكِمٌ لِما\r\n\r\n","description":"","footnote":"","page_name":" 141 ","page_number":155},
  {"content":"\r\n\r\nيُريد مىبيند ، و خود را وَلىّ وَ مُسَيْطِر بر أموال و نفوس مىپندارد ، او واقعاً براى خودش يك چنين حقّى قائل است ؛ و به خود إجازه مىدهد كه چنين كارهائى بكند ؛ و لذا دست به آن كارها مىزند . چرا كه در خود ، يك ولايت و تسلّط و حقّ أمر و نهى را وجدان مىكند . و اين مسأله ، بسيار مسألة خطير و مهمّى است .\r\nيك روز حقير به منزل حضرت آية الله حاج سيّد محمّد علىّ سِبْطُ الشّيخ در طهران رفته بودم ؛ و از جملهء مذاكرات ، ايشان قضيّه‌اى را نقل كردند كه خيلى جالب بود ، و براى من تازگى داشت .\r\n\r\nآية الله حاج ميرزا علىّ شيرازى ( ره ) استصحاب عدالت را در مراجع مشكوك العداله جارى نمىدانست\r\nايشان مىفرمود : مرحوم آية الله آقاى حاج ميرزا على آقاى شيرازى ( آقازادهء مرحوم آية الله ميرزا محمّد حسن شيرازى كه در نجف أشرف فى الجمله مرجعيّتى پيدا كردند و فوت نمودند ) دربارهء أفرادى كه مرجع شده‌اند مىفرمود : اگر كسى شكّ در عدالت آنها بكند ، نمىتواند استصحاب عدالت قبل از زمان مرجعيّت را جارى كند ؛ و مىگفت : اينجا از موارد تبدّل موضوع است ؛ و با تبدّل موضوع ، استصحاب جارى نيست .\r\nاين حرف تازه‌اى بود ؛ زيرا همه مىگويند : مثلًا اگر زيد عادل بود و به مرجعيّت رسيد ، سپس كارهائى از او سر زد كه موجب شكّ در بقاء عدالت او شد ، در اين صورت بايد استصحاب عدالت نمود .\r\nأمّا ايشان مىفرمودند : استصحاب جارى نمىشود زيرا موضوع متبدّل شده است .\r\nمن عرض كردم : چگونه اين سخن صحيح است كه شما مىگوئيد ؟ ! ايشان گفتند : اتّفاقاً اين گفتار را مرحوم آية الله حاج سيّد محسن حكيم هم بالمناسبه ، در « مستمسك العُروَة الوثقى » « 1 » آورده‌اند .\r\nو أمّا بيان مطلب : اعتقاد ايشان و شاگردانشان براين بوده است كه : إنسان قبل از اينكه مرجع بشود ، نفسش در يك محدوده‌اى واقع است كه از بسيارى از\r\n\r\n\r\n","description":"","footnote":"\r\n( 1 ) « مستمسك العُروة الوثقى » ج 1 ، ص 43\r\n","page_name":" 142 ","page_number":156},
  {"content":"\r\n\r\nآفات و عاهات و امراض روحى مصون است . أمّا وقتى كه به مرجعيّت رسيده و از آن محدودهء سابق پا فراتر گذاشت ، و نفس او از أثرات آن متأثّر گشت ، آن نفس ديگر غير از نفس أوّل است . پس در اينجا موضوع تغيير كرده است ؛ و استصحاب عدالت ، مربوط به نفس اوست قبل از مرجعيّت ؛ و نفس ، تغيير كرده است . ايشان جدّاً بر اين عقيده بوده‌اند كه نبايد استصحاب جارى شود .\r\nنوزدهم حال ببينيم استصحاب عدالت زيد ، و زمان يقين را به زمان شكّ سرايت دادن ، صحيح بوده و جارى است ، يا نه ؟ كه تقريباً از قبيل استصحاب قسم سوّم از أقسام استصحاب كلّى است .\r\nاستصحاب كلّى را به سه قسم تقسيم كرده‌اند :\r\nقسم أوّل ، آن است كه : يقين داريم طبيعت كلّيّه‌اى در ضمن فردى متحقّق شده است ؛ سپس شكّ مىكنيم كه : آيا فرد ، از بين رفته است تا اينكه كلّى هم از بين رفته باشد يا نه ؟ ( چون طبيعت بماهى طبيعت در خارج نيست ؛ و اگر بخواهد در خارج متحقّق شود بايد متخصّص به خصوصيّت ، و متشخّص به شخصيّت باشد ؛ كلّى طبيعى بما هو طبيعى ، نمىتواند در خارج باشد . و خارجيّت آن ، ملازمت با تشخّص و تخصّص دارد . )\r\nمثلًا يقين داريم : كلّى عدالت در نفس زيد متحقّق شد ، بعد شكّ مىكنيم كه آيا عدالت باقى است يا نه ؟ از باب اينكه شكّ مىكنيم : زيد مرده است يا نه ؟\r\nالبتّه الآن نظر به استصحاب عدالت كلّى است نه عدالت زيد ؛ زيرا اگر بخواهيم عدالت زيد را استصحاب كنيم ، عدالت زيد مثل وجود زيد و حيات زيد جزئى است ، و واضح است كه استصحاب آن بدون إشكال است . ليكن فعلًا استصحاب جزئى مورد نظر نيست ، بلكه كلام اين است كه : عدالت كلّى در خارج بوده و مثلًا در ضمن زيد متحقّق بوده است ؛ حالا كه شكّ مىكنيم زيد مرده است يا نه ، مىتوانيم آن عدالت كلّى را استصحاب كنيم ؛ چون موضوع\r\n\r\n","description":"","footnote":"","page_name":" 143 ","page_number":157},
  {"content":"\r\n\r\nعدالت كه در واقع همان موضوع نفس كلّى است حدوثاً و بقاءً يكى است . ( يعنى تحقّق عدالت سابقاً در ضمن همان فردى متيقّن است كه الآن تحقّق عدالت بقاءً در ضمن همان فرد مشكوك است . )\r\nقسم دوّم ، آن است كه : طبيعتى را كه يقين داريم در خارج بوده ، مردّد است كه آيا تشخّص و تخصّص او در ضمن اين فرد بوده است يا فرد ديگر ؟ كه اگر اين فرد باشد ، متيقّن الزّوال است ؛ و اگر آن فرد ديگر باشد ، متيقَّن البقاء است . و چون نميدانيم كه : كلّى در ضمن كدام فرد متحقّق شده است ، لذا الآن كه در بقاء آن ( كه بواسطهء احتمال تحقّقش در ضمن فرد أقصر عمراً ) شكّ داريم ، نمىتوانيم استصحاب كنيم .\r\nيقين داريم كه حيوان كلّى سابقاً در خارج تحقّق داشته ، و ليكن نميدانيم : آيا در ضمن فيل بوده ، يا در ضمن پشّه ؟ كه در صورت أوّل ، مسلّماً تا به حال هست ؛ زيرا عمر فيل طولانى است . و در صورت دوّم ، يقيناً از بين رفته است . حال اگر بخواهيم خصوص فيل را استصحاب كنيم كه شكّ در أصل حدوثش داريم ، و اگر بخواهيم كلّى حيوان را كه در ضمن فردش متحقّق شده است استصحاب كنيم ، اين قسم هم نمىشود ؛ زيرا شكّ ما در أصلِ وجود و تحقّق آن است ، در حالى كه در استصحاب ، دو رُكن لازم است : أوّل يقين به حدوث ، و ديگر شكِّ در بقاء . يعنى بايد يقين داشته باشيم كه موضوع سابقاً بوده و بعد در بقاء آن شكّ كنيم . و در اينجا آن حيوانيّتى كه يقين داريم سابقاً بوده ، از أوّل مشكوك است كه آيا حيوانيّت فيلى بوده ، يا بعوضه‌اى ؟ و اگر بخواهيم به اين زمان جَرْى بدهيم نمىتوانيم ؛ زيرا كه يقين به وجود حيوانى كه در سابق بوده است نداريم ، فعليهذا قابل استصحاب نيست .\r\n\r\nاستصحاب عدالت در آنها شبيه به استصحاب كلّى قسم ثالث است\r\nقسم سوّم ، آن است كه : ما يقين داريم بطور مسلّم ، كلّى در خارج در ضمن فردى متحقّق بوده است ؛ و يقين داريم كه الآن آن فرد از بين رفته است ؛ أمّا شكّ داريم كه آيا همراه با آن فرد يا همزمان با از بين رفتن او ، كلّى در ضمن\r\n\r\n","description":"","footnote":"","page_name":" 144 ","page_number":158},
  {"content":"\r\n\r\nفرد ديگرى متحقّق شده يا نه ؟ زيرا آن كلّى اگر بخواهد الآن در خارج موجود باشد ، بايد در ضمن فرد ديگرى باشد .\r\nمثلًا مىدانيم : زيد بطور قطع در خارج بود ؛ و إنسانيّت كلّى هم در ضمن او متحقّق بود ؛ و يقين داريم كه او مرده است ؛ أمّا نميدانيم همزمان با مردن زيد ، عَمرو متولّد شده است يا نه ؟ و أصل كلّىِ طبيعى كه بواسطهء وجود زيد در خارج بود ، اكنون در ضمن عَمرو هست يا نه ؟\r\nيا ميدانيم ، حيوان كلّى در ضمن فيل در خارج زنده بوده است و مسلّماً الآن مرده است ؛ أمّا شكّ داريم كه : در همان لحظة مرگ او ، آيا حيوان كلّى دگرى در ضمن بَعُوضَه ، حيات يافته و زنده شده است يا نه ؟ در اينجا هم نمىتوانيم استصحاب كنيم ، زيرا تبدّل موضوع است . ( چون فردى را كه يقين به حدوثش داريم الآن يقيناً از بين رفته است ؛ و فرد ديگرى را كه احتمال وجودش را مىدهيم ، أصل حدوثش مشكوك است . )\r\nپس بنابراين مسلّماً در قسم دوّم و سوّم ، استصحاب جارى نيست . و أمّا در قسم أوّل ، إشكال ندارد و مثل استصحاب جزئى است .\r\nدر مورد بحث نيز ، زيد سابقاً داراى وصف عدالت بود ؛ يعنى عدالت كلّى در ضمن شخص زيد وجود داشت ؛ و نفسش در خارج ، داراى وصف عدالت بود ولى نميدانيم : آن عدالت داراى چه درجه‌اى از قوّت بوده است ؟ ! حال اگر بخواهد كه آن عدالت باقى باشد ، بايد نفس زيد در سابق يك نفس عالى و ملكوتى بوده باشد ، كه با وجود تغيير وضع ، و عارض شدن أهواء و أفكار و أميال و امراض روحى ، آن مصونيّت و عدالت و تقوى را براى خود نگهداشته باشد .\r\nزيرا اگر نفسِ زيد به آن درجه از تقوى و وَرَع نرسيده بوده و به همين عدالتهاى ظاهريّه اكتفاء نموده باشد ، بطور مسلّم اين بادهاى مسموم او را از بين مىبَرد ، و آن درخت را مىشكند و از ريشه بيرون مىآورد . و ما دربارهء اين\r\n\r\n","description":"","footnote":"","page_name":" 145 ","page_number":159},
  {"content":"\r\n\r\nشخص نمىدانيم كه : قبل از مرجعيّت و حكومت داراى آن درجهء عالى از صفاء و استوارى و إتقان و إيقان و ثبات بوده است ، كه مانند : هَمَجٌ رَعَاعٌ به اينطرف و آنطرف كشيده نشود يا نه ؟ !\r\nپس نمىتوانيم استصحاب كنيم ، چون شكّ در أصل تحقّق موضوع داريم ؛ آن موضوعى كه در سابق بطور مسلّم در زيد و جود داشت . يعنى متيقّن ما در سابق ، عدالت عادى و معمولى زيد بود كه استصحاب آن دردى را دوا نمىنمايد و آنچه را كه براى ولايت لازم است ، درجهء عالى از عدالت است كه در أصل تحقّق آن شكّ داريم و مسلّماً الآن نمىتوانيم آن را استصحاب نموده به زمان لاحق بكشيم ؛ چون شكّ ما در أصل تحقّق موضوع است .\r\nبلى ، اگر يقين داشتيم كه : زيد در سابق داراى آن نفس ملكوتى عالى بود ، در صورتى كه شكّ در بقاى آن صفات داشتيم مىتوانيم آن را استصحاب نمائيم . ولى چون نفس إنسان بواسطهء اختلاف محيط تغيير مىكند ، ( و غالباً هم اينطور ديده مىشود ؛ و حتّى به اندازه‌اى غالب است كه چه بسا براى إنسان جاى شكّ در عدم بقاء نمىماند . يعنى اينقدر اين پديده قوى است . ) بطورى كه موضوع متبدّل مىشود و در اين صورت نميتوان استصحاب عدالت زيد را نمود .\r\n\r\nعلّت تحرّز أعلام از ولايت ، عدم اطمينان به نفس مطمئنّه است\r\nاين توجيه و تفصيل و تشريح گفتارى بود كه از اين بزرگواران نقل كرديم ؛ و ما خود در اين باره نخواستيم قضاوت كنيم و نظرى بدهيم . و ليكن بطور إجمال ، مسأله ، مسألة مهمّى است . مهمّ آنست كه : بسيارى از أفراد خيال مىكنند كه با فراگرفتن پاره‌اى اصطلاحات و تحصيلات متداوله ، و رعايت بعضى از شؤونات عرفيّه و تدريس و تدرّس علوم رسميّه ، و اكتفا نمودن به همين عدالتها و تقواهاى ظاهريّه ، داراى مقام ولايت مىشوند ؛ و مطلب به همينجا خاتمه مىيابد ! در حالتى كه چنين نيست ؛ و مطلب به اين تمام نمىشود . و لذا مىبينيم كه بزرگان ، از رسيدن به مرجعيّت و رياست ، بسيار\r\n\r\n","description":"","footnote":"","page_name":" 146 ","page_number":160},
  {"content":"\r\n\r\nپرهيز مىكردند ؛ براى اينكه محيط عوض مىشود ؛ انسان را از محيطى به يك محيط ديگر مىبرند . و چون خويشتن را داراى نفس مطمئنّه نمىيابند ، از ورود در هَزاهِز اجتناب مىورزند .\r\nعيناً مانند اين است كه : فى المثل إنسان در زمستان از طهران به مقصد حجّ حركت مىكند ، با اينكه محيط طهران پر از برف است ، أمّا همين كه به سر زمين حجاز رسيد ، بايد لباسهاى زمستانى را از بدن بيرون نموده ، و لباس مناسبِ با هواى آنجا را بپوشد . و اين به جهت اختلاف محيط است . در حالى كه ساكنين طهران گمان مىكنند كه هواى حجاز هم مانند طهران است ، و بالعكس .\r\nأفرادى كه دست به كارهاى عمومى مىزنند و عنوان ولايت عمومى دارند ، مسؤوليّت آنها بسيار مشكل است ؛ و خيلى بايد تقواى إلهى داشته باشند . دائماً بايد با خداى خود ربط داشته باشند . يعنى در عين اينكه به مردم أمر مىكنند ، پيوسته مُؤتَمِر به أوامر پروردگار باشند . هميشه در حال نياز بوده و از پروردگار ملتمسانه سوال كنند . و على الدّوام نسبت به مردم و حتّى به خدّام خود متواضع باشند ؛ در مجالس فقراء بروند ، و روى حصير بنشينند ؛ تا اينكه بسبب اين ذلّت نفس ، آن غرور و تكبّرى را كه لازمهء ولايت است ، در وجود خود از بين ببرند و نگذارند نطفة غرور در رحم جاه و اعتبارشان رشد نموده بزرگ شود . چون از طرفى ، اين نفسانيّات ريشه‌اى در وجود إنسان دارد ؛ و آن ولايت و اعتبارِ پندارى نيز براى إنسان ، حكم زمينهء مستعدّ براى پرورش و گسترش استكبار مىشود ؛ و از طرف ديگر هم ، إنسان حرف كسى را گوش نمىكند و هيچكس به إنسان كمترين إيرادى نمىگيرد و أمرى نمىكند ؛ لذا موقعيّت ظروف و مناسبات محيط و سائر لوازم و خواصّ ، اقتضا مىكند تا جنبه آمريّت إنسان أوج گرفته ، پيوسته بطور ضريب تصاعدى رو به بالا رود .\r\nأمّا أمير المؤمنين عليه السّلام اينطور نبودند . او دائماً به ديگران أمر مىكرد ، و پيوسته خودش أمر خدا را نيز گوش مىكرد ؛ و در عين حال دائماً گريه\r\n\r\n","description":"","footnote":"","page_name":" 147 ","page_number":161},
  {"content":"\r\n\r\nمى كرد و به سجده مىرفت . پيوسته لباس كهنه مىپوشيد و از زىّ خود هم تخطّى نمىكرد ؛ و هر گاه كه قسم ياد مىكرد ، قسمش واقعى بود . و لذا أبو رافع مىگويد : من از كلامش به وحشت افتادم ؛ زيرا أمير المؤمنين عليه السّلام كارى را كه گفته است انجام مىدهم انجام مىدهد ، و شوخى هم نمىكند . و در بعضى از موارد در خطبه‌هاى أمير المؤمنين عليه السّلام هست كه : و الله اگر حسن و حسين اين كار را بكنند ، من تأديبشان مىكنم « 1 » و اين كار را أنجام مىدادند ، نه اينكه شوخى كنند . أمير المؤمنين ، أمير المؤمنين است بواسطهء اينكه اينطور است . ما نيز كه شيعهء أمير المؤمنين عليه السّلام هستيم ، بايد همينطور باشيم ؛ و إلّا تمام تبعات آن به عهدهء ماست . حال مىخواهد عنوان ، عنوان وكالت باشد ، يا إذن و إجازه و يا عنوانى ديگر . صِرف دانستن مطلبى كار ساز نيست ؛ بلكه حقيقت خارجيّه كار ساز است . پس بايد إنسان أموالى را كه نزد اوست ، بر أساس تحقيق به مستحقّين آن بپردازد .\r\nبنابراين ، وكالتهائى كه داده مىشود ( بعنوان كلّى ) حتّى شهريّه‌هائى كه بطور عمومى پرداخت مىشود ، و إنسان نميداند كه : آيا به مصرف مىرسد يا نه صحيح نيست . در أفراد و أخلاق طلّاب بايد دقّت به عمل آورد . بايد أفراد خوب از بد جدا بشوند . بايستى سهم إمام و بيت المال صرف عِزِّ إسلام و مسلمين بشود ، و سبب رَفْعت و بالا رفتن مذهب تشيّع گردد . آن هم به مقدارى كه أفراد ، دين و مذهب را بلند مىكنند و بالا مىبرند . نبايد بين خودى و غير\r\n\r\n\r\n","description":"","footnote":"\r\n( 1 ) فَاتَّقِ اللَهَ وَ ارْدُدْ إلَى هَؤُلاء الْقَوْمِ أَمْوَالَهُمْ فَإنَّكَ إنْ لَمْ تَفْعَلْ ثُمَّ أَمْكَنَنِىَ اللَهُ مِنْكَ لَاعْذِرَنَّ إلَى اللَهِ فِيكَ ، وَ لَاضْرِبَنَّكَ بِسَيْفِى الَّذِى مَا ضَرَبْتُ بِهِ أَحَدًا إلَّا دَخَلَ النَّارَ . وَ وَ اللَهِ لَوْ أَنَّ الْحَسَنَ وَ الْحُسَيْنَ فَعَلَا مِثْلَ الَّذِى فَعَلْتَ مَا كَانَتْ لَهُمَا عِنْدِى هَوَادَةٌ وَ لَا ظَفِرَا مِنِّى بِإرَادَةٍ حَتَّى ءَاخُذَ الْحَقَّ مِنْهُمَا وَ أُزِيحَ الْبَاطِلَ مِنْ مَظْلَمَتِهِمَا .\r\n« نهج البلاغهء » باب الكتب و الرّسآئل ، رساله 41 ، در ضمن نامه‌اى كه آنحضرت به بعضى از عمّال خود نوشته است ؛ و از طبع مصر با تعليقه شيخ محمّد عبده ، ج 2 ، ص 66 و\r\n","page_name":" 148 ","page_number":162},
  {"content":"\r\n\r\n76 خودى فرق گذاشته شود ؛ و بايد به همه از يك ديد نظر نمود . نه اينكه إنسان به خواصّ و نزديكان خود بيشتر بدهد و به ديگران كمتر .\r\n\r\nورود در مقام ولايت با فقدان نفس مطمئنّه ، موجب سقوط در حضيض ضلالت است\r\nاينها مسائلى است كه بايد خيلى به آن توجّه نمود . و اگر إنسان مقدارى جلوى خود را رها كند ، مرتّباً و با شتاب ، سريع رو به حضيض ميگذارد ؛ عيناً مانند قطعه سنگى كه از بالاى كوه به پائين بيفتد ، چگونه شتاب مىگيرد ؟ ! در يك متر أوّل اگر با شتاب ده كيلوگرم پائين بيايد ، در متر دوّم با شتاب مضاعف و تا به هنگامى كه به پائين كوه برسد خُرد مىشود ، اين بواسطهء همين شتاب است .\r\nهميشه بايد إنسان خود را به خدا بسپارد ، و دست به اين كارها و امور عامّه‌اى كه امور ولائى است دراز ننمايد ؛ تا در خودش نفس مطمئنّه نيابد وارد نشود ؛ و به إصرار و إبرام دگران گول نخورد و خود را نبازد ؛ كه خطرش زياد است . و اگر هم أحياناً خداوند به او مأموريّت داد ، بايستى مثل أمير المؤمنين عليه السّلام بندهء ذليل و خاكسار خدا باشد .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 149 ","page_number":163},
  {"content":"\r\n . \r\n","description":"","footnote":"","page_name":" 150 ","page_number":164},
  {"content":"\r\n\r\n\r\nدرس بيستم : دلالت آيه : « يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا » بر لزوم رجوع به أعلم در قضاء ، و إفتاء ، و حكومت\r\n\r\n","description":"","footnote":"","page_name":" 151 ","page_number":165},
  {"content":"\r\n . \r\n","description":"","footnote":"","page_name":" 152 ","page_number":166},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوَمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا  . « 1 »\r\n« اى پدر ! بدرستيكه از جانب خدا به من علمى رسيده كه آن علم به تو نرسيده است . بنابراين از من پيروى بنما ؛ تا تو را به راه راست و استوار راهنمايى كنم ! »\r\nتقريب استدلال در اين آيه شريفه بدين صورت است كه : مُفاد آيه ، گفتار و احتجاج حضرت إبراهيم عليه السّلام به سرپرست خود آزر ، كه بت‌پرست و نسبت به خداى تعالى مشرك بوده است ، مىباشد . و چون در اين آيه وجوب متابعت را منوط به علم حضرت إبراهيم ، و نبودن آن علم در آزر نموده است ، بنابراين از آيه استفاده مىشود كه : لازم است هر جاهلى از عالم پيروى كند ؛ يعنى به جاى إراده و اختيار خود در امور ، إراده و اختيار عالم را بگذارد و آن را مقدّم بدارد ، و جايگزين خواسته‌ها و منويّات خود كند .\r\nدر اين صورت ، آن جاهل در أثر متابعت از عالم كامياب شده ، و از مواهب إلهيّه‌اى كه در صراط مستقيم براى إنسان قرار دارد ، مُتمتّع مىگردد .\r\n\r\n\r\n","description":"","footnote":"\r\n( 1 ) آيه 43 ، از سورهء 19 : مريم\r\n","page_name":" 153 ","page_number":167},
  {"content":"\r\n\r\nدر اين آيه ، تعليل حكم نيز بيان شده است ؛ يعنى آيه نه تنها إشعار به علّت حكم دارد كما اينكه در مباحث اصوليّه گفته‌اند : تَعْليقُ الْحُكْمِ عَلَى الْوَصْفِ مُشْعِرٌ بِالْعِلِّيَّة ؛ مثل اينكه مولى بگويد : أكْرِمْ زَيْدًا الْعادِل « زيد عادل را إكرام كن . » كه در اينجا ، تعليق وجوب إكرام زيد بر عنوان وصف عدالت ، مشعر به علّيّت وصف عدل براى إكرام است و اين را إشعار مىگويند - بلكه كلام در دلالت است . دلالت در حقيقت ، تنصيص و بيان ملاك و مناط حكم است ؛ مثل : لا تَشْرَبِ الْخَمْرَ لِانَّهُ مُسْكِر « خمر را مياشام به علّت اينكه مُسكر است . » زيرا ما از اينجا استفادهء علّيّت كرده ، مىفهميم كه : حرمتِ شرب خمر بواسطهء إسكار آن است .\r\nدر اينجا هم همينطور است ، حضرت إبراهيم به آزر مىفرمايد : از من پيروى كن تا تو را به راه مستوى و صراط مستقيم و استوار راهنمائى كنم . چرا ؟ به علّت اينكه من علم دارم و تو ندارى ! پس « فاءِ » فَاتَّبِعْنِى تفريع است بر حكم قبل و أمرى كه به پدرش ( عمويش ) « 1 » آزر مىكند . و اين تفريع ، إفادة علّيّت مىنمايد .\r\nو از اينجا بدست مىآوريم كه - طبق قول بزرگان از أهل علم - در اين گفتار ، به علّت و سبب پيروى نمودن تصريح شده است . أمر حضرت إبراهيم توأم با دليل و برهان است و آن اينست كه : من علم دارم و تو ندارى . بنابراين لازم است كه از من پيروى كنى تا تو را به راه سعادت و كمال إنسانيّت ، و بروز استعداداتى كه در وجودت نهفته است رهنمون گردم .\r\nو اين أمر ، متّكى بر غريزة فطرى ، و حكم عقلىِ رجوع جاهل به عالم است ؛ و البتّه حكم شرعى كه همان أمر حضرت إبراهيم به عموى خود آزر\r\n\r\n\r\n","description":"","footnote":"\r\n( 1 ) راجع به اينكه آزر عموى حضرت إبراهيم بوده است نه پدر او ، در « مهر تابان » يادنامهء علّامة طباطبائىّ ، از دورهء علوم و معارف إسلام ، بخش أبحاث قرآنى ، ص 117 از طبع أوّل ( و ص 189 از طبع چهارم ) مطالبى ذكر شده است .\r\n","page_name":" 154 ","page_number":168},
  {"content":"\r\n\r\nاست ، بر آن مترتّب مىشود .\r\n\r\nحكم رجوع جاهل به عالم در سه مرحله فطرت ، عقل ، و شرع است\r\nدر لزوم رجوع جاهل به عالم سه مرحله وجود دارد . يعنى ما در بحث اجتهاد و تقليد ، و بيان أدلّة لزوم تقليد ، داراى سه مرحلة متفاوت در سه منزل گوناگون ، و داراى سه حكم مختلف هستيم :\r\nأوّل : حكم وجدانى و فطرى . و آن اينست كه : فطرت إنسان مىگويد : هر جاهلى بايد به عالم رجوع كند . و در اين مرحله احتياجى به مسألة شرعى و حكم شرعى ، يا حكم عقلى نيست ؛ بلكه در فطرت و وجدان هر كسى اين مسأله نهفته است كه : بايد جاهل به عالم رجوع كند ؛ مثل اينكه هر كسى كه تشنه بشود ، بدون اينكه كسى او را به آشاميدن آب أمر كند ، يا اينكه عقل خود را حَكَم قرار داده و از او استعلام كند ، بى اختيار آب مىنوشد . آدم تشنه در بيابان چون به چشمهء آبى برسد ، خود را بر آن مىافكند .\r\nهمچنين ، إنسان كه از شير و گرگ و پلنگ فرار مىكند ، نياز به سوال از كسى ، يا رجوع به حكم عقل ندارد ؛ بلكه اين ، حُكم أوّلى و وجدانى است كه با فطرت إنسان سرشته شده است ، و اين را حكم فطرى مىگويند .\r\nحكم فطرى ، در بسيارى از حيوانات هم موجود است ؛ مثلًا مىبينيم كه : بسيارى از حيوانات ، از يك حيوانى كه از آنها بالاتر است تقليد مىكنند . مثلًا در ميان گلّهء گوسفند ، آن گوسفندى كه از همه بزرگتر است و شاخ دارد و او را قوچ گلّه مىگويند ، هميشه جلو راه مىرود و بقيّه بدنبال او حركت مىكنند و او را كَبْش مىگويند .\r\n« كبش كتيبه » هم كه در روايات وارد است ، به آن پهلوانى مىگويند كه لشكر به او قائم است ، و حكم قوچ جنگى را در برابر دشمن دارد .\r\nشايد ديده‌ايد كه بعضى از أوقات دسته‌اى از سارها يا كبوتران بر فراز آسمان پرواز مىكنند ، در حالى كه همهء آنها با همديگر در يك سمت حركت مىكنند ؛ أمّا هنگامى كه جلودار آنها به جهت ديگرى بپيچد ، همهء آنها جهت\r\n\r\n","description":"","footnote":"","page_name":" 155 ","page_number":169},
  {"content":"\r\n\r\nپرواز را تغيير داده بدان سمت حركت مىنمايند . يعنى در حركتشان همه از آن پيشتاز تبعيّت مىكنند ؛ و اين ، معنى تقليد است .\r\nمى گويند : اگر چوبى را بفاصلة مثلًا يك مترى زمين قرار داده و بعد بزى را از روى آن عبور بدهند ، اين بز همين كه مىخواهد به آن چوب برسد جستن مىكند ؛ زيرا آن را حائل و مانع مىبيند و از روى آن چوب مىپرد ؛ و همينطور بز دوّم و سوّم و چهارم ، همه به همين طريق پريده و جستن مىكنند ؛ و از روى آن چوب مىگذرند تا به جائى مىرسد كه اگر آن چوب را بر دارند ، باز هم بقيّة بُزهائى كه مىخواهند از آن محلّ عبور كنند به بالا جستن مىكنند ؛ با اينكه ديگر چوبى در بين نيست . و اين عين تقليد و حقيقت آن است . پس تقليد در حيوانات هم وجود دارد ، و اين يك حكم فطرى است .\r\nدوّم : حكم عقلى است ؛ يعنى شخصى كه به عقل خود رجوع كند ، بوضوح مىبيند كه : عقل او حاكم است بر اينكه در مسائلى كه نسبت به آنها جهل دارد وارد نشود كه إيجاد خطر مىكند ؛ و هر كسى براى جلب منفعت و دفع ضرر ، بايد به علم مراجعه كرده ، و جهل خود را با علم ترميم كند . و اگر إنسان خود علم ندارد ، با علم منفصلش يعنى عالم كه جايگزين علم متّصل اوست بايد نقاط ضعف خود را ترميم نمايد .\r\nسوّم : حكم شرعى است ؛ و آن در مرحلة بعد از اينهاست . يعنى همانگونه كه وجدان و عقل ، حكم به وجوب رجوع جاهل به عالم مىنمايند ، شرع هم مىگويد كه : إنسان در مسائلى كه جاهل است بايد به عالم رجوع كند . آيه شريفهء  : فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  « 1 » ، و سائر أدلّة شرعيّه‌اى كه در باب اجتهاد و تقليد نقل شده‌اند ، همه بعد از دو مرحلة حكم فطرى و عقلى است .\r\nرجوع عامى به عالم در همهء امور ( چه امور ولائى باشد ، چه امور قضائى و\r\n\r\n\r\n","description":"","footnote":"\r\n( 1 ) ذيل آيه 43 ، از سورهء 16 : النّحل ؛ و ذيل آيه 7 ، از سورهء 21 : الانبيآء\r\n","page_name":" 156 ","page_number":170},
  {"content":"\r\n\r\nچه امور إفتائى ) از أحكام مستقلّة عقلى و بلكه فطرى است و از اينها گذشته از أحكام شرعى است .\r\nحال از كلّيّت آيه :  يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا  ، كه در اينجا به عنوان استدلال آورده‌ايم ، مىتوان دو استفاده نمود :\r\nأوّل : وجوب رجوع عامى به عالم ، و لزوم تقليد در مسائل شرعيّهء فرعيّه ؛ و در رفع منازعات و خصومات ؛ و در امور ولائيّه‌اى كه در آن امور ، اجتماع نياز به ولىّ و زمامدار و سرپرست دارد ( يعنى در مراحل سه گانهء فتوى و قضاء و حكومت ) .\r\nدوّم : لزوم رجوع عامى به أعلم . ( گرچه حقير تا به حال در باب اجتهاد و تقليد در كتب اصوليّه ، و در مسائل ولايت فقيه در كتب فقهيّه ، به أحدى از بزرگان برخورد نكرده‌ام كه به اين آيه استدلال كرده باشند ) .\r\nأمّا رجوع عامى به عالم به علّت آنست كه : عامى نمىداند ، و عالم مىداند ؛ و حضرت إبراهيم عليه السّلام هم با همين مناط و ملاك ، سرپرست خود آزر را إلزام مىكند كه بايد از من متابعت كنى .\r\nو أمّا رجوع عامى به أعلم بدين جهت است كه همين مناط و ملاك ( جاهل نمىداند و عالم مىداند ) در آن موجود مىباشد ؛ به اين معنى كه اطّلاع و تبحّر و وسعت علم و قدرت استنباط أعلم در همهء مسائل بيشتر است ، و اطّلاع عالم نسبت به أعلم و قدرت علمى او كمتر و ضعيف‌تر است .\r\nبنابراين در تمامى مسائل ، جهاتى وجود دارد كه أعلم بدانها راه يافته و آنها را شكافته و دسترسى پيدا نموده است كه عالم بدان جهات دسترسى پيدا نكرده و به آن دقائق راه نيافته است . و اگر عامى رجوع به عالم نموده و به أعلم مراجعه نكند ، در اين جهات و دقائق رجوع به غير عالم نموده است . و اگر به أعلم رجوع نمايد ، در خصوص اين مزايا و خواصّ نيز از عالم كه همان أعلم\r\n\r\n","description":"","footnote":"","page_name":" 157 ","page_number":171},
  {"content":"\r\n\r\nاست پيروى نموده و بالنّتيجه در تمام جهات و خصوصيّاتى كه خود بدانها جاهل است ، به عالم مراجعه كرده است ، چه آن خصوصيّاتى كه عالم و أعلم هر دو ميدانند ، و چه آن خصوصيّاتى كه فقط شخص أعلم آنها را ميداند .\r\nحضرت إبراهيم عليه السّلام به طور مطلق ، در تمام جهات و خصوصيّات و مزايايى كه آزر بدانها آشنا نيست ، پيروى او را از خود كه دانا و عالم است لازم شمرده است .\r\nاين بود محصّل استدلالى كه حقير در جلد سوّم از « إمام شناسى » درس سى و يكم ، براى لزوم رجوع به أعلم امّت از اين آيه مباركه استفاده كردم .\r\n\r\nإيراد حضرت استاد آية الله علّامه طباطبائىّ ( قدّه ) بر استفاده رجوع به أعلم از آيه\r\nو چون چهار جلد أوّل از دورهء « إمام شناسى » در زمان حيات استادنا الاكرم سيّد الفقهآءِ و المجتهدين آية الله فى العالمين حضرت علّامه طباطبائى قَدَّسَ اللهُ سِرَّهُ الشَّريف آماده بود ، من اينها را خدمت ايشان تقديم كردم تا ايشان مطالعه كنند .\r\nايشان فقط در همين مسأله در حاشية آن دفاترى كه خدمتشان داده شد ، تعليقه‌اى مرقوم فرمودند كه خطّ مباركشان الآن در كنار آن صفحه هست ؛ و حقير در موقع طبع اين كتاب ، بدون أدنى تصرّف و إظهار نظرى ، عين آن تعليقه را هم در پاورقى آوردم .\r\nايشان در آن تعليقه فرمودند : « طبق اين فرض و بيان ، ترديد ، ما بين مجتهد مطلق و مجتهد متجزّى واقع است ، نه ما بين أعلم و عالمى كه حجّت شرعى در عامّهء أحكام برايش قائم است و واجب العمل ؛ و گر نه به خود مجتهد عالم واجب بود كه به مجتهد أعلم رجوع كند ، و اين أمر با بناءِ قطعى عقلاء مخالف است .\r\nمثلًا در هيچ شهرى بيماران و حتّى خود أطبّاء ، در معالجه منحصراً به أعلم أطبّاءِ شهر رجوع نمىكنند ؛ و همچنين در سائر صناعات و حرفه ها ، تنها به بالاترين استاد رجوع نمىكنند . و اگر رجوع هم كنند به عنوان أرجحيّت است نه\r\n\r\n","description":"","footnote":"","page_name":" 158 ","page_number":172},
  {"content":"\r\n\r\nتعيّن و لزوم . در آيه كريمه هم ، علم و جهل مناط گرفته شده ، نه أعلميّت و عالميّت يا أعلميّت و جاهليّت » « 1 »\r\nدر اينجا بنده بعد از اينكه تعليقهء ايشان را بعينه منعكس نمودم ؛ مرقوم داشتم : « اين تعليقه از استاد گرامى ما حضرت آية الله علّامة طباطبائىّ مُدَّ ظِلّه العالى است » .\r\nاز مجموع فرمايش ايشان استفاده مىشود كه : ايشان استدلال حقير در اين آيه شريفه بر لزوم رجوع عامى به عالم را پذيرفته‌اند ، ولى لزوم رجوع عامى به أعلم را نپذيرفته‌اند . و بالجمله مىخواهند بفرمايند كه : از اين آيه لزوم مراجعهء شخص جاهل به أعلم استفاده نميشود ؛ بلكه از آيه استفاده مىشود كه بايد به مجتهد مطلق مراجعه شود نه مجتهد متجزّى . أمّا اينكه به أعلم مراجعه بكند و به مجتهد عالم مراجعه نكند ، از آيه فهميده نمىشود .\r\nمجتهد متجزّى كسى است كه در بعضى از مسائل اجتهاد كرده و داراى فتوى است ؛ و در بعضى از مسائل صاحبِ نظر و فتوى نيست ؛ و چون چنين است ، پس جاهل بوده و شخص عامى نمىتواند در مورد آن مسائل به او رجوع كند ؛ زيرا كه اين كار ، رجوع جاهل به جاهل بوده ، و مراجعهء جاهل به عالم نيست .\r\nأمّا نسبت به مجتهد مطلق ، شخص عامى مىتواند به او مراجعه كند ؛ زيرا كه در هر مسأله‌اى او صاحب فتوى بوده و عالم است . اين معنى از آيه استفاده مىشود ؛ و أمّا رجوع جاهل به أعلم از آيه استفاده نمىشود ؛ زيرا همانطور كه أعلم به همهء مسائل آگاهى دارد ، عالم نيز چنين است ؛ پس از كجاى آيه استفاده مىشود كه : شخص جاهل بايد به أعلم مراجعه كند و نمىتواند به عالم رجوع كند ؟ !\r\nو علاوه ، سيرهء عقلاء نيز چنين است كه به أعلم مراجعه نمىكنند .\r\n\r\n\r\n","description":"","footnote":"\r\n( 1 ) « إمام شناسى » ج 3 ، ص 10\r\n","page_name":" 159 ","page_number":173},
  {"content":"\r\n\r\nمثلًا در بيمارستانهائى كه داراى أطبّاءِ مختلف هستند ، سيره چنين است كه بيماران به همهء آنها مراجعه مىكنند و تنها به طبيب أعلم شهر كه داراى تخصّص بيشتر در فنون مختلف پزشكى و جرّاحى و سائر جهات است مراجعه نمىنمايند . و همينطور در سائر صناعات و حِرَف . مثلًا اگر كسى بخواهد خانه‌اى بسازد ، به سراغ معمار أعلم نمىرود . يا اگر بخواهد لباسى بدوزد ، به خيّاطى كه از همه در اين حرفه مهارتش بيشتر است مراجعه نمىكند ؛ و لذا مىبينيم همهء مردم به همهء خيّاط ها مراجعه مىكنند و دكّان سائر خيّاط ها بسته نيست . و اين ، به جهت همان سيرهء عقلائيّهء رجوع جاهل به عالم است . با اينكه از نظر مهارت ، بين أفراد اين أصناف ، تفاوت بسيار است .\r\nو از همهء اينها گذشته ، آنچه كه در اين آيه شريفه است ، تفاوت بين علم و جهل است .  إِنِّي قَدْ جاءَنِي مِنَ الْعِلْمِ ما لَمْ يَأْتِكَ ،  يعنى من عالمم و تو جاهلى ؛ و آيه در مقام بيان تفاوت بين أعلميّت و عالميّت ، يا أعلميّت و جاهليّت نيست . بنابراين از آيه شريفه استفاده نمىشود كه : بايد جاهل فقط به أعلم مراجعه كند و سائر علماء را كنار بگذارد . اين بود محصَّل فرمايش و إشكال ايشان .\r\n\r\nرجوع به أعلم در مسائل خطيره و امور مهمّه ، سيره عقلائيّه است حتّى براى عالم\r\n\r\nبا إمكانات دسترسى به أعلم در امور خطيره ، رجوع به عالم خلاف سيره است\r\nو أمّا اينكه فرمودند : سيرهء عقلائيّه قائم است بر اينكه بايد جاهل به عالم مراجعه كند و رجوع به أعلم ثابت نيست ، بايد ديد كه آيا واقعاً همينطور است ؟ آيا اين سيره ، ثابت و مُطّرد و مسلّم است كه عقلاءِ عالَم به أعلم مراجعه نكرده و به عالم مراجعه مىكنند ؟ جواب منفى است ؛ به دليل اينكه :\r\nأوّلًا : مىبينيم كه در نظر عقلاء مسائلى كه بايد به عالم مراجعه نمود ، از جهت أهمّيّت و عدم أهمّيّت ، مختلف است . زيرا بعضى از مسائل خيلى داراى أهمّيّت نيست ، و لذا در آن مسائل زياد دقّت نمىكنند كه حتماً به بهترين متخصّص مراجعه كنند .\r\nمثلًا اگر إنسان مبتلا به سر درد شده يا سرما خوردگى مختصرى پيدا كند ، به نزد همان طبيب محل رفته و به دستورات او عمل مىنمايد ، و بدين وسيله\r\n\r\n","description":"","footnote":"","page_name":" 160 ","page_number":174},
  {"content":"\r\n\r\nرفع نقاهت مىشود ، و ديگر به طبيب أعلم مراجعه نمىكند ؛ زيرا مسأله خيلى داراى أهمّيّت نيست . و در حقيقت اين پزشك با آن پزشك أعلم از جهت تشخيص سرما خوردگى يكسانند ، و اگر إنسان به او هم مراجعه كند ، تشخيص مرض و دستور دارو و غذا و پرهيز از أغذية مُضرّه يكسان است . لذا إنسان ضرورتى براى رجوع به طبيب أعلم نمىبيند .\r\nو أمّا اگر مسأله مهمّ و خطير باشد ؛ و بيمار مبتلا به مرضى شده است كه دو طبيب در مورد او نظرات مختلف داده‌اند ؛ و طريق معالجهء يكى از آنها مخالف با ديگرى بوده و در اين مورد احتمال هلاكت است . يك طبيب تشخيص مىدهد كه : بيمارى آپانديسيت است ، و طبيب ديگر مىگويد : كيسهء صفراء است . و اين ، دو مرض مختلف است كه ممكن است بيمار بواسطهء يك عمل جرّاحى تلف شده و از بين برود . آيا در اينجا هم به أعلم مراجعه نمىكنند ؟ قطعاً پاسخ منفى است .\r\nزيرا ديده مىشود كه : در اين گونه موارد ، همه به أعلم مراجعه مىكنند . بلكه گاهى زحمات بسيار و طاقت فرسا را متحمّل ميشوند تا دسترسى به أعلم پيدا كنند . و نه تنها به أعلم شهر مراجعه مىكنند ، بلكه به أعلم شهرها و كشورها و قارّه‌ها نيز مراجعه مىكنند ، براى اينكه طبيب بهتر و متخصّص‌تر را براى معالجهء مرض خود بدست بياورند .\r\nبنابراين ، چنين سيرهء عقلائيّه‌اى كه در همهء موارد فقط به عالم مراجعه كنند وجود ندارد ؛ بلكه مسائل از جهت أهمّيّت و عدم أهمّيّت مختلف است ؛ و در مواردى كه مسأله ذى أهمّيّت است ، سيرهء عقلاء بر اين است كه به أعلم مراجعه كنند .\r\nثانياً : اينكه مردم در همهء مسائل به أعلم مراجعه نمىكنند ، بواسطهء عدم إمكانات و دسترسى مردم به اوست . زيرا أعلم هميشه يك شخص واحد است و نمىشود دو تا يا بيشتر باشد . مردم همه داراى علم در سطوح مختلف\r\n\r\n","description":"","footnote":"","page_name":" 161 ","page_number":175},
  {"content":"\r\n\r\nهستند ؛ و در اين صورت با همديگر در آن علم مشتركند ؛ و أفراد آنها هم بسيار است . و هر چه دائرهء تخصّص ضيق مىشود ، تعداد أفراد عالم كمتر مىشود و همينطور به صورت مخروطى بالا مىرود تا به آخرين نقطة مخروط كه فقط يك نفر خواهد بود مىرسد كه از همه أعلم است . و چون اين شخص منحصر به فرد است ، دسترسى به او از همه مشكل‌تر مىباشد ؛ زيرا كه او يك نفر است و تمام جمعيّت هم مىخواهند به او مراجعه كنند ؛ لذا براى همه إمكان دسترسى به او وجود ندارد ، و مردم نمىتوانند به او مراجعه كنند ، چون او عزيز الوجود است .\r\nلهذا مىگويند : حال كه دستمان به أعلم نمىرسد به الاعْلَمُ فَالاعْلَم اكتفا مىكنيم . و لذا مىبينيم اگر إمكانات از هر جهت براى آنان يكسان باشد ، اينها هيچوقت أعلم را رها نمىكنند تا به عالم رجوع كنند .\r\nمِن باب مثال : اگر در كاروانى كه به حجّ ميرود ، يك پزشك متخصّص أعلم و عاليقدر و يك پزشك عادى و معمولى وجود داشته باشد ، و هر دو هم عالم بوده و داراى إجازهء پزشكى باشند ، و هر دوى اينها هم بدون هيچ تفاوت ، در دسترس أفراد اين كاروان باشند ، در اين صورت معلوم است كه اينها مراجعهء به آن پزشك عادى نمىكنند ، بلكه به آن پزشك أعلم مراجعه مىكنند .\r\nپس عدم رجوع به أعلم بواسطهء عدم إمكانات و تمكّن مردم است ؛ و اگر تمكّن داشته باشند مراجعه مىكنند . فعليهذا يك چنين سيره‌اى ( رجوع جاهل به عالم ، نه به أعلم ) در همه جا ثابت نيست .\r\nو أمّا اينكه ايشان مىفرمايند : لازمهء اين مسأله اينست كه خود مجتهدين هم به مجتهدين أعلم از خود مراجعه كنند ، و همچنين بعضى أطبّاء كه خود طبيبند به طبيب أعلم مراجعه كنند ، و اين مسلّم نيست .\r\nاين مسأله هم محلّ إشكال و تأمّل است . چون وقتى شخص مجتهدى در مسأله‌اى عالم شد در اين صورت دو فرض متصوّر است : يا اينچنين است كه در اين مسأله جازم و قاطع است ، يا اينكه اينچنين نيست ؛ بلكه عالم است به علم\r\n\r\n","description":"","footnote":"","page_name":" 162 ","page_number":176},
  {"content":"\r\n\r\nعادى و ظنّ مُتاخِم به علم كه آن هم قابل از بين رفتن و قابل تشكيك است .\r\nدر صورت أوّل علمش قابل تغيير نيست ؛ زيرا او خود را مساوى با أعلم ميداند ؛ و در آن مسألة بخصوص كه عالم ، جازم و قاطع است ، در وجود خود احتمال خلاف اين مبنى را نمىدهد تا نيازمند به رفع إشكال و شبهه باشد . چرا كه داراى علم و يقين است كه عبارت از قطع است - و در محلّ خود إثبات شده است كه حجّيّت قطع ذاتى است ، و احتياج به جعل حجّيّت ندارد - در اين صورت ، بر فرض اينكه آن أعلم هم نظريّه‌اش بر خلاف نظر او باشد ، او در اين مسأله خود را أعلم ميداند نه آن أعلم را ؛ و إلّا اگر او را أعلم از خود بداند ، در علم خود احتمال خلاف مىدهد ؛ و با احتمال خلاف ، موضوع ما ( علم توأم با قطع و جزم ) ديگر از قطع و جزم خارج است ؛ و ديگر علمش علم قطعى و جزمى نيست ؛ و در هر كجا كه علم جزمى پيدا شود ، ديگر احتمال خلاف داده نمىشود .\r\nپس براى هر شخص عالمى كه به علمش قاطع باشد ، راه وصول به أعلم بسته است . زيرا كه او خود را در آن مسأله همطراز يا بالاتر از أعلم مىبيند .\r\nو اين إشكالى ندارد كه إنسان خود را در بسيارى از مسائل پائين‌تر از أعلم بداند ، ولى در آن مسائلى كه جازم و قاطع است خودش را بالاتر بداند .\r\nبسيارى از أطبّائى كه ديده مىشود در مسائل به أعلم مراجعه نمىكنند از اين باب است ؛ زيرا قطع دارند كه : تشخيص آنها صحيح است ؛ بنابراين ، قطع آنها بمنزلة يك حجاب و سنگر و مانعى بين آنها و بين مراجعهء به آن طبيب أعلم است . اين در صورتى كه إنسان به علم خود قطع داشته باشد .\r\nو أمّا در صورتى كه قطع نداشته باشد ، بلكه علمش علم عادى بوده و در آن احتمال خلاف هم داده بشود ، در اينجا ما مىبينيم كه سيرهء عقلاء مراجعهء به أعلم است .\r\nأطبّاء براى معالجهء خود و يا خانواده شان به طبيب ديگرى مراجعه\r\n\r\n","description":"","footnote":"","page_name":" 163 ","page_number":177},
  {"content":"\r\n\r\nمى كنند ، با اينكه خودشان طبيب و متخصّص هستند ؛ و ليكن چون كسالت نزديكان و بستگانشان قدرى أهمّيّتش بيشتر است ، لذا به طبيب ديگرى مراجعه مىكنند . يا در مرض خود به طبيب ديگرى مراجعه مىكنند چون نسبت به آن تشخيصى كه در مورد مرض خود يا بيمارى فرزندشان داده‌اند ، قطع ندارند و علمشان قابل تشكيك است . و أمّا در صورت قطع ، مراجعه نمىكنند\r\n\r\n. علّت عدم رجوع رُوات أحاديث به إمامان در مسائل جزئيّه ، جزم آنهاست\r\nو علّت اينكه أئمّه عليهم السّلام در زمان خود أفرادى را به عنوان رُوات و فقهاء در ميان مردم قرار ميدادند و آنها براى مردم مسأله مىگفتند و مردم به آنها مراجعه مىنمودند و فقهاء و روات حديث مرجع و پاسخگوى مردم در أمور بودند هم بر اين أساس است .\r\nزيرا فقهاء و رُواتى كه براى مردم نظر ميدادند ، نسبت به علم خود قاطع و جازم بوده و در آن نياز رجوع به إمام نداشتند ؛ بلكه آنها بر طبق علم جزمى و قطعى خويش عمل مىنمودند و مردم را به سوى مقاصدشان حركت ميدادند .\r\nمثلًا فقيهى به خدمت إمام عليه السّلام رسيده ، و از حضرت مسائل وضوء را سوال نموده است و حضرت تمام خصوصيّات وضوء را برايش گفته‌اند . كيفيّت شستن صورت و دستها و مسح را براى او بيان كرده‌اند . پس از بيان حضرت و مشاهدة عمل ايشان براى او قطع حاصل شده است ، و براى بار دوّم به محضر إمام نرفته و از اين مسائل سوال نمىنمايد ؛ زيرا قطع به حكم داشته و علم خود را در اين مسائل از علم إمام كمتر نمىداند . و بدين جهت راه سوال و رجوعش به إمام بسته است . و أمّا در مسائلى كه أحياناً براى او پيش مىآيد و در آنها احتمال تشكيك ميدهد ، و در عين اينكه علم دارد أمّا احتمال خلاف هم ميدهد ، مىبينيم كه باز هم به إمام مراجعه مىكند .\r\nو لذا در هر زمانى إمام معصوم يكى است ؛ ولى فقهاء با اختلاف درجات و مراتبى كه دارند بسيارند ؛ و همهء آنها نيازمند به إمام معصوم هستند . از اين جهت كه آن علومى كه اينها دارند قابل تشكيك است و صد در صد علم جزمىِ\r\n\r\n","description":"","footnote":"","page_name":" 164 ","page_number":178},
  {"content":"\r\n\r\nقطعىِ وجدانىِ حضورى نيست ؛ و علم إمام بالاتر است . لذا إمام در رأس ، و بقيّه در زير پرچم و لواى او ، همه در ممشاى واحد و صراط مستقيم بسوى حضرت پروردگار حركت مىكنند . و در هر مسأله‌اى از مسائل كه نيازمند به علم إمام باشند ، بايد به او مراجعه كنند .\r\nدر زمان ولايت ظاهر ، از إمام ظاهر ؛ و در زمان إمامتِ إمام غائب ، از حقيقت ولايت او بايد استفاده كنند ؛ و از آن شريعه آب بنوشند ؛ تا اينكه اين مَنْقَصت از آنها ترميم گرديده ؛ نقاط تاريكشان تبديل به نور بشود .\r\nو بالجمله در تمام اين جهاتى كه بيان شد ، ما از آيه شريفه استفادهء رجوع به أعلم مىكنيم . آيه مىخواهد اين را بفهماند كه : علم ، حقّ و حقيقت و نور است . حال كه علم حقيقت شد ، با وجود نور بودن و حقيقت بودن ، ديگر نقاط ضعف در او وجود ندارد . زيرا علم ، وجود است ؛ عدم نيست . نور است ؛ ظلمت نيست . حقّ است ؛ باطل نيست .\r\nو اين است معنى علم . آنجائى كه علم ضعيف باشد ، آنجا نور است به إضافة ظلمت ؛ پس نورِ مطلق نيست . تفاوت چراغ هزار شمعى با صد شمعى به اين است كه آن ، هزار درجهء نور را داراست و اين ، صد درجه از نور را به إضافة نهصد درجه از ظلمت . پس نور ضعيف ، نورى است ممزوج و مخلوط با ظلمت ؛ وجوديست مخلوط با عدم . بنابراين هر علم ضعيف ، ممزوج و مخلوط با جهل است ؛ و علم بدون جهل ، همان علم درجهء أعلى است . و به هر مقدار كه از آن درجه تنازل شود ، آن علم با جهل توأم است .\r\n\r\nدلالت آيه بر آنكه يگانه راه و روش حقّ ، تبعيّت از علم است\r\nو اينكه حضرت إبراهيم به پدر خود مىفرمايد :  فَاتَّبِعْنِي أَهْدِكَ صِراطاً سَوِيًّا  ، براين أساس است كه : به من علمى رسيده كه به تو نرسيده است . يعنى اگر تو در هر درجه‌اى از علم باشى ، علمت توأم با جهل است ؛ زيرا در سرحدّ علم من نيست ، و بر جاهل است كه به عالم مراجعه نمايد .\r\nهمانگونه كه تمام مراتب نور ، گرچه در حقيقت نوريّهء خود با همديگر\r\n\r\n","description":"","footnote":"","page_name":" 165 ","page_number":179},
  {"content":"\r\n\r\nمشتركند ، و عنوان نور و مفهوم آن به حمل أوّلى ذاتى بر همه صادق است ؛ ولى به حمل شايع صناعى هر يك از أفراد و مراتب نور ، در مقام و درجهء خاصّى هستند .\r\nنور عالى و أعلى ، نورى أكمل از همهء أفراد و مراتب نور مىباشد . و بقيّة أنواع نور ( در درجات و مراتب مختلفه ) توأم با عدم هستند يعنى همهء آنها نور به إضافة ظلمت مى باشند .\r\nبنابراين ، شخص عالم كه به درجهء أعلاى از علم نرسيده است ، علمش توأم با جهل مىباشد ؛ به خلاف أعلم كه در علم او هيچ شائبهء جهل و ضلالت وجود ندارد . و بدين جهت واجب است كه جاهل به أعلم مراجعه نمايد .\r\nو ما نمىخواهيم بگوئيم كه در آيه مباركه عنوان أعلميّت آمده و به عنوان يك عِدل ملاحظه شده است ، تا اينكه جواب داده شود : عنوان أعلميّت نيامده است . آرى ، عنوان علم آمده است ، ولى از حاقّ علم ، ما استفادهء اين معنى را مىكنيم كه علم نور است و داراى درجات مختلف است ؛ هر درجه‌اى از علم كه بالا باشد ، نور بالاست ، و هر درجه‌اى از علم كه ضعيف باشد ، نور كمتر است و مشوب و مخلوط با ظلمت و جهل است ؛ و به اندازه‌اى كه از ظلمت و جهل بهره دارد ، براى كمال خود نياز به تتميم دارد و بايد نقاط ضعف خود را بواسطهء درخشش نور عالى تكميل كند . و اين معنى رجوع جاهل به أعلم است .\r\nمثلًا اطاقى را فرض كنيد كه در آن ، چراغ يك شمعى و صد شمعى و هزار شمعى وجود دارد ؛ ولى آن نور يك شمعى نسبت به نور هزار شمعى ، يك درجه نور و نهصد و نود و نه درجه ظلمت ، و آن چراغ صد شمعى ، صد درجه نور و نهصد درجه ظلمت است ؛ و آن نور هزار درجه ، تماماً نور بوده و مشوب و مخلوط با ظلمت نمىباشد .\r\nاين نور يك شمعى به نور صد شمعى ، و آن هم به هزار شمعى - به جهت\r\n\r\n","description":"","footnote":"","page_name":" 166 ","page_number":180},
  {"content":"\r\n\r\nتكميل و تتميم خود - نيازمند مىباشند . و لذا وقتى چراغ هزار شمعى روشن شود ، همه جاى فضاى اطاق روشن شده و تمام جهالتها و ظلمتها از بين مىرود .\r\nيا مثلًا شخصى كه در شب با اتومبيل خود در جادّه‌اى حركت مىكند ، اگر اتومبيل خود را مجهّز به نور افكنهاى قوى كرده و آنها را روشن كند ، بوسيلهء آن همهء بيابان روشن شده و سرنشين از همهء خصوصيّات اطّلاع پيدا مىكند . دشمن خود را در ناحيه‌اى ، و حيوانات درنده را در جانبى ، و درّهء عميق را در سمتى ، و چاهى سر پوشيده را در جهتى مشاهده مىنمايد . ولى اگر چراغ آن داراى نور كمى باشد ، گرچه سرنشين آن مىتواند بوسيلهء آن نور به حركت إدامه دهد ، ليكن با بسيارى از خطرات مواجه مىشود . پس آن نور قوى است كه جلوى آن خطرات را مىگيرد .\r\nو بر همين أساس ، آيه مباركه نمىفرمايد كه : آن درجهء از علم عالم كه به درجهء أعلميّت نرسيده ضايع و باطل است ؛ بلكه مىفرمايد : آن درجهء از علم ، ضعيف است . يعنى اى عموى من ، آزر ! تو به هر مقدارى كه عالم باشى ، علم تو ضعيف و راهت غير مستوى و كج و معوج مىباشد ؛ و تا هنگامى كه در طريق خودت حركت مىكنى هر گز به مقصد نخواهى رسيد ! و أمّا اگر طريقهء خويش را ترك نموده و در راه مستوى و صراط مستقيم ، در پرتو نور و علم من حركت كنى ، به سرعت به مقصد نائل خواهى شد !\r\n\r\nشباهت مُفاد آيه با روايت : مَا وَلَّتْ أُمَّةٌ أَمْرَهَا رَجُلًا قَطُّ ، إلخ\r\nآيه شريفه بعَيْنها مانند روايتى است كه از سلمان فارسى و أمير المؤمنين و حضرت إمام حسن مجتبى و حضرت إمام موسى بن جعفر عليهم السّلام نقل نموديم . و شيخ سليمان قندوزى هم در كتاب « ينابيع المودّة » و نيز علّامة أمينى در « الغدير » از ابن عُقدَه روايت كرده‌اند كه : رسول خدا صلّى الله عليه و آله و سلّم فرمود :\r\nمَا وَلَّتْ أُمَّةٌ أَمْرَهَا رَجُلا قَطُّ وَ فِيهِمْ مَنْ هُوَ أَعْلَمُ مِنْهُ ، إلَّا لَمْ يَزَلْ أَمْرُهُمْ\r\n\r\n","description":"","footnote":"","page_name":" 167 ","page_number":181},
  {"content":"\r\n\r\nيَذْهَبُ سَفَالًا حَتَّى يَرْجِعُوا إلَى مَا تَرَكُوا .\r\n« هيچ امّتى هيچگاه أمر خود را به غير أعلم نسپرده ، مگر اينكه دائماً رو به پائين و پستى مىگرايند و أمر آنها در سطح پائين حركت مىكند ؛ تا اينكه از طريقه و روش خود برگردند . »\r\nحضرت نمىفرمايد : أمر آنها به كلّى ضايع و نابود مىشود . بدين معنى كه اگر شخص غير أعلم ، رهبرى جامعه را در دست بگيرد و حكومت كند و فتوى بدهد و قضاوت نمايد ، آن جامعه به نيستى و نابودى كشيده نمىشوند ، بلكه در پرتو نور او نيز حركت مىكنند ، أمّا در يك افق پائين تر .\r\nبه خلاف موقعى كه أعلم زمام امور را در دست بگيرد ؛ او در يك افق بالاتر ، و در يك فضاى عاليتر و راقى تر ، با يك انديشهء قوىتر همهء مردم را به راه كمال مىرساند .\r\nسَفال ، از سَفْل است . يعنى در يك مرتبهء پائين . و اين تعبيرِ بسيار لطيفى است كه مىفرمايد : سَفالًا ؛ يعنى مردم حركت مىكنند ؛ هم از حُظوظ زندگى بهره‌مند شده و هم از تمتّعات إلهيّه متمتّع مىشوند ؛ أمّا در يك درجهء پست و پائين ، بحسب رتبه و درجهء كمال و عدم كمال آن شخص ولىّ كه رهبر اين قوم و امّت است ، تمام أفراد هم بر همان نَهْج حركت خواهند كرد .\r\nأمّا اگر شخص أعلم ، زمام أمر امّت را در دست بگيرد ، جامعه را در يك افق عالى به صوب كمال رهبرى مىكند . و اين آيه مباركه هم با آن روايت شريفه كه عرض شد ، در بسيارى از مُفاد يكى است . يعنى هر دو مىخواهند يك مطلب و مفاد را براى ما بيان كنند .\r\nعلى كلّ تقدير ، ما مىخواهيم از اين آيه مباركه استفاده كنيم و بگوئيم : آيه در صدد بيان اين مطلب است كه : علم نور است ، علم حقّ است و علم حقيقت است ، و همانطور كه تمامى آيات قرآن ، ما را به حقّ دلالت و دعوت مىنمايد ، مانند كريمهء :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ \r\n\r\n","description":"","footnote":"","page_name":" 168 ","page_number":182},
  {"content":"\r\n\r\n يُهْدى  « 1 » ؛ و آيه شريفهء :  فَما ذا بَعْدَ الْحَقِّ إِلَّا الضَّلالُ  « 2 » ؛ و أمثال اينها ؛ در اينجا هم مىگويد : علم حقّ است و مردم بايد از علم تبعيّت كنند ؛ و آن علمى كه هيچ شائبهء جهل در آن نيست علم أعلم است ؛ و علم پائين‌تر از آن ، علم به إضافة جهل است . آن علمى كه هيچ شائبهء بطلان در آن نيست علم أعلم است كه حقّ است ؛ و علم پائين‌تر از او حقّ است به إضافة ظلمت . لذا حقِّ نسبى است ؛ يعنى حقِّ مخلوط با ظلمت است .\r\nاين آيه با إطلاق و دلالت خود براى ما به خوبى روشن مىكند كه : أصل علم موضوعيّت دارد ؛ و بايد همهء مردم بر أساس علم حركت كنند ؛ و لازمهء اين سخن ، رجوع به أعلم در همهء مسائل است .\r\nو از اين آيه استفاده مىشود كه : إنسان ، هم در مسألة فتوى و هم در مسألة قضاء و هم در مسألة ولايت ، بايد به أعلم امّت رجوع كند . و اين آيه برهانى است صريح بر اينكه بايد أعلم امّت زمام امور آنها را در دست بگيرد ؛ و همچنين براى مردم فتوى بدهد ، و بيان مسائل بكند ؛ و رفع خصومات و منازعات را در بين مردم بنمايد . اين استفاده‌اى است كه ما از اين آيه دربارهء وجوب و لزوم رجوع به أعلم مىكنيم .\r\n\r\nبحث در : أَمَّا الْحَوَادِثُ الْوَاقِعَةُ فَارْجِعُوا فِيهَا إلَى رُوَاةِ حَدِيثِنَا\r\nيكى ديگر از أدلّه‌اى كه براى ولايت و حجّيّت قول فقيه در سه مرحلة قضاء و إفتاء و حكومت ذكر مىكنند ، روايتى است كه محدّث عظيم الشأن ما : شيخ محمّد حسن حرّ عامِلىّ در كتاب القضآءِ « وسآئل الشّيعة » باب يازده از « أبواب صفات قاضى » از شيخ صدوق محمّد بن علىّ بن الحسين در كتاب « إكمالُ الدِّين وَ إتمام النِّعْمَة » از محمّد بن محمّد بن عصام ، از محمّد بن يعقوب ، از إسحق بن يعقوب نقل مىكند كه :\r\nقالَ : سَأَلْتُ مُحَمَّدَ بْنَ عُثْمَانَ الْعَمْرِىِّ أَنْ يُوصِلَ لِى كِتَابًا قَدْ سَأَلْتُ فِيهِ عَنْ\r\n\r\n\r\n","description":"","footnote":"\r\n( 1 ) قسمتى از آيه 35 ، از سورهء 10 : يونس\r\n( 2 ) قسمتى از آيه 32 ، از سورهء 10 : يونس\r\n","page_name":" 169 ","page_number":183},
  {"content":"\r\n\r\nمَسَآئِلَ أُشْكِلَتْ عَلَىَّ .\r\nروايت را مىرساند به إسحق بن يعقوب كه او مىگويد : من از محمّد بن عثمان العَمْرىّ كه يكى از نُوّاب أربعه است ، سوال كردم كه : آن مكتوب و نامه‌اى را كه من نوشته‌ام و از آن مسائلى كه بر من مشكل شده بود در آن استفتاء كرده‌ام ، جواب را به من برساند .\r\nفَوَرَدَ التَّوقِيعُ بِخَطِّ مَوْلَانَا صَاحِبِ الزَّمَانِ عَلَيْهِ السَّلامُ : أَمَّا مَا سَأَلْتَ عَنْهُ أَرْشَدَكَ اللَهُ وَ ثَبَّتَكَ - إلَى أَنْ قَالَ ( عَلَيْهِ السَّلامُ ) : وَ أَمَّا الْحَوَادِثُ الْوَاقِعَةُ فَارْجِعُوا فِيهَا إلَى رُوَاةِ حَدِيثِنَا فَإنَّهُمْ حُجَّتِى عَلَيْكُمْ وَ أَنَا حُجَّةُ اللَهِ « 1 » . . .\r\nإسحق بن يعقوب مىگويد : براى من توقيع به خطّ مبارك مولانا صاحب الزّمان عليه السّلام آمد كه : أمّا آنچه را كه از او سؤال نمودى - خداى تو را رشد دهد و به كمال برساند و ثابت قدم بدارد - ( و پس از آنكه حضرت اين دعاها و ألطاف را در حقّ او فرمودند ، نوشته‌اند ) : جواب سوال تو اينست كه : در حوادث واقعه شما به راويان أحاديث ما مراجعه كنيد ، زيرا كه آنها حجّت من هستند بر شما ، و من حجّت خدا مىباشم .\r\nبحث ما در اين روايت در دو جهت است : سَنَدًا و دَلالةً .\r\nأمّا از جهت سند : اين روايت را شيخ صدوق در كتاب « إكمالُ الدّين و إتمام النِّعمة » كه آن را « كمال الدّين و تمام النِّعمة » هم مىگويند ، ذكر فرموده است .\r\nو نيز شيخ طوسى در كتاب « الغيبة » از جماعتى ، از جعفر بن محمّد بن قولُوَيه ، و از أبو غالب زُرارىّ و غير اين دو نفر ، و همه از محمّد بن يعقوب آورده‌اند . همچنين شيخ طبرسى آن را در « احتجاج » روايت كرده است .\r\n\r\n\r\n","description":"","footnote":"\r\n( 1 ) « وسآئل الشّيعة » طبع حروفى بيست جلدى ، ج 18 ، أبواب صفات القاضى ، ص 101 ، حديث 9\r\n","page_name":" 170 ","page_number":184},
  {"content":"\r\n\r\nو سيّدنا الاستاذ آية الله حاج سيّد محمود شاهرودى ، تَغَمَّدَهُ اللَهُ بِرَحْمَتِه ، در « كتاب الحجّ » فرموده‌اند : كَيْفَ كانَ ، فَلا يَنْبَغى الإشْكالُ فى اعْتِبارِ سَنَدِهِ ؛ لِدَلالَةِ التَّوْقيعِ عَلَى عُلُوِّ شَأْنِ إسْحَقَ وَ سُمُوِّ رُتْبَتِهِ بَعْدَ مُلاحَظَةِ ما فى مَتْنِ التَّوْقيعِ مِنْ شَواهِدِ الصِّدْقِ وَ الصُّدورِ ؛ فَتَدَبَّرْ وَ لاحِظْ « 1 »\r\nايشان مىگويند : به هيچ وجه إشكالى در سند اين روايت نيست ؛ فقط سخن دربارهء كسى است كه اين روايت را از محمّد بن عثمان العَمْرى گرفته است ، و او إسحق بن يعقوب مىباشد ؛ و إشكالى در اعتبار او و اينكه اين شخص هم معتبر است ، نمىباشد . پس اين توقيع هم قابل عمل است .\r\nچون اين توقيع بعد از ملاحظهء متنِ عالى و رفيعش ، دلالت بر علوّ شأن إسحق و سموّ رتبة او مىكند ، كه اين حديث را از نائب خاصّ إمام عليه السّلام گرفته ، و بيان كرده است .\r\nو علاوه ، وقتى كه بزرگانى مثل مرحوم شيخ طوسى و شيخ طبرسى و شيخ صدوق رحِمَهُمُ الله ، بدان عمل كرده‌اند و در كتاب خود نوشته‌اند ، اين موجب قوّت روايت مىشود . و از همهء اينها گذشته ، اين روايت از همان روايات مشهوره‌اى محسوب مىشود كه هم به متنش عمل شده و شهرت فتوائى دارد ، و هم دارى شهرت روائى مىباشد . زيرا كه اين بزرگان آن را در كتب خود نوشته و تلقّى به قبول كرده‌اند . و بعد از آنها ، ديگران هم اين روايت از روايات مشهوره‌اى است كه به آن استدلال مىكنند ؛ لذا در سند آن جاى تأمّل نيست .\r\nو أمّا از جهت دلالت : اين روايت در سه مرحلة إفتاء و قضاء و حكومت ، دلالت بر حُجّيّت قول فقيه و روات أحاديث دارد . زيرا حضرت مىفرمايد : وَ أَمَّا الْحَوَادِثُ الْوَاقِعَةُ ، يعنى در هر حادثه‌اى كه اتّفاق مىافتد و إنسان حقيقت آن را\r\n\r\n\r\n","description":"","footnote":"\r\n( 1 ) « كتاب الحجّ » طبع نجف ، الجزء الثّالث ، ص 348\r\n","page_name":" 171 ","page_number":185},
  {"content":"\r\n\r\nنمىداند - هر چه مىخواهد باشد - حتماً بايد به « رُوَاةِ حَدِيثِنَا » مراجعه نموده ، از آنان سوال نمايد . و نيز در منازعات و مخاصماتى كه بين او و بين ديگران اتّفاق مىافتد ، بايستى كه به آنها مراجعه كند . و نبايد به مَحاكم كفر يا محاكم ظلم مراجعه نمايد . و همچنين در مسائل ولائى ، در مسألة أموال مجهولُ المالك و در امور غُيَّب و قُصَّر و در اوقاف و نظائر آنها ، و بطور كلّى در تمام امورى كه احتياج به شؤون ولائى دارد ، و از همهء اينها مهمتر در ولايتى كه بر أصل اجتماع بايد باشد ، و قوّه و نيروى تدبير مجتمع كه بر يك أساس بايد حركت كند و اجتماع بدون آن نيرو نمىتواند بر قرار باشد ، بايد به « رُوَاةِ حَدِيثِنَا » مراجعه نمود . أفراد أجنبىاى كه حتّى در مسألة إسلام و قرآن يا تفسير و سائر مسائل وارد هستند ولى ولايت ما را ندارند ( همچون علماى أهل تسنّن ) ، از ناحية ما ولايت نداشته و داراى صلاحيّت براى قضاوت و فتوى دادن نيستند ؛ و از طرف ديگر هم ، راه براى ولايت و إمارت كفر نيز بسته است .\r\nپس راه منحصر است به : رُوَاةِ حَدِيثِنَا . لهذا بايستى در تمامى اين مسائل به آنها مراجعه نمود . و لذا ما مىتوانيم از اين روايت استفادهء حجّيّت ولايت فقيه و مرجعيّت فقيه در فتوى را نموده ، و حكم به قضاوت و صحّت قضاى او در منازعات و رفع خصومات كنيم .\r\nبنابراين ، در سه مرحله از مراحلى كه مورد بحث است ، اين حديث شريف كافى و وافى خواهد بود .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 172 ","page_number":186},
  {"content":"\r\n\r\n\r\nدرس بيست و يكم : نامه أمير المؤمنين عليه السّلام به مالك أشْتَر ، و برخى روايات ديگر\r\n\r\n","description":"","footnote":"","page_name":" 173 ","page_number":187},
  {"content":"\r\n . \r\n","description":"","footnote":"","page_name":" 174 ","page_number":188},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nيكى از أدلّه‌اى كه ممكن است به آن بر ولايت فقيه استدلال نمود ، نامه أمير المؤمنين عليه السّلام به مالك أشتر نَخَعِىّ است ، كه مشهور به عهد نامه أمير المؤمنين به مالك أشتر است . و سيّد رضىّ رحمة الله عليه در « نهج البلاغه » در ضمن همان نامه‌اى كه أمير المؤمنين عليه السّلام به مالك أشتر نخعىّ نوشته‌اند - در وقتى كه او را به ولايت مصر منصوب كردند - آورده است ؛ كه فقراتى از آن دلالت بر اين معنى مىكند :\r\nثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِى نَفْسِكَ ، مِمَّنْ لَا تَضِيقُ بِهِ الامُورُ ، وَ لَا تُمْحِكُهُ الْخُصُومُ ، وَ لَا يَتَمَادَى فِى الزَّلَّةِ ، وَ لَا يَحْصَرُ مِنَ الْفَىْء إلَى الْحَقِّ إذَا عَرَفَهُ ، وَ لَا تُشْرِفُ نَفْسَهُ عَلَى طَمَعٍ ، وَ لَا يَكْتَفِى بِأَدْنَى فَهْمٍ دُونَ أَقْصَاهُ ، وَ أَوْقَفَهُمْ فِى الشُّبُهَاتِ ، وَ ءَاخَذَهُمْ بِالْحُجَجِ ، وَ أَقَلَّهُمْ تَبَرُّمًا بَمُرَاجَعَةِ الْخَصْمِ ، وَ أَصْبَرَهُمْ عَلَى تَكَشُّفِ الامُورِ ، وَ أَصْرَمَهُمْ عِنْدَ اتِّضَاحِ الْحُكْمِ مِمَّنْ لَا يَزْدَهِيهِ إطْرَآءٌ ، وَ لَا يَسْتَمِيلُهُ إغْرَآءٌ ؛ وَ أُوْلَئِكَ قَلِيلٌ « 1 » .\r\n\r\n\r\n","description":"","footnote":"\r\n( 1 ) « نهج البلاغهء » باب الرّسآئل ، رساله 53 ، و از « نهج البلاغه » طبع مصر ، با تعليقه شيخ محمّد عبده ، ج 2 ، ص 94\r\n","page_name":" 175 ","page_number":189},
  {"content":"\r\n\r\n« و سپس براى قضاوت در ميان مردم ، آن كس را انتخاب كن كه در نزد تو از تمام رعاياى تو أفضل باشد . آن كس كه حوادث و واردات و وقايع خارجيّه ، او را در تنگنا در نياورده و در فشار روحى نيفكنده ، و منازعه و مخاصمه متنازعين و طرفين دعوى او را تنگ خُلق ننموده ، به لجاجت و إصرار بر رأيش نيندازند . و در لغزش و خطائى كه أحياناً از وى سر زند دوام نداشته باشد . و در ميان مرافعه و دعوى اگر حقّ بر او مكشوف افتاد ، از رجوع به حقّ تنگدل نگردد ؛ و نه تنها اينكه نفس وى در طمع به چيزى فرود نيايد و بر آن قرار نگيرد ، بلكه از مكان بالا نيز بر آن نظر نيفكند و إشراف هم پيدا نكند . و تا اينكه به آخرين درجه تحقيق و تأمّل ، در إدراك مسأله نرسد ، دست بر ندارد . و به نظر بَدوىّ و رأى ابتدائى خود اكتفا ننمايد . و توقّف و درنگ و قضاوتش در امور متشابهه و شُبهاتيكه نصّى بوضوح در آن نرسيده است بيش از همه باشد ، و بهتر از همه بتواند طرفين دعوى را در جستجوى دليل و حجّتى كه لازم است إقامه كنند ، وادار نمايد . و ملالت و خستگىاش در هنگام مراجعهء متخاصمين از همه كمتر باشد . و شكيبائى و صبرش در تحقيق و كشف امور و روشن شدن مطلب از همه افزون باشد . و در بريدن و قطع خصومت در وقتى كه حكم واضح شد و حقّ مشهود گشت از همه قاطعتر باشد . و از كسانى بوده باشد كه تمجيد و ثناگوئى بر او ، وى را در حكمش سبك و ملايم ننمايد . و ترغيب و تحريص بر حكمى إرادهء او را از آن حكم متمايل نگرداند . و آنچنان كسانى كه اين صفات در آنان است قليل مىباشند . »\r\nبحث ما در اين روايت نيز در دو جهت است : أوّل از جهت سند ، و دوّم از جهت دلالت .\r\nأمّا از حيث سند : سند « نهج البلاغه » كافى است كه به سيّد رضىّ برسد . و با وجود ايشان احتياج به سند ديگرى نداريم . بعضى گفته‌اند : سند « نهج البلاغهء » مقطوع است ؛ و سيّد رضىّ مطالب آن را مُرسلًا نقل نموده و آنها را\r\n\r\n","description":"","footnote":"","page_name":" 176 ","page_number":190},
  {"content":"\r\n\r\nبه إمام عليه السّلام نرسانده است ، و لذا حجّيّت ندارد .\r\nاين كلام ، بسيار سخيف و بكلّى از درجهء اعتبار ساقط است . زيرا سيّد رضىّ أعلَى مَقامًا وَ أرْفَعُ مَنْزِلَةً وَ أجَلُّ شَأْنًا است از اينكه چيزى را به أمير المؤمنين عليه السّلام بالقطع و اليقين نسبت دهد ، در حالتى كه براى او بالعلم و اليقين ثابت نشده باشد . بنابراين ، إتقان سند « نهج البلاغهء » - علاوه بر مضمون و متن منحصر بفرد آن ، كه تحقيقاً از مقام ولايت صادر گشته است - إتقان خود سيّد رضىّ است . بنابراين هر گاه مطلب به « نهج البلاغهء » رسيد ، ديگر بحث از سند آن مثل بحث از سند قرآن است كه مقطوعٌ به است .\r\n\r\nكلام استاد آية الله شيخ حسين حلّىّ ( قدّه ) در دلالت نامه ، بر خصوص لزوم أعلميّت در باب قضاوت\r\nأمّا از حيث دلالت : استاد ما : مرحوم آية الله العظمى آقاى شيخ حسين حلّىّ رضوان الله عليه ، در بحث اجتهاد و تقليد كه بوسيلهء اينجانب تقرير شده ، و نسخة خطّى آن در نزد حقير موجود است ، اين حديث را از أدلّة رجوع به أعلم در باب أخذ فتوى نگرفته‌اند .\r\nبنده در تقريرات ، اينچنين نوشته‌ام : قَوْلُهُ عَلَيْهِ السَّلامُ فى « نَهْجِ الْبَلاغَةِ » فى عَهْدِ مالِكٍ الاشْتَرِ : « ثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِى نَفْسِكَ . . . » .\r\nايشان در دلالت اين حديث بر لزوم رجوع به أعلم در باب إفتاء و استفتاء دو إشكال مىكنند :\r\nأوّلًا : مراد از حكم در اين فِقْرَه ، همان حكم در مقام ترافع و صومت است ، نه مجرّد إفتاء .\r\nو ثانياً : مراد از أفضليّت در اينجا أعلميّت نيست ؛ بلكه مراد ، أفضليّت در أخلاق حميده و ملكات فاضله ايست كه در مقام ترافع ، قاضى بدان محتاج است . و شاهد بر اين معنى تفسير خود حضرت است در اين كلمه كه ميفرمايد : مِمَّنْ لَا تَضِيقُ بِهِ الامُورُ وَ لَا تُمْحِكُهُ الْخُصُومُ ، وَ لَا يَتَمَادَى فِى الزَّلَّةِ ، وَ لَا يَحْصَرُ مِنَ الْفَىْء إلَى الْحَقِّ إذَا عَرَفَه ؛ إلى آخر كلامه . كه اين جملات دلالت مىكند بر اينكه قاضى بايد فردى خويشتن دار ، با سعهء صدر ، مدبّر ، متأمّل ،\r\n\r\n","description":"","footnote":"","page_name":" 177 ","page_number":191},
  {"content":"\r\n\r\nصبور و با حوصله و تحمّل باشد ؛ تا اينكه واردات خارجيّه او را خسته نكند و او بتواند از عهدهء قضاوت بنحو أحسن بر آيد .\r\nسپس ايشان از اين إشكال جواب داده ، ميفرمايند : و ليكن ممكن است گفته بشود مراد حضرت از اينكه ميفرمايد : أَفْضَلَ رَعِيَّتِكَ ؛ أفضليّت من جميع الجهات باشد ؛ يعنى اين كلمه إطلاق دارد . و از جملهء أفضليّتها ، أفضليّت در علم و فقاهت است . و اينكه حضرت أفضليّت را به آن صفات خاصّى كه در اين نامه ذكر شده است تفسير فرموده‌اند ، موجب حَصْرِ دائرهء أفضليّت در آن صفات نيست . بلكه حضرت در مقام بيان اين مطلب هستند كه : أفضليّت شامل اين ملكات نيز مىباشد . و أمّا أفضليّت در مقام علم و فقاهت بطور مسلّم مورد نظر است . پس قاضى بايد داراى أفضليّت از نظر علم و فقاهت هم باشد .\r\n\r\nدلالت نامه بر لزوم أعلميّت در باب مرجعيّت إفتاء ، و مرجعيّت ولايت\r\nاحتمال بسيار قوىّ ميرود : علّت اينكه حضرت پس از ذكر أفضليّت و بيان بعضى از مصاديق آن ، أفضليّتِ در فقه و علم را از مصاديق آن نشمرده‌اند ، اينجهت باشد كه آن را أمرى مفروغٌ عنه و بديهى دانسته‌اند ؛ يعنى واضح و بديهى است كه هر كسى كه أعلم و أفقه باشد ، أفضل است و اين احتياج به بيان ندارد و ليكن سائر صفاتى را كه حضرت بيان ميكنند احتياج به تذكّر و بيان داشته است .\r\nايشان اين احتمال را داده و پسنديده‌اند و مطلب را به همينجا خاتمه داده‌اند . و إنصافاً اين مطلب ، عالى و تمام است ! و همينطور كه ايشان فرموده‌اند : مراد از أفضليّت در اينجا ، أفضليّت از همهء جهات است ، و از جمله آنها أعلميّت است . پس أفرادى را كه ما براى قضاوت مىگماريم بايد أعلم باشند و علاوه بايستى داراى سائر صفات مذكوره نيز باشند .\r\nو أمّا اينكه آيا مىتوان از اين روايت ، لزوم أعلميّت در مقام إفتاء و مرجعيّت و بيان أحكام را هم استفاده نمود يا نه ؟ باز ايشان در إدامه مطلب ميفرمايند : اين روايت ، در مورد قضاء وارد شده است ، و هيچ وجهى براى\r\n\r\n","description":"","footnote":"","page_name":" 178 ","page_number":192},
  {"content":"\r\n\r\nتعدّى آن به مقام إفتاء نيست . و حضرت ، اين صفات را فقط در مورد قاضى بيان فرموده‌اند ، و مرحلة قضاء ، غير از مرحلة إفتاء است ؛ و لذا ايشان ديگر از اين مطلب بحثى نمىكنند . و لذا إشكال أوّلشان در لزوم رجوع به أعلم در مرحله إفتاء و استفتاء از اين روايت ، بجاى خود باقى است .\r\nو ليكن بايد گفت : ما از اين روايت همانطورى كه توانستيم استفاده أعلميّت در قضاوت كنيم ، مىتوانيم استفاده أعلميّت در مرجعيّت هم بنمائيم . يعنى اين روايت مىرساند كه : فقيهى كه ولايت أمر بدست اوست بايد هم أعلم از امّت ، و هم داراى همهء آن صفات مذكوره باشد .\r\nتقريب اين استدلال به دو طريق است : يكى از راه دلالت مقاليّه ، و ديگر دلالت مقاميّه .\r\n\r\nدلالت مقاليّه و مقاميّه مُفاد نامه ، بر لزوم أعلميّت در مقام ولايت\r\nأمّا دلالت مقاليّه ، به اينست كه بگوئيم : اينكه حضرت ميفرمايد : ثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِى نَفْسِكَ ؛ در جائى است كه براى رفع منازعه و خصومت ميان دو نفر ، أفضل از رعيّت و أعلم از امّت لازم باشد بطريق أولويّت قطعيّه ، براى آنكسى كه ولايت و زعامت تمام امور را در دست دارد ، و بايد به همهء امور مردم إشراف و سيطره داشته باشد و رسيدگى كند ، و زمام امور آنان در دست اوست . چنين شخصى بطريق أولى بايد أعلم باشد .\r\nو اين دلالت ، دلالت منطوق است نه مفهوم ؛ مثل آيه مباركه ، كه ميفرمايد :  فَلا تَقُلْ لَهُما أُفٍّ وَ لا تَنْهَرْهُما  « 1 » « پدر و مادر را از خود مرنجان و دور نكن ، حتّى اگر آنان به تو أمر و نهى نمودند . از آنان منزجر نباش ، حتّى به ايشان افّ هم نگو ؛ بلكه با كمال خضوع فرمان آنها را بپذير و إطاعت كن ! »\r\nما از  فَلا تَقُلْ لَهُما أُفٍّ  مىفهميم كه : بطريق أولى : لَا تَضْرِبْهُما ؛ يعنى آنها را نزن . در حالى كه لا تَضْرِبْهُما در ملفوظ ، به معنى تضمّنى يا مطابقى  فَلا تَقُلْ لَهُما أُفٍّ  نيست ، ولى اين جمله را بدست هر كس از أفراد عرف بدهيد مىفهمد :\r\n\r\n\r\n","description":"","footnote":"\r\n( 1 ) قسمتى از آيه 23 ، از سوره 17 : الإسرآء\r\n","page_name":" 179 ","page_number":193},
  {"content":"\r\n\r\nكسى را كه إنسان نبايد به او افّ بگويد ، بطريق أولى نبايد او را كتك بزند ؛ و اين مطلب ديگر احتياج به بيان ندارد ، بلكه از خودِ  فَلا تَقُلْ لَهُما أُفٍّ  استفاده مىشود . و اين دلالت ، دلالت منطوق است نه مفهوم .\r\nپس فحوى ( يعنى آنچه را كه كلام منطوق مىرساند ) و أولويّت در طرف موافق ، از خود كلام استفاده مىشود ؛ بخلاف مفهوم مخالف كه آن را دلالت مفهوم مىگويند .\r\nأولويّت قطعيّة اين روايت كه الآن ما در صدد إثبات آن هستيم ، اصولًا مفهوم كلام نيست ، بلكه منطوق است . مثلًا اگر گفتيم : إنْ طَلَعَتِ الشَّمْسُ فَالنَّهارُ مَوْجود ؛ از مفهوم مقارنه استفاده مىشود كه : إنْ لَمْ تَطْلُعِ الشَّمْسُ فَالنَّهارُ لَيْسَ بِمَوْجود . يا اگر گفتيم : إنْ جآءَ زيْدٌ فَأَكْرِمْهُ ؛ استفاده مىشود : إنْ لَمْ يَجِىْ زَيْدٌ فَلا يَجِبُ عَلَيْكَ إكْرامُه . اين دلالت ، دلالت مفهوم است ؛ و لو اينكه آن مفهوم هم بالاخره از حاقّ همين لفظ استفاده مىشود ؛ و ليكن در عرف و عادت نمىگويند : فُلانٌ نَطَقَ أوْ يَنْطِقُ بِالْكَلام ؛ بلكه ميگويند : يُسْتَفادُ مِنْ كَلامِهِ هَذا .\r\nاين را ميگويند مفهوم . مفهوم مخالف ، مفهوم است ؛ و ليكن منطوق ، شامل مفهوم موافق هم مىشود و مفهوم موافق ، منطوق كلام است . لهذا ميگويند : خود آيه ميگويد : آنها را كتك نزن ، نه اينكه از آيه چنين معنائى استفاده مىشود .\r\nاين دلالتى كه ما از « ثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ » استفاده كرديم به دلالت منطوقى است . يعنى اين كلام بالاولويّة القطعيّة المُستفادة من ظاهر اللفظ ، دلالت دارد بر اينكه : خود والى از هر جهت ( از جهت مسؤوليّت و سيطره و ولايتى كه بر قاضى دارد و بايد بر تمام أعمال و رفتار او مسلّط باشد ) بايد أعلم باشد .\r\nشاهد بر اين مطلب آنست كه : حضرت در همينجا به مالك دستور ميدهند\r\n\r\n","description":"","footnote":"","page_name":" 180 ","page_number":194},
  {"content":"\r\n\r\nكه : تو بايد به كار قُضات هم مراجعه كنى و ببينى آنها در قضاوتشان چطور هستند ، و آنها را رها نكنى ؛ بلكه بايد تصدّى در أمر قضاوت آنها هم داشته باشى . چون حضرت در اينجا أصنافى را بيان مىكند : جُنود ، و كُتّابِ خاصّه و كُتّاب عامّه ، أهل إنصاف و رفق ديوان ، و أصحاب صناعات و تجارات ، و أفراديكه خراج ميپردازند ، و ضعفاء ؛ و حضرت همهء اين أصناف را شمرده و وظائف آنها را معيّن مىكنند . و بعد به مالك أشتر خطاب نموده - در باب قضاوت - مىفرمايند : بايد به كارهاى آنها رسيدگى كنى .\r\nاگر آن قاضى كه مالك بايد به كارهاى او سر كشى كند لازم است أفضل رعيّت باشد ، اين مالكى كه بر آن قاضى سيطره دارد بطريق أولى بايد أفضل رعيّت و أعلم امّت باشد . چون مالك ولىّ است ، او از طرف حضرت بعنوان ولىّ منصوب شده و داراى مقام ولايت است و قضات زير دستش فقط متصدّى رفع خصومات هستند . اين بود دلالت مقاليّه .\r\nو أمّا دلالت مقاميّه ، اين است كه : حضرت اين نامه را براى مالك أشتر نوشته‌اند . و مالك ، خودش بعنوان ولايت منصوب شده است . بنابراين ، وقتى حضرت به مالكى كه خود از طرف ايشان بدين عنوان منصوب است ميفرمايد : « تو در ميان مردم أفضل رعيّت خود را ( فِى نَفْسِكَ ) براى حكم بين النّاس انتخاب كن ! » و اين اختيار و ولايت بدست مالك است و او هم با ولايت خود اين اختيار را مىكند ، و أعلم أمّت را براى قضاء انتخاب مينمايد ؛ اين مقام و اختيار دادن حضرت به مالك براى انتخاب أعلم ، دلالت دارد بر اينكه خود مالك بايد در وهلهء أوّل واجد اين درجه باشد ؛ و حضرت نمىتواند مالكى را كه خودش أعلم و أفضل نيست بر مردم بگمارد ، و بعد به او بگويد : تو بايد بر آن قُضاتى كه أعلم از همهء أفراد امّتند ، سيطره داشته باشى !\r\nبنابراين ، نصب حضرت ، مالك را در اين مقام ، خود شاهد و قرينه قطعيّه است بر اينكه : مالك بايد داراى اين صفت ( أفضليّت ) باشد ؛ و مالك\r\n\r\n","description":"","footnote":"","page_name":" 181 ","page_number":195},
  {"content":"\r\n\r\nاينچنين بوده است . و إلّا حضرت أصلًا او را به ولايت منصوب نمىكردند . و مالك كه از ناحية خود بايد به جنود و أصحاب صناعات و أرباب خراج و مسؤولين ديوان و متصدّيان امورِ رسيدگى به مردم و كُتّاب خاصّه و كُتّاب عامّه و غير اينها رسيدگى كند و بر همهء آنها ولايت و سيطره داشته باشد ، مىبايست در مرحلة أوّل ، خود أعلم باشد تا اينكه بتواند أعلم را بشناسد و آنها را بر اين مصادر قضاء و رفع منازعات و خصوماتِ بينَ النّاس منصوب نمايد .\r\nعيناً مانند اين است كه فى المَثل بدستور إنسان ، يك استاد طبّ به رياست دانشگاهى منصوب شود ، كه بدينوسيله شاگردانى را در رشته‌هاى مختلف تربيت نمايد ؛ در اين صورت او بايد از همهء آنها أعلم باشد . و صحيح نيست گفته شود كه : با اينكه آن شخص استاد است و متصدّى امور شاگردان و تعيين و تكليف آنان مىباشد و مسؤوليّت همهء آنها هم بعهدة اوست ، در عين حال ضررى ندارد كه خود ، فاقد صفات و بصيرت و درايت شاگردان باشد .\r\nپس ممكن است به قرينة مقاميّه ( نصب مالك براى ولايت مصر بوسيله آنحضرت ) در اين روايت ، لزوم أعلميّت را براى ولايت و فقاهت مالك استفاده نمود . بلكه قطعاً اين روايت ، دلالت بر ولايت فقيه و حتّى أعلميّت او دارد .\r\nيكى از آياتى كه با آن مىتوان استدلال بر لزوم و وجوب فتوى نمود ، آيه مباركه « نَفْر » مىباشد . و أحدى به اين آيه استدلال بر ولايت فقيه ننموده است ، و ما براى إثبات اين مطلب كه اين آيه دلالت ندارد ، توضيحات مختصرى پيرامون آن مىدهيم .\r\nرسول خدا صلّى الله عليه و آله و سلّم در مدينه براى غزوة تبوك كه در سال نهم از هجرت واقع شد ، إعلان بسيج عمومى كردند ، و مىبايست تمامى أفراد براى شركت در جنگ حركت نمايند . غزوة تبوك در تابستان واقع شد . هوا گرم و مشكلات زياد بود . ميوه‌هاى درختان رسيده و هنگام درو نمودن زراعتها بود ؛ و اگر حركت مىكردند ميوه‌ها و زراعتها از بين مىرفت . و از طرفى حكم\r\n\r\n","description":"","footnote":"","page_name":" 182 ","page_number":196},
  {"content":"\r\n\r\nپروردگار بوسيلهء رسول أكرم صلّى الله عليه و آله إبلاغ شد كه : بايد از همهء اينها صرف نظر كرده ، به سوى دشمن حركت نمود !\r\nهمة مسلمين باستثناء عدّه‌اى از منافقين كه هر يك از آنها در مقام سرپيچى عذرى آوردند ( و خداوند شرح حال آنانرا بتفصيل در سورهء « توبه » بيان مىفرمايد ) در آن نبرد شركت جستند ، مگر سه نفر از مسلمين كه آنها از منافقين نبودند ولى از آن غزوه تخلّف ورزيدند ، كه عبارت بودند از : كَعْب بن مالِك ، مُرَارَهء بن ربيع و هِلال بن امَيَّة كه اين آيه دربارهء آنها نازل شد « 1 » . :\r\n وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ  « 2 » .\r\nداستان آنها مفصّل است ؛ مجملًا اينكه : أهل مدينه آنها را ديگر به خود راه ندادند ، از مصاحبت با آنان دريغ نمودند و با آنها تكلّم نكردند ؛ و آنها هم منزوى و منعزل گرديده حتّى مشرف بمرگ شدند ؛ و نزديك بود كه از غصّه دِق كنند و هلاك شوند . تا اينكه توبه نمودند و خداوند توبهء آنها را يكى پس از ديگرى پذيرفت . و از اينجهت كه ما در مقام بحث از آيه من جميع الجهات نيستيم ، به همين إشاره اكتفاء كرديم .\r\nشاهد در اينست كه : در غزوة تبوك ، همهء أهل مدينه مأمور به شركت در جنگ بودند كه از جملهء آنها معلّمين قرآن و أحكام بودند ، و پيامبر آنانرا مأمور نموده بود تا به أفرادى كه در مدينه بودند و يا از سائر قُرى و قَصَبات به مدينه مىآمدند و إسلام اختيار مىنمودند ، قرآن و أحكام بياموزند ، تا آنان با تعليمات إسلامى آشنا شده ، به ديار خود باز گردند .\r\nاين أفراد مأمور بودند تمامى قرآن را - غير از آياتى كه در غزوة تبوك نازل\r\n\r\n\r\n","description":"","footnote":"\r\n( 1 ) « مغازى واقدى » ج 3 ، ص 1073 و ص 1075\r\n( 2 ) آيه 118 ، از سوره 9 : التّوبة\r\n","page_name":" 183 ","page_number":197},
  {"content":"\r\n\r\nشد - به مسلمين بياموزند . همين كه اين أفراد نيز همانند سائر مسلمين آماده حركت شدند ، آيه نازل شد و آنانرا أمر به ماندن در مدينه و تعليم قرآن و أحكام و سنّت پيغمبر نمود .\r\n وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ .  « 1 »\r\n« نبايد همهء مؤمنين كوچ كنند . چرا از هر طائفه‌اى يك گروه خاصّى از شهرها و بلاد مختلف حركت نمىكنند و به جانب مدينه كوچ نمىكنند ، تا اينكه به قرآن و مسائل شرعى خود آشنا بشوند و هنگام بازگشت به شهرهاى خود ، قوم خود را به تعاليم إسلام و قرآن و عقائد صحيحه دعوت كنند ، و آنها را از عواقب أعمال وخيمة خود بترسانند » ؟\r\n\r\nدلالت آيه « نَفْر » با سنّت نبوىّ ، بر معافيّت طلّاب از حضور در جبهه جنگ\r\nاز آيه :  ما كانَ الْمُؤْمِنُونَ لِيَنْفِرُوا كَافَّةً  ، استفاده مىشود كه أوّلًا : طلّاب علوم دينيّه كه مشغول تحصيل هستند حتّى در بسيجهاى عمومى كه عموميّت شديد هم دارد ، از خدمت به نظام وظيفه و حضور در جبهه و كشته شدن معفوّ ميباشند . نبايد طلّاب كشته شوند . بلى ، بردن آنان به جبهه جهت تبليغ و إرشاد و ترويج دين و بيان مسائل و أحكام شرعى و رسيدگى به اين امور إشكالى ندارد ؛ و ليكن بايد در سنگر محفوظ باشند . بايد خوب درس بخوانند و قرآن و مسائل و أحكام را خوب فرا بگيرند . زيرا كه اگر اينها از بين بروند ، إسلام از بين مىرود . إسلام قائم به همين قرآن است ؛ و اگر پاسداران و حافظين قرآن و سنّت كشته شوند ، أصل قرآن و سنّت بكلّى از بين مىرود .\r\nلذا با اينكه در اين جنگ مهمّى كه حتّى وقتى سه نفر از شركت كردن در آن مضايقه نمودند ، آن آيات شديده نازل شد و پيغمبر و مسلمين ، آنها را به خود راه ندادند تا اينكه توبه نمودند ، معلّمين قرآن و أحكام استثناء شدند و پيغمبر در حقّ آنان فرمود : اينها بايد در مدينه بمانند و به مردم تعليم قرآن كنند .\r\n\r\n\r\n","description":"","footnote":"\r\n( 1 ) آيه 122 ، از سوره 9 : التّوبة\r\n","page_name":" 184 ","page_number":198},
  {"content":"\r\n\r\nاين مسأله كه اگر طلّاب بروند و كشته شوند و ديگر جاى خالى آنها را كسى پر نخواهد نمود ، از جملهء :  ما كانَ الْمُؤْمِنُونَ لِيَنْفِرُوا كَافَّةً  ، به خوبى استفاده مىشود .\r\n\r\nدلالت آيه « نفر » بر وجوب تحصيل علوم إسلامى ، و وجوب تعليم آن\r\nثانياً : از اين آيه وجوب و لزوم تحصيل علم و تدريس قرآن و سنّت پيغمبر و أحكام دين و تفسير و فقه و أخبارى كه از طرف أئمّه عليهم السّلام رسيده است ، و تعليم أخلاق و سير و سلوك إلى الله و علم كلام و حكمت و عرفان إلهىّ براى يكدسته از أفراد ، بعنوان وجوب كفائىّ استفاده مىشود . چون نمىفرمايد : همهء مردم به مدينه كوچ كنند ، بلكه ميفرمايد :  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ  . يعنى جماعتى از هر فرقه‌اى بيايند تا اينكه برگردند و متكفّل امور همه بشوند . پس تحصيل علم بعنوان وجوب كفائى واجب است تا بمقداريكه نياز آن جمعيّت از جهت تعليم و تعلّم دينى بر طرف بشود و آن مردم ، ديگر محتاج نباشند .\r\nحال ، شاهد در اينست كه : اين آيه دلالت مىكند بر لزوم اجتهاد و تقليد ، چون مىفرمايد : چرا يك عدّه از مردم به مدينه نمىآيند ؟ ! يعنى واجب است كه دسته‌اى از مردم بيايند در مدينه و مركز علمى إسلام ، تا قرآن و سنّت را ياد بگيرند و به ديار خود بر گردند . و بايد مردم به آنها مراجعه كنند و اينها هم مردم را با آن مسائل آشنا نمايند . پس لزوم مراجعهء جاهل به عالم و مرجعيّت در فتوى ، از اين آيه استفاده مىشود .\r\nو همچنين از اين آيه شريفه ، قضاء و فصل خصومت نيز بدست مىآيد . يعنى  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ  ، شامل موارد فصل خصومت و رفع نزاع بين متخاصمين هم مىشود . پس بايد اينها أحكام را بيان كنند ، و آن أفرادى هم كه با يكديگر نزاع دارند ، به حكم اينها اكتفا كنند و از خدا بترسند و به حقّ خود قانع باشند .\r\nو أمّا اينكه آيا آن شخصى كه زمامدار امور مردم است بايستى حتماً فقيه\r\n\r\n","description":"","footnote":"","page_name":" 185 ","page_number":199},
  {"content":"\r\n\r\nباشد يا نه ؟ از اين آيه استفاده نميشود . و به همين جهت ما اين آيه را ، در « رساله بديعه » در تفسير آيه شريفهء :  الرِّجالُ قَوَّامُونَ عَلَى النِّساءِ  - كه در آنجا بحثى هم پيرامون ولايت فقيه نموديم - در زمرة أدلّة ولايت فقيه ذكر نكرديم .\r\nاز جمله أدلّه‌اى كه براى ولايت فقيه ذكر نموده‌اند ، سه طائفه از روايات است .\r\nدسته أوّل : رواياتى است كه مىگويند : علماء ورثة أنبياء هستند .\r\nدسته دوّم : رواياتى است كه دلالت دارند بر اينكه : علماء امناء خدا هستند .\r\nطائفهء سوّم : رواياتى است كه ميفرمايند : علماء و فقهاء ، حُصون و قلعه‌ها و سنگرهاى إسلامند .\r\nاكنون بايد ديد كه : آيا مىتوان به اين روايات بر ولايت فقيه استدلال نمود يا نه . ؟\r\n\r\nروايت : الْعُلَمَآءُ وَرَثَةُ الانْبِيَآءِ\r\nأمّا رواياتى كه دلالت مىكنند بر اينكه علماء ورثة أنبياء هستند : يكى صحيحهء أبى الْبَخْتَرى است ؛ كه آن را محمّد بن يعقوب كُلينىّ در « كافى » از محمّد ابن يحيى ، از أحمد بن محمّد بن عيسى ، از محمّد بن خالد ، از أبى الْبَخْتَرىّ ، از حضرت صادق عليه السّلام روايت مىكند كه حضرت فرمودند :\r\nإنَّ الْعُلَمَآءَ وَرَثَةُ الانْبِيَآء ؛ وَ ذَاكَ أَنَّ الانْبِيَآءَ لَمْ يُوَرِّثُوا دِرْهَمًا وَ لَا دِينَارًا وَ إنَّمَا أَوْرَثُوا أَحَادِيثَ مِنْ أَحَادِيثِهِمْ فَمَنْ أَخَذَ بِشَىْءٍ مِنْهَا فَقَدْ أَخَذَ حَظًّا وَافِرًا ؛ فَانْظُرُوا عِلْمَكُمْ هَذَا عَمَّنْ تَأْخُذُونَهُ ؟ فَإنَّ فِينَا أَهْلَ الْبَيْتِ فِى كُلِّ خَلَفٍ عُدُولًا يَنْفُونَ عَنْهُ تَحْرِيفَ الْغَالِينَ ، وَ انْتِحَالَ الْمُبْطِلِينَ ، وَ تَأْوِيلَ الجَاهِلِينَ « 1 » .\r\n« علماء ورثة أنبياء هستند ؛ و أنبياء نيامدند كه از خود درهم و دينار و سلطنت و ملك و تاج و تخت باقى بگذارند ، بلكه آنچه از أنبياء بعنوان ميراث مىرسد أحاديثى است از گفتار آنها كه در ميان امّت باقى مىماند ؛ كسى كه از\r\n\r\n\r\n","description":"","footnote":"\r\n( 1 ) « اصول كافى » ، ج 1 ، كتاب فضل العلم ، باب 2 ، ص 32 ، از طبع مطبعه حيدرىّ\r\n","page_name":" 186 ","page_number":200},
  {"content":"\r\n\r\nآنها چيزى فرا گيرد به حَظّ وافر رسيده است . بنابراين ، شما ببينيد علمتان را از چه كسى أخذ مىكنيد ؟ تحقيقاً در ميان ما أهل بيت در هر گروهى كه مىآيند ، جماعت پاسدارِ موثّق و عادلى هستند كه تحريف أفراد غالى ، و أفراد مُبطلى كه خود را به دين إسلام مُنتَحِل مىكنند ، و جاهلينى كه كتاب خدا و سنّت را تغيير مىدهند را نفى مىنمايند . » يعنى آنها را از آن راه خراب و كج منصرف كرده ، و تحريف غالين و انتحال مبطلين و تأويل جاهلين را دور مىسازند .\r\nو باز روايت ديگرى است كه كُلينى از محمّد بن حسن و علىّ بن محمّد ، از سَهْل بن زياد ؛ و محمّد بن يحيى ، از أحمد بن محمّد ، و هر دو نفر از جعفر بن محمّد الأشعرىّ ، از عبد الله بن ميمون القدّاح ، و علىّ بن إبراهيم ، از پدرش ، از حَمّاد بن عيسى ، از قَدّاح ، از حضرت صادق عليه السّلام روايت مىكند كه :\r\nقَالَ : قَالَ رَسُولُ اللَهِ صَلَّى اللَهُ عَلَيْهِ و ءَالِهِ وَ سَلَّم : . . . وَ إنَّ الْعُلَمَآءَ وَرَثَةُ الانْبِيَآء ؛ إنَّ الانْبِيَآءَ لَمْ يُوَرِّثُوا دِينَارًا وَ لَا دِرْهَمًا وَ لَكِنْ وَرَّثُوا الْعِلْمَ ، فَمَنْ أَخَذَ مِنْهُ أَخَذَ بِحَظٍّ وَافِرٍ « 1 » .\r\nسند اين روايت صحيح است و مُفادش هم همان مفاد روايت أوّلى مىباشد .\r\nاين است رواياتى كه دلالت مىكنند بر اينكه علماء ورثة أنبياء هستند\r\n. \r\nروايت : الفُقَهَآءُ أُمَنَآءُ الرُّسُلِ مَا لَمْ يَدْخُلُوا فِى الدُّنْيَا\r\nأمّا طائفهء ديگرى كه دلالت مىكنند بر اينكه فقهاء ، امناء رُسل و امناء پروردگارند : مثل روايتى كه كُلينىّ در « كافى » از علىّ بن إبراهيم ، از پدرش ، از نَوْفَلىّ ، از سَكونىّ ، از حضرت صادق عليه السّلام روايت كرده است كه :\r\nقَالَ : قَالَ رَسُولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ : الْفُقَهَآءُ أُمَنَآءُ الرُّسُلِ مَا لَمْ يَدْخُلُوا فِى الدُّنْيَا . قِيلَ يَا رَسُولَ اللَهِ : وَ مَا دُخُولُهُمْ فِى الدُّنْيَا ؟ قَالَ : اتِّبَاعُ السُّلْطَانِ . فَإذَا فَعَلُوا ذَلِكَ فَاحْذَرُوهُمْ عَلَى دِينِكُمْ « 2 » .\r\n\r\n\r\n","description":"","footnote":"\r\n( 1 ) « اصول كافى » ج 1 ، كتاب فضل العلم ، باب 4 ، ص 34\r\n( 2 ) « اصول كافى » ج 1 ، ص 46\r\n","page_name":" 187 ","page_number":201},
  {"content":"\r\n\r\n« حضرت صادق عليه السّلام از رسول الله صلّى الله عليه و آله و سلّم اين روايت را نقل مىكنند كه فرمود : فقهاء ، امناء پيغمبران هستند تا زمانيكه در دنيا داخل نشوند . عرض شد : اى رسول خدا ، مقصود از دخول فقهاء در دنيا چيست ؟ حضرت فرمود : اتِّباع و دنبال سلطان رفتن ( يعنى پيروى نمودن از حاكم جور ، و وارد شدن در دستگاه آنان ، و متابعت آنها را نمودن ؛ و إمضاء نمودن أعمال و رفتار آنان ، كه بطور كلّى به هر اسم و رسمى كه باشد ، براى آنان جائز نيست ) . پس هر زمانى كه اين كار را كردند ، يعنى به دنبال سلطان رفتند ، فَاحْذَرُوهُم عَلَى دِينِكُمْ ؛ از آنها بپرهيزيد ، زيرا دين شما را آتش مىزنند و آن را فاسد نموده از بين مىبرند . » زيرا خودشان در أثر متابعت سلطان ، فاسد شده‌اند . چون تا در قلب آنها تباهى و سياهى پيدا نشود ، تبعيّت از سلطان نمىكنند و آن مرام را نمىپسندند . و پس از آنكه به جانب سلطان متمايل شدند ، پيوسته آن سياهى و تباهى در قلب آنها رشد نموده و بزرگ مىشود تا اينكه آنها را بكلّى از حقّ منحرف مىنمايد . بنابراين شما از آنها دنباله روى نكنيد ، زيرا كه شما را فاسد خواهند نمود .\r\nو مثل روايت ديگرى كه باز كلينىّ آن را از محمّد بن يحيى از أحمد بن محمّد بن عيسى از محمّد بن سنان از إسمعيل بن جابر از حضرت صادق عليه السّلام روايت مىكند كه حضرت فرمودند : الْعُلَمَآءُ أُمَنَآءُ ، وَ الأتْقِيَآءُ حُصُونٌ ، وَ الاوْصِيَآءُ سَادَةٌ « 1 » .\r\nعلماء ، امناء پروردگار هستند . يعنى اگر كسى به آنها رجوع كند ، به شخصى أمين مراجعه كرده و در أمنيّت وارد شده ، از گزند حوادث و وساوس و خطرات شيطانى محفوظ است . يعنى همانطور كه اگر كسى قصد مسافرت كند ، خانهء خود را بدست أمين مىسپارد و آن شخص أمين ، پاسدارى از زن و\r\n\r\n\r\n","description":"","footnote":"\r\n( 1 ) « اصول كافى » طبع مطبعه حيدرى ، ج 1 ، باب صفهء العلم و فضله و فضل العلمآء ، ص 33 ، حديث 5\r\n","page_name":" 188 ","page_number":202},
  {"content":"\r\n\r\nفرزندان و أموال و ناموس و آبروى او مىكند تا آن شخص از مسافرت بر گردد ، علماء هم أمينان پروردگار هستند . « وَ الأتْقِيَآءُ حُصُون » متّقيان ( أفراد متّقى و پاكيزه ) قلعه‌هائى هستند كه إسلام را از گزندها و حوادثى كه از خارج مىرسد و امّت را فرا مىگيرد حفظ مىكنند . « وَ الاوْصِيَآءُ سَادَةٌ » و أوصياء هم سروران و سيّدان و سالاران امّتند .\r\nأمّا آن رواياتى كه دلالت مىكنند بر اينكه مؤمنين و فقهاء ، حصون و قلعه‌هاى إسلام هستند ، مثل روايتى كه كُلينىّ از محمّد بن يحيى ، از أحمد بن محمّد از ابن محبوب ، از علىّ بن أبى حمزه نقل مىكند كه مىگويد : من از حضرت موسى بن جعفر عليه السّلام شنيدم كه مىفرمود : إذَا مَاتَ الْمُؤْمِنُ بَكَتْ عَلَيْهِ الْمَلئِكَةُ وَ بِقَاعُ الارْضِ الَّتى كَانَ يَعْبُدُ اللَهَ عَلَيْهَا وَ أَبْوَابُ السَّمَآء الَّتِى كَانَ يُصْعَدُ فِيهَا بِأَعْمَالِهِ وَ ثُلِمَ فِى الإسْلَامِ ثُلْمَةٌ لَا يَسُدُّهَا شَىْءٌ ؛ لِانَّ الْمُؤْمِنِينَ الْفُقَهَآءَ حُصُونُ الإسْلامِ كَحِصْنِ سُورِ الْمَدِينَةِ لَهَا « 1 » .\r\nحضرت إمام موسى بن جعفر عليهما السّلام مىفرمايد : زمانى كه مؤمنى بميرد ، ملائكة آسمان ، و زمينهاى گسترده‌اى كه روى آنها نماز مىخوانده ، همه بر او گريه مىكنند ؛ و درهاى آسمان كه أعمال او را از آن درها بالا مىبردند ، بر او گريه مىكنند . و در إسلام شكافى وارد مىشود كه به هيچوجه قابل انسداد و ترميم نيست . براى اينكه مؤمنينِ فقهاء ، كه هم مؤمنند و هم فقيه مىباشند ، حصون و قلعه‌هاى إسلام هستند . و اگر قلعه شكسته شود هيچ أمنيّتى براى أهل قلعه نيست . حفظ و صيانت زن و بچّه و أموال و أفرادى كه در قلعه زندگى مىكنند ، به آن ديوارهايى است كه دور قلعه كشيده شده است ؛ پس آن ديوارها حافظ أهل قلعه هستند . و اگر ديوار شكسته شود ، هر لحظه آنها از خارج در معرض تهاجم بوده و ناموس و مال و عزّت و شرف همه به غارت خواهد رفت « .\r\nلِانَّ الْمُؤْمِنِينَ الْفُقَهَآءَ حُصُونُ كَحِصْنِ سُورِ الْمَدِينَةِ لَهَا . » مانند قلعه‌اى\r\n\r\n\r\n","description":"","footnote":"\r\n( 1 ) « اصول كافى » طبع مطبعة حيدرى ، ج 1 ، باب فقد العلمآء ، ص 38 ، حديث 3\r\n","page_name":" 189 ","page_number":203},
  {"content":"\r\n\r\nكه دور شهر مىكشند .\r\nبعضى به اين فقرة « الْفُقَهَآءُ حُصُونُ الإسْلام » و به آن دو جملة قبلى « الْفُقَهَآءُ أُمَنَآءُ الرُّسُل » و « ا لْعُلَمَآءُ وَرَثَةُ الانْبِيَآء » در مورد ولايت و قضاء استدلال نموده‌اند . زيرا وراثت از أنبياء ، شامل جميع مناصب مورِّث مىشود . وراثت ، يعنى اينكه شخص وارث از همهء مناصب مورَّث إرث ميبرد ، كه از جمله مناصب أنبياء ، ولايت و قضاء است . و همچنين آنها أمناء و حصون إسلام هستند ، يا اينكه آنان أمينان رسولان خدايند .\r\nوَ لَكِنَّ الإنْصافَ عَدَمُ دَلالَةِ رِواياتِ الْوِراثَةِ عَلَى ذَلِك ؛ زيرا روايات وراثت ، در مقام بيان فضيلت عالم است . و شاهد بر اين مطلب ، ذيل همان دو حديثى است كه نقل كرديم ؛ و آن ذيل صريح است كه : مراد از إرث ، إرث علوم و أحاديث است . چون در ذيل روايت أوّل فرمود : وَ ذَاكَ أَنَّ الانْبِيَآءَ لَمْ يُوَرِّثُوا دِرْهَمًا وَ لَا دِينَارًا وَ إنَّمَا أَوْرَثُوا أَحَادِيثَ مِنْ أَحَادِيثِهِمْ فَمَنْ أَخَذَ بِشَىْءٍ مِنْهَا فَقَدْ أَخَذَ حَظًّا وَافِرًا . و در ذيل روايت دوّم فرمود : وَ لَكِنْ وَرَّثُوا الْعِلْمَ ، فَمَنْ أَخَذَ مِنْهُ أَخَذَ بِحَظٍّ وَافِر . پس اين روايات در مقام بيان وراثت علم وارد است و ما نمىتوانيم از آن به مقام قضاء و ولايت تعدّى كنيم .\r\nو أمّا اينكه فقهاء حصون إسلامند و فقهاء امناء رُسُل هستند ، اين خوب است ؛ وَ لا بَأْسَ بِالاخْذِ بِإطْلاقِهِما فى كُلِّ ما يَرْجِعُ إلَى حِفْظِ الإسْلامِ وَ مَناصِبِ الرُّسُلِ مِنَ الْوَلايَةِ وَ الْقَضآء وَ الإفْتآء .\r\n\r\nنتيجه مُحصَّله و مُستفاده از اين روايات\r\nاز اين روايات مىتوانيم در هر سه مرحله : قضاء و إفتاء و ولايت استفاده كنيم به همان تقريرى كه ذكر شد . ( همانطور كه حصن مدينه و ديوار آن ، أهل مدينه را حفظ مىكند على نحو الإطلاق ، همانگونه فقهاء ، أهل إسلام را از حوادث خارجيّه حفظ مىكنند . و نيز أمين ، أمين است در جميع ما يَرْجِعُ إلَيْهِ الْمَأْمونُ مِنَ الْمَناصِبِ ؛ مِنْ مَناصِبِ الرِّسالَةِ وَ النُّبُوَهء . اين علماء هم كه أمينند و از طرف پيغمبران به عنوان امناء الرّسل شناخته شده‌اند ، از تمام جهاتى كه\r\n\r\n","description":"","footnote":"","page_name":" 190 ","page_number":204},
  {"content":"\r\n\r\nراجع به أنبياء است ، أعمّ از ولايت و قضاء و إفتاء ، بايد پاسدارى كنند و در حفظ أمانت كوشا باشند . ) بنابراين از رواياتِ « حُصون الإسلام و امنآء الرُّسل » مىتوانيم استفادهء ولايت فقيه بكنيم ؛ و از روايات « ورثهء الانبيآء » نمىتوانيم . اللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 191 ","page_number":205},
  {"content":"\r\n . \r\n","description":"","footnote":"","page_name":" 192 ","page_number":206},
  {"content":"\r\n\r\n\r\nدرس بيست و دوّم : دليل قطعىّ عقلىّ بر لزوم تشكيل حكومت\r\n\r\n","description":"","footnote":"","page_name":" 193 ","page_number":207},
  {"content":"\r\n . \r\n","description":"","footnote":"","page_name":" 194 ","page_number":208},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nيكى از رواياتى كه مىتوان بر ولايت فقيه بدان استدلال نمود ، روايتى است كه صدوق عليه الرّحمه در « علل الشّرآئع » بِإسْنادِهِ عَنِ الْفَضْلِ بْنِ شاذانَ ، عَنْ أبى الْحَسَنِ الرِّضا عَلَيْهِ السّلام « 1 » روايت مىكند إلَى أنْ قال ، تا مىرسد به\r\n\r\n\r\n","description":"","footnote":"\r\n( 1 ) اين روايت بسيار مفصّل است ، و در كتاب « علل الشّرآئع » طبع نجف ، مطبعه حيدريّه ، سنه 1385 هجرى ، ج 1 ، حديث 9 ، از باب 182 « علل الشّرآئع و اصول الإسلام » ص 251 تا ص 275 يعنى تقريباً 24 صفحه از صفحات طبع وزيرى را استيعاب نموده است ، و فقراتى را كه ما در اينجا از آن نقل نموده‌ايم در ص 253 آن مىباشد . أصل روايت چنين است : حَدَّثَنى عَبْدُ الْواحِدِ بْنُ مُحَمَّدِ بْنِ عَبْدوسِ النَّيْسابورىِّ العَطَّارِ ، قالَ : حَدَّثَنى أبو الْحَسَن عَلِيُّبْنُ مُحَمَّدِ بْنِ قُتَيبَةِ النَّيْسابُورىُّ ، قالَ : قالَ أبو مُحَمَّدٍ الفَضْلُ بْنُ شاذانَ النَّيْسابورىٌّ : إنْ سَأَلَ سآئِلٌ فَقَالَ : أَخْبِرْنِى . . .\r\nدر اينجا فضل بن شاذان خودش تمام اين حديث مفصّل را بيان مىكند . در پايان آن ، شيخ صدوق كه راوى اين حديث است با عين همين سند روايت مىكند از علىّ بن محمّد بن قتيبه نيشابورى كه او ميگويد : من پس از آنكه اين علّت‌هاى كثيره را از فضل بن شاذان شنيدم به او گفتم : به من بگو : اين علّتهائى را كه ذكر كردى از روى استنباط و استخراج خودت بود ، و از نتائج أفكار و انديشه توست ، يا آنكه از چيزهائى است كه شنيده‌اى و بدان روايت شده‌اى ؟ ! فضل به من گفت : من چنين نيستم كه مراد خدا را در آنچه واجب كرده است ، و مراد رسولش را در آنچه تشريع نموده است و سنّت نهاده است ، بدانم ! من از پيش خودم نمىتوانم اين علّتها را بيان كنم ؛ بلكه آنها را از مولاى خودم : أبو الحسن علىّ بن موسى الرّضا عليه السّلام يك بار پس از بار ديگر ، و چيزى از آن را پس از چيز ديگر شنيده و آنها را جمع نموده‌ام ! من به او گفتم : من اينها را با طريق تو از حضرت رضا عليه السّلام روايت بكنم ؟ ! گفت : آرى !\r\n","page_name":" 195 ","page_number":209},
  {"content":"\r\n\r\nاينجا كه مىگويد :\r\n\r\nبيان حضرت إمام رضا عليه السلام درباره إطاعت از أُولوا الامر\r\n\r\nنياز حتمى مجتمع به نگهدارندهء أمانتهاى الهى و هدايت مردم را به سوى كمال\r\nفَإنْ قَالَ قَآئِلٌ : وَ لِمَ جَعَلَ أُولِى الامْرِ وَ أَمَرَ بِطَاعَتِهِم ؟ « اگر گوينده‌اى بگويد : چرا خدا أُولوا الامر را قرار داد و أمر كرد كه مردم از آنها إطاعت كنند ؟ علّت جعل أُولوا الامر چيست ؟ »\r\nقِيلَ : لِعِلَلٍ كَثِيرَةٍ . « در جواب گفته مىشود : علّتش زياد است . »\r\nمِنْهَا : أَنَّ الْخَلْقَ لَمَّا وُقِفُوا عَلَى حَدٍّ مَحْدُودٍ ، وَ أُمِرُوا أَنْ لَا يَتَعَدَّوْا تِلْكَ الْحُدُودَ لِمَا فِيهِ مِنْ فَسَادِهِمْ ، لَمْ يَكُنْ يَثْبُتُ ذَلِكَ وَ لَا يَقُومُ إلَّا بِأَنْ يَجْعَلَ عَلَيْهِمْ فِيهَا أَمِينًا يَأْخُذُهُمْ بِالْوَقْتِ عِنْدَ مَا أُبِيحَ لَهُمْ ، وَ يَمْنَعُهُمْ مِنَ التَّعَدِّى عَلَى مَا حَظَرَ عَلَيْهِمْ ؛ لِانَّهُ لَوْ لَمْ يَكُنْ ذَلِكَ لَكَانَ أَحَدٌ لَا يَتْرُكُ لَذَّتَهُ وَ مَنْفَعَتَهُ لِفَسَادِ غَيْرِهِ فَجُعِلَ عَلَيْهِمْ قَيِّمٌ يَمْنَعُهُمْ مِنَ الْفَسَادِ وَ يُقِيمُ فِيهِمُ الْحُدُودَ وَ الاحْكَامَ .\r\n« يكى از علّت‌هاى جعل أُولوا الامر اين است كه : پروردگار ، خلائق را در حدّ محدودى متوقّف كرد كه از آن حدّ تجاوز و تعدّى نكنند ، و در أعمال و رفتارشان عنان گسيخته نباشند ( و البتّه در تعدادى از أعمال و رفتار مرخصّ هستند تا به آن حدّ برسد ) ؛ زيرا اگر از حدّ تجاوز كنند ، فسادى لازم مىآيد كه گريبانگير خودشان خواهد شد . بنابراين ، اين تحديد حدّ براى مردم ثابت نمىماند و بر پاى خود استوار نمىايستد مگر اينكه خداوند بر آنها أمينى را معيّن كند تا آنها را از تعدّى و دخول در آنچه كه آنها را منع نموده است جلوگيرى كند . آن أمين ، بايد آنها را از تعدّى و تجاوز باز بدارد كه به آن حدّ نرسند .\r\nزيرا اگر مطلب اينطور نباشد و أمينى بر آنها گماشته نشود كه آنها را از\r\n\r\n","description":"","footnote":"","page_name":" 196 ","page_number":210},
  {"content":"\r\n\r\nتعدّى و تجاوز حدود جلوگيرى كند ، هيچ كس لذّت و منفعت خود را كه منجرّ به ضرر و زيان ديگرى مىشود ترك نخواهد كرد . بنابراين ، براى آنها قيّمى قرار داده شد تا اينكه آنها را از فساد منع كرده و حدود و أحكام را بر آنها جارى كند . » اين يكى از علّت‌هاى جعل اولى الامر است .\r\nوَ مِنْهَا : أَنَّا لَا نَجِدُ فِرْقَةً مِنَ الْفِرَقِ وَ لَا مِلَّةً مِنَ الْمِلَلِ بَقُوا وَ عَاشُوا إلَّا بِقَيِّمٍ وَ رَئِيسٍ لِمَا لَابُدَّ لَهُمْ مِنْهُفِى أَمْرِ الدِّينِ وَالدُّنْيَا ؛ فَلَمْ يَجُزْ فِى حِكمَةِ الْحَكِيمِ أَنْ يَتْرُكَ الْخَلْقَ مِمَّا يَعْلَمُ أَنَّهُ لَابُدَّ لَهُمْ مِنْهُ ، وَ لَا قِوَامَ لَهُمْ إلَّا بِهِ ، فَيُقَاتِلُونَ بِهِ عَدُوَّهُمْ ، وَ يُقَسِّمُونَ بِهِ فَيْئَهُمْ ، وَ يُقِيمُونَ بِهِ جُمُعَتَهُمْ وَ جَمَاعَتَهُمْ ، وَ يُمْنَعُ ظَالِمُهُمْ مِنْ مَظْلُومِهِمْ .\r\n« يكى از علل جعل أُولوا الامر اين است كه : ما هيچ گروهى از گروههاى عالم و هيچ ملّتى از ملّتها و آئينى از آئينها را نمىيابيم كه دوام داشته و بر پاى خود استوار باشد ، و زندگى و حياتشان در دنيا إدامه داشته و پايدار باشد ، مگر به قيّم و رئيسى كه آنها را در أمر دين و دنيا نگهدارى كند ؛ و مردم ناچارند در اين امور از داشتن قيّم و رئيس . بنابراين در حكمت حكيم على الإطلاق جائز نيست كه خلق را يله و رها بگذارد در آن امورى كه مىداند آنها چاره‌اى ندارند از او ؛ و قوام آنها بر قرار نمىشود مگر به او ؛ پس بواسطهء آن قيّم با دشمنانشان جنگ مىكنند ؛ و بواسطهء او فَىْء ( غنائم و منافع و فوائد ) را بين خود تقسيم مىكنند ؛ و بواسطهء او نماز جمعه و جماعتشان بر پا مىشود ؛ و از تعدّى ظالم به مظلوم جلوگيرى مىشود . » پس براى اين جنبهء ارتباط و وحدتى كه بين أفراد يك مجتمع موجود است ، خداوند قيّم و رئيسى براى هر فرقه‌اى معيّن مىكند .\r\nوَ مِنْهَا : أَنَّهُ لَوْ لَمْ يَجْعَلْ لَهُمْ إمَامًا قَيِّمًا أَمِينًا حَافِظًا مُسْتَوْدَعًا لَدَرَسَتِ الْمِلَّةُ ، وَ ذَهَبَ الدِّينُ ، وَ غُيِّرَتِ السُّنَنُ وَ الاحْكَامُ ، وَ لَزَادَ فِيهِ الْمُبْتَدِعُونَ ، وَ نَقَصَ مِنْهُ الْمُلْحِدُونَ ، وَ شَبَّهُوا ذَلِكَ عَلَى الْمُسْلِمِينَ ؛ إذْ قَدْ وَجَدْنَا الْخَلْقَ مَنْقُوصِينَ مُحْتَاجِينَ غَيْرَ كَامِلِينَ ، مَعَ اخْتِلَافِهِمْ وَ اخْتِلَافِ أَهْوَآئِهِمْ وَ تَشَتُّتِ\r\n\r\n","description":"","footnote":"","page_name":" 197 ","page_number":211},
  {"content":"\r\n\r\nحَالَاتِهِمْ ؛ فَلَوْ لَمْ يَجْعَلْ فِيهَا قَيِّمًا حَافِظًا لِمَا جَآءَ بِهِ الرَّسُولُ الاوَّلُ لَفَسَدُوا عَلَى نَحْوِ مَا بَيَّنَّاهُ وَ غُيِّرَتِ الشَّرَآئِعُ وَ السُّنَنُ وَ الاحْكَامُ وَ الإيمَانُ ، وَ كَانَ فِى ذَلِكَ فَسَادُ الْخَلْقِ أَجْمَعِينَ . « 1 »\r\n« از جملهء علل جعل أُولوا الامر اين است كه : اگر خداوند براى آنها إمامى را كه قيّم بر امور آنها باشد ، أمين بر أموال و ناموس و نفوس آنها باشد ، حافظ دين و دنياى آنها باشد ، و خود گنجينهء ذخيرة أسرار إلهى باشد ، و در سينهء خود علوم إلهىّ و أمانات إلهىّ را حفظ كند ، اگر چنين شخصى را خداوند بر آنها نگمارد ، ملّت از بين مىرود ؛ دين از بين ميرود ؛ سنّت و أحكام تغيير و تبديل پيدا مىكند ؛ أهل بدعت در دين چيزهايى إضافه مىكنند ؛ ملحدين از دين مىكاهند و براى مسلمين إيجاد شبهه مىكنند ؛ زيرا ما با نور وجدان مىيابيم كه : خلائق به كمال خود نرسيده‌اند ؛ اينها ناقص بوده و محتاج به كامل هستند ؛ و با وجود اختلاف آنها و اختلاف أهواء و آراء و تشتّت صنوف و أحوال آنها ، نمىتوانند راه را بيابند . بنابراين ، با وجود ضعف و عدم كمالى كه در آنها موجود است ، اگر خداوند بر آنها قيّمى قرار ندهد كه حافظ لِما جآءَ بِهِ الرَّسول باشد ، آنها فاسد شده از بين ميروند ؛ مردم از دست مىروند و شرائع و سنن إلهى و أحكام و إيمان از بين مىرود ؛ و وقتى از بين رفت ، تمام خلق أجْمَعين ، أكْتَعين ، أبْصَعين ، همه از بين مىروند ! » اين هم علّت سيّمى است كه حضرت إمام رضا عليه السّلام ، براى جعل أُولوا الامر بيان مىكنند .\r\nو در اينجا كه مىفرمايد : لَوْ لَمْ يَجْعَلْ لَهُمْ إمَامًا قَيِّمًا أَمِينًا حَافِظًا مُسْتَوْدَعًا ، مستودع يعنى گنجينه . يعنى سينه و قلب إمام بايد گنجينهء أسرار إلهىّ باشد ، و خداوند آن سينه و قلب و فكر و إدراك را با سعه و ظرفيّت ببيند تا\r\n\r\n\r\n","description":"","footnote":"\r\n( 1 ) فقراتى را كه از روايت در اينجا آورديم ، آية الله حاج ملّا أحمد نراقى قدَّس اللهُ سِرَّه در كتاب « عوآئد الايّام » طبع سنگى ، باب تحديد ولاية الحاكم ، ص 187 ، حديث 19 آورده است .\r\n","page_name":" 198 ","page_number":212},
  {"content":"\r\n\r\nأسرار را به عنوان وديعه در آن بگذارد ؛ و سينه و قلب آن شخص ولىّ و إمام ، آنها را حفظ و پاسدارى كند و أمانات إلهىّ را از دست ندهد و ضايع نكند .\r\nدر « أقرب الموارد » در مادّهء « وَدَعَ » وارد است كه : اسْتَوْدَعَهُ مالًا ، أىْ اسْتَحْفَظَهُ إيّاهُ ، أىْ دَفَعَهُ لَهُ وَديعَةً يَحْفَظُهُ ؛ يُقالُ : اسْتَوْدَعْتُهُ الْوَديعَةَ وَ الْوَدآئِع . پس إمام بايد چنين شخصى باشد .\r\nاين روايت را خالُنا الاكرم حاج ملّا أحمد نراقى قدّس الله نفسَه ، در كتاب شريف « عوآئد الايّام » براى إثبات ولايت فقيه آورده است .\r\nأقول : أولى اين است كه اين روايت شريفه را از أدّلة ولايت إمام عليه السّلام قرار بدهيم ، چون در بيان علل احتياج مردم به أُولوا الامر وارد شده است ؛ و ما مىدانيم كه أئمّه عليهم السّلام : هُمُ الْمَخْصوصونَ بِهَذا الْعِنْوان .\r\nدر لسان قرآن كريم ، أُولوا الامر فقط أئمّه هستند ؛ و أفراد ديگر داراى مقام عصمت نيستند . و تعداد أُولوا الامر را پيغمبر معيّن فرموده ، و در كتب شيعه و سنّى آمده است . حتّى در كتب صحاح أهل سنّت تمام دوازده نفر آنها ذكر شده است . و الآن به هر شخصى از علماى آنها بگوئيد : اين عنوان دوازده خليفه‌اى كه از پيغمبر در كتب خود آورده‌ايد ( خلفاى پس از من دوازده نفرند ) « 1 » چه كسانى هستند ؟ مطلبى براى پاسخگوئى ندارند . آخر دين ما كه دين ساختگى نيست !\r\nقرآن وجوب إطاعت را روى أُولوا الامر برده است ؛ و ما نمىتوانيم أُولوا الامر را به غير إمام معصوم - طبق تفسير خودِ آيات قرآن و طبق أخبار مستفيضه - إطلاق كنيم . بنابراين ، به اين روايت فقط بر وجوب إطاعت و\r\n\r\n\r\n","description":"","footnote":"\r\n( 1 ) روايات كثيره‌اى در انحصار أئمّه و خلفاى پس از پيامبر به دوازده نفر ، در كتب خاصّه و عامّه وارد است ، كه به مقدارى از آنها در « بحار الانوار » طبع آخوندى ، ج 36 ، باب 41 از أبواب تاريخ أمير المؤمنين ص 226 تا 373 ؛ و در « ينابيع المودّة » طبع استانبول ، باب 76 و 77 ، از ص 440 تا ص 447 إشاره شده است .\r\n","page_name":" 199 ","page_number":213},
  {"content":"\r\n\r\nقيمومت و إمامت معصوم مىتوان استدلال نمود .\r\nاللهُمّ إلّا أن يُقال : اين عللى كه در اين روايت ذكر شده است كه : مردم محتاجند و احتياج به قيّمى دارند كه آنها را به هم ربط بدهد و اجتماع آنها را برقرار كند ، و آنها را در حدّ خود متوقّف كند و نگذارد از آن حدّ تجاوز كرده و براى ازدياد لذّت و شهوت خود ، منافع يكديگر را در خطر بياندازند ، و آنها را در صراط مستقيم و منهاج قويم دين و دنيا حركت بدهد ، اين علل در زمان غيبت هم موجود است بِعَيْنِ ما هِىَ مَوْجودَةٌ فى زَمَنِ الْحُضور .\r\nبنابراين ، إمام عليه السّلام بايد - بر وجه تنصيص خاصّ يا بر وجه عموم - أفرادى را از امّت تعيين كند كه امور امّت را در دست بگيرند و ولايت بر آنها داشته باشند ، و اين أفراد نيستند إلّا فقهاى عدولى كه مأمونند بر دين و دنياى مردم ، و حافظ شريعت غرّاى إلهى هستند ، و به حوادث خبير و به امور بصير مىباشند .\r\nلذا بواسطهء اين متمّمِ بيان و متمّم برهان ، ما مىتوانيم از اين روايت براى ولايت فقيه در زمان غيبت يا در زمان حضور كه إمام در زندان است يا در تبعيد و يا در خُفْيَه بسر مىبرد و مردم به او دسترسى ندارند ، استفاده كنيم .\r\nاين روايتى را كه حضرت در اينجا بيان مىفرمايند و داراى مضامين عالى است ، اين همان استدلال عقلى است كه ما براى بسيارى از رفقا بيان مىكرديم ؛ و بالاخصّ در أوّل انقلاب كه أفراد زيادى مراجعه مىكردند و مىپرسيدند : آخر اين إسلامى كه بايد بر أساس ولايت فقيه برقرار شود چگونه است ؟ يعنى چه ، كه يك شخص آخوندى بيايد و بر تمام مردم حكومت كند ؟ ! اين چه معنى دارد ؟ و ما نمىفهميم معنى ولايت فقيه چيست ؟ ! و ما با يك شرح كوتاه و مختصر جواب آنها را مىداديم ، و همه هم قانع مىشدند ؛ و آن جمله اين است\r\n\r\n: انواع حكومتهاى بشر ، و حتى حكومت در ميان وحشيها و جنگليها و حيوانات\r\nما مىبينيم : هر طائفه‌اى و هر گروهى در عالم اگر بخواهند يك كار دسته\r\n\r\n","description":"","footnote":"","page_name":" 200 ","page_number":214},
  {"content":"\r\n\r\nجمعى انجام بدهند ، احتياج به يك رئيس دارند ؛ زيرا إنسان يك وقت كارهائى را انجام مىدهد كه شخصى و فردى است ، مثل غذا خوردن يا نماز خواندن ، اين احتياج به قيّم ندارد ؛ أمّا بعضى از كارهايش را گروهى و دسته جمعى انجام مىدهد ؛ أفرادى كه مىخواهند حجّ كنند ، يك مدير كاروان يا يك أمير الحاجّ مىخواهند كه امور آنها را رَتْق و فَتْق كند ؛ و در اين سفر بايد آنها را بر يك أساس مجتمع كند و بواسطهء تدبير و نيروى فكرىّ ، تشتّت آنها را به تجمّع تبديل نمايد .\r\nبنابراين ، سيرهء عقلائيّهء ضروريّه - تا آنجائى كه تاريخ نشان مىدهد - اين است كه : هر جمعيّتى زير پرچمى بوده‌اند . أفرادى كه مىخواهند به جنگ بروند يا دشمنى را دفع كنند ، بايد رئيسى براى خود انتخاب كنند كه براى إداره جنگ و دفع متجاوزان مناسب باشد ؛ و او بايد از همه شجاعتر و بيباكتر باشد و فكرش و حَزمش براى دفع دشمن بهتر باشد . اين رئيس ، براى اين مهمّ لازم است .\r\nهمچنين أفرادى كه در منطقه‌اى زندگى مىكنند ، اگر بخواهند مدرسه‌اى دائر نمايند ، براى آن مدرسه يك رئيس مىگمارند تا او رابط ميان اين أفراد مختلف الفكر باشد . و در ميان جماعات مردم اين سيره مستمرّه هست ، و الآن هم ما در تمام دنيا مىبينيم ، هيچ جمعيّتى نيست مگر با رئيس ؛ حتّى وحشيهاى آفريقا و جنگلىها هم بين خودشان رئيس دارند . پس معلوم مىشود اين قضية رئيس داشتن و در تحت ولايت او بودن يك أمر مستمرّى است ؛ خواه آن رئيس ، فرد عاقل و دلسوزى باشد يا مستبدّ . بسيارى از پادشاهان ، مستبدّينى هستند كه رئيس قوم خود مىباشند ، و تمام كارهاى اجتماعى آن قوم بر أساس إمضاء و فرمان آنهاست .\r\nاين يك روش إدارة اجتماع است ؛ راه و روش ديگر ، روش جمهورى است ؛ كه بالاخره بعد اللتيّا و الّتى و انعقاد مجالس عديده و آراء و أفكار مختلفه باز هم نقطه‌اى كه بايد از آنجا أمر تنازل كند ، خود رئيس جمهور است . تا او\r\n\r\n","description":"","footnote":"","page_name":" 201 ","page_number":215},
  {"content":"\r\n\r\nفرمان ندهد ، أمر إجراء نمىشود ؛ از آنجا اين أمر گسترش پيدا مىكند و به تمام طبقات پائين نازل مىشود .\r\nيك قسم ديگر از حكومت ، حكومت مشروطه است كه در آن به پادشاه مسؤوليّت نمىدهند ، بلكه مسؤوليّت را به مجلس داده و براى پادشاه ، حقّ توشيح ( تنفيذ ) مىگذارند ؛ بطورى كه آنچه از مجلس گذشته اگر پادشاه توشيح نكند قابل عمل نيست و فايده‌اى ندارد ؛ و بالاخره در آنجا نيز جزء أخير علّت تامّه در صدور اين فرمان و لزومش ، توشيح آن يك شخص مىباشد ، و فرمان ، فرمان اين شخص است .\r\n\r\nحكومت إسلامى به أعلم و أورع و ابصر و أعقل الناس واگذار مىشود\r\nدر إسلام ، امور بر أساس همين سيرهء عقلائيّه انجام مىپذيرد ؛ چون مبنى ، مبناى نبوّت است ؛ مبنى ، مبناى حكومت عادل است ؛ مبنى ، مبناى الدُّنْيَا مَزْرَعَةُ الآخِرَةِ ، و الدُّنْيَا مَتْجَرَةُ الآخِرَةِ است ؛ مبنى بر إيثار و گذشت و فداكارى است ؛ مبنى بر هدايت جميع أفراد بشر و جهاد بر أساس حدود إنسانى است ؛ مبنى بر تقوى و طهارت است ؛ مبنى بر فقاهت و علم است . قرآن كتابى است كه دعوت به علم مىكند ؛ جامعه بايد بر أساس علم حركت كند ؛ و طبعاً آن شخصى را كه إسلام بر أفراد مسلمان مىگمارد ، بايد شخصى باشد كه از تمام أفراد اين ملّت عاقل تر ، عالم‌تر و فقيه‌تر به كتاب خدا ، و واردتر به سنّت پيغمبر و ممشاى رسول الله ، و با تقوىتر و پرهيزگارتر در تمايل به دنيا ؛ با سعهء صدر بيشتر ، و با همّت بلندتر و شجاع تر ، و داراى نفس قويتر و إدارة وسيع‌تر باشد ؛ و از هواى نفس گذشته و به عالم غيب پيوسته ، و از جزئيّت عبور كرده به كلّيّت رسيده باشد ؛ زيرا مىخواهد مردم را در صراط دين حركت بدهد .\r\nدين داراى دو بُعد ظاهر و باطن ، دنيا و آخرت است ؛ و آن عالمى كه اين طرف باشد و آن طرف نباشد ، نمىتواند مردم را در آن منهاج حركت بدهد . و اين عبارت است از أعلم امّت ، كه به كتاب خدا و سنّت پيغمبر أعلم و أفقه و أورع و أبصر ، و أوثقُ النّاس و أشجعُ النّاس و أخبرُ النّاس بوده ، و عقل و درايتش\r\n\r\n","description":"","footnote":"","page_name":" 202 ","page_number":216},
  {"content":"\r\n\r\nاز همه بيشتر و سعهء صدرش افزون باشد ؛ و اين يك أمر وجدانى است .\r\nدر اينجا وجدان مردم بيدار را به قضاوت مىطلبيم كه آيا از اين برنامه بهتر مىتوانند براى سعادت مردم تدوين كنند ؟ اين معنى ولايت فقيه است .\r\nخيلى ساده و روشن است كه در ميان جامعة مردم ، آن كسى كه أمر و نهى از جانب او صادر مىشود ، بايد يك فرد پاك و با درايت و عاقبت انديش و عليم و خبير به امور زمان باشد و مردم را در راه سعادت حركت بدهد . اين است معنى ولايت فقيه كه بر تمام مذاهب و ملل و سنن رئيس است .\r\nإسلام مىگويد : رئيس بايد اين چنين فردى باشد . شما هم اگر تا روز قيامت تأمّل كنيد نمىتوانيد رئيسى بهتر از اين پيدا كنيد ؛ و اگر يافتيد حرفى نيست ، ما او را بر مىگزينيم و ولايت فقيه را كنار مىگذاريم . بالاخره در همان حكومتهاى جمهورى هم ديدند و ديديم : رئيس جمهور چطور مردم را به هر طرف مىكشاند ؛ يا در مشروطه ، شاه ؛ و در حكومتهاى استبدادىّ ، آن شخص ديكتاتور و مستبدّ هر رأيى داشته باشد حكم نهائى بايد بر طبق رأى او انجام شود ؛ و در إسلام پاكترين و طيّب‌ترين راه و منهاج براى هدايت مردم ، همين طريق است ؛ زيرا كه اگر تمام جامعه در تحت ولايت چنين فقيهى باشند ، اين فقيه ، مردم را طبق أفكار و آراء خود ، يعنى به علم حركت مىدهد و تمام مردم را عالم و طاهر مىكند ؛ تمام مردم را بصير و خبير مىكند ؛ و تمام أفراد جامعه از همهء استعدادها و قواى خود متمتّع مىشوند و به فعليّت مىرسند ؛ هر شخصى را به كمال إنسانى خود مىرساند ، چون خودش كامل است .\r\nأمّا اگر از اين مرحله تنازل كنيم و ولايت امور را به دست شخصى ناقص بسپاريم ، او نمىتواند مردم را به سوى كمال حركت دهد ؛ خودش كمال را نمىفهمد ، پس چگونه مردم را حركت بدهد ؟ مثل آنست كه شخصى را بياورند كه درس أعلاى از حكمت را تدريس كند در حالى كه خودش حكمت نمىداند ، يا مقدار كمى حكمت خوانده است ؛ و يا شخصى كه به فقه وارد نيست به او\r\n\r\n","description":"","footnote":"","page_name":" 203 ","page_number":217},
  {"content":"\r\n\r\nبگويند : تدريس فقه كن ! چه مىداند ؟ !\r\nولىّ فقيهى را كه إسلام معيّن مىكند يعنى أكمل أفراد كه به مقام إنسانيّت كامل رسيده و أسفار أربعة عرفاء را طىّ كرده باشد ؛ از عالم كثرت به وحدت پيوسته ، در هر أمرى مَعَ اللَه و فِى اللَه و بِاللَه حركت كند ، و بقاء بعد از فناء داشته باشد ؛ روح و جان تكوينى و تشريعى مردم در درست اين شخص است ؛ اگر امور بر طبق إرادهء او بگذرد مىدانيد چه خواهد شد ؟ ما احتياج نداريم به بهشت برويم ؛ او بهشت را استخدام مىكند و به اينجا مىآورد و إنسان در اين بهشت زندگى مىكند ؛ و آنچه در مقابل اين دنيا به إنسان ارزانى داده شده است همه از آثار و تجلّيّات و مظاهر همين بهشت دنيوى است ؛ و اين معنى ولايت فقيه است .\r\nحضرت موسى بن جعفر عليهما السّلام در زندان است و يا حضرت إمام زمان عليه السّلام در غيبت است ، مردم بايد چكار كنند ؟ مردم بايد قيام كنند و إمام را از غيبت بيرون آورند و إلّا مسؤولند . چرا مىگذارند حضرت موسى بن جعفر عليهما السّلام زندانى بشوند ؟ وقتى إمام در زندان است ، مردم حقّ ندارند در خانه‌هاى خود بنشينند و بگويند : چون حضرت موسى بن جعفر عليهما السّلام در زندان است ، ما ديگر مسؤوليّتى نداريم . خير ! در تمام زمان غيبت و عدم تمكّن إمام معصوم عليه السّلام همهء مردم موظّفند زمينه و إمكانات ظهور را فراهم كنند و اگر إمكانات فراهم بشود ، إمام ظهور مىكند .\r\nحال اگر مردم نتوانستند ، يا به خاطر بعضى از جهات احتياج به مقدّماتى بود ، آيا بايد امور خود را رها كنند و بدون رئيس بمانند ؟ نه ، جامعه بدون رئيس نمىشود ؛ حتماً بايد شخصى متصدّى امور جامعه باشد .\r\n\r\nبدون حكومت ، هيچ جامعه و مجتمعى پايدار نمىماند\r\nدر اينجا سخن به ولايت فقيه أعلم مىرسد ؛ آنكس كه به درجهء عصمت نرسيده ، أمّا فقيه و أعلم است ، مجتهد جامع الشّرائط بوده و از همهء جهات ديگر شرائط در او تامّ است ، بايد ولايت را در دست داشته باشد . و اگر چنين\r\n\r\n","description":"","footnote":"","page_name":" 204 ","page_number":218},
  {"content":"\r\n\r\nفردى با اين خصوصيّات نبود باز نبايد أمر مردم راكد باشد ؛ فقيه غير أعلم بايد أمر مردم را در دست بگيرد و او جامع صفات و كمالات آنان باشد . و اگر فقيه هم پيدا نشود آنگاه نوبت به عدول مؤمنين مىرسد ؛ چون وقتى گفتيم : جامعه بدون رئيس و قيّم نمىشود و فقيهى هم با اين خصوصيّات نداريم ، عدول مؤمنين جايگزين خواهند شد . و اگر عدول مؤمنين هم نبودند نوبت به فُسّاق مؤمنين مىرسد . فسّاق مؤمنين هم بر اين مردم حكومت مىكنند ، و حكومت ايشان بهتر است از عدم ولايت و نداشتن رئيسى كه تمام أفراد مملكت را به هلاكت و نيستى بكشاند .\r\nدرست مانند بچّهء يتيمى كه پدرش فوت كرده و أموالى از او بجاى مانده است ، در اين صورت ولىّ آن طفل همان إمام معصوم است ؛ السُّلْطَانُ وَلِىُّ مَنْ لَا وَلِىَّ لَهُ . مقصود از سلطان ، قدرت سلطنت است ؛ يعنى سلطه‌اى كه داراى عصمت باشد و آن إمام معصوم است ؛ و اگر او نبود فقيه أعلم ، و اگر نبود عالم ، و إلّا عدول مؤمنين عهده دار خواهند بود . مثلًا زيد كه داراى مقام عدالت و پاكى است بايد امور را در دست بگيرد و أموال طفل را در مصالح او صرف نمايد ؛ و اگر نبود فاسق مؤمن جايگزين او خواهد شد و أموال او را حفظ خواهد كرد ؛ زيرا اگر از فاسق فسقى سر زند مربوط به خودش است ؛ مال بچّه را كه نمىبرد ؛ حالا خودش أمر خلاف انجام مىدهد ، به طفل مربوط نمىشود ؛ و اگر أحياناً خيانتى هم انجام بدهد بهتر از اين است كه طفل بدون قيّم بماند و بواسطهء عدم توجّه و تكفّل دچار أنواع ابتلائات شده و از بين برود .\r\nاين نكته مبيّن جامعيّت و كمال دين إسلام است كه تا كجا مطلب را در نظر گرفته و گفته است : جامعه در هر حال به نحو : الاهَمُّ فَالاهَمُّ وَ الاكْمَلُ فَالاكْمَل بايد داراى رئيس و قيّم باشد و هيچ وقت جامعه را از رئيس و قيّم بى نصيب نمىگذارد .\r\nخوارج در زمان أمير المؤمنين عليه السّلام مانند فرقه آنارشيست و\r\n\r\n","description":"","footnote":"","page_name":" 205 ","page_number":219},
  {"content":"\r\n\r\nنهيليست زمان ما بودند كه فرقة أوّل خواهان هرج و مرج و فرقة دوّم منكر همه چيز هستند . خوارج هم نيّت و مرامشان همين بود . اين دو دسته با تشكيل هر دولتى مخالفند و با تمام قوا در محو آن مىكوشند . خوارج نيز با تشكيل حكومت أمير المؤمنين عليه السّلام و معاويه ، هر دو مخالف بودند و تشكيل حكومت را در لباس لَا حُكْمَ إلَّا لِلَّهِ طلب مىنمودند ؛ در اينجا أمير المؤمنين عليه السّلام با خطبهء مختصر خود حقيقت را آشكار فرمودند .\r\n\r\nلابد للناس من أمير بر أو فاجر\r\nسيّد رضىّ رحمة الله عليه در « نهج البلاغهء » خطبهء چهلم نقل مىكند : لَمّا سَمِعَ قَوْلَهُمْ : لَا حُكْمَ إلَّا لِلَّهِ « وقتى حضرت شنيد كه خوارج مىگويند : حكمى نيست مگر براى خدا ( حكم تو باطل است ، حكم حكمين باطل است ) حكم فقط اختصاص به خدا دارد » قالَ عَلَيْهِ السَّلامُ :\r\nكَلِمَةُ حَقٍّ يُرَادُ بِهَا بَاطِلٌ . نَعَمْ إنَّهُ لَا حُكْمَ إلَّا لِلَّهِ ، وَ لَكِنْ هَؤُلآء يَقُولُونَ : لَا إمْرَةَ إلَّا لِلَّهِ وَ إنَّهُ لَابُدَّ لِلنَّاسِ مِنْ أَمِيرٍ بَرٍّ أَوْ فَاجِرٍ يَعْمَلُ فِى إمْرَتِهِ الْمُؤْمِنُ ، وَ يَسْتَمْتِعُ فِيهَا الْكَافِرُ ، وَ يُبَلِّغُ اللَهُ فِيهَا الاجَلَ ، وَ يُجْمَعُ بِهِ الْفَىْءُ ، وَ يُقَاتَلُ بِهِ الْعَدُوُّ ، وَ تَأْمَنُ بِهِ السُّبُلُ ، وَ يُؤْخَذُ بِهِ لِلضَّعِيفِ مِنَ الْقَوِىِّ ، حَتَّى يَسْتَرِيحَ بَرٌّ وَ يُسْتَرَاحَ مِنْ فَاجِرٍ .\r\n« حضرت فرمودند : اين كلام ، كلام حقّى است أمّا از آن إرادهء باطل دارند . آرى ! لَا حُكْمَ إلَّا لِلَّهِ ، حكمى براى غير خدا نيست ، و ليكن اينها اين حرف را نمىخواهند بزنند ، اينها مىخواهند بگويند كه : إمارت و حكومتى نيست مگر براى خدا و مردم أمير نمىخواهند ؛ و اين حرف غلط است ؛ مردم ناچارند از اينكه أميرى داشته باشند ، يا أمير بَرّ يعنى پاكيزه ، يا أمير فاجر كه در سايهء إمارت آن أمير ، مؤمنين به كارهاى خود برسند ؛ به عبادت خود برسند و ذخيره و توشه‌اى براى آخرت خود بردارند ؛ كافر هم به تمتّعات دنيوى خود ميرسد ؛ و زمان بواسطهء همان إمارت أيًّا ما كان سپرى مىشود و روزگار به سر مىآيد . بواسطهء آن أمير غنائم و فَىْء و منافع جمع مىشود ؛ و بواسطهء آن أمير مردم با\r\n\r\n","description":"","footnote":"","page_name":" 206 ","page_number":220},
  {"content":"\r\n\r\nدشمن جنگ مىكنند و او را دفع مىكنند ؛ بواسطهء آن أمير راهها و سبيل‌ها أمنيّت پيدا مىكند .\r\nاگر آن أمير در كارهاى شخصى خود فاجر باشد براى خود اوست ، به باقى امور مربوط نخواهد بود ؛ بواسطهء آن أمير است كه حقّ ضعيف را از قوىّ مىگيرند تا اينكه شخص بارّ و نيكوكار استراحت كرده و بيارامد ، و همچنين إنسان از شخص فاجر و ظالم در أمنيّت و مصونيّت به سر برد . »\r\nوَ فى رِوايَةٍ اخْرَى : أنَّهُ عَلَيْهِ السَّلامُ لَمّا سَمِعَ تَحْكيمَهُمْ قالَ :\r\nحُكْمَ اللَهِ أَنْتَظِرُ فِيكُمْ ( وَ قَالَ ) : أَمَّا الإمْرَةُ الْبَرَّةُ فَيَعْمَلُ فِيهَا التَّقِىُّ ، وَ أَمَّا الإمْرَةُ الْفَاجِرَةُ فَيَتَمَتَّعُ فِيهَا الشَّقِىُّ إلَى أَنْ تَنْقَطِعَ مُدَّتُهُ وَ تُدْرِكَهُ مَنِيَّتُه « 1 »\r\nسيّد رضىّ در « نهج البلاغهء » مىفرمايد : در روايت ديگرى آمده است كه حضرت چون تحكيم حَكَمَين را شنيد فرمود : « من هم به دنبال حكم خدا مىگردم و انتظار إجراى حكم خدا را در ميان شما دارم ! أمّا إمارت و حكومت نيكو و پاكيزه : در آن حكومت ، تقىّ و متّقى و پرهيزگار به دنبال كارهاى خود و إصلاح و كمال خود ميرود ؛ و أمّا إمارت فاجر و حكومت آلوده : در آن حكومت فاجر هم ، شخص شقىّ دنبال تمتّعات دنيوىّ و بهره مندى از ظواهر دنيا ميرود تا اينكه مدّتش سر آمده و مرگش برسد ؛ بالاخره همه زندگى مىكنند و مىميرند . »\r\nاين فرمايشى است كه حضرت در جواب كلام خوارج ( لَا حُكْمَ إلَّا لِلَّهِ ) فرمودند .\r\nدر اينجا ابن أبى الحديد مىگويد : شاهد اين مطلب گفتار رسول خداست كه مىفرمايد : إنَّ اللَهَ لَيُؤَيِّدُ هَذَا الدِّينَ بِالرَّجُلِ الْفَاجِرِ . « خداوند بواسطهء مرد فاجر ، اين دين را تأييد مىكند . » يعنى إتقان و إحكام اين دين تا حدّى است كه اگر بعضى از فجّار هم بيايند زمام را در دست بگيرند ، اين دين در آن أصالت خود ، راه خود را طىّ مىكند و تأييد مىشود .\r\n\r\n\r\n","description":"","footnote":"\r\n( 1 ) « نهج البلاغهء » خطبه 40 ؛ و از طبع مصر با تعليقه شيخ محمّد عبده ، ج 1 ، ص 91\r\n","page_name":" 207 ","page_number":221},
  {"content":"\r\n\r\nسپس ابن أبى الحديد مىگويد : أصحاب ما ( معتزله ) مىگويند : تعيين رياست بر مكلّفين واجب است ؛ و إماميّه مىگويند : بر خداوند لازم است كه از جهت لطف رئيسى بر مردم بگمارد ؛ و ظاهر كلام أمير المؤمنين عليه السّلام كه مىفرمايد : لَا بُدَّ لِلنَّاسِ مِنْ أَمِيرٍ بَرٍّ أَوْ فَاجِر ، قول أصحاب ماست نه إماميّه « 1 »\r\nدر اينجا ابن أبى الحديد دچار اشتباه شده است . جواب گفتار او اينست كه : كلام حضرت دلالت بر اين ندارد كه إنسان به اختيار خود مىتواند أميرى را خواه بَرّ يا فاجر بر مردم بگمارد ، زيرا مسلّماً پروردگار راضى به رياست و إمارت مرد فاجر نيست ( و بر همين أساس أمير المؤمنين عليه السّلام با معاويه جنگ مىكند ) ؛ بلكه حضرت مىخواهد بفرمايد : در صورت عدم تمكّن از إمام عادل ، حكومت إمام جائر بر مردم ضرورت دارد . اين حكم ، حكم ثانوى است ، مانند ديگر أحكام ثانويّه كه در صورت عدم إمكان حكم أوّلى تحقّق مىپذيرد .\r\nبنابراين ، ابن أبى الحديد در اين رأيش اشتباه كرده است ؛ كلام حضرت مثل اينست كه بفرمايد : إنسان حتماً بايد غذا بخورد ، يا غذاى حلال يا أكل ميته ، و اگر غذا نخورد مىميرد . ما از اين كلام استفاده نمىكنيم كه أكل ميته هميشه جائز است ، بلكه أكل ميته در آن وقتى است كه غذاى حلال بدستمان نرسد . إمارت أمير فاجر هم آنجائى است كه مردم أمير بَرّ را به إمارت بر نگزينند ؛ و صد البتّه واجب است كه مردم أمير برّ را بر گزينند و فاجر را كنار بزنند . بايد دفاع كنند ، جهاد كنند ، جنگ كنند تا أمير فاجر از كار بيفتد و بجاى او أمير بارّ بنشيند .\r\n\r\nجنگهاى أمير المؤمنين عليه السلام براى دفع تجاوز و برقرارى دولت إسلام\r\nأمير المؤمنين عليه السّلام هجده ماه در جنگ صفّين با تمام أصحاب رسول خدا براى چه معطّل بود ؟ ! براى اينكه أمير فاجر را از كار بردارد و أمير بَرّ را بنشاند . هر كس شرح او را در خطبه‌هاى « نهج البلاغهء » كه در دوران صفّين\r\n\r\n\r\n","description":"","footnote":"\r\n( 1 ) « شرح نهج البلاغه » ابن أبى الحديد ، طبع دار الكتب العربيّه ، ج 2 ، ص 308 و 309\r\n","page_name":" 208 ","page_number":222},
  {"content":"\r\n\r\nآمده است مطالعه كند مىبيند كه او ( ابن أبى الحديد ) حقّاً أمير المؤمنين عليه السّلام را مُحقّ ميدانسته و جنگهاى او را بر أساس عدالت و وجوب رفع ظلم و تعدّى از تجاوزات قرار داده است ؛ و معاويه - عليه الهاويه - را مركز فساد و تعدّى و تجاوز به حقوق مسلمين مىدانسته است . و إنصافاً در بعضى از عبارات و شروح كافية خود ، از مظلوميّت آنحضرت و شدّت عناد و خصومت معاويه داد سخن داده است .\r\nبنابراين ، ابن أبى الحديد در اينجا قدرى كوتاه آمده است و ديگر خود مىداند با جوابى كه بايد در محكمه و موقف عدل إلهىّ در پيشگاه پروردگار - از استفاده أى كه از اين كلام كرده - بدهد .\r\nعلّامة حلّى قدّس الله سرّه روايتى را نقل مىكند كه : قَالَ رَسُولُ اللَهِ صَلَّى اللَهُ عَلَيْهِ وَ ءَالهِ : إنَّ اللَهَ لَا يُقَدِّسُ أُمَّةً لَيْسَ فِيهِمْ مَنْ يَأْخُذُ لِلضَّعِيفِ حَقَّهُ ! « 1 »\r\n« خداوند تقديس نمىكند ( مقدّس نمىشمارد ، پاك و منزّه نميكند ، رشد و طهارت و پاكى نميدهد ) آن جماعتى را كه نبوده باشد در ميان آنها كسى كه حقّ ضعيف را بستاند . »\r\nزيرا قدس به معناى طهارت و نزاهت و نزاكت است ؛ لَا يُقَدِّسُ أىْ لَا يُنَزِّهُ ، لَا يُطَهِّرُ .\r\nدر يك زندگى اجتماعى بايد أفرادى باشند كه حقّ مظلومان و مستضعفان را از ظالم گرفته ، نگذارند پايمال شود ؛ اين امّت ، امّت مقدّس و مطهّر و پاكيزه‌اى خواهد بود . أمّا اگر اجتماعى فاقد اين خصوصيّت بوده و ضعفاء به حقّ خود نرسند ، آن اجتماع دچار هرج و مرج خواهد شد ؛ و براى إحقاق حقوق و رسيدگى به مستمندان و جلوگيرى از اغتشاش ، والى بَرّ و صالح ، و در صورت عدم ، والى فاجر و فاسق لازم خواهد بود .\r\nو اينكه گفته‌اند : حقّ گرفتنى است نه دادنى ، كلام صحيحى نيست .\r\n\r\n\r\n","description":"","footnote":"\r\n( 1 ) كتاب « تحرير الاحكام » ج 2 ، كتاب قضاء ، ص 179\r\n","page_name":" 209 ","page_number":223},
  {"content":"\r\n\r\nجماعتى كه بر أساس تقوى و عدالت و طهارت زندگى مىكنند ، دنبال مىكنند كه صاحب حقّ را پيدا كنند و حقّ را به او بسپارند . جماعتى كه در سايهء إنسانيّت زندگى مىكنند ، ضعيف با شمشير بدنبال حقّش نمىرود ، بلكه قوىّ مىآيد التماس مىكند و از ضعيف تقاضا مىكند كه : بيا حقّت را از من بگير !\r\n\r\nالملك يبقى مع الكفر و لا يبقى مع الظلم\r\nبلى ، در آن جامعه‌اى كه إيمان و إسلام و حقيقت و شهادت حكمفرماست ، هر كس به حقّ خود مىرسد ؛ و اين جامعه بايد جامعة إنسانيّت و أصالت باشد . و بالاخره روزى خواهد آمد كه حكومت عدل در همهء نقاط دنيا گسترده مىشود . يعنى به اينجا مىرسد كه براى گرفتن حقّ ، إنسان احتياج به زور و شمشير نداشته و حقّ هر ضعيفى به او خواهد رسيد ؛ و لذا در روايت مرسله پيغمبر صلّى الله عليه و آله مىفرمايد :\r\nالْمُلْكُ يَبْقَى مَعَ الْكُفْرِ وَ لَا يَبْقَى مَعَ الظُّلْم « 1 » « رياست و سلطنت و ملك و\r\n\r\n\r\n","description":"","footnote":"\r\n( 1 ) آنچه در ذهن خلجان ميكرد آن بود كه : اين روايت از روايات مشهوره و معروفه و مضبوطه در كتب حديث و مجاميع أخبار است ، ولى پس از فحص به غير از كتاب « نصيحة الملوك » محمّد غزّالى و « مرصاد العباد » نجم الدّين رازى ، در كتابى يافت نشد . توضيح آنكه : بدواً به « المعجم المفهرس لالفاظ الحديث النّبوىّ » مراجعه شد ، آنجا يافت نشد ؛ پس از آن به « جامع الصّغير » سيوطى و « كنوز الحقآئق » مَناوى كه درباره أحاديث حضرت رسول أكرم صلّى الله عليه و آله و سلّم است مراجعه شد ، در آنجا هم نبود ؛ سپس به « مُروج الذّهب » از طبع ثانى سنه 1367 هجرى قمرى ، ج 2 ، از ص 299 تا 303 كه بعضى از كلمات قصار حضرت را آورده است و ميگويد : اين كلمات اختصاص به حضرت دارد و أحدى از أفراد بشر قبلًا به آن لب نگشوده است مراجعه شد ، آنجا هم نبود ؛ و حتّى به « نهج الفصاحه » أبو القاسم پاينده كه 3227 كلمه ، و به « وَهْج الفصاحه » علاء الدّين أعلمى كه 3223 كلمه را به رسول خدا منسوب داشته و بدون سند ذكر كرده‌اند مراجعه شد ، آنجا هم نبود ؛ و چون احتمال ميرفت كه : از أمير المؤمنين عليه السّلام باشد ، به « نهج البلاغهء » باب خُطَب و رسائل و حِكَم آن حضرت مراجعه شد ، آنجا هم نبود ؛ به آخرين مجلّد از « شرح نهج البلاغهء » ابن أبى الحديد كه در پايان شرح خود ، هزار كلمه از كلمات قصار حضرت را ذكر كرده است مراجعه شد ، آنجا هم نبود ؛ به « شرح غُرر و دُرَر » آمدى ، و شرح صد كلمه از حضرت أمير المؤمنين عليه السّلام كه جاحِظ انتخاب نموده و كمال الدّين ميثم بحرانى و عبد الوهّاب و رشيد وطواط شرح كرده‌اند مراجعه شد ، آنجا هم نبود ؛ به أبواب مناسب كتاب « إحيآء العلوم » مراجعه شد ، آنجا هم نبود ؛ به أبواب جهاد با نفس و أمر به معروف و نهى از منكر « وسآئل الشّيعة » و « مستدرك الوسآئل » كه قسمت معظمى از كتاب را تشكيل ميدهند ، و احتمال ميرفت به مناسبت بيان صفات نفسانيّه و عدل و ظلم و غيرهما در آنجا آمده باشد مراجعه شد ، آنجا هم يافت نشد ؛ در « سفينة البحار » محدّث قمّى در باب ظلم نيز نبود ؛ أمّا چون به خود « بحار الانوار » مجلسىّ ( از طبع كمپانى ، ج 15 ، كتاب عِشْرت ص 208 ، و از طبع حروفى مطبعه حيدرى ، ج 75 ، ص 331 ) مراجعه شد ، ملاحظه شد كه : اين عبارت را در خاتمه بيان خود ضمن شرح روايتى آورده است .\r\nروايت اين است : از « كافى » از عدّه ، از برقى ، از ابن محبوب ، از إسحق بن عمّار ، از حضرت صادق عليه السّلام ، قَالَ : إنَّ اللَهَ عَزّ وَ جَلَّ أَوْحَى إلَى نَبِىٍّ مِنْ أَنْبِيَآئِهِ فِى مَمْلَكَةِ جَبَّارٍ مِنَ الْجَبَّارِينَ : أَنِ ائْتِ هَذَا الْجَبَّارَ فَقُلْ لَهُ : إنِّى لَمْ أَسْتَعْمِلْكَ عَلَى سَفْكِ الدِّمَآء وَ اتِّخَاذِ الامْوَالِ ، وَ إنَّمَا اسْتَعْمَلْتُكَ لِتَكُفَّ عَنِّى أَصْوَاتَ الْمَظْلُومِينَ ؛ فَإنِّى لَنْ أَدَعَ ظُلَامَتَهُمْ وَ إنْ كَانوُا كُفَّارًا .\r\nو شرحش اينست : بَيانٌ : الظُّلامَةُ بِالضَّمِّ ما تَطْلُبُهُ عِنْدَ الظّالِمِ ؛ وَ هُوَ اسْمُ ما اخِذَ مِنْكَ . وَ فيهِ دَلالَةٌ عَلَى أنَّ سَلْطَنَةَ الْجَبَّارِيْنَ أيْضًا بِتَقْديرِهِ تَعالَى حَيْثُ مَكَّنَهُمْ مِنْها ، وَ هَيَّأَ لَهُمْ أسْبابَها . وَ لا يُنافى ذَلِكَ كَوْنُهُمْ مُعاقَبينَ عَلَى أفْعالِهِمْ ، لِانَّهُمْ غَيْرُ مَجْبورينَ عَلَيْها ؛ مَعَ أَنّهُ يَظهَرُ مِنَ الاخْبارِ أنَّهُ كانَ فى الزَّمَنِ السَّابِقِ السَّلْطَنَةُ الْحَقَّةُ لِغَيْرِ الانْبِيآءِ وَ الاوْصْيآءِ أيْضًا ؛ لَكِنَّهُمْ كانوا مَأْمورينَ بِأَنْ يُطِيعُوا الانْبِيآءَ فيما يَأْمُرونَهُمْ بِهِ . وَ قَوْلُهُ : فَإنِّى لَنْ أَدَعَ ظُلامَتَهُمْ ، تَهْديدٌ لِلْجَبّارِ بِزَوالِ مُلْكِهِ ؛ فَإنَّ الْمُلْكَ يَبْقَى مَعَ الْكُفْرِ وَ لَا يَبْقَى مَعَ الظُّلْمِ .\r\nاز اينجا چه بسا به ذهن خطور مىكرد كه شايد اين عبارت ، عبارت خود مجلسى است كه در مقام استدلال و برهان بر گفتار خودش إنشاء نموده است ، و ليكن با پى گيرى و فحص بيشترى كه توسّط بعضى از أحبّه و أعزّه دوستان انجام گرفت معلوم شد در كتاب « نصيحهء الملوك » غزّالىّ ، باب أوّل ( كه در عدل و سياست و سيرت ملوك و ذكر پادشاهان پيشين و تاريخ هر يكى از آنهاست ) ص 82 از طبع چهارم كه به تصحيح استاد علّامه جلال الدّين همائى صورت پذيرفته است ، وجود دارد . عبارت غزّالى چنين است :\r\nو سلطان به حقيقت آنست كه عدل كند در ميان بندگان او ، و جور و فساد نكند كه سلطان جائر شوم بُوَد و بقاء نبُودَش ؛ زيرا كه پيامبر صلّى الله عليه گفت : الْمُلْكُ يَبْقَى مَعَ الْكُفْرِ وَ لَا يَبْقَى مَعَ الظُّلْمِ .\r\nبعد از اطّلاع يافتن بر وجود روايت در كتاب « نصيحهء الملوك » با فحص مجدّدى كه به عمل آمد ، اين روايت در كتاب « مرصاد العباد » رازى ، طبع بنگاه ترجمه و نشر كتاب ، سنه 1352 ، باب چهارم ، فصل دوّم ، ص 436 بدست آمد . روايت در تعليقه‌اى است كه ذيل اين عبارت از متن « خواجه عليه السّلام چنين فرمود كه : الْعَدْلُ وَ الْمُلْكُ تَوْأَمَانِ . » آمده و چنين است : جاى ديگر فرمود : الْمُلْكُ يَبْقَى مَعَ الْكُفْرِ وَ لَا يَبْقَى مَعَ الظُّلْم .\r\nو همچنين در باب پنجم ، فصل سيّم ، ص 466 ( كه در بيان سلوك وزراء و أصحاب قلم و نوّاب است ) مىگويد : و خواجه عليه السّلام از اينجا فرمود : الْمُلْكُ يَبْقَى مَعَ الْكُفْرِ وَ لَا يَبْقَى مَعَ الظُّلْمِ .\r\nاز كسانى كه تصوّر نموده‌اند اين روايت از إنشائات علّامه مجلسى است ، عالم معاصر لبنانى ، مفخر شيعه ، با زحمات أرزنده و تأليفات ممتّعه و تصنيفات نفيسه خود ، شيخ محمّد جواد مغنيه قدّس الله سرّه مىباشد كه در كتاب « الشّيعة فى الميزان » طبع أوّل دار التّعاريف للمطبوعات بيروت ، ص 399 در تحت عنوان : نَحْنُ أعْدآءُ الظُّلْم ، چنين گويد :\r\nالْمُلْكُ يَبْقَى مَعَ الْكُفْرِ وَ لَا يَبْقَى مَعَ الظُّلْمِ . نَطَقَ بِهَذِهِ الْحِكْمَةِ الْعلّامَةُ الْمَجْلِسِىُّ فى كِتابِهِ « بحارُ الانوارِ » وَ هُوَ أحَدُ أَئِمَّةِ الدِّينِ الإسلامىّ .\r\nآنگاه براى إثبات اين قانون ، يعنى بقاء مُلك و حكومت با كفر و عدم بقاء آن با ظلم ، از شواهد تاريخ استفاده نموده است ؛ و ملك فاروق را شاهد آورده است كه در عين آنكه مسلمان بود ، و پدر و مادرش مسلمان بودند ، و از تبار ملوك و امراء بودند ، در مساجد براى نماز حضور مىيافت ؛ و در ماه مبارك رمضان براى روزه داران سفره‌هاى إفطاريّه مىگسترد ، و آيات قرآن را استماع مىنمود ؛ معذلك چون حكومتش بر أساس وثوق و إتّكاء به ملّت نبود ، از هم پاشيد ؛ و اينك أثرى از آن باقى نيست .\r\n","page_name":" 210 ","page_number":224},
  {"content":"\r\n\r\nحكومت و مملكت دارى ، با كفر پايدار مىماند ولى با ظلم پايدار نمىماند . » زيرا شخص كافر كه در مملكتى بر أفراد كافر مسلّط است ، مىخواهد بر همان أساس عدالت مردم را حركت دهد ؛ أمّا اگر سركرده و رئيس ظلم و ستم كند ، به رعيّت ستم مىشود و به حقّ ضعيف رسيدگى نمىشود ، و أفرادى كه در آنجا زندگى مىكنند نمىتوانند به حقّ خودشان برسند . أفراد ضعيفى كه بخواهند به حقّ برسند ، نمىتوانند به آسانى بدان دسترسى پيدا كنند ، بلكه دچار دغدغه و\r\n\r\n","description":"","footnote":"","page_name":" 211 ","page_number":225},
  {"content":"\r\n\r\nوسوسه و گرفتگى مىشوند . گرفتن حقّ براى آنها موجب زحمت مىشود و شكايت به سوى حاكم براى آنها إيجاد زحمت مىكند و كسى به حرف آنها رسيدگى نمىكند .\r\nبسيارى از حقّ خود مىگذرند ، چون مىبينند نمىتوانند به آن دسترسى پيدا كنند ، و محكمة حاكم هم باعث تعطيل امور است ؛ و به اندازه‌اى خسته مىشوند تا اينكه بالاخره از آن حقّ صرف نظر مىكنند ؛ در اين صورت اين\r\n\r\n","description":"","footnote":"","page_name":" 212 ","page_number":226},
  {"content":"\r\n\r\nجماعت روى خوش نخواهند ديد .\r\nاين روايتى را كه از علّامه در « تحرير » از رسول خدا صلّى الله عليه و آله نقل كرديم ، مفادش اين بود كه اين امّت سعادتمند نشده و اين جماعت ، جماعت رشيدى نخواهد بود .\r\n\r\nلن تقدس أمهء لا يؤاخذ للضعيف فيها حقه من القوى غير متتعتع\r\nو أمير المؤمنين عليه السّلام ، ضمن مكتوب و عهد خود به مالك أشتر نخعى در وقتى كه وى را به مصر فرستادند ، نوشتند : لَنْ تُقَدَّسَ أُمَّةٌ لَا يُؤْخَذُ لِلضَّعِيفِ فِيهَا حَقُّهُ مِنَ الْقَوِىِّ غَيْرَ مُتَتَعْتِع « 1 »\r\nابن أثير در « نهايه » در مادّهء « تَعْتَعَ » مىگويد : حَتَّى يَأْخُذَ لِلضَّعيفِ حَقَّهُ غَيْرَ مُتَعْتَعٍ « تا اينكه براى ضعيف ، حقّ ضعيف را بگيرد در حالى كه گرفتن حقّ غير مُتَعْتَع باشد . » مُتَعْتَعٍ ( با فتحة تاء ) أىْ مِنْ غَيْرِ أنْ يُصيبَهُ أذًى يُقَلْقِلُهُ و يُزْعِجُهُ . يُقالُ تَعْتَعَهُ فَتَتَعْتَعَ « 2 »\r\nمُتَعْتَع ، يعنى شخصى كه گرفتارى و أذيّتى به او برسد و بواسطهء آن در قَلَق و اضطراب افتد ؛ اين را مىگويند : صارَ مُتَعْتَعًا . غَيْرُ مُتَعْتَعٍ ، يعنى بدون دردسر .\r\nآن جامعه‌اى به ارتقاء و قدس و طهارت و كمال خود مىرسد كه ضعيف حقّ خودش را بدون دردسر بگيرد ، نه با اضطراب و دلهره .\r\nدر « أقرب الموارد » مىگويد : تَعَّ ، يَتُعُّ ، تَعًّا و تَعَّةً : اسْتَرْخَى وَ تَقَيَّأَ . سپس مىگويد : تَعْتَعَهُ : أقْلَقَهُ أوْ أكْرَهَهُ فى الامْرِ حَتَّى قَلِقَ . تَعْتَعَ فى الْكلامِ : تَردَّدَ فيهِ مِنْ حَصَرٍ أوْ عِىٍّ .\r\nتَعْتَعَهُ ، يعنى او را به قَلَق و اضطراب انداخت ؛ او را به كراهت وادار كرد ،\r\n\r\n\r\n","description":"","footnote":"\r\n( 1 ) « نهج البلاغهء » رساله 53 ؛ و از طبع مصر با تعليقه شيخ محمّد عبده ، ج 2 ، ص 102\r\n( 2 ) « النّهاية » ج 1 ، ص 190\r\n","page_name":" 213 ","page_number":227},
  {"content":"\r\n\r\nمكرهاً به أمرى وادار نمود . إنسان كسى را كه از روى كراهت به أمرى وادار كند و او دچار قلق و اضطراب شود مىگويند : تَعْتَعَهُ .\r\nتَعْتَعَ فى الْكَلامِ أىْ تَرَدَّدَ مِنْ أمْرٍ . يعنى از ناحية ضيق صدر و تنگى سينه ، يا مشكلاتى كه براى او پيدا شد نتوانست بگويد و سخن خودش را بيان كند .\r\nبنابراين ، معنى اينطور مىشود : ضعيف بدون أنْ تَعْتَعَ ، يعنى بدون اينكه در كلام لكنتى داشته باشد كه آن لكنت ناشى از حَصَر ( بفتح صاد به معنى ضيق صدر ) باشد ، بدون هيچ خستگى و ضيق صدرى برود حقّش را بگيرد ؛ وقتى هم مىخواهد بگيرد ، با كلام گويا و روشن و فصيح ، نه اينكه در مقابل حاكم بايستد و وقتى مىخواهد شكايت كند و حقّش را بگيرد - در أثر جوّ ناملايم - در كلام او تزلزل پيدا شود و نتواند خوب مطلبش را أدا كند .\r\nفَعَلَى هَذا ، لَا يُقَدِّسُ اللَهُ هَذِهِ الامَّةَ ؛ اين امّت ، امّت مقدّسى نخواهد بود و به سعادت و رستگارى خود نخواهد رسيد .\r\nمجموعهء مطالبى كه دربارهء اين روايت شريفه و دربارهء أصل كلّىِ حكومت إسلام كه به اولى الامر واگذار شده است بحث شد ، اختصاص به أئمّه معصومين عليهم السّلام داشته و بعد هم در صورت عدم تمكّن و وصول به آنها از باب الاهَمُّ فَالاهَمُّ در درجات أربعة نازله ؛ درجهء فقيه أعلم ، و درجهء فقيه غير أعلم ، و درجهء عدول مؤمنين ، و درجهء فسّاق مؤمنين ميباشند ؛ چه در امور ولائى كلّى و چه در امور ولائى جزئى ، مثل أموال قُصَّر و غُيَّب و مجهول المالك و أوقاف . و بالاخره در تمام امورى كه احتياج به قيّم دارد ، بايد كه فقيه أعلم و فقيه عالم و عدول مؤمنين و فسّاق مؤمنين به ترتيب ، كُلُّ واحِدٍ مِنْهُمْ عَلَى هَذا النَّهْجِ الَّذى ذَكَرْنا رسيدگى كرده و آن امور را از ضَيْعه و بطلان خارج كنند ، تا آن أفرادى كه در تحت اين حكومت زندگى مىكنند به تباهى و هلاكت سپرده نشوند .\r\nاللَهُمَ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 214 ","page_number":228},
  {"content":"\r\n\r\n\r\nدرس بيست و سوّم : محصّل أدلّه ولايت فقيه أعلم امّت ، كه متّكى به نور و فُرقان إلهى باشد\r\n\r\n","description":"","footnote":"","page_name":" 215 ","page_number":229},
  {"content":"\r\n . \r\n","description":"","footnote":"","page_name":" 216 ","page_number":230},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nأصل حكم و سعه و ضيق و قيود و شرائط آن ، همه به دست حاكم است\r\nحاكم كه حكم مىكند و بِيَده الامرُ و الْحُكم است ، همانطور كه أصل حكم بدست اوست نفياً و إثباتاً ، از جهت سعه و ضيق هم حكم در دست اوست ؛ خواه حاكم شارع باشد يا غير شارع . حكمى را كه شارع روى متعلَّقى جعل مىكند همچنانكه جعلش بدست اوست ، سعه و ضيق دائرهء آن متعلَّق هم بدست اوست . گاهى متعلّق على نحو الإطلاق أخذ مىشود ، و گاهى على نحو التّقييد ؛ تقييد هم به اختلاف درجات قيد تفاوت دارد .\r\nو همچنين بدست اوست كه حكمى را كه در عالم ثبوت جعل مىكند ، در مقام إثبات چه كاشفى براى آن قرار دهد . مثلًا گاهى كاشف حكم ، لفظى است مانند روايات ؛ و گاهى لبّى است مانند سيرهء ابتدائى ، يا إمضاى سيره مستمرّه‌اى كه از قبل به آن عمل مىشده است ؛ و حتّى گاهى از سكوت شارع در مقابل سيره‌اى حكم شارع كشف مىشود . در اين صورت هم واقعاً شارع جعل حكم نموده است ، ليكن كاشفش را سكوت در مقابل سيره قرار داده است .\r\nعَلَى كلّ تقدير ، ما از هر راهى كه بتوانيم كشف حكم واقع كنيم ، يا نيّت و مقصد شارع را نسبت به ضيق و سعهء دائرهء حكمى بدانيم ، بايد تبعيّت كنيم .\r\nتوسعه و تضييق حكم يا متعلَّق آن ، چه در جعل ابتدائى حكم و چه در\r\n\r\n","description":"","footnote":"","page_name":" 217 ","page_number":231},
  {"content":"\r\n\r\nإمضاى سيره ، بدست شارع خواهد بود .\r\nمثلًا وقتى مىفرمايد :  أَحَلَّ اللَّهُ الْبَيْعَ وَ حَرَّمَ الرِّبا  « 1 » ، ربا را به طور كلّى حرام مىكند . حالا اين معامله بيع ربوى باشد ، يا معاملهء ديگرى كه تحت عنوان ربا صورت بگيرد ؛ على أىّ حالٍ بر روى ربا حكم حرمت و بر روى بيع حكم حلّيّت آورده است .\r\nهمچنين در مورد بيع هم مطلب به همين طريق خواهد بود ؛ يعنى شارع ملتزم به پيروى از بيع عرفى و قيود و شروط آن نخواهد بود ؛ بلكه ممكن است در موردى با شرائط خاصّه و قيود مخصوصه ، بيعى را حلال و بيعى را حرام گرداند ؛ در بعضى از موارد دائره را تنگ و در بعضى توسعه دهد .\r\nلذا ممكن است براى تحقّق عنوان بيع در خارج - مِنْ باب مثال - عرف و عادت ، قيدى را براى صحّت و تحقّق اين عنوان در نظر بگيرد ، ولى شارع آن قيد را بردارد و موضوع حكم را بنحو إطلاق در نظر بگيرد . كذلك ممكن است عرف قيد نداشته باشد ، ولى شارع قيدى را إضافه كند ؛ يعنى بيع را در آن حدود و شرائط ، حلال و إمضاء كند .\r\nمثلًا شارع ، بيع غَرَر را إمضاء نكرده و بيع خمر و خنزير را حلال ننموده است ، با اينكه تحقيقاً عنوان بيع بر آنها صادق است ؛ و در ميان عرف مردم ، بيع خمر و خنزير رائج و دارج بوده و إسلام آن را حرام كرده است .\r\nبلى ، در مورد بيع غررى ، بواسطهء تقيّد بيع به غير غررى بودن ، كشف مىكنيم كه آن قيد عقلائى است ؛ نَهَى النَّبِىُّ عَنْ بَيْعِ الْغَرَرِ . بيع غرر نزد عقلاء مُمْضَى نيست ، و شارع هم در اين مورد حكم عقلاء را إمضا نموده است .\r\nو أمّا در بيع خمر و خنزير يا أمثالهما ، شارع إنشاء جديدى نموده است و دائرهء تجويز و حلّيّت بيع را تنگ مىكند ، و با حكم «   أَوْفُوا بِالْعُقُودِ »   « 2 » واجب\r\n\r\n\r\n","description":"","footnote":"\r\n( 1 ) قسمتى از آيه 275 ، سوره 2 : البقرة\r\n( 2 ) قسمتى از آيه 1 ، سوره 5 : المآئدة\r\n","page_name":" 218 ","page_number":232},
  {"content":"\r\n\r\nمىكند كه إنسان به بيع و سائر عقود ملتزم شود . يعنى با   أَوْفُوا بِالْعُقُودِ   ، عقدهائى را كه در ميان عرف و عادت رائج و متداول است إيجاب مىكند ؛ و آنچه را كه در بين مردم بدان عمل شده و به عنوان عقد ردّ و بدل مىشود إمضاء نموده ، ديگر لازم نيست تك تك عقود را از او سؤال كرد كه : آيا صلح جائز است ؟ يا هبه جائز است ؟ يا مضاربه و مساقات و مزارعه جائز است يا نه ؟   أَوْفُوا بِالْعُقُودِ   ، يعنى بايد به تمام عهدهايتان جامهء عمل بپوشانيد . و با اين جمله إشاره دارد به إجراء كلّيّة عقدهاى خارجى كه الآن متداول است .\r\nحال اگر عقد تازه‌اى در خارج پيدا شود كه در زمان شارع نبوده ، آيا مىتوانيم به   أَوْفُوا بِالْعُقُودِ   تمسّك كنيم و بگوئيم : چون در خارج تحقّق پيدا كرده و عنوان عقد هم بر او صدق مىكند ،   أَوْفُوا بِالْعُقُودِ   شامل آن مىشود ؟\r\nنظر مرحوم شيخ أنصارى رحمة الله عليه در اين جا اين است كه :   أَوْفُوا بِالْعُقُودِ   ، اين عقود را در بر نميگيرد ؛ چون   أَوْفُوا بِالْعُقُودِ   ، حكم به وجوب وفا مىكند بر عقودى كه در زمان شارع متداول بوده است . و « ال » در « الْعُقُود » ألف و لام استغراق نيست تا اينكه به نحو قضيّة حقيقيّه ، هر زمانى عنوان عقد خارجيّت پيدا كند لازم الوفاء باشد ؛ بلكه ألف و لام عهد جنسى است ، يعنى عقودى كه الآن در خارج متداول است واجب الوفاست .\r\nبنابراين ، تمام عقودى كه در زمان شارع بوده ، مثل بيع و صلح و مضاربه و هبه و أمثال ذلك ، إمضاء مىشود ؛ أمّا عقدى كه بعداً پيدا شده و در زمان شارع نبوده ،   أَوْفُوا بِالْعُقُودِ   آن را شامل نمىشود .\r\nبنابراين ، اگر در زمانى عقدى پيدا شود مانند « بيمه » كه طرفين بر أساس يك معاملهء قرار دادى ، با هم قرار دادى مىبندند و إيجاب و قبول هم مىكنند ، و مُحَرِّم حلالى و محلِّل حرامى هم نيست ، و شرط خلاف كتاب و سنّت هم در آن نيست ، يعنى شرط غير مشروع هم ندارد ، بلكه فقط فى حدّ نفسه قرار دادى است بين طرفين ، آيا   أَوْفُوا بِالْعُقُودِ   اين را هم شامل مىشود ؟ و   أَوْفُوا   ما را إلزام\r\n\r\n","description":"","footnote":"","page_name":" 219 ","page_number":233},
  {"content":"\r\n\r\nمىكند به تبعات آن ؟\r\nمرحوم شيخ مىفرمايد : نه ، شامل نمىشود ؛ چون   أَوْفُوا بِالْعُقُودِ   ، معنيش اين است كه : أوْفوا بِالْعُقودِ الْمُتَعارِفَه ، نه : كُلُّ عَقْدٍ فُرِضَ فى الْعالَم .\r\nولى در مقابل ، مرحوم آقاى آقا سيّد محمّد كاظم يزدى رحمة الله عليه نظرشان بر اين است كه : «   أَوْفُوا بِالْعُقُودِ   » شامل مىشود هر عقدى را كه فُرِضَ أنْ يَتَحَقَّقَ فى الْخارِج ، و لو اينكه در زمان شارع هم نبوده باشد ؛ و ألف و لام « عقود » هم إشاره به آن عقود موجودهء خارجيّهء در زمان شارع نيست .\r\nو بر همين أساس و نظر ايشان ، بعضى فتوى داده‌اند بر جواز معاملات بيمه كه در آن شرط حرامى نيست و أصل اين معاملات روى رضاى طرفين صورت مىگيرد . و حكمى را كه شارع أمر به وفاى آن مىكند ، أعمّ است از اينكه به طريق لفظى باشد ، يا به سيره ، يا سكوت در مقابل عمل مردم ؛ كما اينكه جواز تمام أنواع معاملات بيع و صلح و أمثال آنها أصلش به سيره ، يا به سكوت و إمضاء بر اينكه تمام اين عقود در زمان شارع در بين مردم انجام مىگرفته و خود شارع هم انجام مىداده و رَدْع و منعى هم نكرده است ، ثابت شده است ؛ لذا كشف از إمضاء شارع مىكند . و إلّا در حلّيّت يك يك از عقود بخصوصه ، ما از سنّت دليل لفظى نداريم ؛ بلكه دليل عمده همان سيره است .\r\nدر قضيّة رجوع جاهل به عالم ، و رجوع مردم به فقيه و نيز رجوع مردم به فقيه أعلم ( أعمّ از رجوع به آنها در مسألة أخذ فتوى ، و يا رجوع به آنها در مسأله ولاء و سرپرستى و قيمومت عامّه ، و يا زمامدارى ) همهء اينها سيرهء رائجه در ميان مردم بوده است ، و همهء مردم به أعلم امت در آن فنّ مراجعه مىكرده‌اند ؛ و شارع مقدّس هم اين سيره را إمضاء كرده است . ولى آيا شارع در اين موارد ، طريق معروف عرفى را ( در مقام كاشفيّت ) إمضاء نموده است ، يا اينكه شارع حقّ دارد كه از نزد خود يك طريق خاصّى را تعيين كند ؟\r\nأعلم در هر زمانى يكى بيشتر نيست ، و سيره هم اقتضا مىكند كه إنسان\r\n\r\n","description":"","footnote":"","page_name":" 220 ","page_number":234},
  {"content":"\r\n\r\nبه او مراجعه كند ؛ ولى سيره در بين مردم چنين نيست كه حتماً از طريق علم غيب ، يا پرسيدن از پيغمبر و إمامى ، آن أعلم را بشناسند و تعبّداً قبول كنند .\r\nغالباً كه مردم به أعلم در هر فنّى مراجعه مىكنند ، روى همين اختبار و استشاره ، و بعد هم روى أصل انتخاب و رأى گيرى است . و اين راه هم ، راه كشف حكم واقعى است .\r\n\r\nشارع إسلام ، طريق تعيين ولايت را انتخاب از راه أكثريّت قرار نداده است\r\nولى شارع آمده اين راه را بسته و گفته است : در شرع كه شما به فقيه أعلم و إمام معصوم مراجعه مىكنيد - و اين هم أصلش بر أساس سيره است - بايد از طريقى باشد كه من نشان مىدهم ، نه با روش معمول در موارد ديگر . آن كسى كه أعلم فى الامّهء است و ثبوتاً داراى اين چنين مزايايى است ، إثباتاً هم شما بايد از اين راه به او برسيد ؛ و بايد شما برويد دنبال علىّ بن أبى طالب عليه السّلام . اوست و بس ؛ و غير از او هيچ نيست ! حالا روى نظر خود به سقيفه برويد ، رأى گيرى كنيد و هر كارى كه مىخواهيد بكنيد ، همهء اينها در نزد من مطرود است . چه قبول بكنيد يا نكنيد حكم از اين قرار است !\r\nبنابراين ، راهى كه در شرع براى دنبال كردن آن فقيه أفضل و أعلم آمده است ، كه در زمان خود معصوم ، إمام معصوم و در زمان غيبت فقيه أعلم خواهد بود ، سيره مىباشد .\r\nجاى شكّ و شبهه نيست كه يكى از أدلّه ، همين سيره است و دليلش هم دليل مهمّى است ؛ أمّا راه وصول به اين معنى و كاشف اين معنى حتماً به دست شارع است . شارع مىتواند راهى براى ما باز كند و راهى را ببندد و بگويد : راه تعيين أعلم اين است كه : بايستى حتماً آن فقيه أعلم را إمام معصوم قرار بدهد .\r\nو لذا ما مىگوئيم : اگر ولىّ أعلم و فقيه أعلم ربطى با إمام معصوم نداشته باشد ممضى نبوده و أصلًا ولايتش تمام نيست ؛ و در مقام إثبات بايد أفراد خبره ( كه أهل حلّ و عقد و مشخِّص اين معنى هستند ، و خودشان داراى نور باطن و نورانيّت ضميرند ، و هم از جهت علم و فقاهت ، و هم از جهت نورانيّت باطنى\r\n\r\n","description":"","footnote":"","page_name":" 221 ","page_number":235},
  {"content":"\r\n\r\nمى توانند أعلم را تشخيص بدهند ) را كاشف براى آن فقيه أعلم در مقام ثبوت قرار داد .\r\nبخلاف اينكه بگوئيم : بايد مردم عامى بيايند رأى بدهند ؛ و هر بقّال و زارع و كارگرى رأى بدهد كه فقيه أعلم كيست ! و چه كسى را حاكم قرار دهيم ؟ ! آنوقت بعنوان أكثريّت ، آن كسانى كه رأيشان زيادتر است ( حتّى اگر پنجاه به إضافة يك هم شد ) انتخاب شوند ؛ كه در نتيجه رأى پنجاه منهاى يك از أهل تمام مملكت ضايع و باطل شده ، و آنها را نيست و معدوم فرض كرده‌ايم ، بخاطر همين مزيّت جزئى ؛ آن هم رأى كى ؟ رأى زيد و عمرو كه أصلًا نه فقه مىشناسند نه فقيه را ، نه درايت مىشناسند نه علم را ، نه تقوى مىشناسند ، و نه نيروى فكرشان به اين مسائل ميرسد . لذا اگر تمام اين أفراد هم براى إثبات كاشفيّت از آنچه را كه شارع مقدّس در مقام ثبوت ولىّ فقيه قرار داده است جمع شوند ، هيچ قيمتى ندارد .\r\nاين بود محصّل بحث از سيره ، و اينكه در أصل سيره هيچ جاى شكّ و شبهه و إشكالى نيست ؛ ولى كلام در كاشفيّتش است كه ما آن را به چه قسم بدست آوريم ؟\r\n\r\nعدم دلالت : الْمُلُوكُ حُكَّامٌ عَلَى النَّاسِ ، وَ الْعُلَمَآءُ حُكَّامٌ عَلَى الْمُلُوك بر مطلب\r\nيكى از رواياتى كه مورد استدلال بر ولايت فقيه قرار گرفته است - گرچه ممكن است دلالت نداشته باشد - روايتى است كه استاد شيخ أنصارى ، مرحوم حاج مولى أحمد نراقى در « عوآئد الايّام » « 1 » از مولانا الصّادق عليه السّلام ، روايت مىكند كه :\r\nإنَّهُ قَالَ : الْمُلُوكُ حُكَّامٌ عَلَى النَّاسِ ، وَ الْعُلَمَآءُ حُكَّامٌ عَلَى الْمُلُوك « 2 »\r\n\r\n\r\n","description":"","footnote":"\r\n( 1 ) « عوآئد الايّام » طبع سنگى ، ص 186 ، حديث 11\r\n( 2 ) و نيز ابن أبى الحديد در پايان « شرح نهج البلاغهء » طبع دار إحيآء الكتب العربيّة ، ج 20 ، ص 304 ، شماره 484 ، از هزار كلمه قصار از حِكَم و مواعظ أمير المؤمنين عليه السّلام ، آن را ذكر كرده است ؛ و ملّا محسن فيض كاشانى در « المحجّة البيضآء » كتاب العلم ، ج 1 ، ص 34 گويد : وَ مِمّا ذَكَرَهُ فى الآثارِ : قالَ أبو الاسْوَدِ الدُّئِلىِّ : لَيْسَ شَىْءٌ أَعَزَّ مِنَ الْعِلْمِ ؛ الْمُلُوكُ حُكَّامٌ عَلَى النَّاسِ ، وَ الْعُلَمَآءُ حُكَّامٌ عَلَى الْمُلُوكِ .\r\n","page_name":" 222 ","page_number":236},
  {"content":"\r\n\r\n« پادشاهان حاكمانند بر مردم ، و علماء حاكمانند بر پادشاهان . »\r\nاز اين عبارت كه مىفرمايد : علماء حكّامند بر پادشاهان ، استفاده مىشود كه : علماء جنبهء ولايت دارند ، حتّى بر پادشاهان .\r\nالبتّه بر اين استدلال اعتراض شده است به اينكه : اين حديث ناظر به مدّعاى ما نيست ؛ بلكه ناظر است به آنچه در زمانهاى مختلف متعارف است ، كه مردم از سلطان و پادشاه تبعيّت مىكنند ، و پادشاه هم از عالم وقت تبعيّت مىكند . در هر ملّت و گروهى مردم سراغ يك پادشاه مىروند ، و پادشاه هم از عالم آن وقت نظر خواهى نموده و تبعيّت مىكند . و بالاخصّ پادشاهان سابق كه حتماً وزراء خود را أعلم از علماء خود قرار مىدادند ؛ و اين در ميان سلاطين ايران و روم مشهور بوده است .\r\nانوشيروان كه بوذرجمهر را وزير خود قرار داد ، بدين جهت بود كه : او در آن موقع حكيم بود ، عالم بود ؛ لذا او را بر تمام كارهاى خود ناظر قرار داده و از او نيروى فكرى مىگرفت . يا إسكندر كه أرسطو را وزير خود قرار داد بواسطه همين جهت بود ؛ و بعضى از علماء هم زير بار نمىرفتند ؛ زيرا خسته مىشدند و تصدّى در امور عامّه مجال آنانرا سلب نموده فراغتشان را مىگرفت ، و از كمالات و أحوال روحى تنزّل ميداد ؛ و لذا از تصدّى آن فرار مىكردند . و ليكن آن پادشاهان براى اينكه خود را نيازمند به نيروى فكرى علماء مىديدند ، به هر قسمى كه بود بهترين فرد شايسته و دانا و حكيم مملكت خود را به عنوان وزارت و صدر أعظم انتخاب مىكردند .\r\nاين است مفاد اين روايت كه : الْعُلَمَآءُ حُكَّامٌ عَلَى الْمُلُوكِ ؛ نه اينكه شرع آمده است علماء را حكّام بر ملوك در عالم أمر و نهى و تشريع قرار داده است ، تا بتوانيم از آن استفادهء ولايت شرعيّه كنيم .\r\n\r\n","description":"","footnote":"","page_name":" 223 ","page_number":237},
  {"content":"\r\n\r\nاستاد ما ، آية الله حاج سيّد محمود شاهرودى أعلى الله مقامه در « كتاب حجّ » « 1 » از اين اعتراض جواب داده‌اند : أنَّ مُجَرَّدَ الإخْبارِ غَيْرُ لآئِقٍ لِمَقامِ الإمامِ عَلَيْهِ السَّلامُ ، الْمَنْصوبِ لِبَيانِ الاحْكامِ ؛ فَالْمُناسِبُ أنْ يَكونَ ما ظاهِرُهُ الإخْبارُ إنْشآءً . فَالْمُرادُ حينَئِذٍ : أنَّ الْعُلَمآءَ نُصِبوا شَرْعًا حُكّامًا عَلَى الْمُلوكِ بِحَيْثُ تَنْفُذُ أحْكامُهُمْ عَلَى الْمُلوكِ مِن حَيْثُ كَوْنِهِمْ مُلوكًا . . . وَ مِنَ الْمَعْلومِ : أنَّ شَأْنَ الْمُلوكِ الْقيامُ بِالْمَصالِحِ النَّوْعيَّةِ وَ إقامَةُ الْحُدودِ وَ حِفْظُ الثُّغورِ وَ تَأْمينُ الْبِلادِ لِنَظْمِ مَعاشِ الْعِبادِ . وَ نُفوذُ حُكْمِ الْعالِمِ عَلَى السُّلْطانِ مَنوطٌ بِوَلايَتِهِ فى الامورِ السِّياسيَّةِ ؛ فَيَكونُ امورُ الدِّينِ وَ الدُّنْيا راجِعَةً إلَى الْفَقيه ؛ فَتَأَمَّل . انْتَهَى .\r\nمحصّل كلام ايشان آنست كه : « اينكه شما مىگوئيد : اين روايت ناظر است به آنچه متعارف است ميان سلاطين كه سلطان وقت از عالم تبعيّت مىكند ، اين إخبار است و إخبار مناسب حال إمام نيست ؛ إخبار به إمام چه مربوط است ؟ ! بلكه مناسب شأن إمام اينست كه إنشاء كند . پس حضرت مىخواهد به طريق إنشاء بفهماند كه : علماء حكّامند بر ملوك . بنابراين ، اگر إنشاء باشد لازمه‌اش اين است كه بگوئيم : الْعُلَمآءُ نُصِبوا حُكّامًا شَرْعيًّا عَلَى الْمُلوك ؛ آنها از طرف پروردگار منصوبند بعنوان حاكم بر ملوك ، بطوريكه أحكاميكه صادر مىكنند نافذ است حتّى بر ملوك . و از جملهء اين أحكام ، ولايت و قضاء و زعامت و إقامة حدود و تنظيم معاش مردم است كه اينها بدست پادشاهان و حاكمان صورت مىگيرد ؛ و قوّة فكريّه و نفوذ و رأى بايد از طرف علماء باشد . »\r\nأقول : جواب از اين اعتراض وارد نيست ؛ زيرا بر مذاق شارع نيست كه كسى را در مقامى نصب كند ، و بعد به مردم بگويد : از او إطاعت كنيد ، در حالتى كه أصل جعل او را براى آن مقام إمضاء نكرده باشد . مذاق شارع كه بر نفى و عدم إمضاء حكّام و ملوك در مقابل علماست ، أصل حكومت آنها را باطل دانسته ، حكومت را منحصر در علم و تقوى مىداند .\r\n\r\n\r\n","description":"","footnote":"\r\n( 1 ) « كتاب حجّ » ، ج 3 ، ص 350 و ص 351 ؛ تقرير شيخ محمّد إبراهيم جنّاتى\r\n","page_name":" 224 ","page_number":238},
  {"content":"\r\n\r\nشرع إسلام ، حاكمى در مقابل عالِم نمىبيند تا اينكه بگوئيم : او را تابع قرار داده و گفته است : از عالم بايد متابعت كنى ؛ و تفريق بين علماء و ملوك كرده ، سپس تثبيت حكم ملوك بر مردم نمائى ! و بعد بگويد : آن ملوك بايد از علماء تبعيّت كنند ! اين تعبير و اين تفريق صحيح نيست .\r\nبنابراين ، فَالاوْلَى رَدُّ الإشْكالِ ، وَ الذِّهابُ إلَى أنَّ هَذَا الْخَبَرَ ناظِرٌ إلَى بَيانِ عُلُوِّ شَأْنِ الْعُلَمآء . إمام عليه السّلام مىخواهد بيان كند : علماء شأنشان بالاتر از ملوك است ؛ چون مىبينيم كه اين ملوك خارجى با وجود كمال قدرت و استكبارشان ، بزرگان از حكماء را وزراء خود قرار مىدهند ، خاضِعونَ لِمَقامِ عِلْمِهِمْ وَ دِرايَتِهِم ، و در مقابل انديشه‌هاى آنها تسليم هستند . اين فقط در مقام بيان علم و عظمت علم است ، نه بيشتر .\r\n\r\nروايت : السُّلْطَانُ وَلِىُّ مَنْ لَا وَلِىَّ لَهُ\r\nيكى ديگر از رواياتى كه براى ولايت فقيه به آن استدلال شده است ، روايتى است كه از رسول خدا صلّى الله عليه و آله و سلّم در « عوآئد الايّام » مرحوم نراقى روايت شده است .\r\nخاصّه و عامّه روايت كرده‌اند كه : رسول خدا فرمود : السُّلْطَانُ وَلِىُّ مَنْ لَا وَلِىَّ لَه « 1 » « سلطان ، ولىّ كسى است كه ولىّ ندارد . »\r\nالبتّه مقصود از سلطان ، شخص والى و حاكم جائر نيست ؛ بلكه مقصود مَنْ لَهُ السَّلْطَنَة است . و بر مذاق شارع ، مَنْ لَهُ السَّلْطَنَة حتماً بايد از طريق عدل باشد . بنابراين ، مراد از سلطان ، سلطان عادل مىباشد ؛ زيرا سلطان جائر أصلًا مولى نيست ! پس ، السُّلْطَانُ وَلِىُّ مَنْ لَا وَلِىَّ لَه ، يعنى آن حاكمى كه داراى سيطره بوده و قدرت دارد ، و از طريق شرع زمام امور را در دست گرفته و مىتواند از نقطة نظر إحاطه و سعهء ولائى رسيدگى كند ، و ولايت امورِ مَنْ لا وَلِىَّ لَه را در دست بگيرد ، اين ولايت اختصاص به او دارد . . .\r\n\r\nعُلَمَاءُ أُمَّتِى كَسَآئِرِ أَنْبِيَآءَ قَبْلِى\r\nيكى ديگر از رواياتى كه مورد استدلال بر ولايت فقيه قرار گرفته است ،\r\n\r\n\r\n","description":"","footnote":"\r\n( 1 ) « عوآئد الايّام » ص 187 ، حديث 17\r\n","page_name":" 225 ","page_number":239},
  {"content":"\r\n\r\nروايتى است كه در « جامع الاخبار » و « عوآئد الايّام » از رسول خدا صلّى الله عليه و آله و سلّم وارد شده است كه فرمودند : أَفْتَخِرُ يَوْمَ الْقِيَمَةِ بِعُلَمَآء أُمَّتِى فَأَقُولُ : عُلَمَآءُ أُمَّتِى كَسَآئِرِ أَنْبِيَآءَ قَبْلِى . « 1 »\r\n« من در روز قيامت افتخار مىكنم به علماء امّتم و مىگويم : علماء امّت من مثل سائر أنبياء پيش از من هستند . »\r\nاين روايت در « جامع الاخبار » است . بعضى گفته‌اند صدوق آن را تأليف نموده است ، كه تحقيقاً اين نسبت نادرست است ؛ بلكه تأليف يكى از پنج نفريست كه اگر أحياناً هر يك از آنها بوده باشند ، تحقيقاً از علماء بزرگ و موثّقند .\r\nعَلَى كُلِّ تقدير ، چون سندش بين يكى از آن پنج عالِم است ، هر كدام كه باشند در نهايت إتقان است ؛ پس سند « جامع الاخبار » أيضاً سندى قوى است و جاى گفتگو نيست ؛ ليكن بايد ببينيم كه دلالت اين خبر چگونه است .\r\nديگر از روايات مورد استدلال ، روايتى است كه در « عوآئد الايّام » از « الفقه الرّضوى » روايت شده است كه رسول خدا صلّى الله عليه و آله و سلّم فرمود : مَنْزِلَةُ الْفَقِيهِ فِى هَذَا الْوَقْتِ كَمَنْزِلَةِ الانْبِيَآء فِى بَنِى إسْرَآئِيل . « 2 »\r\n« منزله و ميزان فقيه در اين زمان ، مثل أنبياء بنى إسرائيل است . »\r\nمرحوم نراقى در « عوآئد الايّام » روايات ديگرى را نقل مىنمايد كه يكى از آنها روايتى است در « احتجاج » شيخ طَبَرْسِىّ كه حديث طويلى است ، تا ميرسد به اينجا كه : قِيلَ لِامِيرِ الْمُؤْمِنِينَ عَلَيْهِ السَّلامُ : مَنْ خَيْرُ خَلْقِ اللَهِ بَعْدَ أَئِمَّةِ الْهُدَى وَ مَصَابِيحِ الدُّجَى ؟ ! قَالَ عَلَيْهِ السَّلامُ : الْعُلَمَآءُ إذَا صَلُحُوا « 3 »\r\n« به أمير المؤمنين عليه السّلام عرض شد : بهترين خلائق بعد از أئمّة هدى و چراغهاى تابان ظلمات و تاريكى چه كسانى هستند ؟ ! حضرت فرمود : علماء هستند زمانيكه صالح باشند . »\r\nديگر ، روايتى است در « مجمع البيان » طَبْرِسِىّ از رسول خدا صلّى الله\r\n\r\n\r\n","description":"","footnote":"\r\n( 1 ) « عوآئد الايّام » ص 186 ، حديث 6\r\n( 2 ) « عوآئد الايّام » ص 186 ، حديث 7\r\n( 3 ) « عوآئد الايّام » ص 186 ، حديث 8\r\n","page_name":" 226 ","page_number":240},
  {"content":"\r\n\r\nعليه و آله و سلّم كه فرمود : فَضْلُ الْعَالِمِ عَلَى النَّاسِ كَفَضْلِى عَلَى أَدْنَاكُم « 1 »\r\n« ميزان فضيلت و شرافت عالم بر مردم ، مثل ميزان شرافت و فضل من است بر پائين‌ترين أفراد شما . »\r\nديگر ، روايتى است در « منية المريد » شهيد ثانى ، كه خداوند علىّ أعلى به عيسى بن مريم مىفرمايد : عَظِّمِ الْعُلَمَآءَ وَ اعْرِفْ فَضْلَهُمْ ، فَإنِّى فَضَّلْتُهُمْ عَلَى جَمِيعِ خَلْقِى إلَّا النَّبِيِّينَ وَ الْمُرْسَلِينَ كَفَضْلِ الشَّمْسِ عَلَى الْكَوَاكِبِ ، وَ كَفَضْلِ الآخِرَةِ عَلَى الدُّنْيَا ، وَ كَفَضْلِى عَلَى كُلِّ شَىْءٍ . « 2 »\r\n« اى عيسى ! مقام علماء را عظيم بدار ! فضل و شرف آنها را بدان و بدرجه و مقام و فضل آنها عارف شو ! چرا ؟ براى اينكه من علماء را فضيلت دادم بر تمام مخلوقات خودم سواى پيغمبران و مرسلين ، مثل فضيلت و شرافتى كه خورشيد بر ستارگان دارد ؛ و مثل فضيلت و شرافتى كه آخرت نسبت به دنيا دارد ؛ و مثل فضيلتى كه من بر هر چيز دارم . »\r\nوَ لَكِنْ لا يَخْفَى عَدَمُ دَلالَةِ هَذِهِ الاخْبارِ عَلَى ما نَحْنُ بِصَدَدِهِ مِنْ إثْباتِ الْوَلايَةِ ؛ لِانَّ مَحَطَّ سياقِها إثْباتُ الْفَضْلِ لِلْعُلَمآء .\r\nاين أخبار براى إثبات ولايت فقيه كافى نيست ؛ زيرا سياق اين روايات إثبات فضل است براى علماء ، كه علماء چنين‌اند و داراى اين خصوصيّاتند ؛ و از مقام و درجهء آنها إطلاقى در ثبوت شؤونشان بدست نمىآيد كه شامل مقام ولايت هم بشود ؛ بلكه اين روايات از اين جهت إجمال دارند ؛ و چون تصريح به ولايت نشده و إطلاقى هم نداريم ، پس نمىتوانيم از اين دسته روايات استفاده ولايت كنيم .\r\n\r\nرَجُلٌ يَعْلَمُ وَ هُوَ يَعْلَمُ أَنَّهُ يَعْلَمُ ، فَذَاكَ مُرْشِدٌ حَاكِمٌ فَاتَّبِعُوهُ\r\nبلى ، روايتى كه مىتوانيم براى ولايت فقيه به آن استدلال كنيم ، روايتى است كه مرحوم آية الله حاج ملّا أحمد نراقى در « مستند » در كتاب قضاء بنقل از كتاب « غَوالى اللَئَالى » آورده است كه :\r\n\r\n\r\n","description":"","footnote":"\r\n( 1 ) « عوآئد الايّام » ص 186 ، حديث 9\r\n( 2 ) « عوآئد الايّام » ص 186 ، حديث 10\r\n","page_name":" 227 ","page_number":241},
  {"content":"\r\n\r\nالنَّاسُ أَرْبَعَةٌ : رَجُلٌ يَعْلَمُ وَ هُوَ يَعْلَمُ أَنَّهُ يَعْلَمُ ، فَذَاكَ مُرْشِدٌ حَاكِمٌ فَاتَّبِعُوهُ . « مردم چهار دسته هستند : يكدسته از آنها مردى است كه مىداند ، و مىداند كه مىداند ( يعنى هم علم دارد ، و هم علم به علم خود دارد ) . اين مرد ، مردى است كه مرشد و حاكم است ؛ يعنى إرشاد و راهنمائى مىكند و أمر و نهى او نافذ است ؛ فَاتَّبِعُوهُ ! بنابراين ، واجب است بر شما كه از او پيروى كنيد . »\r\nدر اينجا حكم وجوب پيروى مترتّب شده است بر مُرْشِدٌ حَاكِمٌ ؛ و اينكه او مردى است كه : يَعْلَمُ وَ هُوَ يَعْلَمُ أَنَّهُ يَعْلَمُ ؛ مىداند و علم به علم خودش هم دارد .\r\nدر اينجا حكم متابعت بر أساس علم آمده ، آن هم يك علم خاصّى كه إنسان عالم باشد و علم به علم خودش هم داشته باشد ؛ نه اينكه عالم باشد ولى خودش نداند كه عالم است . همچنين اين روايت دلالت دارد بر وجوب متابعت همهء مردم بنحو إطلاق ؛ و إنصافاً از نقطة نظر سعه ، إطلاق داشته و اختصاص به باب قضاء ندارد ؛ بلكه هم در باب قضاء و هم در باب حكومت و هم در باب مرجعيّت و أخذ فتوى قابل تمسّك است .\r\nرَجُلٌ يَعْلَمُ وَ هُوَ يَعْلَمُ أَنَّهُ يَعْلَمُ ، فَذَاكَ مُرْشِدٌ حَاكِمٌ فَاتَّبِعُوه « 1 » : چنين مردى حاكم و مرشد است ، بايد از او متابعت كنيد ! و اين إطلاقش خيلى خوب و دلالتش هم كافى است ؛ و در مُفاد ، نظير قول حضرت إبراهيم عليه السّلام است كه فرمود :  يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا  « 2 »\r\nبخلاف رواياتى كه دلالت مىكنند بر اينكه : قضات چهار دسته هستند . چون چند روايت داريم كه در خصوص قضاوت است و آنها دلالت مىكنند بر اينكه قضات چهار دسته‌اند ، و از ميان آنها قاضىِ به حقّ كسى است كه : يَعْلَمُ وَ\r\n\r\n\r\n","description":"","footnote":"\r\n( 1 ) « مستند الشّيعة » طبع سنگى ، ج 2 ، كتاب قضاء ، ص 516\r\n( 2 ) آيه 43 ، از سوره 19 : مريم\r\n","page_name":" 228 ","page_number":242},
  {"content":"\r\n\r\nهُوَ يَعْلَمُ أَنَّهُ يَعْلَمُ ؛ و مردم بايد از قضاوت او تبعيّت كنند و آن قاضى در بهشت است .\r\nاين روايت إطلاق ندارد تا باب ولايتِ در حكم را هم شامل شود ؛ بلكه مربوط به باب قضاء است . چون قاضى در اصطلاح ، منصرف است به آن كسى كه منصوب شده است براى قضاء ، نه براى حكومت و إفتاء . گرچه از نقطة نظر صدق عنوان لغوىّ ، به حاكم قاضى هم مىگويند ؛ چون قاضى يعنى حاكم و كسى كه حكم مىكند ؛ و ليكن در اصطلاح ، قاضى به آن كسى گفته مىشود كه منصوب شده است براى فصل خصومت .\r\nبنابراين ، رواياتى كه قضات را به چهار دسته تقسيم مىكنند ، فقط انحصار به آن عالمى دارد كه در مقام ترافع و فصل خصومت نشسته است ؛ هم عالم به قضاء بوده و هم عالم به علم خود مىباشد .\r\n\r\nالْقُضَاةُ أَرْبَعَةٌ : ثَلَاثَةٌ فِى النَّارِ وَ وَاحِدٌ فِى الْجَنَّةِ\r\nكلينى در « كافى » روايت مىكند از أحمد بن محمّد بن خالد ، از پدرش ، مرفوعاً از حضرت صادق عليه السّلام كه فرمود :\r\nالْقُضَاةُ أَرْبَعَةٌ : ثَلاثَةٌ فِى النَّارِ وَ وَاحِدٌ فِى الْجَنَّةِ . « قضات مجموعاً چهار نوعند : سه گروه از آنها در آتشند و يكى در بهشت . »\r\nرَجُلٌ قَضَى بِجَوْرٍ وَ هُوَ يَعْلَمُ ، فَهُوَ فِى النَّارِ . « مردى كه قضاوت به جور و باطل مىكند و مىداند قضاوتش باطل است ، اين قاضى در آتش است . »\r\nوَ رَجُلٌ قَضَى بِجَوْرٍ وَ هُوَ لَا يَعْلَمُ ، فَهُوَ فِى النَّارِ . « و مردى كه حكم به جور مىكند و نمىداند ، اينهم در آتش است . »\r\nوَ رَجُلٌ قَضَى بِالْحَقِّ وَ هُوَ لَا يَعْلَمُ ، فَهُوَ فِى النَّار . « و مردى كه قضاء به حقّ مىكند و نمىداند كه به حقّ است ، اينهم در آتش است . »\r\nوَ رَجُلٌ قَضَى بِالْحَقِّ وَ هُوَ يَعْلَمُ فَهُوَ فِى الْجَنَّةِ . « و آن مردى كه حكم به حقّ مىكند و مىداند كه حقّ است ، او در بهشت است » .\r\nوَ قَالَ عَلَيْهِ السَّلامُ : الْحُكْمُ حُكْمَانِ : حُكْمُ اللَهِ وَ حُكْمُ الْجَاهِلِيَّةِ . فَمَنْ\r\n\r\n","description":"","footnote":"","page_name":" 229 ","page_number":243},
  {"content":"\r\n\r\nأَخْطَأَ حُكْمَ اللَهِ ، حَكَمَ بِحُكْمِ الْجَاهِلِيَّة « 1 » « حضرت فرمودند : دو حكم بيشتر نيست : يكى حكم خدا و ديگر حكم جاهلى . كسى كه از حكم خدا تخطّى كند به حكم جاهليّت وارد مىشود . » بين كلام حقّ و بين باطل فاصله‌اى نيست ؛ بايد حكم به حقّ شود و إلّا در باطل است .\r\nاز اين چهار گروه سه گروهشان كه خلاف حقّند همه در آتشند ؛ زيرا و لو اينكه الآن حكم به حقّ كرده باشند ، ولى چون : لا يَعْلَمُ أنَّهُ حَقّ ، پس در مقدّمات حكم اشتباه كرده و آن حقّ را از روى مبانى به دست نياورده‌اند ؛ و اين حكمى را كه قضاوت كرده‌اند و اتّفاقاً به حقّ واقع شده است ، درست نيست . يا مردى كه به جور و بطلان قضاوت مىكند و نمىداند حكم او باطل است و عالم به حقّ نيست ، چرا بايد قضاوت كند ؟ ! بلكه بايد بدنبال حقّ برود و حكم حقّ را بدست بياورد و از روى دليل ، مبادى حكمش را بفهمد كه : اين حكم ، حكم به جور است يا حقّ ؟ و حكم كور كورانه به جور - با اينكه از مبادى حكم خبر ندارد - موجب مؤاخذه شده ، و اين قاضى در جهنّم است . فقط آن دسته ايكه از روى مدارك و مبانى صحيح از كتاب و سنّت ، حكم به حقّ مىكنند و علم به صحّت حكمشان دارند ، اينها أهل نجاتند .\r\nو أيضاً مثل اين روايت را با همين سند ، مرحوم شيخ در « تهذيب » در كتاب قضاء روايت مىكند « 2 »\r\nو نيز مرحوم صدوق در « من لا يحضره الفقيه » از حضرت صادق عليه السّلام همين مضمون را روايت مىكند ؛ منتهى ذيلى برايش ذكر كرده است : مَنْ حَكَمَ بِدِرْهَمَينِ بِغَيْرِ مَا أَنْزَلَ اللَهُ عَزَّ وَ جَلَّ فَقَدْ كَفَرَ بِاللَهِ عَزَّ وَ جَل « 3 »\r\n« كسى كه حكم كند بين دو نفر به دو درهم ( فقط به دو درهم ) و حكمش\r\n\r\n\r\n","description":"","footnote":"\r\n( 1 ) « فروع كافى » طبع آخوندى ، ج 7 ، كتاب القضآء ، ص 407\r\n( 2 ) « التّهذيب » طبع نجف ، ج 6 ، كتاب القضآء ، ص 218\r\n( 3 ) « من لا يحضره الفقيه » طبع نجف ، كتاب القضآء ، ص 3\r\n","page_name":" 230 ","page_number":244},
  {"content":"\r\n\r\nبه غير ما أنزل الله باشد ؛ اين ، كفر بالله است . » يعنى به خدا كافر شده است .\r\nدر « خصال » مرحوم صدوق همين قضات أربعه را به لفظ ديگرى آورده است ، با سند محمّد بن موسى بن متوكّل ، از علىّ بن حسين سعد آبادى ، از أحمد بن عبد الله برقىّ ، از پدرش ، از محمّد بن أبى عُمَيْر كه تا اينجا سند خيلى خوب است ؛ بعد مىفرمايد : رَفَعَهُ إلَى أبى عَبْدِ اللَهِ عَلَيْهِ السَّلامُ ، قَالَ : الْقُضَاةُ أَرْبَعَةٌ : قَاضٍ قَضَى بِالْحَقِّ وَ هُوَ لَا يَعْلَمُ أَنَّهُ حَقٌّ فَهُوَ فِى النَّارِ ، وَ قَاضٍ قَضَى بِالْبَاطِلِ وَ هُوَ لَا يَعْلَمُ أَنَّهُ بَاطِلٌ فَهُوَ فِى النَّارِ ، وَ قَاضٍ قَضَى بِالْحَقِّ وَ هُوَ يَعْلَمُ أَنَّهُ حَقٌّ فَهُوَ فِى الْجَنَّة « 1 »\r\nاين مجموع روايات و آياتى بود كه در مقام استدلال بر ولايت فقيه و فقيه أعلم در اينجا استفاده شد ، و ملاحظه گرديد : بعضى از اينها سند نداشته ولى دلالتش خوب بود و بعضى دلالتش تمام نبود ، گرچه سندش قوىّ بود . مثلًاهمين روايت أخير كه از « مستند » نقل كرديم كه در كتاب قضاء از « غوالى اللَئالى » نقل كرده است : رَجُلٌ يَعْلَمُ وَ هُوَ يَعْلَمُ أَنَّهُ يَعْلَمُ فَذَاكَ مُرْشِدٌ حَاكِمٌ فَاتَّبِعُوهُ ، اين روايت سند ندارد ، ولى دلالتش قوىّ است . و من حيث المجموع بسيارى از آنچه را كه در اين موضوع بحث شد ، بعضى از بزرگان از فقهاء هم آورده‌اند ؛ ولى بطور كلّى در باب ولايت ، آنطور كه بايد و شايد بحث نشده است ؛ و فقط شيخ الفقهاء ، شيخ أنصارى رحمة الله عليه بطور خيلى مختصر ، و مرحوم حاج مولى أحمد نراقى در « عوآئد الايّام » بطور مختصر ، و سيّد محمّد بحرالعلوم ، در « بُلْغة الفقيه » و سيّد فتّاح در « عناوين » بطور إجمال در ولايت فقيه بحث كرده‌اند .\r\nو أمّا در كتب ديگر ، بحث مبسوطى نشده است . و در « اصول » با اينكه مجتهدين در باب اجتهاد و تقليد مفصّلًا بحث دارند ، ولى در باب ولايت فقيه بحث نمىكنند ؛ و اين مباحث بايد بيشتر مورد تحقيق و تأمّل قرار گيرد .\r\n\r\n\r\n","description":"","footnote":"\r\n( 1 ) « خصال » طبع سنگى ، ص 118\r\n","page_name":" 231 ","page_number":245},
  {"content":"\r\n\r\nولايت مسألة بسيار مهمّى است ؛ در ولايت إمام ، شيعه بحثهاى كافى و وافى دارد ؛ و ليكن در ولايت فقيه بحث نشده است .\r\n\r\nتأسّف آية الله نائينى ( قدّه ) بر عدم بحث‌هاى عميق در باب ولايت فقيه\r\nمرحوم نائينى رحمة الله عليه كتابى دارد بنام « تنبيه الامّهء و تنزيه الملّة » كه بسيار كتاب خوبى است ؛ و در أواخر آن كتاب ، خيلى تأسف مىخورد و مىگويد : ما از يك روايت شريف و مبارك : لَا تَنْقُضِ الْيَقِينَ بِالشَّكِّ ، اينهمه فروع فقهىِ استصحاب را استفاده مىكنيم ؛ ولى با اينكه داراى چنين سرمايه‌هاى سرشار و ذخائر عميقى هستيم چرا در باب حكومت و ولايت و وظيفهء مردم بحث نكرده‌ايم ؟ و چرا آنها به ميان نيامده است ؟ واقعاً خيلى جاى تأسّف است ! و همين مرحوم نائينى رحمة الله عليه در باب استصحاب و بحثهاى دقيق و عميق و استنتاجات وسيع از آن ، بيداد مىكند .\r\nاستاد ما ، مرحوم آية الله آقا شيخ حسين حلّىّ در استصحاب ، و تضارب استصحاب ، و مقدّم بودن استصحاب موضوعى بر حكمى ، و تعارض استصحابَيْن و غيره بيداد مىكرد ؛ و چه فروعى از اينها بيرون مىكشيد ! و اينها را هم معمولًا بواسطهء شاگردى و تَتَلْمُذش نزد مرحوم نائينى به دست آورده بود ؛ و خودش هم از متفكّرين و خِرّيت فنّ بود .\r\nواقعاً در يك قضيّة : لَا تَنْقُضِ الْيَقِينَ بِالشَّكِّ ، إنسان اين همه غوص مىكند ، ولى در باب ولايت بحث عميقى نداشته باشد ، و محتاج باشد كه مثلًا ديگران براى إنسان كتاب ولايت بنويسند ! حكم إنسان را آنها مشخّص كنند ، و بعنوان تمدّن براى إنسان سوغات بياورند ، و إنسان هم با گردن كج در مقابل آنها بايستد و آنها را به عظمت ياد كند ؛ اين خيلى جاى تأسّف است !\r\nما ذخائر بسيار زيادى در بين همين روايات داريم كه بايد در آنها بحث بشود ، و زياد هم هست ؛ و هر چه بيشتر بگرديم بيشتر پيدا مىشود .\r\nمثلًا از جمله أدلّه ايكه در همين چند روز ذكر شد و تا به حال نديدم كسى در ولايت فقيه به آنها استدلال كند ، يكى روايت كميل است كه به همان قسمى\r\n\r\n","description":"","footnote":"","page_name":" 232 ","page_number":246},
  {"content":"\r\n\r\nكه عرض شد ، دلالت دارد بر ولايت فقيه و عالم از خود گذشته ، از سنخ همان أفرادى كه : إمَّا ظَاهِرًا مَشْهُورًا وَ إمَّا خَآئِفًا مَغْمُورًا بوده ، و أمير المؤمنين عليه السّلام مىفرمايد : ءَاهِ ، ءَاهِ ! شَوْقًا إلَى رُؤْيَتِهِمْ ! اين روايت دالّهء بر ولايت فقيه ، هم سنداً و هم دَلالةً تمام مىباشد .\r\nو ديگر ، روايت : مَا وَلَّتْ أُمَّةٌ أَمْرَهَا رَجُلا قَطٌّ وَ فِيهِمْ مَنْ هُوَ أَعْلَمُ مِنْهُ إلَّالَمْ يَزَلْ أَمْرُهُم يَذْهَبُ سَفَالًا حَتَّى يَرْجِعُوا إلَى مَا تَرَكُوا مى باشد ، كه هفت سند براى آن ذكر شد ؛ از حضرت إمام حسن عليه السّلام با دو سند ، و حضرت أمير المؤمنين عليه السّلام ، و موسى بن جعفر عليهما السّلام ، و سلمان فارسى ، و يكى از ابن عُقْدَه ، و يكى هم از قُندوزىّ در « ينابيع المودّة » . اين هفت سند روايت را به پيغمبر مىرسانند ؛ و از نقطه نظر سند خيلى قوى است ، و از نقطه نظر دلالت هم قوى مىباشد ؛ ولى در هيچ كتابى ديده نشده است كه فقهاء ما از اين روايت استفاده ولايت فقيه كرده باشند .\r\nديگر ، نامهء أمير المؤمنين عليه السّلام است به مالك أشتر كه مىفرمايد : وَ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِى نَفْسِك ؛ كه از آن استفادهء أعلميّت فقيه براى ولايت شد .\r\nو ديگر ، قول حضرت إبراهيم كه :  يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا  ، با همان تقريرى كه براى ولايت فقيه استدلال شد .\r\nو يكى هم روايت : مَجَارِىَ الامُورِ وَ الاحْكَامِ عَلَى أَيْدِى الْعُلَمَآء بِاللَهِ ، الامَنَآء عَلَى حَلَالِهِ وَ حَرَامِه ؛ كه فقهاء - حتّى شيخ أنصارىّ - إجمالًا با يكى دو كلمة مختصر از آن گذشته‌اند ؛ ولى با اين بحثى كه عرض شد و خيلى بحث عميقى بود ، استفاده كرديم كه : اين روايت دلالت و صراحت دارد بر ولايت فقيه أعلمى كه از نقطة نظر ظاهر و باطن ، إحاطه بر كتاب و سنّت داشته و قلبش به عالم غيب متّصل باشد . دلالتش هم بر ولايت فقيه بسيار خوب بود . اين بود\r\n\r\n","description":"","footnote":"","page_name":" 233 ","page_number":247},
  {"content":"\r\n\r\nپنج دليل مِمّا ظَفَرْنا عليه ؛ وَ الْحَمْدُ لِلَّهِ رَبِّ الْعَالَمِين . اللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 234 ","page_number":248},
  {"content":"\r\n\r\n\r\nدرس بيست و چهارم : ميزان أعلميّت فقيه ، أعلميّت او به كتاب الله است\r\n\r\n","description":"","footnote":"","page_name":" 235 ","page_number":249},
  {"content":"\r\n . \r\n","description":"","footnote":"","page_name":" 236 ","page_number":250},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ وَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nمصادر حديث رسول خدا : إنَّمَا الْعِلْمُ ثَلَاثَةٌ . . . ، از طريق شيعه و سنّى\r\nبحث منتهى شد به اينجا كه : براى ولايت فقيه و مرجعيّت در فتوى أعلميّت لازم است ؛ يعنى شخص والى و شخص مفتى بايد أَعْلَمُ مَنْ فِى الامَّةِ باشند .\r\nحال كلام در اين است كه : مراد از علم چيست ؟ و مناط أعلميّت كدام است ؟\r\nمحمّد بن يعقوب كلينى ( قدّه ) روايت مىكند از محمّد بن حسن و عليّبن محمّد ، از سهل بن زياد ، از محمّد بن عيسى ، از عبيد الله بن دهقان ، از دُرُست واسطى ، از إبراهيم بن عبد الحميد ، از حضرت أبو الحسن ، موسى إمام كاظم عليه السّلام كه فرمود :\r\nدَخَلَ رَسُولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ الْمَسْجِدَ فَإذًا جَمَاعَةٌ قَدْ أَطَافُوا بِرَجُلٍ . فَقَالَ : مَا هَذَا ؟ فَقِيلَ : عَلامَةٌ ! فَقَالَ : وَ مَا الْعَلامَةُ ؟ فَقَالُوا لَهُ : أَعْلَمُ النَّاسِ بِأَنْسَابِ الْعَرَبِ وَ وَقَآئِعِهَا ، وَ أَيَّامِ الْجَاهِلِيَّةِ ، وَ الاشْعَارِ الْعَرَبِيَّةِ . قَالَ : فَقَالَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّمَ : ذَاكَ عِلْمٌ لَا يَضُرُّ مَنْ جَهِلَهُ ، وَ لَا يَنْفَعُ مَنْ عَلِمَهُ .\r\nثُمَّ قَالَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّمَ : إنَّمَا الْعِلْمُ ثَلاثَةٌ : ءَايَةٌ مُحْكَمَةٌ ،\r\n\r\n","description":"","footnote":"","page_name":" 237 ","page_number":251},
  {"content":"\r\n\r\nأَوْ فَرِيضَةٌ عَادِلَةٌ ، أَوْ سُنَّةٌ قَآئِمَةٌ ؛ وَ مَا خَلاهُنَّ فَهُوَ فَضْلٌ « 1 »\r\n« رسول خدا داخل مسجد شدند و ديدند گروهى از مردم گرداگرد مردى را گرفته ، به دور او اجتماع كرده‌اند . حضرت فرمودند : اين چيست ؟ ! گفتند : علّامه است ! حضرت فرمودند : علّامه چيست ؟ گفتند : داناترين مردم است به أنساب عرب و تاريخ و وقايع آنها و جرياناتى كه در عصر جاهليّت واقع شده است ، و به أشعار عرب .\r\nحضرت موسى بن جعفر عليهما السّلام فرمودند : در اين حال رسول خدا صلّى الله عليه و آله و سلّم فرمودند : اين علمى است كه با ندانستن آن كسى را ضررى نمىرسد ، و با دانستن آن كسى را منفعتى عائد نخواهد شد .\r\nسپس رسول خدا فرمودند : علم منحصر در سه چيز است : آيه محكم ، و يا فريضة عادله ، و يا سنّت قائمه ؛ و غير از اين سه چيز ، هر چه باشد زيادى است . »\r\nو همچنين اين حديث شريف را مرحوم محدّث جليل ، فيض كاشانى در « محجّة البيضآء » « 2 » روايت نموده است ؛ و مجلسى رحمة الله عليه در « بحارالانوار « 3 » » از چهار كتاب « أمالى » صدوق و « معانى الاخبار » و « سرآئر » و « غوالى اللئالى » روايت كرده است و شرحى پيرامون آن ( به همان نَهَجى كه در « مرءَاة العقول » است ) ميدهد ؛ و ما اينك شرح او را در « مرءَاة العقول » بيان مىكنيم .\r\nو أيضاً اين حديث را غزالى در « إحيآء العلوم » « 4 » آورده است .\r\nو با اينكه مرحوم مجلسى در « مرءَاة العقول » اين حديث را از أحاديث ضِعاف شمرده است ، ليكن چون بزرگان ، همه در كتابهاى خود ذكر كرده‌اند و\r\n\r\n\r\n","description":"","footnote":"\r\n( 1 ) « اصول كافى » طبع مطبعه حيدرى ، ج 1 ، كتاب فضل العلم ، ص 32 ، حديث 1\r\n( 2 ) « محجّة البيضآء » ج 1 ، ص 28 و ص 29\r\n( 3 ) « بحارالانوار » طبع كمپانى ، ج 1 ، ص 65 و ص 66\r\n( 4 ) « إحيآء العلوم » ج 1 ، ص 27\r\n","page_name":" 238 ","page_number":252},
  {"content":"\r\n\r\nمَتنش متنى است مورد اعتبار ، يعنى متنش حاوى مضمونى است كه آيات قرآن و روايات ديگر آن را تقويت و تأييد مىكند ، و يكى از جهات جابرهء روايات ضِعاف - همانطورى كه سابقاً بيان كرديم - انجبار به شهرت عملى يا شهرت فتوائى است ؛ بنابراين ، روايت معتبر و مورد قبول واقع مىشود .\r\nيكى از جهات جابره اعتبار است ؛ اعتبار يعنى متن حديث متنى باشد كه قرائن كثيره‌اى از آيات يا روايات مؤيِّد آن قرار گيرد ؛ اين روايت را معتبره مىگويند ؛ يعنى متنش و مضمونش مورد اعتبار است .\r\nمتن اين حديث شريف از همين قبيل است ؛ زيرا مطالبى كه در روايات ديگر بيان شده است ، گرچه به صورت انحصار علم در اين سه موضوع نيست و ليكن آنچه از روايات كثيره‌اى كه محدّثين در أبواب علم و عقل از رسول خدا و أئمّه عليهم السّلام نقل كرده‌اند استفاده مىشود ، از اين سه أمر خارج نيست ؛ و مضمون اين روايت ، همان مضامينى است كه در آن روايات كثيرة متفرّقه آمده است . بنابراين در سند جاى إشكالى نيست و قابل قبول است .\r\n\r\nتفسير مرحوم مجلسى و محقّق فيض ، از فقرات ثلاثه اين حديث\r\nأمّا در شرح اين گفتارِ حضرت رسول صلّى الله عليه و آله ، مرحوم مجلسى بيانى دارد و محقّق فيض بيانى ديگر و محقّق ميرداماد نيز بيانى ديگر .\r\nمجلسى در « مرءَاة العقول » « 1 » در شرح اين حديث مىگويد : اينكه رسول خدا فرمودند : مَا هَذَا ؟ و نگفتند : مَنْ هَذَا ؟ در حالتى كه بايد بگويند : مَنْ هَذَا ؟ ( زيرا سؤال از هويّت عاقل است نه غير عاقل ؛ و لفظ « مَا » براى غير عاقل استعمال مىشود و لفظ « مَنْ » براى عاقل . يعنى بايد بگويند : اين چه كسى است ؟ نه اينكه بگويند : اين چه چيزى است ؟ ) بدين علّت است كه بفهمانند : شما كه مىگوئيد : اين علّامه است ، استفادهء لفظ علّامه در اينجا غلط است . و علّت ديگر تحقير و پست شمردن و تأديب او بوده است .\r\nحضرت مىخواهد بفرمايد كه : أصلًا اين علم در حكم لا علم است ؛ و\r\n\r\n\r\n","description":"","footnote":"\r\n( 1 ) « مرءاة العقول » طبع حروفى ، ج 1 ، ص 22 و ص 23\r\n","page_name":" 239 ","page_number":253},
  {"content":"\r\n\r\nاين شخص كه متّصف به اين علم است ، ساقط از درجهء عقل و علم است ؛ و لذا به او مانند ذوى العقول نبايد خطاب نمود . البتّه اين مسأله در علم بيان مفصّلًا بحث شده است .\r\nو أمّا اينكه پس از آن رسول خدا فرمودند : علّامه چيست ؟ يعنى حقيقت علم وى كه به آن وصف ، متّصف به علّامه شده است چيست ؟ كدام نوع از أنواع علّامه است ؟ تنوّعش به اعتبار كدام يك از علوم است ؟ معنى علّامه‌اى را كه شما گفته‌ايد و بر وى إطلاق نموده‌ايد ، كدام است ؟ !\r\nتا اينجا مرحوم مجلسى مطلب را بيان مىكند ، سپس به تحقيق در معنى اين سه أمرى كه رسول خدا صلّى الله عليه و آله ، علم را در آن سه چيز منحصر كرده‌اند مىپردازد ، و پس از چند احتمالى كه در مسأله مىدهد مىفرمايد : مراد از آية محكمه ، براهين عقليّه بر اصول دين است كه از قرآن استنباط شده است ؛ چون محكم است و با شكوك و شبهات زائل نمىشود . و مراد از فريضه ، أحكام واجبات ؛ و مراد از سنّت ، أحكام مستحبّات است ؛ چه آنكه از قرآن أخذ شوند و چه از غير قرآن .\r\nزيرا محكم در مقابل متشابه است ؛ و آية محكمه به آيه‌اى مىگويند كه در دلالت بر مراد نياز به تأويل ندارد . و عقائد و اصولى كه چنين باشند ، إحكام و استحكام دارند . و أمّا علّت آنكه فريضه يعنى واجب را به صفت عادله توصيف كرده است ، آنست كه : از كتاب و سنّت به طور مساوى ، بدون جور و حيف و تمايل به خلاف أخذ شده است .\r\nآنگاه مرحوم مجلسى ( قدّه ) از ابن أثير در « نهايه » نقل كرده است كه او مىگويد : مراد از عدل در عبارتِ « فَرِيضَةٌ عَادِلَهء » عدالت در قسمت است ؛ يعنى حقوق واجبه‌اى كه به طور عدالت بر سهام مذكورى كه در كتاب و سنّت وارد شده است بدون جور و ظلم أدا شود ؛ يعنى أنَّها مُسْتَنْبَطَةٌ مِنَ الْكِتابِ وَ السُّنَّةِ فَتَكونُ هَذِهِ الْفَريضَةُ تَعْدِلُ بِما اخِذَ عَنْهُما .\r\n\r\n","description":"","footnote":"","page_name":" 240 ","page_number":254},
  {"content":"\r\n\r\nمحقّق فيض در شرح اين حديث ، در كتاب شريف « وافى » « 1 » مىفرمايد : علّامه بمعنى كثير العلم است و « تاء » آن براى مبالغه است ؛ و رسول خدا با عبارت : لَا يَضُرُّ مَنْ جَهِلَه ، تنبيه فرموده است كه : آن علم در حقيقت علم نيست ؛ زيرا علم حقيقى آنست كه ندانستن آن به معاد إنسان ضرر برساند ، و دانستن آن در يَوْمُ التَّناد نفع برساند . نه آنچه كه عوام آن را مىپسندند و دام و تله‌اى براى شكار حُطام دنيا قرار مىدهند . سپس رسول خدا صلّى الله عليه و آله ، علم نافع را كه در شرع بر فرا گيرى آن ترغيب و تحريص شده است بيان مىفرمايد ، و آن را منحصر در سه چيز مىكند :\r\nآية محكمه ، إشاره به اصول عقائد است ؛ چون براهينش آيات محكماتى است كه از عالِم و يا قرآن أخذ مىگردد ؛ و در قرآن كريم در بسيارى از موارد كه ذكرى از مبدأ و معاد مىآورد ، مىگويد : إِنَّ فِى ذلِكَ لآيتٍ يا لآيَةً .\r\nو فريضة عادله ، إشاره به علم أخلاق است ، زيرا كه محاسن أخلاق از جنود عقل است ، و بديهاى أخلاق از جنود جهل . و چون تحلّى به أوّل و تخلّى از دوّم واجب است ، از آن تعبير به فريضه شده است . أمّا تعبير از آن به صفت عدالت ، براى واسطه بودن آن است در دو طرف إفراط و تفريط .\r\nو سنّت قائمه ، إشاره به أحكام شريعت و مسائل حلال و حرام است .\r\nو انحصار علوم دينى در اين سه چيز معلوم است ، و همان سه أمرى است كه كتاب « وافى » متضمّن بيان آنهاست ؛ و آن مطابق با نشآت سه گانه إنسان است ؛ أوّل براى عقلش ، دوّم براى نفسش ، سوّم براى بدنش ؛ بلكه عوالم سه گانه وجودش كه عالَم عقل و خيال و حسّ باشد .\r\nأمّا اينكه فرموده است : غير از اينها فضل است ، يعنى زائد است و نيازى بدان نيست ؛ يا فضيلت است و ليكن بدان درجه نيست .\r\n\r\n\r\n","description":"","footnote":"\r\n( 1 ) « وافى » ج 1 ، باب صفهء العلم ، ص 37\r\n","page_name":" 241 ","page_number":255},
  {"content":"\r\n\r\nميرداماد قَدَّس الله سرَّه مىفرمايد « 1 » : علم به آية محكمه علم نظرى است ، كه آن معرفت به خداوند و أنبياء و حقيقت أمر در بَدْو و در عَوْد است ؛ و اين فقه أكبر است . و علم به فريضة عادله علم شرعى است ، كه در آن معرفت به شرائع و سُنن و قواعد و أحكام در حلال و حرام است ؛ و اين فقه أصغر است . و علم به سنّت قائمه علم تهذيب أخلاق و تكميل آداب سفر إلى الله است ؛ و سير و سلوك به سوى او و شناختن منازل و مقامات و بينش بِما فيها مِنَ الْمُهْلِكاتِ وَ الْمُنْجيات است . اين مطالب از مرحوم ميرداماد تا همينجا پايان مىپذيرد .\r\n\r\nمرجع تفاسير مختلفه اين حديث به سوى أمر واحدى است\r\nاز مجموع اين مطالب ، إجمالًا بدست مىآوريم كه : اين سه بزرگوار ، يعنى مرحوم مجلسى و مرحوم فيض و مرحوم ميرداماد ، يك مطلب را مىخواهند بيان كنند . يعنى مىخواهند بگويند : علم نافع و علم حقيقى ، از مجموع علوم شرعيّه و دينيّه كه موجب كمال إنسان است ( از عقائد و أخلاق و عبادات و معاملات و دستورات و تكاليف شرعيّه ) خارج نيست .\r\nمرحوم مجلسى ( قدّه ) آية محكمه را عبارت مىداند از : علم به توحيد و معارف إلهيّه و صفات پروردگار ، كه تقريباً همان معنى است كه محقّق فيض و سيّد داماد براى آية محكمه مىكنند .\r\nبنابراين ، در تفسير آية محكمه اختلافى ندارند . أمّا در فريضة عادله و سنّت قائمه ، مرحوم مجلسى مىفرمايد : فريضة عادله علم به واجبات است ، أعمّ از واجبات فقهى و عملى كه در رسائل عمليّه نوشته شده است ؛ و سنّت قائمه مستحبّات است ، أعمّ از اينكه مستحبّات أخلاقيّه باشد يا اينكه تكاليف مستحبّه .\r\nمرحوم فيض ( قدّه ) علم فريضة عادله را علم أخلاق مىداند ، كه بايد از\r\n\r\n\r\n","description":"","footnote":"\r\n( 1 ) « وافى » ج 1 ، باب صفهء العلم ، تعليقه ص 37\r\n","page_name":" 242 ","page_number":256},
  {"content":"\r\n\r\nجنبهء إفراط و تفريط جدا باشد ؛ و در هر حال براى إنسان ملكهء عادله پيدا شود كه حدّ ميانه است ؛ و چون از علم به توحيد يك درجه پائين‌تر است ، او را در درجهء دوّم شمرده است . و سنّت قائمه را علم به أحكام ظاهريّه گرفته ، كه أعمّ از واجبات و مستحبّات است ؛ و جنبهء تعميم را در اينجا آورده ، و لذا در مرحله سوّم قرار داده است . و اين سه ، مجموعاً سه چيزى است كه در ناحيه عقل و در ناحيه نفس و در ناحية بدن ، موجب كمال إنسان است .\r\nأمّا محقّق ميرداماد ( قدّه ) فريضة عادله را عبارت از علم فقه معمولى دانسته است ، كه آن را فقه أصغر مىگويند ؛ در مقابل فقه أكبر كه همان آيه محكمه باشد ؛ و سنّت قائمه را علم أخلاق گرفته است .\r\nبنابراين ، من حيث المجموع هيچ تفاوتى در استفاده اين بزرگواران از اين روايت نيست ؛ هر كدام از آنها به جهتى اين عبارت را بر همان أصلى كه در ذهن شريف خود داشته‌اند تطبيق كرده و توجيه نموده‌اند .\r\nو ما حصل مطالب اينها اينست كه : علم منحصر است در علم عرفان إلهىّ و توحيد ذات پروردگار و علومى را كه علم حكمت و فلسفة متعاليه و دروس عقليّه متضمّن آنست ، كه اين درجهء أوّل از علم است ؛ و از آن گذشته ، علم أخلاق كه به موجب آن ، إنسان از أصحاب اليمين گشته و متخلّق به صفات بزرگان و صفات أولياء مىگردد ؛ و در مرحلة سوّم ، فقه جوارح كه مقدّمه براى علم أخلاق ، و أخلاق هم مقدّمه براى كمال است . و لذا اين معانى به طور كلّى قابل إنكار نيست ، و براى انحصار علم در اين علوم ثلاثه ، شواهد بسيارى از آيات و روايات است :\r\n اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  « 1 » .\r\n\r\n\r\n","description":"","footnote":"\r\n( 1 ) آيه 12 ، از سوره 65 : الطّلاق\r\n","page_name":" 243 ","page_number":257},
  {"content":"\r\n\r\n« خداوند آن كسى است كه آسمانهاى هفتگانه و زمينها را به تعداد آنها آفريد ، و أمر را بين آسمانها و زمينهاى هفتگانه نازل فرمود ؛ براى اينكه شما بدانيد ( يعنى تمام آسمانهاى هفتگانه و زمينهاى هفتگانه و نزول أمر از بين آنها ، همه مقدّمه است براى علم شما ، و اينكه بدانيد ) : خداوند بر هر چيز تواناست ، و خداوند علمش بر هر چيزى إحاطه دارد . » تمام اين دستگاه آفرينش ، مقدّمه علم است .\r\nأمير المؤمنين عليه السّلام مىفرمايد : وَ وَقَفُوا أَسْمَاعَهُمْ عَلَى الْعِلْمِ النَّافِعِ لَهُمْ « 1 » در روايت است : اطْلُبُوا الْعِلْمَ وَ لَوْ بِالصِّينِ « 2 » « شما به دنبال علم برويد گرچه در چين باشد . »\r\nدر « مصباح الشّريعة » آمده است كه : « قَالَ عَلِىٌّ عَلَيْهِ السَّلامُ : اطْلُبُوا الْعِلْمَ وَ لَوْ بِالصِّينِ . » وَ هُوَ عِلْمُ مَعْرِفَةُ النَّفْسِ وَ فِيهِ مَعْرِفَةُ الرَّبِّ عَزَّ وَ جَلَّ « 3 »\r\nحضرت استادنا الاكرم آية الله علّامة طباطبائى قدّس الله سرّه ، از « غُرر و دُرر » آمُدى از أمير المؤمنين عليه السّلام در اين معنى نوزده روايت بيان كرده‌اند « 4 »\r\nوَ قَدْ اتَّفَقَ الْعُلَمآءُ : أنَّ شَرَفَ كُلِّ عِلْمٍ بِشَرَفِ الْمَعْلومِ ، وَ كُلُّ عِلْمٍ يَكونُ\r\n\r\n\r\n","description":"","footnote":"\r\n( 1 ) « نهج البلاغهء » خطبه 191 ؛ و از طبع مصر با تعليقه شيخ محمّد عبده ، ج 1 ، ص 396\r\n( 2 ) در « بحار الانوار » طبع كمپانى ، ج 1 ، ص 57 و ص 58 اين روايت را از « غوالى اللَئالى » و از « روضهء الواعظين » از رسول أكرم صلّى الله عليه و آله و سلّم روايت كرده است .\r\n( 3 ) « مصباح الشّريعة » با تحقيق و مقدّمه عالم بزرگوار حاج شيخ حسن مصطفوى ، طبع سنه 1379 هجرى قمرى ، باب 62 ، ص 41 ؛ و عبارت بعد از آن اينست : قَالَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّمَ : مَنْ عَرَفَ نَفْسَهُ فَقَدْ عَرَفَ رَبَّهُ . و عين اين دو روايت را ملّا محسن فيض در « المحجّة البيضآء » ج 1 ، ص 68 از « مصباح الشّريعة » نقل نموده است .\r\n( 4 ) « الميزان فى تفسير القرءَان » ج 6 ، بحث روائى ، ص 182\r\n","page_name":" 244 ","page_number":258},
  {"content":"\r\n\r\nمَعْلومُهُ أشْرَفَ الْمَعْلوماتِ يَكونُ ذَلِكَ الْعِلْمُ أشْرَفَ الْعُلومِ ؛ فَأشْرَفُ الْعُلومِ الْعِلْمُ الإلَهىُّ ، لِانَّ مَعْلومَهُ اللَهُ تَبارَكَ وَ تَعالَى ، وَ هُوَ أشْرَفُ الْمَعْلومات .\r\nشواهد مذكوره ، اعتبارات عقلى و روائى و قرآنى است كه براى تأييد مضمون اين حديث شريف بيان شد ؛ پس حديث ، متقن است از جهت اعتبار و مفاد .\r\n\r\nبا انحصار علم در علوم ثلاثه ، مراد از أعلميّت هم واضح است\r\nحال ، وقتى علم از نقطة نظر شرع منحصر شد در اين سه چيز ، ما مىتوانيم أعلم را هم مشخّص كنيم ، كه أعلم در اين سه چيز چه كسى مىباشد .\r\nمثلًا اگر در دانشگاه پزشكى كلام از أعلم به ميان آيد ، معلوم است كه مراد أعْلَم مَنْ فِى الاطِبّآء است ، نه اينكه أعلم در فلان علم و فنّ . وقتى كه از نظر مذاق شارع ، أصل علم منحصر شد در علوم و معارف إلهىّ و علم تهذيب أخلاق و سير و سلوك إلى الله و علم فقه ، و آشنا شدن به سنّت رسول خدا و أئمّة طاهرين صلوات الله عليهم أجمعين ، معلوم مىشود : أعلميّت هم كه در بحث ولايت فقيه و مرجعيّت در فتوى از آن بحث مىشود ، أعلميّت در همين علوم است .\r\nأعلم بايد كسى باشد كه سيرش به سوى پروردگار تمام شده ، و منازل أربعه را طىّ كرده باشد ، و بعد از فناء فى الله به بقاء بالله رسيده و إنسان كامل شده باشد . چنين فردى مىتواند عهده دار اين سِمَت گردد ، و إلّا نمىتواند متصدّى شود .\r\nبراى إثبات اين مطالب سه دليل از روايات ( بنا بر فحصى كه تا به حال نموده‌ايم ) بدست مىآيد ؛ و هيچ بُعدى ندارد كه در أثر فحص ، از اين قبيل مدارك بيشتر بدست آيد .\r\n\r\nروايت : الْفَقِيهُ حَقَّ الْفَقِيهِ ، مَنْ لَمْ يُقَنِّطِ النَّاسَ مِنْ رَحْمَةِ اللَهِ . . . وَ لَمْ يَتْرُكِ الْقُرْءَانَ رَغْبَةً إلَى غَيْرِهِ\r\nدليل أوّل : روايتى است كه كلينى با سند صحيح ، عَنْ عِدَّةٍ مِنْ أصْحابِنا ، عَنْ أحْمَدَ بْنِ مُحَمَّدٍ الْبَرْقىِّ ، عَنْ إسْمَعيلَ بْنِ مِهْرانَ ، عَنْ أبى سَعيدِ الْقَمّاطِ ، عَنِ الْحَلَبىِّ ، عَنِ الصّادِقِ عَلَيْهِ السَّلام روايت مىكند كه ، قالَ :\r\n\r\n","description":"","footnote":"","page_name":" 245 ","page_number":259},
  {"content":"\r\n\r\nقَالَ أَمِيرُالْمُؤْمِنِينَ عَلَيْهِ السَّلَامُ : أَلَا أُخْبِرُكُمْ بِالْفَقِيهِ حَقَّ الْفَقِيهِ ؟ ! مَنْ لَمْ يُقَنِّطِ النَّاسَ مِنْ رَحْمَةِ اللَهِ ، وَ لَمْ يُؤْمِنْهُمْ مِنْ عَذَابِ اللَهِ ، وَ لَمْ يُرَخِّصْ لَهُمْ فِى مَعَاصِى اللَهِ ، وَ لَمْ يَتْرُكِ الْقُرْءَانَ رَغْبَةً عَنْهُ إلَى غَيْرِهِ . أَلَا لَا خَيْرَ فِى عِلْمٍ لَيْسَ فِيهِ تَفَهُّمٌ ؛ أَلَا لَا خَيْرَ فِى قِرَآءَةٍ لَيْسَ فِيهَا تَدَبُّرٌ ؛ أَلَا لَا خَيْرَ فِى عِبَادَةٍ لَيْسَ فِيهَا تَفَكُّرٌ !\r\nوَ فى رِوايَةٍ اخْرَى : أَلَا لَا خَيْرَ فِى عِلْمٍ لَيْسَ فِيهِ تَفَهُّمٌ ؛ أَلَا لَا خَيْرَ فِى قِرَآءَةٍ لَيْسَ فِيهَا تَدَبُّرٌ ؛ أَلَا لَا خَيْرَ فِى عِبَادَةٍ لَا فِقْهَ فِيهَا ؛ أَلَا لَا خَيْرَ فِى نُسُكٍ لَا وَرَعَ فِيهِ « 1 »\r\nاين روايت را أبو نُعَيم إصفهانى به سند ديگرى متّصلًا إلى عاصم بن ضَمْرَهء ، از أمير المؤمنين عليه السّلام روايت مىكند كه فرمود :\r\nأَلَا إنَّ الْفَقِيهَ كُلَّ الْفَقِيهِ الَّذِى لَا يُقَنِّطُ النَّاسَ مِنْ رَحْمَةِ اللَهِ ؛ وَ لَا يؤْمِنُهُمْ مِنْ عَذَابِ اللَهِ ؛ وَ لَا يُرَخِّصُ لَهُمْ فِى مَعَاصِى اللَهِ ؛ وَ لَا يَدَعُ الْقُرْءَانَ رَغْبَةً عَنْهُ إلَى غَيْرِهِ ! وَ لَا خَيْرَ فِى عِبَادَةٍ لَا عِلْمَ فِيهَا ؛ وَ لَا خَيْرَ فِى عِلْمٍ لَا فَهْمَ فِيهِ ؛ وَ لَا خَيْرَ فِى قِرَآءَةٍ لَا تَدَبُّرَ فِيَها « 2 » .\r\nمُفاد حديث اينست كه : أمير المؤمنين عليه السّلام فرمود : آيا خبر ندهم شما را از فقيه ، آن كسى كه حقّ فقاهت را أدا كرده است و به جان و روح فقاهت رسيده است ؛ و به حمل شايع صِناعىّ حقيقةً منطبَقٌ عليهِ عنوانِ فقه است و بايد به او فقيه گفت ؟ ! ( يعنى آن كسى كه فقيه است و در فقاهت كامل است ، آن كدام فقيه است ؟ ! ) .\r\nاو كسى است كه مردم را از رحمت خدا مأيوس و نااميد نكند ؛ و آنها را از عذاب خدا مأمون نگرداند و در أمن قرار ندهد ؛ و در معاصى پروردگار آنها را آزاد نگذارد ( إجازهء گناه به آنها ندهد ) ؛ و بواسطهء رغبتى كه به سوى علوم ديگر\r\n\r\n\r\n","description":"","footnote":"\r\n( 1 ) « اصول كافى » طبع مطبع حيدرى ، ج 1 ، كتاب فضل العلم ، باب صفهء العلمآء ، ص 36\r\n( 2 ) « حلية الاوليآء » جلد أوّل ، ص 77\r\n","page_name":" 246 ","page_number":260},
  {"content":"\r\n\r\nغير از قرآن پيدا كرده باشد ، قرآن را ترك نكند . آگاه باشيد ! آن علمى كه در آن تفهّم نباشد خير ندارد ؛ آگاه باشيد ! آن قرائتى كه در آن تدبّر نباشد خيرى در آن نيست ؛ آگاه باشيد ! آن عبادتى كه در آن تفكّر نباشد خيرى در آن عبادت نيست . »\r\nاين روايت خيلى مطالب را به إنسان مىفهماند ؛ و حضرت ، فقيه حقيقى را در كسى منحصر مىكند كه چهار صفت در او باشد . أوّل : مردم را از رحمت خدا نااميد نكند . دوّم : آنها را از عذاب خدا إيمن نگرداند . سوّم : معاصى خدا را بر آنها حلال نكند . چهارم : از قرآن به سوى كتاب ديگرى إعراض نكند .\r\nمقصود از : مَنْ لَمْ يُقَنِّطِ النَّاسَ مِنْ رَحْمَة اللَهِ ، وَ لَمْ يُؤْمِنْهُمْ مِنْ عَذَابِ اللَه ، كسى است كه مردم را بين خوف و رجاء نگهدارد ؛ زيرا اگر زياد به طرف خوف يا به طرف رجاء متوجّه باشد ، طبعاً مردم هم به دنبال او ، يا خوفشان غلبه پيدا مىكند يا رجائشان . و آن كسى كه به كمال مىرسد ، بايستى هم حال خوف و رجاء خودش مساوى باشد ، و هم مردم را بر همان أساس حركت بدهد .\r\nيعنى خلاصه بايد كسى باشد كه زمام نفس مردم در دست او باشد ؛ إحاطه و سيطرهء بر نفوس داشته باشد ؛ بتواند مردم را تربيت نفسانى كند و بين خوف و رجاء نگهدارد ؛ نه آنقدر رجاء زياد بدهد كه آنها دست به معصيت بزنند و با آن شدّت رجاء كه البتّه كاذب است خود را به هلاكت بيفكنند ، و نه آنها را از عذاب خدا آنقدر بترساند كه شدّت خوف و خشيت ، آنها را به بيابان و كوهها فرارى بدهد و از اجتماع دور كند ، تا خدا را يك موجود عجيب و غريب و دور از عالم اجتماع ببينند ؛ مثل كسى كه پيوسته در انتظار شكار گنجشكى است ، پروردگار هم همين طور ، مردم را بگيرد و به جهنّم بيندازد !\r\nعمل إنسان ( عمل خير و شرّ ، هر دو ) مال نفس إنسان است ، و اين نفس بايد در بين اين دو صفت به مقام تكامل خود برسد تا اينكه از همهء رذائل پاك شود ، و به صفات جمال متجلّى شده و در حرم پروردگار واقع شود .\r\n\r\n","description":"","footnote":"","page_name":" 247 ","page_number":261},
  {"content":"\r\n\r\nاين حالى است ميان حال خوف و رجاء ، كه خود أئمّه عليهم السّلام هم همين طور عمل مىكردند ؛ و تا آخرين ساعات زندگى ، از عبادات دست بر نداشتند ؛ و بهترين أفرادى بودند كه به أوامر پروردگار عمل مىكردند ؛ و از طرفى هم دست به گناه نمىزدند ، معصيت نمىكردند و كار خلاف هم انجام نمىدادند .\r\nخلاصه : الْفَقِيهُ حَقَّ الْفَقِيهِ ، كسى است كه نفوس مردم بدين حال در دست او باشد ، و اين بدون إنسان كامل نمىشود . تا شخصى به مقام كمال روحىّ و كمال عرفانى نرسد ، أصلًا نمىتواند اين معنى را إدراك كند ؛ و لذا ممكن است به مردم إجازه دهد و بگويد : حالا شما برويد فلان خلاف را انجام بدهيد ، چون الآن مقتضاى زمان و مكان اين نيست كه مثلًا ما فلان أمر پروردگار و يا سنّت رسول الله را إجرا كنيم ! يا نمىتوانيم إجرا كنيم ! و ليكن معاصى پروردگار كه معصيت بودنش در قرآن يا سنّت ثابت است قابل ترخيص نيست ؛ اصولًا دست فقيه نيست كه بتواند با قوة ولائيّة خود در آن تغييرى بدهد .\r\n\r\nبا وجود حديث اقتران ثَقَلَيْن ، سزاوار است شيعه بيش از اين به قرآن اهتمام دهد\r\nأمّا جملة : وَ لَمْ يَتْرُكِ الْقُرْءَانَ رَغْبَةً عَنْهُ إلَى غَيْرِهِ ، يعنى فقيه نمىتواند قرآن را رها كرده ، رجوع به سوى غير قرآن كند . تمام علوم براى قرآن است و مقدّمهء قرآن . علم تفسير براى قرآن است ؛ علم حديث براى قرآن است ؛ علم أخلاق براى قرآن است ؛ تا برسيم به علم فقه مصطلح معمولى كه أدْوَن العلوم است . اين تازه مقدّمه براى علم أخلاق است و علم أخلاق هم براى تزكيه و تحلّى ، و آن هم مقدّمه براى عرفان إلهى است . تمام اينها براى قرآن است .\r\nبنابراين ، فقيه هميشه بايد با قرآن مأنوس باشد ؛ از خواندن قرآن و ممارست و مزاولت با قرآن ، و تلاوت قرآن فى آناء اللَيْلِ وَ النَّهار ؛ و بدست آوردن شأن نزول قرآن ، و حالات پيغمبر در هنگام نزول قرآن ؛ و از مفاد آيات قرآن و مصادرش ، و تأويلات در آيات مؤوَّله و محكماتش و ناسخ و منسوخ و مطلق و مقيّدش مطّلع باشد ؛ و خلاصه بايد شخصى باشد كه : عارف به قرآن\r\n\r\n","description":"","footnote":"","page_name":" 248 ","page_number":262},
  {"content":"\r\n\r\nمِنْ جميع الجهات باشد . مبدأ و أصل علوم إسلامى قرآن است .\r\nحال اگر إنسان قرآن را رها كند و به سراغ علوم ديگر برود ، مثلًا قرآن را كم بخواند و كتاب دعا بيشتر بخواند ، ترك قرآن كرده است . يا قرآن را كم بخواند و كتاب حديث مطالعه كند ، يا بعضى از علوم ديگر را بخواند به طورى كه قرآن مهجور شود ، اين شخص ، فقيه حقّ الفقيه نيست ؛ به جان و روح فقه نرسيده و فقه را مسّ نكرده است .\r\nو حقّاً ما شيعيان بايد در اينجا إظهار شرمندگى و خجلت كنيم و اعتراف كنيم كه حقّ قرآن را أدا نكرده‌ايم .\r\nما در مسألة ولايت خوب جلو آمده‌ايم ، ولى قرآن را ترك كرده‌ايم ؛ و سنّىها قرآن را گرفتند و ولايت را رها كردند ؛ و لذا هر دو فرقه بالنّتيجه دستمان خالى است . زيرا كه پيغمبر فرمود : هُمَا مُقْتَرِنَانِ ، يكى از ديگرى جدا نمىشود ؛ پس اگر يكى را ترك كرديم و ديگرى را گرفتيم ، بالملازمه « إنّاً » كشف مىكنيم كه : ديگرى هم از دستمان رفته است .\r\nچه عبارت بزرگى فرمود استاد ما ، آيت عظماى إلهىّ ، علّامة طباطبائىّ رضوان الله تعالى عليه ! روزى فرمود : شما شيعيان ، قرآن را رها كرديد و ولايت را گرفتيد ، و عامّه به عكس ، قرآن را گرفتند و ولايت را رها كردند و بالنّتيجه هر دو از دستمان رفت .\r\nما شيعيان بايد اعتراف كنيم كه : به قرآن وارد نيستم ؛ بچّه‌هاى ما قرآن نمىدانند ، در حالى كه بچّه زود قرآن را حفظ مىكند . پسرهاى پانزده سالهء ما بايد قرآن را حفظ باشند . ما روى علوم قرآن كار نمىكنيم .\r\n\r\nتأسّف مؤلّف از كلام يكى از علماى نجف ، كه تدريس علوم قرآنى را مهمّ نمىشمرد\r\nمن كه وارد نجف شدم ، يكى از أعاظم در شبهاى پنجشنبه و جمعه تفسير قرآن مىگفت ، ولى بيشتر از يك سال إدامه پيدا نكرد و تمام شد ؛ و در بالاى منبر كه تفسير مىگفت ، بعضى از آيات قرآن را اشتباه أدا مىكرد !\r\nيك روز يكى از أعاظم نجف - كه خدا رحمتش كند فوت كرد و در آن\r\n\r\n","description":"","footnote":"","page_name":" 249 ","page_number":263},
  {"content":"\r\n\r\nوقت از مراجع درجهء دوّم بود كه اگر بود مسلّماً يكى از مراجع مىشد - به مناسبت ديدن يكى از آقايان كه در منزل ما وارد شده بود ، به منزل ما آمد ؛ در ميان مذاكرات ، آن آقايى كه از طهران آمده بود و ميهمان ما بود ، به او گفت : خوب است در اين حوزه ، روى قرآن بيشتر كار بشود ؛ قرآن تفسير بشود ؛ طلبه‌ها با قرآن بيشتر سر و كار داشته باشند .\r\nاو گفت ( عين عبارتش چنين است ) : چرا ما طلبه‌ها را به اين حرفها معطّل كنيم ! ! قرآن عبارت از سه چيز است : مسائل توحيديّه ، مسائل أخلاقيّه ، مسائل عمليّه .\r\nأمّا در مسائل توحيديّه ، مثل : هُوَ اللَهُ الْوَاحِدُ ، اللَهُ لآ إِلَهَ إِلَّا هُوَ ، معلوم است كه خدا واحد است ؛ هر عالم و جاهل و عامى مىداند كه خدا يكى است .\r\nأمّا در مسائل أخلاقيّه ، اينها امور خيلى مهمّى نيستند ، و نوعاً براى أفراد بدست مىآيد .\r\nو أمّا در مسائل فرعيّه ، مثل نماز و زكات و أمثال آن ، قرآن فقط مجملاتى از اينها دارد :  أَقِيمُوا الصَّلاةَ  ؛  آتُوا الزَّكاةَ  ؛  أَحَلَّ اللَّهُ الْبَيْعَ  ، غير از إجمال كه چيزى ندارد ؛ آنچه مهمّ است تفصيلش در فقه است . ما طلبه‌ها را نبايد براى مسائلى كه موجب معطّل ماندن آنهاست تشويق و ترغيب كنيم ؛ وقتى ما به آنها فقه و يا اصول ياد مىدهيم ، اينها مُغنى از همه چيز است !\r\nبه اين منطق و مسأله خوب توجّه كنيد ! اين منطق كمر پيغمبر را مىشكند ! اين منطق موجب اين مىشود كه : حوزهء نجف از هم بپاشد و ديگر كسى در آن نماند ؛ و خداوند اين ظالمين را بر آن مسلّط كند براى اينكه آن را تطهير كنند ، تا إن شآء الله به خواست خدا ، آن حوزه‌هاى جوانِ توأم با قرآن و توأم با تقوى و تطهير و ولايت ، دو مرتبه زنده بشوند و حوزهء نجف دو مرتبه رونق پيدا كند ؛ و همان طلبه‌ها و همان علوم و علمائى كه أمير المؤمنين عليه السّلام آرزو مىكند و مىگويد : ءَاه ءَاه ، شَوْقًا إلَى رُؤْيَتِهِمْ ! در آنجا پيدا\r\n\r\n","description":"","footnote":"","page_name":" 250 ","page_number":264},
  {"content":"\r\n\r\nشود .\r\nبديهى است : وقتى كه حوزه و عالم آن ، سطح فكرش تا بدين حدّ نزول كند كه بگويد : قرآن يك كتاب زائدى است و ما چرا طلبه‌ها را به قرآن مشغول كنيم ؟ ! معلوم است كه : اين فكر جز نابودى چيزى نيست . پس ، ما قرآن را از دست داده‌ايم و بر اين فقدان بايد تأسّف بخوريم ؛ و جاى تأسّف هم هست !\r\nپس عالم به قرآن ، آن عالمى است كه أمير المؤمنين عليه السّلام مىفرمايد : آن شخص حقّ فقيه است ، لَمْ يَتْرُكِ الْقُرْءَانَ رَغْبَةً عَنْهُ إلَى غَيْرِهِ . مردم غالباً وقتى به حرم مىروند فقط كتاب دعا مىخوانند ، قرآن هيچ خوانده نمىشود ؛ فقط قرآن در حرم براى استخاره مورد استفاده واقع مىشود . چرا ما بعد از نمازهايمان قرآن نمىخوانيم ؟ ! چرا در حرم بعد از اينكه زيارت جامعه مىخوانيم ، قرآن نمىخوانيم ؟ أصلًا چرا قرآن متروك شده است ؟ چرا طلبه‌هاى ما به قرآن وارد نيستند ؟ ! وقتى طلبه‌هاى ما به قرآن وارد نباشند ، آنوقت ما توقّع داريم كه : مردم عادى و عامى به قرآن وارد باشند !\r\nروش بزرگان ما ، مثل : شيخ مفيد و سيّد مرتضى و شيخ طوسىّ و علّامه حلّىّ و سيّد ابن طاووس و بحر العلوم و أمثالهم اينطور نبود ؛ آنها پاسدار قرآن و حامى قرآن بودند ؛ آنها حافظ قرآن بودند ؛ جان آنها با قرآن معيّت داشت ؛ و تمام اين زحمات ما به گردن آنهاست كه اين بار را تحمّل كردند و به ما نشان دادند ؛ و إلّا به ما نرسيده بود و ما از قرآن چيزى در دست نداشتيم .\r\nمسألة قرآن خيلى حائز أهمّيّت است ، و بايد به قرآن خيلى أهمّيّت داد ! و خلاصه آن كسى فقيه حقّ الفقيه است كه : لَمْ يَتْرُكِ الْقُرْءَانَ رَغْبَةً عَنْهُ إلَى غَيْرِهِ .\r\nدليل دوّم : از أدلّه‌اى كه دلالت بر لزوم أعلميّت مىكند اينست كه : رسول خدا صلّى الله عليه و آله و سلّم در غزوة احُد ، زمانى كه دو شهيد يا چند شهيد را در قبر واحد دفن مىكردند ، آن را كه به قرآن بيشتر وارد بود ، أقْرَأُ الْقُرْءَانِ مِنْ بَيْنِ الْجَماعَة بود ، در جلو ميگذاردند ؛ و او را قبلة چند نفر ديگر قرار مىدادند ؛\r\n\r\n","description":"","footnote":"","page_name":" 251 ","page_number":265},
  {"content":"\r\n\r\nآن وقت حضرت بر آنها نماز مىخواندند و بر روى آنها خاك مىريختند . يعنى آن كسى كه قرائت قرآنش بيشتر بود و به قرآن واردتر بود ، او در مقامِ مقدّم قرار مىگرفت ، حتّى در مقام دفن شدن .\r\nابن أثير در « كامل التّواريخ » روايت مىكند كه : أَمَرَ رَسُولُ اللَهُ صَلَّى اللَهُ عَلَيْهِ وَ ءَالِهِ وَ سَلَّمَ : أَنْ يُدْفَنَ الإثْنَانِ وَ الثَّلاثَةُ فِى الْقَبْرِ الْوَاحِدِ ، وَ أَنْ يُقَدَّمَ إلَى الْقِبْلَةِ أَكْثَرُهُمْ قُرْءَانًا وَ صَلَّى عَلَيْهِمْ « 1 »\r\nاز اينجا بدست مىآيد كه : مناطِ تقدّم قرآن است ، و آن كسى كه قرآن در وجود او بيشتر پياده شود ( قرآن بيشتر حفظ باشد ، آيات قرآن را بيشتر بلد باشد ، بهتر بتواند به قرآن استدلال كند ) او مقدّم است ؛ و اين مناط أعلميّت است .\r\n\r\nموارد تقدّم در إسلام : أعلميّت به قرآن ، سنّت ، سپس هجرت ، و بعد إسلام است\r\nدليل سوّم : علّامة أمينى در « الغدير » به روايت صحيحه از طرق عامّه روايت مىكند كه رسول خدا صلّى الله عليه و آله و سلّم فرمود : يَؤُمُّ الْقَوْمَ أَقْرَؤُهُمْ لِكِتَابِ اللَهِ . فِإنْ كَانُوا فِى الْقِرَآءَةِ سَوَآءً فَأَعْلَمُهُمْ بِالسُّنَّةِ ؛ فَإنْ كَانُوا فِى السُّنَّةِ سَوَآءً فَأَقْدَمُهُمْ هِجْرَةً ؛ فَإنْ كَانُوا فِى الْهِجْرَةِ سَوَآءً فَأَقْدَمُهُمْ سِلْمًا « 2 »\r\nرسول خدا صلّى الله عليه و آله و سلّم هر لشكرى را كه به جائى مىفرستاد ، يا جماعتى را كه جمع مىكرد ( در هر جا ، در هر محلّه‌اى ) دستور مىداد آن كسى كه علمش به قرآن بيشتر است ، او إمام باشد . يعنى اگر چند نفر مىخواهند نماز جماعت بخوانند و در ميان آنها چند نفر عالم هستند ، كداميك از آنها إمام جماعت باشد ؟ كسى كه به قرآن بيشتر وارد است ، بايد إمام جماعت باشد ، نه آن كسى كه به حديث بيشتر وارد است . اگر دو يا سه نفر در\r\n\r\n\r\n","description":"","footnote":"\r\n( 1 ) « الكامل فى التّاريخ » طبع بيروت ، دار صادر ، ج 2 ، ص 163\r\n( 2 ) « الغدير » ج 1 ، ص 53 ؛ از « صحيح مسلم » ج 3 ، ص 133 ؛ و از « صحيح ترمذى » ج 6 ، ص 34 ؛ و از « سُنن أبى داود » ج 1 ، ص 96 . و مراد از صحّت روايت ، صحّت آن به مناط عامّه است .\r\n","page_name":" 252 ","page_number":266},
  {"content":"\r\n\r\nقرآن مساوى بودند نوبت به سنّت مىرسد ، و آنكه به سنّت پيغمبر و حديث بيشتر وارد است مقدّم مىباشد ؛ كه در اين صورت سنّت در مرتبهء دوّم ، مرجِّح است .\r\nپس از اينجا بدست مىآوريم كه : اگر بين دو نفر ، يكى أعلم به قرآن بود أمّا أعلم به سنّت نبود ، و ديگرى أعلم به سنّت بود ولى أعلم به قرآن نبود ، حقّ تقدّم با أعلم به قرآن است .\r\nاگر در سنّت هم مساوى بودند أَقْدَمُهُمْ هِجْرَةً مقدّم است ؛ آن كسى كه زودتر به دار الإسلام هجرت نموده است و لو اينكه ديرتر مسلمان شده باشد ؛ زيرا خارج شدن از زير لواء كفر و در آمدن در زير لواء إسلام واجب است .\r\nدر زمان حكومت إسلام ، آمدن زير لواى إسلام واجب است ؛ حركت به سوى بلاد إسلام از هر نقطة دنيا ، در زمان تشكيل حكومت إسلام واجب است ؛ الآن تمام أفراد مسلمانى كه در دنيا زندگى مىكنند ، با وجود برقرارى حكومت إسلام ، يك دقيقه جائز نيست در آن مَحَالّ توقف كنند ؛ خواه وطنشان باشد ، خواه إقامت كرده باشند ، خواه به عنوان تحصيل و يا أمثال آن رفته باشند ؛ جائز نيست ، مگر اينكه حركتشان به آنجا روى مصلحتى و به إذن حاكم شرع باشد ؛ يا تحصيلشان ضرورى بوده و يا به جهت معالجهء ضرورى رفته باشند ، آن هم به إجازهء حاكم ؛ و إلّا بدون إجازهء حاكم مثل اينست كه در جهنّم زندگى مىكنند و توقّفشان معصيت كبيره است .\r\nتوطّن و زندگى كردن ، خواه به عنوان تابعيّت و خواه به عنوان إقامت و سكناى موقّت زير پرچم كفر غلط است ؛ و هجرت از امور واجبه است . فعليهذا ، اگر دو نفر به طور مساوى علم به سنّت پيدا كردند ، آن كسى إمام جماعت مىشود كه زودتر به دار الإسلام هجرت كرده است ، نه آن كسى كه زودتر مسلمان شده ولى ديرتر هجرت كرده باشد . أمّا اگر در هجرت مساوى بودند ، أَقْدَمُهُم سِلْمًا ؛ يعنى آن كسى كه زودتر مسلمان شده است مقدّم\r\n\r\n","description":"","footnote":"","page_name":" 253 ","page_number":267},
  {"content":"\r\n\r\nمى گردد .\r\nاين مناط براى أعلميّت و أفضليّت و أشرفيّت از نقطة نظر سنّت رسول خدا در باب تشخيص ولايت فقيه است ؛ با وجود اين مطالب ما از اين روايت هم مىتوانيم اين معنى را استفاده كنيم .\r\nاين مسائل بسيار دقيق است و روى آن بايد تأمّل كرد ، تا خداوند به إنسان مطالب ديگرى نيز إفاضه كند ، و إنسان بتواند به معانى عاليه و مطالب ساميهء ديگرى هم پى ببرد .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد .\r\n\r\n","description":"","footnote":"","page_name":" 254 ","page_number":268},
  {"content":"\r\n . \r\n","description":"","footnote":"","page_name":" 255 ","page_number":269},
  {"content":"\r\n . \r\n","description":"","footnote":"","page_name":" 256 ","page_number":270},
  {"content":"\r\n . \r\n","description":"","footnote":"","page_name":" 257 ","page_number":271},
  {"content":"\r\n . \r\n","description":"","footnote":"","page_name":" 258 ","page_number":272},
  {"content":"\r\n . \r\n","description":"","footnote":"","page_name":" 259 ","page_number":273},
  {"content":"\r\n . \r\n\r\n","description":"","footnote":"","page_name":" 260 ","page_number":274}
  ]