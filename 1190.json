[
  {"content":"\r\n[ جلد دوم 
  ]\r\nشرح و ترجمه احتجاج طبرسى\r\nبقلم نظام الدّين احمد غفّارى مازندرانى\r\nقرن دهم\r\nبتصحيح دانشمند فاضل آقاى پاكتچى\r\nاز انتشارات كتابفروشى مرتضوى\r\nالمكتبة المرتضوية لإحياء الاثار الجعفرية\r\nتهران - ناصرخسرو پاساژ مجيدى\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\nبِسْمِ الله الرَّحْمنِ الرَّحِيمِ\r\n\r\nذكر بيان احتجاج حضرت أمير المؤمنين حيدر بر أبى بكر و عمر در هنگامى كه منع فدك از حضرت فاطمه بنت خير البشر بر وفق آيه ء كتاب خداى أكبر و سنّت حضرت پيغمبر صلَّى الله عليه و آله و سلَّم ما لاح القمر\r\nحمّاد بن عثمان از حضرت امام الانس و الجانّ أبى عبد الله عليه سلام الملك المنّان روايت كند كه چون امّت بر أبى بكر بيعت كردند و أمر خلافت به او استقامت گرفت و تمامى مهاجر و أنصار و أركان ممدّ و يار او گشتند ، رأى أبا بكر و عمر و گروهى از أنصار و مهاجر بر آن قرار گرفت كه انتزاع فدك از حضرت فاطمه بنت خير البشر نمايند لهذا نايب از طرف خود به جهت ضبط محصول آن مكان مقرّر نمود و قرار داد كه آن شخص بمجرّد وصول فدك وكيل حضرت فاطمه عليها السّلام را اخراج نمايد چون اين خبر بسمع شريف بنت خير البشر رسيد بغايت متحيّر و مضطرّ گرديد زيرا كه محالّ فدك در وجه مدد و معاش بضعه ء رسول ايزد تعالى و تبارك به حكم حضرت معبود مقرّر بود .\r\nبعد از وقوع اين أمر حضرت فاطمه بنت سيّد البشر چادر عصمت بر سر\r\n","description":"","footnote":"","page_name":" 3 ","page_number":3},
  {"content":"\r\nكرده از دولتسراى مبارك خويش با دو سه نفر از نسوان أهل قريش در مسجد حضرت پيغمبر نزد أبا بكر آمد و گفت : اى أبا بكر چرا ميراث كه از پدر بزرگوارم به من رسيد آن را از من منع كردى و حكم باخراج وكيل من از فدك نمودى و حال آنكه آن محلّ را حضرت خاتم الرّسل به حكم خداى عزّ و جلّ به جهت من مقرّر داشت و تا آن سرور در حيات بود هيچ أحدى در آن مكان دخل نداشت ؟\r\nأبو بكر گفت : اى بنت نبىّ المحمود صحّت دعواى شما موقوف بر احضار شهود است اگر بر طبق دعوى خود شاهد صادق آرى فدك بشما متعلَّق است و الَّا داخل فىء و غنايم مسلمانان است ، حضرت فاطمه عليها سلام أمير المؤمنين على عليه السّلام و امّ أيمن را كه بر حقايق آن أمر من كلّ الوجوه مطَّلع و مخبر بودند براى شهادت حاضر گردانيد ، امّ أيمن گفت : اى أبو بكر اى أبو بكر من شهادت براى فاطمه بنت نبىّ الرّحمه نخواهم داد تا حجّت صحّت قول خود بر شما ظاهر نكنم ترا اى أبو بكر به خداى عالم قسم است آيا ميدانى كه حضرت سيّد عالم صلَّى الله عليه و آله و سلَّم در حقّ من فرمود كه ام أيمن از أهل جنّت است ؟ أبو بكر گفت : بلى من اين سخن از حضرت رسول ذو - المنن شنيدم بعد از تصديق و تعديل أبا بكر امّ أيمن گفت : شهادت دهم كه خداى عزّ و جلّ به حضرت خاتم الرّسل وحى مرسل گردانيد كه * ( فَآتِ ذَا الْقُرْبى حَقَّه ) * يعنى اى رسول مجتبى بايد كه در اعطاء حقّ ذى القربى كه أهل البيت قريبند شما سعى تمام بجاى آريد و حقوق ايشان را به آن أعيان سپاريد نبىّ الرّحمه بعد از نزول آيه ء مباركه بأمر واهب النّعمه فدك را در وجه طعمه حضرت فاطمه مقرّر گردانيد و محالّ فدك را بيد تصرّف و تملَّك او داد و آن حضرت به حكم پدر عالى تبار وكيل از قبل خود به جهت انصرام و انجام آن محالّ قرار داد\r\n","description":"","footnote":"","page_name":" 4 ","page_number":4},
  {"content":"\r\nچون امّ أيمن از شهادت فارغ شد حضرت أسد الله الغالب علىّ ابن أبى طالب عليه سلام الملك الواهب نيز در محضر أنصار و مهاجر بر آن أمر بوفق شهادت امّ أيمن شهادت داد أبو بكر بعد از استماع شهادت عدلين كتاب در باب أحقّيّت و اولويّت بنت خير البشر بفدك مكتوب گردانيده تسليم حضرت فاطمه عليها سلام نمود و او را رخصت انصراف بدولت سراى ايشان فرمود در ساعت عمر با كمال شتاب و مسارعت رسيد و پرسيد اين چه كتابست در دست فاطمه بنت رسالتمآب است ؟ أبو بكر گفت كه : فاطمه در باب أحقّيّت و انحصار وراثت خود در مالكيّت فدك دعوى نمود امّ أيمن و علىّ را بر طبق دعوى شهود گذرانيد چون صدق قول ايشان بر من ظاهر و عيان است بناء عليه كتاب به جهت فاطمه ( ع ) قلمى نمودم كه هيچ أحدى مانع تصرّف وكيل شرعى ايشان در محالّ فدك نشود عمر از روى جبر كتاب از دست فاطمه بضعه ء سيّد البشر كشيده پاره گردانيد ، حضرت از آن حركت عمر بغايت غمين و اندوهگين گرديد و گريان و نالان روانه منزل و مكان خود شد و در بعضى از نسخ معتبر به نظر مترجم أحقر رسيد كه آن حضرت از شدّت استيلاى غصّه و غم در همان دم بر لسان صدق نشان جارى گردانيد كه : من مزّق كتابى مزّق الله بطنه ، يعنى آن كس كه كتاب مرا پاره كرد مكافى دانا حضرت الله تعالى شكم او را پاره گرداناد تير دعاى آن سيّدة النّساء العالمين بهدف اجابت مشحون و قرين گشته بابا شجاع الدّين شكم عمر را شكافت چنانچه در روضة الصّفا و حبيب السّير و در أكثر كتب تواريخ معتبر مرقوم و مستطر است .\r\nامّا چون روز ديگر حشر و خاور سر از مطلع مشرق بدر كرد و جهان را بنور خود منوّر گردانيد أمير المؤمنين حيدر به جهت الزام أبو بكر از خانه ء مباركه ء\r\n","description":"","footnote":"","page_name":" 5 ","page_number":5},
  {"content":"\r\nخود متوجّه مسجد حضرت پيغمبر گرديد أبو بكر با اكثر أنصار و مهاجر در آن محضر حاضر بودند ولى حضرت داور روى مبارك به ابا بكر آورد و گفت اى أبا بكر چرا بنت سيّد البشر را از ميراث پدر عاليمقدارش منع كردى و حال آنكه آن بزرگوارم در ايّام حيات مستعار آن محالّ را در وجه طعمه ء فاطمه قرار داده تمليك او گردانيد و هيچ أحدى را با آن سيّده انس و جانّ شريك و سهيم نگردانيد ؟ أبو بكر گفت : اى أبو الحسن فدك داخل در غنايم مسلمانانست اگر فاطمه اقامت شهود در باب مالكيّت فدك بر وفق شريعت رسول مطهّره ايزد تبارك و تعالى نمايد كه حضرت رسول مجيد در ايّام حيات به او بخشيد يا آن محالّ را قبل از حلول أجل آن نبىّ عزّ و جلّ بملكيّت فاطمه مقرّر و مسجّل گردانيد فدك بفاطمه تعلَّق دارد اگر شهود بر طبق دعوى خود نيارد يقين در محالّ فدك حقّ و ملك ندارد .\r\nحضرت أمير المؤمنين حيدر گفت : اى أبى بكر آيا حكم تو در سلسله ء حضرت پيغمبر خلاف حكم شما نسبت بساير مسلمانان است يا موافق حكمشان است ؟ أبو بكر گفت : شرع نبىّ يكى است خواه براى شما و خواه به جهت ساير برايا أمير المؤمنين على ( ع ) گفت : اى أبا بكر هر گاه در تحت تصرّف يكى از مسلمانان چيزى بملكيّت باشد و من بر آن دعوى نمايم شما طلب بيّنه از ما خواهيد كرد يا از آن مسلمانان مدّعى عليه ؟ أبو بكر گفت : البتّه از شما خواهيم كرد ، أمير المؤمنين على ( ع ) گفت : اى أبو بكر پس از حضرت فاطمه كه متصرّف محالّ فدك است طلب بيّنه چرا كرديد و حال آنكه آن محلّ در أيّام حيات خاتم الرّسل به حكم خداى عزّ و جلّ و بعد از وفات آن حضرت با اين محلّ در تصرّف مالكانه فاطمه بود بنا بر قوانين شريعت مطهّره سيّد المرسلين ( ص )\r\n","description":"","footnote":"","page_name":" 6 ","page_number":6},
  {"content":"\r\nمسلمانان كه دعواى آن مكان دارند از ايشان گواهان طلب بايست نمود نه از حضرت فاطمه بنت نبىّ المحمود چنانچه از من در هنگامى دعوى بر مسلمان طلب گواهان نمود .\r\nأبو بكر چون جواب حضرت ولايتمآب نداشت مهر سكوت و خموشى بر لب گذاشت ، عمر گفت : اى علىّ از أمثال اين قيل و قال بگذر و ما را بخداى به حال ما بگذار زيرا كه ما را قدرت حجّت و الزام و قوّت لجاجت و ابرام با شما نيست اگر فاطمه بنت الرّسول ( ص ) شهود عدول بر طبق دعوى و قول خود بگذراند به غير او هيچ أحدى را قدرت نباشد تصرّف در فدك نمايد و الَّا بيگمان آن مكان داخل فىء مسلمانان و غنايم ايشان است و بىشبهه و شكّ مطلق تو و فاطمه را در فدك حقّ نخواهد بود . أمير المؤمنين حيدر در آن دم روى تكلَّم بسوى أبى بكر آورد و گفت : اى أبا بكر آيا تلاوت قرآن ايزد علَّام مينمائى ؟\r\nگفت : بلى ، حضرت ولى الله گفت : اى أبى بكر از تفسير و معنى آيه ء جلادت پايه « * ( إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * » مرا خبر ده كه اين آيه در حقّ ما منزل گشته يا در باب شما و ساير أصحاب نازل شده ؟ أبو بكر گفت : بىشبهه و گمان آيه در شأن عاليشأن شما أهل بيت رسول آخر الزّمان نازل است و اگر كسى خلاف اين گويد آن عين كذب و بهتان است ، أمير المؤمنين حيدر گفت : بالفرض اگر شهود در حضور شما شهادت بر صدور فاحشه از حضرت فاطمه بنت سيّد البريّه دهند شما در آن باب در اجراى أحكام شرع از اقامت حدود بر آن بضعه ء رسول ايزد معبود محمود و صواب ميدانيد يا ترك اقامت حدود و أحكام شرع نسبت به آن مطيعه ء حضرت وهّاب را وسيله أجر و ثواب خود مىشماريد ؟ أبو بكر گفت : چنانچه\r\n","description":"","footnote":"","page_name":" 7 ","page_number":7},
  {"content":"\r\nساير نسوان كه از آنها فاحشه ء موجبه ء حدّ شرعى ظاهر و عيان گردد اقامت حدود محدود نمايم اگر از فاطمه نيز أمرى موجب حدّ يا تقرير مصدّر گردد بر او نيز أحكام شرع جارى گردانم و هيچ تفرقه في ما بين فاطمه و ساير مسلمات در اين باب مستحسن و صواب ندانم . أمير المؤمنين على گفت : اى أبو بكر الحال بىقيل و قال تو كافر ضالّ خواهى بود ، أبو بكر از كلام معجز انتظام آن امام الأنام بغايت محزون و مستهام گرديد و گفت : اى علىّ بچه دليل مرا كافر ضليل ميدانى ؟ أمير المؤمنين گفت : به جهت آنكه تو ردّ شهادت حضرت خالق البريّه در باب طهارت و عصمت فاطمه المحمّديّه نموده قبول شهادت ساير النّاس در حقّ آن حضرت فرموديد چنانچه ردّ قول خدا و رسول مجتبى در باب فدك نموديد به جهت آنكه حضرت خاتم الرّسل آن محلّ را به حكم خداى عزّ و جلّ در أيّام خود بقبض و تصرّف فاطمه داد بعد از وفات پيغمبر قبول شهادت أعرابى بائل نموده فاطمه را از تصرّف آن مكان مانع و حايل گشتيد بلكه أخذ فدك از دست مالك آن فاطمه بنت نبىّ ايزد تعالى و تبارك نموديد و زعم شما چنان است كه آن داخل فىء غنايم مسلمانان است مصراع : زهى تصوّر باطل زهى خيال محال : مع هذا از فاطمه كه متصرّف فدك بود بر خلاف قول حضرت رسول ايزد معبود : « البيّنة على المدّعى و اليمين على من أنكر » عمل نموده از آن حضرت طلب شهود فرموديد ، و قول رسول محمّد مصطفى صلَّى الله عليه و آله و سلَّم را نسيا منسيّا انگاشتيد چنانچه بيّنه بر مدّعى عليه و يمين بر مدّعى مقرّ داشتيد و بيقين مغيّر حكم ربّ العالمين و مخالف أمر سيّد المرسلين كافر بىدين است .\r\nاز حضرت أبى عبد الله عليه السّلام منقول و مروى است كه : معاشر\r\n","description":"","footnote":"","page_name":" 8 ","page_number":8},
  {"content":"\r\nمردمان اين سخنان از أمير مؤمنان شنيدند أكثر متفرّق گشتند و بعضى منكر أبو بكر شدند و گفتند : و الله بحقّ خداى خالق كه على عليه السّلام درين كلام صادق است امّا على عليه السّلام چون كلام صدق التيام به اين مقام رسانيد از مسجد النّبىّ عليه الصّلوة و السّلام متوجّه مسكن و مقام خود گرديد ليكن حضرت فاطمه عليها السّلام داخل مسجد پيغمبر شد و مشتغل بطوف سيّد الأنام گشت و در هنگام طواف قبر پدر عاليمقام متكلَّم به اين كلام درّ انتظام گرديد :\r\n\r\nما به فقدان تو مانند زمين تشنه ايم\r\nكو ز فيض ابر احسان تشنه ماند سالها\r\nخود تو بودى ماه و خورشيد از براى أهل بيت\r\nچون تو رفتى رفت نور ما به چندين سالها\r\nبهر تو آمد كتاب از حضرت يزدان حقّ\r\nليك بهر عزّت ما اندرو تمثالها\r\nبود جبريل أمين مونس براى اهل بيت\r\nگه به آيات كلام گاهى از أحوالها\r\nچون تو گشتى غائب از ما جمله خوبى دور شد\r\nما چنين تنها و بيكس مانده اندر نالها\r\nقوم بعد از تو خللها كرده اند در دين تو\r\nخود تو شاهد باش و ناظر هم آن أفعالها\r\nقوم بعد از تو همه انبار كذبند و غلول\r\nگر تو بودى حاضر اينجا كى شدى اين قالها\r\nبهر استخفاف ما روها ترش كردند قوم\r\nچون شدى غائب تو كردند غصب حقّ و مالها\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nچون بگريم بىتو من تا زنده باشم در جهان\r\nبر سحاب ديده دارم سيل و در دل نالها\r\n\r\nحضرت فاطمه عليها السّلام بعد از زيارت سيّد الانام متوجّه مقام سعادت انجام خود گرديد و السّلام .\r\nاز حضرت أبى عبد الله عليه السّلام منقول و مروى است كه : چون حضرت فاطمه بنت خير البشر مراجعت بمستقرّ خود فرمود أبا بكر و عمر نيز هر يك بمقام و مقرّ خويش معاودت نمودند أبى بكر بعد از تقضّى زمان اندك در همان روز معتمدى بنزد عمر فرستاد كه حضور شما بواسطه ء ظهور أمر ضرور به غايت مطلوب و ضرور است چون عمر حاضر شد أبو بكر گفت : اى برادر امروز مجلس ما با على مشاهده كرديد بچه كيفيّت انقطاع و انصرام يافت بخداى عالم قسم است كه اگر على من بعد مثل امروز سخنان گويد و همين شغل پيش گيرد و قرار نگيرد و بجاى خويش ننشيند خلل و فساد بسيار در كارها بهم رسد و أمر خلافت بمشيّت و انصرام نرسد رأى شما در اين باب چه نوع صلاح و صواب داند ؟ عمر گفت : كه أصوب آراء قتل على است شخصى را مقرّر گردانيم كه على را بقتل رساند و خاطر ما و شما را من جميع الوجوه جمع گرداند ، أبو بكر گفت في الواقع رأى صحيح و فكر صائب همين است امّا كسى كه مرتكب اين أمر خطير تواند شد كه تواند بود ؟ عمر گفت : خالد بن الوليد متصدّى اين مهمّ خواهد شد ، أبو بكر بعد از تصديق عمر در ساعت كسى به طلب آن بىسعادت فرستاد چون خالد حاضر شد أبو بكر و عمر گفتند كه : اى خالد ما در خاطر داريم كه شما را به جهت انجام أمر عظيم مقرّر گردانيم خالد در جواب گفت : بيت :\r\n\r\nسر كه نه در راه عزيزان بود\r\nبار گرانى است كشيدن بدوش\r\n\r\n","description":"","footnote":"","page_name":" 10 ","page_number":10},
  {"content":"\r\nهر مهمّ أهمّ كه شغلى از آن أضعف و أعظم نباشد اگر چه قتل على باشد مرا بر آن أمر مقرّر گردانيد كه به قدر وسعت قوّت و امكان قدرت سعى و اهتمام تمام در انصرام و انجام آن نمايم أبو بكر و عمر گفتند : سبحان الله مقصود ما همين قتل على است ترصّد و ترقّب از شما آنكه نوع سعى و اهتمام در حصول اين مقصد كبير و مرام خطير نمائى كه قبل از اطَّلاع أحدى از صغير و كبير اين أمر بحيّز تصدير رسد .\r\nخالد گفت : كه اين فكر صائب شما موافق خواهش و دواعى نفس ما است در هر وقت و زمانى اشاره نمائيد بجان منّت دارم ، أبو بكر گفت كه : من قبل از طلوع صبح به جهت أداى نماز فجر به مسجد پيغمبر حاضر شوم و على نيز در آن زمان بواسطه ء نماز و بندگى مهيمن كار ساز حاضر گردد شما نيز با شمشير تيز ببهانه ء نماز جماعت در آن وقت حاضر باشيد و چون من نماز تمام نمايم و سلام دهم بايد كه تو بسرعت تمام در همان دم گردن على را بزنى و ما و خود را از خوف و يأس و شدّت او مستخلص گردانى بلكه عالمى از فتنه و فساد و خوف و حركت و افساد او الى يوم التّناد برهانى خالد وليد متقبّل و متضمّن انصرام آن أمر گرديد آنگاه هر يك بآرامگاه خويش رفتند .\r\nأسماء بنت عميس كه زوجه ء معقوده ء أبو بكر بود چون بر پيمان و عهد ايشان واقف شد بغايت حيران گرديد في الحال بجاريت خود گفت : بايد كه بسرعت و استعجال خود را به خانه ء أمير المؤمنين على و فاطمه ( ع ) رسان و بعد از عرض سلام و بندگى و اخلاص من به خدمت ايشان حقايق مقدّمات اتّفاق قوم بر قتل آن حضرت معروض گردان و اين آيه ء وافى هدايت بر آن ولىّ ايزد منّان بخوان كه * ( إِنَّ الْمَلأَ يَأْتَمِرُونَ بِكَ لِيَقْتُلُوكَ فَاخْرُجْ إِنِّي لَكَ مِنَ النَّاصِحِينَ ) * الآيه\r\n","description":"","footnote":"","page_name":" 11 ","page_number":11},
  {"content":"\r\nچون جاريه به خدمت حضرت امام الامّه آمد و حقيقت را معروض رأى فيض اقتضا گردانيد حضرت أمير المؤمنين على عليه السّلام فرمود كه : بمولاى خود بگوى كه خاطر جمع دار كه حضرت كريم عادل ميان أهل فساد و مقصودشان حايل گرداند و بيقين آن طائفه را به مقصد نرساند جاريه بعد از رخصت انصراف پيش مولاى خويش آمده هر چه از حضرت امام عليه السّلام شنيده بود بالتّمام معروض داشت .\r\nأسماء بنت عميس از استماع نويد خلاصى نجات آن حضرت بغايت خوشوقت گرديد بلكه بتجديد معتقد و مخلص آن خاندان شد ، چون سنّت موعود به آخر رسيد و قريب بطلوع فجر شد أمير المؤمنين برخاست و خود را به جهت بندگى ربّ العالمين بياراست چون به مسجد حضرت پيغمبر آمد و در عقب أبى بكر به نماز ايستاد در آن زمان خالد وليد با شمشير در پهلوى أبو بكر در نماز بود ليكن خاطر عبادت مأثرش در فكر آن كار ناساز امّا چون أبو بكر بواسطه ء اتمام تشهّد شدّت بأس على جلادت و مردى آن شير بيشه دلاورى بخاطرش رسيد از خوف هيجان و فتنه و آشوب بلكه بواسطه ء جان خويش بسيار هراسان گرديد كه مبادا از خالد اين كار بفيصل نرسد و اين نجواى ميان خلايق آشكارا شود خلاصه آنكه بعد از فكر دور دراز از آن پيمان شنيع كه با خالد بىتوقيع كرده بود پشيمان شد و ميخواست كه سلام دهد لكن بخوف آنكه بمجرّد سلام نماز فجر مبادا خالد فاجر متصدّى آن أمر منكر گردد لهذا جرأت و جسارت بر اقدام سلام نمينمود و فكرش به طول انجاميد چنانچه بخاطر اكثر رسيد كه البتّه أبو بكر در نماز سهو كرد بالاخره پيش از سلام به طرف خالد ملتفت گشته و گفت : كه يا خالد لا تفعلنّ ما أمرتك السّلام\r\n","description":"","footnote":"","page_name":" 12 ","page_number":12},
  {"content":"\r\nعليكم و رحمة الله و بركاته يعنى اى خالد زنهار آن كارى كه ترا مأمور گردانيده بودم مرتكب آن أمر نشوى .\r\nچون ولىّ حضرت بيچون اين سخن شنيد از خالد وليد پرسيد كه أبو بكر شما را سابقا بچه أمر مأمور گردانيد كه الحال از آن نهى نمود ؟ خالد گفت : مرا بقتل شما أمر كرده بود و الحال نميدانم بچه سبب از آن منع نمود أمير المؤمنين گفت : اى خالد تو آن كار ميكردى ؟ خالد گفت اى و الله آرى بخداى عالم قسم است كه اگر مرا أبو بكر از قتل منع و زجر ننمودى ترا بقتل آوردمى و جهانى را از شرّ تو خلاص گردانيدمى حضرت ولىّ مجيد از آن قول و حركت خالد وليد بغايت آشفته و غضب آلود گرديد في الفور خالد را از زمين درربود و آنچنان بر زمين زد كه نزديك بود عظامش بالتّمام خورد شود و نافرجام گردد ، در آن حال تمامى رجال كه در آن محالّ حاضر بودند بر سر خالد وليد جمع شدند و از حضرت ولىّ خداى مجيد استدعاى خلاص خالد عاصى مينمودند ليكن به جائى نميرسيد ، عمر چون خالد وليد بدان منوال ديد روى به ابو بكر آورده گفت : بربّ الكعبه كه همين ساعت خالد وليد بدست على مقتول خواهد گرديد ، معاشر النّاس شروع در تضرّع و التماس به واسطه ء استخلاص و شفاعت خالد ناسپاس نمودند و آن حضرت را به صاحب قبر يعنى به حضرت سيّد البشر سوگند غلاظ و شداد دادند و گفتند : اى أبو - الحسن الله الله بخاطر خدا و رسول مجتبى از خالد بگذر .\r\nأمير المؤمنين حيدر بموجب التماس ساير النّاس دست از خالد بىاحساس بداشت بعد از آن روى بعمر آورده ريش او را محكم گرفت و گفت :\r\nيا ابن الصّهّاك الحبشيّه و الله به خالق البريّه قسم است كه اگر حكم كتاب مستطاب\r\n","description":"","footnote":"","page_name":" 13 ","page_number":13},
  {"content":"\r\nايزد ديّان و عهد حضرت رسول آخر الزّمان بر من سبقت بر پيمان شما نگرفتى هر آينه بر تو معلوم گشتى كه * ( ايّنا أَضْعَفُ ناصِراً وَأَقَلُّ عَدَداً ) * كدام از اين دو گروه از أرباب ستوه يا أصحاب خير شكوه بحسب يار و نصير ضعيف و بتعداد او أحبّه و أرباب و داد كمتر و نحيفاند ، بعد از آن دست از عمر نيز بداشت و راه منزل و مقام خويش برداشت .\r\n","description":"","footnote":"","page_name":" 14 ","page_number":14},
  {"content":"\r\n\r\nفصل ذكر بيان كتابت أمير المؤمنين حيدر بابى بكر بعد از منع فدك از بنت خير البشر و رسيدن سخنان منكر از مشار اليه به آن سرور\r\nأمير المؤمنين على عليه السّلام گفت : اى أرباب نفاق و أصحاب شقاق شما بسبيل اتّفاق طلاطم أمواج بحر فتنه و فساد بر روى سفينه ما سكينه ء نيكوترين عباد ايزد سبّوح منكشف و مفتوح داشتيد و تاجهاى أرباب عزّ و فخر را بوسيله ء جمعيّت با أهل فساد و عذر از مفارق آن عزيزان نيكو سير بر داشتيد با آنكه شما طايفه ء وخيم العاقبه پيوسته مستضىء بأنوار آن أخيار و مستنير باشعّه ء جمال آن ابراريد الحال بتوسّط شآمت حقد گزند و به وسيله ء جدّ و طمع ناپسند بمجرّد غيبت حضرت نبىّ المختار قسمت ميراث طاهرات أبرار گرديد و گوئيا من همگى شما أهل عمى و ضلالت و أرباب غدر و غوايت را در بيدارى حيرت حواسّ مانند شتر طاحونه خراس متردّد و سرگردان ميبينم و يكى شما را أهل اسلام و مطيع صادق سيّد الأنام نمىبينم .\r\nأما و الله بخداى عالم قسم است كه اگر من مأذون از حضرت مهيمن و مرخّص از رسول ذو المنن مىبودم آنچه شما أهل كيد و دغا به غير اذن ملك\r\n","description":"","footnote":"","page_name":" 15 ","page_number":15},
  {"content":"\r\nتعالى و رخصت رسول مجتبى تصرّف در آن نموديد تعدّى و تسلَّط شما را از آن رفع و دفع مينمودم بلكه سرهاى شما را بواسطه ء اين حركت و فساد مانند حيسهاى حصاد از أبدان شما درو مىفرمودم و بعد از انتزاع حدايق نظر شما از بصر كلَّه هاى شجعان پردل و دليران در حرب متحمّل شما را از پيكر بدن قلع ميكردم و أصلا بشما رحم نميكردم زيرا كه من از روزى كه بر تمرّد و طغيان اين لشكريان أهل عداوت و عصيان مطَّلع گشتم و بر ارتداد و الحاد أرباب فساد و غىّ أصحاب عناد بر اتّفاق آن لشكر بانفاق ، و آن جهلاى أهل شقاق بر مخالفت أهل بيت ( ع ) و بر كيد شما عالم و واقف شدم دانستم كه همگى شما را رقاب خود از قيد متابعت حضرت رسالت مآب اخراج نموده در خانهاى خود معتكف گشته طريق مخالفت محمّد ( ص ) بلكه شيوه ء مخاصمت أهل بيت النّبوّه برداشتيد و من ديروز در خدمت و بندگى صاحب شما محمّد المصطفى صلَّى الله عليه و آله و سلَّم بودم و شما در فكر و دغا ، و ميدانم كه شما راضى نيستيد كه خلافت با أهل بيت حضرت رسالت باشد زيرا كه من مطَّلع بر مكتومات ضماير و مركوزات خواطر مآثر شمايم كه حقد به درد كينه أخذ در ضمير شما بيحدّ مستتر است و تا هنگام وصول بمقام و مستقرّ خود جهنّم و سقر از آن أمر برنميگرديد اگر آنچه از عذاب او را كه واحد قهّار به جهت شما أشرار معيّن و برقرار داشته اظهار يا مذكور گردانم يا شمّه ء از حقايق آن را كما ينبغى و يليق به گوش شما رسانم هر آينه از هيبت و خوف آن سرهاى أضلاع شما بر مثال دوّاره ء چرخ آسيا مراجعت يابد از شما نمايد بلكه مانند رؤس سنان رمح پيچان به جهت قطع حيات و جان شما بغايت كارگر آيد اگر من در باب خلافت و اولويّت آن از شما و ساير امّت حكايت كنم شما أرباب\r\n","description":"","footnote":"","page_name":" 16 ","page_number":16},
  {"content":"\r\nحقد گوئيد كه : على از روى رشك و حسد سخنان بيحدّ مىكند و اگر بذريعه ء * ( إِنَّ الله مَعَ الصَّابِرِينَ ) * صابر گشته ساكت بنشينم زبان طعنه و آز دراز كرده گوئيد كه : على از ترس جان سخنان نگويد و هيهات هيهات كجاست آن ساعت كه بر من بسيار بسيار مشتاق ادراك آن سعادتم بقادر خلَّاق قسم است كه چنان كه أطفال بپستان والده ء خويش مايل و مشتاقند مرا نيز طاقت اشتياق تجرّع كأس موت طاق ، و محرومى از آن از امور ما لا يطاق است ، من چون از موت جزع و از مرگ فزع نمايم كه من خود مرگ ميرانيده ام بلكه من پيوسته بمنايا همآغوش و با سرود نواى او همسروشم چنانچه من در شبهاى تار متحمّل دو شمشير آبدار گرانبار و دو رمح طويل اژدها پيكر آدم شكارم ، منم مكسّر رايات أشرار در هنگام غليان و جوش آن فجّار در حرب و كارزار ، و منم مفرّح اندوه كربات از خاطر فيض مقاطر سيّد البريّات ، و الله بخداى عالم قسم است كه اين ابن أبى طالب را كمال استيناس بموت بسيار مستسقى و متعطَّش كأس فوات است .\r\nاى أهل تمرّد و طغيان اگر من آنچه حضرت قادر سبحان از اسائت حال و وخامت أحوال شما كه حضرت ذو الجلال در قرآن ارسال و انزال نمود بتان شما بر شما گرينده گردند و اگر حقيقت أحوال نكبت مآل شما را بيان كنم اضطراب بسيار بسيار زياده از اضطراب ريسمان كه آن را سرنگون بچاه عميق اندازند كه أصلا مراجعت به بالاى آن و قوّت طىّ مسافت پايان آن نيز نتواند نمود بهم رسد و چندان خوف و رعب و حزن و تعب بشما و اصل گردد كه از خانها و مكان خود گريزان و از رويهاى يك ديگر سرگردان و حيران ميگرديد ، اين همه عذاب و آزار متعيّن بواسطه ء شما أشرار محض به جهت اختيار آز و هوس\r\n","description":"","footnote":"","page_name":" 17 ","page_number":17},
  {"content":"\r\nو لذّات و مشتهيات نفس شما است از عدم اطاعت أمر ايزد أقدس و متابعت رسول مقدّس ليكن من بغايت آسان و سبكبار كردم و بشومى كثرت آز ، و هوس كار بر خود صعب و دشوار نكردم چنانچه بر خود قرار دادم كه بدست خالى و مقطوع از لذّات شما و بيد تهى و منزوع از مشتهيات دنيا و اصل لقاى ايزد تبارك و تعالى گردم چه لذّت فانيه ء دنيويّه شما و مشتهيات صوريّه ء غير باقيه ء دار دنيا در پيش من مانند ابريست بىآب و سحابى است خالى از رشحه ء ابر فيض عنايت ايزد وهّاب كه بسيار غليظ و ممطر نمايد و چون ميل صعود نموده به بالا گرايد و منبسط و متجلَّى شود و از او قطره ء مرئى نشود ، امّا در اندك زمانى غبار غفلت كه وسيله ء عمى و ضلالت و سبب كورى و غوايت بلكه باعث بعد و دورى شما از رحمت حضرت ربّ العزّت متجلَّى گردد حقيقت بر شما روشن شود يكان يكان شما را ثمره ء شجره ء عمل بغايت تلخ حاصل و نهالى كه بدست خود غرس نموديد برى جز سمّ قاتل ندهد در آن محلّ ندامت بىحاصل است زيرا كه حضرت عزّ و جلّ خداى كافى حاكم حكيم و خصم شما رسول عظيم است ، بدانيد كه موقف قيامت كه مكان اقامت تمامى است هيچ أحدى در آن مأوى از رحمت خدا و از شفاعت رسول مجتبى از شما دور تر و از سوء أفعال و وخامت أحوال خود سر در پيش و شرمنده تر نيست * ( وَالسَّلامُ عَلى مَنِ اتَّبَعَ الْهُدى ) * چون كتابت مجيد بمصحوب يكى از محبّان خود بنزد أبو بكر فرستاد چون أبو بكر مطالعه ء كتابت آن سرور نمود بغايت الغايت بترسيد و رعب بسيار و خوف بيشمار بر خاطر او قرار گرفت . گفت : سبحان الله اين همه جرأت ، و جلادت و قدرت و شهامت در باب من به على عليه السّلام عطا و عنايت نمودى ليكن در حقّ غير من او را بيدل و جبن گردانيدى بعد از تأمّل و فكر\r\n","description":"","footnote":"","page_name":" 18 ","page_number":18},
  {"content":"\r\nبسيار روى بحضّار آورده گفت : اى معاشر مهاجر و أنصار من در باب ضياع فدك مكرّر بعد از وفات حضرت سيّد البشر با شما مشورت كردم كه رأى شما در محالّ فدك چيست آيا ضياع آن بقاع بطريق سابق و ريط انتفاع أهل البيت بايد گذاشت يا دست تصرّف آن أعيان از آن كوتاه بايد نمود و شما متّفق اللَّفظ و المعنى در جواب ما فرموديد كه : از أنبياء ميراث براى وارث نمىماند بلكه متخلَّفات و متروكات سيّد الأنبياء محمّد المصطفى صلَّى الله عليه و آله و سلَّم داخل فىء و غنائم است ميبايد كه شما ضياع فدك و محصولات آن ملك را در سلك فىء و غنايم منخرط گردانى تا در وجه قيمت أسلحه و اسبان به جهت مسلمانان و أبواب جهاد و مصالح نفور ايشان مقرّر و مصروف گردد من امضاى سخن شما كردم و آن را تمليك مدّعى آن نكردم بلكه در تحت تصرّف ايشان بود انتزاع و اخراج نمودم و بر وفق پيشتر در تصرّف أهل بيت مستمرّ و مستقرّ نفرمودم الحال على عليه السّلام بواسطه ء آن محالّ تخويف و تهديد بنذير و وعيد من به جهت حقّ پيغمبر ذو المنن از روى شدّت و غضب مىنمايد و اراده دارد كه محالّ فدك را تنهائى مالك شود و آن محلّ را مقتل مردمان و زهر قاتل تمامى خلقان گرداند ، و الله بخداى عالم سوگند و قسم است كه من از ارتكاب خلافت كراهيّت دارم اگر اقاله نمايم ياران مرا به پشيمانى بگذارند ، و اگر خود را عزل نمايم معاشر مردمان مرا بمعزولى برنميگذارند مرا از ابن أبى طالب كراهيّت زياده از حدّ نهايت و دايم ازو گريزانم و از مكالمه ء او پريشان بلكه پشيمان چنانچه اگر على با من در ملك و مال من نزاع و جدال كند من به او در تقابل مخاصمه و قيل و قال نتوانم كرد چه منازع او در هيچ كار مفلح و رستگار نيست مناسب به حال من استخلاص خود از اشتغال اين كارست .\r\nليكن عمر چون اين سخنان از أبو بكر استماع نمود بخوف آنكه مبادا او\r\n","description":"","footnote":"","page_name":" 19 ","page_number":19},
  {"content":"\r\nدر اين قول صادق باشد و ترك خلافت كند و منافع كه او به جهت نفس خويش پيشنهاد خاطر خود كرده بر طرف نمايد لهذا بغايت حزين و بىنهايت متألَّم و اندوهگين گشته گفت : اى أبو بكر تو پيوسته در شب و روز سخنان طفلان ميگوئى و بسيار متوهّم و ترسناك بودى زيرا كه تو در حرب هرگز پاى مردى در معارك دلاورى پيش نگذاشتى و در خشكسال مروّت و احسان دست عطا و سخاوت به جهت درمانده برنداشتى ، هميشه ترسنده و بيدل بودى سبحان الله اين چه كوچك دلى و جبن است كه با تو مىبينم ؟ به خدائى كه من بيگزاف عالمى را بواسطه ء تو پاك و صاف گردانيدم كه به هر دلوى كه خواهى از آن تشرّب نمائى ترا بجمعيّت خاطر ميسّر است مع هذا تو شب و روز عطشانى و بختيان مست يعنى شجعان عرب را در تحت حكم تو خوابانيدم و تمامى دليران را مطيع و فرمان بر تو گردانيدم و أهل اشارت و أصحاب مشورت و تدبير را به جهت تو ثابت و مقرّر داشتم و متمرّدان ترا در مدينه نگذاشتم بخداى كه اگر من چنين نميكردم و اين همه سعى از جهت انصرام مهام شما نمىنمودم كى عزّت و اعتبار شما در نزد مهاجر و أنصار در تمشيت أمر خلافت و امضاى اين كار پيدا شدى و ساير النّاس اطاعت شما ميكردندى بلكه كار شما بغايت صعب و دشوار بودى و بىشائبه گفتار ابن أبى طالب دمار از روزگار تو برآوردى و استخوان ترا رميم ، فرزندان ترا يتيم كردى بايد كه وجود مرا غنيمت دانى و شكر بارى بجا آرى كه همچو منى بشما ارزانى داشته و شما را تنها بدست ابن أبى طالب نگذاشته بلكه بر تو لازم و واجب است كه آنا فآنا و لحظة فلحظة حمد حضرت غنىّ متزايد و متضاعف گردانى بخداى كه ابن أبى طالب مانند صخره ء صمّاء يعنى مشابه سنگى است\r\n","description":"","footnote":"","page_name":" 20 ","page_number":20},
  {"content":"\r\nممطريرم ليك بغايت متين و محكم كه تا بانكسار نرسد ازو أنهار ظاهر نگردد و مثل مار رقشاء أبيض و اسودى است كه به غير رقىّ و افسون ذليل و زبون و مطيع و مفتون نگردد ليكن مانند درختى است تلخ پرخار اگر صد بار برو عسل ضماد و طلا نمايند بجز زهر قاتل او را ثمره و بار نباشد ابن أبى طالب جميع أعيان سادات قريش را با أحفاد و أقربا و خويش مقتول و تمامى عرب را بيذوق و عيش گردانيد و خانه ء در بلاد عرب از أصناف امم نيست كه أهل آن خانه را ابن أبى طالب بشور و شغب ماتم نگرياند و تمامى عرب عيش و طرب را گذاشته ننگ و عار بر خود قرار دادند بناء عليه على گروهى را بيجان و برخى را بىخانمان نمود و از منازل و أوطان آواره فرمود بايد شما از او اصلا انديشه بخاطر نياريد و نفس خويش را نيكو داريد و از فروغ نواير صواعق تهديد على عذر و غلول و مضايق وعيد او تهويل و گول نخورى زيرا كه من أبواب على را مسدود گردانم پيش از آنكه على اراده ء سدّ أبواب تو نمايد و دعوى بىشهود او را زبون و نابود سازم و أبواب فتنه و فساد به روى على اندازم و عنقريب كار او را بسازم تا شما و خود را بلكه تمامى خلق الله تعالى را از خوف شرّ على مستخلص سازم .\r\nأبو بكر گفت : اى عمر ترا به حضرت واهب بارى قسم است كه دست از من بدارى و مرا به حال خود گذارى و زياده از اين مرا از غلطاندازيهاى ناخوش خويش متألَّم و با تشويش ندارى و ازين دعوى گزاف خاطر ما را صاف گردانى ، وصيت شجاعت و دليرى و طنطنه ء تهوّر و مردانگى خود را كه حقيقت صدق و كذب آن بر ما و شما و بر تمامى امّت در غايت وضوح ، و ظهور است به گوش ما نرسانى بخداى عزّ و جلّ قسم است در هر محلّ كه ابن\r\n","description":"","footnote":"","page_name":" 21 ","page_number":21},
  {"content":"\r\nأبى طالب همّت بر قتل من و تو بندد در همان حال قتل ما و شما بيد شمال نمايد و محتاج به حركت دست راست نگردد ، و اين كه ما و شما نجات يافتيم و على تا حال در قتل ما و شما اهمال نمود به جهت سه چيز است :\r\nاوّل - آنكه على تنها و بىيار و بىمعين و بىدستار است .\r\nدوّم - آنكه على در حقّ ما تابع حكم خداى تعالى و وصيّت رسول مجتبى است زيرا كه ايزد أقدس حقيقت مخالفت ما و شما را به حضرت نبىّ المقدّس صلَّى الله عليه و آله ظاهر نمود و آن حضرت بعلى ( ع ) معلوم گردانيد و او را به صبر أمر فرمود لهذا على صبر را شعار ساخت و تا حال بما و شما نپرداخت .\r\nسيّم : آنكه هيچ قبيله ء از قبايل عرب نيست الَّا آنكه آن جماعت را با ابن أبى طالب مخاصمت و عداوتست مانند خصومت ذكور ابل با يك ديگر در باب شتر ماده و در فصل ربيع موسم عيش وسيع زيرا كه أكثر صناديد عرب در هر قبايل بدست على مقتول گشتند اگر حال بدين منوال نبودى أمر خلافت و ذمام امور أحكام شرع و ملَّت و امّت بعلى رجوع بودى امّا مردم بواسطه ء امور مذكور از على مستكره و منفورند يقين ترك دنيا در نزد على بغايت سهل و آسانتر است از ملاقات ما و شما و ديدن موت بر او بسيار بسيار أهون است از رؤيت اين كراهيتها .\r\nاى عمر مگر تو حقيقت حال على را در روز احد فراموش كردى نه در آن هنگام ما و شما بلكه ساير عسكر سيّد الأنام گريخته از آن حربگاه بشواهق جبل پناه برده آن مقام را آرامگاه كرديم و على در آن روز از روى مردى و دلاورى در ميدان حرب و وقار پاى جلادت ثابت كرده و برقرار داشته و ملك قوم با ساير صناديد آن مرز و بوم چون على را تنها ديدند از أطراف و أكناف حمله\r\n","description":"","footnote":"","page_name":" 22 ","page_number":22},
  {"content":"\r\nبر آن زبده ء عشاير عبد مناف آورده بلكه بر مثال جغد و بوم بر على احاطه و هجوم كردند و تصميم قتل أمير المؤمنين از روى جزم و يقين نمودند ، و با يك ديگر از روى مباهات و تفاخر مىگفتند كه : در همين ساعت من غير التّراخى و المهله على را برخواهيم داشت و أثرى از آثار محمّد و أصحاب او نخواهيم گذاشت و بنوعى على را در ميان گرفتند كه أصلا از هيچ جانب محيص و مفرّ براى على متصوّر نبود در آن حال شجعان رجال و دليران آن أبطال پاى تهوّرى در ميدان قتال استقامت نموده دست جلادت از كمام سطوت جدال بيرون آوردند و بالتّمام رماح و سنان مانند آجام نيستان بر آن پور عمران راست كردند ، و از هر طرف قوم بر صنف تير و شمشير بر روى على مكشوف كردند .\r\nامّا ابن أبى طالب چون حال بدين منوال مشاهده نمود خود را از اسب پياده گردانيده و دامن مردى بر كمر دلاورى مستحكم ساخت و دست با تيغ علم نموده با آن طايفه مخذول العاقبه پرداخت چون جمعى كثير مقتول و برخى اسير گشتند بقيّة السّيف از برنا و پير مانند روباه از پيش شير گريزان شدند .\r\nحضرت أمير المؤمنين على دگرباره خود را به كوه پاره رسانيده سوار شد و آنگاه پاى وقار در ركاب سعادت انتساب استوار گردانيده ران و سرين از زين برداشته گفت :\r\nيا الله يا الله يا الله يا جبرئيل يا جبرئيل يا جبرئيل يا محمّد يا محمّد يا محمّد النّجاه النّجاه النّجاه بعد از آن بر مثال شير غرّان روى بر پيش كافران آورده آن منافق پليد تاختيد على خود را به او رسانيد و بر هامه ء سر آن كافر\r\n","description":"","footnote":"","page_name":" 23 ","page_number":23},
  {"content":"\r\nشمشير زد چنانچه نصف سر آن مدبر را با استخوان زنخ و زبان شكافت و از يكطرف دوش و دست را جدا ساخت پس از آن خود را به صاحب رايت عظمى و علمدار كبرى رسانيد و شمشير بر كاسه ء سر آن كافر زد بنوعى كه سر را تا به دوش شكافت از دوش بناف رسيد و از ناف بر زهاره آمد از آنجا نيز تيغ درگذشته بلكه دبر آن منافق مدبر را نيز شقّ ساخته بزين رسيد و از زين باسب و نيز اسب را دو نصف گردانيده سر تيغ بر زمين قرار گرفت چون قوم آن ضرب شمشير از آن هژبر دلير مشاهده نمودند مانند روباه پير كه از پيش شير گريزان شود بر مثال آن همگى و تمامى آن كافران از پيش على گريزان گشتند ، در آن زمان على مانند شير غرّان با شمشير برّان در ميان ايشان افتاده ميتراشيد تا آنكه از كشته هاى ايشان پشته ها ساخت و مردم در آن روز در خاك و خون مىغلطيدند و در حسرات منايا بعد از تجرّع كأس موت و به شرب و جام هلاهل فوت بعد جان بقابض آن مىسپردند .\r\nاى عمر شمشير تيز على در آن هيجا أرواح مردم را درربودى تا آنكه همه آن جماعت را مقتول و نابود گردانيد و آنچه ما در آن روز از على مشاهده نموديم و از صلابت و شهامت او ملاحظه كرديم الحال آنچه از او سانح و صادر گشته زياده از آن متوقّع بوديم .\r\nاى عمر ما و شما از خوف جان خود از على ضبط نفس خود نميتوانيم نمود مع هذا الحال تو پيش دستى و ابتداء بقتل على مينمائى پس آنچه از شدايد و آلام كه از على بشما رسد چون تو بادئ آن شدى رفع و دفع آن از نفس خود تو دانى نوعى نكنى كه ما را در آن أمر عظيم شريك و سهيم خود كنى بخداى عالم قسم است كه اگر آيه ء وافى هدايه : * ( وَلَقَدْ عَفا عَنْكُمْ ) * الآيه در حقّ\r\n","description":"","footnote":"","page_name":" 24 ","page_number":24},
  {"content":"\r\nما و شما از حضرت ايزد تبارك و تعالى نازل نشدى بيقين اليوم ما و شما از دست أمير المؤمنين از جمله ء مقتولين بوديم زنهار و الف زنهار چون اين مرد را با تو هيچ كار و در صدد انتقام و آزار شما نيست بايد همين معنى را غنيمت دانى و دست از آزار او بازدارى و خود و ما را بمضمون : * ( وَلا تُلْقُوا بِأَيْدِيكُمْ إِلَى التَّهْلُكَةِ ) * در مظانّ مهالك و مكان هالك ميارى ، بيت :\r\n\r\nمن آنچه شرط بلاغست با تو ميگويم\r\nتو خواه از سخنم پند گير خواه ملال\r\n\r\nزنهار بقول خالد وليد مغرور نگردى زيرا كه او مرد قتل على نيست به خداى عالم قسم است كه اگر خالد وليد را على أيمن گردانيده بقتل خود بخواند او را قدرت اراده ء قتل على نخواهد بود و اگر اراده كند اوّل كسى كه به قتل خواهد رسيد خالد وليد است چه على از أولاد و أمجاد عبد مناف و زبده و خلاصه ء آن دودمان بىلاف و گزاف است كه آن طايفه چون به حركت و هيجان آيند چنان بهيبت و صلابت در نظر أبطال رجال درآيند كه هيچ أحدى از او به قاتل قتال بلكه قدرت تصوّر جدال با آن طايفه أهل شجعان و أبطال در هيچ محالّ ندارند و اگر كسى حركت ناپسند نسبت با آن جماعت ارجمند بظهور آرد چون رجوع بايشان نمايند و بايشان تشفّع كنند بيقين از جرائم ناپسند بگذرند و بعد هذا هرگز بر سر ذكر و بيان آن نروند لا سيّما ابن أبى طالب كه أذنابش أكبر و سنامش أطول و هامه اش بيگزاف أعظم از تمامى أولاد عبد مناف است .\r\nبر عارف نكته دان بمطاوى صدق محاذى سخنان ظاهر و عيانست كه أذناب أكبر كنايه از طول تيغ و سنان و ساير آلات ضربست و سنام أطول كه عبارت از بزرگى كوهان و ظهر است و اين كنايه از تحمّل و بردبارى آن\r\n","description":"","footnote":"","page_name":" 25 ","page_number":25},
  {"content":"\r\nولَّى ايزد بارى است و هامه ء أعظم يعنى هامه رأس أعظم است بحسب عقل و فراست و ذكاء و كياست .\r\nخلاصه ء كلام آنكه أبو بكر اقرار كرد بر آنكه حضرت على مستجمع تمامى صفات كمال است از شجاعت و سخاوت و از زهادت و تحمّل عنا و مشقّت و معرفت و اطاعت ربّ العزّت و پيروى نبىّ الرّحمه زيرا كه أبو بكر ذكر امّهات أوصاف كمال براى حضرت أمير المؤمنين حيدر و ارتحال نمود كه در ذات خجسته صفات او موجود بود . * ( وَالسَّلامُ عَلى مَنِ اتَّبَعَ الْهُدى ) *\r\n","description":"","footnote":"","page_name":" 26 ","page_number":26},
  {"content":"\r\n\r\nفصل ذكر بيان احتجاج حضرت فاطمه بنت رسول ايزد تعالى و تبارك بر قوم در وقت منع ضياع فدك و نقل مكان مقال آن طايفه در هنگام وفات حضرت سيّد البريّات در باب امامت آن نيكوترين انس و جنّ و ملك\r\nروايت كرد عبد الله بن الحسن بن الحسين باسناد خود از آباى عظام عليهم الصّلاة و السّلام كه : چون أبو بكر باجماع قوم أنصار و مهاجر و برأى ايشان فاطمه بنت خير البشر را از تصرّف ضياع فدك منع نمود و اين خبر ظلم أثر به آن بضعه ء پيغمبر رسيد بواسطه ء اتمام حجّت بر امّت در باب طلب حقّ خود كه حضرت سيّد البريّه در ايّام حيات خويش بايشان عنايت و هبت نموده بود مقنعه بر تارك مبارك انداخت و جلباب خود را كساء بدن أطهر خويش ساخته با جمعى از خدمتكاران و عورات بنى هاشم و أحفاد ايشان متوّجه مسجد پيغمبر گرديد و مانند رسول مختار با كمال طمأنينه و وقار ميخراميد و در سير و سلوك راه مشابه و مانند رسول الله صلَّى الله عليه و آله و سلَّم بود و\r\n","description":"","footnote":"","page_name":" 27 ","page_number":27},
  {"content":"\r\nچون به مسجد رسيد و أبو بكر با عمر و جميع أصحاب از أنصار و مهاجر با جمع ديگر حاضر بودند حضرت فاطمه ( ع ) چادر بر پيش روى خويش حايل و مسدّل گردانيده بنشست ( 1 ) .\r\n\r\nپس آنگاه ناله و آه بركشيد بنوعى كه تمامى قوم شروع در گريه و زارى نمودند و از ناله ء آن حضرت بغايت مضطرب گشتند چون بنت رسول بيچون حال مردم بدان منوال غمگين و محزون مشاهده كرد نه زمانى صبر نمودند تا شورش مسلمين في الجمله تسكين يافت و از گريستن قرار گرفتند بعد از آن افتتاح كلام صدق التيام به حمد و ستايش ايزد علَّام نموده و گفتگو و شروع در صلوات سيّد البريّات فرمود و باز مردم اظهار حزن و عناد و شروع در گريه و بكاء نمودند حضرت فاطمه نيز اندك زمانى صبر كرد چون قوم از گريه ساكت گشتند فاطمه بنت نبىّ المحمود شروع در حمد حضرت ايزد معبود نموده فرمود كه :\r\nسپاس بىقياس مر خداى را كه بما انعام و اكرام نمود .\r\nشكر بىاندازه و احصاء سزاوار كريمى است كه حقايق امور ضروريّه بما اعلام و الهام فرمود .\r\nو ثناى وافر درخور عالم قادر است بوسيله ء آنچه بما مقدّم داشته از اعطاى عموم و نعم ابتدا و از احسان و ينابع آلاى بىانتها و بر اتمام جود و منتهاى و الا و ترادف ديوانى نعمتهاى بىمنتها ، و متجاوز از حدّ احصاء و بيان ، و متباعد از تقابل جزاى ما و بىأمانان است . واهبى بواسطه ء كثرت موهبت و أبديّت آن ادراك أبصار انسان را متفاوت و پريشان گرداند و بر اتمام اكرام و دوام انعام بر أنام ايشان را به حمد خويش خواند ، و در هنگام اطاعت حكم لازم الاحترام او ثناى و ستايش بندگان خود در جميع أوقات ليالى و\r\n","description":"","footnote":"\r\n( 1 ) تسديل آنست كه پيش روى چيزى بندند تا روى ننمايد .\r\n","page_name":" 28 ","page_number":28},
  {"content":"\r\nايّام نمود ، و بوسيله ء ذريعه ء : * ( وَلَقَدْ كَرَّمْنا بَنِي آدَمَ وَحَمَلْناهُمْ فِي الْبَرِّ وَالْبَحْرِ ) * الآيه ؛ ايشان را مطيع واهب أكبر و منقاد رسول شفيع المحشر معزّز و مكرّم نمود گواهى ميدهيم بر آنكه نيست خداى الَّا يكى كه شريك و نظير و شبيه و عديل ندارد ، و اين كلمه ء طيّبه ء شهادت جسم را تأويل سرمايه ء اخلاص و سعادت و دل را متضمّن انارت و استضائت ، و عقل را وسيله ء تعقّل معقولات و تحصيل أسباب هدايت و وسايل نجات آخرت است .\r\nمدركى كه أبصار أعيان مدرك و رؤيتش ممتنع ، و السنه ء أخيار از ذكر صفات ذاتش الكع و عقول و أوهام ابرار از ادراك كيفيّت آثارش راكع است ، ابداع و ايجاد موجودات نمود پيش از وجود ، و انشاء و اختراع مخلوقات فرمود به غير اقتباس از مثال و صور موجوده بلكه تكوين و ايجاد موجودات به قدرت كامله و خلقت مخلوقات باراده و مشيّت شامله ء خود نمود به غير احتياج در ايجاد به ايشان و بدون تصوّر فايده در ابداع و اختراع خلقان ، چه ايجاد ممكنات و اختراع مخلوقات از حضرت خلَّاق الموجودات محض از جهت تبيّن حكمت و اظهار قدرت بر بريّت بواسطه ء بيّنة بر طاعت و طلب بندگى و عبادت او ، و اعزاز و احترام دعوت او بود .\r\nكريمى كه ادراك جز أو ثواب و عطيّت از جهت بريّت موقوف بر طاعت داشته ، و عذاب و عقاب براى أهل معصيت گذاشته و اين عنايت ربّ العزّة از واسطه ء منع عباد است از ارتكاب عمل ناصواب ، و نعمت و ترغيب و تحريص ايشان است بلقاى رضوان و جنّت واهب بيمنّت .\r\nو گواهى مىدهم بر آنكه پدر بزرگوارم محمّد بنده و رسول پسنديده ء او كه برگزيد از جميع أنبياء و رسل صاحب معرفت و حال ، و او را از ساير پيغمبران\r\n","description":"","footnote":"","page_name":" 29 ","page_number":29},
  {"content":"\r\nاختيار كرد و بزرگ گردانيد قبل از بعثت و ارسال ، و مسمّى برسول نمود پيش از اصطفاء و اختيار و آن حضرت را از روى تعطَّف و احسان و كمال موهبت بىپايان خود بواسطه ء ارشاد و هدايت خلقان فرستاد زيرا كه حقايق غيب بر خلايق مكنون و اين جماعت بواسطه ء ستر هول و خفاى آن مصون و بنهايت عدم و فنا بغايت مقروناند ، و چون ربّ غفور عالم بمراجع امور و علمش محيط بحوادث دهور و ذات واهب كامل الصّفاتش عالم و عارف بمواقع مقادير امور محصور است و امم را متفرّق در آبادان و مقبل و متوجّه بدركات نيران ، و متعبّد بعبادت أصنام و أوثان و همه ء خلقان را با علم و معرفت بحقايق صفات كمال ايزد سبحان منكر ذات قادر ديّان ديد .\r\nفلهذا حضرت محمّد المصطفى صلَّى الله عليه و آله و سلَّم را بواسطه ء اتمام و اعلام أمر خود بر امضاء و اجراى حكم مقدّر و اراده ء انفاذ امور مقرّر مبعوث و مرسل گردانيد تا بنور هدايت و ارشاد آن حضرت ظلمت كفر از كفّار و كشف كدورت و تيره گى قساوت قلب از دلهاى آن طايفه أشرار و عمق ضلالت از أبصار آنها متجلَّى گرداند ، و آن حضرت امتثالا لأمره تعالى و تقدّس به هدايت أصناف امم و بارشاد ساير مردم مشتغل گرديد ، و ايشان را از غوايت كفر و طغيان بسر چشمه ء هدايت و عرفان رسانيده ، و آن طايفه را از عمى و ضلالت متبصّر گردانيده همگى و تمامى عرب و عجم را هدايت بدين قويم و دعوت ، و ارشاد بطريق مستقيم نمود .\r\nچون آن حضرت را شوق لقاى ايزد تبارك و تعالى بسيار دريافت حضرت واهب معبود ذات پرپسنديده ء آن نبىّ المحمود را بسوى خويش خواند ، و روح پرفتوح آن برگزيده ء ايزد سبّوح را قبض نموده ساكن چنان گرداند امّا\r\n","description":"","footnote":"","page_name":" 30 ","page_number":30},
  {"content":"\r\nقبض آن نبىّ المختار از روى رأفت از حضرت ربّ العزّت برضا و اختيار حضرت نبىّ الرّحمه بود بناء عليه ايزد غفّار از تشوّق و خواهش بسيار بلكه با كمال رغبت و ايثار آن حضرت را ازين دار المشقّه بسوى فراديس دار القرار برده در آن مكان راحت و أمان ساكن و پايدار گردانيد ، و بيقين الحال آن حضرت محفوف بملائكه أبرار و موصول بمصحوب رضوان ربّ غفّار در مجاورت ملك جبّار است ، رحمت حق بر پدرم باد نبىّ بحقّ و أمين وحى ملك تعالى و صفىّ برگزيده ء او بر جميع آفريده بود چه آن حضرت پيغمبر رضىّ بود يعنى نبىّ نيكو روى كه خداى ازين راضى بود ، و السّلام عليكم و رحمة الله و بركاته .\r\nبعد از آن بضعه ء رسول مقدّس ملتفت بأهل مجلس گشته گفت : شما بندگان خداى منّان و منصوب براى أمر و نهى واهب بىامتنان ، و حاملان دين و أمينان خداى تعالى بر نفس و جسم خود و بلغاى او بر ساير امم و أصحاب نبىّ الأنام و تابع دين مبين حضرت سيّد المرسلين و نيكوترين - مخلوقانيد ، ميان شما و رسول ايزد تعالى عهد و پيمانست كه در سابق با شما معاقده نمود و از جهت اين خلاف شما بقيّه گذاشت آن كتاب خدا ليكن ناطق قرآن صادق كه نور ساطع و ضياى لامع و شاهد قاطع است كه بصايرش منكشف و مبرهن و سرايرش متجلَّى و روشن و ظواهر كلمات و آياتش بغايت مغتبط و سودمند است أشياع قرآن تمامى خلقان را ، فايده ء رضوان و أتباعش متابعان را ، مؤدّى بنجات و وسيله ء دخول و وصول جنانست ، و استماع قرآن باعث تحصيل حجّتهاى روشن ايزد سبحان و انصات محكمات سبب تبيين عزايم مفسّره و محارم محذّره و بيّنات متجلَّيه و براهين كافيه و فضايل مندوبه و فواضل معلومه و رخصتهاى موهوبه و شريعتهاى مكتوبه است و\r\n","description":"","footnote":"","page_name":" 31 ","page_number":31},
  {"content":"\r\nاگر يكى از مسلمين از روى اخلاص و يقين قرآن را مطمح نظر خود گردانيده استماع از روى تدبّر و تفكَّر بر فرايد و فوايد غرر در او نمايد ، و بر أحكام شرع و آداب دين سيّد الأنام عمل فرمايد ، و از سلك شرط و پيمان كه در سابق با رسول صادق مقرّر داشته پاى بيرون نگذارد بىشايبه ء شك و گمان آن كس مؤمن و مسلمان است .\r\nپس ايمان سبب تطهير شما از شرك كفر و عصيان ، و نماز شما وسيله ء تنزيه ء شما از كبر و طغيان ، و زكات باعث تزكيه ء نفس و زيادتى روزى أبدان و روزه را بواسطه ء ثبوت و دوام شما بر طريق اخلاص و ايمان مقرّر نموده و حجّ را براى تشييد دين مبين ، و عدل را از براى تنسيق دلهاى مسلمين ، و طاعات و عبادات از براى نظام ملَّت و دين و انتظام آئين سيّد المرسلين ، و امامت ما را وسيله ء أمان از تفرقه و جدائى ميان مؤمنان گردانيد ، جهاد را براى عزّت اسلام ، و صبر را معونت استيجاب أجر يوم القيام ، و أمر معروف را براى مصحلت عامّه أنام ، و نيكوئى با والدين به جهت صيانت و نگهبانى از سخط و عذاب ايزد علَّام ، و صله ء رحم را سبب كثرت عدد بنى آدم نمود و قصاص را موجب محافظت نفس و صيانت اهراق دماء و وفا نذر را به جهت تعريض مغفرت و آمرزش خلايق در آخرت گردانيد ، و استيفاء تمام پيمودن مكيال و ميزان بر خلقان لازم نمود تا هر كس بحقّ خود رسد و بخس و نقصان به هيچ كس نرسد ، و نهى از شرب خمر بواسطه ء تطهير بدن از نجاست ظاهر و باطن است .\r\nو امر باجتناب دشنام حجابيست از لعنت انام و ايجاد ابرام ايشان است از ذكر ننمودن مردم يك ديگر را بصفات ذميمه و اقحام .\r\nو نهى و منع از سرقه ايجاب امّت است بعفّت و پاك دامانى ايشان\r\n","description":"","footnote":"","page_name":" 32 ","page_number":32},
  {"content":"\r\nاز تمامى صفت خسّت ، و حرمت شرك با خداى تعالى و تبارك محض از براى تأكيد خلقان است بر اخلاص ربوبيّت براى قادر منّان .\r\nپس از آن تلاوت اين آيت وافى هدايت نمود كه : * ( اتَّقُوا الله حَقَّ تُقاتِه وَلا تَمُوتُنَّ إِلَّا وَأَنْتُمْ مُسْلِمُونَ ) * يعنى اى معشر مردمان بپرهيزيد به حضرت واهب ديّان آنچه طريق پرهيز و وسيله ء نجات روز رستاخيز است بايد كه در وقت سپردن جان بر صنعت اسلام و ايمان باقى و پايدار باشيد .\r\nآنگاه گفت : اى مردمان اطاعت طاعت ربّ العزّت بمأموريه و منهىّ عنه نمائيد و طريق مخالفت مپيمائيد و چون شما مطيع حضرت بيچون باشيد به يقين خايف و بدحال در هيچ محالّ در نزد حضرت ذو الجلال نباشيد چنانچه ميفرمايد كه : * ( إِنَّما يَخْشَى الله مِنْ عِبادِه الْعُلَماءُ ) * .\r\nبعد از آن فرمود كه : أيّها النّاس بدانيد كه من فاطمه ام و پدرم نبىّ الأكرم محمّد صلَّى الله عليه و آله و سلَّم است ميگويم و گفته ام و باز خواهم گفت و آنچه گفته ام غلط نگفته ام و آنچه كرده ام بد نكرده ام .\r\nآنگاه شروع در آيه كلام ملك علَّام نمود كه : * ( لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ) * ، يعنى : بدرستى و راستى كه بشما آمده رسول از جنس شما كه بغايت عزيز است در نزد حضرت ملك تعالى ، و بسيار حريص است بر شما به آنچه اراده نمائيد از مشتهيات و بأهل ايمان بسيار مهربان و رحيم و بغايت عطوفت و كريمست .\r\nاگر بنوعى كه حضرت ايزد علَّام آن حضرت را بعزّت و احترام داشته شما نيز آن نبىّ الأنام را معزّز و مكرّم داريد بمعنى آنكه از فرموده ء آن رسول صلَّى الله عليه و آله و سلَّم تخلَّف و انحراف روانداشته در هر باب مطيع آن رسالتمآب\r\n","description":"","footnote":"","page_name":" 33 ","page_number":33},
  {"content":"\r\nباشيد يقين بىشايبه ابرام و لجاج در هنگام درماندگى و احتياج شما علاج آن بدست آن صاحب اللَّوا و المعراج است آن بزرگوار پدر منست نه پدر زنان شما مؤاخات با ابن عمّ من نمود نه با مردان شما بسيار نيكو است نسبت ابن عمّ من با حضرت رسول ايزد مهيمن ، و پدر عاليمقدارم پيوسته به حكم خدا آنچه ارادت و احكام دين مبين بود بشما تبليغ نمود و تنذير فرمود و هميشه بر طايفه ء مشركين خشمگين بود ، و مدام بواسطه ء عدم اطاعت آن لئام و قبول ننمودن طريقت ايمان و اسلام در ضرب و حرب بود و ايذاى بسيار از آن كفره ء أشرار به نبىّ المختار ميرسيد و آن حضرت صبر و تحمّل ميفرمود كظم خشم مينمود و آن جماعت را از روى حكمت حسنه بسبيل پروردگار ميخواند ، و ذكر أوثان و أصنام آلهه ء ايشان نمود آثار آن از جهان برانداخت و شكستگى تمام و تفرقه در ميان آن لئام انداخت تا آنكه همگى گريخته جلاى وطن نمودند و شب ظلمانى كفر گذشته صبح نورانى ايمان و اسلام از مشرق هدايت طالع گشته و حقّ از باطل ظاهر شده ، در آن حال بطفيل ذات رسول فرخنده خصال السنه ء شياطين گنگ دلال و كفيل دين و صاحب شرع مبين متكلَّم به حكم ايزد لا يزال گرديد لهذا شرافت نسبت و عزّت حسب أرباب نفاق معدوم و عقد كفر و غوايت و رشته ء خلاف و ضلالت أصحاب شقاق غير منظوم ماند بعد از آن شما به كلمه ء طيّبه ء اخلاص * ( لا إِله إِلَّا الله ) * متكلَّم گشته .\r\nپس آنگاه بضعه ء رسول صلَّى الله عليه و آله و سلَّم تلاوت اين آيه كلام الله نمود كه : * ( وَكُنْتُمْ عَلى شَفا حُفْرَةٍ مِنَ النَّارِ ) * .\r\nيعنى : همگى شما بواسطه ء اختيار شقاوت كفر بيشتر موطن و مقرّ بر لب حفره ء نار سقر داشتيد و مكان ذوق و مشرب شرب و شوق و محلّ طمع و\r\n","description":"","footnote":"","page_name":" 34 ","page_number":34},
  {"content":"\r\nفرصتگاه مطامع شما في الحقيقه در همان مقرّ سقر مقرّر بود چنان مقامى را محلّ آرام و موطئ أقدام خود ساختيد و مشرب شما مكانى بود كه شتران و ساير حيوانات از آن راه بمشارب و آرامگاه خود ميرفتند ، و سرگين و بول در آن آب منجلاب مىانداختند شما از آن آب نوشيديد و در كمال ذلَّت و خاكسار و بغايت خسّت و سوگوارى بوديد بعد از آن تلاوت اين آيت جلالت پايه فرمود كه : * ( تَخافُونَ أَنْ يَتَخَطَّفَكُمُ النَّاسُ ) * و پيوسته خايف و هراسان ، و متوهّم و ترسان بوديد كه مبادا مردم ساير أطراف و جوانب روى بشما آرند و شما را از موطن أصلى و مسكن جبلَّى اخراج نمايند آنگاه گفت :\r\n* ( فَأَنْقَذَكُمْ مِنْها ) * ، پس شما را بوسيله ء ارسال وجود وافر السجود حضرت نبىّ المحمود از ذؤبان عرب و مرده ء أهل الكتاب صيانت نمود نگاه داشت .\r\nبعد از آن بضعه ء نبىّ الانس و الجانّ تلاوت اين آيه نمود كه * ( كُلَّما أَوْقَدُوا ناراً لِلْحَرْبِ أَطْفَأَهَا الله ) * الآيه .\r\nيعنى : هر گاه آن طوايف مخالفين از مرده ء أهل كتاب و منافقين و مشركين آتش فتنه ء حرب برمىافروختند حضرت كريم آله آن آتش افروخته را بنوعى از أنواع احسان فرو مىنشاند و در هر زمان كه شيطان بتقويت ، و اعانت متابعان شاخ خود بيرون كردى مشركان از روى مسرّت و ابتهاج - دهنهاى خويش ميگشودند و اظهار شوكت و حشمت مينمودند .\r\nبرادر آن نبىّ العجم و العرب علىّ بن ابى طالب ( ع ) آرزو و هوسهائى كه آن طوايف در سويداى ضماير و خواطر مكنون و مستتر كرده بودند معدوم ميگردانيد مع هذا به آن ممنوع و منزجر نگشتند تا آن زمان كه جناح آن طايفه را از\r\n","description":"","footnote":"","page_name":" 35 ","page_number":35},
  {"content":"\r\nبيخ بركنده و آتش فتنه حرب و فساد آن جماعت را به آب شمشير آبدار فرونشاند و برادر رسول مجتبى بغايت مكدّر در معرفت ذات ملك تعالى بىنهايت مجدّ و مجتهد است در بندگى و اطاعت أمر ايزد سبحان و اجراى أحكام شرع بطوايف خلقان از انس و جان .\r\nو على ( ع ) بسيار بسيار نزديك به حضرت نبىّ ايزد واهب است هم از روى حسب و نسب و هم از روى تحصيل علم و ادب و او سيّد اولياى خداى بحقّ و ناصح و أمين صادق و ساعى و كادح به جهت تمامى خلق است ، و پيوسته دامن شجاعت و مردى بر كمر و ابّهت و دلاورى بواسطه ء مجاهده با أهل نفاق و كفر مستحكم و مشمّر گردانيده ليكن شما هميشه در رفاهيّت عيش متنعّم و در سلامتى نفس خود متعيّش و متنعّم بوده بخاطر جمع أمين و مطمئن نشسته و چشم اميد شما بر آن نهج جارى است كه تمامى دواير بليّه و سوانح و صادرات غير مرضيّه روى بما آورد و شما را از شدايد آلام و مشقّت مأمون و سلامت دارد ، و شما در هنگام ظهور رنج و بليّت از طريقه ء متابعت برگشتيد بلكه در أكثر محال قتال و معارك جدال فرار بر قرار اختيار كرديد و شدايد جنگ و قتال در جمع ميدان جدال راجع بمحمّد و آل او بود .\r\nو الحال كه آن نبىّ ايزد متعال را حضرت واهب لا يزال اختيار كرده بدار أنبياء و رسل انتقال و بمقام اصفياى عزّ و جلّ ارتحال فرموده شما حقد و كينه ء ديرينه كه در كانون سينه مضمر داشتيد ظاهر ساختيد و رداء دين را بر خلاف عادت أمين مقلوب گردانيده ايد ، كظم غاويان كه هميشه كه از ايشان در زمان حيات پيغمبر آخر الزّمان نشان نبود الحال صاحب نطق و بيان گشته و خمول گمنامان در آن زمان بر طرف شده بود همگى صاحب نام و نشان شدند\r\n","description":"","footnote":"","page_name":" 36 ","page_number":36},
  {"content":"\r\nو اصالت و نجابت شجعان بدر ملكه ضايع و أبتر شده و ساير سوانح حنين بيقين از حركت شما ظاهر و هويدا گشته ، پس كار عرصات شما بسيار بسيار صعب و بزرگ و بغايت مشكل و بىبرگ است زيرا كه شيطان بواسطه ء ارتباط شما بساير تبعه و ياران او سر از گريبان خمول و گمنامى برون آورده هاتف شما او است شما هم بالتّمام الفت تامّ با او گرفته اجابت كلام و غرّت فعل مقصد و مرام او نموديد چون شيطان شما را خفيف العقل و مطيع خود يافته كه بسيار بسيار زود از اندك كلام او به جوش آمده فدوى مدهوش او گشته مستتبع أفعال و مستمع أقوال او در جميع أحيان و أحوال خواهيد بود .\r\nبسيار بسيار الفت بشما گرفته و شما را از متابعان خاصّ و فدويان با اخلاص خود دانسته نشان خويش كرده و شما را از غير مشرب سابق شما تشرّب فرمود ، بلكه همگى شما را از خود نمود ، حال شما اين و عهد بغايت قريب و جراحت بىنهايت وسيع در جيب چنانچه از مرهم نااميد و بىنصيب است ، و حضرت نبىّ الأكرم هنوز در قبر مكين و مقرّ ننمود ، شما چيزى در نظر داشته بيشتر از همه أهل كفر از شما چنين أمر منكر بيّن و ظاهر شد قول شما ببهانه ء آنكه مبادا فتنه ظاهر شود چنين كرديم ، و شيطان شما را بواسطه ء اختيار اين كار در مهار تبعه ء خويش قطار كرد .\r\nآنگاه بضعه ء رسول الله تلاوت اين آيه نمود كه * ( أَلا فِي الْفِتْنَةِ سَقَطُوا وَإِنَّ جَهَنَّمَ لَمُحِيطَةٌ بِالْكافِرِينَ ) * و شما الحال در فتنه گرفتار بلكه منخرط در سلك كفّاريد و جهنّم محيطست بكافران و محلّ مقرّ ايشان است و چون جهنّم شما را مقام و مأوى گردد بغايت شاد و منتهى شود ، و چرا چنين نشود كه شما در تحصيل دركات او كمال جدّ و سعى خود را مبذول و مرعى داشتند و حال\r\n","description":"","footnote":"","page_name":" 37 ","page_number":37},
  {"content":"\r\nآنكه كتاب حضرت ملك تعالى كه در ميان شما است و امور آن بغايت بيّن و و عيان و أحكامش ظاهر و اعلان و أعلامش ماهر و تبيان و زواجرش لايح و روشن و اوامرش واضح و مبرهن است شما بالتّمام آن را در پس پشت انداخته با شيطان و متابعانش ساختيد .\r\nآيا شما از روى رغبت از قرآن رجعت نموديد يا به غير قرآن و أحكام أوامر و نواهى آن أمر و حكم نمائيد عمّا قريب شآمت اين عمل كه شما بدل آن برداشتيد بشما رسد .\r\nآنگاه فرمود كه : * ( بِئْسَ لِلظَّالِمِينَ بَدَلًا ) * * ( وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه وَهُوَ فِي الآخِرَةِ مِنَ الْخاسِرِينَ ) * .\r\nيعنى : ظالمان كه كفر را بدل اسلام اختيار كردند و بدل عدل ظلم را شعار كردند بسيار بسيار بدل بد و بىغايت فعل ردّ است و كسى كه بعد از اسلام مرتدّ گشته اختيار دين غير اسلام نمايد هر چند بعد از آن توبه و رجعت به حضرت أحديّت نمايد أصلا توبه و رجعت او از براى أجر آخرت در حيّز قبول شرف وصول نيابد ، و بيگمان آن كس در آن مكان از أهل خسران است مع هذا شما را در دار دنيا لبث و درنگ و مكث نيست الَّا به قدر درنگ كسى در محلّ و مكان كه او را از سكنى آن مكان كمال نفرت و اندوه و بغايت در آزار و ستوه بود و خود را بجبر و اكراه در آن جايگاه لمحه ء نگاه دارد . پس شما چرا بواسطه ء اين مكث قليل آرزوى بسيار و هوس خربان در خاطر و ضمير مستطيل ساخته هيجان فتنه و فساد و در اشتعال جمرات نار افساد سعى فرموديد ، و اجابت هاتف شيطان غاوى و اطفاى أنوار دين جلى و انطفاى پرتو نور سنن نبىّ صفىّ نموديد . و الحال با اطمينان خاطر بلكه با نهايت حرص و طمع در هر\r\n","description":"","footnote":"","page_name":" 38 ","page_number":38},
  {"content":"\r\nمكان و مجتمع به كف خويش تشراب مينمائيد و براى أهل و أولاد توسعه ء زاد مانند مرغان هوا به جهت ايشان كوه و صحرا مىپيمائيد تا تحصيل آب و دانه نمائيد و شما مثل كارد قصّابان در قطع أعضاء و مانند رمح سنان در أحشاء و أبدانيد از هر طرف آنچه قطع توانيد نمود و بواسطه ء أولاد و خويش ذخيره فرموده نهايت جدّ و سعى خود را مبذول و مرعى ميداريد .\r\nامّا زعم شما در حقّ من آنست كه مرا از حضرت رسول مهيمن ميراث نيست بعد از آن اين آيت تلاوت نمود كه * ( أَ فَحُكْمَ الْجاهِلِيَّةِ يَبْغُونَ وَمَنْ أَحْسَنُ مِنَ الله حُكْماً لِقَوْمٍ يُوقِنُونَ ) * .\r\nآيا شما به حكم جاهليّت و طريقه ء كفر عمل مينمائيد و ترك حكم ، خداى - عالم و او حكم است براى قوم أهل ايقان و ايمان نموديد آيا شما را علم و تميز و قدرت ادراك خوب و بد هرگز نيست يا ميدانيد ليكن خلاف آن معمول ميگردانيد ؟\r\nيقين ميدانيد و اگر احيانا جاهل و نادان باشيد عنقريب بشما مانند آفتاب درخشان لايح و رخشان خواهد شد آخر بچه وجه و بچه دليل مرا از ميراث پدرم محمّد ( ص ) زجر و منع مينمائيد .\r\nبعد از آن روى بجمعى از مهاجر و أنصار پيغمبر آخر الزّمان آورد گفت :\r\nاى مسلمانان دست تصرّف مرا بر ميراث پدرم غالب گردانيد و هيچ أحدى را تصرّف در آن بقول حضرت نبىّ الانس و الجانّ به غير من و فرزندان جايز و عيان ندانيد زيرا كه تصرّف در ضياع فدك و منال در يوم لا ينفع بنون و لا مال به غير اذن رسول ايزد متعال موجب وزر و و بال و وسيله ء خلود و دوام عذاب و نكال است .\r\nپس آنگاه روى سخن و مخاطبه بابى بكر بن أبى قحافه آورده گفت :\r\n","description":"","footnote":"","page_name":" 39 ","page_number":39},
  {"content":"\r\nاى ابن أبى قحافه در كتاب الله عزّ و جلّ هيچ مقام و محلّ مذكور و مقرّر است كه ترا از پدرت ميراث بود و مرا از پدرم ميراث نبود يقين خلاف اين حكم در كلام حضرت ربّ العالمين است .\r\nآنگاه تلاوت اين آيت نمود كه : * ( لَقَدْ جِئْتِ شَيْئاً فَرِيًّا ) * يعنى أبو بكر آنچه از تو در باب منع ضياع فدك از من به غير حكم خداى مهيمن و أمر رسول ذو - المنن صادر گشته خارج از قوانين حكم و أمر خداى عزّ و جلّ و بيرون از قواعد دين حضرت خاتم الرّسل است .\r\nآيا شما از روى تعمّد و دانستگى ترك أحكام كلام ايزد بارى نموديد يا حقايق أمر و نواهى ايزد خالق را پس پشت انداخته نسيان فرموديد .\r\nاى أبو بكر در قرآن ايزد منّان در چند محلّ و مكان حقيقت فرايض ميراث در كمال ظهور و بيان مذكور و عيان است چنانچه در حقّ سليمان و داود فرمود كه : * ( وَوَرِثَ سُلَيْمانُ داوُدَ ) * الآيه . . . .\r\nيعنى : حضرت سليمان و على نبيّنا و عليه التّسليم از پدر خود حضرت داود عليه السّلام بنا بر حكم ايزد علَّام ميراث برد ، حضرت عزّ و جلّ در محلّ ديگرى در هنگام بيان قضيّه ء يحيى و زكريّا ( ع ) ميفرمايد كه زكريّا از روى استدعا و التماس گفت : * ( رَبِّ هَبْ لِي مِنْ لَدُنْكَ ) * * ( وَلِيًّا يَرِثُنِي وَيَرِثُ مِنْ آلِ يَعْقُوبَ ) * .\r\nو در محلّ ديگر نيز حضرت عزّ و جلّ فرمود كه : * ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله ) * الآيه . . . .\r\nو نيز حضرت ايزد أكبر در آيه ء ديگر ميفرمايد كه : * ( يُوصِيكُمُ الله فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ ) * .\r\nيعنى : ميراث و حصّه مرد از مورّث دو برابر زنست .\r\n","description":"","footnote":"","page_name":" 40 ","page_number":40},
  {"content":"\r\nو نيز ايزد عزيز ميفرمايد : * ( إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ بِالْمَعْرُوفِ حَقًّا عَلَى الْمُتَّقِينَ ) * زعم و گمان شما چنانست كه مرا نصيب و بهره ء منزلت از پدرم نيست بلكه صله ء رحم ميان من و حضرت نبىّ الأكرم منتفى است پس حضرت خالق البرايا أحكام ميراث را مخصوص شما نمود و پدرم را از آن حكم اخراج مينمود آخر حقيقت اين أمر بر من بيّن و ظاهر بايد نمود يا أهل بيت از يك ديگر ميراث نميبرند و حكم آيه ء كلام ملك علَّام منسوخ و مضمحلّ شد يا من و پدرم از يك ملَّت نيستيم آيا بخاصّ و عام آيه ء كلام ملك علَّام پدر شما أعلم از پدر و ابن عمّم خواهد بود .\r\nپس آنگاه بضعه ء حضرت رسول الله متكلَّم به اين مثل ساير مشهور در ميان عرب گرديد كه چون شتر راحله بار دار در مهار و قطار است البتّه در مخافت آن هشدار زيرا كه چون شتر بىمهار شود از قطار جدا ماند ، و وعده ء ملاقات تو با او در روز خسرانست .\r\nاى أبو بكر ايزد حكم عدل نيكو خداى عادل و شاهد با دل محمّد رسول كافل است و موعد قيامت است كه ساعت ظهور تبع غرامت أهل باطل است در آن وقت پشيمانى وسيله ء مرابحت آخرت نشود و تمامى خير و خوبى موعود در آن روز ظاهر شود بعد از آن تلاوت اين آيت نمود كه : * ( لِكُلِّ نَبَإٍ مُسْتَقَرٌّ وَسَوْفَ تَعْلَمُونَ ) * * ( مَنْ يَأْتِيه عَذابٌ يُخْزِيه وَيَحِلُّ عَلَيْه عَذابٌ مُقِيمٌ ) * .\r\nيعنى : همه چيز كه در سابق مستقرّ شده به زودى در آن روز معلوم و ظاهر شود و كسى كه در نزد مالك روز شمار و حساب مستحقّ عذاب و عقاب بود بيقين بوصول آن مجزى و بحلول آن در دوزخ مقام و مأوى نمايد .\r\nپس از آن نظر بجانب أنصار سيّد الأبرار كرده گفت : اى معشر نقباء\r\n","description":"","footnote":"","page_name":" 41 ","page_number":41},
  {"content":"\r\nامّت و اى أعضاد دين و ملَّت ، و اى قلاع محصّنه بيضه ء اسلام و عزّت او اين همه اظهار عيب و سبكى عقل خود در باب حقّ من و خود را مانند نائمين و اظهار عدم اطَّلاع بر ظلم كه در حقّ من سانح مبيّن گشته چرا است ؟\r\nنه آخر من دختر خير البشر و آن بزرگوار پدرم فرمود كه هر مردى به واسطه ء فرزند خود كمال سعى و اجتهاد در تحصيل زاد نمايد و هر چه پيدا كند محافظت فرمايد و به زودى آنچه پيدا نمايد بأولاد خويش رساند ، شما الحال صاحب اقبال و طاقت و أرباب اجلال و حشمت قوّت تحصيل مطالب و مرام و قدرت بر انتظام مهام من داريد چرا در تنظيم امور من و در تنسيق آن مكارم جليله و مساعى جميله از شما بر منصّه ظهور نميرسد ؟\r\nآيا ميگوئيد كه : حضرت نبىّ الأحد محمّد صلَّى الله عليه و آله وفات يافته مراعات حال أولاد او نبايد نمود يقين است كه كار بعنايت بزرگ در پيش آمد و سستى بسيار در اسلام بهم رسيد و تنگى بسيار در أمر صواب و وسعت بسيار در أمر ناصواب پيدا شد ، و بيقين از جهت غيبت سيّد المرسلين زمين ظلمت گرفته و ستارگان آسمان بغايت كثافت پذيرفته ، امانى و آمال نساء و رجال مسلمين مقطوع گشته و جبال راسيه از صدمه ء اين بليّت بخشوع آمده حريم از وفات سيّد البريّات ضايع و حرمت و عزّت از ممات آن شافع العصات زايل و خاضع است .\r\nو الله بخداى عالم قسم است كه وفات محمّد مصطفى نازله ء كبرى ، و مصيبت عظمى است كه مثل آن در اين آخر الزّمان در جهان هرگز نازل و حادث نگشته ليكن كتاب خداى عزّ و جلّ كه در نزد شما است هاتف بفرياد است بىگزاف از روى تلاوت و الحاف و از قبل الله تعالى بشما مىرساند كه\r\n","description":"","footnote":"","page_name":" 42 ","page_number":42},
  {"content":"\r\nآنچه أنبياء و رسل حضرت عزّ و جلّ در سابق أمر و حكم كردند آن أمر و حكم فرض خدائيست از روى جزم و فضل و قضاى لازمست از روى حتم و عدل كه خلاف آن بر امّت ايشان أصلا جايز و رخصت نبوده و حضرت محمّد خاتم الرّسل نيز از جمله ء أنبياى اولو العزم خداى عزّ و جلّ است پس تغيّر حكم و أمر آن پيغمبر بر امّت او أصلا روا نباشد .\r\nآنگاه بنت حبيب الله تعالى شروع در تلاوت اين آيه جلالت پايه نمود كه : * ( وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَمَنْ يَنْقَلِبْ عَلى عَقِبَيْه فَلَنْ يَضُرَّ الله شَيْئاً ) * .\r\nشيخ الجليل ثقة الاسلام و المسلمين أبو علىّ الطَّبرسى رحمه الله در تفسير مجمع البيان بعد از نقل و بيان لغت و اعراب آيت و سبب نزول آن در تفسير و معنى آيه چنين بيان نمود كه : در روز أحد چون در ميدان جنگ و جدال بعد از شهادت حمزه ء عبد المطَّلب رحمه الله و بعضى از أعيان مسلمين شكست بر أصحاب رسول ايزد منّان افتاد ، و سنگى بر سر لب مبارك آن نبىّ ايزد تعالى و تبارك رسيد و دو سه دندان آن از رشته انتظام غير منتظم گشته لب و دهان مباركش مجروح شده در آن زمان يكى از أهل تمرّد و طغيان خود را به آن خلاصه ء دودمان دهر نبىّ عدنان رسانيده شمشير حواله ء پيشانى نورانى آن زبده ء دو جهانى نمود حضرت ديد كه آن شمشير به او خواهد رسيد چون بشعب قريب بود خود را به آن شعب جبل انداخته از نظر دو لشكر مخفى شد در آن أثناء آن كافر كه قصد آن سرور كرده بود بآواز بلند گفت كه : محمّد را كشتم و تمامى عرب را از شرّ او أيمن ساختم .\r\nدر آن هنگام شيطان حاضر بود چون استماع سخن آن مدبر نمود\r\n","description":"","footnote":"","page_name":" 43 ","page_number":43},
  {"content":"\r\nفي الفور با تبعه ء خويش در معسكر اين خبر ملالت أثر را مشتهر گردانيده خود را بمدينه أنور رسانيده در كوچه و بازار آن شهر منادى مينمود كه : انّ محمّدا قد قتل ، أهل اسلام ازين خبر بغايت محزون و مضطرّ گشتند لشكر اسلام چون نشان نبىّ الانس و الجانّ نديدند بغايت متحيّر و پريشان بلكه جسم بيجان شدند و هر كسى بخوف نيم جان خود بگوشه ء پنهان گشت ، امّا أمير المؤمنين حيدر چون سيّد البشر را نديد و چيره گى خصم ملاحظه نمود خداى بارى را بعظمت و جلالت ياد نمود آنگاه بغرّيد و دست بقائمه ء شمشير آبدار برده و روى به آن كفره ء أشرار نهاد قلب و جناح و ميمنه و ميسره و كمينگاه آن طايفه گمراه را برهم زده دمار از روزگار آن فجّار برآورده أعيان قوم را با علمدار بقتل آورده علم كفّار در حال نگونسار شد و أكثر آن أشرار طعمه ء آن شمشير آبدار حيدر كرّار گشتند و بقيّة السيف بهزار مكر و حيل از شمشير آن ولىّ عزّ و جلّ جان بفلاكت از آن محلّ بدربردند ليكن أمير المؤمنين ( ع ) چون خاطر از ممرّ كفّار جمع ساخت و از قتل آن فجّار پرداخت روى به آن شعب كه آن نبىّ العجم و العرب در آن بود نهاد چون نزديك حضرت نبىّ الرّحمه رسيد بعد از عرض بندگى و فدويّت گفت : يا رسول الله پدر و مادرم فداى تو باد از غيبت شما در نظرم قريب به آن بود كه متنافر شود .\r\nبعد از آن حضرت نبىّ الأكرم را از شعب جبل برون آورده مانند علم بر پاى كرد بعد از طلوع نور آن خورشيد رسالت از افق شعب جبل أصحاب مخفى و منزوى از هر محلّ به اشعّه ء آن مهتدى گشته پروانه وار بر شمع جمال آن نبىّ المختار گرد آمده در تحت أقدام آن خلاصه أنام افتادند و بشرف تقبيل ايادى و أنامل معجز آثار بدايع نگار مشرّف شدند و بمضمون اين بيت تكرار\r\n","description":"","footnote":"","page_name":" 44 ","page_number":44},
  {"content":"\r\nنمودند . بيت :\r\n\r\nالمنّة لله كه نمرديم و بديديم\r\nديدار تو و كعبه ء مقصود رسيديم\r\n\r\nآنگاه معروض رأى خورشيد انجلاى فيض اقتضاى نبىّ الورى گردانيدند كه بعد از غيبت ذات فايض البركات از أنظار اين فدويان جهان نورانى در چشم ما مانند شب ظلمانى گرديد و نور نظر هر چند مطمح بصر بيشتر نمود از لمعه ء نور جمال ذات أنور أثر و نشان كمتر يافت در آن حال ما را روز رستاخيز پيش آمد نه ما را با خصم كفّار قدرت و قوّت ستيز و نه بىوجود ذات حضرت نبىّ المحمود پاى و ياراى گريز بود بعد از مدّتى تحيّر و اضطراب چون طلوع نور حضرت سيّد العجم و العرب از شعب جبل بامداد و احسان عزّ و جلّ بيّن و ظاهر شد سجدات شكر الهى بواسطه ء حيات و وجود حضرت رسالت پناهى بجاى آورديم و چون معلوم ما شد كه حضرت رسول مقتول نشده و نخواهد شد الحال ما با جمعيّت خاطر به خدمت حاضر شديم و مترصّد و مترقّب أمر و فرمان لازم الاذعان پيغمبر آخر الزّمانيم ، در آن حال قادر متعال اين آيه ارسال و انزال نمود كه أمر و حكم ايزد عالم هرگز متروك نشود خواه رسول خدا در ميان شما باشد و خواه نباشد و آيه ء مباركه اينست : * ( وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ ) * الآيه . . . .\r\nيعنى اى معشر بشر حضرت پيغمبر مانند شما ليكن پيغمبر است كه حضرت واهب العطيّه برسالت تمامى بريّت فرستاد چنانچه حضرت عزّ و جلّ بيشتر أنبياء و رسل براى هدايت و ارشاد عباد فرستاد كه بعضى از أنبياء سابقين وفات يافتند و برخى مقتول گشته همگى برضوان شتافتند محمّد رسول نيز وفات خواهند يافت و چنانچه امم أنبياى سابق بعد از وفات پيغمبران بر همان ملل و أديان باقى و پايدار و مستمرّ و برقرار بودند بايد كه امّت حضرت سيّد\r\n","description":"","footnote":"","page_name":" 45 ","page_number":45},
  {"content":"\r\nالبشر نيز بطريق امم پيشتر مرتدّ نشوند و بر دين حضرت پيغمبر ممتدّ و مستقرّ باشند ، مطلب حضرت فاطمه ء بنت خير البريّه اراده همين معنى بود كه به آن امّت را خطاب فرمود كه اگر شما مرتدّ گشته رجوع به عقب أصلى و عود بدين اوّلى بعضى بكفر جبلَّى خويش نمائيد أصلا از آن ضرر و نقصان به حضرت قادر سبحان عايد نگردد و بىشكّ و گمان ضرر آن بشما لاحق و عيان خواهد شد .\r\nآنگاه حضرت فاطمه ( ع ) روى نظر بجانب أنصار و مهاجر آورده گفت :\r\nاى أصحاب سيّد الأبرار في الواقع شما درين محلّ حاضر باشيد و اين مقدّمات ظلم و ستم كه در حقّ ما أهل البيت سيّد عالم مىشود به گوش استماع مينمائيد و به چشم ملاحظه ميفرمائيد و منع نمىنمائيد محلّ تعجّب و مكان حيرت است هيهات هيهات ابن أبى قحافه هضم و كسر ميراث پدرم مينمايد ، و شما نزديك بلكه در آن مجمع ظلم حاضريد و اين دعوت من بشما ميرسد و از شما به من همراهى و مدد به غير اغماض غنى و حيرت نميرسد و پيوسته شما صاحب عدد و عدّت و أرباب قوّت و شوكت بوديد و هميشه در پيش شما سلاح از شمشير و سپر و باقى آلات حرب از تيغ و تير مهيّا و حاضر است ليكن شما را در هنگام شدايد گرفتارى هر چند دعوت مينمائيد أصلا اجابت سخن درمانده نمينمائيد و هر چند كسى در حالت عسرت بشما مستغاثى مىشود أصلا و قطعا گوش بآواز آن كس نميكنيد و حال آنكه شما هميشه در ميان مردمان مذكور و موصوف بخير و صلاح و مشهور و معروف به خوبى و فلاح بوديد بلكه در نجابت و نيكوئى در اصالت و شكوهى مختار أهل روزگاريد پيوسته در أيّام حيات خلاصه ء دودمان عبد المطَّلب حضرت نبىّ الواهب مقاتله و محاربه با أعيان عرب و متحمّل شدايد كدّ و تعب در جدال و حرب بوديد بلكه همواره با امم أهل عالم و دايم با كفره ء\r\n","description":"","footnote":"","page_name":" 46 ","page_number":46},
  {"content":"\r\nو أهل ظلم روبرو گشته در طعن و حرب و در جدال و ضرب پايدار و برقرار بوده مع هذا منتظر و مترصّد حكم و أمر ما أهل البيت النّبوه بوديد كه بهر چه شما را مأمور گردانيم در انجام و انصرام آن سعى تمام نمائيد و أصلا و قطعا از پيش نبىّ المشكور دور نگشته همواره از حضور نبىّ ربّ غفور مهجور نميشد تا آنكه وحى اسلام بما داير و يا انجام شده خير و خوبى أيّام رسيد و رخنه شرك مشرك خاضع گشته ، و فوران كذب و دروغ ساكن و ضايع ، و نيران كفر منهدم و خاشع و دعوت هرج و مرج منحنى و راكع شد تا دين اسلام به غايت مستوثق و نظام و ملَّت حضرت سيّد الأنام فايق و انتظام يافته ليكن شما اختيار حيرت بعد از بيان و خفا بعد از اعلان و نكث عهد بعد از اقدام و اتيان به آن و اظهار شرك بعد از اسلام و ايمان نموديد بسيار بسيار قوم بديد .\r\nآنگاه بضعه ء رسول الله صلَّى الله عليه و آله تلاوت اين آيه كلام الله در حال مخاطبه بأهل ضلال نمود : * ( أَ لا تُقاتِلُونَ قَوْماً نَكَثُوا أَيْمانَهُمْ وَهَمُّوا بِإِخْراجِ الرَّسُولِ وَهُمْ بَدَؤُكُمْ أَوَّلَ مَرَّةٍ أَ تَخْشَوْنَهُمْ فَا لله أَحَقُّ أَنْ تَخْشَوْه إِنْ كُنْتُمْ مُؤْمِنِينَ ) * .\r\nشيخ الجليل ثقة الاسلام أبو على الطَّبرسى رحمة الله عليه در تفسير مجمع البيان در معنى اين آيه : * ( أَ لا تُقاتِلُونَ قَوْماً نَكَثُوا أَيْمانَهُمْ ) * الآيه . . .\r\nچنين فرمود كه : الف از براى استفهام است و مراد از آن تخصيص و ايجاب مقاتل با جمعى است كه نقض عهدى كه با حضرت سيّد البشر كرده بودند نمودند .\r\nامّا أجلَّه ء مفسّرين در تعيين ناقضين عهد خلاف كردند كه آيا كدام طايفه بودند بعضى گفتند كه : طايفه ء از يهود عاقبت نامحمود نقض عهد حضرت نبىّ\r\n","description":"","footnote":"","page_name":" 47 ","page_number":47},
  {"content":"\r\nالمعبود نموده با لشكر أحزاب اتّفاق و جمعيّت فرمودند و همّت بر اخراج رسول صاحب اللَّواء و المعراج نمودند و گفتند كه چنانچه مشركين مكَّه او را اخراج نمودند ما نيز محمّد را از مدينه مباركه اخراج مينمائيم و اين قول قاضى و جبائى است .\r\nو جمعى از ابن اسحق و جبائى نقل كردند كه آن جماعت كه نقض عهد خود با رسول الله صلَّى الله عليه و آله و سلَّم نمودند مشركين قريش از أهل مكَّه اند و آن طايفه ابتدا بنقض عهد با حضرت محمّد ( ص ) كردند .\r\nو بعضى گفته اند كه بعضى عهد نموده ابتدا جنگ و قتال با رسول ايزد متعال كردند .\r\nو جمعى ديگر گفتند كه ابتداى قتال و جدال با خلفاى رسول ذو الجلال نمودند و اين قول مروى و منقول از خزاعه و زجّاجست .\r\nو بعضى گفته اند : كه اين آيت در بيان حقيقت حرب روز بدر است در هنگام كه كاروان ايشان بسلامت گذشتند أبو سفيان با جمعى از معاندان گفتند كه ما از ولايت يثرب نميرويم تا محمّد را با أصحاب مستأصل ننمائيم حضرت عزّ و جلّ حقايق اين خبر را به حضرت خاتم الرّسل مطَّلع و مخبر گردانيد . آن حضرت را بجهاد آن طايفه وخيم العاقبه أمر نمود آنگاه حضرت إله دلدارى أهل اسلام فرمود كه : * ( أَ تَخْشَوْنَهُمْ ) * . يعنى اى أهل اسلام آيا شما از مقاتله أهل ظلام ميترسيد كه مبادا بشما مكروه رسد بايد كه خاطر خود جمع داشته ميترسيد زيرا كه شما را ترس از حضرت ايزد أقدس و از عذاب و عقاب مالك الرّقاب أحقّ و أولى و أليق و أحرى است اگر شما مصدّقين بعقاب و ثواب ايزد وهّاب باشيد و از تلاوت اين آيت را بطايفه ء كه منع فدك از حضرت فاطمه بنت\r\n","description":"","footnote":"","page_name":" 48 ","page_number":48},
  {"content":"\r\nنبىّ ايزد تعالى و تبارك نمودند ظاهر شد كه بضعه ء خير البشر از روى تعبير و سرزنش خطاب فرموده گفت : كه شما نيز مثل آن قوم نقض عهد و پيمان سابق كه با حضرت رسول ايزد خالق كرده بوديد نموديد آنگاه فرمود كه : اى قوم شما الحال از ضيق و عسرت و از تنگى فقر و فاقت نجات يافته با فراغت خلوت گزيديد ليكن از حلَّيّت و حرمت آن نانديشيده و در سعت عيش خوش متعيّش و فارغ البال و بخاطر جمع و رفاه حال مشغوليد و كسى كه از شما بقول خداى تعالى و رسول مجتبى بضبط و قبض آن أحقّ و أولى و أليق و أحرى بوده دور گرديد و به جهت خويش ضبط فرموديد ، زنهار آنچه بواسطه ء خود محافظت كرديد واگذاريد و آنچه بر خود روا داشتيد آن حقّ از گردن خويش دور ساخته بمستحقّ آن سپاريد زيرا كه آن حقّ ديگر است و منع آن موجب كفر و ارتداد از اسلام و ايمان و وسيله ذلَّت و خسرانست .\r\nآنگاه فرمود كه : * ( إِنْ تَكْفُرُوا أَنْتُمْ وَمَنْ فِي الأَرْضِ جَمِيعاً فَإِنَّ الله لَغَنِيٌّ حَمِيدٌ ) * .\r\nتفسير و معنى آيه وافى هدايت آنكه پس اگر شما و ساير سكنه ء زمين كافر و بىدين گرديد و بعد از اختيار اسلام دين ديگر برداريد از آن هيچ نوع ضرر و نقصان راجع و عايد به حضرت غنىّ حميد نگردد و بلكه ضرر آن در دنيا و آخرت بشما لاحق و عيان گردد .\r\nاى قوم من آنچه بشما ميگويم از روى دانستگى و علم و از روى نصيحت و كرم است بدانيد كه شما را طمع و خذلت مخمور كرد تا بيوفائى و غدر در دلهاى مضمر گرديد و بوسيله ء گرفتگى نفس و بسيارى خشم و كثرت هوس و تنگى سينه و بسيارى كينه شما خاطر از تقدّم حجّت سيّد البريّه و عهد و\r\n","description":"","footnote":"","page_name":" 49 ","page_number":49},
  {"content":"\r\nبيعت پرداختند و چيزى چند در ضمير خود تدوين و تصدير نمودند ، بد نيست كه به آن ساختند ليكن خود را بوساطت اين شناعت درباختند ، همين سبب خفت آخرت و باقيه ء عار مؤيّد و موسوم بغضب خداى و گرفتارى أبد و موجب وصول شما بنار مخلَّد است آنگاه اين آيه كلام الله تلاوت نمود كه * ( نارُ الله الْمُوقَدَةُ الَّتِي تَطَّلِعُ عَلَى الأَفْئِدَةِ ) * .\r\nيعنى : عنقريب گرفتار آتش خداى تعالى كه بمراتب بسيار حرارت و ألم حرقت نار دنيا است در دلهاى كافران أثر حرقت آن بغايت مؤثّر و سوزان و بينهايت ممتدّ و بىپايان است شوند بيقين حضرت ربّ العالمين جزاى عمل شما تعيّن نمود چنانچه حقيقت پاداشت و جزاى عمل هر كسى را تعيّن و بيان فرمود .\r\nآنگاه فرمود كه : * ( وَسَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ ) * .\r\nيعنى : زود باشد كه أهل ظلم از طوايف أنام مرجع و مقام و منصرف و محلّ آرام خود را كه آتش نيران و دوزخ تابان است بدانند و بوسيله ء ظلم و ستم در آن مخلَّد مانند آنگاه گفت :\r\nاى قوم من دختر حضرت سيّد البشر كه پيوسته تنذير شما مىنمود و هميشه شما را از فعل ناپسند و عمل ناارجمند منع و زجر ميفرمود ، * ( نَذِيرٌ لَكُمْ ) * * ( ذا عَذابٍ شَدِيدٍ ) * * ( اعْمَلُوا عَلى مَكانَتِكُمْ إِنَّا عامِلُونَ وَانْتَظِرُوا إِنَّا مُنْتَظِرُونَ ) * .\r\nيعنى : اى قوم شما آنچه مشتهى و مقصد شما است معمول گردانيد كه ما نيز آنچه پاداشت و جزاى آن باشد بشما ميرسانيم و منتظر جزا و پاداشت عمل خود باشيد كه ما نيز از منتظران خواهيم بود .\r\nچون بنت خير البريّه ختم كلام صدق التيام خود نمود أبو بكر عبد\r\n","description":"","footnote":"","page_name":" 50 ","page_number":50},
  {"content":"\r\nالله بن عثمان گفت : يا بنت رسول الله صلَّى الله عليه و آله و سلَّم پدر شما پيوسته بر مؤمنان بغايت مهربان و كريم و بىنهايت مشفق و رحيم بودى امّا بر كافران عذاب أليم و عقاب عظيم ميبود .\r\nيا بنت سيّد البشر ما چون نظر بر حسب و نسب شما نمائيم بيقين شما را بنت سيّد المرسلين ميدانيم و آن حضرت را پدر نسوان ديگران ندانيم ، و مؤاخات كه پدر بزرگوار شما با على أليف و شوهر شما نمود مطلب نبىّ العجم و العرب اظهار عزّت و اعتبار على بود بر ساير أخيار و أبرار فلهذا على را اختيار نمود از جميع حميم و خويش و مساعد او فرمود در هر أمر عظيم نه از باقى أصحاب و قريش .\r\nاى بنت سيّد الأنبياء شما را بدوستى و موالات نگيرد الَّا مؤمن سعيد و دشمنى اختيار نكند مگر شقىّ عنيد زيرا كه شما عزّت طيّبين و پسنديدگان منتجبين حضرت سيّد المرسلين براى ما بخير و خوبى دليل واضح و مستقيم و بسبيل جنّت ما را طريق لايح قويميد .\r\nشما اى خير النّساء بضعه ء نبىّ الأنبياء در قول خود صادق و در وفور عقل و كمال از تمامى نسوان و رجال سابق و فايقيد هرگز شما مصدوده ء مرفوع از صدق و راستى و ممنوع و منزجر از حقّ خود نيستى آنچه فرمودى كه به خلاف رأى فيض اقتضاى حضرت رسول الله تعالى عمل نمودى حاشا و كلَّا و الله بخداى عالم قسم است كه ما هرگز تجاوز از قول و رأى صوابنماى رسول خداى تعالى ننموديم و در هيچ فعل به غير اذن و رخصت رسول عزّ و جلّ أمر نفرموديم زيرا كه مثل مشهور در ميان طوايف أنام است كه رئيس و رايد القوم هرگز با أهل و قوم خود دروغ نگويد و از براى ايشان به غير خير و خوبى نجويد\r\n","description":"","footnote":"","page_name":" 51 ","page_number":51},
  {"content":"\r\nمن نيز باتّفاق أهل اسلام مسلمانم و خليفه ء اين طايفه و ساعى و جاهد در خير و صلاح كار ايشانم من عالم و شاهدم و حضرت ايزد عالم را بگواهى مىآرم * ( وَكَفى بِالله شَهِيداً ) * بر آنكه من از حضرت رسول مهيمن شنيدم مكرّر ميفرمود كه :\r\nنحن معاشر الأنبياء لا نورّث ذهبا و لا دارا و لا فضّة و لا عقارا .\r\nيعنى : ما معاشر أنبياء ايزد تبارك و تعالى ميراث به جهت ورّاث از هيچ نقد و جنس نميگذاريم نه طلا و سرا و نه نقره و دكان و باغ و غير آنها أصلا ميراث براى خويش و أقربا از ما نمىماند بلكه ميراث ما كتاب و حكمت و علم و نبوّت است و متروكات و متخلَّفات ما بعد از وفات در وجه اطعام أهل اسلام و باقى ضروريات امور مسلمين به حكم الرّؤف مطعوم و مصروف شود من نيز به استصواب أصحاب آنچه در هر باب در تصرّف من درآمده و در وجه ضروريّات و سامان عسكر مسلمانان از جبّه و سيوف و سلاح و باقى آلات حرب از قوس و تير و رماح مقرّر داشتم و هيچ چيز از آن براى خويش ذخيره نگذاشتم بلكه آن را براى ضروريّات حفظ بيضه ء اسلام گذاشته بواسطه ء مجاهده كفّار و مجادله ء مرده ء فجّار نگاه داشتم .\r\nاى بنت خير الرّسل اين فعل از من بنوعى كه مذكور كردم تنهائى و منفرد آن چيز عمل و سانح و صادر نگشته بلكه باجماع مسلمين از امّت سيّد المرسلين مرتكب و متصدّى كار چنين شدم و من در منع ضياع فدك و حيدا مستقلّ نيستم و شريك و سهيم من درين كار مهاجر و أنصار بسيارند آنچه من در خدمت شما اى بضعه ء نبىّ حضرت لا يزال بيان و نقل كردم از روى صدق مقال بىقيل و قال همان بيان حقيقت حال منست .\r\nاى بنت رسول ايزد تعالى و تبارك اينك ضياع فدك در پيش شما\r\n","description":"","footnote":"","page_name":" 52 ","page_number":52},
  {"content":"\r\nحاضر است و از شما دور و غائب نشده و به غير شما كسى آن را تصرّف و ذخيره ننموده شما سيّده ء امّت پدر عاليمقدار خود را از شجره ء طيّبه نبوّتند آنچه شما را است از كمال و فضل و از حسب و نسب فرع و أصل به هيچ كسى را قدرت ردّ و دفع و هيچ أحدى را ياراى منع وضع نيست هر چه در تصرّف من باشد حكم شما بر آن نافذ و جارى و أمر شما بر من مجرى و سارى است نهايت سخن و كلام درين مرام همان حديث پدر شما سيّد الأنام عليه الصّلوة و السّلام است آيا شما بسعادت مرا در عمل حديث نبىّ الاكرام هيچ نوع مخالف قول و فعل پدر خود عليه السّلام مىبينى يا نه و السّلام .\r\nحضرت فاطمه عليها السّلام چون استماع اين حديث موضوع از أبو بكر نمود از روى كمال حيرت و ناله و آه گفت : سبحان الله اين قوم هرگز رسول خدا از كتاب الله تعالى و حكم آن بيرون نرفته و بر خلاف أحكام أوامر و نواهى الهى حرف به هيچ أحدى نگفته بلكه پيوسته تابع آثار أحكام قرآن و پيرو آيات سور آن بود .\r\nاين قوم در نسبت كذب و بهتان به حضرت رسول آخر الزّمان بعد از وفات ايشان نيز اجماع نمودند و نسبت غدر و زور به حضرت نبىّ المشكور نمودند چنانچه در أيّام حيات آن سرور كاينات چيزهاى واهيه و شغلهاى غير مرضيّه به آن حضرت سيّد البريّه منسوب ميكردند فيا عجباه اين كتاب خداى عزّ و جلّ كه حكم عدل ظاهر و ناطق از روى قطع و فصل حاضر است ملك تعالى در حقّ زكريّا و يحيى ميفرمايد كه : * ( يَرِثُنِي وَيَرِثُ مِنْ آلِ يَعْقُوبَ وَاجْعَلْه رَبِّ رَضِيًّا ) * ، و در حقّ داود و سليمان ميفرمايد : * ( وَوَرِثَ سُلَيْمانُ داوُدَ ) * حضرت عزّ و جلّ بيان توزيع و توريث و قسط و شرع فرايض ميراث طرف أبواب نبوّت نمود و بيان به مقدار\r\n","description":"","footnote":"","page_name":" 53 ","page_number":53},
  {"content":"\r\nحظَّ و بهره ء ذكور و اناث بوسيله ء ذريعه * ( لِلذَّكَرِ مِثْلُ حَظِّ الأُنْثَيَيْنِ ) * فرمود و در قرآن لازم الاذعان در چند محلّ و مكان حقيقت آن بنوعى واضح و عيان مذكور و بيان نمود كه هيچ أحدى را از كثرت وضوح آن جاى ظنّ و گمان و محلّ اشتباه براى عاقل نكته دان نماند و از آلت علَّت جماعت مبطلين و دفع و رفع شبهات معاندين شده و آنچه در باب حديث سخن معاشر الأنبياء فرمودى ظاهر است كه آن حديث از موضوعات و مخترعاتست حضرت ايزد سبحان فراوانست حاشا و كلَّا * ( بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ جَمِيلٌ وَالله الْمُسْتَعانُ عَلى ما تَصِفُونَ ) * يعنى معاذ الله اين حديث از حضرت سيّد الأنبياء باشد بلكه شما بموجب دواعى نفس و از كثرت آز و هوس خود اختيار اين امر منكر كرديد و مرا درين باب صبر جميل و يارى و نصرت و امداد و معاونت از خداى جزيل است أبو بكر چون دانست كه بنت خاتم الرّسل بر حقيقت اراده و عمل او مطَّلع است و بأمثال آن حديث ساكت ايشان نتواند نمود لا علاج بر سوء أفعال و زشتى أعمال خود اقرار نمود و گفت : يا بنت النبىّ العربىّ حقّا راست گفتى و رسول ايزد خالق نيز صادق است و بىشائبه ء گمان هميشه صادق بودند زيرا كه شما معدن علم و حكمت و محلّ هدايت و رحمت و أركان دين و حجّت امّت و أركان دين بوده و خواهيد بود ، سخن شما در هيچ باب دور از صواب نبود و هيچ أحدى منكر خطاب شما به هيچ باب نيست .\r\nاى سيّده ء دو جهان آنچه گفتى چنان است حقّا اى بنت نبىّ الأكرم من به خواهش نفس خود متصدّى و متقلَّد اين مهمّ نگشتم بلكه اين جماعت مسلمانان كه در پيش ما و شما حاضرند اين مقدّمه خلافت و باقى امور مرتبط\r\n","description":"","footnote":"","page_name":" 54 ","page_number":54},
  {"content":"\r\nبولايت است به گردن من انداختند فلهذا من هر چه گرفتم باستصواب اين أصحاب و باتّفاق اين أرباب وفاق گرفتم خداى أكبر شاهد و حاضر است كه در اين أمر مكابره نميكنم و شروع و ابتداء اين كار به غير اذن و اختيار اين جماعت مهاجر و أنصار نكردم و اين جماعت همه حاضر و شاهدند و همگى آنچه ميگويم ميشنوند اگر خلاف گويم بايد كه تكذيب من نمايند ، و اگر از من أمرى مخالف حكم رسول ايزد عالم سانح و صادر گردد بايد زجر و منع من كنند و مرا يارى و نصرت و امداد و معاونت نكنند .\r\nچون بنت نبىّ المحمود استماع كلام نافرجام أبو بكر نمود ملتفت بجانب امّت گشته گفت :\r\nأيّها النّاس بغايت مسارعت و شتاب و مبادرت به اختيار أمر باطل ناصواب نموديد بيقين فعل شما مؤدّى شما بخسران و مفضى بدركات نيران است .\r\nآنگاه تلاوت آيه كلام الله نمود كه : * ( أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها ) * ، آيا شما تدبّر و تفكَّر در حقايق فحاوى صدق مطاوى معانى آيات كلام مهيمن ربّانى نميكنيد ؟ يا آنكه در دلهاى شما قفلها است كه سرايت معانى قرآن در آن بغايت متغيّر و بيرون از حدّ امكان است ؟ .\r\nشيخ الجليل التّقىّ النّقىّ الألمعىّ أبو علىّ الطَّبرسىّ رحمة الله عليه در تفسير مجمع البيان در بيان تفسير و معنى اين آيت جلالت پايه حضرت رحيم الرّحمن نقل نمود كه : در اين آيت دلالت صريحه است بر بطلان قول كسى كه قائل است بر آنكه أصلا هيچ أحدى را تفسير آيه ء از آيات قرآنى برأى و فكر جايز نيست مگر باخبار و اعلام عالم مخبر مطَّلع بر جميع حقايق آن\r\n","description":"","footnote":"","page_name":" 55 ","page_number":55},
  {"content":"\r\nيا آنكه از كسى تفسير و معانى آن استماع نمايند و همچنين اين آيت بيّنه است بر فساد قول آنكه قائل است بر جواز نقل و روايت حديث كه باور باشد روايت كند هر چند مخالف اصول باشد در معنى زيرا كه حضرت حقّ سبحانه تعالى بندگان خود را حكم و أمر بتدبّر قرآن نمود و ايشان را بتفكَّر خوانده بر آن تحريص فرمود و اين منافى تجاهل و تعامى است .\r\nخلاصه ء كلام آنكه تلاوت قرآن و عبور بر آن به غير تدبّر و تفكَّر در حقايق معانى جايز از روى عقل و عرفان نيست همچنين است نقل و روايت أحاديث مرويّه از حضرت سيّد البريّه و آل آن حضرت أعنى أئمّة المعصومين عليهم السّلام و التّحيّه كه به غير فكر و رويّت هيچ أحدى را جايز و رخصت نيست كه نقل حديث و روايت آن كند آنگاه گفت : * ( كَلَّا بَلْ رانَ عَلى قُلُوبِهِمْ ) * حاشا و كلَّا كه حضرت ملك تعالى دلهاى شما را متعقّل گرداند بلكه شما بوسيله ء قساوت قلب و اضمار هوس و آرزو در خاطر أفعال ناپسند پسنديديد و آن را به چشم و گوش نه از روى عقل و هوش فرا گرفتيد و بسيار بسيار بدست آنچه شما فرا گرفته ذخيره ء خاطر خود ساختيد و بغايت زشت است آنچه شما بيع و شراى آن نموديد و بىنهايت وجه ناموجّه است آن وجهى كه شما بسبب آن غصب حقّ ديگران فرموديد و الله بخداى عالم قسم است كه مجمل أفعال شما بغايت ثقيل و سرانجام أعمال شما بىنهايت غير منظَّم و بىكفيل است و حقايق آن در هنگام حساب و ميزان بر شما ظاهر و عيان خواهد شد و الحال بوسيله ء اغماض عين و كثرت آز و هوس دنيوى حقايق أحوال بر شما مستور و مخفى است ليكن چون پرده از پيش چشم شما منكشف گردد حقيقت أمر بر شما بغايت بيّن و ظاهر شود آنگاه تلاوت اين آيه نمود كه :\r\n","description":"","footnote":"","page_name":" 56 ","page_number":56},
  {"content":"\r\nو بدا لكم من ربّكم ما لم تكونوا تحتسبون * ( وَخَسِرَ هُنالِكَ الْمُبْطِلُونَ ) * يعنى : اى در معامله اخروى حقايق امور مصنوعه و مخترعه دنيوى شما جزئى و كلَّى كه أصلا آن را به حساب و شمار درنمىآورديد حضرت پروردگار حميد مجيد بر شما ظاهر و هويدا خواهند گردانيد و جزاى عمل شما بشما بىشبهه خواهد رسانيد .\r\nپس از آن با كمال حزن و ألم روى بقبر حضرت سيّد المرسلين صلَّى الله عليه و آله و سلَّم آورده اين كلمات منظومه در مرثيه ء آن حضرت ( ص ) فرمود مرثيه :\r\n\r\nقد كان بعدك للقوم أنباء و هنبثة\r\nلو كان شاهدتها لم تكثر الخطب\r\nانّا فقد ناك فقد الأرض وابلها\r\nو اختلّ قومك فاشهد هم و لا تغب\r\nو كلّ أهل له قربى و منزلة\r\nعند الآله على الأدنين مقترب\r\nأبدت رجال لنا نجوى صدورهم\r\nلمّا مضيت و حالت دونك التّرب\r\nتجهّمتنا رجال و استخفّ بنا\r\nلمّا فقدت و كلّ الارث مغتصب\r\nو كنت بدرا و نورا يستضاء به\r\nعليك ينزل من ذى العزّة الكتب\r\nو قد كان جبرئيل بالآيات يؤنسنا\r\nفقد فقدت و كلّ الخير محتجب\r\nفليت قبلك كان الموت صادقنا\r\nلمّا مضيت و حالت دونك الكثب\r\n\r\nبعد از اتمام مرثيه حضرت فاطمه متوجّه منزل و مقام خود شد و حضرت أمير المؤمنين على عليه السّلام منتظر قدوم ميمنت لزوم ايشان بود كه تا چون بنت سيّد البريّه از مسجد مراجعت نمايند آن حضرت سوانح مقدّمات و مكالمات در باب ضياع فدك معلوم فرمايد ، و چون بنت رسول بيچون بدولت سراى مقرّ خود قرار گرفت و بغايت محزون و متألَّم بود روى به حضرت علىّ بن أبى طالب\r\n","description":"","footnote":"","page_name":" 57 ","page_number":57},
  {"content":"\r\nعليه السّلام آورده گفت : يا ابن أبى طالب گوئيا الحال شما متلبّس به لباس ترسناكان گشته شمله و عمّامه ء ايشان بر سر بسته در زاويه ء خانه مانند تهمتزدگان نشسته پرهاى مقاديم طير أجدلى را انداخته با پرهاى كند أعزلى ساختيد كه أصلا از آن گنجايش پرواز بلكه حركت و آواز نيست .\r\nفي الواقع اين پسر أبى قحافه مرا از عطيّه ء پدرم سيّد البريّه دور و از بلغه و مدد معاش پسرانم مهجور گرداند و در خصومت من بغايت مجتهد و بر غلبگى و تسلَّط بر سخنانم بىنهايت مكدّ است و چون طوايف امم و أصحاب سيّد عالم او را در باب عدم اطاعت أهل بيت النّبوّه بلكه در عداوت مصرّ يافتند طايفه اوس و خزرج منع نصرت من كردند و مهاجرين نيز با ساير معاندين متابعت نموده امداد و اعانت نكردند و تمامى جماعت نظر بجانب ديگران كردند نه كسى منع ايشان تواند نمود نه أحدى دفع ظلم و ستم ايشان تواند فرمود اين همه بىحسابى از ايشان كشيده بيرون آمدم ، و تحمّل اين شدايد و آلام آن جمعى نافرجام نموده معاودت فرمودم . روزى كه جلادت مردى و جرأت دلاورى گذاشتيد لهذا ما نيز شيوه ء تضرّع و ابتهال و طريقه ء استكانت و اعتزال برداشتيم گرگان دعوى شيرى مىكند و بوساده ء عزّت تكيه نموده بسيار اظهار غلبگى و چيرگى مىنمايند و شما را فرش تراب و محلّ استراحت شما و جاى خوابست .\r\nآخر اين شخص كه اين همه چيزها ميگويد او را از اين گفتنها بازنمىدارى و از أمثال اين أفعال باطل و أشغال لاطايل او را ممنوع و مستعفى نميكنى مرا أصلا درين كار هيچ گونه اختيار نيست كاشكى پيش از ديدن اين شدّت و ذلَّت مىمردم و اين خفّت با خود بگور ميبردم .\r\n","description":"","footnote":"","page_name":" 58 ","page_number":58},
  {"content":"\r\nابن أبى قحافه كه مرا عذر مىكند عادى خدا و خصم ايزد تعالى است و از تو اى على بغايت مكروه و ممنوع است وا ويلاى بر حالم در ديدن صبح هر روز و مشاهده أسباب غم اندوز معتمدم مرد و قوّت بازويم نماند شكايت به پدرم برم ، و كفايت دشمن از پروردگار خود حضرت مهيمن خواهم .\r\nپس آنگاه زبان مبارك به اين دعا جارى گردانيد كه : اللَّهمّ انّك أشدّ قوّة و حولا و أشدّ بأسا و تنكيلا .\r\nچون بضعه ء خير الانام به اين دعا اختتام كلام نمود حضرت أمير المؤمنين على عليه السّلام فرمود كه : اى بنت نبىّ المعبود هرگز ويل براى تو نيست و مبادا آنكه ويل براى تو باد و بيقين ويل سجّين براى كسى است كه ايذاى تو نمود و شما را از حقّ شما منع فرمود .\r\nاى بنت الصّفوه بقيّة النّبوّة من در دين ربّ العالمين و در آئين شرع پدرت سيّد المرسلين ( ص ) ضعيف نشدم و خطا و تقصير در مقدور خود در انصرام و انجام أمر ربّ غفور نكردم ليكن بوسيله ء المأمور معذور من چون از حضرت رسول بيچون در أمثال اين امور بصبر مأمورم فلهذا معذورم .\r\nاگر اراده و اضطراب شما بواسطه ء بلغه و رسيدن روزى است رزق شما مضمون و ضامن و كفيل شما مأمونست .\r\nاى بنت خير النّساء آنچه در عقبى براى شما مهيّا و مقرّر است بسيار بسيار أنفع و أفضل است از آنچه در دار دنيا از شما منقطع گشته بوثيقه ء نعم المولى و هو حسبى و نعم الوكيل كافى و محاسب تمامى مهمّات خود حضرت كافى المهمّات را .\r\nو آن بنت حبيب الله بعد از استماع موعظه ولىّ الله فرمود كه حسبى\r\n","description":"","footnote":"","page_name":" 59 ","page_number":59},
  {"content":"\r\nالله بعد از آن صبر و شكيبائى را شعار خود ساخته مستوفى و منتظر عنايات حضرت قاضى الحاجات گرديد با هيچ أحدى در باب ضياع فدك تكلَّم ننمود .\r\nاز سويد بن غفله منقول است كه چون حضرت فاطمه ( ع ) به مرض الموت مريض گشت عورات مهاجر و أنصار به خانه ء نبىّ آن بضعه ء نبىّ المختار بعيادت تردّد ميكردند روزى از آن سيّده ء نساء العالمين پرسيدند كه يا بنت خير البريّه شب گذشته را با اين تب و حرارت و اشتداد ضعف و كثرت علَّت چون بصبح آوردى ؟\r\nآن حضرت بعد از سؤال نسوان شروع در حمد و ثنا و سپاس و ستايش ايزد تعالى نمود و صلوات بر پدر خود حضرت نبىّ المحمود فرستاد .\r\nآنگاه فرمود : كه امشب را بصبح آوردم بنوعى كه از دنياى شما برى و از مردان شما بيزارم زيرا كه تمامى مردان شما را تجربه و امتحان و اختبار ايشان در دين و ايمان نمودم و در مودّت و محبّت أهل بيت النّبوّه آزمودم ، و از ايشان استمداد و استعانت در باب طلب حقّ خود فرمودم أصلا استشمام نصرت بلكه أثر اطاعت شريعت نبىّ الرّحمه از ايشان ملاحظه ننمودم .\r\nلهذا آنها را از پيش خود دور و خود را از رؤيت و مشاهدت مكاره ء ايشان بگوشه ء خانه ء خود مستور نمودم ، بسيار بسيار قبيح و بغايت شنيع و فضيح است اين از روى لعب ايشان بعد از اجتهاد و تعب جهاد و خوردن سنگ كفّار و تصديع و آزار كشيدن از نيزه منافقين أشرار ، رخنه در دين سيّد المرسلين كردند بسبب فساد رأى دور از صواب ، و بواسطه ء خطاى اهواى نامستطاب ، و بيقين بمضمون صدق مشحون آيه ء كلام ربّ العالمين :\r\n* ( لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ الله عَلَيْهِمْ وَفِي الْعَذابِ هُمْ خالِدُونَ ) * .\r\nايشان بسبب ارسال أمثال اين أعمال از پيش قبل از وصول و ورود بمقام و\r\n","description":"","footnote":"","page_name":" 60 ","page_number":60},
  {"content":"\r\nمستقرّ خويش مستحقّ سخط بارى و سزاوار عذاب و عقاب قهّارى ايزد تعالى گشته مدام در نيران و مخلَّد در دوزخ تابانند ، لا جرم من بوسيله ء عدم اطاعت أمر رحيم الرّحمن و مخالفت قول رسول آخر الزّمان قلاده ء جبال نواير متلهّبه در گردن تمامى ايشان انداختم ، و شنأت ننگ و عار ايشان بر همگى ايشان ظاهر ساختم .\r\nواى بر ايشان در آن روزى كه از دورى رحمت ربّ العالمين و شفاعت سيّد المرسلين مهجور گشته روى بر زمين مالند و جزع و فزع نمايند ، يا آنكه من بتوبيخ و سرزنش ايشان را از غفلت ايشان آگاه ساخته آنچه رواسى رسالت و قواعد نبوّت و دلالت بود از مهبط روح الأمين و از علم و حكمت سلسله ء طيّبين سيّد النّبيّين در أمر دنيا و دين عالم و واقف ساختم ليكن ايشان سود و نفع آخرت خود را منظور نداشته اختيار لذّات دنياى ناپايدار كردند * ( ذلِكَ هُوَ الْخُسْرانُ الْمُبِينُ ) * .\r\nو چه چيز است كه وسيله كراهيّت و باعث آزردگى اين امّت از أبو الحسن علىّ بن أبى طالب عليه السّلام است و الله بخداى عالم قسم است كه كراهيّت از خوف على ( ع ) و كثرت تردّد و حركت در باب دين و ملَّت سيّد البريّه است زيرا كه على ( ع ) را ترس و باك از موت و تجرّع كأس فوت نيست ، بلكه از كمال روابط قدر بلند على ( ع ) و ربط ايشان در ذات خداى غنى است .\r\nبا لله به حضرت واجب تعالى قسم است كه اگر رجال شما بعد از اثبات حجّت لايحه ميل به امرى ديگر نمايند ، و از قبول برهان موضحه تخطَّى و تفصّى فرمايند هر آينه على عليه السّلام ايشان را بضرب شمشير آبدار بقبول أمر شرع پدر نامدارم ثابت و برقرار دارد ، و جميع أثقال و أحمال ضروريّات شريعت\r\n","description":"","footnote":"","page_name":" 61 ","page_number":61},
  {"content":"\r\nمقدّسه را بر ايشان بار گرداند ، و اگر كسى از قول و فعل او ابا و انكار كند تا آن كس بواسطه ء رضاى ايزد أقدس در ميدان قتال سپر و تلاش چندان كه او را بمقرّ نيران رساند يا به زخم خراش مبتلا گرداند ، از پياده و سواره متمرّدان به غير اطاعت بگذرد و از هيچ أحدى وهم و ملال از جنگ و جدال ندارد تا تمامى ايشان را بمنهل سعير مستقرّ گرداند ، و آن جماعت را از چرك و ريم أبدان دوزخيان سيراب دربان سازد ليكن اين قتال و جدال على ( ع ) با أرباب نفاق و لجاج بعد از اعلام و اعلان و باثبات دليل و احتجاج است .\r\nعلىّ بن أبى طالب عليه السّلام هرگز به لاطايل متجلَّى بزخارف دنيوى و بغنا و ثروت اين جهان فانى راضى نگشته و پاى از دنيا بيرون نخواهد گذاشت مگر بصنعت سخا و عطا و بزىّ شجاعت و شعبه ء كفالت مردان خدا ، و زود مردان شما را حال زاهد از دنيا و راغب به آن و أوضاع صادق در أفعال و أقوال از كاذب آن ظاهر و عيان خواهد شد .\r\nاگر ايشان متابع أمين صادق مىشدند بمنافع صورى و معنوى مشفّع و فايق ميگشتند ليكن چون تكذيب صادق و تصديق كاذب نمودند بيقين به جزاى كسب عمل خود خواهند رسيد .\r\nآنگاه فرمود كه : * ( وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالأَرْضِ وَلكِنْ كَذَّبُوا فَأَخَذْناهُمْ بِما كانُوا يَكْسِبُونَ ) * * ( وَالَّذِينَ ظَلَمُوا مِنْ هؤُلاءِ سَيُصِيبُهُمْ سَيِّئاتُ ما كَسَبُوا وَما هُمْ بِمُعْجِزِينَ ) * .\r\nيعنى اگر أهل قرى كه سكنه ء مكَّه اند ايمان آرند و بصفت تقوى و رستگارى متّصف باشند هر آينه با بركات آسمان و زمين به روى ايشان مفتوح ميگردانيم ليكن ايشان تكذيب كردند پس ما ايشان را به عمل و كسب ايشان مؤاخذه نموديم\r\n","description":"","footnote":"","page_name":" 62 ","page_number":62},
  {"content":"\r\nو آن جماعت را بجزا و پاداشت ايشان رسانيديم و آن جماعتى كه ظلم و ستم بر مردم رواداشتند يقين بديهاى ستم آن ظلمه زود به ايشان خواهد رسيد و آن طايفه در هيچ أمر از امور ملجا و مجبور نبودند بايد كه بشتابند و استماع كلام صدق انتظام من نمايند چه اگر در دنيا بمانند سوانح آن را بغايت بديع و عجيب مشاهده نمايند * ( وَإِنْ تَعْجَبْ فَعَجَبٌ قَوْلُهُمْ ) * و اگر تعجّب نمايند جاى تعجّب است كاشكى كه ميدانستم كه مردان شما بچه اسناد استناد نمودند و بكدام معتمد اعتماد فرمودند و بكدام حبل متين متشبّث و متمسّك گشتند و كدام ذرّيّت را براى آخرت پيش روى خود و وسيله ء شفاعت دانستند .\r\nآنگاه فرمود كه : * ( لَبِئْسَ الْمَوْلى وَلَبِئْسَ الْعَشِيرُ ) * و * ( بِئْسَ لِلظَّالِمِينَ بَدَلًا ) * و الله بخداى عالم قسم است كه مولى و صاحب و عشيرت كه متوسّل به آن بواسطه ء حصول مرام و مطالب خود گشتند بغايت بد و زبون و مطرود و مردود از رحمت حضرت بيچون است ، و جماعت ظالمان بوساطت اختيار ظلم و ارتكاب آن بدل بسيار بسيار بد و عمل ردّ براى نفس خود بهم رسانيدند و أجمل را بأقبح بدل كردند .\r\nو الله بخداى عالم قسم است كه از جهت طيران و پرواز به واسطه ء تحصيل مطالب و آز خود پرهاى تير را پرهاى ذنبانى يعنى به پرهاى دنبال بدل كردند ، و اين كنايه از آنست كه چون آن طايفه بواسطه ء مستلذّات فانيه ء دنيويّه ترك مشتهيات باقيه ء اخرويّه نمودند لهذا از وصول نعيم دايمى عقبى محروم و مأيوس شدند و قومى كه فعل ايشان چنين و عمل ايشان بيرون از شريعت سيّد المرسلين بود سزاوار آنند كه بينيهاى خود را در زمين مالند و از روى عجز و درماندگى آخرت خود پيوسته در دنيا بنالند * ( وَهُمْ يَحْسَبُونَ أَنَّهُمْ\r\n","description":"","footnote":"","page_name":" 63 ","page_number":63},
  {"content":"\r\nيُحْسِنُونَ صُنْعاً ) * * ( أَلا إِنَّهُمْ هُمُ الْمُفْسِدُونَ وَلكِنْ لا يَشْعُرُونَ ) * زيرا كه ايشان قومىاند كه بد ميكنند و گمان ايشان چنانست كه أصلا از ايشان أفعال ناصواب سانح نگشته و در گمان ايشان چنان مرتسم گشته كه جميع أفعال و أعمال ايشان به خير و خوبى مصروف گشته درين باب ظنّ ايشان خطا و دور از صواب است بلكه آن جماعت مفسدان و تباه كارانند نهايت ايشان را شعور بر حقايق أحوال و عرفان بر فساد امانى و آمال ايشان نيست آيا بمضمون صدق مشحون آيه كلام حضرت بيچون :\r\n* ( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ ) * . كسى كه شما را به راه راست هدايت كند او أحقّ و أولى و أليق و أحرى است به آن كه تابع او گردند يا كسى كه اصلا طريقه ء هدايت و شيوه ء دلالت نداند و خود محتاج بهدايت ديگر باشد كه او را به طريق صواب دلالت كند كدام ازين دو نفر لايق متبوعيّتاند و طالب هدايت متابعت او تواند نمود و درين باب چگونه حكم مىنمائيد بيقين أفضل و أعلم در نزد أرباب عقل و فهم بتابعيّت أحقّ است .\r\nآنگاه بنت رسول الله فرمود : مرا بعمر خود قسم است كه من هر چند در حال اين رجال نظر كردم كه اين أمر را باختلال رسانيدند مآل حال ايشان را بخيريّت امانى و آمال في يوم لا ينفع بنون و لا مال مشاهده ننمودم بلكه در هنگام نتيجه ء أعمال و أفعال جام و قدح آمال ايشان را مملوّ و مالامال از خون تازه و زهر قاتل بىاندازه نمودم .\r\nپس آنگاه فرمود كه : هنالك يخسر المبطلون خسارت أهل باطل و زيان عمل لاطايل در آن محل بيّن و ظاهر گردد و چون دنيا را براى نفس خويش\r\n","description":"","footnote":"","page_name":" 64 ","page_number":64},
  {"content":"\r\nمكان طيب و عيش و راحت و موطن اطمينان و استراحت از براى فتنه كه تيرش از دل خود به اين جهان بستند و اين سراى فانى را مقام دايم و باقى مىداشتند بشارت ايشان را بشمشير قاطع و صارم ملمّع و سطوت مردى از خود گذشته دلاور كامل و شجاع شامل كه ظالمان را ضايع و پراكنده گرداند بلكه قبّه و جماعت شما را نابود و از دنيا برى و بدرود ، و جميع ايشان را مانند دانه ء حصاد محصور نمايد وا حسرتا بر شما و من با شمايم تا أكثر آنچه بيان كردم بشما نمايم .\r\nآنگاه فرمود كه : * ( فَعُمِّيَتْ عَلَيْكُمْ أَ نُلْزِمُكُمُوها وَأَنْتُمْ لَها كارِهُونَ ) * يعنى اگر چه الحال حال بر شما مخفى و پوشيده است امّا در آخرت هر چه بر آن كراهيّت داريد بشما خواهد رسيد و شما را از روى الزام بجزا و پاداشت آن خواهند رسانيد .\r\nسويد بن غفله گويد كه عورات مهاجر و أنصار بعد از مراجعت از خدمت بنت نبىّ المختار بمثال هر يك ايشان تمامى آنچه از دختر رسول ايزد غفار استماع نمودند مفصّلا و مشروحا برجال خود عرض فرمودند روز ديگر وجوه و أعيان أنصار و مهاجر بواسطه ء معذرت بدر خانه ء بنت خير البشر آمدند ، و گفتند : يا سيّدة نساء العالمين آنچه شما در باب أمر خلافت فرموديد اگر أبو الحسن علىّ بن أبى طالب پيشتر از آنكه أنصار و مهاجر و باقى متابعين سيّد البشر عهد و بيعت بر خلافت أبى بكر كنند و قواعد منعقد و منضبط گردد در آن مجمع حاضر ميشد و دعواى حقّ خود ميزد ما هرگز از او عدول به كسى ديگر نميكرديم و مطيع و منقاد او ميگشتيم اما الحال تمامى أصحاب رسول ايزد تعالى بر خلافت أبو بكر اقدام نموده و اتّفاق كردند مخالفت أمر حضرت رسالتمآب دور از حزم و صواب است .\r\nحضرت فاطمه ( ع ) بعد از استماع كلام كذب التيام آن جمعى عاقبت\r\n","description":"","footnote":"","page_name":" 65 ","page_number":65},
  {"content":"\r\nوخام فرمود كه : از پيش من دور شويد كه حقايق أحوال شما من جميع الوجوه بر من ظاهر و هويدا شد بعد از آنكه مرا تقدير أمر در حضور أبى بكر نموده تضييع حقّ ما بوسيله ء كتمان شهادت در باب ولايت على عليه السّلام بقول رسول ايزد تعالى و تبارك و ضياع فدك و غيرهما فرمودند الحال عذر تقصير خود ميگوئيد اين كلام شما به كار نمىآيد داورى ما و ظلمه در روز جزا در نزد حضرت ايزد تعالى و محمّد مصطفى عليه سلام الملك العلَّام بانجام و انصرام خواهد رسيد و هو حسبنا و نعم الوكيل .\r\nچون مهاجر و أنصار ديدند افسوس و فسوس ايشان در خاطر فيض مقاطر بنت رسول بيچون درگير نشد خاسر و خائب بمقام و منزل خود مراجعت نمودند و آن حضرت از ايشان آزرده وفات يافت . * ( فَوَيْلٌ لَهُمْ ) * ثمّ * ( وَيْلٌ لَهُمْ ) *\r\n","description":"","footnote":"","page_name":" 66 ","page_number":66},
  {"content":"\r\n\r\nفصل ذكر بيان احتجاج سلمان فارسى رضى الله عنه بر قوم در خطبه ء كه بعد از حضرت ( ص ) بر ايشان خواند در هنگامى كه ترك اطاعت أمير المؤمنين على عليه السّلام نموده اختيار ديگر كردند عهدى كه با رسول در باب كرده بودند سر لب انداختند چنانچه گوئيا هرگز ايشان آن را ندانستند\r\nامام النّاطق الأمين جعفر بن محمّد الصّادق رضوان الله عليه و آبائه أجمعين نقل از پدر بزرگوار خود محمّد الباقر ( ع ) و آن حضرت از آباى كرام و أجداد عظام عليهم سلام الملك العلَّام نقل كردند كه سلمان فارسى رضى الله عنه بعد از وفات حضرت سيّد المرسلين ( ص ) و انقضاء سه روز از تكفين و تدفين براى جمعى از مهاجر و أنصار و باقى طوايف أنام سيّد الأبرار خطبه خواند و در أثناى خطبه گفت :\r\nاى معشر مردمان حديثى از من گوش كنيد و آن را بعقل و هوش بسنجيد و فراگيريد مرا بر حقايق أحوال وصىّ رسول ايزد ذو الجلال أمير -\r\n","description":"","footnote":"","page_name":" 67 ","page_number":67},
  {"content":"\r\nالمؤمنين على ( ع ) علم بسيار است اگر شما را تمامى آنچه من در باب فضايل و كرامات و شرف خصايل و مقامات على ( ع ) مطَّلع و مخبرم حكايت كنم :\r\nجمعى از شما چون آن مراتب علم و كمال و رتبه فضل و حال را از حيطه ء ضبط بشريّت بيرون مىدانيد بيقين مرا بعضى نسبت بجنون داده خواهند گفت كه : سلمان مجنونست ، و برخى ديگر خواهند گفت كه خدايا كشنده ء سلمان را بيامرز زيرا كه او علىّ اللَّهى و مشعشعى است ، ليكن شما را اى امّت آز و منيّت بسيار است و آن را بلايا تابع شدايد بيشمار است و علم منايا و بلايا و ميراث وصايا و فصل خطاب و أصل أنساب با أمير المؤمنين على عليه السّلام است چنانچه هارون بر منهاج موسى بن عمران عليه السّلام بود على بر منهج حضرت نبىّ الهاشمىّ ( ص ) بوده است ، زيرا كه حضرت سيّد البشر بأمير المؤمنين حيدر گفت :\r\nيا على تو وصىّ من در أهل بيت من و خليفه ء من در امّت منى و منزلت تو اى على نزد من چون منزلت هارون در نزد موسى على نبيّنا و عليه السّلام است .\r\nليكن اى قوم شما همان سنّت كه بنى اسرائيل در هنگام غيبت موسى عليه السّلام برداشته بافسون و دمدمه سامرى گوساله پرستى پيش گرفتند شما در خطا افتاده حقّ را گذاشتيد ميدانيد و ليكن خود را بر مثال نادانان مينمائيد .\r\nآرى بخداى عالم قسم است كه شما * ( طَبَقاً عَنْ طَبَقٍ ) * يعنى ته بته همان سنّت به ته بنى اسرائيل را نعل بنعل و تير به تير برداشتيد .\r\nآرى به آن خدائى كه جان سلمان بيد قدرت او منوط و مربوطست اگر شما علىّ بن أبى طالب عليه السّلام را چنانچه خداى تبارك و تعالى ولىّ ساير برايا\r\n","description":"","footnote":"","page_name":" 68 ","page_number":68},
  {"content":"\r\nگردانيده شما نيز آن حضرت را ولىّ خود ميگردانيديد هر آينه روزى شما بغايت وسيع و درجه و مرتبه ء شما بينهايت رفيع ميشد چنانچه از نعمت سماوى ، و مستلذّات أرضى ميخورديد ، و اگر طيور را از هوا ميخوانديد هر آينه اجابت شما مينمود ، و اگر به ماهيان و باقى جانوران و دوابّ بحرى حكم حضور مى - نمودند در ساعت اجابت كلام مسلمانان مطيع نبىّ العدنان را سعادت خود دانسته حاضر ميگشتند و هرگز ولىّ از أولياء الله فقير و هيچ سهيم و حصّه ء فرايض خداى تعالى از طريقه ء عدل متجاوز و كسر نشدى ، و هيچ دو نفس در حكم خداى أقدس اختلاف نكردى ، و شيوه ء تمرّد و اعتساف برنداشتى ليكن شما ابا نموده غير آن حضرت را متولَّى ولايت و متصدّى أمر خلافت امّت گردانيديد الحال بشارت باد شما را بگرفتارى أنواع بلا و يأس و نوميدى از يسر و رجاء و كشف و ظهور بديها .\r\nپس بدانيد كه بعد هذا عصمت شما از ولايت أهل بيت محمّد و آل آن حضرت كه ميان من و شما بوده منقطع گشته چه شما از ولايت و مودّت آل محمّد برگشتيد ، پس اميد نجات از دركات شما را ممنوع و مقطوع است زيرا كه آل حضرت محمّد عليهم السّلام قايد مردم بجنان و خواننده ء ايشان بنعيم دايم آن مكانند در روز قيامت و در هنگام جزا و پاداش عمل و طاعت .\r\nزنهار و الف زنهار كه دست از دامن على عليه السّلام برنداريد و آن حضرت را ولىّ تمامى امّت دانسته قدم از جادّه ء طريقت علىّ بن أبى طالب عليه السّلام بيرون نگذاريد كه آن حضرت ولىّ خدا و وصىّ محمّد مصطفى و امام البرايا است و مكرّر ما همگى أمير المؤمنين على عليه السّلام را بولايت و امارت مؤمنان سلام كرده مباركباد گفتيم در حضور سيّد البشر و آن حضرت صلَّى الله عليه و آله\r\n","description":"","footnote":"","page_name":" 69 ","page_number":69},
  {"content":"\r\nو سلَّم مكرّر ما را به آن أمر و حكم نمود و ما را در آن باب تأكيد بسيار فرمود چه شد كه اين قوم حسد بر آن حضرت ( ع ) كردند أصلا از چند كسى خير و نفع نبرد چنانچه قابيل با هابيل حسد برده و او را بقتل آورده و كافر گشت و از نظر پدر مطرود خاسر شده و بر امّت موسى عليه السّلام بعد از توجّه آن رسول الله ميقاتگاه طور سينا همگى بافسون و دمدمه موسى بن ظفر سامرى شيوه ء گوساله پرستى برداشتند و دين موسى عليه السّلام را گذاشته مرتدّ گشتند اين امّت نيز همان شيوه ء غير مرضيّه و طريقه ء ناپسنديده ء امّت موسى عليه السّلام را اختيار كردند من از دست شما چه كنم و اين كار بىهنجار شما بچه نوع بهنجار آرم و با كه در ميان گذارم .\r\nايّها النّاس شما را خبر باد نه ما و شما و پدر فلان و فلان در أكثر مكان حاضر بوديم كه حضرت رسول آخر الزّمان على عليه السّلام را به حكم ايزد سبحان بولايت و امامت انس و جان بوحى جبرئيل أمين تعيين نمود الحال شما از آن عهد و ميثاق كه با رسول خدا صلَّى الله عليه و آله و سلَّم در باب على مقرّر و محكم كرده بوديد جاهل شديد يا از آن تجاهل مينمائيد آيا بر آن ولىّ ايزد منّان حسد داريد ، يا خود را مانند حاسدان ظاهر ميكنيد ، كيف ما كان اين أوضاع و أحوال شما عمل و شغل أهل اسلام و ايمان مرضىّ نيكان و پاكان نيست و بغايت در نظرها غير مرغوب و ناپسند است ، بلكه مآل حال شما جز ندامت و خسارت نيست .\r\nو الله بخداى عالم قسم است كه شما مرتدّ گشته كافر خواهيد شد ، و بعضى شما بشمشير گردن بعضى ديگر را بواسطه ء هوا و هوس و دواعى و خواهش نفس خواهد زد و جميع عمل منكر از شما ظاهر خواهد شد . چنانچه\r\n","description":"","footnote":"","page_name":" 70 ","page_number":70},
  {"content":"\r\nاز شما بعضى بر شخصى كه بزيور تقوى و صلاح و نجات و فلاح آراسته و پيراسته باشد اتّفاق نموده شهادت بر وخامت حال و سيّئ أفعال و هلاكت او در جميع احوال دهند ، و گاه باشد كه اتّفاق كرده به جهت كافر بعلانيت شهادت بر نجات و خوبى او در سرّ و علانيه دهند .\r\nامّا من اخفاء أمر حقّ بواسطه ء ناحقّ ننمودم و كار خود را ظاهر نمودم و تسليم أمر خود به حضرت پيغمبر خود نموده تابع مولاى خود و مولاى جميع مؤمن و مؤمنه على عليه السّلام شدم زيرا كه آن حضرت أمير مؤمنان و سيّد الوصيّين و قايد زمام غرّ المحجّلين و امام همگى صدّيقين و شهدا و صالحين است .\r\n","description":"","footnote":"","page_name":" 71 ","page_number":71},
  {"content":"\r\n\r\nفصل ذكر بيان احتجاج ابىّ بن كعب در باب ولايت حضرت أمير المؤمنين على عليه السّلام بر قوم به مثل آنچه سلمان احتجاج بايشان نمود\r\nاز محمّد و يحيى پسران عبد الله بن الحسن كه هر دو از پدر بزرگوار خود و آن حضرت از آباى كرام از حضرت أمير المؤمنين على عليه السّلام نقل كردند منقولست كه أبىّ بن كعب رضى الله عنه بعد از وفات سيّد البشر و انقضاى شش ماه و چند روز ديگر روز جمعه اوّل ماه رمضان المبارك بعد از آنكه أبو بكر در آن محضر خطبه خواند از جاى برخاست و گفت :\r\nاى معشر المهاجرين شما را حضرت تبارك و تعالى ذكره به واسطه ء اطاعت و متابعت : الَّذين اتّبعوا مرضات الله در قرآن ذكر نموده مدح و ثناى شما فرمود .\r\nو اى معشر الأنصار شما را نيز حضرت مهيمن غفّار بذريعه ء : * ( الَّذِينَ تَبَوَّؤُا\r\n","description":"","footnote":"","page_name":" 72 ","page_number":72},
  {"content":"\r\nالدَّارَ وَالإِيمانَ ) * در قرآن ثناء بسيار كرد آيا شما فراموش كرديد يا خود را مثل فراموشان مينمائيد تبديل عهد و پيمان كرديد يا تغيير ملَّت و ايمان نموديد خذلان اختيار كرده برگشتيد يا عاجز از اطاعت أهل البيت شده اعانت و نصرت ايشان نمىكنيد ، آيا شما نميدانيد كه حضرت رسول خداى تعالى در چند محلّ و مكان در ميان ما و شما على عليه السّلام را بر ولايت و امامت امّت اقامت نموده و فرمود كه : من كنت مولاه فهذا علىّ مولاه مشار اليه على عليه السّلام بود و آن حضرت آن را خواسته و بواسطه ء امامت جميع بريّت تعيين نمود و گفت كه : هر كه را من مولاى باشم على مولاى اوست بعد از من ، و هر كه را من پيغمبر او باشم پس اين على أمير اوست .\r\nنه اين سخنان از حضرت سيّد الانس و الجانّ بسيار مسموع ما و شما و تمامى أصحاب اسلام و ايمان شد ؟ .\r\nآيا اى شما اى أنصار و مهاجر نميدانيد كه حضرت رسول ايزد تعالى خطاب مستطاب به آن ولايتمآب نموده فرمود كه : يا على أنت منّي بمنزلة هرون من موسى ( ع ) منزلت تو اى على در نزد من مانند منزلت هارون در نزد موسى عليه السّلام است .\r\nيعنى : چنانچه هارون برادر و وصىّ موسى عليه السّلام است تو نيز برادر و وصىّ منى و چنانچه طاعت من در ايّام حياتم بر تمامى أنام واجب است اطاعت تو اى على عليه السّلام بعد از وفاتم بر همگى خلقان واجب و لازم است ، نهايت آنكه بعد از من پيغمبرى نيست و اگر ميبود تو ميبودى ، پس اطاعت على بر شما و ما لازم باشد .\r\nاى أنصار و مهاجر آيا شما نميدانيد كه حضرت رسول ايزد شما را در\r\n","description":"","footnote":"","page_name":" 73 ","page_number":73},
  {"content":"\r\nباب نيكوئى با أهل بيت خود وصيّت نمود و فرمود كه ايشان را بر جميع فرق أنام مقدّم داشته امام خود دانيد و ديگران را بر ايشان تقديم ننمائيد و ايشان را أمير خود دانيد و ديگران را بر ايشان أمير نگردانيد الحال شما بر خلاف قول خاتم الرّسل عمل نموده و ديگرى را مقدّم داشته خليفه و أمير خود گردانيديد .\r\nاى مهاجر و أنصار آيا شما نميدانيد كه حضرت رسول خداى كريم ، در حقّ اهل بيت خود فرمود كه : منار هدايت و آثار دلالت بر حضرت عزّتاند پس اختيار غير ايشان براى ارشاد و هدايت عين جهل و ضلالت بود .\r\nاى مهاجر و أنصار آيا شما نميدانيد كه حضرت رسول ايزد وهّاب خطاب مستطاب به حضرت على ( ع ) نموده فرمود كه : اى على تو هادى و مرشد هر گمراهى و شفيع عصات محبّان در نزد إله خواهى بود پس طلب هدايت از غير آن امام البريّه به غير خسارت و ندامت آخرت نيست .\r\nاى أنصار و مهاجر آيا شما نميدانيد كه حضرت رسول ايزد تبارك و تعالى فرمود كه : على محيى سنّت من و معلَّم امّت من و قايم بحجّت من و بهترين اين جماعتست كه من ايشان را بعد از خود براى امّت خود گذاشتم ، و علىّ سيّد أهل بيت من و دوسترين مردمان نزد منست طاعت على بر امّت من مثل طاعت من بر امّت من واجب است .\r\nاى أنصار و مهاجر آيا شما نميدانيد كه حضرت سيّد البشر يكى از شما را هرگز بر أمير المؤمنين ( ع ) والى و سردار نگردانيد و در جميع أحيان و أوقات غيبت خود حضرت نبىّ المحمود على را بر همگى شما والى و سردار نمود .\r\nاى أنصار و مهاجر آيا شما نميدانيد كه منزل حضرت نبىّ العربى ، و منزل و مقام أمير المؤمنين على ( ع ) در سفر در يك مكان مقرّر بود و ارتحال و\r\n","description":"","footnote":"","page_name":" 74 ","page_number":74},
  {"content":"\r\nانتقال در مقام و محالّ يكى بود و أمر ايشان نيز هميشه يكى بود و دوى در ميان نبىّ و ولىّ نبود چنان كه حضرت نبىّ الأبطحى گفت : يا على لحمك لحمى و دمك دمى و حربك حربى .\r\nاى أنصار و مهاجر ازين كلام حضرت نبىّ الاكرام ظاهر شد كه محارب ولىّ محارب نبىّ است .\r\nو اى مهاجر و أنصار آيا شما نميدانيد كه حضرت رسول خداى معبود فرمود كه : من هر گاه غايب گردم على را بجاى خويش در ميان شما ميگذارم به درستى و تحقيق در ميان شما براى امامت نميگذارم مگر آن مردى كه مثل منست در جميع امور .\r\nو اى أنصار و مهاجر آيا شما نميدانيد كه حضرت رسول خداى تعالى پيش از وفات خود ما و شما را در خانه ء دختر خود حضرت سيّدة نساء العالمين فاطمه ( ع ) جمع نمود پس روى بشما بتمامى أصحاب حضّار آورده فرمود كه :\r\nبدرستى كه خداى ايزد منّان وحى بموسى بن عمران فرستاد كه يا موسى با يكى از أهل بيت خود مؤاخات نما و او را پيغمبر ايزد عليم و شريك و سهيم خود در تبليغ احكام بامّت و در تعليم تمامى اين طايفه و أهل فرزندان او را فرزندان خود دان ، من كه حضرت مهيمنم أولاد آن كسى كه تو او را برادر گرفتى و فرزندان او را بجاى فرزندان خود دانستى و در مراعات حال و مراقبت أحوال آن جماعت دقيقه ء از دقايق مهربانى فرونگذاشتى ايشان را از آفات بليّات به طهارت ، و سلامت نگاهداشته از ريب خالص و باشكيب دارم و ايشان را معزّز و مكرّم گردانيده ضايع نگذارم .\r\nچون موسى عليه السّلام استماع كلام ايزد علَّام و توجّه ما لا كلام در باره ء\r\n","description":"","footnote":"","page_name":" 75 ","page_number":75},
  {"content":"\r\nخود آن نبىّ الاكرام ملاحظه نموده هرون عليه السّلام را ببرادرى گرفت ، و فرزندان او را بعد از وفات خود أئمّه ء بنى اسرائيل گردانيد و هر چه موسى را ( ع ) حلال بود بر أئمّه ء بنى اسرائيل نيز حلال فرمود .\r\nاى ياران مرا نيز خداى عزيز بارسال وحى أمر نمود كه حضرت أمير المؤمنين على عليه السّلام را بمؤاخات بپذيرم چنانچه موسى عليه السّلام - هرون را به برادرى گرفت و فرزندان او را بفرزندى قبول نمود من نيز أولاد على را بفرزندى برداشتم و ايشان را پاك خالص گردانيدم چنانچه موسى ( ع ) تطهير أولاد هارون ( ع ) نمود ، نهايت خداى تعالى به من خطاب مستطاب نمود كه : يا محمّد ختم نبوّت به تو نمودم و بعد از تو پيغمبرى ديگر تا آخر الزّمان درين جهان براى خلقان پيدا و عيان نخواهد شد پس أولاد على و فرزندان من أئمّة البريّه عليهم السّلام و التّحيّه اند .\r\nاى مهاجر و أنصار آيا شما نمىبينيد يا نميدانيد يا اينها كه مذكور شد نشنيديد يا نمىشنويد گوئيا شما را شبهات بلا نهايات بهم رسيد پس كار شما مثل كار آن مردى است كه در سفر باشد در بيابان گرفتار شود كه آب در آنجا كمياب باشد و حرارت بر او غلبه كرده بىتاب گرداند و او در طلب آب در تب و تاب افتد و از متردّدين تفحّص آب نمايد شخصى أمين صادق و هادى موافق مواجه او شود چون از او نشان آب پرسد او را نشان آب به اين عنوان دهد كه در پيش روى شما دو چشمه آب است يكى بغايت شور و ناگوار و ديگرى بينهايت شيرين و سازگار أحيانا اگر بسر چشمه آب شور رسى بدان كه راه گم كردى و طريق بيراه برداشتى و از مقصد و مرام دور گشتى ، و اگر بهدايت قايد توفيق بسر چشمه ء شيرين رسى بيقين هدايت پذير گشته طريق سلامت بر\r\n","description":"","footnote":"","page_name":" 76 ","page_number":76},
  {"content":"\r\nداشتى و خود را در بيابان ضلالت ضايع نگذاشتى .\r\nاى امّت مهمله حال شما مثل همين است و الله بخداى عالم قسم است كه شما را زعم چنانست كه در آن باب اهمال نكرديد خلاف واقع است امّا حضرت نبىّ ايزد متعال در حال شما به هيچ حال تقصير و اهمال ننمود چنانچه در ايّام حيات خود هدايت و ارشاد شما مهاجر و أنصار و ساير عباد فرمود ، و در مرض الموت و قبل از آن رسول آخر الزّمان تعيين وصىّ خود و ولىّ ربّ العزّت و امام الامّت نمود و حضرت أمير المؤمنين على عليه السّلام را مانند علم براى ولايت و امامت أرباب ملَّت مقرّر نمود ، و براى شما منصوب گردانيد علمى را كه بعد از او حلال و حرام را بشما ظاهر و اعلام گرداند اگر شما اطاعت ميكرديد هرگز اختلاف نميكرديد و مراجعت و معاودت به حالت اوّلى و شيوه ء أصلى خود نمىنموديد و مجادله و مقاتله با يك ديگر در هيچ أمر نميفرموديد ، و بعضى از شما با بعضى ديگر شيوه ء برائت و طريقه ء عداوت ظاهر نميكردند .\r\nو الله بخداى عالم قسم است كه شما بعد از آن حضرت عليه السّلام اختلاف در شرايع و أحكام و نقض عهد رسول ايزد علَّام كه در خم غدير و باقى امام با حضرت نبىّ الاكرام در حقّ ولىّ خدا و وصىّ رسول مجتبى على ( ع ) كرده بوديد نموديد و شما بعزّت آن حضرت به زودى مخالفت ظاهر خواهيد فرمود ، و اگر سؤال از غير أرباب حال كه أئمّه ء ايزد متعال و أوصياى رسول كريم لا يزال باشند نمايند هر آينه آن غير البتّه جواب براى ناصواب خود و فتوى به غير رضاى ايزد وهّاب دهد پس بوسيله ء شما قبول آن جواب ناصواب و عمل بر آن قول دور از منتج أجر و ثواب از رحمت حقّ دور و از شفاعت رسول مهجور مينمايد گوئيا شما را زعم و گمان چنان بود كه خلاف با أهل بيت نبىّ العدنان رحمت و\r\n","description":"","footnote":"","page_name":" 77 ","page_number":77},
  {"content":"\r\nثواب و باعث دخول جنان است هيهات هيهات آيه ء كتاب خداى جلّ ذكره بر خلاف قول و زعم شما نازل و عيان است چنانچه فرمود كه : * ( وَلا تَكُونُوا كَالَّذِينَ تَفَرَّقُوا وَاخْتَلَفُوا مِنْ بَعْدِ ما جاءَهُمُ الْبَيِّناتُ وَأُولئِكَ لَهُمْ عَذابٌ عَظِيمٌ ) * ازين آيه وافى هدايت ظاهر و بيّن است كه اجر و پاداشت أرباب خلاف و أصحاب عداوت و اعتساف عذاب أليم در آخرت و نار جحيم است و حضرت خالق العدل و الانصاف حقايق تمرّد و اختلاف شما را بخلاصه ء دودمان عبد مناف اخبار و اعلام فرمود چنانچه ميفرمايد كه : / * ( وَلا يَزالُونَ مُخْتَلِفِينَ إِلَّا مَنْ رَحِمَ رَبُّكَ وَلِذلِكَ خَلَقَهُمْ ) * يعنى شيوه ء آن جمعى دور از طريقه ء عدل و انصاف دائم تمرّد و اختلاف خواهد بود مگر كسى كه پروردگار تو اى محمّد ترحّم به حال او نمايد و ايشان را بهدايت بمودّت محبّت اهل بيت ارشاد فرمايد :\r\n* ( وَلِذلِكَ خَلَقَهُمْ ) * ، يعنى : حضرت پروردگار عالم به جهت همين رحمت اهل بيت محمّد را ايجاد فرمود .\r\nآنگاه گفت كه : من از حضرت رسول صلَّى الله عليه و آله و سلَّم شنيدم كه ميگفت : يا على بود شيعه ء تو بر فطرت موجود شديد و ساير النّاس از آن شرف سعادت مأيوس بىسعادتند .\r\nاى معشر مردمان نه شما در ايّام حيات حضرت نبىّ الورى هر چه از آن حضرت شنيديد آن أمر و خبر را قبول كرديد امّا خبر و أمرى كه در باب وصىّ و وزير و أمين و برادر و ولىّ خود أمير المؤمنين على عليه السّلام بشما اعلام و اخبار نمود در حضور قبول كرديد ، و الحال كه آن حضرت ( ص ) غيبت فرمود ، نكث عهد و پيمان و نقض شرط رسول آخر الزّمان ظاهر و عيان نموديد ، و اين كار شما به غير رشك و حسد بر آن ولىّ حضرت ايزد واحد نيست زيرا كه دل على ( ع )\r\n","description":"","footnote":"","page_name":" 78 ","page_number":78},
  {"content":"\r\nاز دلهاى شما أظهر ، و علمش از علم شما أعلم و أكثر ، و در اسلام از تمامى شما بيشتر ، و أعظم است از همگى شما در محافظت و صيانت سرّ حضرت سيّد البشر ، ميراث خود نبىّ المحمود به آن حضرت مفوّض داشت ، و أوصياى خود أولاد أمجاد ايشان را گذاشت و آن سرور را بعد از وفات و غيبت ذات أنور خود بر امّت خليفه و مهتر نمود ، و پيغمبر سرّ خود را در نزد أمير المؤمنين حيدر مودّع فرمود پس على عليه السّلام ولىّ حضرت نبىّ الملك العلَّام بود بر شما بالتّمام و أحقّ بولايت امّت مىباشد از شما و ساير أنام ، و بواسطه ء تعيين سيّد المرسلين بىسبب سيّد الوصيّين و وصىّ خاتم النّبيّين و أفضل المتّقين و مطيع برين امّت به حضرت ربّ العالمين حضرت أمير المؤمنين على عليه السّلام است در حضور ما و شما در حيات امام خود حضرت نبىّ الله امارت مؤمنان بديشان تفويض نمود و شما تمامى مهاجر و أنصار رسول ايزد غفّار در زمان حيات سيّد البريّات سلام به حضرت أمير المؤمنين و آن خلافت مسلمين جنّ و بشر كرديد و در خم غدير با حضرت سيّد البشر بر استقرار ولايت آن حضرت شرط و بيعت ، و عهد و متابعت نموديد از خداى أقدس بترسيد و از مخالفت حضرت رسول مقدّس بپرهيزيد آنگه شما را تنذير و تخويف نمود معذور داريد زيرا كه مطلب و أداى نصيحت بود براى كسى كه متّعظ گردد و وسيله ء بصارت و سبب هدايت أرباب عمل و ضلالت بود لهذا بذل جهد و سعى به قدر الوسع و الامكان براى شما و ساير مستمعان نمود اگر آنچه ما شنيديم شما نيز استماع نموديد و هر چه مشاهد ما گرديد بيقين منظور نظر شما أنصار و مهاجر نيز شده و هر چه ما از حضرت سيّد الورى ديديم مرئى و مشاهد شما نيز گشته خواهد بود .\r\nچون أبىّ بن كعب كلام به اين مقام رسانيد و شهادت كه در باب ولايت\r\n","description":"","footnote":"","page_name":" 79 ","page_number":79},
  {"content":"\r\nشاه ولايت أمير المؤمنين على عليه السّلام داشت مؤدّى گردانيد در آن مكان و محلّ عبد الرّحمن بن عوف و أبو عبيده بن الجرّاح و معاذ بن جبل هر سه بر پاى خواستند و گفتند : يا أبىّ گوئيا تو فاسد العقل گشتى يا جنّيان به تو دخل كردند اين چه نوع سخنان بىاصل و بنيان است كه مذكور كردى .\r\nفي الفور أبىّ بن كعب گفت : فساد عقل و جنون با شما است كه در مخالفت قول رسول بيچون مقرّر گشتيد بدرستى كه من روزى در نزد حضرت سيّد البشر حاضر شدم ديدم حضرت با كسى در تكلَّم است و از شخصى به من ميترسيد ليكن گوينده ء مرئى من نشدى و روى او را نديدمى در آن أثنا شنيدم كه آن كس به حضرت نبىّ المقدّس خطاب نمود كه : يا رسول الله تعالى آنچه من شما را به آن خطاب و اعلان در باب فلان فرمودم بايد كه او را نصيحت بواسطه ء ذات فايض البركات خود به جهت تمامى امّت موعظت نمائى او را بجميع شرايع أحكام و آداب سنّت خود واقف و عالم گردانى ، و او را وصىّ خود و خليفه ء همگى امّت نمائى .\r\nدر آن زمان حضرت رسول آخر الزّمان گفت : اى عزيز امّت مرا چون مىبينى با اطاعت أمر و حكم او بعد از من مىنمائيد و مطيع و منقاد او در اجرا و أحكام أوامر و نواهى ايزد علَّام ميگرديد بعد از غيبت من يا نه ؟\r\nگفت : يا محمّد أبرار امّت تو اطاعت و متابعت نمايند امّا جميع فجّار امّت طريقه مخالفت را مرعى و مسلوك دارند ليكن بايد كه ذات شريف شما به واسطه ء حركت امّت و اظهار مخالفت ايشان به آن ولىّ ايزد منّان متألَّم و محزون نشود زيرا كه امم أنبياى سابقين با أوصياى پيغمبران زمان پيشين نيز چنين كردند .\r\n","description":"","footnote":"","page_name":" 80 ","page_number":80},
  {"content":"\r\nيا محمّد حضرت موسى بن عمران يوشع بن نون را وصىّ و نائب مناب و قايم مقام خويش گردانيد و چون يوشع نبىّ أعلم بنى اسرائيل و مطيعترين آن طايفه بر خداى منّان و موسى بن عمران بود و ريبه ء خشيت و خوف او را ساير مردمان صعب مزيدت در جهان داشت بنا بر أمر و حكم ايزد تعالى حضرت موسى عليه سلام الملك العليّ او را وصىّ خود گردانيد چنانچه شما رسول حضرت واحد غنىّ على ( ع ) را بنا بر حكم قادر عالم وصىّ خويش گردانيديد ، و حضرت موسى ( ع ) و التّحيّه در باب يوشع أمر چند بامّت در طريقت اطاعت و متابعت آن حضرت فرمود و چون موسى كليم عليه التّحيّة و التّسليم غيبت نمود بنى اسرائيل خصوصا سبط موسى برو حسد بردند و آن حضرت را لعن ميكردند و در أكثر محالّ و مقام قذف و دشنام آن نبىّ ايزد علَّام ميدادند و عنف و تعدّى و تفريط و بيحيايى بسيار نسبت به آن عزيز ايزد جبّار بيّن و اظهار مينمودند بلكه به جهت خفّت و سبكى آن حضرت در نزد بنى اسرائيل و ساير امّت او را متّهم بأفعال نامرضيّه و أعمال شنيعه ميفرمودند يا نبىّ الجميل امّت شما نيز بعد از غيبت شما شيوه ء سنّت بنى اسرائيل را برداشته طريقه ء مخالفت پيش گيرند و تكذيب وصىّ شما و انكار أمر او و اظهار خلاف نمايند بلكه نسبت غلط به آن حضرت در علم و در أحكام شرايع دين تو اى نبىّ الاكرام از روى كذب خواهند داد .\r\nمن چون اين سخنان استماع نمودم از حضرت رسول مهربان استفهام و استعلام نموده پرسيدم كه : يا رسول الله پدر و مادرم فداى تو باد اين كيست كه با شما در تكلَّم است ؟ حضرت رسول صلَّى الله عليه و آله و سلَّم فرمود كه : اين فرشته ايست از فرشتگان پروردگارم عزّ و جلّ ذكره كه مرا از حقايق احوال مستقبل\r\n","description":"","footnote":"","page_name":" 81 ","page_number":81},
  {"content":"\r\nامّتانم اخبار و اعلام گرداند كه ايشان با وصيّم حضرت أمير المؤمنين عليه السّلام مخالفت نمايند امّا من ترا وصيّت ميكنم به امرى كه اگر تو در حفظ و صيانت آن وصيّت سعى نمائى هرگز از خير و خوبى زايل و منفكّ نشوى .\r\nيا أبىّ عليك بعلىّ ، اى أبىّ زنهار از طريقت على ( ع ) پاى بيرون نگذارى و به غير سلوك طريقت على ( ع ) سبيل اختيار نكنى كه در نزد أبرار در دنيا ننگ و عار و در آخرت سخط و نارست زيرا كه على هادى مفلح و مهدى ناصح امّت من و محيى سنّت منست و بعد از من امام شما و باقى أصحاب ملَّت است .\r\nاى أبىّ كسى كه راضى بعلى ( ع ) شود و از منهج او دور نشود او مرا چنان كه در دنيا شاكر و راضى داشته و من به اين صفت از او مفارقت اختيار كردم و در آخرت نيز مرا شاكر و راضى ملاقات نمايد ، و اگر كسى تغيّر وصيّت و تبديل نصيحت و قول من كند ملاقات من نمايد در حالتى كه نقض عهد و بيعت و نكث شرط متابعت من نموده باشد بلكه او عاصى أمر من و جاحد نبوّتم بود و مرا اصلا به آن متمرّد نادان نظر اشفاق و احسان در هيچ محلّ عقبه ء صراط و باقى مكان نبود و هرگز شفاعت آن كس نزد واهب بىامتنان نخواهم نمود و او را از حوض كوثر خود سيراب و ريّان نخواهم فرمود .\r\nچون أبىّ بن كعب كلام خير انجام خود به اين مقام رسانيد جمعى از أنصار بر پاى خواستند و گفتند : يا أبىّ رحمت خداى بر تو باد بشنيدى كه آنچه از حضرت نبىّ الأمجد محمّد ( ص ) استماع نمودى در كمال ظهور بيان كردى تو بعهد و پيمان كه با حضرت رسول آخر الزّمان كرده بودى وفا نمودى و أصلا تقصير و تعاقد در بيان حقّ نفرمودى ، و السّلام .\r\n","description":"","footnote":"","page_name":" 82 ","page_number":82},
  {"content":"\r\n\r\nفصل ذكر بيان احتجاج حضرت أمير المؤمنين حيدر بر أبا بكر در هنگامى كه أبى بكر بواسطه ء بيعت با مردم به او به جهت خلافت به خدمت آن حضرت آمده شروع در معذرت و اظهار خشنودى خود از آن ولىّ ايزد معبود نمود\r\nامام النّاطق الأمين جعفر بن محمّد بن علىّ بن الحسين ( ع ) از پدر بزرگوار خود و او از جدّ عاليمقدار خود روايت كند كه چون كار أبى بكر بواسطه ء بيعت مردمان و بعقل ايشان به آنجا رسيد هر گاه او به خدمت ولىّ الله أمير - المؤمنين على عليه السّلام رسيدى اظهار شگفتگى و انبساط و آثار بهجت و نشاط ظاهر نمودى ليكن از حضرت أمير المؤمنين حيدر كرّار به غير كراهيت و انقباض و عقبه و اغماض أمر ديگر مرئى و مشاهده ننمودى ازين واسطه پيوسته حيران ، و اين أمر برو بغايت گران بود چون مدّتى بر آن حال و منوال منقضى شد روزى بخاطر أبى بكر رسيد كه به خدمت آن حضرت رفته معنى كه در خاطرش\r\n","description":"","footnote":"","page_name":" 83 ","page_number":83},
  {"content":"\r\nمتعرّض ميگرديد بعرض اشرف آن شحنة النّجف معروض گرداند و معذرت جويد از استماع مردم برو و اظهار عدم رغبت خود در آن كار و زهد از دنيا و بيزارى از كردار خود نمايد و خاطرنشان آن امام انس و جانّ فرمايد كه امّت او را بالتماس و استدعا بلكه از روى جبر و ابرام لا تحصى متصدّى و متقلَّد امر خلافت گردانيدند لهذا در وقت غفلت به غير اعلام و خبر آن امام الامّه بدر دولتسراى حضرت آمده رخصت دخول و طلب خلوت با آن وصىّ رسول صلَّى الله عليه و آله و سلَّم نمود بعد از تشرّف بدريافت ملاقات فايض البركات گفت :\r\nيا أبو الحسن و الله بخداى عالم قسم است كه اختيار اين كار از من بمؤاخات و سازش با مهاجر و أنصار نبود و اصلا رغبت و خواهش اين أمر نداشتم و از روى شوق و حرص اين كار به گردن خويش نگذاشتم ، و نيز بنفس خود گمان تعهّد اقامت و ثقه ء استقامت بما يحتاج اليه امّت ندارم و مرا مال و قوّت و كثرت چشم و خويش و عشرت بلكه با هيچ أحدى رأى مشورت نيست پس شما را با من اين همه قبض و گرفتگى خاطر چيست ؟ و من از شما بواسطه ء عدم تقصير مستحقّ اين خفّت و سزاوار اظهار اين همه كراهيّت نيستم پس چرا به من به چشم عداوت نظر نمائى و اظهار كراهيّت و عدم شفقت بر من بر تمامى امّت - ظاهر فرمائى ترصّد و ترقّب آنكه من بعد طريقت مودّت و احسان در حقّ من مرعى و مبذول داشته بلكه مرا از مخلصان خود پنداشته چنان نكنيد كه بر مردمان عدم توجّه و احسان شما در حقّ من ظاهر و عيان گردد .\r\nدر آن هنگام حضرت أمير المؤمنين على فرمود كه اى ابو بكر هر گاه تو حرص و رغبت اين كار و ثقت نفس و اعتبار خود به اين امر و كردار نداشتى پس ترا چه برين داشت كه متقلَّد امر خلافت امّت گشتى و اين شغل خطير به\r\n","description":"","footnote":"","page_name":" 84 ","page_number":84},
  {"content":"\r\nگردن برداشتى و از خلاف حكم خداى تعالى و مخالفت قول محمّد مصطفى صلَّى الله انديشه نكردى و به غير حكم خدا و رسول اين كار بكردى .\r\nأبو بكر گفت : يا أبو الحسن مرا سبب اختيار اين كار حديث و گفتار حضرت نبىّ المختار است چه من از آن رسول مهيمن استماع نمودم كه ميفرمود امّت من اجتماع بر خطا و ضلال در هيچ حال از احوال نمينمايند من چون اجتماع امّت رسول بيچون در حقّ خود ملاحظه نمودم تابع قول رسول ذو الجلال گشتم چه اجتماع اصحاب و امّت رسول ايزد متعال را بر ضلال بىشبه محال ميدانم و از ايشان گمان جمعيّت بر خلاف هدايت ندارم زيرا كه ايشان را مخالف قول و فعل رسول عزّ و جلّ نميدانم لهذا زمام اختيار خود به دست آن أبرار دادم و سخن ايشان را اجابت نموده پاى از دايره ء متابعت آن طايفه بيرون ننهادم ، و اگر ميدانستم كه يكى از أصحاب پيغمبر اظهار تخلَّف در آن أمر مينمايند از قبول استدعا و التماس امتناع نموده متابعت نمىنمودم .\r\nحضرت أمير المؤمنين على عليه السّلام گفت : اى أبو بكر آنچه در باب حديث حضرت رسالتمآب مذكور نمودى و آن را دليل خلافت خود بر امّت گردانيدى آيا من از امّت حضرت نبىّ الرّحمه نبودم ؟\r\nأبو بكر گفت : يا أبو الحسن شما از خواصّ أصحاب و برادر رسول ايزد وهّاب و نيكوترين امّت و أعلم ايشان بىشبه و گمان مىباشيد .\r\nحضرت أمير المؤمنين على عليه السّلام گفت : اى أبو بكر عصابت امّت كه امتناع از بيعت تو نمودند مثل سلمان و عمّار و مقداد و أبى ذر غفّارى و ابن عباده و باقى أخيار و أبرار أنصار كه با ممتنعين از بيعت شما در أمر خلافت امّت متّفق و يار بودند آيا اين جماعت از امّت نبودند ؟\r\n","description":"","footnote":"","page_name":" 85 ","page_number":85},
  {"content":"\r\nأبو بكر گفت : اى أبو الحسن همگى از امّتاند .\r\nحضرت أمير المؤمنين ( ع ) گفت : پس شما چون بحديث لا يجتمع امّتى على ضلال مستدلّ گشتى كه أمثال اين طايفه ء سليم العاقبه كه از خواصّ امّت و أصحاب نبىّ الرّحمه اند و هيچ أحدى از امّت را در ايشان طعن و تنكير و در صحبت رسول ( ص ) اين طايفه و از اطاعت آن سرور بشير و نذير تقاعد و تقصير و تقصير نداشتند در آن محضر حاضر نبودند بلكه از روى تعمّد و دانستگى خود را غير حاضر ساختند و چون شما را بر خلاف جادّه حقّ ميدانستند لهذا با شما نساختند .\r\nأبو بكر گفت : اى أبو الحسن من تخلَّف ياران را از اطاعت و متابعت مسلمانان گمان نداشتم مگر بعد از انصرام أمر و اصرار و ابرام ايشان و چون حقيقت حال ايشان و شما بر من ظاهر و عيان شد ميترسيدم كه اگر از أمر خلافت تعاقد نمايم امّت همگى مرتدّ گشته و از دين برگشته به حالت اوّلى و كفر أصلى معاودت و مراجعت نمايند زيرا كه آن جماعت را ممارست و مراجعت ايشان باخته و خويشان خود بسيار بسيار أهون و آسانتر است از اينكه بر مودّت نبىّ العدنان و أولاد ايشان و بر دين و آئين باقى و پايدار و ثابت و برقرار باشند و از آن نيز ميترسيدم كه بعضى ايشان با بعضى ديگر بمجادله و مقاتله درآيند و دست بتيغ و تير و تبر و رمح و پلارك و خنجر گشايند و چندان محاربه نمايند كه اكثر مقتول و نيمه ء ايشان بكفر سابقشان معاودت فرمايند و ميدانستم كه بر شما اگر آن طايفه أمر خلاف شرع أنور بيّن و ظاهر شود از آن درنگذرى چنانچه من از ايشان درگذرانم و طوايف امم را بر أديان ايشان باقى گذارم و بتأليف قلوب ايشان را بپراكندگى و افتراق نگذارم .\r\n","description":"","footnote":"","page_name":" 86 ","page_number":86},
  {"content":"\r\nحضرت امير المؤمنين على عليه السّلام گفت : بلى چنين است لكن تو اى أبو بكر مرا از حقيقت اين أمر خبر ده كه آيا بچه چيز آدمى بچه وجه مستحقّ أمر خلافت امّت گردد و او را بوسيله ء آن تصرّف در أمر ولايت خلقان جايز و عيان است .\r\nاز حضرت جعفر بن محمّد الصّادق عليه السّلام مروى و منقول است كه چون حضرت أمير المؤمنين حيدر از أبو بكر از صفات كه لازمه خلفا و أهل اسلام است پرسيد أبو بكر گفت : يا أبو الحسن بر خليفه لازم است كه پيوسته امّت را نصيحت و دلالت بأفعال مرضيّه نمايد و وفا بعهد كند و مداهنه نكند و با كافّه ء برايا و ساير خلق الله تعالى بمحابات و حسن سيرت سلوك فرمايد ، و اظهار عدل در قول و فعل نمايد ، و علم بكتاب و سنّت حضرت رسالتمآب و فصل الخطاب بر وجه لايق و صواب داشته باشد ، و زهد از دنيا و عدم رغبت به آن و انتصاف مظلوم از ظالم خواه نزديك و خواه دور واجب و لازم است .\r\nأبو بكر چون باينجا رسانيده ساكت شد .\r\nآنگاه حضرت ولىّ الله فرمود كه : اى أبو بكر سبقت در اسلام و قرابتى سيّد الأنام از جمله ء شرايط ضروريّه ء خلفاى سيّد أنبياء عظام است .\r\nأبو بكر گفت : نعم يا أبو الحسن سابقت و قرابت نيز شرطست .\r\nآنگاه حضرت أمير المؤمنين على عليه السّلام گفت : اى أبو بكر ترا قسم است به حضرت پروردگار عالم آيا اين خصال مذكور مشروط در خليفه در تو موجود است يا در من ؟\r\nأبو بكر گفت : يا على بلكه در شما ظاهر و هويدا است .\r\nگفت : يا أبو بكر ترا بخداى تعالى قسم است كه آيا صاحب جواب\r\n","description":"","footnote":"","page_name":" 87 ","page_number":87},
  {"content":"\r\nحضرت رسول خدا صلَّى الله عليه و آله و سلَّم پيش از ذكر أسامى جميع مسلمين تو بودى يا من ؟ گفت : يا أبو الحسن بلكه تو .\r\nگفت : اى أبو بكر صاحب اشعار و اعلام از براى أهل موسم و جمع أعظم از جهت تمامى امّت بسوره ء براءة تو بودى يا من ؟ گفت بلكه تو .\r\nگفت : اى أبو بكر ترا بخداى عالم قسم است كه آيا من محافظت و وقايت حضرت رسول صلَّى الله عليه و آله و سلَّم در روز غار بنفس و جان نمودم يا تو ؟\r\nأبو بكر گفت : يا أبو الحسن بلكه تو .\r\nگفت : اى أبو بكر ترا بخداى عالم قسم است آيا من بنا بر حديث نبىّ المحمود صلَّى الله عليه و آله و سلَّم در روز غدير خم مولى تو و مولى همه ء مسلم و مسلمه شدم يا تو ؟ گفت : بلكه تو يا أبو الحسن .\r\nگفت : اى أبو بكر ترا بخداى عالم قسم است كه آيا مرا ولايت از خدا با ولايت رسول الله ( ص ) بود در آيت زكات خاتم كه بسايل دادم يا براى تو بود گفت : بلكه براى تو بود اى أبو الحسن .\r\nگفت : اى أبو بكر ترا بخداى تبارك و تعالى قسم است كه آيا مرا وزارت رسول الله تعالى صلَّى الله عليه و آله و سلَّم بود به مثل هرون از موسى عليه السّلام يا براى تو بود گفت : يا أبو الحسن بلكه براى تو بود .\r\nگفت : اى أبو بكر ترا قسم بخداى عالم است كه آيا حضرت نبىّ الرّحمه در روز مباهله مشركين با أهل و أولاد أمجاد من برون آمد يا با أهل و أولاد تو ؟\r\nگفت : يا أبو الحسن بلكه بشما و بأهل و أولاد شما .\r\nگفت : اى أبو بكر ترا به حضرت واجب تعالى قسم است كه آيا از براى من و بواسطه ء أهل و أولاد من آيه ء تطهير از رجس از حضرت مهيمن نازل گشته يا از\r\n","description":"","footnote":"","page_name":" 88 ","page_number":88},
  {"content":"\r\nجهت تو و اهل بيت تو ؟ أبو بكر گفت : يا أبو الحسن بلكه از جهت شما و از أهل بيت شما .\r\nگفت : اى أبو بكر ترا بخداى عالم قسم است كه آيا صاحب دعوت حضرت سيّد البريّه صلَّى الله عليه و آله و سلَّم يوم الكساء من بودم و أهل بيت من و أولاد من بقول رسول ذو المنن كه فرمود :\r\n( اللَّهمّ هؤلاء أهلى اليك لا الى النّار ) يا تو بودى ؟ گفت : يا أبا الحسن بلكه تو بودى . و أهل و أولاد تو .\r\nگفت : اى أبو بكر ترا بخداى عالم قسم است كه صاحب آيه جلالت پايه :\r\n* ( يُوفُونَ بِالنَّذْرِ وَيَخافُونَ يَوْماً كانَ شَرُّه مُسْتَطِيراً ) * من بودم يا تو بودى ؟ گفت :\r\nيا أبو الحسن بلكه تو بودى .\r\nگفت : اى أبو بكر ترا بخداى عالم قسم است كه آيا تو آن كسى كه آفتاب به حكم ايزد وهّاب براى او برگشت تا او نمازى كه بواسطه ء شغل رسول عزّ و جلّ بوحى چون تكيه به او داشت فوت شده مؤدّى گردانيد پس از آن آفتاب به حجاب غيبت احتجاب نمود يا من بودم ؟ گفت بلكه تو بودى يا أبو الحسن .\r\nگفت : اى أبو بكر ترا بخداى تعالى ذكره قسم است كه آيا تو آن جوانى كه از بطنان آسمان منادى به حكم ملك تعالى ندا نمودى كه : لا سيف الَّا ذو الفقار و لا فتى الَّا علىّ يا منم ؟ گفت : يا أبو الحسن بلكه توئى .\r\nگفت : اى أبو بكر ترا بخداى عالم قسم است كه آيا توئى آن كس كه حضرت واهب أقدس چون فتح خيبر بدست او مقرّر كرده بود حضرت نبىّ المحمود نيز رايت أهل اسلام به او عطا فرمود او بامداد و اعانت واجب الوجود فتح خيبر نمود يا من بودم ؟ گفت : بلكه تو بودى يا أبو الحسن .\r\nپس آنگاه گفت : اى أبو بكر ترا بخداى أكبر قسم است كه آيا تو بودى كه\r\n","description":"","footnote":"","page_name":" 89 ","page_number":89},
  {"content":"\r\nاندوه و غم و حزن و ألم از خاطر مبارك حضرت سيّد عالم و ساير مسلمين در معركه ء حرب و رزم با عمرو بن عبد ودّ بوسيله ء قتل آن كافر معاند برداشت يا من ؟ گفت :\r\nبلكه تو بودى يا أبو الحسن .\r\nگفت : اى أبا بكر ترا بخداى تبارك و تعالى قسم است كه آيا تو بودى كه حضرت نبىّ المعبود او را أمين دانسته برسالت بجانب جنّيان ارسال نمود و چون بنزد ايشان رفته هر گونه سؤال كه داشتند بعد از عرض جواب داد ، يا من بودم ؟ گفت : اى أبو الحسن بلكه تو بودى .\r\nگفت : اى أبو بكر ترا بخداى عالم قسم است كه آيا منم كه خداى أكبر مرا پاك و مطهّر از سفاح و زنا گردانيده از پشت حضرت آدم أبو البشر تا به پدرم بنا بر قول حضرت پيغمبر صلَّى الله عليه و آله و سلَّم كه فرمود : يا على من و تو از پشت آدم أبو العجم و العرب تا بعبد مطَّلب از نكاح متولَّد شديم نه از سفاح و زنا يا تو بودى ؟ گفت : يا أبو الحسن بلكه تو بودى .\r\nگفت : اى أبو بكر ترا بخداى تبارك و تعالى قسم است كه آيا منم كه حضرت رسول الله صلَّى الله عليه و آله و سلَّم از ساير مهاجر و أنصار مرا برگزيد و اختيار نمود و دختر خود فاطمه را به من تزويج فرمود و گفت : يا على خداى تعالى تزويج فاطمه به تو نمود يا تو بودى ؟ گفت : يا أبو الحسن بلكه تو بودى .\r\nگفت : اى أبو بكر ترا بخداى عالم قسم است آيا من والد حسن و حسين سبطى و ريحانتى حضرت سيّد المرسلين ام چنانچه در حقّ ايشان فرمود كه هما ريحانتى سيّدى شباب أهل الجنّه و أبوهما خير منهما يا تو بودى ؟ گفت :\r\nيا أبو الحسن بلكه تو بودى .\r\nگفت : اى أبو بكر ترا بخداى تعالى قسم است كه آيا كسى كه مزيّن به دو\r\n","description":"","footnote":"","page_name":" 90 ","page_number":90},
  {"content":"\r\nبال كرامت ذو الجلال گشته در جنّت با ملائكه در طيران و بسير و گشت چنان است برادر تست يا برادر من ؟ گفت : اى أبو الحسن بلكه برادر تست .\r\nگفت : اى أبو بكر ترا به حضرت خداى تعالى قسم است كه آيا منم كه ضامن دين حضرت رسول مهيمن گشتم و در موسم بايجاز موعد آن ندا نموده اداء فرمودم يا تو بودى ؟ گفت : يا أبو الحسن بلكه تو بودى .\r\nگفت : اى أبو بكر آيا منم آن كسى كه حضرت رسول أقدس از براى أكل مرغ بريان كه در نزد آن حضرت حاضر بود از حضرت ايزد مقدّس حضور آن كسى را دعا نمود چنانچه فرمود كه ( اللَّهمّ ايتينى بأحبّ خلقك الىّ و اليك بعدى ليأكل معى من هذا الطَّير ) و به غير من بأمر حضرت ذو المنن هيچ كس به خدمت رسول تبارك و تعالى و تقدّس حاضر نشد ، يا تو بودى ؟ گفت : يا أبو الحسن بلكه تو بودى .\r\nگفت : اى أبو بكر ترا بخداى تبارك و تعالى قسم است كه آيا منم كه حضرت سيّد عالم بشارت داد مرا بقتال ناكثين و قاسطين و مارقين بر تأويل قرآن ايزد سبحان يا توئى ؟ گفت : يا أبو الحسن بلكه توئى .\r\nآنگاه حضرت ولى الله گفت : اى أبو بكر ترا بخدايتعالى قسم است كه آيا منم آن كسى كه خداى تبارك و تعالى دلالت بجانب او كرده و او را بعلم القضاء و فصل الخطاب خطاب مستطاب فرمود كه ( أقضاكم علىّ ) يا توئى ؟ گفت :\r\nاى أبو الحسن بلكه توئى .\r\nآنگاه گفت : اى أبو بكر ترا بخدايتعالى قسم است كه آيا منم آنكه سيّد ولد آدم صلَّى الله عليه و آله و سلَّم همگى و تمامى أصحاب امم را در أيّام حيات خود أمر بسلام من براى امارت جميع أنام نمود يا توئى ؟ گفت : يا أبو الحسن\r\n","description":"","footnote":"","page_name":" 91 ","page_number":91},
  {"content":"\r\nبلكه تو بودى .\r\nگفت : اى أبو بكر ترا به حضرت خداى تعالى قسم است كه آيا منم آنكه حاضر شدم در آخر كلام سيّد الأنام عليه صلوات ملك العلَّام و متولَّى غسل و دفن آن حضرت گشتم يا توئى ؟ گفت : اى أبو الحسن بلكه توئى .\r\nباز گفت : اى أبو بكر ترا بخداى تعالى قسم است كه آيا توئى كسى كه رابطه خويشى و علاقه قرابتى شما به آن رسول قريشى از تمامى امم سبقت و پيشى گرفته يا منم ؟ گفت : بلكه توئى يا أبو الحسن .\r\nگفت : اى أبو بكر ترا بخداى عالم قسم است كه آيا توئى آن كسى كه خداى تعالى او را در هنگام ضرورت و احتياج دينارى اعطا نمود و جبرئيل با او معامله فرمود و حضرت محمّد صلَّى الله بر آن اضافه نمودى و أولاد او را اطعام نمودى يا منم ؟\r\nاز حضرت امام النّاطق الأمين جعفر بن محمّد الصّادق عليهم السّلام مروى و منقول است كه : چون حضرت أمير المؤمنين على عليه السّلام كلام صدق التيام به اين مقام رسانيد أبو بكر بگريست و بعد از آن گفت يا أبو الحسن بلكه توئى .\r\nآنگاه گفت : اى أبو بكر ترا بخداى عالم تعالى قسم است كه آيا توئى كه حضرت پيغمبر ويرا بر كتف مبارك خود سوار گردانيد در هنگام طرح أصنام از بيت الله الحرام و كسر صور لئام آن أوثان بالتّمام و آنقدر عزّت و شرف بهم رسيد اگر ميخواستى كه افق آسمانها را بدست گيرى هر آينه قدرت داشتى يا من بودم ؟\r\nگفت : يا أبو الحسن بلكه تو بودى .\r\nگفت : اى أبو بكر ترا بخداى عالم قسم است كه آيا توئى آنكه حضرت\r\n","description":"","footnote":"","page_name":" 92 ","page_number":92},
  {"content":"\r\nرسول خداى تعالى در حقّ تو فرمود كه : تو صاحب لواى منى در دنيا و آخرت يا منم ؟ گفت : توئى يا أبو الحسن .\r\nآنگاه گفت : اى أبو بكر به حضرت خداى تبارك و تعالى قسم است كه آيا تو بودى آنكه حضرت رسول صلَّى الله عليه و آله و سلَّم در هنگامى كه سدّ تمامى أبواب أصحاب و أهل بيت از مسجدش نمود بفتح باب تو در مسجد أمر فرمود و حضرت رسول ايزد متعال هر چه برو حلال بود بر تو نيز حلال نمود يا من بودم ؟ أبو بكر گفت : بلكه تو بودى يا أبو الحسن .\r\nگفت : اى أبو بكر ترا بخداى تبارك و تعالى قسم است كه آيا تو بودى آنكه پيش از نجوى با حضرت رسول الله صلَّى الله عليه و آله و سلَّم صدقه دادى در هنگام كه حضرت قادر عالم تمامى قوم را به اين آيه جلالت پايه عتاب و خطاب نمود كه : * ( أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ ) * الآية يا من بودم ؟ گفت :\r\nيا أبو الحسن بلكه تو بودى .\r\nپس گفت : اى أبو بكر ترا بخداى تبارك و تعالى قسم است كه آيا توئى آنكه حضرت رسول صلَّى الله عليه و آله و سلَّم به حضرت فاطمه بنت خير البشر خطاب فرمود كه من ترا تزويج كردم به كسى كه اوّل مردمان بايمان و ارجح ايشان باسلام و ايقان در حديث كه حضرت رسول آخر الزّمان را در باب آنست يا من بودم ؟ أبو بكر گفت : يا أبو الحسن بلكه تو بودى .\r\nپس گفت : اى أبو بكر ترا بخداى تبارك و تعالى قسم است كه آيا تو بودى آنكه در روز چاه بدر كه ملائكه هفت آسمان بر او سلام كردند يا من بودم ؟ أبو بكر گفت : يا أبو الحسن بلكه تو بودى .\r\nاز حضرت امام الصّادق الأمين جعفر بن محمّد عليهم السّلام مروى و\r\n","description":"","footnote":"","page_name":" 93 ","page_number":93},
  {"content":"\r\nمنقولست كه به همين نوع حضرت أسد الله الغالب علىّ بن أبى طالب عليه السّلام مناقب كه حضرت واهب براى او و حضرت رسول أشرف دودمان لؤىّ بن غالب معيّن گردانيده بود تعداد و احصاى آن مينمود و أبو بكر ميگفت كه : يا أبو الحسن بلكه توئى و به غير تو كسى متّصف به اين صفات كمال در حال و استقبال نخواهد شد .\r\nأمير المؤمنين ( ع ) على گفت : چون به اين صفات شامله و أمثال آن كه انسان مستحقّ قيام و سزاوار انجام و انصرام امور امّت محمّد عليه الصّلوة و السّلام ميگردد پس ترا اى أبو بكر چه چيز مغرور از خداى تعالى و از رسول مجتبى حضرت محمّد مصطفى صلَّى الله عليه و آله و سلَّم و دين آن نبىّ الورى گردانيده كه أصلا اين صفات در تو موجود نيست و تو از محتاج اليه امّت و ضروريّات دين و ملَّت عارى و خالى ماندى پس چگونه خود را گرفتار گردانيدى ؟\r\nأبو بكر بعد از استماع كلام امام البريّه بسيار بگريست و گفت : يا أبو الحسن هر چه گفتى راست گفتى مرا امروز تا آخر روز مهلت دهيد تا در آن كار خود فكر نمايم و آنچه از شما شنيدم در آن باب تدبّر و تأمّل فرمايم .\r\nأمير المؤمنين على عليه السّلام گفت : ترا مهلت است .\r\nدر آن وقت أبو بكر از خدمت آن حضرت به منزل و مقام خود مراجعت نمود و نفس خود را در آن روز نيكو داشته در خانه خلوت فرمود و آن روز تا شب هيچ أحدى را بنزد خود اذن و رخصت دخول ننمود و چون خلوت أبو بكر با ولىّ حضرت داور بعمر رسيده بود بغايت مضطرّ و در ميان مردمان متردّد و حيران ميگرديد و ميترسيد كه مبادا از كلام امام الأنام متّعظ گشته ترك خلافت امّت نمايد امّا چون شب درآمد و أبو بكر ببستر استراحت راحت گزيد در خواب حضرت\r\n","description":"","footnote":"","page_name":" 94 ","page_number":94},
  {"content":"\r\nرسالتمآب برو متمثّل گرديده در مجلس او حاضر شد او با كمال مسارعت و اضطراب بواسطه ء تعظيم و تكريم نبىّ ايزد وهّاب در عالم خواب برخاست و سلام كرد حضرت رسول ايزد مجيد روى مبارك ازو گردانيد أبو بكر در عالم رؤيا چنان مىبيند كه به طرفى كه روى مبارك حضرت نبىّ الله تعالى و تبارك بود بمقابل او آمده كرّة ثانيه به حضرت سيّد الانام سلام كرد باز آن حضرت روى ازو بگردانيد و ميل بجانب ديگر نمود أبو بكر در آن زمان آزرده و حيران گشته زود به مقابل حضرت نبىّ المحمود آمده معروض رأى فيض اقتضاء نمود كه يا رسول الله ( ص ) مرا به هيچ أمر مأمور گردانيدى كه من آن أمر شما را بخير انجام و انصرام نرسانيدم الحمد لله و حسن توفيقه كه هرگز خلاف حكم حضرت سيّد عالم از من بظهور نرسيد .\r\nحضرت صلَّى الله عليه و آله در جواب أبو بكر فرمود كه : چون من جواب سلام تو دهم كه تو اظهار عداوت و دشمنى با كسى كه خداى أقدس و رسول مقدّس أمر و حكم بموالات و دوستى او نمودند مينمائى ، و به غير استحقاق تصرّف در حقّ او ميفرمائى زود ردّ حقّ بمستحقّ آن نماى و أصلا در آن باب تأخير را جايز ندانسته مسارعت فرماى .\r\nأبو بكر گفت : يا رسول الله ( ص ) أهل حقّ كيست ؟ حضرت نبىّ المحمود فرمود آن كسى كه ترا عتاب نمود على عليه السّلام است .\r\nأبو بكر گفت : يا نبىّ الله من ردّ حقّ او كردم و خود را از خطاب و عتاب شما و آن ولايتمآب مستخلص گردانيدم ، چون كلام به اين مقام رسانيد ديگر رسول عليه الصّلوة و السّلام را نديد و از خواب بيدار گرديد .\r\nو چون صبح طالع شد پگاه به خدمت حضرت على ولىّ الله عليه السّلام\r\n","description":"","footnote":"","page_name":" 95 ","page_number":95},
  {"content":"\r\nآمد و گفت : يا أبو الحسن ( ع ) دست پيش آر تا بيعت تو كنم و حقايق خواب را من جميع أبواب به خدمت آن ولايتمآب معروض داشت كه حضرت نبىّ الاكرام ردّ و جواب سلام من نداد و مرا أمر و حكم بردّ حقّ بأهل حقّ نمود و چون از أهل و مستحقّ آن پرسيدم بشما نشان دادند و اشارت بعتاب كه ميان من و شما گذشته بود نمودند البتّه الحال بسرعت و استعجال از من بيعت بستان .\r\nاز حضرت جعفر الصّادق الأمين رضوان الله عليه و على آبائه أجمعين منقول و مروى است كه : چون أبو بكر التماس نمود كه يا على عليه السّلام دست بگشاى تا با تو بيعت كنم در آن دم حضرت أمير المؤمنين على ( ع ) دست گشود أبو بكر دست بدست آن حضرت ماليد و بيعت نمود و أمر خلافت بعلى عليه - السّلام تسليم فرمود و گفت : يا على با من بيرون آى و تا مسجد حضرت رسول ذو المنن موافقت و مرافقت فرمائى تا من جميع امم را خبر دهم از آنچه ميان ما و شما گذشت تا أمر نمودن حضرت رسالتمآب مرا در خواب بردّ حقّ بأهل آن و نام شما بعد از تفحّص من بيان كردند همگى آن را بحضور شما برايشان بيان نمايم و پس خود را از اين أمر مستخلص ساخته اين كار بشما تسليم فرمايم .\r\nاز حضرت امام النّاطق الأمين جعفر بن محمّد الصّادق عليه السّلام منقول است كه چون أبو بكر اين التماس از حضرت أمير المؤمنين على ( ع ) نمود آن حضرت قبول فرمود ، گفت چنين باشد .\r\nآنگاه أبو بكر از حضور آن ولىّ الله مرخّص گشته بيرون آمد و رنگش به غايت متغيّر ليكن نفس بىنهايت عالى و غير مضطرّ در ميان راه عمر به أبو بكر رسيد چون در طلب او بود از او پرسيد كه يا خليفه ء رسول الله ترا چه حالست كه حال ترا بر خلاف ماضى مشاهده مىنمايم ؟ أبو بكر جميع مراتب أحوال خواب\r\n","description":"","footnote":"","page_name":" 96 ","page_number":96},
  {"content":"\r\nخود و آنچه ميان او و حضرت رسالتمآب در آن باب گذشته و آنچه از عتاب و خطاب كه ميان او و حضرت أمير المؤمنين على عليه السّلام مذكور گشته ، من جميع الأبواب بعمر خبر داد .\r\nعمر از روى اضطراب گفت : اى خليفه ء حضرت نبوّتمآب ترا بخداى عالم قسم است كه فريفته ء سحر بنى هاشم نگردى و اعتماد بر أقوال و أفعال ايشان ننمائى زيرا كه اين سحر مرتبه ء اولى نيست كه در نظر ما و شما عجب نمايد چه ما از بنى عبد المطَّلب سحر بسيار ديديم بايد كه بأمثال اين سؤال و جواب و بمانند اين خواب اضطراب ننمائى و در كار خود مجدّ و ساعى بوده با سكينه و وقار در آن أمر ثابت و پايدار باشى و دل خود را بعبث به مثل اين سخنان سحرنشان نخراشى .\r\nغرض عمر در آن روز بدنبال أبو بكر بود و او را افسوس و دمدمه مينمود تا آنكه او را از آن عزم و رأى شرطى كه با علىّ المرتضى عليه التّحية و الدّعاء كرده بود بگردانيد .\r\nامّا حضرت أمير ( ع ) چون مطَّلع به اين حركت عمر و ارتجاع أبو بكر از رأى پيشتر نبود بر وعده ء أبو بكر به مسجد خير البشر حاضر شده مدّت مديد انتظار كشيد و أصلا از أبو بكر و ياران نشان و أثر نديد دانست كه تبعه ء أبو بكر او را از آن عهد و شرط برگردانيدند نزديك قبر حضرت سيّد البريّه آمده بعد از زيارت ساعتى بنشست عمر در آنجا حاضر شد گفت : يا أبو الحسن ترا چيست كه در اينجا پوست درخت پرشوك و خار به ناخن بدشوار ميكنى و بعبث خود را آزار ميكنى ؟ حضرت أمير المؤمنين على عليه السّلام دانست كه بيقين منافقين آن أمر را متبدّل و متغيّر كردند مراجعت و معاودت بدولت سراى خود نمود و صبر را شعار و دثار فرمود كه * ( إِنَّ الله مَعَ الصَّابِرِينَ ) * .\r\n","description":"","footnote":"","page_name":" 97 ","page_number":97},
  {"content":"\r\n\r\nفصل ذكر بيان احتجاج سلمان فارسى رضى الله عنه بعمر بن الخطَّاب بجواب كتابتى كه عمر بايشان قلمى نمود ، و در هنگامى كه از قبل او والى مداين بود بعد از عزل حذيفة ابن اليمان از ولايت آن سلمان در اوّل عنوان كتابت قلمى نمود كه :\r\n* ( بِسْمِ الله الرَّحْمنِ الرَّحِيمِ ) * :\r\nاين كتابت از سلمان غلام حضرت رسالتمآب بسوى عمر بن الخطَّاب امّا بعد : اى عمر بدرستى كه كتابت تو به من رسيد مشتمل بر سرزنش بسيار و محتوى بر توبيخ بيشمار ، و در آن صحيفه قلمى نمودى كه : من ترا بامارت مداين بواسطه ء آن معيّن فرمودم كه بلكه أمر نمودم كه نشان حذيفة ابن اليمان از مداين قطع نمائى و استعفاى أيّام عمل او فرمائى و بر سير و سلوك او مطَّلع گشته ما را از جميع أفعال و عوام او خواه قبيح و خواه حسن\r\n","description":"","footnote":"","page_name":" 98 ","page_number":98},
  {"content":"\r\nعالم و واقف گردانى .\r\nسلمان نوشت اى عمر اگر چه تو أمر مينمائى امّا حضرت ملك متعال مرا از ارتكاب مثل اين أفعال در محكم كتاب لا يزال نهى و اعتزال نمود چنانچه فرمود كه :\r\n* ( يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَلا تَجَسَّسُوا وَلا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيه مَيْتاً فَكَرِهْتُمُوه وَاتَّقُوا الله ) * .\r\nيعنى : ظنّ بد به مسلمانان روا نيست ، زيرا كه بعضى ظنّ موجب اثم و طعن است و تجسّس و غيبت هيچ أحدى از بريّت جايز و رخصت نيست چه غيبتكننده ء مؤمنان چنانست كه گوشت برادر مؤمن را كه مرده باشد تناول نمايد پس كراهيت از آن لازم و عيان است بايد كه أهل ايمان از آن پرهيز نمايند و اصلا به آن اقدام ننمايند .\r\nاى عمر من نه آن كسم كه در پى حذيفة بن اليمان افتم و بواسطه ء اطاعت أمر تو عاصى درگاه حضرت آله گردم امّا آنچه ذكر كردى كه زنبيلبافى را شغل خود ساختى و مدام نان جو تناول مينمائى اين دو كار شغلى نيست كه مؤمن كسى را كه بر آن مداومت نمايد سرزنش و توبيخ نمايد .\r\nيا عمر و أيم الله بخداى عالم مرا قسم است كه در نزد من به آن جو خوردن و زنبيلبافى كردن و بدان وسيله از مطاعم رفيعه و مشارب وسيعه و از غصب حقّ مؤمن و از دعاء آنچه مستحقّ آن نباشد مستغنى شدن بسيار أفضل و و أحبّ است بنزد خداى عزّ و جلّ و أقرب و أدون است بتقوى و بهترين عمل ، و من ديدم كه حضرت رسول صلَّى الله عليه و آله و سلَّم هر گاه نان جو مىيافت\r\n","description":"","footnote":"","page_name":" 99 ","page_number":99},
  {"content":"\r\nآن را تناول مينمود و اظهار فرح و سرور ميفرمود و از آن آزرده نبود .\r\nو امّا آنچه در كتابت قلمى نمودى كه : بشما احسان كردم و شما را والى مداين گردانيدم من پيش از آنكه شما اين احسان و اعطا نمائيد عرض فقر و فاقت خود به حضرت ربّ العزّت كردم چون خداى بيچون كفيل مأمون است اى عمر مرا أصلا نظر به خوبى مطاعم و مشارب من نيست و باك از نيك و بد آن ندارم زيرا كه طعامى كه از ملاذه و كام و از حلق بگلو فرورود و سدّ رمق گشته قوّت بندگى حضرت ملك علَّام بهمرسد همان كافى و پسند است خواه آن آرد ميده ، و مغز گوسفند بود و خواه جراشه شعير باشد .\r\nامّا آنچه فرمودى كه تو بوسيله ء ارتكاب أمثال أفعال باعث ضعف سلطانيّت حضرت الوهيّت و سستى آن شدى من نفس خود را خوار و ذليل گردانيدم تا أهل مداين مرا أمير ندانند بلكه مرا مثل پل فراگيرند و بر بالاى من تردّد نمايند و هر گونه بار و ثقل كه دارند بر من حمل فرمايند گوئيا زعم شما آن است أمثال اين أعمال كه از من سانح و صادر گردد موجب وهن و ذلَّت حضرت الوهيّت و سبب خفّت سلطانيّت ربّ العزّت است .\r\nبدان و آگاه باش كه تذلَّل در طاعت و بندگى خداى عزّ و جلّ در نزد من بغايت عزيزتر است از تقدّر در معصيت ربّ العزّت . و من ميدانم كه حضرت سيّد عالم صلَّى الله عليه و آله و سلَّم چنين با تمامى مردم سلوك نمودى و با ايشان الفت گرفته نزديك مىشدى و مردم نيز با نبوّت و سلطانيّت چنان به آن حضرت نزديك مىشدند كه گوئيا حضرت رسول آخر الزّمان يكى از آن مردمان است ، و مأكول حضرت رسول ( ص ) طعام درشت و غليظ بود و لباس خشن و پلاس مع هذا ساير النّاس از قريشى و عربى و أبيض و أسود در نزد آن برگزيده ايزد\r\n","description":"","footnote":"","page_name":" 100 ","page_number":100},
  {"content":"\r\nواحد مساوى در دين و اسلام و عزّت و احترام بودند ، و شهادت مىدهم من كه شنيدم از حضرت رسول مهيمن آنكه فرمود : كسى كه متولَّى حكومت هفت نفر از مسلمانان گردد بعد از من و موافق حكم خداى عزّ و جلّ در ميان ايشان براستى و عدل سلوك نكند در هنگام حساب و ميزان و ملاقات به حضرت منّان بىشبهه ايزد ديّان ازو غضبان باشد .\r\nاى عمر چون حال در مآل بدين منوال است اميدوارم از حضرت متعال آنكه از امارت مداين سالم و بيزوال بيرون آيم .\r\nمع هذا آنچه ذكر فرمودى نفس خود را ذليل و سست و قدر خود را پايمال و پست گردانيدم هنوز از قارعه ء يوم لا ينفع بنون و لا مال خايف بلكه از حزن و اندوه مالامالم .\r\nاى عمر پس چگونه بود حال كسى كه متولَّى ولايت و خلافت تمامى امّت گردد بعد از حضرت نبىّ الرّحمه زيرا كه من از رسول حضرت قادر ذو المنن شنيدم كريمه ء : * ( تِلْكَ الدَّارُ الآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الأَرْضِ وَلا فَساداً وَالْعاقِبَةُ لِلْمُتَّقِينَ ) * .\r\nيعنى : دنيا مزرعه ء آخرت و مكان تحصيل منافع آن سراى و ذخيرت است لهذا جمعى كه در زمين فكر علوّ مرتبت و سموّ قدر و رفعت در ميان عباد ندارند و متّقى و پرهيزكارند جنّت بواسطه ء ايشان مقرّر گردانيده فرمود كه :\r\nعاقبت براى متّقيان و پرهيزگاران است .\r\nاى عمر بدان كه من متقبّل ولايت أهل مداين نشدم مگر اينكه به نهج حضرت رسول جميل اقامت حدود الله از روى ارشاد و دليل نمايم و بمنهج آن حضرت و سيرت پسنديده سيّد البريّت در ميان ايشان سلوك فرمايم .\r\n","description":"","footnote":"","page_name":" 101 ","page_number":101},
  {"content":"\r\nاى عمر اين نيز بر تو معلوم باشد كه اگر خداى تعالى و تبارك اراده ء خوبى و خيريّت اين امّت يا اراده و ارشاد و هدايت اين طايفه داشته باشد هر آينه أعلم و أفضل و أعرف و أكمل اين جماعت را والى و صاحب امارت ايشان گرداند ، و اگر اين امّت خايف از حضرت ربّ العالمين و تابع قول سيّد المرسلين و عالم و عارف بشرايع و أحكام دين كما ينبغى و يليق بودندى هرگز ترا أمير - المؤمنين نام نكردند بعد از آن تلاوت اين آيه ء وافى هدايت نمود كه : * ( فَاقْضِ ما أَنْتَ قاضٍ إِنَّما تَقْضِي هذِه الْحَياةَ الدُّنْيا ) * .\r\nيعنى : اى عمر چون الحال دار دنيا أمر تو جارى و حكم تو سارى و ممضا است هر نوع حكم كه اراده نمائى حكم فرما كه مجرى است امّا مغرور به طول عفو خداى تعالى نگردى زيرا كه عقوبت عزّ و جلّ نيز بغايت معجّل است ، و بدان كه عواقب عمل ناحقّ و ستم و فعل ناپسند و ظلم تو به تو در دنيا خواهد رسيد و حضرت جبّار عالم از أعمال ما تقدّم و ما تأخّر ترا سؤال كرده خواهد پرسيد .\r\n","description":"","footnote":"","page_name":" 102 ","page_number":102},
  {"content":"\r\n\r\nفصل ذكر احتجاج أمير المؤمنين على عليه السّلام بر قوم بعد وفات عمر بن الخطَّاب در هنگامى كه أمر خلافت بموجب وصيّت بشش نفر بشورى مقرّر گشت\r\nروايت كرد عمر بن شمر از جابر رضى الله عنه و او از أبى جعفر محمّد ابن علىّ الباقر عليه و على آبائه السّلام كه آن حضرت فرمود كه : چون عمر بن الخطَّاب بوفات نزديك رسيد در باب أمر خلافت بشورى مقرّر نمود و أمر باحضار شش نفر از قريش فرمود .\r\n1 - على بن أبى طالب عليه السّلام .\r\n2 - عثمان بن عفّان .\r\n3 - زبير بن عوّام .\r\n4 - طلحة بن عبد الله .\r\n5 - عبد الرّحمن بن عوف .\r\n6 - سعد بن أبى وقّاص . و حكم كرد كه اين جماعت همگى در يك خانه\r\n","description":"","footnote":"","page_name":" 103 ","page_number":103},
  {"content":"\r\nبنشينند و آراى خود را بر خلافت يكى از آن شش نفر مقرّر كرده بلكه بر آن كس بيعت نموده بيرون آيند و تا أمر مشخّص نشود از خانه بيرون نيايند ، و نيز مقرّر نمود كه اگر چهار نفر اتّفاق بر خلافت يكنفر نمايند و يكى از آن جماعت ابا نمايند او را بكشند ، و اگر سه نفر اتّفاق بر ولايت يكنفر كنند و دو نفر ديگر امتناع نمايند آن دو نفر را بقتل آرند چون بموجب فرموده عمل نموده در آراى خود اجتماع بر خلافت عثمان نمودند .\r\nپس چون أمير المؤمنين علىّ بن أبى طالب عليه السّلام مطلب و مرام قوم بر بيعت عثمان معلوم كرد بواسطه ء اتمام حجّت بر آن جماعت در ميان ايشان بر خاست و گفت : اى ياران از من كلمه ء چند استماع نمائيد اگر حقّ باشد قبول كنيد و اگر باطل بود ابا و امتناع نمائيد .\r\nچون قوم متوجّه گشتند حضرت أمير المؤمنين على عليه السّلام گفت : شما را بخداى تعالى قسم است همان خداى كه اگر راست گوئيد راستى شما را ميداند و اگر دروغ گوئيد بر كذب شما نيز مطَّلع و مخبر است كه آيا در ميان شما به غير من كسى هست كه نماز به دو قبله گزارده باشد ؟ گفتند : نه گفت : بقادر منّان شما را قسم است كه آيا در ميان شما كسى است كه دو بيعت با هم به حضرت سيّد عالم كرده باشد بيعت الفتح و بيع الرّضوان به غير من ؟ گفتند نه .\r\nگفت : شما را بخداى عالم قسم است كه آيا در ميان شما كسى هست كه برادر او در جنّت باحسان حضرت فالق الاصباح مزيّن به دو جناح بود به غير من گفتند نه .\r\nگفت : شما را بخداى تعالى قسم است كه آيا در ميان شما كسى هست كه عمّ او سيّد الشّهداء باشد به غير من ؟ گفتند نه .\r\n","description":"","footnote":"","page_name":" 104 ","page_number":104},
  {"content":"\r\nگفت : قسم مىدهم شما را بخداى ايزد عالم كه آيا در ميان شما كسى هست كه زوجه ء او سيّده ء نساء العالمين بود غير از من ؟ گفتند : نه .\r\nگفت : قسم مىدهم شما را بخداى تبارك و تعالى كه آيا در ميان شما هيچ أحدى هست كه فرزندان او فرزندان رسول خداى منّان بود به غير از من ؟ گفتند نه .\r\nگفت : شما را قسم مىدهم بخداى ايزد عالم كه آيا در ميان شما كسى هست كه ناسخ قرآن را از منسوخ آن مثل من داند ؟ گفتند نه .\r\nگفت : پس شما را قسم مىدهم بخداى واحد علَّام كه آيا در ميان شما هيچ أحدى هست كه حضرت ايزد قادر رجس را از او دور ساخته و او را پاك مطهّر گردانيده به غير از من ؟\r\nگفتند : نه .\r\nگفت : شما را بخداى عالم سوگند مىدهم كه آيا در ميان شما كسى هست كه جبرئيل أمين را بر مثال دحيه ء كلبى ديده باشد غير از من ؟\r\nگفتند : نه .\r\nگفت : شما را بخداى عالم قسم است كه آيا در ميان شما هيچ أحدى هست كه در حالت ركوع زكات بسايل داده باشد غير از من ؟\r\nگفتند : نه .\r\nگفت : شما را بخداى تعالى قسم است كه آيا در ميان شما كسى هست كه حضرت نبىّ ايزد تعالى و تبارك دست مبارك بر چشم او ماليده و بعد از شفاء عين و صحّت رسول آخر الزّمان در روز خيبر رايت أهل اسلام به او احسان و انعام نموده باشد غير از من ؟\r\n","description":"","footnote":"","page_name":" 105 ","page_number":105},
  {"content":"\r\nگفتند : نه .\r\nگفت : شما را قسم مىدهم بخداى تعالى كه آيا در ميان شما أحدى هست كه حضرت سيّد البشر در روز خمّ غدير بأمر خداى كبير او را بر ولايت امّت نصب نمود و در حقّ او فرمود كه : من كنت مولاه فعلىّ مولاه اللَّهمّ وال من والاه و عاد من عاداه به غير از من ؟\r\nگفتند : نه .\r\nگفت : شما را قسم مىدهم بخداى واحد عالم كه آيا در ميان شما أحدى هست كه برادر حضرت پيغمبر صلَّى الله عليه و آله و سلَّم در حضر و رفيق ايشان در سفر بود غير از من ؟\r\nگفتند : نه .\r\nگفت : شما را به حضرت خداى تعالى قسم مىدهم كه آيا در ميان شما كسى هست كه مبارزت با عمرو بن عبد ودّ در روز خندق كرده و او را بقتل آورده غير از من ؟\r\nگفتند : نه .\r\nگفت : شما را قسم مىدهم بخداى واهب عالم كه آيا در ميان شما أحدى هست كه حضرت رسول صلَّى الله عليه و آله و سلَّم در حقّ او فرموده باشد كه :\r\nأنت منّى بمنزلة هرون من موسى ( ع ) الَّا انّه لا نبىّ بعدى غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما أحدى هست كه خداى منّان در ده آيه ء قرآن او را مؤمن خوانده باشد غير از من ؟\r\n","description":"","footnote":"","page_name":" 106 ","page_number":106},
  {"content":"\r\nگفتند : نه .\r\nگفت : شما را به حضرت خداى تبارك و تعالى قسم مىدهم كه آيا در ميان شما كسى هست كه بواسطه ء نصرت او حضرت نبىّ الرّحمه قبضه ء از تراب برداشت و بر روى كفّار كه با او در جنگ و پيكار بودند انداخت و بمجرّد وصول تراب بر وجوه بىشكوه آن فجّار انهزام اختيار كردند و گريختند غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما كسى هست كه ملائكه در روز جنگ احد باعانت و مدد او بودند تا آنكه تمامى مردمان از ميدان برون رفتند غير از من ؟\r\nگفتند : نه .\r\nگفت : شما را بخداى غنىّ واحد قسم مىدهم كه آيا در ميان شما هيچ أحدى هست كه جنّت حضرت واهب بيمنّت مشتاق رؤيت او باشد به غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما كسى هست كه حضرت سيّد البريّات در هنگام وفات او را در نزد خود حاضر نمود غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما كسى هست كه غسل رسول خداى مهيمن و دفن و كفن او كرده باشد غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما كسى هست كه وارث سلاح رسول صلَّى الله عليه و آله و سلَّم و انگشترى آن حضرت از\r\n","description":"","footnote":"","page_name":" 107 ","page_number":107},
  {"content":"\r\nروى احسان و موهبت يافته باشد غير از من ؟\r\nگفتند : نه .\r\nگفت : شما را بخداى تعالى سوگند مىدهم كه آيا در ميان شما هيچ أحدى هست كه حضرت پيغمبر ( ص ) طلاق زنان خود را بدست او مقرّر كرده باشد غير از من ؟\r\nگفتند : نه .\r\nگفت : شما را قسم مىدهم بخداى تعالى كه آيا در ميان شما هيچ أحدى هست كه حضرت نبىّ الرّحمه او را بر دوش مبارك خود سوار گردانيده باشد كه به بالاى بام بيت الله الحرام بواسطه ء كسر أصنام رفته باشد غير از من ؟\r\nگفتند : نه .\r\nگفت : شما را قسم بذات خداى عالم مىدهم كه آيا در ميان شما أحدى هست كه منادى حضرت ايزد أكبر در روز جنگ بدر بنام او ندا كرده باشد كه لا سيف الَّا ذو الفقار و لا فتى الَّا على غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه با حضرت رسول صلَّى الله عليه و آله و سلَّم أكل مرغ بريان كه بهديّه براى آن نبىّ آخر الزّمان آورده بودند كرده باشد غير از من ؟\r\nگفتند : نه .\r\nگفت : شما را سوگند مىدهم بخداى قادر عالم كه آيا در ميان شما كسى هست كه حضرت سيّد البريّه به او خطاب مستطاب فرموده باشد كه صاحب علم و رايت من در دنيا و آخرت توئى غير از من ؟\r\n","description":"","footnote":"","page_name":" 108 ","page_number":108},
  {"content":"\r\nگفتند : نه .\r\nگفت : شما را بخداى عالم قسم مىدهم كه آيا در ميان شما كسى هست كه تقديم صدقه براى نجواى حضرت نبىّ الرّحمه كرده باشد غير از من ؟\r\nگفتند : نه .\r\nگفت : شما را بخدايتعالى قسم مىدهم كه آيا در ميان شما هيچ أحدى هست كه نعلين مبارك رسول ايزد تعالى و تبارك دوخته باشد غير از من ؟\r\nگفتند : نه .\r\nگفت : شما را قسم مىدهم به خداى عالم كه آيا در ميان شما هيچ أحدى هست كه حضرت نبوّتمآب با او خطاب مستطاب كرده باشد كه تو برادر من و من برادر تو ام غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله و سلَّم در حقّ او گفته باشد كه : بار خدايا على أحبّ خلق تو در نزد من و راست گوينده تر ايشان است بحقّ غير از من ؟\r\nگفتند : نه .\r\nگفت : بخداى عالم شما را قسم مىدهم كه آيا در ميان شما هيچ أحدى هست كه حضرت جبرئيل عليه السّلام و ميكائيل ( ع ) و اسرافيل ( ع ) با سه هزار ملائكه كرام در روز بدر بردّ سلام كرده باشد غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما كسى هست\r\n","description":"","footnote":"","page_name":" 109 ","page_number":109},
  {"content":"\r\nكه پيوسته چشم عنايت و احسان حضرت رسول آخر الزّمان به او بود غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا هيچ أحدى در ميان شما هست كه خداى تعالى و تقدّس را به يگانگى پيش از من شناخته باشد غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ كسى هست كه حضرت رسول صلَّى الله عليه و آله و سلَّم به جهت او خطاب بأنس بن مالك كرده كه يا انس اوّل كسى كه امروز از اين در درآيد آن كس أمير المؤمنين و سيّد المرسلين و خير الوصيّين و اولى مردم بجميع مخلوقين است پس انس گفت : بار خدايا چنان كن كه آن از أنصار باشد در آن دم من به حكم قادر عالم از در درآمدم در ساعت حضرت سيّد البريّه روى بانس آورده فرمود كه : اى انس تو أوّل آن كسى كه قوم خود را دوست داشته باشى نيستى غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه آيه ء * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * در حقّ او نازل شده باشد غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما هيچ كسى هست كه حضرت خداى تعالى در حقّ او و فرزندانش آيه ء مباركه ء :\r\n* ( إِنَّ الأَبْرارَ يَشْرَبُونَ مِنْ كَأْسٍ كانَ مِزاجُها كافُوراً ) * الى آخر السّوره منزّل كرده باشد\r\n","description":"","footnote":"","page_name":" 110 ","page_number":110},
  {"content":"\r\nغير از من ؟\r\nگفتند : نه .\r\nگفت : شما را به حضرت خداى تعالى قسم مىدهم كه آيا در ميان شما هيچ أحدى هست كه خداى تبارك و تعالى اين آيه ء وافى هدايت در شأن ايشان ارسال و انزال نموده باشد و هو قوله : * ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ وَجاهَدَ فِي سَبِيلِ الله لا يَسْتَوُونَ ) * غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول كريم هزار باب از علم به او تعليم كرده باشد كه هر يك آن باب مفتاح هزار باب ديگر از معرفت و عرفان بود غير از من ؟\r\nگفتند : نه .\r\nگفت : شما را قسم مىدهم بخداى عالم كه آيا در ميان شما كسى هست كه در يوم الطَّائف كه آن از بلاد ثقيف است حضرت رسول ايزد لطيف با او نجوى و تكلَّم نموده باشد و أبو بكر و عمر با يك ديگر گفتند كه : پيغمبر با على نجوى كرد نه با ما ، چون اين خبر بسمع سيّد البشر رسيد بعد از احضار ايشان از زبان معجز نشان فرمود كه : من به غير أمر حضرت مهيمن نجوى با ولىّ خداى تعالى ننمودم بلكه بأمر حضرت ايزد عالم تكلَّم و نجوى بعلى نمودم غير از من ؟\r\nگفتند : نه .\r\nگفت : شما را به حضرت خداى تبارك و تعالى ذكره قسم مىدهم كه آيا در ميان شما هيچ أحدى هست كه حضرت رسالتمآب او را از مهراس آب داده باشد غير از من ؟\r\n","description":"","footnote":"","page_name":" 111 ","page_number":111},
  {"content":"\r\nگفتند : نه .\r\nصاحب ديوان در كتاب خود گفته : كه مهراس عبارتست از كوهى كه آب داشته باشد ، و صاحب صحاح اللَّغه در كتاب خويش بيان نمود كه :\r\nمهراس عبارت از سنگ منقور است كه گاهى در آنجا چيزى كوبند و گاهى از آب آن مكان وضو كنند و الله أعلم .\r\nبعد از آن ولىّ ايزد منّان گفت : اى قوم شما را بخداى تبارك و تعالى سوگند مىدهم كه آيا در ميان شما هيچ كسى هست كه حضرت رسول ايزد واهب از براى او گفته باشد كه تو از جميع أباعد و أقارب به من أقرب در يوم القيمه - خواهى بود و بشفاعت تو در آخرت بيشتر از عدد مضر و ربيعه داخل جنّت گردند غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما كسى است كه حضرت رسول ( ص ) او را گفته باشد كه هر گاه من لباس جديد پوشم بايد كه تو نيز ملبّس به لباس جديد گردى غير از من ؟\r\nگفتند : نه .\r\nگفت : شما را بخداى عالم سوگند مىدهم كه آيا در ميان شما كسى هست كه حضرت رسول خداى تبارك و تعالى در حقّ او فرموده باشد كه : تو و شيعه و پيروان تو در روز قيامت مفلح و رستگاريد غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول ( ص ) در حقّ او فرموده باشد كه : كسى دعوى مودّت\r\n","description":"","footnote":"","page_name":" 112 ","page_number":112},
  {"content":"\r\nو محبّت من نمايد و او را عداوت و بغض داشته باشد آن كس كاذب است غير از من ؟ گفتند : نه .\r\nگفت : شما را بخداى عالم قسم مىدهم كه آيا در ميان شما كسى هست كه حضرت نبىّ العربى در حقّ او گفته باشد كه هر كه شطرات مرا دوست دارد چنانست كه مرا دوست دارد آنكه مرا دوست دارد او دوست دار ايزد مختار است جمعى پرسيدند كه يا رسول ايزد منّان شطرات شما چه كسانند ؟ گفت :\r\nعلى و حسن و حسين و فاطمه ( ع ) غير از من ؟\r\nگفتند : نه .\r\nگفت : شما را بخداى عالم قسم است كه آيا در ميان شما كسى هست كه رسول ايزد منّان در حقّ او گفته : تو بهترين مردمان هستى بعد از پيغمبران غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول ايزد عادل در حقّ او فرموده باشد كه تو فاروقى كه تفرقه ميان حقّ و باطل برأى كامل و علم شامل تو منوط و مربوطست غير از من ؟\r\nگفتند : نه .\r\nگفت : شما را به حضرت خداى تبارك و تعالى قسم مىدهم كه آيا در ميان شما هيچ أحدى هست كه حضرت نبوّتمآب به او خطاب مستطاب نموده باشد كه تو در روز قيامت بعد از أنبياء و رسل أفضل و أعلم از تمامى امّتى از روى عمل غير از من ؟\r\n","description":"","footnote":"","page_name":" 113 ","page_number":113},
  {"content":"\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ أحدى هست كه حضرت رسول مجتبى كساء خود را برو و بر زوجه و فرزندان او پوشيده و بعد از آن اين دعا در حقّ ايشان فرموده كه : ( اللَّهمّ أنا و أهل بيتى اليك لا الى النّار ) غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما هيچ أحدى هست كه در هنگامى كه رسول مختار بغار در پناه ايزد غفّار بود طعام و أخبار أشرار به او ميرسانيده باشد غير از من ؟\r\nگفتند : نه .\r\nگفت : شما را به حضرت واهب عالم قسم مىدهم كه آيا در ميان شما هيچ أحدى هست كه حضرت پيغمبر ( ص ) به او خطاب از روى كمال مرحمت و احسان مستطاب فرموده كه : هيچ سرّ و نجوى نيست الَّا آنكه در نزد تو ظاهر و عيان است غير از من ؟\r\nگفتند : نه .\r\nگفت : شما را به حضرت خداى تعالى قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله و سلَّم به او گفته باشد كه تو برادر و وزير من و صاحب من در أهل منى غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله و سلَّم به او خطاب مستطاب\r\n","description":"","footnote":"","page_name":" 114 ","page_number":114},
  {"content":"\r\nنموده باشد كه تو أقدم همگى مردمى در انقياد و اطاعت أمر من و أفضل تمامى بنى آدمى در علم بعد از من در دين و در حلم نيز أكثر و أزيد از جميع مردمى غير از من ؟\r\nگفتند : نه .\r\nگفت : شما را بذات خداى عالم قسم مىدهم كه آيا در ميان شما هيچ أحدى هست كه فارس دلاور طايفه ء يهود مرحب يهودى را بمبارزت به قتل رسانيده باشد غير از من ؟\r\nگفتند : نه .\r\nگفت : شما را بخداى واهب عالم قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله و سلَّم به او عرض اسلام كرده باشد و آن كس در جواب حضرت رسالتمآب گفته باشد كه اى سيّد المرسلين مرا آنقدر مهلت عنايت نمائيد كه از والدين مرخّص گشته بشرف بندگى و اطاعت حضرت ملك تعالى مشرّف گردم حضرت نبىّ الأكرم كه : اين امانت مقدّم است بر اطاعت والدين اين اسلام را در نزد خود امانت نگهدار من گفتم اگر چنينست پس من مسلمان شدم غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه متحمّل باب خيبر در روز فتح آن محلّ شده و آن را بركنده به مقدار صد ذرع دور انداخته باشد و بعد از آن چهل نفر از مسلمانان خواستند كه آن در را از جاى بجنبانند نتوانستند غير از من ؟\r\nگفتند : نه .\r\n","description":"","footnote":"","page_name":" 115 ","page_number":115},
  {"content":"\r\nگفت : شما را بخداى عالم قسم مىدهم كه آيا در ميان شما هيچ أحدى هست كه در شأن ايشان اين آيه ء وافى هدايت قرآن نازل شده باشد كه : * ( يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ) * به غير از من هيچ أحدى اين صدقه داده ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول ( ص ) براى او فرموده باشد كه هر كسى كه سبّ و دشنام على كند چنان است كه سبّ من نمايند و هر كه مرا دشنام و سبّ نمايد چنانست كه ايزد واهب را سبّ نمايد غير از من ؟\r\nگفتند : نه .\r\nگفت : شما را بخداى عالم قسم است كه آيا در ميان شما هيچ أحدى هست كه حضرت رسول صلَّى الله عليه و آله و سلَّم به او خطاب فرموده باشد كه منزل من در جنّت مواجه منزل تست غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله و سلَّم بواسطه ء او فرموده باشد كه مقاتل تو مقاتل خداى عادل و دشمن تو دشمن ايزد مهيمن است غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما كسى هست كه در فراش حضرت رسول ( ص ) در هنگام سير آن سيّد البشر بجانب مدينه با سكينه خوابيد و آن بزرگوار را از أذيّت مشركين أشرار كه اراده ء قتل آن سرور\r\n","description":"","footnote":"","page_name":" 116 ","page_number":116},
  {"content":"\r\nكرده بودند وقايت و صيانت فرمود و نفس خود را فداى او نمود غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت نبوّتمآب به او خطاب فرمود كه : تو بعد از من از جميع مردم أولى بامّت منى غير از من ؟\r\nگفتند : نه .\r\nگفت : شما را بخداى تبارك و تعالى سوگند مىدهم كه آيا در ميان شما هيچ أحدى هست كه حضرت نبىّ الرّحمه صلَّى الله عليه و آله و سلَّم به او فرموده باشد كه : تو در روز قيامت از احسان واهب العطيّه در طرف يمين عرش حضرت أرحم الرّاحمين خواهى بود و خداى علَّام از مزاياى انعام و اكرام خود دو جامه بشما درپوشاند و شما را در آن روز ممتاز و سرفراز گرداند از آن دو جامه يكى سبز و ديگرى سوسنى بود غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ كسى است كه پيش از همه ء مردمان هفت سال و چند ماه نماز و بندگى ايزد متعال كرده باشد غير از من ؟\r\nگفتند : نه .\r\nگفت : شما را به حضرت خداى عالم قسم مىدهم كه آيا در ميان شما هيچ أحدى هست كه حضرت رسول خداى تبارك و تعالى به او گفته باشد كه من در روز قيامت آخذ و تابع نور پروردگار خودم و تو تابع نور من و أهل بيت من تابع نور تواند غير از من ؟\r\n","description":"","footnote":"","page_name":" 117 ","page_number":117},
  {"content":"\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه حضرت رسول صلَّى الله عليه و آله و سلَّم به او خطاب مستطاب نموده باشد كه تو مثل نفس منى و دوستى و مودّت با تو دوستى و محبّت منست ، و دشمنى و عداوت با تو بغض و عداوت منست غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما هيچ كسى هست كه حضرت رسول صلَّى الله عليه و آله و سلَّم به او فرموده باشد كه ولايت تو مثل ولايت منست و اين عهديست كه پروردگار ايزد واحد به من شرط و عهد نمود و مرا أمر و حكم فرمود كه اين عهد و پيمان را بشما و به ساير خلقان تبليغ نمايم بلكه بعد از بيان شما را در آن باب تأكيد فراوان فرمايم غير از من ؟\r\nگفتند : نه .\r\nگفت : شما را بخداى واهب عالم قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله در حقّ او اين دعا كرده باشد كه : اللَّهمّ اجعله لى عونا و عضدا و ناصرا . يعنى : بار خدايا على عليه السّلام را معين و نصير و يار و ظهير من گردان غير از من ؟\r\nگفتند : نه .\r\nگفت : شما را بخداى أكرم قسم مىدهم كه آيا در ميان شما هيچ كسى است كه حضرت رسول ( ص ) او را به اين خطاب مكرّم و مستطاب فرمود كه مال يعسوب\r\n","description":"","footnote":"","page_name":" 118 ","page_number":118},
  {"content":"\r\nو سيّد ظالمان است و تو يعسوب مؤمنان خواهى بود غير از من ؟ گفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه در حقّ او حضرت رسول صلَّى الله عليه و آله و سلَّم بمعشر امّت خطاب مستطاب فرموده كه هر آينه ميفرستم بسوى شما مردى را كه حضرت قادر بىامتنان دل او را مملوّ و ممتحن گردانيد بواسطه ء ايمان غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه حضرت رسول الله ( ص ) او را انارى عنايت كرده و آنگاه حبيب الله صلَّى الله عليه و آله و سلَّم فرموده كه اين انار از انارهاى جنّت واهب بىمنّت است كه سزاوار تناول اين نيست مگر نبىّ يا وصىّ نبىّ ( ع ) غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه حضرت رسول صلَّى الله عليه و آله و سلَّم به او خطاب فرموده باشد كه :\r\nمن هرگز سؤال از حضرت پروردگار خود نكردم مگر آنكه مرا باعطاى آن ممنون گردانيد ، و هرگز من سؤال چيزى بواسطه ء خود ننمودم الَّا آنكه از حضرت واهب متعال براى تو نيز مثل آن سؤال كردم غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه حضرت سيّد عالم به او خطاب مستطاب فرموده باشد كه تو در ميان مردمان أقوم ايشان بأمر خداى منّان و وفاكننده تر از همه ايشانى بعهد حضرت\r\n","description":"","footnote":"","page_name":" 119 ","page_number":119},
  {"content":"\r\nمهيمن سبحانى بلكه أعلم از ايشان و از ساير امم بقضاياى أهل عالم و أعظم ايشان در نزد خدا برتبت و أقسم ايشان بسويّت توئى غير از من ؟ گفتند : نه .\r\nگفت : شما را بخداى واجب تعالى قسم مىدهم كه آيا در ميان شما هيچ كسى هست كه حضرت رسول صلَّى الله عليه و آله و سلَّم در حقّ او فرموده باشد كه : فضل تو بر اين امّت مثل فضل شمس است بر قمر و مثل فضل قمر است به ساير نجوم غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله و سلَّم براى او گفته باشد كه : ولىّ و دوست تو در جنّت است و دشمن تو در نار ايزد قهّار است غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول خداى ( ص ) به او خطاب كرده باشد كه ساير مردمان از درختان بسيارند امّا من و تو از شجره ء واحده ايم غير از من ؟\r\nگفتند : نه .\r\nگفت : شما را بخداى ايزد عالم قسم مىدهم كه آيا در ميان شما هيچ كسى هست كه حضرت رسول خداى تبارك و تعالى بواسطه ء او مذكور نمود كه من سيّد ولد آدمم و تو سيّد عرب خواهى بود و اين فخر ما و شما نيست غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى\r\n","description":"","footnote":"","page_name":" 120 ","page_number":120},
  {"content":"\r\nهست كه حضرت واجب الوجود اظهار رضا و خشنودى خود از او در دو آيه نموده باشد غير از من ؟ گفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول صلَّى الله عليه و آله به او خطاب فرموده باشد كه : موعد تو موعد منست و موعد شيعه ء تو حوض كوثر است در هنگامى كه به حكم ايزد منّان نصب ميزان نمايند و همگى خلقان ترسان و لرزان باشند غير از من ؟\r\nگفتند : نه .\r\nگفت : شما را بخداى تبارك و تعالى قسم مىدهم كه آيا در ميان شما هيچ أحدى هست كه حضرت رسول ( ص ) در حقّ او فرموده باشد كه بار خدايا من او را دوست دارم بار خدايا او را به تو مىسپارم غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ كسى هست كه حضرت رسول ( ص ) به او خطاب مستطاب فرموده باشد كه : تو حجّت تمامى مردمانى پس حجّت ايشان باش در أمر باقامت نماز و ايتاء زكوات و در باب أمر معروف و نهى از منكر و اقامت حدود الله تعالى و قسمت بسويّه غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ أحدى هست كه حضرت پيغمبر صلَّى الله عليه و آله و سلَّم دست او را در روز جنگ بدر گرفته و او را از زمين برداشته و آنقدر مرتفع گردانيد كه ته بغل حضرت خاتم\r\n","description":"","footnote":"","page_name":" 121 ","page_number":121},
  {"content":"\r\nالرّسل ظاهر گرديده .\r\nآنگاه حضرت حبيب الله فرمود كه : ابن عمّ و وزير من است بايد كه او را وزير خود دانيد تصديق او نمائيد كه ولىّ شماست غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه در او اين آيه نازل شده باشد : * ( وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ وَمَنْ يُوقَ شُحَّ نَفْسِه فَأُولئِكَ هُمُ الْمُفْلِحُونَ ) * غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت جبرئيل أمين وحى ربّ جليل يكى از ميهمانان او باشد غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول خداى تعالى ( ص ) حنوط كه از جنّت براى آن حضرت آورده بودند آن را البتّه قسمت متساوى منقسم گردانيده و بعد از آن به من خطاب فرمود كه يك حصّه ازين متعلَّق است به من و يك حصّه تعلَّق به دختر من دارد و حصّه ء سوّم تعلَّق بشما دارد غير از من ؟\r\nگفتند : نه .\r\nگفت : شما را به حضرت خداى تعالى قسم مىدهم كه آيا در ميان شما هيچ أحدى هست كه هر گاه به خدمت حضرت رسول الله صلَّى الله عليه و آله و سلَّم مشرّف ميشده آن حضرت به او تحيّت ميكرد بنزديك خود جاى داده و مرحبا\r\n","description":"","footnote":"","page_name":" 122 ","page_number":122},
  {"content":"\r\nميفرمود و اظهار بشاشت و شكفتگى در روى او نمود غير از من ؟ گفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول مختار عليه صلوات الله الملك الجبّار به او خطاب فرموده باشد كه چون أنبياى حضرت ايزد غفّار در روز قيامت بأوصياى خود مفاخرت نمايند من نيز افتخار بشما مىنمايم غير از من ؟\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه حضرت رسول خداى عالم ( ع ) او را با سوره ء براءة بسوى مشركين أهل مكَّه فرستاده باشد غير از من ؟\r\nگفتند : نه .\r\nگفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول الله صلَّى الله عليه و آله و سلَّم در حقّ او فرموده كه : من بدرستى كه هر آينه به تو رحم مىنمايم از سختگيريهاى قوم و عداوت كه با تو دارند ليكن ظاهر نميگردانند تا آنكه تو مرا مفقود يا بى و چون من مفقود گردم قوم با تو مخالفت ظاهر نمايند غير از من ؟\r\nگفتند : نه .\r\nگفت : بخدايتعالى شما را سوگند است آيا در ميان شما هيچ أحدى هست كه حضرت رسول خداى تعالى در حقّ او فرموده كه امانت ترا بخداى تعالى كسى مؤدّى گردانيده كه خداى خود را از ذمّت تو راضى گرداند غير از من ؟\r\n","description":"","footnote":"","page_name":" 123 ","page_number":123},
  {"content":"\r\nگفتند : نه .\r\nگفت : شما را بخداى تعالى قسم مىدهم كه آيا در ميان شما هيچ كسى هست كه حضرت رسول صلَّى الله عليه و آله و سلَّم او را فرموده باشد تو قيّم نارى از نيكان هر كرا خواهى از آنجا بيرون آرى كه لايق آن مكان دانى از هر كافر در آن نيران بگذارى غير از من ؟\r\nگفتند : نه .\r\nگفت : شما را بذات خداى تعالى قسم مىدهم كه آيا در ميان شما هيچ أحدى هست كه فتح خيبر كرده باشد و دختر مرحب يهودى را اسير كرده به خدمت حضرت سيّد البشر ( ص ) حاضر گردانيده باشد غير از من ؟\r\nگفتند : نه گفت : شما را بخداى عالم قسم مىدهم كه آيا در ميان شما هيچ أحدى هست كه حضرت رسول خداى تعالى ( ص ) در حقّ او فرموده باشد كه تو و شيعه ء تو در كنار حوض كوثر بنزد من حاضر خواهيد شد در حالتى كه سيراب و خوشحال و سفيد روى باشيد و دشمنان تو بنزد من آيند تشنه و سوخته و سياه روى باشند غير از من ؟\r\nگفتند : نه .\r\nگفت : شما را بخداى تعالى قسم مىدهم كه همگى آنچه بشما گفتم حقّ است يا نه ؟\r\nگفتند : بلى حقّ است در آن خلاف نيست .\r\nآنگاه حضرت ولىّ الله بايشان خطاب فرمود كه : هر گاه شما به جميع آنچه مذكور كرديم اقرار به آن داريد و از قول پيغمبر شما حقيقت حال من بر\r\n","description":"","footnote":"","page_name":" 124 ","page_number":124},
  {"content":"\r\nشما ظاهر و هويدا گرديد من شما را أمر نمايم بتقوى خداى تعالى كه يكى است و شريك و نظير ندارد و نهى ميفرمايم از سخط و عقاب حضرت مالك الرّقاب بايد كه عاصى أمر خداى تعالى نشويد و از مخالفت عهد و پيمان رسول ايزد منّان پرهيز نمائيد و ردّ حقّ به صاحب و أهل آن فرمائيد و متابعت سنّت نبىّ الرّحمه بعمر خود نمائيد .\r\nبدرستى كه اگر شما مخالفت سنّت رسول خداى تعالى ظاهر كنيد بيقين مخالفت با خداى تعالى خواهيد نمود ، پس بر شما لازم است كه دفع حقّ به كسى كه مستحقّ باشد و اين حقّ به حكم ايزد خالق و بقول رسول صلَّى الله عليه و آله و سلَّم به آن كس متعلَّق باشد نمائيد .\r\nچون حضرت أمير المؤمنين على ( ع ) سخن تمام كرد و آن جماعت در ميان خود با يك ديگر فكر و مشاورت كردند و با هم گفتند كه :\r\nما فضل و كمال و رتبه و حال او را ميدانيم و بر ما در كمال وضوح و ظهور است كه على عليه السّلام باقدام و انصرام اين أمر از تمامى مردمان أحقّ و أولى و أليق و أحرى است ، ليكن او مردى است كه هيچ كس را بر ديگرى تفضيل ندهد و پاى از دايره ء شرع محمّد مصطفى صلَّى الله عليه و آله و سلَّم بيرون نميگذارد و أحكام شرع را كما ينبغى و يليق جارى ميدارد .\r\nاگر على ( ع ) را والى و حاكم خود گردانيم ما و تمامى مردم را در شرع مساوى ميگرداند و ليكن اگر عثمان متولَّى أمر حكومت مردمان باشد او بهر چه آسانتر باشد بر آن مثل نمايد و كار مردم به سختى نگرايد بنا بر آن زمام ايالت خلقان به كف اقتدار و قبضه ء اعتبار عثمان بن عفّان دادند بر او بيعت كرده از آن خانه بيرون آمدند و ساير مردم نيز بيعت كردند و السّلام .\r\n","description":"","footnote":"","page_name":" 125 ","page_number":125},
  {"content":"\r\n\r\nفصل ذكر بيان احتجاج حضرت أمير المؤمنين على عليه السّلام با جمعى بسيار از مهاجر و أنصار در هنگامى كه ايشان مذاكره فضل و آثار خود ميكردند و مستند بقول نبىّ المختار صلَّى الله عليه و آله و سلَّم گشته ميگفتند كه آن حضرت در باب نجابت و كمال شجاعت و حال ما چنين و چنين فرمود\r\nاز سليم بن قيس الهلالى منقول و مروى است كه من روزى حضرت أمير المؤمنين على ( ع ) را در أيّام خلافت عثمان بن عفّان در مسجد حضرت رسول آخر الزّمان ديدم در هنگامى كه از أنصار و مهاجر خلق بسيار در آن محضر حاضر بودند حرف و سخن از هر باب ميكردند و حديث و حكايت ايشان منتهى بمذاكره علم گرديد حضّار ذكر قريش و فضل ايشان و سوابق آن طايفه و مهاجرت ايشان با رسول ايزد منّان نمودند و گفتند : كه حضرت خاتم الرّسل صلَّى الله عليه و آله و سلَّم در باب شرف و فضل قريش أحاديث بيش از پيش فرمود چنان كه گفت : أئمّه و هدات امّت البتّه از قريش باشد و به غير ايشان\r\n","description":"","footnote":"","page_name":" 126 ","page_number":126},
  {"content":"\r\nكسى را به غير حكم خداى تعالى و رسول مجتبى دعوى امامت خلقان جايز و روا نباشد .\r\nو نيز حضرت رسول صلَّى الله عليه و آله و سلَّم فرمود كه تمامى مردم تابع قريشند و قريش أئمّه ء عرباند .\r\nو نيز فرمود كه : قريش را دشنام مدهيد و ايشان را اكرام و احترام نمائيد و نيز در باب شجاعت و قوّت قريش حضرت رسول ( ص ) فرمود كه : يك مرد قريشى را قوّت دو مرد است از غير ايشان .\r\nو نيز رسول ربّ العزّت فرمود كه : هر كه با طايفه قريش بغض و عداوت ظاهر كند حضرت خداى تبارك و تعالى او را دشمن خود داند .\r\nو نيز فرموده هر كه هوان و خوارى و سوگوارى قريش خواهد خداى تعالى او را ذليل و خوار گرداند .\r\nبعد از آن أنصار شروع در ذكر فضل و سوابق و نصرت خود نسبت به حضرت نبىّ المختار كردند و بيان ثنائى كه حضرت ملك تعالى در كتاب لازم الاذعان نمود بأوضح بيان ظاهر و عيان نمودند و آنچه نيز حضرت رسول قادر منّان در باب فضل و كمال ايشان فرمودند مذكور نمودند . و همچنين آنچه حضرت سيّد المرسلين در باب جنازه ء سعد بن معاذ و غسل دادن ملك آن مؤمن را و برداشتن عقب جنازه ء او را بتامّه ذكر كردند . و هيچ چيز از بيان فضل و تميز خود باقى نگذاشتند تا آنكه گفتند هر كسى در ميان أصحاب حضرت نبوّتمآب سرى زنده دارد همه از مردم مااند مثل فلان و فلان . و قريش گفتند كه حضرت رسول از ماست و حمزه و جعفر و عبيدة بن الحرث و زيد بن حارثه همه از ما قريشند و أبو بكر و عمر و سعد و أبو عبيده و سالم و ابن عوف همگى از\r\n","description":"","footnote":"","page_name":" 127 ","page_number":127},
  {"content":"\r\nقريشند .\r\nخلاصه ء كلام آنكه قريش هيچ أحدى از زندگان خود را از أهل سابقه نگذاشتند مگر آنكه أسامى ايشان را در هنگام ذكر و تعداد در حلقه ء بيان نام ايشان ظاهر و عيان كردند . و در آن محضر زياده از دويست نفر از أعيان أصحاب سيّد البشر حاضر بودند . و أمير المؤمنين على عليه السّلام با حسن و حسين سبطى سيّد الأنام و سعد بن أبى وقّاص و عبد الرّحمن عوف و طلحه و زبير و عمّار و مقداد أسود و أبو ذر و هاشم بن عتبه و ابن عمر و ابن عبّاس و محمّد بن أبى بكر و عبد الله بن جعفر در آن محضر تشريف داشتند و از أنصار حضرت رسول مختار أبىّ بن كعب و زيد بن ثابت و أبو أيّوب أنصارى و أبو الهيثم بن التيّهان و محمّد بن سلمه و قيس بن سعد بن عباده و جابر بن عبد الله أنصارى و أنس بن مالك و زيد بن أرقم و عبد الله بن أبى أوفى و أبو ليلى با پسرش عبد الرّحمن كه صبيح الوجه و ساده رو و كشيده قامت در پهلوى پدرش نشسته بود در آن أثنا حسن بصرى نيز با پسرش حسن كه او هم أمرد صبيح الوجه معتدل القامت بود در آن مجلس حاضر شدند .\r\nسليم بن قيس الهلالى گويد كه : من نظر بسيار بجانب عبد الرّحمن بن أبى ليلى و حسن بن حسن بصرى ميكردم ليكن نميدانستم كه كدام ازين دو پسر أجمل از ديگرند الَّا آنكه حسن بن حسن بصرى بزرگتر از پسر أبى ليلى بود از كثرت قوم .\r\nامّا مجلس مردم از أوّل روز تا زوال به همان منوال منعقد بوده و عثمان در خانه و سراى خود متمكَّن ميبود أصلا مطَّلع بر آن أمر و مهمّ كه تمامى مردم بر آن بودند او واقف و عالم نبود .\r\n","description":"","footnote":"","page_name":" 128 ","page_number":128},
  {"content":"\r\nو حضرت أمير المؤمنين على عليه السّلام با أهل بيت خود اگر چه در آن مجلس بسعادت و اقبال حاضر بودند ليكن تكلَّم نمينمودند .\r\nچون قوم حال بدين منوال مشاهده نمودند روى به آن حضرت آورده گفتند كه : يا أبو الحسن شما چرا سخن نميگوئيد حرف نميزنيد ؟\r\nحضرت على ( ع ) در جواب ايشان فرمود كه : شما هيچ أحدى از زندگان خود باقى نگذاشتيد مگر آنكه اسم او را مذكور گردانيدند و فضل او را بيان كرديد ليكن من از شما سؤال از روى راستى مىنمايم بايد كه جواب براستى دهيد اى معشر قريش و أنصار بوسيله ء كه حضرت واحد غفّار اين نوع احسان و اشفاق آشكار نمود و اين فضل و كمال و رتبه ء حال را حضرت واحد ذو الجلال بشما اعطا فرمود آيا بواسطه ء كمال نفس شما يا بواسطه ء عشاير و أقرباى شما يا به جهت أهل بيوتات شما اين عطا و احسان نمود يا بوساطت غير شما اين توجّه و اشفاق نسبت بشما ظاهر نمود ؟\r\nگفتند بلكه حضرت واجب تعالى شأنه اين اعطا و احسان و اين اشفاق و امتنان بواسطه ء حضرت پيغمبر آخر الزّمان محمّد مصطفى صلَّى الله عليه و آله و سلَّم و عشيرت ايشان نمود بنفس ما و عشاير و أهل بيوتات ما .\r\nآنگاه حضرت ولىّ الله فرمود كه معشر قريش و أنصار راست گفتيد امّا ميدانيد كه آن كسى كه بوسيله ء او بخير دنيا و آخرت مشرّف شديد همين از ما أهل البيت عليهم السّلام است نه از ديگران زيرا كه ابن عمّ من رسول خداى تعالى فرمود كه من و اهل بيت من نورى بوديم در نزد خداى عزّ و جلّ پيش از آنكه ايجاد آدم ( ع ) نمايد بچهارده هزار سال و چون حضرت بيچون آدم را ايجاد نمود اين نور را در صلب او گذاشت و او را به زمين فرستاد و در هنگامى كه\r\n","description":"","footnote":"","page_name":" 129 ","page_number":129},
  {"content":"\r\nحضرت شيخ المرسلين نوح عليه السّلام بكشتى رفت همان نور در صلب او بود و در هنگامى كه حضرت خليل الرّحمن ( ع ) را در آتش انداختند اين نور در صلب او بود ، پيوسته حضرت خالق البرّيت از أصلاب كريمه زاكيه به أرحام طاهره بسوى أصلاب كريمه انتقال مىنمود از آباء و امّهات كه هيچ أحدى از آنها هرگز بزنا متولَّد نشدند .\r\nدر آن زمان أهل سابقه و أهل بدر و أهل أحد هر سه طايفه گفتند : حقّا چنين است و ما همين نوع از حضرت سيّد المرسلين شنيديم .\r\nباز حضرت ولىّ ايزد كار ساز حضرت أمير المؤمنين على عليه السّلام - گفت : شما را قسم مىدهم بخداى تعالى كه آيا ميدانيد كه من پيشتر از تمامى امّت ايمان به حضرت رسول آخر الزّمان آوردم ؟\r\nگفتند : بار خدايا بلى .\r\nگفت : شما را قسم مىدهم بخداى تعالى كه آيا ميدانيد كه حضرت عزّ و جلّ در كتاب خود كه بخاتم الرّسل ارسال و انزال فرمود تفضيل سابق در اسلام و ايمان و علم و عرفان بر مسبوق آن نمود و هيچ أحدى از امّت در اسلام و ايمان تقديم و سبقت نگرفته چنانچه در آيه ء قرآن مذكور و عيان است ؟\r\nگفتند : كه بار خدايا نعم چنين است .\r\nگفت : شما را به حضرت خداى عالم قسم مىدهم كه آيا ميدانيد كه بواسطه ء اين آيت نازل گشته * ( وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ ) * * ( ، وَالسَّابِقُونَ السَّابِقُونَ أُولئِكَ الْمُقَرَّبُونَ ) * .\r\nاز حضرت رسول صلَّى الله عليه و آله و سلَّم سؤال كردند كه اين آيه در\r\n","description":"","footnote":"","page_name":" 130 ","page_number":130},
  {"content":"\r\nشأن كه نازل گشته ؟ آن حضرت فرمود كه : در شأن عاليشأن أنبياء ايزد منّان و أوصياء ايشان نازل شده و من أفضل أنبياء و رسلم و علىّ بن أبى طالب عليه السّلام وصىّ أفضل أنبياء و أفضل از جميع أوصياء أنبياى كرام عليهم السّلام است ؟\r\nگفتند : بار خدايا بلى چنين است .\r\nگفت : شما را بخداى عالم قسم مىدهم كه آيا ميدانيد كه آيه ء وافى هدايت * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * وقتى كه نازل شد .\r\nو نيز آيه ء * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * در زمانى كه نازل گشته .\r\nو همچنين آيه ء جلالت پايه ء * ( وَلَمْ يَتَّخِذُوا مِنْ دُونِ الله وَلا رَسُولِه وَلَا الْمُؤْمِنِينَ وَلِيجَةً ) * و آنچه در هنگامى كه منزل شده .\r\nاى معشر مردمان چون آيات با بركات كلام حضرت واهب العلَّام نازل شده مردمان گفتند كه : يا رسول الله ( ص ) آيا اين آيات مخاطب و مخصوص بعض مؤمنان است يا عامّ است بواسطه ء تمامى خلقان در آن محلّ خداى عزّ و جلّ أمر به پيغمبر خود خاتم الرّسل ( ص ) فرمود كه : دلالت امّت و هدايت امّت تمامى بريّت را بايشان تعليم كند و تفسير آن كما ينبغى و يليق نمايد امّتان را و أمر در متابعت أئمّة البريّة فرمايد و چنانچه براى امّت تفسير و تعليم نماز و زكات و صيام و آداب حجّ بيت الله الحرام نموده ، أيضا أمر ولايت را نيز تفسير و تعليم همگى ايشان نمايد لهذا حضرت نبىّ الأكرم مرا در روز غدير خم براى ولايت مردم نصب نمود .\r\n","description":"","footnote":"","page_name":" 131 ","page_number":131},
  {"content":"\r\nپس آنگاه خطبه در غايت فصاحت و بلاغت مشتمل بر موعظه و نصايح امّت ادا فرمود و گفت :\r\nأيّها النّاس يعنى اى معشر مردمان بدرستى كه مرا برسالت أمرى فرستاد كه آن را بشما تبليغ نمايم و سينه ء من از آن أمر بغايت تنگ و حزين گرديد به جهت آنكه گمان بردم كه مردم تكذيب من نمايند لهذا در آن أمر في الجمله تأنّى نمودم پس مرا وعيد و تهديد نمود تا آن را تبليغ نمايم كه اگر تأخير كنم مرا تعذيب كند بناء عليه منادى أمر فرمود كه مردمان را به نماز و بندگى حضرت معبود بىنياز ندا نمايد كه براى نماز جماعت حاضر شوند بعد از حضور تمامى مردمان و أداى بندگى ايزد منّان حضرت رسول آخر الزّمان خطبه ء أداء نمود و فرمود كه :\r\nاى معشر مردمان ميدانيد كه خداى عزّ و جلّ مولاى منست و من مولاى مؤمنان و أولى بايشانم از نفسهاى ايشان ؟ جميع حضّار بيكبار گفتند : بلى يا رسول الله چنين است و در آن خلافى نيست .\r\nپس حضرت رسول خداى تعالى به من گفت : يا على بر خيز من بنا بر حكم رسول ذو المنن برخاستم و بايستادم ، آنگاه حضرت رسول الله صلَّى الله عليه و آله و سلَّم گفت :\r\nاى معشر مردمان من كنت مولاه فهذا علىّ مولاه اللهمّ وال من والاه و عاد من عاداه در آن زمان سلمان از جاى و مكان خود برخاست و گفت : يا رسول الله خداى اين ولايت على ( ع ) كه ما را بر متابعت و اطاعت او أمر فرمودى چه نوع ولايت است ؟\r\nحضرت فرمود كه : ولايت على مثل ولايت منست چنانچه من بر هر كه\r\n","description":"","footnote":"","page_name":" 132 ","page_number":132},
  {"content":"\r\nأولى ام به او از نفس اين على أولى است به او در آن زمان چون رسول ايزد بيچون مرا بواسطه ء امامت و ولايت امّت معيّن نمود حضرت واهب معبود اين آيه انزال فرمود كه : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) * .\r\nدر آن دم حضرت سيّد عالم رسول خداى صلَّى الله عليه و آله و سلَّم تكبير كرده فرمود كه الله أكبر خداى بزرگى كه مرا توفيق داد ترا تمام نبوّت خود و اتمام دين خداى عزّ و جلّ و تبليغ ولايت على ( ع ) بامّت نمودم بعد از خود .\r\nأبو بكر و عمر برخاستند و گفتند كه : يا رسول الله ( ص ) اين آيات همگى در شأن على عليه السّلام نازل شده و مخصوص است بايشان ؟\r\nحضرت رسول خداى فرمود كه : بلى در شأن على عليه السّلام و در شأن أوصياى من تا روز قيامت از أولاد او نازل شده .\r\nأبو بكر و عمر گفتند كه : يا رسول الله أوصياى خود را براى ما بيان نماى كه چه كسانند و أسامى ايشان را نيز بيان فرمائيد تا مرا اطَّلاع تمام بر حقايق أحوال آن أئمّه عليهم السّلام حاصل آيد .\r\nحضرت ( ع ) گفت : اين برادرم على ( ع ) وزير من و وارث من و وصىّ من و خليفه ء من در امّت من است بعد از من پس ازو پسرم حسن و پس ازو پسر من حسين خليفه ء أهل زمين است و بعد از حسين ( ع ) نه نفر از أولاد حسين كه هر يك بعد از ديگرى امامت امّت نمايند تا روز قيامت ، قرآن با ايشان است و ايشان با قرآن و ايشان از قرآن و قرآن از ايشان جدائى ننمايند تا آنكه همگى ايشان در كنار حوض كوثر به من رسند ، في الفور همه ايشان گفتند : چنين\r\n","description":"","footnote":"","page_name":" 133 ","page_number":133},
  {"content":"\r\nاست بار خدايا ما همين نوع از رسول خداى شنيديم و شهادت ميدهيم چنانچه شما فرموديد أصلا زياده و كم نيست و مساوى است به آنچه شنيديم و ديده ايم و بعضى از ايشان گفتند كه : ما تمامى آنچه يا أبو الحسن شما مذكور كرديد هر كه نيكو و پسنديده است حفظ كرديم و همه را حفظ نكرديم و اين جماعت كه حفظ كردند أخبار و أفاضل مايند .\r\nحضرت أمير المؤمنين على ( ع ) فرمود كه : راست گفتيد همه مردم در حفظ و ضبط مساوى نيستند .\r\nآنگاه گفت : شما آن كسى كه آنچه از حضرت پيغمبر صلَّى الله عليه و آله و سلَّم شنيده و حفظ نموده او را بخداى عالم قسم است كه آنچه حفظ نمود از كلام حضرت نبىّ المحمود برخيزد و خبر دهد .\r\nپس در آن دم زيد بن أرقم و براء بن عارف و أبو ذر و مقداد و عمّار بر پاى خواستند گفتند كه : ما گواهى ميدهيم كه ما اين سخنان از حضرت - رسول آخر الزّمان شنيديم در هنگام آن نبىّ الاكرام در منبر بود و شما اى على در پهلوى او حاضر بوديد در آن حال رسول ايزد متعال گفت :\r\nاى معشر مردمان مرا خداى تعالى أمر كرد كه بواسطه ء شما امام شما را منصوب گردانم تا بعد از من اقامت بأمر شما امّت نمايد و او وصىّ من و خليفه ء من در امّت منست ، و او آنچنان كسى است كه حضرت مالك الرّقاب در كتاب مستطاب خود بر مؤمنان اطاعت او را واجب گردانيد ، و طاعت او را حضرت بيچون مقرون بطاعت خود و طاعت من گردانيده و أمر كرد شما را به ولايت او و من جبرئيل أمين عليه السّلام را مراجعت به پروردگار خود فرمودم بخوف آنكه مبادا أهل نفاق مرا در اين باب طعن نمايند و تكذيب ايشان\r\n","description":"","footnote":"","page_name":" 134 ","page_number":134},
  {"content":"\r\nفرمايند .\r\nپس حضرت غنىّ واحد مرا وعيد نمود كه به زودى تبليغ ولايت أئمّه نمائى و الَّا معذّب گردى .\r\nاى معشر مردمان بدرستى كه خداى تبارك و تعالى أمر كرد شما را در كتاب خود به نماز و زكات و صيام و حجّ بيت الله الحرام و من آداب و أركان و شرايط و أفعال و مناسك آن را بالتّمام براى شما تفسير و بيان كردم و الحال ايزد منّان شما را أمر كرد بولايت كسى و من شهادت مىدهم كه آن ولايت براى اين على عليه السّلام است و دست مبارك بر تارك حضرت أمير المؤمنين على گذاشت .\r\nپس آنگاه حضرت حبيب الله صلَّى الله عليه و آله و سلَّم اشارت به دو پسر خود حسن و حسين عليهم السّلام نمود بعد ازين گفت : كه ولايت بعد از ايشان متعلَّق است بأوصياى ايشان كه از أولاد ايشان باشد كه هرگز مفارقت از قرآن ننمايند و قرآن نيز از اولياى ايزد منّان مفارقت نكند تا آنكه همه ء ايشان در كنار حوض كوثر يكسر به من رسند .\r\nاى معشر مردمان امام و هادى و دليل و مفزع و ملجا شما مبيّن و معيّن گردانيدم و او برادر من علىّ بن أبى طالب عليه السّلام است ، و او در ميان شما بمنزله ء منست بايد كه چنانچه مسائل دين و أحكام و آداب شرايع حلال و حرام از من تعليم ميگرفتيد بعد از من ازو استفهام و استعلام نمائيد و اطاعت او در جميع امور فرمائيد و از أمر و حكم او قدم بيرون نگذاريد زيرا كه حضرت خداى كريم هر چه به من تعليم و تكريم نمود از علم و حكمت همه آن را به حضرت علىّ بن أبى طالب نيز تعليم كرده عنايت فرمود بايد كه ازو سؤال\r\n","description":"","footnote":"","page_name":" 135 ","page_number":135},
  {"content":"\r\nكرده تعليم گيريد و بعد از على ( ع ) از أوصياى ايشان سؤال و استعلام نمائيد و هيچ أحدى از مردم را بر ايشان مقدّم نداريد و ايشان را تعليم مدهيد چه ايشان هر يك در أيّام امامت و ولايت خود أفضل و أعلم از تمامى امّتاند كه از آن أئمّه عدل و انصاف تخلَّف و انحراف و تمرّد و اعتساف نورزيد زيرا كه ايشان با حقّ و حقّ با ايشان است ايشان از حقّ و حقّ از ايشان زايل نگردد و هرگز حقّ را از دست نگذارند پس از آنكه زيد و براء بن عازب و أبو ذر و مقداد و عمّار أداى شهادت نمودند و كلام خير انجام به اين مقام انصرام و اختتام فرمودند بنشستند .\r\nاز سليم مروى و منقول است كه بعد از آن حضرت أمير المؤمنين علىّ عليه السّلام فرمود كه : اى معشر مردمان چون حضرت بيچون در كتاب خود آيه ء مباركه ء : * ( إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * منزل گردانيد حضرت رسول عزّ و جلّ جمع كرد مرا و فاطمه ( ع ) و پسران خود حسن و حسين ( ع ) را و كساء بر بالاى ما انداخت پس از آن دست مبارك خود بسوى دعاى ايزد تعالى و تبارك برداشت و گفت : اللَّهمّ هؤلاء أهل بيتى و لحمتى يؤلمنى ما يؤلمهم و يجرُحنى ما يجرحهم فأذهب عنهم الرّجس ، و طهّرهم تطهيرا . يعنى : بار خدايا اين جماعت أهل بيت منند و پاره ء گوشت من هر چه باعث ايذا و ألم ايشان گردد همان موجب ألم من و تجريح ايشان باعث تجريح منست .\r\nخدايا تو رجس از ايشان دور دار و ايشان را پاك گردان پاكگردانيدنى كه أصلا أثرى از هيچ رجس نماند .\r\n","description":"","footnote":"","page_name":" 136 ","page_number":136},
  {"content":"\r\nدر آن دم امّ سلمه حاضر بود گفت : يا رسول الله ( ص ) من نيز از اهل بيتم ؟\r\nحضرت پيغمبر ( ص ) فرمود : تو بخيرى اين آيه در حقّ من و برادرم على و در حقّ دخترم فاطمه و در شأن دو پسرم حسن و حسين و در حقّ نه نفر از أولاد حسين ( ع ) است هيچ أحدى به غير ما در اين آيه با ما شريك و سهيم نيستند .\r\nآن جماعت همگى گفتند كه : ما گواهى ميدهيم كه ام سلمه همين مقدّمه را بما حكايت كرد و ما نيز روزى از حضرت رسول خداى پرسيديم كه ام سلمه رضى الله عنها چنين نقل بما در باب اهل بيت از لسان معجز نشان شما مينمايد ، گفت : راست ميگويد و همان حكايت را بواسطه ء ما حديث فرمود .\r\nبعد از آن حضرت أمير المؤمنين على ( ع ) گفت : شما را بخداى تعالى قسم مىدهم كه آيا ميدانيد چون ايزد منّان آيه ء وافى هدايت : * ( يا أَيُّهَا الَّذِينَ آمَنُوا اتَّقُوا الله وَكُونُوا مَعَ الصَّادِقِينَ ) * منزل گردانيد و حضرت رسول آخر - الزّمان بمؤمنان تلاوت نمود سلمان فارسى رحمة الله عليه در آن محفل جنّت نشان حاضر بود گفت : يا رسول ايزد منّان آيا حكم اين آيه عامّست بواسطه ء جميع خلقان يا مخصوصست براى بعض ايشان ؟\r\nحضرت نبى الانس و الجانّ فرمود كه : عامّه ء مؤمنان مأمورند بر آن و امّا صادقان مخصوصست براى برادرم على ( ع ) و أوصياى من كه بعد از آن حضرت هستند تا روز قيامت .\r\nقوم در جواب ولايتمآب گفتند : بار خدايا نعم چنين است .\r\nآنگاه گفت : آن ولىّ الله شما را بخداى عالم قسم مىدهم آيا ميدانيد كه من به حضرت رسول مهيمن در غزوه ء تبوك گفتم : چرا مرا خليفه ء امّت ميگردانى شما را أعوان و أنصار بسيار است از مهاجر و أنصارى براى اين كار ديگرى را\r\n","description":"","footnote":"","page_name":" 137 ","page_number":137},
  {"content":"\r\nاختيار نمائيد ؟ حضرت رسالتمآب در جواب فرمود كه : مدينه باصلاح نميماند الَّايمن يا به تو ، ميراث تو در نزد من همان ميراث هرون عليه السّلام در نزد موسى كليم عليه التّحيّة و التّسليم است الَّا آنكه بعد از من پيغمبرى نخواهد بود گفتند : بار خدايا نعم چنين است .\r\nگفت : شما را بخداى تعالى قسم مىدهم كه آيا ميدانيد خداى عزّ و جلّ در سوره ء الحجّ اين آيت وافى هدايت : * ( يا أَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُوا رَبَّكُمْ وَافْعَلُوا الْخَيْرَ لَعَلَّكُمْ تُفْلِحُونَ ) * فرستاد سلمان رضى الله بر خاست و گفت : يا رسول الله ( ص ) اين جماعت كه تو بسعادت و اقبال بر آن طايفه شاهد باشى و آن جماعت بر ساير مردمان شاهد آن باشيد آيا همان جماعتاند كه حضرت ايزد مجيد ايشان را برگزيد و آنها را ايزد تبارك و تعالى در دين به هيچ وجه و آئين وى حرج نگردانيد بلكه بملَّت پدر شما ابراهيم خليل الرّحمن كه مختار و مصطفاى شما است ايشان را مقرّر گردانيد از أهل اسلام و ايمان .\r\nحضرت سيّد العربى در جواب سلمان فارسى رضى الله عنه فرمود كه :\r\nحضرت واجب الوجود ازين آيات سيزده نفر را اراده كرد نه اين امّت را .\r\nچون سلمان فارسى اين سخن از حضرت رسول ذو المنن استماع نمود و گفت : پدر و مادرم فداى تو باد براى ما بيان نمائى كه آن أعيان كيانند ؟\r\nحضرت رسول انس و جانّ فرمود كه : من و برادرم على ( ع ) و يازده نفر از فرزندان من گفتند : بار خدايا بلى چنين است .\r\nگفت : شما را قسم مىدهم به حضرت واحد عالم آيا ميدانيد كه حضرت نبىّ الرّحمه در هنگام رحلت برخاست و خطبه براى امّت نمود و آن آخرين خطبه ء حضرت سيّد المرسلين ( ص ) بود كه خطاب بحضّار أصحاب از مهاجر و أنصار\r\n","description":"","footnote":"","page_name":" 138 ","page_number":138},
  {"content":"\r\nفرمود كه : اى معشر مردمان انّى تارك فيكم الثّقلين كتاب الله و عترتى .\r\nيعنى : من دو چيز بغايت نفيس و گران بها در ميان شما مىگذارم كتاب حضرت مالك الرّقاب و عترت خود أئمّه ء ايزد وهّاب اگر شما دست تمسّك و اعتصام خود بكلام واحد علَّام و حبل المتين أئمّه ء معصومين عليهم السّلام زده از منهج ايشان قدم بيرون نگذاريد و اطاعت و متابعت ايشان را فرض عين و عين فرض دانسته از فرمودن آن أعيان تخلَّف و انحراف نورزيد هرگز گمراه نشويد و دور از مرحمت الله نگرديد زيرا كه مرا لطيف خبير مخبر و مطَّلع گردانيد و به من عهد و پيمان نمود كه اين دو چيز هرگز از من دورى نجويند تا آنكه با من بحوض كوثر رسند .\r\nدر آن دم عمر بن الخطَّاب برخاست بر مثال مغضب و با كمال اضطراب و گفت : يا رسول الله آيا اين عنايت و احسان از حضرت عزيز وهّاب براى همه ء أهل بيت تست ؟\r\nحضرت رسالتمآب فرمود كه : نه ليكن أوصياى من كه اوّل ايشان على برادر و وزير من و خليفه ء من در امّت من بعد از منست و ولىّ هر مؤمن و مؤمنه علىّ بن أبى طالب بعد از من و آن حضرت أوّل أوصياى منست بعد ازو پسر من حسن ( ع ) و بعد از حسن پسرم حسين ( ع ) و بعد از او نه نفر از أولاد و أمجاد او كه هر يك بعد از ديگرى بر مسند امامت و ولايت متمكَّن گردند تا آنكه همگى آن أعيان در كنار حوض كوثر به من رسند اين جماعت شهداى حضرت تبارك در زمين و حجج ربّ العالمين بر مخلوقين و خازنان علم و معرفت و معدن فضل و حكمت ربّ العزّتاند ، هر كه اطاعت ايشان نمايد چنانست كه اطاعت\r\n","description":"","footnote":"","page_name":" 139 ","page_number":139},
  {"content":"\r\nخداى منّان بجاى آرد و عاصى أمر و حكم ايشان عاصى أوامر و نواهى رحيم الرّحمن است .\r\nهمه ء ايشان گفتند : ما گواهى ميدهيم كه به همين نوع بلا زياده و نقصان حضرت رسول آخر الزّمان در محضر أكثر أصحاب و ياران از لسان معجز نشان خود بيان و عيان فرمود .\r\nپس أمير المؤمنين على عليه السّلام كلام صدق التيام خود را در سؤال طويلى گردانيد تا آنكه أكثر مناقب و فضل و كمال آن حضرت كه مروى و منقول از رسول ايزد متعال بود از ايشان سؤال و قسم بذات حضرت ذو الجلال نمود و هر چه از آن جماعت سؤال ميفرمود بالتّمام بواسطه ء صدق و راستى خود در آن مرام ايشان را قسم بذات ايزد علَّام ميداد همگى از روى سوگند تصديق او ميكردند و شهادت بر حقّانيت كلام آن امام الأنام ميدادند .\r\nچون حضرت أمير المؤمنين على ( ع ) از ذكر مطالب سؤال فارغ البالى گردانيد گفت : بار خدايا شاهد باش بر اين جماعت كه در هنگام تصديق تا شما را بگواهى مىآرند و ميگويند كه ما قابل نگرديم و اقرار ننمائيم مگر بسخنان كه از حضرت رسول ايزد سبحان استماع آن نموديم و آن برگزيده ء ربّ العزّت آن سخن را بما نقل و حكايت كرده باشد يا از كسى كه ما را ثقه و اعتقاد بقول او باشد ازين جماعت و غير ايشان كه از رسول خداى تبارك و تعالى شنيده اند آنگاه حضرت ولىّ الله گفت :\r\nاى ياران آيا شما اقرار داريد يا آنكه رسول صلَّى الله عليه و آله و سلَّم فرمود كه : كسى كه زعم او چنان باشد كه مرا دوست دارد و او حضرت على عليه السّلام را بغض و عداوت داشته باشد او در باب دعوى محبّت من كاذب است\r\n","description":"","footnote":"","page_name":" 140 ","page_number":140},
  {"content":"\r\nو مرا دوست ندارد ؟ و آنگاه حضرت حبيب الله صلَّى الله عليه و آله دست مبارك بر تارك سر من گذاشت و گفت : اين على است در آن دم شخصى گفت : يا رسول خداى اين چگونه است گفت ( ص ) بواسطه ء آنكه على از منست و من ازويم كسى كه دوستدار على است دوستدار منست و دوستدار من دوستدار خداى ذو المنن است و دشمن على دشمن من است و دشمن من دشمن خداى مهيمن است .\r\nدر آن وقت آن امام الأئمّه كلام به اين مقام رسانيد قريب به بيست از أفاضل آن طايفه گفتند : كه : بار خدايا چنين است كه أمير المؤمنين على ( ع ) ميفرمايد و باقى امّت ساكت گشتند .\r\nولىّ ايزد وهّاب بلسان خود با أهل سكوت خطاب فرمود كه : شما چرا ساكت شديد آنچه بر شما نيز ظاهر و هويدا باشد شهادت خود را مؤدّى گردانيد و ساكت و متفكَّر نمانيد در ساعت آن جماعت گفتند كه : اين ياران كه در حضور ما براى شما گواهى دادند در نزد ما ايشان ثقه اند در قول و فضيلت و حال و در سبقت اسلام و اطاعت رسول حضرت ذو الجلال ، در آن حال أمير المؤمنين على ( ع ) گفت : بار خدايا گواه باش بر اين طايفه .\r\nطلحه بن عبد الله كه او را داهية القريش ميگفتند يعنى در مردى از جميع قريش بيدلتر بود زيرا كه هيچ طايفه از طوايف در شجاعت و نسب مثل او نبودند و چون طلحه در ميان آن طايفه ء رفيع الشّأن بجبن و بد دلى شهرت تمام داشت لهذا او را داهية القريش ميخواندند .\r\nگفت : يا على شما آنچه را ميفرمائيد حقّ است امّا كسى با أبو بكر و دعواى\r\n","description":"","footnote":"","page_name":" 141 ","page_number":141},
  {"content":"\r\nخلافت او كه أصحاب تصديق او كردند چه كند ؟ مع هذا أنصار و مهاجر مقالت او را در روزى كه آن عتلّ بنزد شما آمد و ريسمان در گردن شما انداخته همگى أصحاب بشما گفتند كه بيعت كن شما در آن روز حجّت خود را بر عمر و ايشان تمام كرديد همه تصديق شما كردند .\r\nبعد از آن أبو بكر دعوى كرد كه من از پيغمبر ( ص ) شنيدم كه فرمود كه :\r\nخداى تبارك و تعالى براى ما أهل بيت ، نبوّت و خلافت با هم جمع ننمود بلكه نبوّت بما تفويض نمود و خلافت براى ساير امّت گذاشت .\r\nعمر بن الخطَّاب و أبو عبيده بن جرّاح و سالم و معاذ جبل در آن محلّ تصديق أبو بكر فرمودند و او را خليفه ساختند .\r\nآنگاه گفت : اى على ( ع ) تمامى آنچه شما از حضرت رسول خداى تعالى در باب خود نقل كرديد و ادّعا نموده حجّت بر دعواى خود ظاهر نموديد از سبقت در اسلام و اطاعت رسول ايزد علَّام و فضل و كمال و احترام در نزد نبىّ الاكرام همگى را ميدانيم كه حقّ است امّا مقدّمه ء خلافت را اين چهار نفر كه شهادت دادند بنوعى كه بسمع شما رسيد از شما دور گردانيد .\r\nچون أمير المؤمنين على ( ع ) از طلحه اين سخن استماع نمود در غضب شد و از گفتنهاى او چيزى از خود ظاهر ساخت كه قبل از آن ظاهر و عيان و تفسير و بيان آن ننمود چنانچه عمر در هنگام وفات خود فرمود كه آخر معلوم ما نشد كه أبو الحسن از اظهار آن سخنان چه اراده نمود .\r\nامّا علىّ بن أبى طالب عليه السلام روى مبارك بجانب طلحه آورده فرمود كه : و الله بخداى عالم مرا قسم است كه من با صحيفه ء خود كه با آن در روز قيامت به حضرت ربّ العزّت ملاقات مينمايم در نزد من بسيار دوستر است از صحيفه ء آن\r\n","description":"","footnote":"","page_name":" 142 ","page_number":142},
  {"content":"\r\nچهار نفر كه پيشتر نيز تعاهد بر قتل حضرت سيّد البشر در كعبه كرده و قسم با يك ديگر در كشتن آن سرور شرط نمودند كه بر عهد خود وفا نمايند ، اگر الحال با من مخالفت و عداوت ظاهر كنند عجب نيست و ايشان را از روى خلافت است ليكن هرگز با آن نميرسند .\r\nو الله كه شهادت ايشان باطل است و دليل ايشان ساقط و عاطل امّا اى طلحه آنچه فرمودى كه خلافت بواسطه ء ساير امّت است آنكه أبو بكر خبر موضوع از روى كذب و بهتان از لسان معجز نشان سيّد الانس و الجانّ نقل كرد مع هذا اين دليل ايشان نيز باطل است زيرا كه قول حضرت رسول ( ص ) كه در روز خمّ غدير ميفرمود كه : من كنت مولاه فعلىّ مولاه .\r\nيعنى : هر كه را من أولى به او باشم از نفس او پس اين على أولى است به او از نفس او پس در هنگام كه آن جماعت امراء و حكَّام باشند چگونه من أولى بايشان باشم از نفس ايشان و حال آنكه رسول خداى عزّ و جلّ در حقّ من فرمود كه ترا در نزد من ميراث هرون است در نزد موسى غير از نبوّت يعنى مراتب كمال كه براى حضرت هرون بود براى من نيز بايد همگى آن ثابت و عيان باشد مگر رتبه ء نبوّت كه براى هرون مقرّر بود و به جهت من رتبه ولايت مقرّر گشته اگر چيز ديگر ميبود حضرت نبىّ المحمود آن را نيز استثناء مىنمود پس بنا بر قول نبىّ الورى امراء را در جميع امور برايا اولويّت و أحقّيت بود در ولايت و خلافت و غير آن .\r\nديگر آنكه حضرت رسالتمآب خطاب مستطاب باقى أصحاب و باقى حضّار مجلس رضوان مآب كرده فرمود كه من در ميان شما دو چيز كتاب ايزد تعالى و عترت خود أئمّة الهدى را ميگذارم اگر متمسّك به آن دو چيز عزيز گرديد\r\n","description":"","footnote":"","page_name":" 143 ","page_number":143},
  {"content":"\r\nهرگز گمراه نگرديد بايد كه ديگران را بر آن أعيان مقدّم مداريد و از ايشان روى نگردانيد و ايشان را تعليم ندهيد زيرا كه ايشان از تمامى شما أعلم و افضلاند .\r\nهر گاه حضرت رسول الله صلَّى الله عليه و آله و سلَّم بساير مردم به حكم ايزد علَّام فرموده باشد كه اين أوصياى من أعلم از شما و از ساير امماند ، آيا سزاوار است كه خلافت امّت به غير آن كسى كه أعلم بكتاب خداى عالم و به سنّت رسول صلَّى الله عليه و آله و سلَّم مانند مقرّر بود زيرا كه تقديم مفضول بر فاضل پسنديده أرباب علم و فضل نيست بلكه در نزد خداى عزّ و جلّ قبيح و باطل است چنانچه در كلام لازم الاكرام و الاحترام ميفرمايد كه :\r\n* ( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ ) * .\r\nو نيز ميفرمايد كه : * ( وَزادَه بَسْطَةً فِي الْعِلْمِ وَالْجِسْمِ ) * . و نيز فرموده كه :\r\n* ( ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ ) * .\r\nدر اين آيات و در غير اينها جاهل را بما عالم مساوى نكردند . و نيز حضرت رسول ربّ العزّت فرموده كه در هيچ زمان خلقان أمر حكومت و ولايت خود به كسى ندادند كه نادان باشد و در ميان ايشان أعلم از آن بود بلكه هميشه مردم أمر ولايت خود به كسى تفويض نمودند كه أفضل و أعلم همگى و تمامى از مردمان بود اگر چه خلاف آن ميكردند أمر ولايت سمت ترقّى و رفعت نيافتى بلكه پذيرفتى و نظام مهام أنام بانتظام نرسيدى تا آنكه بايست از آن رأى مراجعه نموده و عالمى را بواسطه ء انصرام أمر ولايت تعيّن كنند امّا ولايت غير امارت است اى طلحه دليل بر كذب و بطلان و فجور و عصيان ايشان آنست كه تمامى آن جماعت در حضور حضرت و بأمر نبىّ الأنام بر من بامارت مؤمنان سلام كردند\r\n","description":"","footnote":"","page_name":" 144 ","page_number":144},
  {"content":"\r\nپس من أمير و خليفه همه شما باشم .\r\nاى طلحه حجّت ديگر من بر ايشان و بر تو و بر آن كسى كه پيوسته با تو رفعت است يعنى زبير بن العوام و بر سعد و ابن عوف و اين كسى كه الحال خليفه خود كرديد يعنى عثمان بن عفّان و بر ساير امّت آنست كه : اى معشر شورى ما و شما بالتّمام زندگانيم و همه حاضر شاهديم كه أبو بكر و عمر بر اولويّت خود بر خلافت امّت همان حديث موضوع كه از روى كذب و افترا به حضرت رسول مجتبى نسبت دادند كه براى ما أهل البيت نبوّت و خلافت هر دو جمع نميشود . و به وسيله ء اين افترا بر مسند خلافت متمكَّن گشتند و الحال كه عمر مرا در شورى با شما رفيق گردانيد كه بعد از شورى اتّفاق بر خلافت يكى ازين شش نفر نمائيم خواه من و خواه ديگرى .\r\nآيا عمر در شهادت خود كه در آن روز براى أبو بكر داد اگر صادق بود پس چرا مرا در شورى داخل گردانيد ؟\r\nآيا براى خلافت و امارت بود يا أمرى ديگر اگر بواسطه ء خلافت و امارت نبود پس شما چگونه اتّفاق بر خلافت عثمان نموديد و امارت او جايز نباشد زيرا كه عمر ما و شما را بواسطه ء شورى أمر ديگر مقرّر كرد و اگر بواسطه ء خلافت بود پس اينكه مرا داخل در شورى نمود بنا بر قول و شهادت عمر البتّه نبايست نمود بلكه اخراج بايست فرمود زيرا كه عمر در محضر أنصار و مهاجر و جمعى ديگر گفت :\r\nكه حضرت پيغمبر اهل بيت خود را از سرير خلافت بدر كرد و آن حبيب الله مجيب خبر داد كه اهل بيت او را از آن نصيب نيست .\r\nپس عمر در هنگام كه هر يك يك ما را پيش خود خواند و گفت : كه بايد كه اجتماع بر خلافت يكى ازين شش نفر كه با هم رفيق در شورى ميباشيد نمائيد .\r\n","description":"","footnote":"","page_name":" 145 ","page_number":145},
  {"content":"\r\nبعد از آن روى بعبد الله بن عمر آورده گفت : شما در آن محلّ حاضر بوديد ترا بخداى عالم قسم است كه پدر شما در هنگام برآمدن شما چه گفت ؟\r\nعبد الله بن عمر گفت : يا أمير المؤمنين احتياج بسوگند نيست پدرم گفت : اگر ياران قريش اجتماع به اين أصلع نمايند كار نيكو شود چه او مردم را بر حجّت روشن و عيان و اقامت بر كتاب پروردگار ايشان و بر سنّت حضرت رسول الزّمان مينمايد .\r\nحضرت أمير المؤمنين ( ع ) گفت : در وقتى كه پدرت چنين گفت تو چه گفتى ؟\r\nعبد الله بن عمر گفت : من بپدرم گفتم كه : هر گاه چنين است پس چرا او را خليفه ء امّت نميگردانى و مردم را از اين حيرت نميرهانى ؟\r\nحضرت أمير المؤمنين على عليه السّلام گفت : پدرت در جواب شما چه گفت ؟\r\nابن عمر گفت : آنچه پدرم گفت حرف گفتنى نيست بشما و به ديگرى نخواهم گفت .\r\nعلى عليه السّلام گفت : كه اى عبد الله آنچه پدرت بشما گفت حضرت رسول صلَّى الله عليه و آله و سلَّم در أيّام حيات خود مرا به آن خبر داد ، و باز در شبى كه پدرت وفات يافت بخواب من آمده هر كه آن حضرت را در خواب بيند چنانست كه در بيدارى ديده باشد .\r\nابن عمر گفت : يا على حضرت پيغمبر صلَّى الله عليه و آله و سلَّم به شما چه خبر داد ؟\r\nگفت : ترا اى ابن عمر بذات خداى أكبر سوگند است كه اگر من به\r\n","description":"","footnote":"","page_name":" 146 ","page_number":146},
  {"content":"\r\nحقيقت آن أمر ترا مطَّلع و مخبر گردانم تصديق مينمائى ؟ سليم بن قيس الهلالى گويد كه : چون عبد الله بن عمر اين سخن از حضرت أمير المؤمنين حيدر استماع نمود ساكت و متحيّر گرديد در آن وقت آن امام الأئمّه به او گفت : در آن وقت پدرت گفت : كه اگر قريش اين أصلع را به ولايت اختيار كنند كار نيكو شود بامّت ، شما به پدرت گفتيد كه پس شما را چه مانع است كه او را خليفه نميگردانى ؟ پدرت در جواب شما گفت : مانع من عهد و شرط است كه با ياران در كعبه سابقا كرديم و در آن باب كتاب ميان ما و أصحاب قلمى شد خلاف عهد أصحاب از مثل من پسنديده و مستطاب نيست .\r\nابن عمر ساكت شد ، حضرت ولىّ الله گفت : اى عبد الله ترا قسم به حضرت رسول الله صلَّى الله عليه و آله و سلَّم است كه از جواب من ساكت نگردى و آنچه حقيقت واقعى است بيان نمائى .\r\nسليم بن قيس رضى الله عنه گويد : ابن عمر را در آن مجلس بذات ايزد أقدس قسم است كه ديدم گريه در گلوى او مختنق گشته از هر دو چشمش اشك روان شد .\r\nچون ولىّ بيچون ديد كه ابن عمر از خجلت و قدرت جواب ندارد و شرمنده و زبون گرديد در آن وقت روى بطلحه و غيره آورده گفت : اى طلحه و اى زبير و اى ابن عوف و اى سعد و الله بخداى عالم مرا قسم است كه اگر اين چهار نفر كه اينجا حاضرند در أمر شورى كارى كه وسيله ء تكذيب رسول صلَّى الله عليه و آله و سلَّم بود ظاهر گردانند هرگز شما را ولايت آن حضرت و أوصياى او حلال نباشد ، و اگر رسول حضرت ايزد خالق را صادق ميدانيد اى ياران شما را حلال نبود كه مرا در شورى با خود داخل گردانيد چه أمر داخل گردانيدن\r\n","description":"","footnote":"","page_name":" 147 ","page_number":147},
  {"content":"\r\nدر شورى در خلاف قول حضرت رسول خدا است و مخالف رسول ايزد مختار در دنيا و آخرت مفلح و رستگار نيست .\r\nبعد از آن ولىّ واحد منّان روى به آن ياران آورد و گفت : اى معشر مردم مرا از منزلت و اعتبارى كه در پيش شما دارم خبر دهيد و بهر نوع كه مرا شناختيد بيان نمائيد .\r\nآيا در ميان شما صادقم يا كاذب ؟ در ساعت گفتند : صادق و راست گوئى لا و الله شما را كاذب نميدانيم و گمان ما هم نيست زيرا كه تحقيق ميدانيم كه در زمان اسلام بلكه در أيّام جاهليّت نيز دروغ نگفتيد .\r\nچون حضرت اين شهادت و سوگند ايشان استماع نمود گفت : و الله قسم بذات ايزد معبودى كه ما أهل البيت را گرامى نبوّت نمود و محمّد مصطفى كه أشرف رسل و أنبياى عزّ و جلّ است از سلسله ء ما مقرّر فرمود ، و بعد از حضرت سيّد المرسلين ما را ربّ العالمين معزّز و مكرّم فرموده أئمّه ء همگى و تمامى مؤمنين گردانيد ، أوامر و نواهى حضرت الهى را غير ما أهل بيت حضرت رسالت پناهى كما هو حقّه بخلقان نرسانند و خلافت و امامت در ميان ما و أوصياى حضرت نبىّ الرّحمه باصلاح رسد و حضرت ايزد مجيب هيچ أحدى را در أمر ولايت با ما شريك و ذى نصيب نگردانيد بلكه نبوّت و ولايت را مخصوص ما أهل البيت نمود امّا رسول الله صلَّى الله عليه و آله و سلَّم خاتم النّبيّين است .\r\nو بعد از آن حضرت نبىّ و رسول ديگر از حضرت ربّ العزّت تا روز قيامت مرسل و مبعوث نگردد و ما أئمّة البريّه را نيز از سلسله ء حضرت ( ع ) خليفه آن نبىّ الأئمه در زمين شهداء خود بر ساير مخلوقين گردانيد طاعت ما را بر تمامى امّت واجب و لازم نمود و ما را بنفس نفيس حضرت رسول مقدّس ايزد أقدس\r\n","description":"","footnote":"","page_name":" 148 ","page_number":148},
  {"content":"\r\nمقرون فرمود چنانچه در چند محل از قرآن حقيقت أحوال و نسبت ما را به حضرت رسول ايزد متعال بيان و عيان نمود پس خداى عزّ و جلّ محمّد را نبىّ و خاتم الرّسل و ما را خلفاى آن حضرت و أئمّة السّبيل در كتاب منزل خود گردانيد و بعد از آن خداى تبارك و تعالى رسول خود را أمر فرمود كه ولايت ما را و امامت ما را تبليغ نمايد .\r\nحضرت نبىّ المحمود بموجب حكم و أمر واجب الوجود تبليغ ولايت و امامت ما را بامت نمود پس اى معشر أهل شورى من با اين عثمان كدام أحقّ و أولى بمجلس و مكان رسول ايزد منّان باشيم و حال آنكه جميع شما در هنگام كه رسول مجتبى مرا به جهت تبليغ سوره ء براءة بمكَّه فرستاد چون هر كسى در آن باب بواسطه ء مطالب و مرام خود چيزى بسمع سيّد الأنام ميرسانيد حضرت رسول ايزد معبود فرمود كه بموجب وحى حضرت واجب الوجود تبليغ اين أمر نمينمايد الَّا من يا كسى كه از من بود شما را بخداى عالم قسم است كه آيا اين كلام از حضرت نبىّ الأنام استماع نموديد ؟\r\nفي الفور گفتند : بار خدايا نعم ما گواهى ميدهيم كه ما اين سخن از رسول ذو المنن در وقتى كه شما را با سوره ء براءه به صورت مكَّه ميفرستاد شنيديم .\r\nپس أمير المؤمنين ( ع ) گفت كه : اين صاحب شما كه الحال او را خليفه ء امّت ميگردانيد قدرت آن ندارد بلكه او را صلاحيّت و اعتماد آن نيست كه صحيفه به مقدار عرض و طول چهار انگشت از هيچ أحدى از امّت خصوصا از حضرت رسالت صلَّى الله عليه و آله و سلَّم بامّت رساند فكيف او را قدرت و صلاحيّت امامت أرباب ملَّت بود و بيقين دانيد كه به غير من هيچ أحدى را اليوم قدرت و صلاحيّت تبليغ أحكام شرع و آداب دين رسول ايزد علَّام كما ينبغى و يليق بطوايف أنام\r\n","description":"","footnote":"","page_name":" 149 ","page_number":149},
  {"content":"\r\nنيست ، پس ما و عثمان كدام أحقّ بمجلس و مكان كه مخصوص است برسول خداى ايزد سبحان باشيم ، يا ازين جماعت كه حاضرند در اين مجلس از امّت شورى .\r\nطلحه گفت : يا على ما اين سخن از حضرت مهيمن شنيديم بايد كه براى ما تفسير و بيان نمائى كه چگونه هيچ أحدى صلاحيّت تبليغ أوامر و نواهى و ساير آداب و أحكام دين حضرت رسالت پناهى ببندگان الهى از طرف خود رسول ( ص ) غير از تو كسى ديگر ندارد ، و حضرت سيّد البشر بما و ساير برايا گفت كه : آنچه من در باب أمير المؤمنين على عليه السّلام بشما رسانيدم البتّه حاضر به غايب رساند و والد بولد اعلام نمايد در عرفه عيد الضّحى در حجّة الوداع در محضر أكثر مهاجر و أنصار فرمود كه : رحمت خداى بر آن كس باد كه آنچه از من شنيده آن را به غير خود رساند يعنى آنچه در باب ولايت ، و خلافت أمير المؤمنين ( ع ) كه من بموجب أمر ايزد علَّام بشما تبليغ فرمودم بايد كه جميع مردمان با كمال توجّه قلب و جنان و جوارح و أركان متوجّه آن گردند و اطاعت على و باقى أئمّة البريّه را لازم شمرند و آن أعيان را أفقه و أعلم از تمامى أهل عالم دانند زيرا كه بسا حامل فقه كه فقاهت ندارد و بسا حامل فقه و عالم كه رجوع به كسى كه أفقه ازو نباشد نمايد .\r\nسه چيز است كه دل مرد مسلم از آن خالى نبايد بود يكى اخلاص بندگى و عمل از براى خداى عزّ و جلّ .\r\nدوّم سمع و اطاعت ولات أمر يعنى أوصياى حضرت خاتم الرّسل .\r\nسوّم ملازمت جماعت ايشان زيرا كه دعوت واليان محيط است به همه ء مردمان و در چند موضع من از لسان معجز نشان رسول آخر الزّمان\r\n","description":"","footnote":"","page_name":" 150 ","page_number":150},
  {"content":"\r\nاستماع نمودم كه ميفرمود : بايد كه شاهد غايب را بر حقيقت مقدّمه ء على ( ع ) اعلام نمايد .\r\nأمير المؤمنين على عليه السّلام در جواب طلحه فرمود كه : حضرت - رسول خداى تعالى بمضمون : * ( وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * هر چه از قول و فعل از آن حضرت خاتم الرّسل سانح و صادر گردد بموجب أمر وحى خداى عزّ و جلّ است .\r\nو نيز حضرت رسول صلَّى الله عليه و آله و سلَّم در روز غدير خمّ و در روز عرفه ء عيد الضّحى بواسطه ء مردم در حجّة الوداع در آخر خطبه كه بواسطه ء معشر مردمان بيان نمود فرمود كه :\r\nمن در ميان شما دو چيز ميگذارم اگر به آن متمسّك شويد هرگز گمراه نشويد كتاب خدا و أهل بيت خود أئمّة الهدى عليهم السّلام را زيرا كه حضرت لطيف خيبر به من خبر داد و عهد نمود كه آن دو چيز از يك ديگر متفرّق نگردند تا كنار حوض كوثر به تو رسند و اتّفاق آن دو أمر با يك دگر مثل دو چيز است مثل اين دو و نه مانند اين دو اشاره به سبّابه و وسطى نمود كه هر يك بر قدّام ديگرند بايد متمسّك بايشان شويد و از ايشان دور مشويد . و در هيچ محلّ و مكان تقديم بر ايشان ننمائيد و از ايشان تخلَّف و انحراف نورزيد ، و تعليم ايشان مدهيد زيرا كه آن أئمّة الهدى أعلم هستند از شما و از ساير خلق الله تعالى .\r\nبدرستى كه أمر كرد خداى تعالى ساير مردم را بالتّمام به آن كه با هر كه ملاقات فرمايند تبليغ وجوب اطاعت أئمّه ء از آل محمّد صلَّى الله عليه و آله و سلَّم و وجوب مراعات حقّ ايشان بر عامّه ء خلقان نمايند ، و مطلب حضرت رسول ( ص ) ازين تأكيدات در آن حال آنست كه هر چه از حضرت ربّ العزّت مأمور بر تبليغ\r\n","description":"","footnote":"","page_name":" 151 ","page_number":151},
  {"content":"\r\nآن بامامت شده آن را بامّتان رساند در آن حال جمعى كه باستسعاد شرف ملاقات فايض البركات مستسعد بودند بتبليغ أمر ولايت من بموجب أمر حضرت مهيمن نمود و امامت باقى أئمّه با ايشان رسانيد و چون بر رسول بيچون ظاهر شده كه توجّه او ببارگاه حضرت إله بموجب اعلام پيك ايزد علَّام جبريل أمين عليه سلام الله ، قريب گشته لهذا بحضّار مجلس بهشت قرين ارم تزئين تأكيد فرمود به جمعى كه غايب باشند چون شاهدان به آن جماعت رسند خبر تبليغ ولايت أئمّه ( ع ) به آن طايفه رسانند تا آنكه جميع أئمّه ء حضرت خاتم الرّسل مأمور از عزّ و جلّ در باب تبليغ آن بساير خلقان شده بهمگى ايشان رسيده باشد فلهذا عامّه ء حاضران را أمر ميفرمود كه تبليغ آن بعامّه ء غايبان نمايند تا غيّب را حجّت در آن باب در يوم الحساب بر حضرت رسالتمآب باشند و هر چه حضرت رسول به آن مبعوث بخلقان شده با ايشان رسيده باشد و چون حضرت رسول ( ص ) پيوسته در آن أمر تأكيد بسيار مينمود .\r\nچنانچه شما اى طلحه حاضر بوديد و مىشنيديد كه آن حضرت به من خطاب فرمود كه :\r\nاى برادر قضاء دين و ابراء ذمّه ء من غير از تو كسى ديگر نخواهد نمود تو أداء دين من و ابراء ذمّه ء من از هر أحد و غرامات من مينمائى و مقاتله با أهل انكار براى سنّت من بعد از من ميفرمائى .\r\nاى طلحه وقتى كه أبو بكر متولَّى أمر خلافت امّت گرديد آيا ديدى هيچ دين و عدات آن حضرت را مؤدّى سازد ؟\r\nطلحه گفت : بر من ظاهر نيست .\r\nأمير المؤمنين على عليه السّلام از روى توبيخ گفت : شما جميعا تابع\r\n","description":"","footnote":"","page_name":" 152 ","page_number":152},
  {"content":"\r\nاو شويد نه قضاى جميع ديون رسول ايزد بيچون من نمودم و آن سرور همگى شما را خبر داد كه قضاء دين او به غير من ديگرى نخواهد نمود و اگر احيانا أبو بكر چيزى به كسى داده باشد آن قضاى دين و عدات حضرت سيّد المرسلين نگردد و قضاء دين و عدات آن حضرت كسى نمايد كه ابراء ذمّه ء آن سرور من جميع الوجوه فرمايد .\r\nشما و ساير برايا را اطَّلاع كما ينبغى و يليق بر أحوال رسول ايزد متعال نيست و هر چه از حضرت ذو الجلال به آن رسول با عزّ و اقبال رسيد همگى و تمامى آن بعد از وفات رسول ايزد منّان بائمّه يعنى أوصياى ايشان و اصل گرديد لهذا ايزد وهّاب در كتاب خود بر همه ء أصحاب بلكه بر ساير مخلوقين اطاعت ايشان را واجب و فرض عين نموده و تمامى را بر ولايت آن هدايت انس و جانّ مأمور گردانيد .\r\nهر كه اطاعت ايشان كند چنانست كه اطاعت حضرت خالق البريّه نمايد و عاصى و متمرّد از أمر و حكم ايشان عاصى حضرت قادر منّانست .\r\nطلحه گفت : يا أبو الحسن من از روزى كه از حضرت رسول ذو المنن اين سخن شنيده ام چون مطَّلع بر حقيقت آن أمر نبودم نميدانستم كه حضرت پيامبر از ما تأكيد آن أمر چه ميخواهد الحال چون تفسير آن نمودى مرا از آن حيرت بيرون آوردى جزاك الله خيرا يا أبا الحسن عن جميع امّته محمّد الجنّة .\r\nيا أبا الحسن مدّتى است كه چيزى در خاطرم دارم و ميخواهم از تو بپرسم ، بعد از فوت حضرت پيغمبر صلَّى الله عليه و آله و سلَّم چند روزى شما توقّف در خانه ء خود نموديد و چون بيرون آمديد وجه آن بر ما ظاهر و عيان نيست .\r\nسليم بن قيس الهلالى گويد كه : حضرت أمير المؤمنين على عليه -\r\n","description":"","footnote":"","page_name":" 153 ","page_number":153},
  {"content":"\r\nالسّلام در جواب فرمود كه : أيّها النّاس من چون حضرت رسول واحد بيچون متوجّه درگاه و قاصد بارگاه حضرت إله شد به هيچ كارى نپرداختم و خود را مشغول به غسل و كفن و دفن آن حضرت ساختم و چون از اقدام و قيام تجهيز سيّد الأنام بپرداختم مشتغل بجمع آيات كتاب خداى عزّ و جلّ گشتم تا آنكه آيات كلام ايزد علَّام را بالتّمام جمع نمودم اين همه كتاب ايزد وهّاب است در نزد من يكحرف از آن از من ساقط نگشته .\r\nطلحه گفت : يا أبا الحسن ( ع ) آنچه شما نوشته و تأليف نموديد من آن را نديدم ليكن در وقتى كه عمر كسى به خدمت شما بواسطه ء طلب كلام الله تعالى فرستاده شما ارسال مصحف بنزد عمر ننموديد چون عمر ديد كه شما مصحف را نفرستاديد بر خود پيچيد بعد از آن ساير مردمان را بنزد خود طلبيد چون حاضر شدند دو نفر در آن محضر شهادت بر شما بر كتابت آيه دادند و يك نفر أداى شهادت بر عدم كتابت همان آيت داد و گفت :\r\nعلى ( ع ) آن آيه را داخل قرآن ننمود در آن اثنا عمر گفت كه : من شنيدم كه در روز يمامه قومى را مقتول گردانيدند كه همه ء ايشان تلاوت قرآن ميكردند بقرائت خاصّى كه به غير ايشان هيچ أحدى از خلقان قرآن بدان نمط - نخواندى .\r\nطلحه گفت : شنيدم كه عثمان در أيّام جمع قرآن كه مىنوشتند از آن مجلس برخاست و بيرون رفت .\r\nفي الفور گوسفندى خود را به آنجا رسانيد و يك صحيفه ء آن را خورد پس هر چه در آن صحيفه بود مكتوب نشد زيرا كه منتسخ ديگر نبود كه از روى آن آيات قلمى\r\n","description":"","footnote":"","page_name":" 154 ","page_number":154},
  {"content":"\r\nگردد .\r\nو شنيدم كه عمر و باقى أصحاب كه كتاب و تأليف كتاب ايزد وهّاب در عهد عمر و در عهد عثمان مينمودند و ميگفتند كه سوره ء الأحزاب در عدد آيات برابر سوره ء البقره ايست و سوره ء النّور يك صد و شصت آيه است و سوره ء الحجر يك صد و نود آيه .\r\nاى على اين چه نوع است و شما را چه مانع است از آنكه كتاب حضرت مالك الرّقاب جمع و تأليف نمودى آن را بواسطه ء خلقان بيرون نمىآرى و چون در وقتى كه عمر مصحف تأليف و جمع نمود و عثمان آن را متصرّف شد و بواسطه ء أرقام آن كتاب جمع نمود تا از آن نسخ چند بردارند و تمامى مردم را به تلاوت همان يك مصحف مقرّر داشته و مصحف أبىّ بن كعب و ابن مسعود را پاره پاره ساخته هر دو را در آتش سوخت .\r\nحضرت على ( ع ) گفت : يا طلحه جميع آيات كه خداى عزّ و جلّ بر حضرت محمّد خاتم الرّسل مرسل و منزل گردانيد با ملأ رسول صلَّى الله عليه و آله و سلَّم و بخطَّ من در پيش منست و تأويل تمامى آيات با بركات قرآنى و كلمات صدق سمات فرقانى كه به حضرت محمّد فرستاد و همه حلال و حرام و حدّ و أحكام و همگى آنچه محتاج اليه تمامى انامست تا يوم القيام مكتوب بخطَّ خود و باملاء رسول عليه الصّلوة و السّلام در نزد منست حتّى ارش خراشيدن روى و جنايت آن .\r\nطلحه گفت : يا أبا الحسن عجب دعوى مىنمائى همه چيز از صغير و كبير و نقير و قطمير و از خاصّ و عامّ و از ما كان و ما يكون الى يوم القيمه در نزد تو مكتوب در كلام ملك علَّام است ؟ حضرت أمير المؤمنين ( ع ) فرمود بلى چنين است و من بتعليم حضرت رسول مهيمن عالم به همه آنم .\r\nاى طلحه به غير آن بدان كه حضرت رسول خداى تعالى در ايّام مرض از روى سرّ هزار باب از علم بر من گشود كه هر يك باب آن مفتاح هزار باب ديگر از علمست .\r\n","description":"","footnote":"","page_name":" 155 ","page_number":155},
  {"content":"\r\nاى طلحه : اگر شما و باقى امّت از روز قبض روح آن رسول ايزد سبّوح تابع من گشته اطاعتم مىنمودند از مزاياى اكرام و انعام حضرت مهيمن علَّام از بالاى سر و از تحت أرجل أكل نعم حضرت عزّ و جلّ ميفرمودند : الحال كه خلاف أمر ميان ظاهر و عيان نموديد از سعادت ادراك آن محروميد .\r\nاى طلحه : تو حاضر نبودى در آن روزى كه مرض حضرت نبىّ العباد به غايت اشتداد يافت أصحاب اضطراب مىنمودند .\r\nحضرت نبىّ الوهّاب فرمود كه : دوات و كاغذ و شانه حاضر كنيد ، تا خبرى قلمى نمايم به جهت امّت كه مبادا بعد از من بضلالت افتند .\r\nصاحب تو گفت : اى ياران اين مرد الحال از شدّت مرض هذيان ميگويد چون حضرت رسول ايزد واهب آن سخن شنيد ، بغايت در غضب شد ، و گفت :\r\nاز پيش من دور شويد ، و ترك نوشتن كاغذ نمود و بعد از آن با آن جماعة تكلَّم ننمود .\r\nطلحه گفت : نعم يا أبو الحسن ، چنين بود و من حاضر بودم .\r\nحضرت أمير المؤمنين على عليه السّلام گفت : چون شما بيرون رفتيد حضرت رسول خداى تعالى مرا از آنچه اراده كتابت آن داشت خبر داد كه چه مىنوشتم ، و اين جماعت عامّه را بر آن گواه ميگرفتم .\r\nدر آن أثناء جبرئيل أمين از قبل ربّ العالمين در رسيد و آن سرور را مطَّلع و مخبر گردانيد كه حكم قضا و قدر بر اختلاف امّت و مفارقت آن طايفه از حضرات أئمّه ( ع ) مقرّر گشته .\r\nبعد از آن صحيفه طلب نمود و بر من املاء فرمود آنچه اراده داشت كه\r\n","description":"","footnote":"","page_name":" 156 ","page_number":156},
  {"content":"\r\nبراى ياران در شانه قلمى نمايد ، و چون رسول حضرت بيچون از كتابت صحيفه فارغ گشت سه رهط را بر آن شاهد گردانيد ، سلمان و أبا ذرّ غفّارى و مقداد أسود الكندى رضى الله عنه .\r\nپس از آن أسامى آن جماعت أئمّة الهدى كه حضرت ملك تعالى شأنه أمر باطاعت آن اعلام الى يوم القيامه نمود ، براى من يكان يكان را نام برده بيان نمود .\r\nچنانچه اسم مرا در أوّل ذكر أسامى آن أعيان بيان گردانيد بعد از آن نام اين پسر مرا مذكور كرد ، بعد از آن نام اين پسر ديگر مرا ذكر نمود ، و اشاره به حسن و حسين عليهما السّلام فرمود .\r\nپس از آن اشاره به نه نفر از أولاد أمجاد پسر من حسين عليه السّلام نمود آنگاه آن امام العباد روى بأبا ذر غفارى و مقداد آورده و گفت :\r\nشما در آن دم در خدمت رسول صلَّى الله عليه و آله و سلَّم حاضر بوديد آيا چنين بود يا نه ؟\r\nفي الفور مقداد و أبا ذر هر دو به پاى برخاستند و گفتند : كه ما گواهى مىدهيم به رسول صلَّى الله عليه و آله و سلَّم كه همين نوع از آن پيغمبر آخر الزّمان بلا زياده و نقصان شنيديم .\r\nپس طلحه گفت : اى ياران بخداى قسم است كه من شنيدم از رسول صلَّى الله عليه و آله و سلَّم كه در حقّ أبى ذر فرمود :\r\nكه در زمين و در آسمان ذى لهجه ء ، أصدق ، يقين راست گوىتر ، و نيكوكار ، در نزد خداى أكبر از أبو ذر نيست ، و من\r\n","description":"","footnote":"","page_name":" 157 ","page_number":157},
  {"content":"\r\nگواهى مىدهم كه ابا ذر و مقداد هر دو گواهى ندادند مگر به حق و تو اى على ( ع ) از آن هر دو اصدق و نيكوكارترى در نزد من در آن هنگام حضرت أمير المؤمنين ( ع ) گفت :\r\nاى طلحه بپرهيز به خداى عزيز و تو يا زبير تو يا سعد و تو يا ابن عوف بپرهيزيد بخداى حميد مجيد و بر اثر رضاى و اختيار خواهش ايزد تبارك تعالى رويد ، * ( وَلا يَخافُونَ لَوْمَةَ لائِمٍ . ) * يعنى در مراعات طرف حق و اطاعت آن از سرزنش سرزنشكنندگان ترس نبايد . بعد از آن طلحه گفت :\r\nاى ابو الحسن من شما را آنچه در باب امر قرآن سؤال كردم كه چرا آن را بر خلقان ظاهر و عيان نميگردانيد ، و مرا جواب ندادى ؟\r\nحضرت فرمود : كه يا طلحه من عمدا جواب ندادم و از جوابت به او باز ايستادم ، مرا خبر ده كه آنچه عمر و عثمان در باب قرآن نوشته اند آيا همه قرآن است ، يا بعضى از آن غير قرآن است ؟\r\nطلحه گفت : بلكه همه ء آن قرآنست .\r\nحضرت أمير المؤمنين على ( ع ) فرمود : كه اى طلحه اگر آن چه در دست فراگيريد هر آينه نجات مىيابيد و داخل جنات مىگرديد ، زيرا كه در اين قرآن حجت ما و بيان حق ما و فرض طاعت ما بر شما و بر ساير خلق الله تعالى ظاهر و هويدا است ، طلحه گفت : همين ما را كافى است ، گاهى كه قرآن باشد ، آنگاه طلحه گفت : اى على آنچه در پيش دست تست از قرآن و تاويل آن و علم حلال و حرام آن را به كه مىرسانى و بعد از تو كه صاحب آن است\r\n","description":"","footnote":"","page_name":" 158 ","page_number":158},
  {"content":"\r\nأمير المؤمنين على ( ع ) گفت :\r\nآنچه مرا حضرت رسول واجب الوجود امر نمود كه بعد از خود آن را بوصى خود و اولى از تمامى مردم بمردم پسرم حسن ( ع ) دفع نمايم و پسرم در هنگام رحلت به پسر ديگرم حسين ( ع ) رد كند و او به پسر خود على بن الحسين ( ع ) بعد از آن از هر يك به ديگرى رسد از اولاد حسين ( ع ) تا آنكه آخر ايشان همه بر كنار حوض كوثر با قرآن به حضرت پيغمبر آخر الزمان رسند ايشان از قرآن و قرآن از ايشان هرگز از يك ديگر مفارقت ننمايند .\r\nاى طلحه بعد از عثمان معاويه بن ابى سفيان و پسرش يزيد هر دو والى امر و خلافت امت گردند و بعد از آنها هفت نفر از اولاد حكم بن ابى العاص خلافت كنند يكى بعد از ديگرى تا آنكه دوازده نفر ائمه ضلال به جاى رسول ايزد متعال بناحق نشينند و اين طايفه همان جماعتند كه حضرت رسالتمآب ( ص ) آنها را در خواب ديد كه بقهقرى جمعى از امت بمنبر آن رسول رب العزت تردد ميكنند ، ده نفر از بنى اميه اند ، و دو نفر ديگر كه اساس و بنيان اين ظلم و طغيان در حق اهل بيت رسول آخر الزمان گذاشتند و گناه بر اين دوازده نفر در روز قيامت برابر گناه تمامى امتست و از ابى ذر غفارى رضى الله عنه منقول و مروى است كه : چون حضرت نبى المحمود وفات نمود امير المؤمنين ( ع ) همگى آيات كلام ايزد علام را جمع فرمود ، و در محضر انصار و مهاجر آورده بر ايشان عرض نموده گفت :\r\nاين همگى و تمامى آيات با بركات قرآن حضرت منان است كه بموجب امر وصيت نبى الرحمه جمع كردم .\r\n","description":"","footnote":"","page_name":" 159 ","page_number":159},
  {"content":"\r\nچون ابو بكر آن مصحف را برداشت و گشود در اول صفحه آن ذكر فضايح قوم بود ، چون عمر استماع كلمه ء قليلى از آن نمود برجست و گفت :\r\nيا على بردار اين مصحف را ما را هيچ احتياجى كار به اين قرآن نيست امير المؤمنين على ( ع ) نيز في الفور كتاب رب غفور را برداشته با بهجت و سرور روانه دولتسراى خود گرديد ، در آن اثنا زيد بن ثابت كه قارى قرآن بود ، در آن مكان حاضر شد ، عمر گفت :\r\nيا زيد ، الحال على قرآن را بنزد ما حاضر گردانيد كه فضايح مهاجر و انصار درو بغايت بسيار است ، مرا اراده چنانست كه خود جمع و تاليف قرآن فرمايم ، و اسقاط آيات فضايح مهاجر و انصار از قرآن ايزد غفار نمائيم زيرا كه هتك و فضيحت اين دو طايفه كه خلاصه امت حضرت نبى البريه اند در قرآن فراوان است ؟\r\nزيد گفت : من الحال از كتاب و تاليف همان نوع مصحف كه دل شما به آن مالوف است فارغ شدم ، و اكثر آن فضايح را اسقاط كردم ، ليكن على ( ع ) در قرآن كه تاليف نمود هر چه بود ظاهر فرمود ، اما چنان نيست كه همه آنچه در قرآن در باب ياران مذكور و عيان باشد باطل و نقصان بود .\r\nعمر گفت : بايد چنان كرد ، قرآن على در ميان مردمان نباشد تا آن همه فضايح ياران در السنه خاص و عام شهرت تمام نيابد ، حيله آن كدام است زيد گفت : يا عمر هيچ احدى در حيله از تو داناتر است ؟\r\nعمر گفت : هيچ حيله نيكوتر از قتل على نيست ، بايد او را بقتل رسانيد و خود را از او براحت و فراغت فارغ البال گردانيد ، پس از آن فكر و تدبير قتل آن\r\n","description":"","footnote":"","page_name":" 160 ","page_number":160},
  {"content":"\r\nولى خداى مجيد بدست خالد بن الوليد انديشيد بعد از آن خالد را طلبيد و اين سرّ با او در ميان نهاد ، خالد نيز آن رأى ناپسند را پسنديد و خويش متقبل انجام و انصرام آن امر نافرجام گرديد ، ليكن هرگز بدان قصد قادر - نگرديد ، چنانچه سابقا سمت تحرير يافت ، ابو ذر رضى الله عنه گويد : چون عمر خليفه شد باز از حضرت أمير المؤمنين عليه سلام الملك المنان طلب همان قرآن را نمود كه تا هر چه به قرآن موافق بود تحريف قرآن به آن نمايد امير المؤمنين على ( ع ) گفت :\r\nقرآن كه من جمع و تاليف نمودم همانست كه در ايام ابو بكر در محضر انصار و مهاجر حاضر كردم ، در آن دم فرموديد كه ما را هيچ گونه احتياج به اين قرآن نيست ، الحال وجه طلب آن چيست ؟\r\nعمر گفت : تا آنكه جميع مردمان را بر آن قرآن جمع نمائيم .\r\nحضرت أمير المؤمنين على ( ع ) گفت : هيهات ، هيهات اصلا شماها را هيچ گونه راه به آن نيست ، آن روزى كه من آن قرآن را در محضر حاضر كردم بواسطه اتمام حجت بر شما و ساير امت بود تا در روز قيامت نگويند كه حقيقت اين امر بر ما بيّن و ظاهر نبود ، و ما از آن غافل بوديم ، يا آنكه گويند كه حقايق آن در قرآن ظاهر و عيان نبود و كسى ما را بر آن اطلاع و اخبار ننمود ، بدرستى كه قرآن در پيش منست به غير پاكان و نيكان بوثيقه ء ، * ( لا يَمَسُّه إِلَّا الْمُطَهَّرُونَ ) * :\r\nهيچ احدى را جواز و رخصت امساس دست بر آن نيست ، مگر آن جمعى پاكان اوصياى حضرت نبى الورى از اولاد من ، و باقى محبان ما و مطيعان آن اولياى حضرت ايزد سبحاناند .\r\n","description":"","footnote":"","page_name":" 161 ","page_number":161},
  {"content":"\r\nعمر گفت : هيچ وقت باظهار آن قرآن معلوم است ؟\r\nحضرت أمير المؤمنين على ( ع ) فرموده كه : بلى وقتى كه قائم آل محمد از اولاد من ظاهر گردد ، ساير مردمان بر سر او جمع گردند ، آن حضرت در آن وقت اجراى سنت حضرت نبى الرحمه و اظهار قرآن و ساير احكام شرع و آداب دين رسول آخر الزمان بنمايد .\r\nسليم بن قيس الهلالى رحمه الله و حبش ابن معمر ، روايت كنند : كه روزى ما هر دو در اثناء طواف خانه كعبه ابو ذر را در موسم اجتماع مردم به واسطه طواف حرم ديديم كه حلقه ء در خانه كعبه را گرفته ميگفت :\r\nكه اى معشر مردمان هر كه مرا دانيد ، دانيد و آنكه مرا نداند ، بداند كه من جندب و من ابو ذرم ، ايها الناس ، من از پيغمبر شما شنيدم مىفرمود كه مثل اهل بيت من در اين امت مثل كشتى نوح ( ع ) و قوم آن حضرت است هر كه در آن كشتى نشست از هلاكت و غرق نجات يافت ، و هر كه ترك ركوب سفينه ء نوح نمود ، غرق گشت ، و نيز فرمود : كه اهل بيت من مثل در حطه در مردم بنى اسرائيلاند ، ( حطه عبارت از كلمه استغفار است ، چون يكى از افراد و شخصى از بنى اسرائيل مرتكب امر شنيع ميگشتند در هنگام انابت و ندامت و رجعت به ايزد علام ، مىگفتند كه :\r\nاللهم حط عنا اوزارنا ، حضرت غفار الذنوب و الآثام از سر جرايم آن شخص درگذشته او را در سلك مقبولان نيكو سرانجام بعد از آن منخرط و مستدام ميداشت . حضرت نبى الرحمه فرمود : كه اوصياى من ائمة البريه مثل آن كلمه ء حطه اند كه بوسيله ذكر اسامى آن اعيان و توسل به ايشان نجات پيدا\r\n","description":"","footnote":"","page_name":" 162 ","page_number":162},
  {"content":"\r\nكردن از نيران بلكه باعث خلود و ابود جنان در روز حساب و ميزان است .\r\nو نيز ابو ذر گفت :\r\nاى معشر مردمان من از پيغمبر شما شنيدم ميفرمود كه : من در ميان شما امت دو چيز ميگذارم تا به آن متمسك شويد هرگز گمراه نشويد :\r\nاول : كتاب خداى تعالى .\r\nدوم : اهل بيت خود را تا آخر حديث ، چون ابو ذر غفارى رضى الله عنه از مكه ء معظمه بمدينه ء مكرمه آمد عثمان كسى بطلب ايشان فرستاد ، و چون ابو ذر در آن محضر حاضر شد ، عثمان گفت :\r\nاى ابا ذر ، ترا چه بر آن داشت كه در مقابل بيت الله الاعظم در موسم كثرت و ازدحام مردم اقامت و مرتكب بآنچنان آمر ملايم گشتى ؟\r\nابو ذر گفت : چون حضرت سيد البريه در اقامت اين امر به من عهد وصيت بلكه امر نمود ، لهذا بموجب حكم سيد الانام بدان امر قيام و اقدام نمودم .\r\nعثمان گفت : شاهد شما در اين كلام كيست ؟\r\nگفت : مقداد و امير المؤمنين على ( ع ) در آن زمان على ( ع ) و مقداد رضى الله عنه برخاستند و اداى شهادت نموده هر دو متوجه منزل و مقام شدند ، هم در آن زمان عثمان روى بمردمان آورده و گفت :\r\nعلى و ابو ذر گمان دارند كه ايشان داخل خيرند ، در نظر مردمان مروى و منقول است كه روزى از ايام عثمان به حضرت امير المؤمنين على ( ع ) گفت اى ابو الحسن اگر تو امروز بواسطه ء من در امر خلافت صبر مينمائى سهل است ، من نيز بيشتر در اين امر بواسطه ء كسى كه از من و تو بهتر بود صبر كردم\r\n","description":"","footnote":"","page_name":" 163 ","page_number":163},
  {"content":"\r\nحضرت ولى ايزد داور گفت : از من بهتر كيست ؟\r\nعثمان گفت ابو بكر و عمر .\r\nامير المؤمنين حيدر ( ع ) گفت : دروغ ميگوئى ، من بهتر از تو و از ايشانم زيرا كه عبادت حضرت رب العزت كردم پيش از شما و بعد از شما .\r\nاز سليم ابن قيس مروى و منقول است كه : روزى سلمان و مقداد رضى الله عنهما براى من حكايت كردند و بعد از ايشان ابو ذر نيز براى من حديث نمود ، پس از ايشان هر سه از حضرت امير المؤمنين على ( ع ) نيز شنيدم كه روزى مردى عربى بر آن حضرت مفاخرت و مباهات نمود ، و چون اين مقالت بسمع مبارك و اشرف حضرت سيد البشر رسيد گفت :\r\nاى على ، تو فخر بر تمامى عرب نمائى ، زيرا كه تو اكرم ايشان از براى دامادى ، و اكرم ايشان از براى ولد ، زيرا كه فرزندان تو سبطى من حسن و حسيناند ، و اكرم ايشانى از روى برادر ، زيرا كه من برادر توام ، و اكرم آنها هستى از روى عم ، چه عم شما حمزه سيد الشهداء است ، و تو بزرگترين آنها مىباشى از روى حلم و تو بحسب علم از ايشان بيشترى ، و تو مقدمى بر ايشان از روى اطاعت و بندگى حضرت سبحان ، و تو اعظم ايشانى از روى عنا و مشقت بنفس و مال ، تو اقرء ايشانى بتلاوت كتاب خداى وهاب ، و تو اعلم ايشانى بسنت من و تو اشجع ايشانى از روى لقا و رؤيت ، و تو بخشنده تر از تمام ايشانى ، و زاهدتر از همه مردمانى ، و سختترين مردمانى در اجتهاد و احسن ايشانى در خلق و سداد ، و اصدق مردمانى بلسان ، و محبت شما به حضرت ايزد منان زياده از جميع خلقانست ، بلكه مودت تو به من نيز بيشتر از همه\r\n","description":"","footnote":"","page_name":" 164 ","page_number":164},
  {"content":"\r\nانس و جانست ، و بعد از من سى سال بندگى حضرت ايزد مهيمن را خواهى نمود ، و بر ظلم قريش صبر خواهى فرمود ، و چون بعد از آن نصير و اعوان يا بى پس با آن طاغيان بر تأويل قرآن مقاتله نمائى ، چنانچه با من بر تنزيل قرآن با كافران جهاد و مقاتله مىنمودى پس از آن محاسن ترا به خون سر تو رنگين ساخته ترا شهيد ميگردانند ، و قاتل بيدين تو در بغض و عداوت و نوميدى و بعد از رحمت حضرت رب العزت معادل و مساوى عاقر ناقه ء حضرت صالح ( ع ) پيغمبر است .\r\nسليم ابن قيس رحمه الله ، روايت مىكند كه : من روزى در نزد سلمان و ابى ذر و مقداد رضى الله عنهم حاضر بودم كه ناگاه مردى از اهل كوفه در آن محضر حاضر گرديد ، و چون آداب شرايع اسلام و طريق سلوك دين حضرت سيد الانام ( ص ) پرسيدن گرفت ، سلمان رضى الله عنه گفت :\r\nاى مسلم بكتاب خداى تعالى و به على ابن ابى طالب ( ع ) متمسك شوى ، زيرا كه على ( ع ) با كتاب ايزد علام و كتاب ملك الوهاب از آن ولايتمآب مفارقت از يك ديگر و جدائى ندارند تا آنكه هر دو در كنار حوض كوثر خدمت حضرت پيغمبر ( ص ) رسند هر سه نفر يعنى سلمان و مقداد و ابا ذر گفتند : كه ما گواهى ميدهيم بر آنكه هر سه از حضرت رسول خداى تبارك و تعالى شنيديم كه ميگفت على ( ع ) تابع حق است و داير به آن بهر نحو و طرف كه حق ميل كند به آن و باز از حضرت رسول ايزد عزيز شنيدم كه ميفرمود :\r\nعلى ( ع ) صديق عادل و فاروق ميان حق و باطل است ، آن مرد چون آن سخنان را از ابو ذر و مقداد و سلمان شنيد ، گفت :\r\n","description":"","footnote":"","page_name":" 165 ","page_number":165},
  {"content":"\r\nاى ياران پس مردمان چرا ابو بكر را صديق و عمر را فاروق مىنامند و آن دو نفر را به اين دو اسم ميخوانند ؟\r\nسلمان گفت : چنانچه ايشان غصب خلافت رسول از حضرت على ( ع ) نموده تصرف در آن فرموده اند ، اين دو اسم را نيز به غير حق اضافه به خود نموده مانند امارت مؤمنان كه تصرف در آن نيز نموده اند ، و حال آنكه رسول خداى متعال ما و ايشان بلكه همگى خلقان را امر كرد كه تا ما بالتمام بامارت مؤمنان بر حضرت ولى ايزد سبحان على ( ع ) سلام كرديم ، قاسم بن معويه روايت كند كه من روزى از حضرت امام الهمام جعفر بن محمد عليهما السّلام پرسيدم كه :\r\nيا ابن رسول الله اين جماعت حديث در باب معراج ايشان روايت ميكنند كه چون رسول حضرت بيچون در هنگامى كه بمعراج رفت و در عرش واهب علام منزل و مقام گزيد بر قوايم عرش مكتوب ديد كه :\r\n* ( لا إِله إِلَّا الله ) * * ( مُحَمَّدٌ رَسُولُ الله ) * ابو بكر الصديق و عمر الفاروق - چون حضرت امام الناطق جعفر الصادق الامين رضوان الله عليهم اجمعين اين سخن شنيد گفت :\r\nسبحان الله اين جماعت تغيير اكثر اشياء بلكه همه آن نمودند تا آنكه در اين نيز تغيير فرمودند گفتم نعم يا ابن نبى الورى ، آن حضرت گفت : بدرستى خداى تعالى چون ايجاد و خلقت عرش بر وجه اتم و اكمل نمود بر آن عرش اعظم مكتوب فرمود كه : لا إله الا الله محمد رسول الله و على امير المؤمنين ، و نيز چون خالق آب را خلق كرد ، و در مجرى آن نوشته كه :\r\n","description":"","footnote":"","page_name":" 166 ","page_number":166},
  {"content":"\r\nلا إله الا الله محمد رسول الله على امير المؤمنين ، و چون حضرت خداى تعالى خلق كرسى نمود ، بر قوايم آن مكتوب فرمود كه : لا إله الا الله محمد رسول الله على امير المؤمنين ، و چون خداى خلقت لوح نمود بر آن مكتوب گردانيد كه :\r\nلا إله الا الله محمد رسول الله على امير المؤمنين ، و چون ايزد عز و جل اسرافيل ( ع ) را خلق كرد بر جبهه ء او مكتوب فرمود :\r\nلا إله الا الله محمد رسول الله على امير المؤمنين ، و چون خداى متعال جبرئيل را خلق كرد ، بر پر او مكتوب نمود كه :\r\nلا إله الا الله محمد رسول الله على امير المؤمنين ، و چون خداى تمام آسمانها را خلق فرمود در اكناف آن مكتوب گردانيد كه :\r\nلا إله الا الله محمد رسول الله على امير المؤمنين ، و چون خداى عز و جل خلق ارضين نمود در اطباق آن مكتوب گردانيد كه :\r\nلا إله الا الله محمد رسول الله على امير المؤمنين ، و چون خداوند خلق جهان نمود در سرهاى هر كوه مكتوب فرمود كه :\r\nلا إله الا الله محمد رسول الله على امير المؤمنين ، و چون خداوند بيچون آفتاب را خلق كرد ، بر روى آن مكتوب گردانيد كه :\r\nلا إله الا الله محمد رسول الله على امير المؤمنين ، و چون پروردگار عالم قمر را خلق فرمود ، بر روى آن مكتوب نمود كه :\r\nلا إله الا الله محمد رسول الله على امير المؤمنين ، و آن مكتوب همان سواديست كه در روى ماه شما و باقى خلق الله تعالى مىبيند ، پس هر\r\n","description":"","footnote":"","page_name":" 167 ","page_number":167},
  {"content":"\r\nگاه يكى از شما بندگان حضرت إله بگويند :\r\nلا إله الا الله محمد رسول الله ، بگويند كه على امير المؤمنين زيرا كه حضرت رب العالمين اسم آن حضرت به سيد المرسلين ( ص ) قرين گردانيد .\r\nو از عبد الله بن الصامت مروى و منقول است كه : من روزى در حين و اثناء طواف خانه كعبه ابو ذر غفارى رضى الله عنه را ديدم كه دست بحلقه ء خانه كعبه زده و روى بساير مردم كرده گفت :\r\nهر كه مرا شناسد شناسد ، و آنكه مرا نشناسد ، من آن بنده إله را به نام خود آگاه گردانم ، من جندب بن سكن بن عبد الله ، و من ابا ذر غفارىام و من چهارمين چهار نفرم كه با حضرت رسول ( ص ) اسلام آوردند من گواهى مىدهم كه از آن حضرت شنيدم كه ميفرمود : و ذكر حديث طويل فرمود ، و من اوله الى آخره نقل نمود ، و آنگاه فرمود كه :\r\nاى امتان متحيره و سرگردان بعد از رسول الزمان خود اگر شما در خلافت و ولايت مقدم مىداشتيد كسى را كه خداى اقدس او را بر همه كس مقدم گردانيد و مؤخر مىداشتيد آن را كه قادر سبحان مؤخر گردانيد و ولايت را در جايى كه حضرت رب العزت اقامت در آن مكان نمود در همان محل معين و مقرر مىداشتيد هرگز ولى الله محتاج باعانت خلق الله نگشتى ، و هيچ فرض از فرايض الله ضايع نشدى و نيز هرگز دو نفر اختلاف در حكم از احكام خداى اكبر نكردندى ، زيرا كه علم هر مشكل در نزد اهل بيت رسول شما نبى عز و جل است ، و چون خلاف و عداوت با اهل بيت حضرت نبى الرحمه ظاهر گرديد الحال و بال افعال شنيعه و اعمال قبيحه خود را كه كسب شماست بچشيد .\r\n","description":"","footnote":"","page_name":" 168 ","page_number":168},
  {"content":"\r\n* ( وَسَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ ) * : تفسير آيه وافر هدايت سابقا سمت تحرير يافت .\r\nروايت است از حضرت امير المؤمنين على ( ع ) كه : آنچه باعث نجات حضرت آدم صفى الله بلكه آن كسى كه او را از جنت رب العالمين بر زمين آورد و آنچه باعث فضيلت تمامى پيغمبران ايزد منان شده غير از پيغمبر شما حضرت محمد مصطفى ( ص ) ائمة الهدى است ، پس كسى كه توسل به آن اعيان نمود و نمايد كى حيران و سرگردان ماند .\r\nسليم بن قيس الهلالى گفت : كه من روزى در خدمت حضرت امير على ( ع ) حاضر بودم و مىشنيدم كه مردى از آن حضرت سؤال نمود كه :\r\nيا امير المؤمنين ( ع ) مرا خبر ده بافضل منقبت خود كه حضرت رب العزت بواسطه ء شما مقرر گردانيد كدامست ؟\r\nامير المؤمنين ( ع ) فرمود : كه آنچه حضرت ايزد معبود در كتاب خود كه به حضرت نبى المحمود ارسال و انزال نموده بيان فرموده .\r\nگفت : يا على ايزد تبارك و تعالى در شأن شما در قرآن كدام آيه منزل گردانيد ؟\r\nولى خداى عز و جل در جواب سائل گفت : كه آيه ء مباركه : * ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * - من شاهدم از رسول ( ص ) بر جميع مردم ، و نيز قول حضرت رب العزت است كه : * ( وَيَقُولُ الَّذِينَ كَفَرُوا لَسْتَ مُرْسَلًا قُلْ كَفى بِالله شَهِيداً بَيْنِي وَبَيْنَكُمْ وَمَنْ عِنْدَه عِلْمُ الْكِتابِ ) * ، علم كتاب ايزد وهاب در نزد منست و حضرت قادر واحد در اين آيه مرا قصد كرد ، هيچ چيز رب\r\n","description":"","footnote":"","page_name":" 169 ","page_number":169},
  {"content":"\r\nالعزيز نفرستاد در قرآن الا اينكه مرا نيز ذكر كرد ، مثل قول عز و جل كه در قرآن مذكور و بيان فرمود كه :\r\n* ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ ، وَيُؤْتُونَ الزَّكاةَ ، وَهُمْ راكِعُونَ . ) * و قوله تعالى :\r\n* ( أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * ، و غير از اين آيات در بيان هست .\r\nسليم ابن قيس رحمه الله گويد : كه بعد از آن مرد اعرابى گفت : كه يا على مرا خبر ده بافضل منقبت خود از رسول عز و جل از آنچه آن حضرت رسول ايزد متعال در باب معرفت و كمال و فضل و حال تو در محضر نساء و رجال بيان و عيان فرمود ؟\r\nعلى ( ع ) گفت : آنكه مرا در روز غدير خم به حكم خداى عالم نصب نمود و آن خاتم الرسل بامر عز و جل در حق ولايت من فرمود : كه انت منى بمنزلة هرون من موسى ، و ديگر آنكه من با حضرت رسول مهيمن ( ص ) مسافر شدم به غير از من هيچ خادم نداشت ، و با آن نبى صاحب العدل و الانصاف يك لحاف بود و عايشه در آن سفر خير اثر در خدمت سيد البشر مىبود و حضرت نبى الملك الوهاب ميان من و عايشه خواب ميكرد و ما سه نفر را به غير آن لحاف كه مال پيغمبر بود لحاف ديگر نبود ، و هر سه همان يك لحاف مىپوشيديم و چون سيد العجم و العرب بواسطه نماز شب برخاستى همان لحاف به من و به عايشه پوشانيدى ، نهايت آنكه دست مبارك بميان من و عايشه به بالاى لحاف\r\n","description":"","footnote":"","page_name":" 170 ","page_number":170},
  {"content":"\r\nكشيدى تا آن را بفراش تخت متصل گردانيدى ، اتفاقا در آن سفر شبى مرا تبى بغايت گرم متعرض گشته چنانچه از شدت حرارت تب بىتاب بوده در آن شب خواب نكردم ، و حضرت رسالتمآب نيز بواسطه عدم خواب من در تمامى آن شب اصلا خواب نكرد ، و در آن شب ميان من و مصلى خود بيتوته نمود و در هر وقت كه به قدر تيسر و قدرت بر نماز اقامت نمودى و چون سلام دادى آمده از كيفيت حال من سؤال كردى ، و نظر در من فرمودى در همه آن شب كار و داب آن رسول ايزد واجب همين بود تا صبح طلوع نمود ، چون نماز غداه با اصحاب به جماعت مودى گردانيد گفت : ( اللهم اشف عليا ) بارخدايا على را شفا كرامت فرمائى چه من از آنچه با او بود از تب و اضطراب در تمام شب خواب نه كردم ، بلكه بيدار و بخواب ماندم و چون تب آن ولى العجم و العرب في الجمله تخفيف يافته در محضر حضرت رسول ( ص ) حاضر شد ، رسول خداى واحد در مسمع اصحاب انصار و مهاجر گفت : ( يا على ابشر ) حضرت امير المؤمنين على ( ع ) فرمود كه : ( بشرك الله بخير يا رسول الله ) خداى تعالى ترا بشارت خير دهد ، يا رسول الله ، من فداى تو گردم آنگاه حضرت حبيب الله گفت : يا على امشب من هيچ چيز از ايزد - واهب سؤال و طلب ننمودم الا آنكه آن را به من از مزاياى مواهب خود غنى و احسان و اعطاء نمود ، و هر چه براى خود سؤال از كريم متعال كردم بواسط شما نيز مثل آن طلب و سؤال از حضرت بخشنده ذو الجلال از روى تضرع و زارى نمودم ، و دعا و التماس از خالق الجن و الناس كردم كه ميان من و ميان تو مواخات نمايد حضرت كريم معبود اين استدعاى مرا قبول فرمود ، و ترا برادر\r\n","description":"","footnote":"","page_name":" 171 ","page_number":171},
  {"content":"\r\nمن و مرا برادر تو گردانيد و نيز سؤال از واهب لا يزال كردم كه ترا ولى جميع مؤمن و مؤمنه گرداند اين التماس نيز بمعرض قبول مقبول شد ، در آن دم كه رسول الله ( ص ) اين سخن صدق التيام به اين مقام رسانيد دو مرد در همان مجلس حاضر بودند ، يكى به ديگرى گفت :\r\nديدى كه محمد ( ص ) رسول حضرت ذو الجلال براى ابن عم خود چه قسم التماس و سؤال كرد ، و الله بخداى عالم قسم كه يك صاع از خرما بسيار بسيار بهتر از اين سؤال است ، اگر محمد از حضرت ايزد واحد سؤال همى كرد كه فرشته بواسطه ء امداد و اعانت و يارى و نصرت او ميفرستاد تا او را بر دفع دشمن رقابت مىنمود يا بواسطه او گنج و مال انزال و ارسال ميگردانيد كه نفع او اصحاب ميكرد بسيار بسيار بهتر بود ، زيرا كه مثل اين التماس جامعه را انفع و اشمل است از ساير استدعا و سؤال ، و هرگز اين نبى العربى دعاء خير در حق او ننمود الا آنكه حضرت واجب الوجود دعاء او را اجابت نمود .\r\n\r\nذكر بيان احتياج حضرت امير المؤمنين على ولى ايزد معبود بر ناكثين يعنى بر شكنندگان عهد و بيعت برطرفكنندگان پيمان و شرط كه با آن حضرت كرده بودند ، در خطبه كه آن وصى رسول ايزد واجب الوجود براى آن طايفه خطبه نمود .\r\nمروى و منقولست كه حضرت امير المؤمنين على ( ع ) ، روزى در محضر اكثر انصار و مهاجر و باقى مسلمين از طوايف بشر خطبه در غايت فصاحت و نهايت بلاغت مشتمل بر حمد و ثناى حضرت الهى و نعت رسالت پناهى مؤدى گردانيد ، آنگاه آن ولى ايزد علام فرمود كه :\r\n","description":"","footnote":"","page_name":" 172 ","page_number":172},
  {"content":"\r\nيا معشر الناس ، حضرت خداى * ( ذُو الْجَلالِ وَالإِكْرامِ ) * چون خلق را خلق و ايجاد همه انام نمود و برگزيد بهترين ايشان و اختيار صفوت از بندگان نمود ، و رسولان و پيغمبران از آن برگزيدگان و نيكان براى انس و جان ارسال فرمود ، و زنده ، و خلاصه آن اعيان حضرت رسول آخر الزمان بود كه براى شما مرسل و مبعوث گردانيد و بهترين كتب آسمانى براى نبى الرحمه خود ارسال نمود ، و او را خاتم الرسل و دين خود را خداى عز و جل بر او مشروع و مرسل فرمود ، و فرايض خود را بر وى و بر امتش واجب و لازم گردانيد ، پس هر چه حضرت خاتم الرسل مردم را امر به آن فعل و عمل نمايد يقين جمله آن قول خداى عز و جل است ، چنانچه امر كرد كه :\r\n* ( أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * :\r\nاين اولى الامر براى ما اهل بيت همه است نه غير ما ، پس الحال كه ما را گذاشتيد و همه بر اعقاب اصلى خود منقلب گشتيد و تمامى مرتد شديد و نقض امر و بيعت و نكث عهد و شرط نموديد ، لم تضروا الله شيئا ، از اين حركت بد و شنيعى و سنت قبيحه شما ضرر اصلا بخداى اكبر نرسد ، بلكه شرر آن به خود شما لاحق و مستقر گردد ، زيرا كه خداى اكبر شما امر كرد كه رو به امر ايزد داور ، و به حضرت پيغمبر و بسوى اولى الامر از شما نمائيد كه آن جماعت مستنبط علم و حال و مستجمع فضل و كمالاند ، پس شما اول اقرار به آن نموديد ، و بعد از آن منكر آن گشتيد ، و حال آنكه خداى لا يزال براى شما بر اقامت و استقامت آن آيه انزال و ارسال نموده ، چنانچه فرمود كه :\r\n* ( أَوْفُوا بِعَهْدِي أُوفِ بِعَهْدِكُمْ وَإِيَّايَ فَارْهَبُونِ ) * :\r\n","description":"","footnote":"","page_name":" 173 ","page_number":173},
  {"content":"\r\nيعنى وفا بر عهد لازمست ، چه اگر شما وفا بعهد من نمائيد من نيز وفا بعهد شما نمايم ، پس مراجعت شما بايد كه بسوى ما باشد اى معشر مردمان آل ابراهيم ( ع ) اهل كتاب و حكمت و ايمان و صاحب فصل الخطاب بودند چون حضرت بيچون براى ساير خلقان حقايق احوال ايشان را كما هو حقه بيان و عيان نمود ، مردمان رشگ و حسد بر آن برگزيدگان بردند بعضى ايمان آوردند و بعضى از او برگشتند ، چنانچه خداى عز و جل ذكر كرده از احوال آن در قرآن كه ميفرمايد :\r\n* ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً فَمِنْهُمْ مَنْ آمَنَ بِه وَمِنْهُمْ مَنْ صَدَّ عَنْه وَكَفى بِجَهَنَّمَ سَعِيراً ) * :\r\nما را آل ابراهيم ( ع ) دانيد در حق ما حسد كردند چنانچه در حق آباء عظام كرام ما حسد در سابق بردند ، و اول كسى كه حسد در حق او كردند حضرت آدم ( ع ) بود ، چون خداى عز و جل ذكره او را بيد قدرت ايجاد نمود و روح خود بمضمون : * ( وَنَفَخْتُ فِيه مِنْ رُوحِي ) * ، در او دميد و او را مسجود ملائكه خود گردانيد و تمامى اسماء مسميات را به آن حضرت تعليم فرمود ، و او را برگزيد و اختيار آن حضرت نمود از تمامى عالميان بواسطه همان شيطان بر آن مختار و مصطفى ايزد سبحان حسد فراوان برد و در باب سجده او اطاعت امر و حكم رحيم الرحمن ننمود ، لهذا از غاويان و خاسران گرديد ، و بعد از او قابيل بر هابيل حسد برد ، و آن پسنديده ء رب جليل را بواسطه ء حصول امانى و آمال نفس ذليل خود مقتول گردانيد ، و از خاسران گرديد .\r\n","description":"","footnote":"","page_name":" 174 ","page_number":174},
  {"content":"\r\nو نيز بر نوح ( ع ) قوم حسد بردند ، و گفتند : او نيز مثل ما آدم است مىخورد ، و مىآشامد ، اگر ما اطاعت مثل خود بشر را نمائيم بىشبهه و گمان ما از جمله خاسران خواهيم بود چنانچه خداى اكرم از احوال آن نبى اولو العزم حضرت نبى الاعظم محمد المصطفى ( ص ) را واقف و عالم گردانيد كه :\r\nفقالوا * ( ما هذا إِلَّا بَشَرٌ مِثْلُكُمْ يَأْكُلُ مِمَّا تَأْكُلُونَ مِنْه وَيَشْرَبُ مِمَّا تَشْرَبُونَ وَلَئِنْ أَطَعْتُمْ بَشَراً مِثْلَكُمْ إِنَّكُمْ إِذاً لَخاسِرُونَ ) * : ( سوره ء المؤمنون آيه 34 - 33 ) و بعد از آن امام الانس و الجان تلاوت اين آيه كلام رب العزة نمود كه فرموده است :\r\nو لله الخيره يختار ما يشاء يختص برحمته من يشاء و يؤت الحكمة و العلم من يشاء :\r\nيعنى اختيار همگى اهل عالم با ايزد حضرت قادر عالم است ، هر كه را خواهد اختيار كند و آن را كه نخواهد ذليل گرداند ، و برحمت و مغفرت مخصوص گرداند آن را كه خواهد و لايق داند و نوميد گرداند هر كه را مستحق عنايت نداند و علم و حكمت و كمال و معرفت آن را كه سزاوار داند احسان و شفقت نمايد ، پس رشك مردم بر يك ديگر سزاوار نيست ، بعد از آن پيغمبران بر حضرت نبى اكرم آخر الزمان نيز حسد فراوان بردند ، و بر ما اهل بيت كه حضرت ايزد تعالى و تقدس برداشت از ما هر بدى و رجس را و مطهر گردانيد مردم حسد بردند و اطاعت ما كه مقرون باطاعت خداى تعالى و اطاعت رسول مجتبى است ننمودند ، با آنكه به آن مامورند چنانچه خداى عز و جل ميفرمايد كه :\r\n* ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ ) * الآيه * ( وَأُولُوا\r\n","description":"","footnote":"","page_name":" 175 ","page_number":175},
  {"content":"\r\nالأَرْحامِ بَعْضُهُمْ أَوْلى بِبَعْضٍ فِي كِتابِ الله ) * : آيه 75 سوره انفال پس بدرستى و تحقيق كه ما اهل بيت اولى از جميع مردمان به حضرت خليل الرحمن و وارث ايشانيم ، و ما اولو الارحام آن جماعتيم كه وارث كعبه مكرمه اند ، زيرا كه آل ابراهيم ( ع ) مائيم ، آيا شما از ملت حضرت ابراهيم ( ع ) برميگرديد حال آنكه حضرت واحد منان در قرآن ميفرمايد كه * ( فَمَنْ تَبِعَنِي فَإِنَّه مِنِّي ) * الآيه : اى قوم من شما را مىخوانم بخداى ايزد علام و برسول او محمد مصطفى ( ص ) و به كتاب حضرت مالك الرقاب و مىخوانم شما را به ولى امر سيد عالم و وصى و وارث آن حضرت بعد از نبى اكرم ( ص ) اى امت رسول الله اجابت قول من نمائيد و تابع آل ابراهيم شويد و اقتداء بما كنيد ، زيرا كه ما آل ابراهيم ( ع ) را فرض واجب بر رقبه عجم و عرب است و افئده و قلوب محبت اسلوب مردم را ميل بسوى ما لازم است ، البته دلهاى خلقان بموجب دعاى حضرت خليل الرحمن بجانب ما مايل و نگران است ، چنانچه حضرت ابراهيم در حق آل خود دعا و التماس از حضرت ايزد عادل نمود كه افئده جميع مردم را بسوى آل او مايل گرداند ، چنانچه فرمود كه :\r\n* ( فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ ) * ( آيه 37 سوره ابراهيم ) آيا شما را هيچ گونه بدى از جانب ما رسيد به غير آنكه بهدايت و ارشاد ما ايمان بخداى تعالى و به آنچه بما انزال و ارسال گرديد آورديد و آن وسيله سعادت دارين و فيوضات نشأتين شما گرديد ، به شرط آنكه بر سر قول و عهد خود باشيد و متفرق مشويد كه بخداى تعالى قسم است كه اگر خلاف كنيد گمراه و دور از مرحمت و عنايت حضرت إله شويد .\r\n","description":"","footnote":"","page_name":" 176 ","page_number":176},
  {"content":"\r\nاى معشر مردمان خداى منان شاهد است بر شما كه من هدايت و ارشاد و انذار و دعوت همگى شما كردم ، و من بمضمون صدق مشحون آيه كلام رب العالمين : * ( وَما عَلَى الرَّسُولِ إِلَّا الْبَلاغُ الْمُبِينُ ) * زياده بر اين چيزى بر ذمه من واجب و فرض عينى نيست ، پس از اين شما دانيد و اختيار خود هر چه خيريت دنيا و آخرت دانيد معمول گردانيد .\r\n","description":"","footnote":"","page_name":" 177 ","page_number":177},
  {"content":"\r\n\r\nذكر بيان احتجاج امام حضرت امير المؤمنين على ( ع ) بر طلحه بن عبد الله و زبير بن العوام در هنگام اراده خروج آنها بر حضرت و آنكه هر دو با نقض عهد و بيعت و بدون توبه و انابت از اين دار المشقه روانه سفر آخرت گرديدند .\r\nاز ابن عباس رضى الله عنه منقولست كه : من روزى در خدمت حضرت على ( ع ) نشسته بودم كه طلحه و زبير از در درآمدند و هر دو از امام البريه طلب اذن مسافرت به صورت مكه معظمه براى بردن عمره و انصرام آن نمودند آن حضرت ابا از اذن نمود ، و ايشان را رخصت مسافرت ننمود ، و گفت : شما در اين سال عمره بجاى آورديد ، ايشان بعد از مهل اندك زمان باز اعاده و عرض همان كلام به خدمت آن امام الانام نمودند ، حضرت در آن وقت مأذون گردانيد ، بعد از آن ولى ايزد مهيمن روى بجانب من آورده و گفت :\r\nو الله كه ايشان را اراده ء عمره نيست ، بلكه امر ديگر مركوز خاطر اين دو نفر است .\r\nو در بعضى از نسخ معتبره به نظر مترجم احقر رسيد كه آن حضرت روى مبارك به ابن عباس آورده و گفت :\r\nما يريدان العمرة ، بل يريدان الحكومة :\r\n","description":"","footnote":"","page_name":" 178 ","page_number":178},
  {"content":"\r\nيعنى طلحه و زبير را از رفتن مكه اراده عمره بجاى آوردن نيست بلكه قصد و اراده ء حكومت دارند في الواقع چنان بود كه آن حضرت فرمود .\r\nابن عباس گويد : كه من گفتم : يا امير المؤمنين ، چون حقيقت امر بر شما ظاهر است ايشان را اذن مدهيد ، اما چون ابن عباس چنين گفت ، حضرت امير المؤمنين ( ع ) روى به ايشان آورد و گفت :\r\nو الله كه شما را اراده ء تقديم عمره نيست ، بلكه مطلب و مقصد شما نقض عهد و نكث بيعت است ، و اراده ء شما فرقت است ، و احداث بدعت است ، في الفور طلحه و زبير در حضور قسم براى آن ولى رب غفور ياد نمودند ، كه ما را قصد و مطلب اداى عمره است و به غير آن هيچ امر ديگر در خاطر ما مركوز و ميسر نيست ، چون قسم خوردند وصى حضرت رسول همچون ايشان را مأذون گردانيد باز آن ولى ايزد بىنياز بجانب من ملتفت گرديد ، و گفت :\r\nو الله كه اراده ء تأديه و انصرام عمره ندارند ، من گفتم : يا ولى الله پس چرا ايشان را اذن دادى ؟\r\nحضرت فرمود : براى من قسم بذات الله تعالى ياد نمودند .\r\nابن عباس رحمه الله گويد : كه طلحه و زبير بن العوام در همان ايام روانه مكه زادها الله شرفا و تعظيما الى يوم القيامه شدند و به مجرد وصول آن مقام هر دو به نزد عايشه رفتند و او را ترغيب و تحريص بر خروج كردند و چندان افسون و دمدمه بر او خواندند كه او را از مكه بيرون آوردند روايت است كه در هنگام خروج طلحه و زبير بن العوام حضرت امير المؤمنين على ( ع ) فرمود كه ايشان بواسطه ء اجتماع با عايشه و گرد كردن لشكر بواسطه ء خروج و احداث فتنه به مكه\r\n","description":"","footnote":"","page_name":" 179 ","page_number":179},
  {"content":"\r\nميروند ، پس آنگاه آن ولى ايزد در محضر اكثر ياران بعد از حمد خداى تعالى و تقدس و ثناى ذات واحد اقدس فرمود كه : اما بعد اى معشر حضار مردمان حضرت نبى ايزد غفار محمد رسول مختار را براى كافه ء مردمان و عامه ء خلقان از انس و جان مرسل و مبعوث گردانيد خداى تعالى او را رحمة للعالمين و سيد المرسلين و خاتم النبيين گردانيد بهر چه مأمور گرديد متصدع به آن و تبليغ رسالات آن به انس و جان نمود و رتق و فتق مهمات منوط و مربوط بذات فايض البركات سيد البريات بود ، و امنيت سبل بوجود ذيجود آن خاتم الرسل حقن دماء بوسيله ء ذات آن رسول مجتبى و الفت ميان ارباب عداوت منتظم و مبتنى بذات آن شافع العصاة بود ، بلكه آن سيد المرسلين وسيله ء رفع غصه ء سينه و دفع اندوه دل و كينه بودى ، پس از آن حضرت واجب الوجود آن سيد الأنبياء را قبض نمود و آن نبى المحمود هرگز تقصير در حمد و ثناى و اداى رسالت حضرت رب العزت ننمود ، و هيچ چيز به آن نبى الرحمه از احكام شرع و ملت كه آن سيد البشر را قصد تقصير در اداى آن بودى يا آن را بامت تبليغ نفرمودى ، اما بعد از آن حضرت شد آنچه در باب متنازعه امارت و ولايت تا آنكه باتفاق شما امت ابو بكر متولى خلافت شد و بعد از او عمر و بعد از عمر هم عثمان ، و چون امر عثمان آنچنان شد كه بايست شد في الفور همگى بنزد ما آمده گفتند كه از ما بيعت بستانيد ، گفتم : از شما بيعت نگيرم و اين كار بر منصه اظهار نرسانم تا شما شروع در التماس اخذ كردن بيعت نموديد ، من قبول نكردم ، و دست بشما ندادم و دست خود را پيش خويش كشيدم و با شما نزاع كردم دست مرا به زور از دامن كشيديد و چون گشاديد مانند\r\n","description":"","footnote":"","page_name":" 180 ","page_number":180},
  {"content":"\r\nشتران تشنه بر سر آب حوض كه به سينه و كوهان منع هجوم يك ديگر نمايند چنان بر سر من هجوم كرديد كه گمان من شد كه مگر به قصد قتل من آمديد يا بعضى شما بعض ديگر را مقتول ميگردانيد ، چون حال شما بدان منوال مشاهده كردم من نيز دست گشادم شما باراده و اختيار بيعت كرديد ، و بيشتر از همه شماها طلحه و زبير از روى طوع و رغبت و به غير اجبار و كراهت بر من بيعت كردند و اندك زمان بر عهد و پيمان لبث و درنگ نكردند ، بلكه در همان ايام و زمان از من طلب اذن براى عمره نمودند و خداى تبارك و تعالى عالم بود بر اينكه ايشان اراده حيلت و غدرت داشتند نه انصرام افعال عمره ، من چون آنها را به قصد و اراده هر دو اعلام كردم ، ايشان قسم بذات ايزد علام ياد نمودند كه خلاف بيعت نكنند و مرتكب بغى و غوايل امت نگردند ، و بر من عهد كردند من نيز تجديد عهد ايشان بر طاعت و متابعت گرفته آنگاه رخصت احرام و انصرام عمره بيت الله الحرام دادم ، همان كه به مكه رسيدند شروع در مخالفت نموده با من وفا نكردند ، نكث و نقض عهد اطاعت من نمودند مرا تعجب است در آن كه ايشان در ايام خلافت ابى بكر و عمر انقياد امر ايشان و اطاعت كردند ، الحال چون با من مخالفت مىنمايند ، من از آن دو كس در هيچ چيز كمتر نيستم و نيست اين تمرد و طغيان الا اغواى شيطان و اطاعت ايشان و اگر من بخواهم و اراده كنم كه در حق ايشان چيزى كه مشتمل بر خسارت دنيا و آخرت ايشان باشد ذكر نمايم هر آينه ميگفتم كه : اللهم اغضب عليهما ، و ظفرنى بهما : يعنى بار خدايا چون بر حقايق احوال افعال طلحه و زبير مطلع و\r\n","description":"","footnote":"","page_name":" 181 ","page_number":181},
  {"content":"\r\nدانائى كه چه كرده اند ، ايشان را مغضوب و مخذول دار و مرا بر آن باغيان مظفر و منصور گردان .\r\nروايت است كه آن حضرت در اثناى كلام سخن ديگر گفت چنانچه فرمود كه : اى معشر مردمان اين طلحه و زبير هيچ كدام از اهل بيت انبياء و ذريت رسول مختار نبودند كه چون مشاهده نمائيد كه خداى چون بعد از مدت مديد رد حق ما را نمود ، سالى كاملى بلكه ماه كاملى بر آن صبر نباشد في الفور شروع در اظهار حسد و كين نموده بر دأب ياران پيشين كه قبل از ايشان بودند كه بناحق تصرف در حق ما نمودند ، الحال اين دو نفر نيز اراده بردن حق ما و تفرقه ء مسلمانان از ما دارند ، بعد از آن بر آن باغيان دعاى بد كرد .\r\nاز سليم بن قيس ( ره ) مروى و منقول است كه : چون ملاقات حضرت امير المؤمنين على ( ع ) با اهل بصره در روز حرب جمل براى جنگ و جدل واقع شد ، آن حضرت زبير را در معركه ء مصاف ندا نمود كه بايد بميدان هريران درآئى و شجاعت و مردى خود بنمائى ، زبير بعد از فكر و تدبير بامداد طلحه و باتفاق او در برابر آن حضرت آمدند ، آن ولى حضرت إله گفت :\r\nو الله كه شما هر دو ميدانيد و ادراك و علم شما از تعليم محمد و آل آن حضرت است ، و عايشه بنت ابى بكر نيز از تعليم حضرت سيد البشر مطلع و مخبر است ، كه از لسان صدق نشان رسول همچون همه اصحاب كه مثل شما نقض عهد و بيعت و نكث و بيان و متابعت اهل بيت آن حضرت كردند ، ملعون در آخرت خاسر و زبوناند .\r\nپس از آن اين آيه را بيان فرمود :\r\n","description":"","footnote":"","page_name":" 182 ","page_number":182},
  {"content":"\r\n* ( قَدْ خابَ مَنِ افْتَرى ) * : ( آيه 61 سوره طه ) يعنى كسى كه نسبت كذب و افتراء به حضرت رسول خدا تبارك و تعالى دهد بىشبه آن كس كاذب مفترى خايب و خاسر و از رحمت ايزد قادر نوميد و برى است .\r\nطلحه و زبير گفتند : چگونه ما ملعون باشيم كه ما از اهل اسلام و جنتيم ؟\r\nحضرت امير المؤمنين على ( ع ) فرمود كه : اگر من شما را از اهل جنت و رحمت ميدانستم قتال و جدال با شما را حلال نميدانستم .\r\nزبير گفت : يا على شما حديث كه سعيد بن عمرو بن نفيل از حضرت رسول رب جليل روايت كرد در حق ما و قريش از آن حضرت نشنيديد ، كه فرموده : ده نفر از قريش در جنتاند ؟\r\nحضرت أمير المؤمنين على ( ع ) گفت : اين حديث در ايام خلافت عثمان از او شنيدم .\r\nزبير گفت : يا على گمان شما چنان است كه عثمان افتراء كذب به حضرت رسول آخر الزمان نمود ؟\r\nامير المؤمنين گفت : تا آن ده نفر را بنام و نشان بيان ننمائى من تو را از حقايق آن اخبار و اعلان ننمائيم .\r\nزبير گفت : آن عشره مبشره ابو بكر ، و عمر ، و عثمان ، و طلحه ، و زبير ، و عبد الرحمن بن عوف ، و سعد بن ابى وقاص ، و ابو عبيدة بن جراح ، و سعيد بن عمرو بن نفيل است .\r\nأمير المؤمنين على ( ع ) گفت : اى زبير ، تعداد نه نفر نمودى دهم ايشان\r\n","description":"","footnote":"","page_name":" 183 ","page_number":183},
  {"content":"\r\nكيست ؟ زبير گفت : شما امير المؤمنين على ( ع ) گفت : تو اقرار كردى بر آنكه من از اهل جنتم ، اما آنچه دعوى جنت از براى نفس خود و اصحاب نمودى منكرم آن را .\r\nزبير گفت : شما اين كلام را افتراى كذب و بهتان برسول ( ع ) مىدانيد اما من هيچ نوع نسبت كذب به آن نبى ايزد واهب نمىبينم ، ليكن و الله كه آن را يقين از قول سيد المرسلين ( ص ) ميدانم .\r\nحضرت امير المؤمنين ( ع ) فرمود كه : و الله بخداى عالم قسم است كه بعضى از جماعت كه نام ايشان بردى در تابوتاند در چاهى كه واقع است در شعب كوه از اسفل درك جهنم و در بالاى آن صخره ايست هر گاه حضرت قهار إله اراده كند كه سعير جهنم افروخته تر از پيشتر گردد ، آن بامر خالق البريه از سر آن چاه برداشته شود و بنوعى حرارت آتش جهنم از حرارت آتش آن چاه متراكم و متلاطم گردد كه سعير جهنم از شراره ء اذيت آن شكايت به حضرت رب العزت برد ، و گويد : بار خدايا پناه به تو مىآرم از شدت حرارت آن من اين كلام را از حضرت رسول ايزد علام شنيدم ، و بواسطه ء رجعت شما ترا حضرت الله تبارك تعالى بر من و بر خونم مظفر و منصور نگردانيد ، و مرا ملك تعالى بر تو و بر اصحاب تو غالب گردانيد و ارواح همگى شما را معجلا به آتش دوزخ رسانيد ، زبير چون استماع اين كلام از آن أب الشبر و الشبير نمود ، بر خسارت دنيا و آخرت خود متيقن گشته از رأى خود برگشته و حيران و گريان بنزد اصحاب ياران آمد ، روايت كرد نصر بن مزاحم كه چون حضرت امير المؤمنين\r\n","description":"","footnote":"","page_name":" 184 ","page_number":184},
  {"content":"\r\nعلى ( ع ) از جنگ طلحه و زبير بعون الله تعالى فارغ گرديد و طلحه به قتل رسيد و زبير در سلك منهزمان منخرط گرديد حضرت أمير المؤمنين على ( ع ) بغله ء شهباء سيد المرسلين صلوات الله عليه سوار شده بميان هر دو صف آن شحنة النجف بايستاد و زبير را بنزد خود خواند ، زبير حاضر شد ، حضرت على ( ع ) به او گفت :\r\nاى زبير پيش آى ، زبير نيز پيش رفت تا آنكه گردن اسب حضرت امير و زبير هر دو متصل شدند ، مرتضى على ( ع ) گفت : اى زبير ترا بخداى عالم قسم است آيا از حضرت رسول الله ( ص ) شنيده اى اى كه تو را فرمود كه :\r\nاى زبير زود باشد كه تو با على ( ع ) مقاتله از روى ظلم و ستم نمائى ؟\r\nزبير گفت : بارخدايا ، نعم چنين است كه امير المؤمنين على ميگويد .\r\nمرتضى على ( ع ) گفت : پس ترا چه بر اين داشت كه بجنگ من آمدى ؟\r\nزبير گفت : يا على بواسطه آن آمدم كه ميان شما و مردم مصالحه نموده رفع منازعه نمايم ، همين گفت روى از ميدان گردانيد ، و اين شعر را مىخواند :\r\n\r\nترك الامور التى تخشى عواقبها\r\nلله اجمل في الدنيا و الدين\r\nأتى علىّ بامر كنت اعرفه\r\nقد كان عمر ابيك الخير مذ حين\r\nفقلت حسبك من عذل ابا حسن\r\nبعض الذى قلت هذا اليوم تكفينى\r\nفاخرت عارا على نار مؤجّجه\r\nأنّى بقوم لها خلق من الطَّين\r\nنبئت طلحه وسط النقع متجدّلا\r\nمأوى الضيوف و مأوى كل مسكين\r\nقد كنت انصر احيانا و ينصرنى\r\nفي النائبات و يرمى من يرامينى\r\nحتى ابتلينا بامر ضاق مصدره\r\nفاصبح اليوم ما يعنيه يعنينى\r\n\r\n","description":"","footnote":"","page_name":" 185 ","page_number":185},
  {"content":"\r\nاز سليم بن قيس الهلالى رحمه الله منقول است كه چون زبير از صحنه ء ميدان برگشت بنزد عايشه رفت و گفت :\r\nيا امه مرا در اين كار اصلا هيچ گونه بصيرت نيست ، من برگشته به نزد اهل و اولاد خود روم زيرا كه عواقب اين مهم را به غير لومة لائم ، هيچ امر ملايم نمىبينم ؟\r\nعايشه گفت : يا ابا عبد الله از ترس شمشير ابن ابى طالب آيا فرار بر قرار اختيار كرديد ، و اين عار بر خود قرار داديد ؟\r\nزبير گفت : و الله كه شمشير ابن ابى طالب بغايت طويل و برنده بىبديل است ، و متحمل طعن و حرب و قتل و ضرب او نشوند مگر جوانان دلير اصيل ، زبير بعد از اتمام كلام از پيش عايشه بيرون آمده راه منزل و مقام خود برداشت و چون بوادى السباع رسيد خبر انصراف او باحنف بن قيس كه از بنى تميم مناوى گشته در آن مكان عزلت كرده بود رسيد با خود گفت : يا ابن زبير كه باتفاق طلحه اين همه فساد و حركت ميان دو قبيله مسلمين بهم رسانيدند و يكى ايشان كشته گشته و ديگرى راه گريز برداشته اراده الحاق بمفسدين ديگر و يا اهل خود داشته با او چه كنم ؟\r\nو چون اين خبر بابن جرموز رسيد او با دو نفر ديگر كه مصاحب او بودند سوار گشته سر راه آن بدبخت برگشته را گرفتند و با زبير مردى از بنى كلاب ملحق شده بود و با او غلامش همراه بود ، چون ابن جرموز با هر دو مصاحب به زبير رسيدند رفقاى زبير حال نه بر توافق امانى و آمال سعادت و اقبال زبير مشاهده نمودند ، الفرار ممن لا طاقه منه من سنن المرسلين ، نصب العين\r\n","description":"","footnote":"","page_name":" 186 ","page_number":186},
  {"content":"\r\nخود داشته راه گريز برداشتند و او را بر خصماى ثلثه گذاشتند .\r\nزبير گفت : اى ياران اين چه اضطراب و حيرانى و فرار و سرگردانى است ايشان سه نفرند و ما نيز سه كسيم مردى را مردى اما مردانه باشيد ، و روى خود را به ناخن عار مخراشيد ، ليكن چون ابن جرموز روىبروى زبير رسيد گفت : از من دور باش و نزديكم مياى .\r\nابن جرموز گفت : يا ابا عبد الله من آمدم تا از شما كيفيت احوال مردم را بپرسم كه بچه عنوان انصرام يافته ؟\r\nزبير گفت : من مردم را همان بر سوارى جدال و بر حرب و قتال گذاشتم شمشيرها از غلاف از براى كينه و اعتساف برآورده بر روى يك دگر ميزنند .\r\nابن جرموز گفت : يا ابا عبد الله مرا چند سؤال است از شما خبر و اعلام من نمائى ؟\r\nزبير گفت : هر چه ميپرسى سؤال كن .\r\nابن جرموز گفت : مرا خبر ده كه چرا تو عثمان را مخذول ساختى و با على نيز بيعت كردى و با على نيز نساختى و به زودى نقض عهد و بيعت او را كردى و به اين اكتفاء ننمودى تا آنكه بدمدمه اخراج عايشه از مكه نمودى و لشكر جمع فرمودى و نماز در عقب پسر خود گذاردى و الحال اين حرب با على ابن ابى طالب كردى و مصاحبت طلحه را بكشتن دادى و به اين حال عايشه و لشكر را گذاشته راه خانه خود برداشتى اين چه ارادت شنيعه و حركات ناپسنديده است كه از تو بر منصه ء ظهور رسيد ؟\r\nزبير گفت : جواب بشنو ، خذلان عثمان بواسطه خطيئت بود كه از او\r\n","description":"","footnote":"","page_name":" 187 ","page_number":187},
  {"content":"\r\nسانح و صادر گشته ، و او تأخير در توبه و انابت و رجعت و ندامت نموده و از آن برنگشته و اما سبب بيعت من با على ( ع ) وجه آنست كه انصار و مهاجرين همگى بيعت به على ( ع ) نمودند مرا در آن وقت جز بيعت كردن به او چاره ديگر نبود ، لهذا بيعت كردم .\r\nاما نقض بيعت على ( ع ) : بواسطه ء آن بود كه اگر چه دست به بيعت دادم ليكن از صميم دل بيعت نكردم .\r\nو اما اخراج عايشه از مكه : ما را اراده و انصرام و انجام امر و مهم در خاطر مرتسم بود و اراده قادر عالم و مشيت او به غير آن امر مرتبط و مرتسم بود\r\n\r\nهر چه خدا خواست همان مىشود\r\nآنچه دلم خواست نه آن مىشود\r\n\r\nاما اقتداء من به پسرم و نماز در پى سر او گزاردن بواسطه ء آنست كه خاله او ام المؤمنين او را مقدم داشته .\r\nابن جرموز اين سخنان را از زبير استماع نمود در فكر قتل زبير شد ، و گفت : خداى تعالى مرا بقتل رساند اگر من ترا بقتل نرسانم روايت است كه چون ابن جرموز سر زبير را برداشته به خدمت امير المؤمنين على ( ع ) آمد با شمشير او حضرت شاه ولايت شمشير زبير را به او عنايت فرمود و گفت :\r\nبسا با اين كرب و محنت زبير از روى رسول بشير و نذير متجلى گردانيد ، ليكن اين زمان مصارع سوء زبير و هلاكت او در اين وقت پرمقرر بود روايتست كه : چون ولى ايزد تعالى در ميان قتلى بطلحه عبور و مرور نمود بمستسعدين ركاب ظفر انتساب امر فرمود كه او را براست بنشانيد ، چون\r\n","description":"","footnote":"","page_name":" 188 ","page_number":188},
  {"content":"\r\nخدمتكاران بموجب فرمان لازم الاذعان او را راست نشاندند آن ولايتمآب به او خطاب فرمود كه :\r\nيا طلحه اگر چه ترا سابقه به خدمت حضرت نبى المحمود در اسلام بود ليكن شيطان در سوراخ بينى تو خاكسار درآمد و ترا داخل نار گردانيد .\r\nدر روايت ديگر آمده كه چون أمير المؤمنين عليه سلام الملك المنان در ميان كشتگان بر طلحه گذشت فرمود : اين شكننده بيعت من منشئ فتنه و تابع اهريمن در امت حضرت رسول مهيمن و مجلب و داعى قتلم و قتل عترت مرا راست بنشانيد چون بنشاندند ، آن حضرت اين آيه وافى هدايت بر وى خواند كه يا طلحة بن عبد الله : قد وجدت ما وعدنى ربى حقا فهل وجدت ما وعدك ربك حقا ؟ يعنى اى طلحه ابن عبد الله من آنچه حضرت پروردگارم ايزد مهيمن مرا موعود نموده بود بوعده خود وفا نمود ، و به آن رسيدم ، آيا تو نيز به موعود حضرت پروردگارت ايزد معبود رسيدى ؟\r\nپس از آن گفت : طلحه را بپهلو بخوابانيد و خود بسعادت روانه شد بعضى از ملتزمين ركاب سعادت انتساب معروض رأى بيضا ضياى آن امام الورى گردانيدند كه آيا طلحه را بعد از قتل و بيرون شدن جان قدرت تكلم و بيان است ؟\r\nحضرت امير ( ع ) گفت : اما و الله بخداى عالم قسم است كه او كلام مرا مىشنود ، چنانچه اهل قليب در هنگام كلام حضرت سيد الانام تمامى حرفها و سخنان او را مىشنيدند در روز بدر حضرت رسالت پناهى در وقتى كه به جسد ابن شور القاضى المقتول مرور و عبور نمود همين نوع عمل فرمود ، و گفت :\r\n","description":"","footnote":"","page_name":" 189 ","page_number":189},
  {"content":"\r\nاينست كه بر ما بيرون آمده مصحف در گردن انداخته زعمش آن كه ناصر امت و داعى بريت است به آنچه در كلام حضرت رب العزت است و حال آنكه او نميداند كه در قرآن خداى سبحان چيست : ثم * ( وَاسْتَفْتَحُوا وَخابَ كُلُّ جَبَّارٍ عَنِيدٍ ) * :\r\nاى ياران اراده ء طلحه آن بود كه مرا بقتل رساند خداى تعالى ذكره او را مقتول گردانيد .\r\nو در روايت است كه : مروان بن حكم تيرى بسوى طلحه انداخت ، و آن بمقتل او رسيد ، و او را به قتل رسانيد .\r\nو در روايت ديگر آمده كه مروان بن حكم در روز جمل تير بهر دو طرف بجانب لشكر مىانداخت ، و ميگفت : كه تيرم از اين دو لشكر به هر كه رسد فتح است ، و نبود اين جرأت و حركت او الا از قلت دين و تهمت او بر جميع افراد مسلمين . در وجه تسميه ء جمل بعضى گفته اند كه اين نام همان جمل است كه عايشه در روز حرب جمل بر آن سوار شده در ميان دو لشكر بايستاد و در آن روز عجايب بسيار مرئى خلايق بيشمار گرديد ، چنانچه هر گاه يك قايمه از قوايم اربع آن مقطوع شدى آن شتر بر قائمه ء ديگر بايستادى ، خلايق از رؤيت آن بغايت مضطر و حيران شدند و چون سه قائمه ء آن مقطوع شد آن اشتر ابتر بر قايمه ء آخر ايستاده بود ، و لحظه به لحظه حيرت امت از ديدن آن زيادت مىشد ، تا آنكه امام الامه امر به قتل آن شتر نمود ، و گفت : شيطان در جوف آن جمل رفته نگهبان آنست ، محمد بن ابى بكر و عمار ياسر بفرموده آن ولى ايزد اكبر متولى عقر آن شتر گرديدند ، واقدى روايت كند كه عمار ياسر ( ره ) چون بنزديك عايشه آمد گفت :\r\n","description":"","footnote":"","page_name":" 190 ","page_number":190},
  {"content":"\r\nاى عايشه ، چگونه ديدى كار خود را كه خود را بر حق زدى ؟\r\nعايشه گفت من الحال بحقايق احوال خود مطلع و بينا گشتم ، از آن جهت كه تو مغلوب گشتى و ما غالب از اين ظاهر شد كه بمضمون : الحق يعلو حق با منست .\r\nعمار گفت : اى عايشه بصيرت من از تو بغايت زيادت است ، و الله كه اگر شما ما را ميزديد تا اينكه ما را از اين ولايت اخراج نموده به هجر مىرسانيد هر آينه بر ما معلوم است كه ما بر حق و شما بر باطليد .\r\nعايشه گفت : بخيالت چنين ميرسد اى عمار ، اتق الله بخداى بپرهيز و با ما بحرب و جنگ مستيز كه دين خود را بواسطه ء خاطر ابن ابى طالب از دست دادى .\r\nو در بعضى از كتب اللغات منقول است كه هجر اسم شهريست ما بين قطيف و بحرين ، و صاحب صحاح اللغه چنين قلمى نمود كه : هجر اسم شهرى است ، ليكن تعين مكان ننموده .\r\nاز حضرت امام الباطن و الظاهر محمد بن على الباقر عليهما السّلام مروى و منقول است كه : چون در روز حرب جمل هودج عايشه را تير باران كردند ، ليكن او همچنان در ميدان قايم بود ، حضرت امير المؤمنين على ( ع ) فرمود : آنچه من مىبينم مرا مطلق عايشه بايد شد ، و او را طلاق بايد گفت شخصى چون اين كلام از آن ولى الانام استماع نمود به حضرت خداى عالم قسم ياد فرمود كه من : از حضرت سيد عالم شنيدم كه ميفرمود : يا على امر زنان من بدست تست ، بعد از من ، آنگاه آن مرد خالصا لوجه الله اداى شهادت\r\n","description":"","footnote":"","page_name":" 191 ","page_number":191},
  {"content":"\r\nبراى ولى الله نمود بعد از او سيزده نفر كه اهل بدر نيز با ايشان رفيق در شهادت و مطلع و مخبر بودند برخاستند و شهادت دادند كه ما از حضرت رسول ( ص ) شنيديم كه ميفرمود يا على امر زنان من بعد از من بدست شما است .\r\nچون عايشه اين نوع شهادت از آن جماعت استماع نمود بگريست به نوعى كه آواز گريه او به گوش آن جماعت رسيد در آن هنگام حضرت امير المؤمنين على ( ع ) گفت :\r\nاى ياران حضرت رسول خداى منان مرا اعلام گردانيد بخبر مسرت اثر چنانچه به من گفت : كه يا على حضرت خداى عز و جل امداد تو نمايد در روز حرب جمل بارسال پنج هزار ملك مكمل . روايت است از ابن عباس رضى الله عنه كه چون شكست بر عايشه افتاد و مردم اكثر بلكه تمامى او را گذاشتند ، او اراده توقف بصره نمود و شر ذمه از مردمان كه او را تكليف مراجعت بمدينه نمودند قبول قول آن طايفه ننمود ، چون اين خبر بسمع اشرف امير المؤمنين ( ع ) رسيد با آنكه بعضى از مستسعدين مجلس بهشت قرين نيز راضى بمراجعت عايشه از بصره بمدينه نبودند ، بلكه استدعا و التماس مينمودند كه او را ببصره بايد گذاشت ، آن حضرت گفت : اگر چه عايشه تقصير در شرارت ننمود ، ليكن من او را به خانه او ميرسانم .\r\nروايت كرد : محمد بن اسحاق رضى الله عنه كه چون عايشه از بصره مراجعت بمدينه طيبه نمود پيوسته مردم را بجنگ امير المؤمنين على ( ع ) تحريص و ترغيب مينمود ، و كتابت بمعاويه مكتوب گردانيده در باب تحريص قتال و جدال\r\n","description":"","footnote":"","page_name":" 192 ","page_number":192},
  {"content":"\r\nبا امير المؤمنين ( ع ) و بمصحوب اسود البخترى كتابت را شام فرستاد .\r\nمروى و منقول است كه بعد از مراجعت عايشه روزى عمر بن العاص به ديدن ايشان رفت و گفت : من بسيار بسيار ميخواستم كه تو در روز جمل به قتل برسى .\r\nعايشه گفت : چرا لا ابا لك .\r\nگفت : بواسطه ء آنكه شما باجل خود ميرسيديد بلكه شهيده شده داخل جنت ميشديد ، و ما قتل ترا بزرگترين تشنيع بر على ميگردانيديم و در جميع و تمام محافل و مجالس تشنيع او ميكرديم .\r\n\r\nذكر بيان احتجاج ام سلمه زوجه ء حضرت سيد البريه ( ص ) بر عايشه در هنگام كه او اراده خروج بر حضرت امير المؤمنين على ( ع ) نموده بود ، و منكر عايشه شدن بواسطه آن فعل نامحمود\r\nشعبى از عبد الرحمن بن مسعود العبدى روايت كند كه من در مكه با عبد الله بن الزبير بودم ، روزى طلحه و زبير كسى بطلب عبد الله فرستادند و من نيز با عبد الله بنزد ايشان رفتم ايشان روى بعبد الله آورده گفتند : كه عثمان بنا حق و مظلوم كشته شد و ما بواسطه خرابى كار امت محمد مصطفى ( ص ) بغايت خايف و هراسانيم اگر شما صلاح دانيد كه عايشه با ما بيرون آيد تا ما به قدر الوسع و الامكان سعى در انصرام و انجام مهام انام نمائيم شايد كه ايزد علام رتق و فتق در مرام امت محمد ( ص ) ظاهر گرداند .\r\nعبد الله گفت : رواست ، الحاصل ما نيز با ايشان بيرون رفتيم متوجه منزل عايشه شديم و چون بدر خانه رسيديم عبد الله بن الزبير داخل منزل\r\n","description":"","footnote":"","page_name":" 193 ","page_number":193},
  {"content":"\r\nعايشه به غير اخبار و اعلام شد و عايشه و عبد الله در عقب پرده با هم نشسته بودند و من بر در خانه نشسته منتظر بودم عبد الله پيغام طلحه و زبير را به عايشه رسانيد گفت : سبحان الله و الله بخداى عالم مرا قسم است كه من از حضرت رسول ( ص ) مأمور و مأذون بخروج از خانه نبودم و امهات مؤمنين همگى حاضرند در نزد من الَّا ام سلمه رضى الله عنها اگر او با من بيرون آيد من نيز بيرون مىآيم .\r\nعبد الله بن الزبير مراجعت نزد طلحه نمود و آنچه از عايشه شنيده بود مسموع ايشان گردانيد ، طلحه و زبير گفتند : برگرديد و به خدمت عايشه برويد و بعد از عرض سلام ما بايشان بگوئيد كه شما خود متصدع گشته به خانه ام سلمه تشريف بريد ، بيقين كه او از سخن صلاح و صوابديد شما تجاوز ننمايد چون عبد الله زبير پيغام بعايشه رسانيد في الفور او برخاسته به خانه ام سلمه آمد چون ام سلمه عايشه را ديد گفت :\r\nمرحبا يا عايشه خوش آمدى ، و الله كه من بديدن كسى نميروم شما را چه پيش آمد كه باينجا تشريف آورديد ؟\r\nعايشه گفت : كه طلحه و زبير بنزد من آمدند و مرا خبر دادند كه امير المؤمنين عثمان مظلوما مقتول گرديد ، و هيچ احدى از حقيقت احوال چون ناحق او نپرسيد ، ام سلمه چون اين سخن بشنيد به نوعى فرياد و شيون بركشيد كه هر كه در آن سراى بود آواز او را شنيد ، و گفت :\r\nسبحان الله اى عايشه ، ديروز شهادت بر كفر او ميدادى امروز او ( عثمان ) امير المؤمنين شده بناحق كشته گشته فيا عجباه ، بهر حال اراده تو اى عايشه\r\n","description":"","footnote":"","page_name":" 194 ","page_number":194},
  {"content":"\r\nچيست ؟ عايشه گفت : بايد كه شما هم با ما بيرون آئيد كه اميد است خداوند متعال از بيرون رفتن ما و شما امر امت حضرت نبى الورى را باصلاح و انجام و بفلاح و انصرام رساند .\r\nام سلمه گفت : من چون قدم از خانه بيرون گذارم ؟ كه شنيدم از حضرت رسول خدا ( ص ) آنچه شنيدم اى عايشه ترا بخداى كه عالم بصدق و كذب تست قسم است كه آيا ياد دارى كه در نوبت شما حضرت رسول به خانه شما تشريف داشته من حريره در خانه خود ساختم و آن را برداشته به خدمت رسول الله به خانه شما آوردم ، حضرت فرمود : و الله بخداى عالم قسم است كه شب و روز بسيار نميگذرد يعنى در اندك مدت كلاب آبى بعراق عرب در دجله كه آن را حوأب گويند به روى يك زن از نسوان من فرياد كنند و آن عورت در فئه ء باغيه است ، يعنى در ميان جماعتى است كه آن باغيان بر امام زمان خروج كرده باشند من چون اين سخن از حضرت رسول همچون شنيدم ظرف از دست من افتاد در آن دم رسول الله سر مبارك برداشت و گفت :\r\nاى ام سلمه ترا چه شد كه اناء از دست انداختى و رنگ روى درباختى ؟\r\nگفتم : اى برگزيده ايزد واحد ، چون اناء از دست اين متحير رهين غم و درد بر زمين نيفتد كه شما از لسان صدق نشان چنين سخنانى را فرموديد ؟\r\nمن ايمن از اين بيان و نشان نيستم و ميترسم كه مبادا من آن عورت نادان و جاهل باشم تو شروع در خنده نمودى آن حضرت ملتفت به طرف تو گرديد و گفت يا حميراء الساقين اين چه خنده است ؟\r\n","description":"","footnote":"","page_name":" 195 ","page_number":195},
  {"content":"\r\nبيت :\r\n\r\nخنده كه بىوقت گشايد گره\r\nگريه از آن خنده ء بيوقت به\r\n\r\nگمان من آنست كه آن زن من تو باشى و ترا بخداى تعالى قسم است اى عايشه آيا ياد دارى كه در شبى سير آن حضرت ( ص ) كه ما و شما در خدمت آن نبى الرحمه بوديم با فلان و فلان ، و آن حضرت ميان من و على راه ميرفت شما شتر خود را در ميان شتر على و شتر نبى درآورديد ، حضرت سيد البريه مقرعه كه در دست داشت روى شتر شما را زده از ميان دور كرد و گفت : هيچ مرد و هيچ زن را در نزد من بيشتر از على جاى نيست ، زيرا كه او در قرب از همه پيش و در رتبه بر تمامى بيش است و ابن ابى طالب را ببغض و عداوت نگيرد الا منافق كذاب ، و نيز ترا قسم مىدهم بخداى عالم آيا بخاطر دارى در ايام مرض كه آن حضرت در همان بيمارى مقبوض شده قاصد بارگاه ايزد بارى گرديد پدرت با عمر بعيادت آن حضرت ( ص ) آمده بود على ( ع ) تعاهد جامه رسول ( ص ) و خف و نعلين آن حضرت مىنمود و آنچه پاره بود مىدوخت چون على ( ع ) ديد كه ايشان مىآيند قبل از درآمدن ايشان نعلين سيد المرسلين را برداشته به عقب خانه آن حضرت رفت ، و بدوختن آن مشغول شد و آن نعلين از حضرت مىبود در آن وقت ابو بكر و عمر طلب اذن دخول نمود چون مرخص گشتند درآمدند و گفتند :\r\nيا رسول الله امشب را چون بروز آوردى و حال فرخنده خصال شما به چه منوال بود ؟\r\nحضرت فرمود : كه أحمد الله : حمد و ستايش خداى عالم به جاى\r\n","description":"","footnote":"","page_name":" 196 ","page_number":196},
  {"content":"\r\nمىآوردم بعد از لمحه روى به حضرت آورده گفتند : يا رسول الله موت امر ضروريست چه هر كس را لا بد بايد مرد ، حضرت نبى الورى فرمود : بلى لا بدّ من الموت ، پس آنگاه گفتند :\r\nيا رسول الله آيا هيچ احدى را جانشين و خليفه خود گردانيدى ؟\r\nنبى رب العزت گفت : خليفه من در ميان شما به غير خاصف النعل نيست ، ايشان هر دو برخاستند و چون از خانه بيرون آمدند على ( ع ) را ديدند كه بدوختن نعلين رسول الله مشغول است ، اين همه را ما ميدانيم اى عايشه و گواهيم بعد از آنكه من اين همه سخنان از حضرت رسول آخر الزمان در شأن على ابن ابى طالب ( ع ) شنيده باشم بر على خروج مىنمايم لا و الله اختيار اين كار در دنيا ننگ و عار در آخرت گرفتارى به عذاب ايزد قهار و خلود در آتش جهنم است .\r\nعايشه چون از ام سلمه استشمام رفاقت ننمود به منزل و مقام خويش مراجعت نمود و گفت :\r\nيا ابن الزبير برگرد و به پدرت زبير و طلحه برسان كه من بعد از استماع اين سخنان از ام سلمه بيرون نتوانم آمد ، عبد الله بن الزبير بعد از مراجعه از خانه عايشه پيام عايشه را به زبير و طلحه رسانيد .\r\nشعبى گويد : كه چون آن روز بشب رسيد هنوز نصف شب نگذشته بود كه صداى زنگ شتر عايشه بلند شد كه از شهر بيرون ميرود و چون صبح از شب تاريك طلوع كرد ، مشخص شد كه طلحه و زبير نيز با او بيرون رفتند ، از حضرت امام الناطق جعفر بن محمد الصادق ( ع ) مروى است كه چون عايشه\r\n","description":"","footnote":"","page_name":" 197 ","page_number":197},
  {"content":"\r\nبه رفتن بصره و خروج بر على ( ع ) مصمم گرديد و اين خبر به ام سلمه بنت ابى اميه رسيد برخاست و بنزد عايشه رفت و بعد از حمد و سپاس خداوند متعال و اداى صلوات بر حضرت رسول سيد المرسلين ، گفت :\r\nاى عايشه ، تو نشانه ميان حضرت نبى الورى و امت او و حجاب رسالت مآب بر تو مبسوط و احترام و اكرام آن برگزيده مالك الرقاب بر تو منوطست ، قرآن لازم الاذعان نص است بر منع تو از خروج بايد كه گردن كشى ننمائى بلكه اصلا مشتمل برجعت تست بايد پراكندگى نكنى سيد البشر مقرر نمود كه تا هنگام ورود يوم الموعود در كنج گوشه ء خاك مطمئن گردى و در بوادى و صحارى نه گردى ، بدرستى كه رضاى خداى غفور و راء اين امور است و خواهش او نيست الا عمل مشكور ، حضرت نبى الصبور عالم به مكان و مطلع بر حقايق احوال و شأن تو بود اگر ترا لايق فعل و عمل ميدانست آن خاتم الرسل ترا معهود و مأمور به آن فعل مىنمود ، و حال آنكه ترا از خروج و تقديم بر مردم خصوصا بر امير المؤمنين على ( ع ) نهى فرموده است ، زيرا كه عماد دين در هنگامى كه ميل بانهدام نمايد يا مشرف و متصدع به خرابى و انفصام گردد هرگز بسعى زنان به ثبات تعمير ملبس نشود و باهتمام و حركت ايشان به آب و تاب نگردد بلكه جمال زنان و بها و خوبى ايشان پوشيدن اطراف و گوش و برچيدن دامن و صيانت جميع احوال خود با كمال عقل و هوش است .\r\nاى عايشه اگر حضرت رسول در بعض اين فلوات معارضه و مخاطبه نمايد كه يا فلانه تو در اين تردد و منهل بمنهل و منزل به منزل چه اراده دارى تو در جواب حضرت نبى ايزد وهاب چه خواهى گفت ؟ و بكدام وجه صواب\r\n","description":"","footnote":"","page_name":" 198 ","page_number":198},
  {"content":"\r\nآن حضرت را مجاب ميگردانى ، زيرا كه هوا و هوس و اراده و خواهش نفس تو باراده و خواهش خداى تعالى و تقدس نيست آخر ترا رجعت به خدمت حضرت نبى الرحمه است ، وقتى كه هتك حرمت و نقض عهد و بيعت كرده باشى چه گوئى و روى مبارك آن حضرت را بكدام روى توانى ديد مرا بخداى عالم قسم است كه من در اين مسير با تو بالفرض اگر رفيق باشم و از تقصيرات و اثم من در آن عالم درگذرند و مرا امر بدخول فردوس الاعلى نمايند هر آينه از حيا و شرمندگى از حضرت رسول مجتبى داخل آن ماوى نتوانم شد چه اگر ملاقات آن حضرت نمايم و هتك حجاب كرده باشم بيقين آن را به روى من خواهد زد اى عايشه بخداى بپرهيز و اين حجاب رسول ايزد وهاب را حصن حصين خود گردان و معتبر عفاف را منزل خود دان تا آنكه ملاقات به حضرت نبى اكرم توانى نمود چه اگر آنچه پروردگار فرمود از آن تقصير ننمائى مطيع خواهى بود و هر آنچه در آن باب حضرت ايزد علام بر تو لازم گردانيد بايد كه بشنوى و آنچه در باب نصرت و يارى جمعى خداى تعالى و رسول مجتبى امر و حكم در آن باب نمودند كه اقدام به آن نمائى تا خود را خاسر و زيانكار در روز حساب و شمار نگردانى بخداى عالم سوگند ميخورم كه آنچه من از حضرت رسول ايزد مهيمن شنيدم كه اگر بواسطه شما بيان نمايم آنچنان نيش بر من زنى كه مار رقشا مطرقه سياه سفيد كه گزنده تر از آن مارى نيست .\r\nعايشه گفت : اى ام سلمه مرا از اين مواعظ تو قرار عين تمام به هم رسيد چه شناسائى من زياده گرديد و از نصيحت تو چه قبول نمايم كه تمامى آن در خاطرم كالنقش في الحجر مستطر است ، ليكن اين حركت و سيرم\r\n","description":"","footnote":"","page_name":" 199 ","page_number":199},
  {"content":"\r\nنه بواسطه آن جزاست كه در ظن و خاطر تو مستتر است ، من بواسطه اغترار مردم نميروم بلكه بواسطه ء اطلاع بر حقيقت احوال منازعه فريقين ميروم و اگر بنشينم نيز مرا حرج نيست ، و اگر بيرون روم مرا ازدياد اجر آخرت نخواهد بود و من بسيار مشتاق رفتن نيستم . از حضرت امام الهمام جعفر بن محمد - الصادق ( ع ) مروى و منقولست كه چون ام سلمه ملاحظه ندامت في الجمله از عايشه نمود انشاء اين ابيات فرمود :\r\n\r\nلو كان من ذلة معتصما احد\r\nلكانت لعائشة الرتبى على الناس\r\nمن زوجة لرسول الله فاضلة\r\nو ذكر آى من القرآن مدارس\r\nو حكمة لم تكن الَّا لها حسبها و في\r\nالصدر يذهب عنها كلّ وسواس\r\nيستنزع الله من قول عقولهم\r\nحتّى يمرّ الَّذي يقضى على الراس\r\nو يرحم الله ام المؤمنين لقد\r\nتبدلت في ايحاشا بايناس\r\n\r\nعايشه گفت : اى خواهر مرا دشنام ميدهى ؟ ام سلمه گفت : به تو دشنام نمىدهم اما در وقتى كه فتنه برخاست و آشوب در ميان امت پيدا شد ، چشم مردم پوشيده شود بلكه اكثر آن در نظر مردم پنهان ماند ، و در هنگامى كه فتنه منتهى گردد هر عاقل و جاهل بينا گردند يا در آن زمان نابينا و حيران بودند\r\n\r\nذكر بيان احتجاج امير المؤمنين على ( ع ) بعد از دخول بصره و انقضاى ايام چند بر اصحاب كه ميگفتند : آن حضرت قسمت غنايم بسويت عدل در ميان رعيت نمينمايد و بيان مسائل كه از آن حضرت سؤال نمودند در خطبه كه براى آن جماعت خطبه فرمود .\r\n","description":"","footnote":"","page_name":" 200 ","page_number":200},
  {"content":"\r\nروايت كرد يحيى بن عبد الله بن الحسن از پدرش عبد الله بن الحسن ( ع ) كه : حضرت امير المؤمنين ( ع ) بعد از دخول بصره و انقضاى ايام چند روزى در محضر مردم شروع در خطبه نمود ، شخصى از ميان مردم بر خاست و گفت :\r\nيا امير المؤمنين ، مرا خبر ده از اهل جماعت و اهل فرقه و اهل بدعت و اهل سنت ؟\r\nامير المؤمنين ( ع ) فرمود : ويحك ، چون سؤال نمودى جواب بشنو و بفهم از من و ترا روا نيست كه بعد از من از كسى ديگر سؤال نمائى :\r\nاما اهل جماعت من و متابعان منند و مخالفان من هر چند كم باشند و اين جماعت بر حقاند بنا بر اطاعت امر خداى عز و جل و متابعت حكم حضرت خاتم الرسل .\r\nو اهل فرقه : مخالفان منند و مخالفان متابعان من ، هر چند بسيار باشند .\r\nو اما اهل سنت : آن جماعتاند كه متمسك گردند به آنچه خداى تعالى و رسول مجتبى آن را سنت براى ايشان گردانيد .\r\nو اما اهل بدعت : عبارت از مخالفان امر خداى منان و قرآن كه لازم الاذعان است ، و همچنين رسول آخر الزماناند ، كه براى ناموس و هوا و هوس خود عمل نمايند اگر چه بسيار باشند و يك فوج اول آن جماعت گذشتند ، و فوج بسيار باقىاند كه بعد از اين بروزگار ظاهر و آشكار گردند بر حضرت ارحم الراحمين است كه قبض و استيصال آن جهال ضال از روى زمين نمايد در\r\n","description":"","footnote":"","page_name":" 201 ","page_number":201},
  {"content":"\r\nهمان اثر عمار ياسر كه از خواص محبين آن سرور بود ، بر پاى خاست و گفت :\r\nيا امير المؤمنين ، حضار اين محضر با جمعى ديگر ذكر فىء و غنيمت در افواه و السنه دارند ، و زعم اكثر ايشان در باب فىء و غنايم چنان است كه هر احدى كه با ايشان مقاتله نمايد چون مغلوب شود او و مال و ولد او همگى داخل در غنيمت آيد بايد كه بالسويه در ميان همه منقسم گردد ، و مخصوص بعضى نگردد ، قبل از آنكه حضرت ولايتمآب متوجه جواب گردد شخصى ديگر از مستسعدين محفل رضوان مآب از قبيله ء بكر بن وائل كه او را عباد ابن قيس مىگفتند ، مرد سخندان و حراف كه بسيار در محافل و مجالس صاحب اعتبار بود ، برخاست و گفت :\r\nيا امير المؤمنين ، چرا فىء و غنيمت را در ميان امت قسمت بالسويه ننمودى و عدالت با رعيت نكردى ؟\r\nحضرت امير المؤمنين ( ع ) گفت : ويحك چطور . آن مرد گفت براى آن كه آنچه در ميان لشكر بود قسمت كردى و اموال و زنان و ذريت آن جماعت كه مردمان آن را نيز به حساب غنيمت ميگرفتند آن را قسمت ننمودى و نگاهداشتى گويا براى خود گذاشتى ؟\r\nحضرت على ( ع ) گفت : هر كه را جراحت بود بايد كه مداواى خويش نمايد ، عباد مؤمى اليه گفت : ما بواسطه ء طلب حق خود و غنايم آمديم الحال ما را به ترهات مجاب ميگرداند .\r\nمؤلف تاج اللغه گويد : كه ترهات جمع ترهه است و آن عبارت از امور باطله و سخنان پوچ است ، چون ولى ايزد مجيد اين سخن از آن مرد شنيد\r\n","description":"","footnote":"","page_name":" 202 ","page_number":202},
  {"content":"\r\nگفت : اگر در اين كلام كاذب و مفترى باشى خداى تبارك و تعالى آنقدر تو را نميراند كه غلام ثقيف تو را دريابد و حقيقت كار و احوال ترا بر تو ظاهر و آشكار گرداند ، در آن اثناء شخصى ديگر از آن سرور پرسيد كه : غلام ثقيف كيست ؟\r\nحضرت فرمود : كه آن مردى است كه هيچ حرمت براى خداى تعالى نگذارد الا آنكه هتك آن نمايد با خلقان چه رسد ديگرى پرسيد كه آيا آن مرد بأجل مسمى ميرد ، يا بقتل رسد ؟\r\nحضرت امير المؤمنين فرمود : كه شكننده ء پشت گردن كشان او را بموت فاحش مكسور و متوحش گردانيده ميراند و از بسيارى ريم و خون كه از دبر او بيرون آيد مجارى احشاء و دبر آن أثر محترق گردد يا اخا بكر تو مرد ضعيف الرأى و جاهلى ، آيا نميدانى كه ما صغير را بگناه كبير و جليل را هم بسبب امر حقير مؤاخذه ننمائيم نه اين اموال از ايشان بود پيش از آنكه متفرق شوند و خروج نمايند تزويج كردند در حالت ثبات عقل و رشد و در آن وقت از آن امت اولاد بفطرت بهم رسيد و آن جماعت در دور و مسكن خود ساكناند و الحال كه اين جماعت خروج بفرقه اختيار كردند آنچه در لشكر با ايشان بود داخل در غنايم و متعلق بشما و ساير امم است از متابعان ما و اما آنچه در دور و بيوت ايشان باشد آن ميراث از براى وارث است ، اگر يكى از اولاد ايشان ظلم بر ديگران نمايد يا بر ما بيرون آيد تا او را بواسطه ء آن گناه مؤاخذه ، و باز خواست نمائيم و احكام شرع سيد الأنام بر او جارى فرمائيم و اگر از خروج و از تمرد امر ما بازايستد ما گناه غير او را بر او بازخواست ننمائيم يا اخا بكر بدرستى و به\r\n","description":"","footnote":"","page_name":" 203 ","page_number":203},
  {"content":"\r\nتحقيق كه من در ميان شما حكم كردم به حكم حضرت سيد عالم رسول كه در اهل مكه كرده بود ، چنانچه آنچه در ميان عسكر بود آن را بلشگر قسمت نمود و بعدا متعرض باقى احوال و اولاد ايشان كه در دور و خانمان خود بودند نگرديد من متابع أثر حضرت رسول مهيمنم نعل بنعل از اقتدا و اقتفاء حضرت نبى اكرم و خاتم الرسل بيرون نميروم يا اخا بكر نميدانى كه هر چه در دار الحرب است بر مسلمانان حلال و آنچه در دار الهجرت است حرام است ، مگر بوجه حق مالك آن گردد شما را مهل است مهل ، رحمكم الله اگر چه تصديق من نمينمائيد و بر من اعتراض بسيار مينمائيد بواسطه ء آنكه يكى شما در باب امر مذكور متكلم نگرديد بلكه يكى بعد از ديگرى و ديگرى بعد از ديگرى سخنان در باب آن گفتند كدام شما را راضى بحصه و سهم و معاش بر وفق رضاى خداى عالم نمايم ؟ در آن دم آن مردم گفتند كه :\r\nيا امير المؤمنين ( ع ) شما در اين امر صادق و مصيب و ما مخطئ و هم غير مثيب و ما جاهل و از جنت بىنصيبيم ما گناهكاران سيه روزگار توبه و استغفار نمائيم ، و از اطراف و جوانب از اباعد و اقارب از مردمان ندا و صوت بلند شد كه يا امير المؤمنين ، تو در اين مصيب و مثاب و ما مخطى و بر طريق ناصواب بوديم الحال چون بوسيله تعليم تو اى ولى ايزد وهاب عالم بطريق صواب و بسبب عمل آن مستحق اجر و ثواب گرديديم ، اصاب الله بك الرشاد و السداد چون اين دعا در حق ولى الله تعالى بجاى آوردند كره ء ثانيه عباد بن قيس ، بر خاست و گفت :\r\nايها الناس و الله اگر شما طاعت و متابعت حضرت امير المؤمنين ( ع )\r\n","description":"","footnote":"","page_name":" 204 ","page_number":204},
  {"content":"\r\nنمائيد هرگز به اندازه ء يك موى سر از منهل و منهاج پيغمبر شما را بدر نبرد و هيچ گاه گمراه و دور از رحمت الله نگرديد و چون چنين نباشد كه حضرت سيد الرسل جميع علم منايا و قضايا و فصل الخطاب به حكم ايزد تعالى بنزد امير المؤمنين ( ع ) مودع نمود ، و آن حضرت را امام الثقلين گردانيد بر منهج هرون ( ع ) چنانچه حضرت رسول ايزد علام آن امام الانام را به اين خطاب مستطاب معزز و با احترام گردانيد كه : يا على انت منى بمنزلة هرون من موسى الا أنه لا نبى بعدى و اين فضل و اكرام حضرت خداى علام است كه مخصوص حضرت على ( ع ) نمود و اكرام و احترام نبى خود ( ع ) فرمود بواسطه ء آنكه مثل على ( ع ) به آن حضرت احسان و اعطا نمود كه هيچ احدى از خلايق به مثل آن احسان از حضرت ايزد منان نيافتند ، پس آن ولى الله گفت :\r\nاى ياران نظر كنيد رحمت خداى تعالى بر شما باد كه بايد بهر چه مأمور شويد بشتابيد بسوى آن ، زيرا كه عالم به چيزى كه بحقايق آن مطلع باشد زودتر بر سر آن رود از جاهل اخرس نادان بدرستى كه شما اگر اطاعت و متابعت ما را نمائيد هر چند در اطاعت ما مشقت شديده و تلخى و آزار عتيده بود اما من همگى شما و ساير مطيعين خود را هادى به سبيل نجات و حامل شما به ارفع درجاتم بدانيد كه دنيا دنى از حلاوت خالى و به عنا و مشقت ممتلى است كسى كه مغرور بزخارف آن و مشحون بملاهى و مناهى آن گردد حاصل آن نادان در آن جهان شقاوت فراوان و ندامت بىپايانست كه عما قليل به شما عايد و عيان خواهد شد من شما را از حقيقت احوال بعضى از بنى اسرائيل خبردار گردانم\r\n","description":"","footnote":"","page_name":" 205 ","page_number":205},
  {"content":"\r\nحضرت قادر منان امر ايشان نمود بوساطت رسالت نبى ايشان كه بايد از بحر فلان نياشامند ايشان در ترك امر پيغمبرشان لجاجت فراوان نمودند ، مگر اندكى از ايشان پاى از دايره فرمان پيغمبر ايزد سبحان بيرون نگذاشتند شما رحمكم الله از آن طايفه كه اطاعت رسول خدا را نمودند از آن جماعت صلحاى اخيار باشيد ، و عاصى پروردگار خود مشويد .\r\nاما عايشه ادراك او ادراك زنان است و او را بعد از اين حرمت اولى است و حساب كار او بر حضرت ملك تعالى است « يعفو عمن يشاء و يعذب من يشاء » كه عفو كند از آن كه خواهد و عذاب نمايد آن را كه عقوبتش را اراده فرمايد .\r\nاز اصبغ ابن نباته مروى و منقول است كه : من در روز جمل به خدمت حضرت امير المؤمنين ( ع ) حاضر بودم كه مردى آمد و پيش روى آن حضرت به ايستاد ، و گفت : يا امير المؤمنين على ( ع ) اين قوم تكبير مىگويند ، ما نيز تكبير مىگوئيم ، و ايشان تهليل ميگويند و ما نيز تهليل ميگوئيم ، و ايشان نماز ميگذارند و ما نيز نماز مىگذاريم ، پس ما چگونه مقابله و جدال و حرب و قتال به آن طايفه نمائيم ؟\r\nحضرت ولايتمآب فرمود : شما بنا بر آيه ء كتاب عز و جل كه به حضرت خاتم الرسل منزل و مرسل گردانيد قتال به آن طايفه جهال نمائيد .\r\nآن مرد گفت : يا امير المؤمنين همه آيه ء كه خداى تبارك و تعالى براى رسول مرسول داشته در كتاب خود ما آن را نميدانيم شما ما را تعليم آن نمائيد حضرت امير المؤمنين ( ع ) فرمود كه : آن آيه كه در سوره ء بقره است .\r\n","description":"","footnote":"","page_name":" 206 ","page_number":206},
  {"content":"\r\nآن مرد گفت : يا امير المؤمنين تمامى آيات خداى تعالى كه در سوره البقره انزال نمود معنى آن را نميدانيم پس بايد ما را تعليم آن دهيد ، حضرت على امير المؤمنين ( ع ) گفت : اينست آيه ء مباركه :\r\n* ( تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ الله وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ وَلَوْ شاءَ الله مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ وَلكِنِ اخْتَلَفُوا فَمِنْهُمْ مَنْ آمَنَ وَمِنْهُمْ مَنْ كَفَرَ وَلَوْ شاءَ الله مَا اقْتَتَلُوا وَلكِنَّ الله يَفْعَلُ ما يُرِيدُ ) * :\r\nپس ما آن جماعتيم كه ايمان آورديم و ايشان آن جماعتند كه كافر گشتند چون آن مرد اين كلام از حضرت امير المؤمنين استماع نمود و گفت : اى ياران و رب الكعبه قسم است كه اين قوم كه به اين امام الباطن و الظاهر خروج كردند كافر شدند و جهاد ايشان بر ما لازم و واجب است اين بگفت و مسلح و مكمل گشته روى به آن باغيان آورد و چندان قتال نمود با آن مخالفان كه مقتول و شهيد شد رحمة الله عليه و لعنة الله على قاتله .\r\nو نيز مبارك ابن فضاله رحمه الله ، روايت كند از آن كسى كه اسماش مذكور شد كه گفت : كه بعد انصرام امر جنگ جمل و فتح از جانب متابعان آن ولى عز و جل شخصى در همان مكان و محل به خدمت وصى به حق خاتم الرسل امير المؤمنين على ( ع ) آمده گفت :\r\nيا امير المؤمنين من خود را در اين واقعه امر بغايت مخوف مىبينم چنانچه روحم از بدن معطل و جثه ام بىآب و تاب بلكه زايل ، نفسم به فنا و باطل نزديك شده يعنى از ترس الهى نزديك مردن رسيدم و هر چند فكر كردم بحقيقت\r\n","description":"","footnote":"","page_name":" 207 ","page_number":207},
  {"content":"\r\nآن نرسيدم من در ميان آن مردم كسى كه شرك بخداى تبارك و تعالى داشته باشد نميشناسم چه همگى آنان مسلمان و اهل قبله و ايمانند ، الله الله ، اى على بخاطر خداى تعالى و رسول مجتبى آنچه سبب مسرت و خوشى و خوشحالى من باشد براى من بيان كن اگر چنانچه من آن جماعت را اهل ايمان و اسلام و مطيع حضرت سيد الانام ميدانم خوب است پس اعتقاد خود را در آن باب زياده گردانم و اگر آن اعتقاد موافق اراده و خواهش حضرت رب العباد و همچنين رضاى نبى الامجاد و مطابق راى صواب و سداد شما نباشد خود را از آن بازدارم و توبه و رجعت به حضرت قادر بىنياز آرم ، و نيز مرا از حقيقت حال خود خبر كن كه آيا اين كار كه شما در خاطر داريد فتنه و آشوب است كه متعرض شما شده پس اگر حال بدين منوال باشد شما به عبث مردمان را بشمشير خويش و ديگران مقتول ميگردانيد يا آنكه در اين باب امرى است كه حضرت رسول ايزد وهاب مخصوص بشما گردانيد و شما را باقدام آن مامور ساخت ؟ چون ولى ايزد همچون اين سخنان از آن شخص استماع نمود ، گفت :\r\nاى فلان نزديك آى تا ترا از حقيقت امر مطلع و مخبر گردانم ، بدان كه در ايام جناب حضرت رسالت پناه ( ص ) جمعى از مشركين به خدمت سيد المرسلين آمده به دين اسلام مشرف شدند و به ابو بكر گفتند : كه شما از براى ما از حضرت رسول ايزد تعالى اذن و رخصت حاصل كنيد كه ما همگى قوم را به خدمت حضرت رسول خداى آريم تا مسلمان شوند بعد از آن رسول ايزد منان ما و ايشان را اعطاى اموال نموده ، رخصت انصراف و ارتجاع بمرجع اصلى ما نمايد .\r\n","description":"","footnote":"","page_name":" 208 ","page_number":208},
  {"content":"\r\nابو بكر بموجب التماس آن جماعت به خدمت نبى الرحمه رفته مطلب و مرام آن جمع جديد الاسلام به خدمت سيد الانام معروض گردانيد ، حضرت هم آن جماعت را مرخص و مأذون گردانيد عمر گفت : يا رسول الله اين جماعت را شما مراجعت بكفر مينمائى ، حضرت پيغمبر ( ص ) گفت : تو چه ميدانى كه در اطلاق ايشان چه نفع و نقصان است ، چون آن جماعت مراجعت بميان اقوام و خويشان خود نمودند در سال ديگر با اكثر عشاير و ياران خود به خدمت رسول آخر الزمان آمده مسلمان شده اند كره ء ثانيه در سال مقبل بنزد ابو بكر رفتند و سؤال كردند كه در اين سال نيز از حضرت نبى ايزد متعال بواسطه ايشان تحصيل رخصت كند ، ابو بكر از حضرت ( ص ) التماس نمود مرخص فرمود ، چون عمر در آن محضر حاضر بود همان سخن پيشتر را معروض سيد البشر گردانيد در آن دم حضرت سيد الانام در غضب شد و گفت :\r\nمن شما را نمىبينم كه از گفتن سخنان لا يعنى منتهى و منزجر گرديد بلكه پيوسته كار و شغل و فعل و عمل شما چنين خواهد بود يا آنكه ايزد معبود بشما شخصى از قريش مبعوث گرداند كه شما را به حضرت ايزد تعالى بخواند و شما با او مخالفت و از اطاعت او سركشى و تمرد ظاهر كنيد مثل اختلاف و رمندگى گوسفندى كه از گله وحشى گشته سر در بيابان گذارده و سعى چوپان هم مراجعت بگله شبان ننمايد .\r\nابو بكر گفت : مادرم و پدرم فداى تو باد يا رسول خداى ، آيا من آن كس خواهم بود كه مرا ايزد تعالى و تقدس براى دعوت هر كس به خداى اقدس مبعوث گرداند ؟ حضرت نبى ( ص ) فرمود كه تو آن كس نيستى .\r\n","description":"","footnote":"","page_name":" 209 ","page_number":209},
  {"content":"\r\nفي الفور عمر گفت : آن كس منم ؟\r\nحضرت رسول مقدس فرمود : كه آن كس تو نيستى .\r\nعمر گفت : يا رسول الله پس آن كس كيست ؟ اتفاقا من در آن محل بدوختن نعل حضرت خاتم الرسل مشتغل بودم ، رسول حضرت ايزد عز و جل ايماء به من نمود و گفت : آن كس خاصف النعل است كه در پيش شما هر دو حاضر است و او ابن عم و برادر و صاحب من و برى سازنده ء ذمه ء من معتمد من و اداكننده ء دين منست و مبلغ رسالت من بامتم و معلم جميع مردم بعد از من و مبين و تاويلكننده ء قرآن حضرت مهيمن از آنچه به غير از او كسى نداند اين على است . چون آن مرد اين سخنان را از حضرت امام الانس و الجان استماع نمود گفت :\r\nيا امير المؤمنين على ( ع ) ، اين سخن براى من كافى است ، زيرا كه هيچ چيز باقى نگذاشتى و تا من در قيد حياتم بلكه وفاتم مرا اين نصايح واضح و اين مواعظ لايح بسنده و بغايت ارجمند است بعد از آن ، آن مرد مؤمن در مودت و محبت حضرت امير المؤمنين بغايت شديد و صلب و بر مخالف آن حضرت بسيار عنيد و صعب بود .\r\nاز ابن عباس رضى الله عنه مروى و منقول است كه : چون امير المؤمنين بر قتال بصره نصرت يافت روزى بواسطه خطبه و نصايح مردمان فرمود : كه قتب و پالان شتران بر بالاى يك ديگر گذاشتند تا منبر شد ، آنگاه آن ولى الله به بالاى آن منبر رفت و بعد از حمد حضرت آله و ثناى رسالت پناه گفت :\r\nيا اهل البصره ، و يا اهل دروغ و كذبه ، و يا اهل درد بىدوا ، و يا\r\n","description":"","footnote":"","page_name":" 210 ","page_number":210},
  {"content":"\r\nاهل تبعه ء بهيمه لشكر زنان كه به مجرد بانك اجابت نمائيد و همان كه مهلكه را ديديد گريختيد آب شما تلخ و شور و دين شما نفاق و مهجور و اخلاق شما ناملايم است ، اتفاق شما نفاق و اشفاق شما شقاق است چون خطبه را تمام فرمود روى به منزل و مقام آورد ، ما نيز با آن حضرت روان شديم چون بمقام حسن بصرى رسيد در آن محل او وضو ميكرد حضرت ولى الله گفت :\r\nيا حسن وضوى خود را نيكو كن . حسن بصرى گفت :\r\nيا امير المؤمنين ، جمعى كه وضو را بغايت نيكو ميكردند و شهادت به كلمه طيبه : * ( لا إِله إِلَّا الله ) * * ( مُحَمَّدٌ رَسُولُ الله ) * ميدادند و نماز پنجگانه بواسطه حضرت ايزد يگانه بجاى مىآوردند ديروز بقتل رسانيدى حضرت على گفت : كار ما چنانست كه مشاهده نمودى ، پس شما را چه مانع است از آن كه مدد و اعانت دشمنان ما نمائى و برفاقت آن جماعت بر ما خروج فرمائى ؟ او گفت : و الله بخداى عالم قسم است كه من در اين سخن تصديق تو نمايم يا امير المؤمنين ( ع ) در صباح ديروز غسل كردم و حنوط بر خود ريختم و خويش را بسلاح خود مسلح ساختم و خواستم كه بجنگ شما آيم زيرا كه هيچ گونه شك مرا نبود در اينكه تخلف از جيش ام المؤمنين عايشه كفر است ، چون بيرون آمدم و بموضع حربيه رسيدم منادى ندا نمود كه :\r\nيا حسن كجا ميروى برگرد كه قاتل و مقتول در اين كارزار هر دو در روز شمار به عذاب نار گرفتارند ، از اين ندا برگشتم و با كمال ملال و اندوه به خانه خود نشستم باز چون روز دوم شد بخاطرم رسيد كه شكى نيست كه تخلف از ام المؤمنين عين كفر و شرمندگى حضرت سيد المرسلين در يوم الدين\r\n","description":"","footnote":"","page_name":" 211 ","page_number":211},
  {"content":"\r\nاست كره ء ثانيه برخاستم و حنوط بر خود راست كردم و سلاح خود را پوشيدم و بيرون آمدم به قصد قتال چون به همان موضع حربيه رسيدم ، باز نداى شنيدم كه از عقب خود كه گفت :\r\nيا حسن باز كجا ميروى كه قاتل و مقتول هر دو در نار و به عذاب اليم گرفتار خواهند شد ، برگشتم .\r\nحضرت امير المؤمنين گفت : راست مىگوئى آيا هيچ ميدانى كه آن منادى تو كه بود ؟\r\nگفت : نه .\r\nحضرت فرمود : كه آن برادرت ابليس خسيس بود تو تصديق ايشان نمودى اما ندانستى كه اين از احوال لشكر عايشه است كه قاتل و مقتول در نارند ، بخلاف لشكر من ، كه قاتل و مقتول هر دو در بهشت عنبر سرشتند .\r\nچون حسن بصرى كلام حضرت امير المؤمنين امام الانام استماع نمود ، گفت :\r\nيا امير المؤمنين الحال دانستم كه قوم تمام از هالكين يوم الديناند .\r\nاز ابى يحيى الواسطى منقول و مروى است كه : امير المؤمنين على ( ع ) فتح بصره بتوفيق رب العزت نمود اكثر مردم به حضرت ( ع ) جمع شدند و حسن بصرى نيز با آن جماعت بود و با خود لوح نگاه ميداشت و هر لفظ و هر كلمه كه حضرت امير المؤمنين به آن كلام متكلم ميشد حسن بصرى آن را مكتوب ميگردانيد ، حضرت امير المؤمنين على با آواز بلند گفت :\r\nاى حسن ، چه ميكنى ؟\r\nگفت : يا على آثار و گفتار شما را مكتوب ميگردانم تا بعد از شما از آن\r\n","description":"","footnote":"","page_name":" 212 ","page_number":212},
  {"content":"\r\nحديث و حكايت بامت كنم .\r\nحضرت على فرمود : كه هر قوم را سامرى است و اين حسن بصرى سامرى اين امت است اما آنقدر هست كه او لا مساس نميگويد لكن لا قتال ميگويد .\r\n\r\nذكر بيان احتجاج امير المؤمنين ( ع ) در تحريص قوم بر مسافرت به جانب شام بواسطه ء قتال معويه عليه ما يستحق من الملك العلام بعد از اخذ بيعت از قوم و عهد ميثاق بر اطاعت امام و متابعت آن حضرت .\r\nروايت است كه چون حضرت امير المؤمنين على ( ع ) به جهت قتال و جدال معويه اراده سير شام نمود ، روزى مجمع انام كه اكثر خواص و عام در آن محضر بالتمام حاضر بودند خطبه اداء نمود مشتمل بر حمد ايزد تبارك و تعالى و ثناى محمد مصطفى ( ص ) آنگاه فرمود كه : عباد الله اتقوا الله : يعنى اى بندگان خداى منان ، پرهيز بكنيد بخداى عزيز و مجيد و اطاعت خدا و رسول او و اطاعت امام شما نمائيد ، زيرا كه رعيت صالحه نجات به امام عادل ( ع ) يابند ، و رعاياى فاجره و هالك و غاوى به امام فاجر مفترى گروند بدانيد ، و آگاه باشيد كه معويه بن ابى سفيان بيعت مرا شكسته و دست ظلم و تعدى و تفريط از روى غصب در حق من دراز كرده ، و طاعن در دين بارى تعالى ، و طاغى باغى حضرت خاتم الرسل است .\r\nاى جماعت مسلمانان هيچ ميدانيد كه اين مردمان ديروز با من چه نوع سلوك كردند همگى شما و ايشان از روى طوع و رغبت به غير جبر كراهت به جهت امر آخرت به نزد من آمديد ، تا مرا از منزل من بيرون آورده و بيعت\r\n","description":"","footnote":"","page_name":" 213 ","page_number":213},
  {"content":"\r\nنمائيد ، من در آن باب با شما پيچيدم تا به بينم كه در قول و فعل خود راست گوى و صادقيد يا كاذب ، و امتحان ميكردم كه تا حقايق احوال شما كما هو حقه مطلع گردم شما در قول و ابرام زياده كرديد ، و مكرر نزد من آمده خواهش و التماس مينموديد كه اجابت كلام شما نمايم ، و من در اباء و انكار قول و عدم اعتبار آن تأكيد زياده ميكردم چنان بر سر من هجوم آورديد كه شتران تشنه بر حياض كه مشرب ايشان باشد هجوم آرند كه يك ديگر را بدوش و دست و پا از مورد آب دور كنند بر من بنوعى غلبگى و هجوم آورديد كه من ترسيدم نه مرا بلكه شما بعضى جمعى از ياران خود را بقتل آريد ، چون حال شما همه بدان منوال مشاهده نمودم و فكرى در كار شما و خود فرمودم با خود گفتم :\r\nاى على اگر قيام بامر و كار اين انام و اجابت كلام و انصرام مقاصد و مرام اينها ننمايم هرگز مهام احدى از اين طايفه از روى صواب بانجاح و انجام نرسد و هيچ احدى ميان اين جماعت قايم مقام من در سلوك با ايشان از روى راستى و عدالت سلوك ننمايد و با خود گفتم :\r\nو الله كه اگر من با ايشان ملايمت و نرمى نمايم و حال آنكه ايشان عالم به حق من و فضلم باشند در پيش من دوستر است از آنكه ايشان با من ملايمت كنند و عارف بفضل و حال و عالم بعلم و كمال من نباشند بنا بر آن دست خود را بواسطه بيعت شما گشودم در آن دم شما با من بيعت كرديد و با شما معشر مسلمين انصار و مهاجرين و تابعين باحسان و آنها كه حاضر بودند من از شما عهد و بيعت و صفقت و متابعت گرفتم و بيعت با من عهد با خداى تعالى و همچنين پيمان با ايزد منان است ، بلكه از پيمان با انبياء و رسولان اشد و اتقن\r\n","description":"","footnote":"","page_name":" 214 ","page_number":214},
  {"content":"\r\nو احكم و اعظم است ، و گفتم كه بايد نزديك من آئيد و استماع قول من و اطاعت امر و فرمان من نمائيد و نصايح مرا بسمع رضا گوش نموده مخالفت مرا از خاطر فراموش گردانيد و باتفاق و مرافقت من با هر باغى و مارق از دين برگشته جهاد و مقاتله و جنگ و مجادله نمائيد ، همگى در جواب من گفتيد كه :\r\nنعم ، چنين ميكنيم بعد از آن از شما عهد خدا و پيمان او گرفتم و شما را به ذمة الله و بذمة رسول الله مشتغل گردانيدم همگى شما تمامى شرط و عهد را متقبل شديد و هر چه گفتم اجابت قول من نموديد لهذا من حضرت ايزد مجيد را بر همه شما گواه گرفتم ، و بعضى از ياران شما را بر بعضى ديگر شاهد و مخبر گردانيدم بعد از آن در ميان شما اقامت احكام شرع و سنت نبى بكتاب خداى تبارك و تعالى نمودم .\r\nالحال مرا عجب است از معويه بن ابى سفيان كه در امر خلافت با من منازعت دارد و منكر ولايت و امامت من براى امت ميگردد و گمان پسر ابى سفيان چنان است كه او را در امامت امت احق از من است سزا و جزاى او بر خداى عز و جل و بر حضرت خاتم الرسل است و او را اصلا حق در آن باب و حجت خداى تعالى و نبى الرحمه و متابعت مهاجرين و انصار و باقى امت با او نيست و انصار و ساير مسلمين تسليم امر خلافت به او ننمودند و بر امارت مؤمنين بر او سلام نكردند .\r\nاى معشر المهاجرين و الانصار و باقى جماعت كه سخنان مرا استماع مىنمائيد آيا شما بر نفس خود اطاعت مرا واجب ننموديد و با من بطوع و رغبت و به غير جبر و كراهيت مبايعت نفرموديد ؟ آيا من از شما عهد و شرط براى قبول\r\n","description":"","footnote":"","page_name":" 215 ","page_number":215},
  {"content":"\r\nقول خود نگرفتم ، و بيعت كه شما در آن روز با من نموديد بسيار بسيار تأكيد آن زياده از بيعت ابى بكر و عمر نبود ؟ پس الحال هيچ انديشه از عذاب و نكال : في يوم لا ينفع بنون و لا مال ، ننموده ، چرا با من مخالفت مينمائيد و با آنها مخالفت ننموديد و نقض عهد و پيمان ايشان نكرديد تا آنكه هر دو گذشتند و نقض عهد من و پيمان من كرديد ؟ و با من وفا نكرديد ؟\r\nآيا نصيحت من بر شما واجب و لازم نيست ؟ و اطاعت و امر من از فروض متحتّم نيست ؟ آيا نميدانيد كه بيعت من بر شاهد حاضر و غايب غير ناظر شما واجب و لازم است ؟ معويه ابن ابى سفيان و اصحاب او چرا در بيعت كه با من كردند وفا نكردند ، مع هذا مردم ديگر كه با من بيعت كردند طعن و منع آن جماعت مينمايند و ميدانيد كه من بواسطه قرابتى و دامادى حضرت سيد الانام و سابقت در اسلام اولى و احق و احرى و اليق بامر خلافت و ولايت امتم از آن كس كه بر من مقدم داشتند ، آيا شما و ايشان قول حضرت رسول ( ص ) در باب ولايت و امامت و موالات من و باقى امامان و اوصياى پيغمبر آخر الزمان در روز غدير خم نشنيديد ؟ يعنى بيقين كلام حضرت سيد البشر در آن باب به سمع صغير و كبير و وضيع و شريف و قوى و ضعيف و بنده و آزاد و خسته و دلشاد ، و همگى نرسيد ، الحال متابعت من بر شما در اقوال و افعال بنا بر امر ذو الجلال و تبليغ نبى متعال واجب و لازم و از فروض متحتم است .\r\nايها المسلمون فاتقوا الله : اى جماعت مسلمانان بخداى پرهيزيد و با من مستيزيد و از استماع و شنيدن قول و انقياد امرم نگريزيد ، و هر چه ميگويم بجاى آوريد و بر جهاد معويه\r\n","description":"","footnote":"","page_name":" 216 ","page_number":216},
  {"content":"\r\nمتجاوز از عهد و ناكث بيعت و اصحاب قاسطين و مارقين : يعنى شكنندگان بيعت و بيرون روندگان از عهد و سنت من بر خود لازم دانسته خود و ساير اصحاب را بر آن تحريص و ترغيب فرمائيد ، بشنويد آنچه از كتاب خداى عز و جل كه به حضرت خاتم الرسل منزل گردانيد من بواسطه ء نصيحت و موعظت شما تلاوت نمايم بايد كه بدان متعظ گرديد ، و الله بخداى عالم قسم است ، كه به اين آيت موعظه ء خداى نافع منتفع گرديد و منزجر از معاصى ايزد تعالى گشته تا عاصى نشويد و آن آيه موعظتيست كه حضرت رب العزت غير شما را به آن موعظه كرده و رسول خود ( ص ) را به آن واقف و عالم گردانيد تا آن نبى عالم نيز امت خود را بدان متعظ و عالم گرداند چنانچه فرمود كه :\r\n* ( أَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ الله قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا - تُقاتِلُوا قالُوا وَما لَنا أَلَّا نُقاتِلَ فِي سَبِيلِ الله وَقَدْ أُخْرِجْنا مِنْ دِيارِنا وَأَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَالله عَلِيمٌ بِالظَّالِمِينَ وَقالَ لَهُمْ نَبِيُّهُمْ إِنَّ الله قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَه الْمُلْكُ عَلَيْنا وَنَحْنُ أَحَقُّ بِالْمُلْكِ مِنْه وَلَمْ يُؤْتَ سَعَةً مِنَ الْمالِ قالَ إِنَّ الله اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَالله يُؤْتِي مُلْكَه مَنْ يَشاءُ وَالله واسِعٌ عَلِيمٌ ) * ( البقره آيه 247 - 246 ) ايها الناس ، اى معشر مردمان شما را در اين آيات عبرت بسيار و خبرت بىشمار است بايد بدانيد كه خداى رب العزت امر خلافت و امارت را به قدر انبياء ذوى الاقتدار و پيغمبران عاليقدر در اعقاب ايشان گذاشته و به جهت احفاد و اوصياى آن اعيان نگاهداشته ، چنانچه طالوت را تفضيل بر جماعت\r\n","description":"","footnote":"","page_name":" 217 ","page_number":217},
  {"content":"\r\nايشان داد او را برگزيد و زياد گردانيد در علم و جسم و مقدم داشت ، ما را نيز كه از احفاد و اوصياى حضرت نبى الورى محمد المصطفى ( ص ) ميباشيم برگزيد و اولياى خود و اوصياى آن حضرت نبى الورى گردانيد آيا شما در هيچ جا يافتيد كه حضرت خداى لازم المجد بنى اميه را بر بنى هاشم برگزيده باشد لا سيما معويه را بر من بوساطت بساطت در علم و جسم .\r\nيا عباد الله اتقوا الله ، اى بندگان خداى تعالى پرهيزيد به خداوند تعالى و جهاد در راه آله نمائيد پيش از آنكه سخط و عذاب ايزد منان به جهت تمرد و عصيان بشما لاحق و عيان گردد ، چنانچه ايزد سبحان در كتاب لازم الاذعان بيان مىنمايد كه :\r\n* ( لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَعِيسَى ابْنِ مَرْيَمَ ذلِكَ بِما عَصَوْا وَكانُوا يَعْتَدُونَ كانُوا لا يَتَناهَوْنَ عَنْ مُنكَرٍ فَعَلُوه لَبِئْسَ ما كانُوا يَفْعَلُونَ ) * * ( ، إِنَّمَا الْمُؤْمِنُونَ الَّذِينَ آمَنُوا بِالله وَرَسُولِه ثُمَّ لَمْ يَرْتابُوا وَجاهَدُوا بِأَمْوالِهِمْ وَأَنْفُسِهِمْ فِي سَبِيلِ الله أُولئِكَ هُمُ الصَّادِقُونَ ) * * ( يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ ، تُؤْمِنُونَ بِالله وَرَسُولِه وَتُجاهِدُونَ فِي سَبِيلِ الله بِأَمْوالِكُمْ وَأَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ يَغْفِرْ لَكُمْ ذُنُوبَكُمْ وَيُدْخِلْكُمْ جَنَّاتٍ تَجْرِي مِنْ تَحْتِهَا الأَنْهارُ وَمَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ ) * ( صف آيه 12 - 10 ) اى معشر مردمان ، پرهيزيد بخداى قادر سبحان و از متابعت امام زمان پاى بيرون نگذاريد ، زيرا كه مثل شما امم ما تقدم از حكم و امر انبياء و رسل پيشين متجاوز و متقاعد گشتند و از عمل منكر منهى و منزجر نگشتند ملعون\r\n","description":"","footnote":"","page_name":" 218 ","page_number":218},
  {"content":"\r\nشدند اما مؤمنان كه بعد از ايمان به خدا و رسول شك و ريب بخاطر نرسانيدند و مجاهده بمال و نفس در راه خداى تعالى و تقدس نمودند ، آن جماعت افراد مصدقين رب العالمين و مطيعين انبياء و مرسليناند .\r\nاى معشر اهل ايمان من شما را دلالت بسود و سرمايه تجارت مينمايم كه سبب نجات شما از عذاب اليم و استخلاص از دركات جحيم است و آن تجارت عبارت از ايمان و اطاعت امر قادر منان و متابعت قول و فعل رسول آخر الزمان و جهاد با اهل كفر و عصيان است باموال و انفس به جهت رضاجوئى واهب مقدس و اين براى شما هر كس بسيار بسيار خوبست اگر بدانيد زيرا كه اين اطاعت باعث مغفرت و وسيله دخول جنت عدن و مساكن طيب ، و ادراك فوز عظيم از عنايت و احسان خداى كريم است .\r\nاى معشر مردمان ، بايد كه با امام خود جهاد با اهل تمرد و عناد كنيد و اگر مرا از شما جماعت بعدد اهل بدر ميبود كه هر گاه ايشان را مامور بامر ميگردانيدم اطاعت من ميكردند و اگر نهى ميفرمودم ممنوع و منزجر ميگشتند و اگر به جائى ميرفتم با من رفاقت ميكردند من از شما مستغنى مىبودم مسارعت تمام باقدام و قيام حرب معويه و ياران لئام او مىنمودم زيرا كه جدال و جهاد با امثال ايشان اصحاب عناد واجب است .\r\n\r\nذكر بيان كلام در تظلَّم حضرت امير المؤمنين على ( ع ) كه جارى مجرى احتجاج بر قوم و مشتمل بر توبيخ و تهديد و متضمن بر لؤم ، و وعيد اصحاب از جهت سعى و تأخير ايشان بر قتل معويه است .\r\nايها الناس ، اى معشر مردمان من شما را امر بكوچ و خروج به واسطه ء جهاد اصحاب عناد نمودم بيرون نرفتيد و حقيقت احوال قتال و جدال به گوش\r\n","description":"","footnote":"","page_name":" 219 ","page_number":219},
  {"content":"\r\nشما رسانيدم اجابت ننموديد نصيحت كردم حاضر باشيد قبول نفرموديد حكمت بر شما ميخوانم روى از آن بگردانيديد و اگر شما را موعظه بالغه و نصيحت كه نافعه است نمايم متفرق و پراكندگى اختيار مىكنيد و از استماع آن مانند حمر وحشيه يعنى مثل گورخر كه از شير گريزد آنچنان از پيش من ميگريزيد و هر چند تحريص و ترغيب شما بر جهاد اهل جور و عناد مينمايم شما بالتمام ، و همگى استماع كلام من نمىنمائيد و هر يك به طرف ديگر متفرق ميگرديد كه مبادا شما را در يك مقام و مأوى بيند ، و گويد كه حاضر شويد و استعداد حرب و جهاد نمائيد لكن چون مراجعت بمجالس خود كنيد حلقه حلقه مربع مىنشينيد ، و براى يك ديگر مثلها مىزنيد و شعر مىگوئيد و مىخوانيد و خبرها ميگذرانيد تا آنكه متفرق شويد همان نوع بىرويت و بنيان در ميان است و چون متفرق گرديد اگر شما را از اشعار سؤال كنند جاهليد كه اصلا علم بر آن نداريد و غافليد ، كه به هيچ وجه من الوجوه ورع و تقوى بخاطر نمىآريد و متبع يك ديگر هستيد كه خوف خداى تعالى و رسول ( ص ) نداريد حرب و استعدادش را فراموش و بلذات دنيا مشغول و مدهوش دلهاى خود را فارغ از ذكر و فكر حرب ساخته و بدلايل و ضلايل خود را از قتال و جدال مشتغل گردانيده بحرب و جهاد اهل جور نپرداخته ، عجب است و چگونه تعجب نباشد مرا از اجتماع قومى كه باطلاند يعنى اصحاب معويه كه با امام ضالاند و از عدم اجتماع قومى و اتّفاق شما با امام عادل و واپس شدن شما را از حق خود يا اهل كوفه شما مانند عورتى كه بواسطه فرزند سعى بسيار نمائيد تا حامله شود و بعد از آن در محافظت حمل تقصير و خوددارى كنيد تا آنكه آن بچه از\r\n","description":"","footnote":"","page_name":" 220 ","page_number":220},
  {"content":"\r\nاو اسقاط گردد و در همان اثنا شوهرش وفات يابد و او بيوه ماند و فرزندى ديگر از آن شوهر نداشته باشد و از آن مرد ميراث بسيار باقى ماند از وراث بعيد و دور شخصى مالك آن مال شود و آن عورت از آن محروم ماند حال شما مشابه آن عورت نادان است ، و بخداى كه دانه از زمين رويانيد و بندگان از دوزخ به وسيله طاعت و بندگى خلاص گردانيد مرا قسم است كه در عقب شما اهل كوفه كور اعور يك چشم برگشته از حق تعالى و در پى هوا و هوس نفس خود را بر حكم و امر خداى تعالى و تقدس اختيار كند امير و حاكم شما گردد و بعد از او گزنده ديگر كه جمع مال بسيار نمايد ليكن ممنوع از اكل آن شود بر شما حاكم شود بعد از او شما را بنى اميه بميراث گيرند و يكى از ايشان بعد از ديگرى بر شما حكومت نمايند حكم حضرت رب العزت بر اين امت چنين مقرر گشته فلا محاله آن امر و قضا جارى و ممضى گردد بزرگان و نيكان شما را بقتل رسانند و اراذل شما را از حجله زنان شما بيرون آورده متصرف گردند .\r\nاى اهل كوفه اين پاداشت و جزاى فعل و عمل و صلاح نفس و غل و عدم اخلاص شما در اين دين خداى عز و جل و رضاى حضرت خاتم الرسل است اى اهل كوفه من شما را خبر دهم بحقايق اشياء پيش از آنكه واقع گردد تا شما از آن امر برحذر باشيد بايد كه بترسيد و بقول من متعظ گرديد و اعتبار قول من نمائيد گويا من با شماام كه على دروغ ميگويد چنانچه قريش قبل از اين نبى و سيد خود نبى الرحمه محمد بن عبد الله حبيب خدا ( ص ) را نسبت بكذب دادند ، ويل بر ايشان باد كه نسبت دروغ بكه دادند ، آيا به رسول خدايا به حضرت الله تعالى و تقدس نسبت ميدهند كه من اول آن كسم كه ايمان بخداى اقدس آورده و به يگانگى او مقر گشته ، و اگر نسبت به حضرت رسول مقدس ميدهند اوّل كسى كه ايمان آورده و\r\n","description":"","footnote":"","page_name":" 221 ","page_number":221},
  {"content":"\r\nآن حضرت را تصديق نموده و نصرت كرده من بودم حاشا و كلا و لكن اين لهجه شما خدعه است كه اصلا شما به آن محتاج نيستيد و بخداى كه دانه از زمين رويانيد و بندگان خود را از آتش دوزخ آزاد گردانيد كه شما بر حقايق اين مقدمات بعد از اندك زمان مطلع خواهيد شد و جهل شما باعث مصير شما به آن طرف گرديد و علم شما در آن وقت سود و نفع شما نخواهد كرد ، بسيار بسيار بد كرداريد اى مثل مردان اما رجال كه در حلوم اطفال و در عقل مانند مربيات حجاليد و الله بخداى عالم قسم است و سوگند كه اگر چه شما با بدان حاضريد ليكن بحسب عقل غالب و به هوا و هوس و بوسيله خواهش نفس مختلف بلكه متمرد و مخالفيد كسى كه شما را به خير و خوبى بخواند هرگز بوسيله عدم اجابت شما آن شخص بنصرت آن معزز و محترم نگردد و آنكه به جهت شما متحمل رنج و عنا گردد به هيچ وجه من الوجوه فرح و راحت و سرور و بهجت نبيند و در هيچ گاه كسى را از همصحبتى شما قره عين حاصل نگردد سخنان شما است مردمان كه در غايت شجاعت و در دليرى و در نهايت شدت و صلبى باشند بسيار بسيار ضعيف و بيدل و جبان و بىتحمل در حرب و جدل ميگردند و فعل و عمل بىآب و تاب شما دشمن مرتاب شما را بطمع مىاندازد كه تا با شما درآويزد و همگى شما را ناچيز سازد و به حكم راحت و سرور بشما موصول آيا هيچ دار و سرا و منزل و مأوى شما را به غير خانه هاى خود تمتع و تعيش خواهد بود و بعد از من آيا شما باطاعت و رفاقت كدام امام با منافقان لئام حرب خواهيد نمود و الله بخداى تبارك و تعالى قسم است مغرور است آن كسى كه با قول و عهود شما اهل غرور اعتماد نمايد ، يا كه همانند تير بىپر و پيكان است آنكه بشما اميد رفاقت در امداد و تصور نصرت\r\n","description":"","footnote":"","page_name":" 222 ","page_number":222},
  {"content":"\r\nفرمايد من چون بر حقيقت احوال شما مطلع گشتم بعد از امروز مرا طمع در نصرت شما نيست و اعتبار و تصديق بقول شما ننمايم و باز آزمودگان را من بعد بيازمايم خداى عز و جل مصاحبت ميان ما و شما را بمفارقت مبدل گرداند و واهب اكبر مرا مهلت و عمر دهد كه جمعى از شما بهتر با من رفيق و ياور بواسطه اجرا و انجام حكم و امر غنى قادر و امضاء و انصرام احكام شرع حضرت سيد البشر گرداند و شما را نيز چندان عمر و امان دهد كه امام براى شما زبونتر از من پيدا گردد ، تا شما قدر احسان حضرت ايزد منان نسبت به خود و ساير خلقان بدانيد ، عجب است از حال شما امام و پيشواى شما مطيع و منقاد واجب تعالى ذكره و شما باغى و عاصى از ايشان و امام اهل شام عاصى و طاغى ايزد علام و اصحاب و يارانش مطيع و منقاد امام ايشان شرط در مبايعت و متابعت اطاعت و رفاقت در تمامى اوقات و ساعت است ، چنانچه آن امت با امام عاصى خود معويه دارند و الله كه من راضيم ميان من و او در باب شما صرف سودا دينار بدرهم معامله بهم رسد تا ده نفر از شما به او دهم و يك نفر در عوض بگيرم زيرا كه يكنفر مطيع بهتر است از صد نفر غير مطيع و الله بخداى عالم قسم است كه خوشحال مىشدم كه شما را نميشناختم و شما امر معرفت به حال من نداشتندى يا مرا در غصه و رنج عدم اطاعت و سركشى خود متالم نگذاشتندى زيرا كه از آشنائى و معرفت شما به غير از ايذا و ندامت حاصل نيست ، و سينه من از حركات ناپسند و كلمات ناارجمند شما مملو از غيظ و بغايت ثرند است گوئيا از كثرت رؤيت اذيت از شما درون من درد و محن از شما به ميراث گرفته ، زيرا كه با شما آشنا شده و اعتماد بقول نامعتمد شما نموده صرفه و بهره از حركت خود در باب قتال و جدال با ارباب نفاق و ضلال اصلا نگرفته\r\n","description":"","footnote":"","page_name":" 223 ","page_number":223},
  {"content":"\r\nچه شما افساد امر و كار و عمل و كردار من بواسطه ء اظهار خذلان و ارتكاب تمرد و طغيان نموديد تا آنكه قريش از بيگانه و خويش در حق من گفتند :\r\nكه اگر چه على ابن ابى طالب اشجع تمام عرب است ، ليكن او را علم بآداب جدل و حرب نيست ، و لشكر و متابعانش اتفاق با ايشان ندارند خداى تبارك آن جماعت را خير دهد كه راست گفتند ، شما خود انصاف دهيد كه آيا در ميان آن جماعت هيچ احدى موجود است كه در ممارست و مداومت جنگ و جدال و تحمل شدايد حرب و قتال زياده از من باشد ؟ آيا شما مطلع نيستيد كه من قبل از سن بيست سالگى شروع در جنگ و قتال با ارباب ضلال نمودم تا به اين حال زياده از سن شصت سال رسيدم اما زور آن حضرت نبى ايزد منان هيچ احدى از اهل اسلام و ايمان از حكم و امر رسول آخر الزمان تجاوز و تقاعد ننمودندى و پيوسته مترصد و منتظر امر فرمان لازم الاذعان آن نبى الرحمه بودندى ليكن الحال كسى اطاعت نمينمايد از من تنهائى چه كار آيد دوست دارم كه مرا خداى عالم از ميان شما مردم بيرون برده و مرگ را مترصد من گرداند تا مرا خلاص ساخته و اصل جنان و داخل روضه ء رضوان نموده از اذيت شما امت و از ساير ملت مستخلص سازد نميدانم اشقى مردم را چه مانع است از آنكه اين را رنگين گرداند ( آنگاه ولى الله دست مبارك بر ريش خويش و تارك گذاشت ) و گفت :\r\nاين عهد از حضرت محمد ( ص ) است كه آن نبى امى از زمان صغر سن اين عهد مقرر و معين نموده خايب و خاسر است آنكه افترا كند و ناجى مصدق و متقى محسن است كسى كه تصديق فرمايد .\r\n","description":"","footnote":"","page_name":" 224 ","page_number":224},
  {"content":"\r\nاى اهل كوفه من شما را به جهاد منافقان اشرار در ليل و نهار و هم در پنهان و آشكار خواندم ، و گفتم : غير او جهاد با اين جماعت اصحاب عناد نمايند بواسطه ء آنكه آن جماعت كه مردم را به خانه و سراى ايشان بگذارند ، و مبادرت باقدام جنگ و جدال و حرب و قتال متابعان رسول ايزد منان نمايند ، جهاد ايشان باصحاب ايمان واجب عيان گردد شما پاى در دامن خود كشيده در خانه هاى خويش بفراغت و عيش مشغول گشتيد و بوسيله آن مخذول و دور از شفاعت حضرت رسول شديد ، بواسطه آنكه قول من بر شما بغايت گران و حكم و امرم بشما صعب بىپايان بود ، لهذا سخنان مرا پسى پشت انداختيد و عار و عيب و ننگ بسيار به خود قرار داديد تا اينكه از شما فعل موحش و عارات و فواحش و منكرات ظاهر و بين و باهر و روشن گرديد صبح را بشام و شام را بصبح مىآريد چنانچه امثال شما قبل از اين در دار دنيا بودند بنوعى كه خداى عز و جل حضرت خاتم الرسل را از احوال آن جمعى مضل مطلع و مخبر گردانيد ، و از ظلم جباران سركش طاغى و مستضعفين گمراه غاوى فرموده كه :\r\n* ( يُذَبِّحُونَ أَبْناءَكُمْ وَيَسْتَحْيُونَ نِساءَكُمْ وَفِي ذلِكُمْ بَلاءٌ مِنْ رَبِّكُمْ عَظِيمٌ ) * اينست احوال فرعون و بنيان ظلم او كه نسبت به حضرت موسى رسول قادر متعال و بامم بنى اسرائيل به ظهور رسيد بر شما نيز حاكم جائر ظالم صاحب ايالت و حكومت شما گردد و آزار و جفاى بسيار از آن جماعت بشما رسد آرى ، به آن حضرت ايزد مجيد كه دانه از زمين رويانيد و اعناق ارقاب عبيد خود را از دركات نيران آزاد گردانيد قسم است كه آنچه شما به آن موعود شديد عنقريب بشما خواهد رسيد .\r\n","description":"","footnote":"","page_name":" 225 ","page_number":225},
  {"content":"\r\nيا اهل كوفه هر چند شما را خطاب بلكه عتاب بمواعظ قرآن كردم متعظ و منتفع به آن نشديد و شما را بدره تأديب مؤدب گردانيدم مستقيم نگشتيد و عقوبت شما با تازيانه كه اقامت حدود واهب يگانه به آن مىشود نمودم از آن بازنايستاديد دانستم چيزى كه شما را باصلاح و انجام آرد شمشير صمصام است ، ليكن من اختيار فساد نفس خود براى صلاح شما نمينمايم ، بلكه هر چه رضاى الهى ، و وسيله ء خشنودى حضرت رسالت پناهى دانم معمول گردانم اما عما قريب بر شما سلطان صعب كه از او جز ألم و تعب بشما و باكثر امم نرسد بر شما مسلط گردد كه اصلا تو قير كبير و رحم بر صغير شما نكند و فاضل و عالم شما را اكرام و احترام ننمايد و فىء و غنايم را در تمامى شهور و عوام بسويت انقسام ننمايد و هميشه شما را به واسطه ء زدن و آزار ذليل و خار دارد ، در معارك و مجالس فضيحت و وسيله قطع سبل و طريقت شما گردد وضع شما از دخول سراى شما منع نمايد ، و نوع اقويا بر ضعفا قوى و مسلط گردند كه بزرگان شما ضعيف و فقير از آن جورند يعنى طايفه ضعفا در نزد اقويا بغايت ضعيف باشند چنانچه اصلا اختيار ملك و مال و اقتدار باراضى و منال خود نداشته باشند به جهت تسلط اقويا ظلمه بعد از آن حضرت ايزد سبحان دور نگرداند الا ظالم را در اندك زمان باز امر مدبر مقبل باراده ء مشيت حضرت عز و جل گردد ، اما مرا در باب شما گمان فراق و پراكندگى است و بمضمون صدق مشحون آيه كلام ايزد بيچون :\r\n* ( وَما عَلَى الرَّسُولِ إِلَّا الْبَلاغُ الْمُبِينُ ) * بر من به غير بيان امر و انكشاف آن و نصيحت شما نيست .\r\nيا اهل كوفه امتحان شما بسه چيز كردم ، كران صاحب گوش ، و گنگان\r\n","description":"","footnote":"","page_name":" 226 ","page_number":226},
  {"content":"\r\nصاحب زبان و كوران صاحب چشميد ، يعنى با آنكه جميع جوارح شما سالم و اركان غير متألم است ليكن شما هيچ كدام آنها را در جاى ايشان استعمال ننموديد ، و الحال آنها در نزد شما بيكار و معطل از عملند شما اخوان صادق در هنگام ملاقات و تصافق با يك ديگر نيستيد نه برادران استوار در قول و فعل در وقت ادراك بلا و جنگ و جدل باشيد آنگاه آن خلاصه خلق الله گفت :\r\nبار خدايا من اين جماعت را ملول گردانيدم و ايشان نيز وسيله ملالت خاطر فيض مقاطر من گشتند من ايشان را نيكو نميدانم آنها نيز مرا از خوبان ندانند هيچ امير از ايشان راضى و هيچ امير مرتضى ايشان نيست و دلهاى ايشان را بسخنان حقه مؤثر گردان چنانچه نمك در آب أثر تمام دارد .\r\nيا اهل كوفه ، و الله بخداى عالم قسم است كه اگر من ناچار در مكالمه و در مراسله شما نمىشدم هرگز با شما ناطق و متكلم نشدمى نهايت خطاب و عتاب من با شما محض بواسطه ء هدايت و ارشاد و دلالت شما بطريق صواب و سداد است اما در آن باب چندان سعى و اهتمام از روى صلاح و صواب نمودم كه از زندگى خود برى گشتم ، مع هذا همه شما را شعار هذيان قول از گفتنها و فرار از حق و عدل و ميل بفعل ناصواب و باطل است ، كه هرگز بوسيله آن خداى منان دين را باهل باطل عزيز نگرداند و من ميدانم كه هر چند بشما نصايح در خلا و ملأ نمودم مرا از آن سعى و مشقت چيزى به غير خسارت زيادت نگرديد و هر گاه كه من شما را بجهاد امر كردم شما التماس تأخير وقت آن به زمان ديگرى نموديد ، و مدافعه و مداهنه مينمائيد ، چنانچه اگر شما را در ايام تابستان امر به جهت جهاد منافقان نمايم ، مىگوئيد كه شدت حرارت بغايت بسيار است\r\n","description":"","footnote":"","page_name":" 227 ","page_number":227},
  {"content":"\r\nو در امثال اين وقت حركت بواسطه ء جهاد اهل عناد بىنهايت صعب و دشوار است ، و اگر در ايام زمستان شما را مأمور بجهاد اهل نفاق و عدوان گردانم مىگوئيد كه سرما بسيار بسيار و مسافرت در اين وقت بر ما بغايت آزار است هر گاه شما از گرما و سرما عاجز باشيد پس شما از حرارت و تندى بشمشير اعداء عاجزتر و بىپا خواهيد بود : فإنا لله و انا اليه راجعون ، هر گاه ما را سر و كار بشما باشد ما را در جميع ابواب از رجوع بخداى وهاب است .\r\nيا اهل كوفه مردى صحيح القول نزد ما آمده خبر رسانيد كه ابن غامد سردار والى شام با چهار هزار مرد درشت با كمال شور و شغب بر سر اهل انبار شبيخون آورد و غارت و تاراج آن مسلمانان نمود ، چنانچه غارت اهل روم و اهل خزر و باقى طوايف كفره و اهل عدوان نمايند و عامل من ابن حسان را با جمع كثير از صلحاء و فضلا و بندگان خالص حضرت ايزد تعالى و تقدس به قتل رسانيد ، خداى منان كريم آن شهداء را بجنات النعيم مقيم گرداند و آن منافق نادان كه غارت و قتل اهل ايمان را حلال دانسته چنين امر شنيع از آن منافق بىتوقيع بظهور آمد و با اين همه فساد و قتل به من رسيد كه جمعى از متعصبين لئام اهل شام او را بجهنم رساند بر سر دو زن يكى مسلمه و ديگر ذميه معاهده درآمدند و هتك ستر و عفاف آن دو عورت از روى جبر و كراهت نمودند ، مع هذا مقنعه از سرشان و گوشواره از گوش و سينه و از دست و همچنين خلخال از پاى و بازو بند از بازو و مبرز ايشان را كشيدند و آن دو تا عورت را قدرت امتناع و اندفاع آن ظلمه نبود ، و هر چند آنها استغاثه به\r\n","description":"","footnote":"","page_name":" 228 ","page_number":228},
  {"content":"\r\nمسلمانان مينمودند هيچ احدى نبود كه بفرياد ايشان برسد و نصير و ظهير نبود كه نصرت و حمايت ايشان كند ، اگر مؤمن در محافظت و بر خود رسى آنها چندان سعى مينمود كه از حيات مستعار خود بىنصيب ميشد در نزد من ملوم نبود بلكه در آن امر نيكوكار و مثيب بود .\r\nفيا عجباه و كل العجب ، بسيار بسيار تعجب است مرا از ظفر و نصرت آن جماعت مبطله بواسطه ء اتفاق ايشان بر امر باطل و پراكندگى و بيدلى شما بواسطه ء عدم موافقت و مرافقت شما از حق خود شما به مثل از بىغيرتى نشانه تير مردمان شديد همه كس تير به طرف شما مىاندازد ، و شما تير بسوى خصم خود نمىاندازيد ، و غزو و جهاد با اهل نفاق و عناد صواب و سداد نميدانيد و عاصى رب العباد شديد و با اين حال راضى و خوشحاليد شما مانند شتران مهار گسيخته از قطار جسته كه ساربان از آنها غايب گشته باشد آنها مدتى در صحرا و بيابان بسر خود چريده باشند بعد از مدتى چون كسى اراده كند آيد آن شتران را جمع نمايد هر چند از يكجانب آنها را راند از طرف ديگر تمامى متفرق گشته گريزند و اصلا بمهار و قطار درنيايند ترك اوضاع خود نمايند ، و اطاعت امر و متابعت امام خود نفرمايند و السلام .\r\n\r\nذكر بيان احتجاج امير المؤمنين على ( ع ) بر معويه در جواب كتابت كه به آن حضرت نوشت در غير حرب و قتال ،\r\nو اين احسن حجت و اصوب آن است :\r\nاما بعد كتابت تو اى معويه بما رسيد در آنجا مذكور نمودى كه حضرت إله تعالى ، محمد مصطفى ( ص ) را براى دين او برگزيد و آن حضرت را مؤيد گردانيد بنصرت و يارى اصحاب او فلان و فلان بدرستى و راستى كه از طرف شما دنيا\r\n","description":"","footnote":"","page_name":" 229 ","page_number":229},
  {"content":"\r\nبما تعجب بسيار ظاهر و هويدا نمود به جهت آنكه ترا مقابل ما گردانيد تا ما را خبر دهى ببلاء كه خداى اكبر ما را به آن مبتلا و مخبر گردانيد و نعمت كه حضرت رب العزت بما افاضت نمود از اعطاء نبوت و هدايت و ارشاد امت اما نقل و ارقام شما بما اين مراتب كمال و احترام و اين درجات حال و اكرام كه از حضرت ايزد علام رسيد از بابت آنست كه شخصى تعريف خرما در نزد خرماى هجر نمايد چه خرماى آن بلد در خوبى شهد و لذت رتبه ء زيادتى از تمر ساير بلاد دارد ما و ارباب آنكه كسى مبتدى در پيش شخصى كه پيوسته در تعليم و تعلم گمان دارى و مرامات در اناء الليل و ساعات النهار مداومت نمايد و در آن باب مهارت تمام پيدا كند اظهار كمال وقوف و معرفت خود فرمايد يقين اقدام به اين حركت و به اين حرارت عين نادانى و جهالت است در نزد عقل و ديگر آنكه گمان شما در حق بعضى از مردمان چنان است كه ايشان در اسلام افضل از همگى و تمامى مردمان هستند اين دعواى شما امريست كه اگر تمام باشد همان موجب عزل و گوشه نشينى شماست چه اولاد آن مردمان و افضل از شما و ايشان كه پيشتر ازين اظهار خلاف و طغيان نمودند حاضرند پس شما را دعواى امامت جايز و رخصت نباشد و اگر آن امر ناقص و ناتمام بود نقصان آن بشما ملحق نشود .\r\nاى معويه نه شما فاضل و نه مفضول ، و نه آنكه سايس و نه مسوس هيچ كدام از جماعت شما طلقا و ابناء اين طايفه نبودند و تميز ميان مهاجرين اولين ترتيب درجات ايشان و تعريف طبقات اين جماعت است از سبقت در اسلام و اطاعت و انقياد امر حضرت سيد الانام و وفا بعهد و پيمان در جميع محل و مقام هيهات هيهات در هر امر متعجب كه سبب تعجب و شگفت باشد اين لفظ در\r\n","description":"","footnote":"","page_name":" 230 ","page_number":230},
  {"content":"\r\nآن مستعمل است .\r\nاى معويه افتخار شما چيزيست كه تو از آن بغايت دورى و بىنهايت مهجور وى و الحال تو چگونه اقبال نمودى بر آنكه حكم كنى بر آن كس كه او را حكم بر شما و بر ساير مردم رواست ، آيا تو عارف و مطلع بقدرت و طاقت خود نيستى ؟\r\nبايد كه چنانچه قدرت در علم و كمال و رتبه و حال ندارى خود را متأخر دانى و آنچه در حوصله خويش گنجايش ندارى از آن بازمانى چه غلبگى مغلوب بر شما نقصان ندارد و ظفر ظافر من عند الله بشما و بساير اعداء الله تعالى روى نيارد زيرا كه شما در تيه نفاق سرگردان و در بيداى جهالت شقاق مات و حيرانيد آيا تو مىبينى من مخبر تو نيستم ، و ليكن حديث و حكايت از نعمت حضرت رب العزت مىنمايم قوم مهاجرين كه در راه حضرت إله جهاد با اعداء الله و منافقين اهل بيت رسول ( ص ) نمودند تا شهيد شدند ايزد منان همگى ايشان را در درجات جنان بفضل و احسان بىپايان نمايد تا آن كه كسى كه از سلسله ء ما بدرجه شهادت مستسعد گرديد او را سيد الشهداء گويند و حضرت رسول ايزد مجيد آن شهيد سعيد را در نماز به هفتاد تكبير مخصوص گردانيد اما تو نديدى قوم از اهل اسلام و ايمان را كه در زمان جهاد با كفار معزز و مكرم گردانيد و آنچه بهر آحاد آن جماعت احسان و عنايت فرمود به يكى از سلسله ء ما كه بشرف سعادت شهادت مشرف گشته پر و بال مرحمت و شفقت نمود و در اين وقت در جنت طيار است و او را ذو الجناحين گويند .\r\nو اگر حضرت واجب الوجود نهى و منع مردم از تزكيه و تعريف نفس نمينمود هر آينه من ذكر فضايل خود مىنمودم كه دلهاى مؤمنان به آن مسرور و مشعوف\r\n","description":"","footnote":"","page_name":" 231 ","page_number":231},
  {"content":"\r\nميگرديد و گوش شنوندگان از آن ملال و گران نميگرديد ، و ليكن تو از طرف خود سخنان بيان مكن زيرا كه حقيقت احوال تو من كل الوجوه بر من واضح و عيان است ، و ما صنايع پروردگار خوديم و ساير مردمان صنايع از براى مااند و عزت قديم ما از حضرت رب العزت و فضايل سابقه ما ما را ممنوع از مخالطه با قوم شما نمىنمايد چه اگر شما را مخلوط با سلسله ء خود گردانيديم مثل اينكه از طرف شما مناكحه نمائيم يا شما از جانب ما نكاح كنيد اين فعل و عمل اكفاست در دار دنيا ، اما شما را در دار آخرت هيچ گونه احترام و عزت نيست و چون تساوى ميان شما و ديگران باشد كه از ما نبى صادق و از شما خائن و مكذب است كه آن عتبه است از ما اسد الله است و از شما اسد الاخلاف آن كنايه از عبد العزى است و از ما سيدى شباب اهل الجنه است ، و از شما صبية النار است ، حضرت امير المؤمنين ( ع ) از اين كلام صبيه ء ابن ابى معيط را اراده نمود ، زيرا كه حضرت نبى المحمود در حق صبيه و بعضى اقوام او فرمود كه :\r\nايشان اصحاب نارند و بعضى گويند كه آن در خلق ولد مروان بن حكم است ، زيرا كه يكى از اولاد او نيز مسمى بصبيه بود ، و فرمود :\r\nكه از ما خير نساء العالمين و از شما حمالة الحطب است و آن عمه ء معويه بود از خوبيهاى ما بسيار است و از بديهاى شما بىشمار تقديم اسلام ما بر شما و بر ساير برايا مسموع اصحاب حضرت سيد الورى بلكه جميع خلق الله تعالى گرديد و جاهليت شما مدفوع نگردد و كتاب خداى تعالى نوادر احوال و اوضاع ما را - جامع است .\r\nو هو قوله تعالى : * ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله ) * ( الانفال آيه 75 )\r\n","description":"","footnote":"","page_name":" 232 ","page_number":232},
  {"content":"\r\nو هو قوله تعالى : * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا وَالله وَلِيُّ الْمُؤْمِنِينَ ) * : ( آل عمران آيه 68 ) پس ما يك بار اولى بولايت امت بوسيله قرابت حضرت نبى الرحمه باشيم و مرة اخرى اولى بذريعه طاعت و متابعت حضرت رب العزت باشيم و به غير ما احدى را دعواى امامت و ولايت روا و رخصت نباشد و حجتى كه در يوم السقيفه جماعت مهاجر بر انصار نمودند همان دعواى قرابت به حضرت رسول الله ( ص ) بود ، و به همان وسيله ظفر بر انصار يافتند و اگر همين علاقه قرابت و رابطه خويشى نبى الرحمه باعث ظفر بر ولايت و امامت امت بود پس خلافت و ولايت حق ما اهل بيت النبوه باشد نه شما و ديگران ، و اگر احتجاج مهاجر بر انصار به غير علَّت قرابت نسبت رسول رب العزت باشد پس دعواى انصار كه در هنگام اجتماع امت در سقيفه بنى ساعده بر مهاجر مىنمودند كه از ما اميرى و از شما هم اميرى براى انجام امر خلافت مقرر باشد ، باقى برقرار است و گمان تو اى معويه در حق من آنست كه بر همه خلفا حسد مىبردم و در حق آن جماعت ظلم و ستم ميكردم اين گمان خلاف واقع و عين بهتانست ، بالفرض اگر چنين باشد جنايت آن بر تو نيست تا ترا عذر آن بايد گفت و اين شكايتى است كه از تو عيب آن ظاهر و عيان گردد و آنچه گفتى كه جماعتى كه از مبايعت من تمرد و با من منازعت نمايند من چنانچه بينى شتران سركش را چوب ميكنند تا رشته ء مهار بر آن بسته بر قطار بندند به همان نوع ريسمان در آن وقت متمرّدان كرده به بيعت و بيان خود درآرم بذات الله تعالى و بقائه قسم است كه تو اراده ء مذمت نفس خود نمودى كه مدح خود فرمودى و اراده ء فضيحت خويشتن را\r\n","description":"","footnote":"","page_name":" 233 ","page_number":233},
  {"content":"\r\nنمودى لهذا مفتضح و رسوا شديد و ندانستيد كه اگر مرد مسلم بوسيله ء ظلم ظالم مظلوم گردد اصلا هيچ نوع نقص و ذلت بر آن بنده رب العزت راجع نگردد مادامى كه آن مؤمن را شكى در دين و ريب در يقين بهم رسد و هم اين حجت نيست بر غير تو و اما آنچه در كتاب امر ما و كار عثمان بن عفان مذكور گردانيدى بايد كه تو از اين كلام مجاب گردى از رحم و شفقتى كه تو نسبت بعثمان بجاى آوردى ميخواهم بدانم آن كسى كه نصرت خود را در باب آن مبذول داشته و او را بمقابل او هدايت نموده و مدتى مانع تمكن او نگشته آيا او را كسى كه از او طلب نصرت گردد آن كس در آن باب تأخير و تراخى فرمود مع هذا حوادث ديگر بر او احداث نمود تا آنكه قضا و قدر ايزد اكبر بر او جارى گرديد آيا اين كس دشمن بر اوست ، يا آن شخص اول ؟\r\nحاشا و كلا و الله بخداى عالم قسم است كه :\r\n* ( قَدْ يَعْلَمُ الله الْمُعَوِّقِينَ مِنْكُمْ وَالْقائِلِينَ لإِخْوانِهِمْ هَلُمَّ إِلَيْنا وَلا يَأْتُونَ الْبَأْسَ إِلَّا قَلِيلًا ) * ( احزاب آيه 18 ) يعنى حضرت رب العزت عالم است به حال مانع نصرت از جماعت شما و به حال قائل بنصرت كه بياران و برادران خود دلالت بطريق هدايت و نصرت نمايد و من معذرت در باب انكار من نسبت به او نميخواهم زيرا كه با من بوسيله ء آنكه از او امور بدعت محدثه سانح و ظاهر مىشد او را مانع گشته ارشاد و هدايت او مىنمودم اگر اين گناه بود به اعتقاد شما عجب نيست اما بسا كسى كه مردم او را بامر متهم گردانيده ملامت كنند و اصلا او را در نزد حضرت إله هيچ نوع تقصير و گناه نباشد ، و بسا نصيحتكننده كه مردم شما او را متهم\r\n","description":"","footnote":"","page_name":" 234 ","page_number":234},
  {"content":"\r\nگردانند و او از آن تهمت مبرا و منزه بود : و ما اردت\r\nالا الاصلاح ما استطعت و ما توفيقى الا با لله عليه توكلت و اليه انيب ، و آنچه ذكر نمودى كه مرا و اصحاب مرا در نزد شما به غير شمشير چيزى نيست ، پس بدرستى و تحقيق كه از اين كلام عالمى را بخنده آوردى بعد از آنكه اين سخن از من بعاريت به تن برداشتى آيا هرگز ديدى كه بنو عبد المطلب در هنگام جدال و حرب از دشمن ترسيده مضطرب گردند ، و به شمشير غير خايف گشته از جنگ و قتال برگردند ؟ شما را اندك صبر در اين امر در كارست ، اينست كه فلانى از مبارزان من به تو ميرسند و زود باشد ترا كه در ميدان رزم طلب كند آن را كه تو او را طلب داشتى و بسيار بسيار نزديك به تو آيد آنكه تو از او دورى اختيار نمائى و مرا نيز در تعاقب او با جيش از مهاجر و انصار و تابعين باحسان و باقى عساكر نصرت مآثر كه هجوم و ازدحام اين طايفه بغايت سخت و گرد و غبار اين جماعت بينهايت متساطع و مرتفع گردد ، همگى و تمامى ملبس و مسربل بسراويل مرگ گشته رسيده دانيد چه اين جماعت و مردم ملاقات و جهاد اعداء دين را دوستر از لقاى پروردگار ايشان دارند و ذريات و عشاير بعض اعيان با ذريات بعض ديگر در اين سفر مصاحبت يك ديگرند و شمشيرهاى هاشميه همه اعيان را در كمر است و تو عالم و عارف به مواقع سيوف نضال و ضرب اتصال آن برادر خود و خال و جدت و اهل تو خواهد بود ، آنگاه آن ولى حضرت آله اين آيه را تلاوت فرمود :\r\n* ( وَما هِيَ مِنَ الظَّالِمِينَ بِبَعِيدٍ ) * ( هود آيه 83 )\r\n\r\nذكر بيان احتجاج كتابت كه حضرت امير المؤمنين حيدر در مرتبه ديگر بسوى معويه مكتوب گردانيد .\r\n","description":"","footnote":"","page_name":" 235 ","page_number":235},
  {"content":"\r\nاما بعد بدرستى و راستى كه ميان ما و شما چنانچه ذكر كردى در سابق اجتماع و الفت و اتصال و مخالطت بود اما در اين نزديكى ما بين ما و شما مفارقت بهم رسيد چه ما ايمان به حضرت ايزد منان آورديم ، و شما كافر گشتيد و بعد از آنكه اظهار اسلام به خدمت حضرت سيد الانام ( ص ) نمودى چون حضرت نبى الرحمه بعالم آخرت مسافرت اختيار فرمود ، و تو بر عقيده ات استقامت ننمودى و ما بر منهج دين قويم مستقيم بوديم و هيچ احدى از شما اسلام و اطاعت بطوع و رغبت بلكه بدون جبر و كراهيت ننموديد اما بعد از آنكه گروه شما و حرب به خوف حضرت نبى العجم و العرب بشرف اسلام و ايمان مشرف شده بودند شما با توابع و شعب بوسيله جبر مضطر و مضطرب گشته اظهار اسلام كرديد و آن چه ذكر نمودى كه من متحمل قتل طلحه و زبير و سبب تفرق جمعيت عايشه و غيره شدم و در ميان بصره و كوفه نزول نمودم اين امريست كه حقيقت آن بر شما مخفى است ، پس جنايت آن بر شما و معذرتش به طرف شما نيست ، و آن چه مذكور كردى كه از انصار و مهاجر محارب و مقاتل من از روى علانيه و سر شما خواهيد بود ، مهاجرت از روزى كه برادرت باسيرى مسلمانان گرفتار شد منقطع گشت اگر ترا تعجيل بوده باشد خاطر خود جمع دار كه من بنزد شما ميرسم ، و حقيقت قتال و جدال شما را در ميدان كار زار بشما ظاهر و آشكار گردانم چه مرا حضرت پروردگار مبعوث و مقرر براى اذيت شما و ساير اشرار نمود و اگر تو پيش دستى نمودى بنزد من آئى چه بهتر از آن خواهد بود چنانچه برادر بنى اسد حقيقت آن در آن شعر بيان فرمود :\r\n","description":"","footnote":"","page_name":" 236 ","page_number":236},
  {"content":"\r\nشعر :\r\n\r\nمستقبلين رياح الصيف نصيرهم\r\nبخاصب بين اغوار و انجاد\r\n\r\nو همان تيغ آتش فام كه جد و خال و برادرت را در يك مقام به آن مقتول نموده بدار السقر مقر و آرام دادم در پيش .\r\nو الله بخداى عالم قسم است كه تو نيز كسى را كه دل او از ذكر خداوند متعال و ايمان در غلاف است بىگزاف و خلاف ميدانى ، چه اين بعقل هر عاقل نزديك است و اين كنايه بمعاويه است بلكه اولى آنست كه كسى به تو گويد كه تو متصاعد گشتى بنردبان و مطلع شدى بر محل بديهاى خود بىشبه و گمان ، و دانستى كه اصلا از خبرنويسان نيست زيرا كه تو در پى گم كرده خود نيستى و رعايت آنچه كه اكثر عمر براى آن صرف كردى نكردى و پاى از ديوار حد خود مخطى و بعض نمودى و طلب و خواهش امرى كه از اهل آن و از معدن و مكان آن نبودى فرمودى پس چون قول تو از فعل تو دور و شيوه و عملت از طور شرع مهجور نباشد و ترا مشابهت و مماثلت نزديك است باعمام و اخوال تو چه آنها بوسيله دواعى نفس و تمناى امور باطل غير مؤسس و منكر حضرت نبى الاقدس سلام الله تعالى و تقدس گشته مسارعت تمام بمصارع و مقتل خود نمودند تا بقتل رسيدند چنانچه تو ميدانى كه هرگز از سلسله ء شما قدرت مدافعه ء بزرگى نداشتند و در هيچ وقتى ممانعت از حريمى و محافظت خويش و حميمى بضرب شمشير آبدار گشتند و در هيچ گاه مباشر حرب و پيكار و بادى صلح در ميان بندگان ايزد جبار نشديد و در باب قبيله عثمان سخنان فراوان بيان كردى عثمان در زمانى كه مردمان بعهد و پيمان با همدستان شدند\r\n","description":"","footnote":"","page_name":" 237 ","page_number":237},
  {"content":"\r\nجمعى را برانگيخت تا فساد كردند و بعد از آن قوم را تحريص و ترغيب بقتل من نمودى من ايشان را بكتاب خداى عز و جل گذاشتم اما آنچه تو مركوز خاطر خود گردانيدى و اراده دارى كه بحيز عمل آرى آن از بابت خداع و فريب صبيان است ، از پستان مادرشان كه در اول فصل شير گرفتن ايشان معمول گردانيد و سلام من باد به كسى كه اهل اسلام است .\r\n\r\nذكر بيان كتابت كه حضرت امير المؤمنين على ( ع ) در جواب كتابت ، و نوشته معاويه ارقام نمود :\r\nفسبحان الله ، اى معويه ، متابعت تو بر هوا و هوس و دواعى و خواسته و خواهش نفس است و اختيار و تبعيت از ميل بغايت بسيار است با تصنع حقايق شرعيه و اطراح و تيغهاى محكمه كه حضرت رب العزت ترا مطالعه كنند به آن و بندگان ايزد منان را بر تو حجت است بر آن اما كثرت احتجاج تو بر ما در باب قبيله ء عثمان مرا در آن امر تعجب فراوان است ، زيرا كه تو نصرت عثمان در جايى كه نصرت راجع و عايد به تو شدى مينمودى ، و هر جاى كه نصرت به تو رجعت ننمودى او را مخذول و منكوب نمودى ، چنانچه حقايق آن بر همگان واضح و عيان است و السلام .\r\nروايت است از ابو عبيده كه : معويه كتابت به خدمت حضرت على ( ع ) مكتوب گردانيد كه مرا فضايل بسيار و كمالات بيشمار است ، زيرا كه پدرم در زمان جاهليت سيد القوم و بعد از آن پادشاه ايشان شد در ايام اسلام و پيغمبر داماد ما بود و ما صهر رسول الله ( ص ) و كاتب وحى و خال المؤمنين بوديم و فضايل ديگر نيز داريم .\r\n","description":"","footnote":"","page_name":" 238 ","page_number":238},
  {"content":"\r\nچون حضرت امير المؤمنين ( ع ) مطالعه كتاب معويه نمود ، فرمود كه ابن آكله الاكباد بفضايل خود به من افتخار مينمايد ، اى غلام بنويس بنزد آن شعر :\r\n\r\nمحمد النبى اخى و صهرى\r\nو حمزة سيد الشهداء عمى\r\nو جعفر الذى يمسى و يضحى\r\nتطير مع الملائكه ابن امى\r\nو بنت محمد سكنى و عرسى\r\nسوط لحمها لحمى و دمى\r\nو سبطى احمد ولداى منها\r\nفايكم له سهم كسهمى - ؟\r\nسبقتكم الى الاسلام طرا\r\nغلاما ما بلغت او ان حلمى\r\nو صليت الصلاة و كنت طفلا\r\nمقرا بالنبى في بطن امى\r\nو اوجب لى ولايته عليكم\r\nرسول الله يوم غدير خمى\r\nانا الرجل الذى لا تنكروه\r\nليوم كريهة و اليوم سلم\r\nفويل ثم ويل ، ثم ويل\r\nلمن يلقى الا له غدا بظلمى\r\n\r\nغلام حسب امر امام الانام آنچه فرمود مكتوب نمود و آن ولى حضرت ايزد معبود بمصحوب يكى از شيعيان معتمد و فدويان مترصد بنزد معويه آن را ارسال نمود ، چون معويه مطالعه آن مكتوب درر منظوم مرغوب فرمود روى بعمرو عاص عاصى آورده گفت :\r\nبعد از تلاوت اين كتاب هيچ احدى از ارباب و ملت خصوص اهل شام مطلع بر اين امر و حقيقت بايد نگردند و اين كتاب را نخوانند ، بلكه به نوعى مخفى گردانيد كه اصلا نبينند زيرا كه اصلا مردم شام از ما متزلزل آمد بعد از\r\n","description":"","footnote":"","page_name":" 239 ","page_number":239},
  {"content":"\r\nمطالعه و تلاوت اين كتابت و اطلاع بر حسب و نسب على ( ع ) ميل به ابن ابى طالب نمايند .\r\nاز امام الهمام جعفر بن محمد الصادق ( ع ) مروى و منقول است كه چون عمار ياسر رضى الله عنه مقتول گرديد و خبر شهادت و قتل آن بنده ايزد علام باهل شام رسيد اعضاء و جوارح خلق كثير از آن طايفه تيره سرانجام مرتعش و بىآرام گرديد و با يك ديگر گفتند كه :\r\nحضرت سيد البريه در باب عمار فرمود كه : ترا فئه ء باغيه به قتل رسانند و الحال آن مرد مسلم در ميان ما كشته شده و مردم ما مباشر شهادت آن مرد صالح كه مدتى در خدمت حضرت نبى الرحمه بود شدند از اين مقدمه معلوم و مشخص شده كه معاويه و تبعه او فئه باغيه اند ، چون عمرو عاص اين نوع سخنان را از ساير الناس استماع نمود خود را باضطراب تمام به معويه رسانيد و گفت كه :\r\nيا امير المؤمنين در ميان مردمان فتنه و هيجان و اضطراب و آشوب زياده از حد وصف و بيان بر منصه ء ظهور واضح و عيان گرديد كه تسكين آن دو چيز ميسر و قابل امكان نيست .\r\nمعاويه گفت : براى چه ؟ عمرو عاص گفت :\r\nبواسطه ء قتل عمار ياسر ، زيرا كه هر احدى از عسكر آن كلام حضرت سيد البشر ( ص ) را در خاطر دارند كه آن حضرت روزى به عمار خطاب فرمود كه : ستقتلك الفئة الباغية الخ .\r\n","description":"","footnote":"","page_name":" 240 ","page_number":240},
  {"content":"\r\nمعويه گفت : اى عمرو تو بطريق ساير عسكر در حق عمار ياسر غلط كردى زيرا كه ما عمار را بقتل نياورديم و او را دلالت بقتال و جدال هيچ امت نكرديم بلكه او را على بقتل رسانيد كه او را دلالت بمقاتله ارباب ملت نموده در ميان تير و شمشير غازيان ما انداخت تا آنچه بموجب قضا و قدر براى عمار ياسر مقرر بود به او رسيد چون مقالات كاذبه و مكالمات غير صادقه معويه و عمرو عاص بسمع اشرف حضرت امير المؤمنين ( ع ) رسيد گفت :\r\nاگر قياس كار بقول معاويه و عمرو عاص و بامثال اين گفتار باشد ، لازم آيد كه قاتل حمزه بيقين حضرت سيد المرسلين باشد ، چه آن حضرت او را راه نمائى و دلالت به جهاد ارباب بدعت و كين نموده ، در ميان سيوف و رماح مشركين انداخت تا بشهادت رسيد .\r\n\r\nذكر بيان آنچه حضرت امير المؤمنين ( ع ) در اثناى كتابت كه معويه قلمى مىنمود ، بعمرو عاص مكتوب فرمود :\r\nاى عمرو عاص ، تو دين خود را تابع دنياى مردى گردانيدى كه غىّ او بر همگان ظاهر و مشهور و هتك سترش بر او بر هيچ عاقل مخفى و مستور نيست كريم شريف بمجلس او معيوب و حكيم بوسيله ء مخالطت و مجالست او به سفاهت منسوب است ، تو تابع اثر و طالب فضل و هنر او شدى ، چنانچه كلب تبعيت شير به جهت فضله كه از مخلب او ماند نمايد و منتظر و مترقب فواضل فريسه و شكار او باشد كه بواسطه ء او چيزى بيندازد تا درربايد ، پس تو تضييع دنيا و آخرت بواسطه ارتكاب اين عمل و حركت نمودى اگر تابع حق و متابع اهل\r\n","description":"","footnote":"","page_name":" 241 ","page_number":241},
  {"content":"\r\nآن مىشدى يقين بوسيله ء اطاعت حق ادراك مطالب خود در دنيا و آخرت مىنمودى ، الحال چون عصيان و تمرد و طغيان ظاهر كردى اگر حضرت قادر منان مرا بر تو قادر گرداند من جزاى تو و ابن ابى سفيان به آنچه بيش از اين از شما سانح و صادر گشته بشما هر دو ميرسانم و اگر شما باقى مانند و من عاجز باشم آنچه حضرت جبار منتقم از عذاب آخرت و الم براى شما و ايشان مقرر و معين فرمود كافى و بسنده است و السلام .\r\nو نيز مرويست كه حضرت امير المؤمنين ( ع ) در جواب عمرو نوشته و مكتوب گردانيد از آنچه فرمود كه مرا تعجب بسيار است از ابن نابغه و اين كنايه از عمرو عاص است كه او اهل شام را در حق من به گمان انداخت كه مگر من مردى اهل مزاح و بازىگرم كه بلعب و بازى زنان و ممارست و مداومت به آن دارم و طبع من بامثال اين افعال مايل و ملايم است او دروغ گفته و كلام كذب التيام او باطل است و بدترين گفتار سخن دروغ است كه با مردم قول كند و بعد از آن آن را دروغ گرداند و باز مردم گويند كه چنين كردى منكر گشته بر كذب خود قسم ياد نمايد يا آنكه از او سؤال كند و او بخل كند با قدرت بر انجاح سؤال يا آنكه سؤال كنند پس او قسم ياد نمايد بر عدم قدرت خود و خيانت عهد و پيمان و قطع قرابت و موافقت كسان نمايد و چون هنگام حرب و جدل و زمان حرب و قتل دررسد اصلا منع و زجر ننمايد بلكه آمر به آن بود و پيش از آنكه مردم شمشير بردارند او برداشته حاضر باشد پس هر گاه در گاه و بيگاه كارش اين و شغلش چنين باشد كيدش از چه بيش بود چه قوم را از\r\n","description":"","footnote":"","page_name":" 242 ","page_number":242},
  {"content":"\r\nسينه ء ايشان منع نمىنمايد .\r\nآرى ، و الله بخداى عالم قسم است كه مرا ذكر موت ممنوع از لعب و همچنين ساير مشتهيات عيش و طرب ميدارد و او را بواسطه ء نسيان آخرت و در اثر اشتغال بلذات دنيا و عشرت از گفتن سخن حق ممنوع ميگرداند و او بيعت بر معويه ننمود الا بعد از آنكه به او شرط نمود كه بواسطه ء بيعت او عطيه و به جهت ترك دين چيزى به او اعطا و هبت نمايد ، چون معاويه قبول شرط نمود عمرو عاص اطاعت او فرمود .\r\n\r\nذكر بيان كتابت كه محمد بن ابى بكر از روى احتجاج به معويه لجاج مكتوب گردانيد\r\n* ( بِسْمِ الله الرَّحْمنِ الرَّحِيمِ ) * كتابى است از محمد بن ابى بكر بسوى غاوى معاوية بن صخر سلام خداى تبارك و تعالى بر اهل طاعت الله از آن كسى كه او از اهل دين خداى تبارك و اهل ولايت ملك العلى است ثابت باد .\r\nاما بعد بدرستى كه حضرت خداى عز و جل بجلالت و قدرت سلطانيت خود ايجاد و خلقت خلق نمود نه از روى عبث و نه بواسطه ء اظهار قوت خود يا به جهت رفع ضعيف و عدم نكث بلكه بواسطه ء بندگى و طاعت و پرستش و عبوديت تكوين و ايجاد بريت فرمود .\r\nپس بعضى از ايشان شقى و بعضى سعيد و برخى غوى و گروهى ، و دسته اى رشيد شدند بعد از آن از روى دانستگى و علم حضرت واحد عالم از تمامى خلقان و از اعيان ايشان برگزيد حضرت محمد پيغمبر آخر الزمان ( ص ) را براى رسالت آن حضرت را امين وحى گردانيد به جهت تبليغ آداب شرع و احكام ملت بامت ، فلهذا حضرت نبى الرحمه بنده هاى حضرت رب العزت را به پروردگار ايشان از روى عدل و حكمت و بموعظه ء حسنه خواند و دلالت\r\n","description":"","footnote":"","page_name":" 243 ","page_number":243},
  {"content":"\r\nايشان بشرع سنت خود نمود اول آن كسى كه اجابت و انابت و قبول اسلام و اطاعت آن سيد الانام فرمود ، برادر و ابن عم او حضرت امير المؤمنين على ( ع ) بود كه تصديق آن حضرت بغيب مكتوم و سر مكنون مختوم نمود ، و اختيار نبى المختار بر جميع خويش و وقايت و محافظت او از همه مكروهات و اذيات قريش فرمود و مواسات بنفس و جان خود به جهت آن سيد البريه در تمامى مكان مخوف نمود و حال آنكه تو تو باشى و او او كه بيشتر از تمامى هاشمى در جميع خير مبادرت و پيش دستى مىنمود ، و تو لعين ابن لعين و پدرت ابى سفيان پيوسته باغى دين حضرت ربّ العالمين بوديد اراده مساوات در فضل و ساير كمالات به آن حضرت دارى ؟\r\nفيا عجباه در اين باب ، تعجب بسيار است و حيرت بىشمار ، زيرا كه تو و پدرت هميشه در پى غايله و مدام در فكر مكر و حيله بوديد ، و اجتهاد بسيار در باب اطفاى نور ايزد تعالى و حميت بر پراكندگى اين طايفه اخبار نموديد و بذل اموال بادانى و أقاصى رجال در قبايل بارازل و أماثل براى مخالفت اين سلسله طيبه اشرف الأعيان و القبايل صرف فرموديد ، و سلوك پدرت با نبى الرحمه و اهل بيت النبوه همين نوع بود تا در ربقه ء حيات مستعار بود و الحال تو را بجاى خويش گذاشت ، ويل لك :\r\nچاه ويل مقر و مسكن تو باد تو چون برابرى با امير المؤمنين على ( ع ) توانى نمود كه آن حضرت وارث رسول ( ص ) و وصى نبى الابطحى و ولى مردم و اول متابعان پيغمبر آخر الزمان از امم و آخرين ايشان است به عهد و پيمان با سيد عالم چه آخرين كسى كه در هنگام وفات نبى الأقدس\r\n","description":"","footnote":"","page_name":" 244 ","page_number":244},
  {"content":"\r\nدر خدمت مقدسه اش حاضر بود ولى ايزد تعالى و تقدس بود و تو دشمن و پسر دشمن آن حضرت ( ص ) بودى ، الحال ممتنع بباطل خود به قدر قدرت و استطاعت و متفرق بغوايت ابن العاص شو كه اجل تو قريب گشته و كيد تو ضعيف شده ، پس از اين بر تو واضح و مبين خواهد شد كه خير و عافيت در نزد كدام كس است * ( وَالسَّلامُ عَلى مَنِ اتَّبَعَ الْهُدى ) * .\r\n\r\nذكر بيان كتابت معويه لجاج كه از روى احتجاج در جواب محمد ابن ابى بكر مكتوب و مرسول نمود ،\r\nاين كتابى است بسوى عايب پدر خويش محمد ابن ابى بكر سلام من بر اهل طاعت خداى تبارك و تعالى باد .\r\nاما بعد ، كتابت تو رسيد و در آنجا ذكر آنچه خداى تعالى سزاوار به آن و قدرت و سلطانيتش محيط و مستولى بر آن است نمودى با سخنان چندى كه تأليف و ترصيف آن براى خود فرمودى ، و نيز در آنجا ذكر حق على و قدم سوابق و قرابتى ايشان به حضرت نبى آخر الزمان و نصرت و مواسات على نسبت بمحمد شافع العصات در جميع مظان خوف و هول و مكان أذيت و اندوه رسول نمودى و ذكر تفضيل على ( ع ) و بيان معايب من بفضل ديگرى فرمودى شكر و سپاس و ستايش فوق از تعداد و احصاء من مر خداى تبارك و تعالى را كه امر ولايت و شغل خلافت از تو دور فرمود و بواسطه ء غير تو مقرر و معين نمود ما و پدرت با هم بوديم در زمان پيغمبر ما محمد ( ص ) و حق على و رتبه ء اكرام و احترام او را در نزد نبىّ ايزد تعالى ميديديم و ميدانستيم كه اطاعت على ما و او را لازم است و سبقت بروز و ظهور على بر پدرت و بر ما ظاهر و هويدا بود ، چون حضرت الله تعالى آنچه در نزد او بود براى نبى خود اختيار و ارسال كتب آسمانى و شريعت جديده براى آن نبى عدنانى نمود هر چه نبى محمود را نيز موعود نمود به\r\n","description":"","footnote":"","page_name":" 245 ","page_number":245},
  {"content":"\r\nوفاء وعده خود آن را بر آن حضرت تمام فرمود بعد از آن او را قبض فرمود پدرت و فاروق او عمر بن خطاب به مجرد وفات حضرت رسالتمآب اول آنكه پيشتر از همه كس با على منازعت و مخالفت نمودند و هر دو اتفاق نموده ، پس آنگاه امر خلافت و ولايت را براى خود دعوى كردند ، چون به زودى كار خلافت و امر ولايت بر ايشان قرار نگرفت مرتكب هم و غم بسيار بواسطه ء انجام و انصرام آن كار گشتند و اراده ء امور عظيم در ضمير خود تصميم كرده بودند تا آنكه مردم بيعت به او كردند و امر خلافت امت به او گذاشتند و ايشان هر دو متصرف امر شدند و على را در آن شريك بلكه دخل ندادند ، و اصلا او را بر سر ايشان مطلع نگردانيدند تا آنكه امر و قضاى ملك تعالى در باره ء ايشان هر دو منقضى شد ، و چون ايشان گذشتند و گذاشتند عثمان سيمين ايشان بهدايت ايشان مهتدى و بمسير ايشان سير نمود .\r\nپس تو عيب پدر خود و اصحاب در سابق كه متصدى اين امر شدند نمودى چه ايشان كار بجاى رسانيدند كه الحال از أدانى رجال و أقاصى اهل گناه و معاصى هر محال طمع در آن امانى و آمال دارند ، حتى شما هر دو در اين آرزو مىباشيد .\r\nغرض آنكه ممهد اين امر از همه كس بيشتر پدرت ابو بكر بود پس اگر اين كار و فكرى كه مادر انصرام و انجام او سعى و اهتمام مينمائيم صواب باشد ، پدرت در اول بادى و متصدى آن بود و اگر ظلم و جور است ، پس سنت پدر تو است و من نيز از شركاء او بودم و پيروى او فرمودم و اگر پدرت در مخالفت على بر ما سبقت نمىنمود ما هرگز خلاف نكردى و امر خلافت و امر\r\n","description":"","footnote":"","page_name":" 246 ","page_number":246},
  {"content":"\r\nولايت به على ( ع ) تسليم نموده اطاعت و متابعت او نمودمى ، اما چون ديديم پدرت چنين كرد ما نيز بسنت و آئين او رفته به مثل او اين كار كرديم پس تو بايد كه عيب پدرت نمائى يا او را بگذارى و فضيحت او بنمائى و السلام على من تاب و اناب .\r\n\r\nذكر بيان احتجاج امير المؤمنين ( ع ) بر خوارج در وقتى كه آن حضرت را بر تعين حكم ملجأ گردانيدند\r\nبعد از آنكه بموجب استدعاى ايشان آن حضرت عمل نمود منكر آن گشتند ، و سخنان چند از روى اغراض مىگفتند آن حضرت جواب ايشان از روى حجت نمود و خاطر نشان فرمود كه بادى آن ايشان و خطاهم از آن طايفه بود به دليل و برهان .\r\nروايت است كه مردى از اصحاب حضرت امير المؤمنين ( ع ) بعد از انقضاى امر حكمين از مجلس بهشت قرين برخاست ، و گفت :\r\nيا امير المؤمنين ( ع ) ، اول ما را از حكومت حكمين نهى فرمودى و بعد از آن امر به آن نمودى معلوم ما نيست كه از اين دو امر كدام به هدايت و ارشاد عباد و به صواب و سداد نزديكتر است ، چون آن ولى حضرت ايزد بيچون استماع اين سخن از آن مرد بىسر و بن نمود دست مبارك بر يك ديگر زد ، و گفت :\r\nاين سزا و جزاى آن كس است كه ترك اخذ عهد و پيمان از مثل شما مردمان نمود .\r\nآرى ، و الله بخداى عالم قسم است در هنگامى كه ترا بامرى كه ساير ياران شما را به آن مأمور گردانيدم امر مىكردم : اگر در آن وقت همگى و\r\n","description":"","footnote":"","page_name":" 247 ","page_number":247},
  {"content":"\r\nتمامى شما را به بستن عهد و پيمان در باب حكمين و غير آن ميداشتم و بدون شرط و پيمان دست از شما برنميداشتم اگر چه بحسب ظاهر كراهيت در آن بود ، ليكن حضرت واهب بىامتنان منافع بسيار در ضمن آن بين و عيان تعبيه فرمود ، هر آينه كارى بغايت محكم ميكردم شما نيز اگر بر آن استقامت مىنموديد هدايت و ارشاد يافته بصلاح و سداد مىبوديد و اگر كجى و ناراستى در خاطر ميداشتيد بوسيله ء آن راست و مستقيم مىشديد و اگر ابا و انكار در آن كار اظهار مىنموديد تلافى و تدارك شما بشمشير بلارك ميفرمودم .\r\nليكن الحال احوال حركت و مقال شما بكه گويم و دواى درد بىدواى شما از كه جويم ؟ زيرا كه درد شما در پيش ما مثل زخم پهلوى حمار مرد خاركش است كه مطلع است بر زخم ضلع او ، مرا نيز احوال كثير الاختلال شما من جميع الوجوه واضح و هويدا است كه پيوسته در پى اختلال احوال و مدام در صدد اغواء و ضلال رجال به قيل و قال اشتغال داريد ، و از حضرت ايزد متعال و رسول لا يزال به هيچ وجه من الوجوه شرم نداريد .\r\nآنگاه آن ولى الله فرمود : كه بار خدايا ، أطباء حاذق از دواء اين داء بيدوا ملول و از معالجه ء اين طايفه همگى بازمانده در زوايا عجمى خمول و ساكن گشتند و اين جماعت اصلا از شيوه ء سلوك و حركت خود برنگشتند .\r\nمروى و منقولست كه : چون خوارج بر حضرت امير المؤمنين ( ع ) خروج نموده بر خارج لشكرگاه آن حضرت معسكر و آرامگاه فرمودند و بر انكار حكومت استقامت نمودند ، روزى آن حضرت با بعضى از خواص اصحاب نيكو سير به معسكر ايشان رفته بعد از نصيحت و موعظت آن امت و ذكر و بيان كلام\r\n","description":"","footnote":"","page_name":" 248 ","page_number":248},
  {"content":"\r\nطويل گفت نه شما در هنگام كه آن ارباب دغا رفع مصاحف از روى غدر و حيله و مكر و غيله و فريب و خدعه نمودند گفتيد اينها را برادران مااند و اهل دعوت ما و ايشان از جنگ و حرب استقاله نموده پشيمان شده اند و طلب راحت و خلاص از جدال و مقاتلت خود پناه بسوى كتاب حضرت آله سبحانه و تعالى بردند ، راى آنست كه ايشان را در اقاله و استقاله قتال قبول نمائيم و از حرب و جدال آن رجال باز آئيم و آن جماعت را بمصاحف حضرت رب العزت واگذاريم نه من در جواب شما گفتم كه اين كار ايشان اگر چه ظاهرش ايمان ليكن باطنش تمرد و عدوان است ، اولش رحمت و آخرش خسران و ندامت است بايد كه شما بر ثبات جهاد و غزا بر اين اعداء ثابت و مستقيم باشد و بر طريقت خود لازم و قويم بلكه با آن جماعت بدندان جهاد نمائيد و اصلا هيچ نوع فكر ديگر ننمايند و اگر احيانا در اثناء جنگ و جدل كه دو لشكر بهم ملحق و متصل گرديدند يكى از شما را كسى از آن جانب فرياد كند و بنزديك خويش خواند اجابت نكنيد كه گمراه و دور از رحمت الهى شويد ، هر چند آن شخص مستغيث پدر يا فرزند يا برادر باشد ، زيرا كه ما با حضرت رسول خداى تبارك و تعالى بوديم و ديديم كه جنگ ميان پدران و پسران و فيما بين برادران بود و ساير خويشان با يك ديگر مقاتله مىنمودند و مسلمانان مترجى و مترصد ثواب و چنان از قتال و جدال دغا رحم و خويشان بودند يقين است كه از اين - مصيبت و شدت زيادتى در ايمان و اطاعت و انقياد امر ايزد سبحان است و خود را مطيع فرمان گردانيدن و صبر بر مصائب ياران نمودن و دوستى با آن جماعت ننمودن موجب تحصيل رضاى واهب منان است ، و ما بسيار بود كه\r\n","description":"","footnote":"","page_name":" 249 ","page_number":249},
  {"content":"\r\nمقاتله با جمعى كه در اسلام برادر ما بودند بواسطه ء اعوجاج و گمان و شك و رجعت ايشان نموديم و به حكم خدا و رسول با آن جماعت غزا و جهاد كرديم لكن ما هر گاه طمع در تحصيل خصلت از خصال محسنه مىنموديم ميخواستيم كه خداى تعالى ما را از تفرقه و جدائى آن نگاهداشته بلكه ما را به آن خصلت جمع ساخته باقى گذارد كمال سعى و همت و نهايت رغبت در تحصيل آن مىكرديم و خود را از غير آن باز ميداشتيم .\r\nو مروى است كه : حضرت امير المؤمنين على ( ع ) چون اجتماع قوم بر تحكيم حكمى مشاهده نمود ، فرمود كه :\r\nما هيچ احدى از مردان را حكم در آن امر و مهمّ نگردانيم بلكه حكم ما قرآن لازم الاذعان حضرت ايزد منان است و اين خطى است مسطور فيما بين دفتين منشور كه ناطق به هيچ زبان نيست بلكه تفسير و معانى آن لازم و محتاج و لا بد بترجمان است و رجال ارباب حال و اصحاب فضل و كمال از قرآن بيان بيان حقايق تمامى احوال خلقان نمايند و چون ما قوم را دعوت و دلالت به قرآن حضرت رب العزت نموديم كه حكم ميان ما و شما قرآن ايزد تبارك و تعالى باشد ، راضى به آن شوند ، فرقه ء از خداى عز و جل و از كتاب او روى گردان شدند ، و اصلا به حكم قرآن راضى نشدند يا آنكه حضرت قادر سبحان در كتاب لازم الاذعان ميفرمايد كه : ( نساء آيه 63 ) * ( فَإِنْ تَنازَعْتُمْ فِي شَيْءٍ فَرُدُّوه إِلَى الله وَالرَّسُولِ ) * تفسير آيه و الله اعلم آنست كه اگر در ميان شما منازعه در امرى واقع و سانح گردد ، رد آن بسوى ايزد منان نمائيد و بسوى رسول او رجوع فرمائيد\r\n","description":"","footnote":"","page_name":" 250 ","page_number":250},
  {"content":"\r\nرد امر به سوى خداى تعالى عبارت از رجعت به حكم كتاب رب العزة است و رد برسول كنايه بلكه صريح از فرا گرفتن به سنت رسول است .\r\nپس اگر قوم راضى به حكم و تصديق كتاب عزيز وهاب نمايند ما احق مردمان به آن امريم و اگر حكم بسنت رسول فرمايند باز ما اولى از تمامى انس و جان به آن امريم .\r\nاما آنكه گفتند در تحكيم مدتى مقرر گرديد كه ميان شما و قوم ممتد و مستمر باشد ما اين كار بواسطه ء آن كرديم تا حال جاهل مبين و حال عالم و كامل يقين و بين و ظاهر گردد و مرا اميد است كه بوسيله ء اين مصالحه كار امت محمد ( ص ) اصلاح يابد و هر احدى بتقاضاى نفس خود در آن فساد ننمايد پس تو اى سايل با ظهور و بيان حق منقاد غى و ناحق شدى .\r\nو مروى است كه : حضرت امير المؤمنين على ( ع ) عبد الله بن عباس را بنزد خوارج فرستاد چه آن جماعت از جايى كه آن حضرت بنفس نفيس خود اين طايفه را تواند ديد يا حرف آنها بايد شنيد دور بودند چون ابن عباس به پيش آن جماعت رفت گفت :\r\nاى ياران ، عجب است از امثال شما مردم كه مرتكب اين امر ناملايم گشته از امام ياغى شده و برگشتيد ؟\r\nايشان گفتند : ما از صاحب تو بسيار بسيار آزرده ، بلكه بيزاريم زيرا كه ما خصال چندى از على مشاهده مينمائيم كه همه كفر موبقه است ، كه او را به آتش دوزخ مىرساند .\r\nاما خصلت اولى :\r\n","description":"","footnote":"","page_name":" 251 ","page_number":251},
  {"content":"\r\nآنكه بموجب خواهش و امر معاويه لفظ امارت مؤمنان از نامش محو نمود و بعد از آن مكتوب صلحنامه فيما بين خود و معاويه قلمى نمود و چون او امير مؤمنان نيست ما مؤمنان نيز راضى بامارت او نيستيم .\r\nخصلت ثانيه :\r\nآنكه او را شك در نفس خويش است كه آيا در دعوى ولايت و امامت محق است يا نه ؟ زيرا كه بحكمين گفت : كه شما نظر در حق ما و معاويه نمائيد اگر او احق بمرتبه ولايت و خلافت باشد او را بر آن امر ثابت و مستقر گردانيد و اگر من اولى بولايت و امامت باشم مرا به آن امر معين و مستمر دانيد پس هر گاه متشكك باشد و نداند كه او بر حق است يا معاويه ، پس شك ما از او بىشبه بيشتر است .\r\nخصلت سوم :\r\nآنكه قبول حكم غير خود چرا نمود ؟ و حال آن كه ما او را احكم الناس مىدانستيم .\r\nخصلت چهارم :\r\nآنكه بر مردمان در دين قادر سبحان حكم نمود و به بهانه اجراى احكام شرع سيد الأنام و حدود ايزد علام قتل فرمود ، و چون وصى نبى اقدس بود سزاوار و لايق او حكم بر قتل أنام نبود .\r\nخصلت پنجم :\r\nآنكه در هنگام قسمت فىء و غنايم بصره بامت خيل و سلاح آن طايفه بميان ما قسمت نمود ، و نسوان و ذريت آن جماعت از ما منع بفرمود و قسمت\r\n","description":"","footnote":"","page_name":" 252 ","page_number":252},
  {"content":"\r\nننمود .\r\nخصلت ششم :\r\nآنكه او وصى حضرت نبى الورى بوده و آن را ضايع نموده . چون ابن عباس رضى الله عنه اين اعتراضات لاطايله ء آن طايفه ء خوارج استماع نمود به خدمت مقدسه ولى رب العزت مراجعت فرموده حقايق معروض رأى فيض اقتضاء حضرت امير المؤمنين على ( ع ) گردانيد و گفت :\r\nيا مولى مقالت قوم و اعتراضات آن طايفه ء مذموم شنيدى شما به جواب صواب آن أحق و أولى و أليق و أحرى خواهيد بود .\r\nحضرت فرمود : نعم ، چنين است با ابن عباس از ايشان اعلام و استفهام نمائى كه آيا راضى به حكم خداى تعالى و امر رسول مجتبى هستند يا نه ؟ چون ابن عباس از آن جماعت استعلام نمود ، گفتند : بلى ما راضى به حكم خدا و رسوليم ، آنگاه حضرت ولى الله فرمود :\r\nمن در جواب ابتدا نمايم به آنچه شما در سؤال مقدم داشتيد ، بدانيد كه من در ايام حيات حضرت سيد البريات كاتب وحى و قضايا و راقم شروط و امان جميع برايا بودم ، روزى كه مصالحه فيما بين ابا سفيان و سهيل بن عمرو با حضرت پيغمبر ( ص ) واقع شد من به حكم آن سرور نوشتم كه :\r\n* ( بِسْمِ الله الرَّحْمنِ الرَّحِيمِ ) * ، اينست آنچه صلح بر آن نمود محمد رسول خداى معبود با ابا سفيان صخر بن حرب و سهيل بن عمرو ، و چون نزد آن طايفه بردند سهيل بن عمرو گفت :\r\nما رحمان الرحيم را نمىشناسيم و مقر برسالت تو من عند الله نيستيم\r\n","description":"","footnote":"","page_name":" 253 ","page_number":253},
  {"content":"\r\nنهايت گمان من آن است كه تو اى محمد براى شرف خود چنين نوشتى و نام خود را مقدم بر أسماء ما مكتوب گردانيدى اگر چه ما از شما أسن در عمر و پدر ما نيز از پدر شما أسن بود ما به اين نوع صلحنامه راضى نيستيم .\r\nحضرت نبى الكريم بعد از استماع كلمات ايشان مرا امر فرمود كه : در جاى بسم الله الرحمن الرحيم باسمك اللهم مكتوب گردان و لفظ رسول الله را محو نموده محمد بن عبد الله ارقام نمائى من بموجب حكم سيد الورى چنان كردم و آن حضرت به من گفت :\r\nيا على روزى امت ترا به مثل اين كار گرفتار گردانند و اجابت قول آن طايفه از روى جبر و اكراه بىارتياب و اشتباه خواهى نمود ، لهذا من مكتوب در اول فيما بين خود و معاويه و عمرو بن العاص چنين قلمى نمودم كه اينست آنچه صلح بر آن نمود ، امير المؤمنين با معاويه و عمرو بن العاص چون صلحنامه به ايشان رسيد گفتند :\r\nاى على پس ما در حق شما ظلم كرده ايم ، زيرا كه هر گاه ما قائل باشيم بر آنكه شما امير المؤمنين و وصى سيد المرسلين خواهيد بود و بعد از آن با تو مقاتله نمائيم بيقين ظالم و بيدين خواهيم بود ، بايد اى على در صلحنامه مكتوب گردانى كه : على ابن ابى طالب چنين و چنين مصالحه نموده قطع منازعه فرموده من نيز لا علاج گشته نام خود را چنانچه رسول ملك علام نام نامى و اسم گرامى خود را محو فرمود محو نمودم اگر شما ابا و انكار اين سخن من نمائيد جاحد و منكر رسول خداى اكبر مىشويد ، چه اول رسول حضرت عز و جل مرتكب و متصدى اين فعل شد ، آن جماعت گفتند : اين عمل حضرت پيغمبر\r\n","description":"","footnote":"","page_name":" 254 ","page_number":254},
  {"content":"\r\nحجتى است از براى شما و از آن دعواى ما بيرون آمديد آنگاه حضرت ولى الله فرمود كه : آنچه گفتيد كه ترا شك در نفس خود بود كه بحكمين فرموديد كه شما نظر در حق معاويه و ما نمائيد چنانچه معاويه احق از ما باشد او را بر امر ولايت ثابت و مستقر گردانيد ، و اگر من اولى و احق بولايت و خلافت امت باشم مرا مثبت و مستمر دانيد ، اين كلام من نه از روى شك و عدم اطلاع بر أحقيت خود بر معاويه و ساير أنام بود ، بلكه محض از روى انصاف در قول و فعل بود چنانچه حضرت واجب الوجود فرمود كه :\r\n* ( وَإِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ ) * ، در آن محل و مأوى كه حضرت ايزد تعالى را هيچ شك نبود و بيقين عالم بود كه حضرت نبى المحمود بر حق است مع هذا چنين فرمود .\r\nآن جماعت گفتند : اى على اين نيز دليل و حجت روشن از براى شما است در دفع اعتراض ما بعد از آن حضرت امام الانس و الجان فرمود كه آن چه گفتيد كه شما حكم ديگرى را مقرر داشتى و حال آنكه من در نزد شما احكم از تمامى مردم بودم بدانيد كه حضرت رسول ايزد مجيد نيز حكم غير خود را مقرر نمود و آن سعد بود در مقدمات بنى قريظه و حال آنكه آن رسول حضرت ايزد متعال احكم الناس بود ايزد تبارك و تعالى در باب اقتدا و اقتفاء به آن حضرت امر فرمود : كما قال سبحانه تعالى :\r\n* ( لَقَدْ كانَ لَكُمْ فِي رَسُولِ الله أُسْوَةٌ حَسَنَةٌ ) * ( احزاب آيه 21 ) يعنى هر آينه تأسى و اقتداى شما برسول الله ( ص ) از صفات حسنه بلكه از امور لازمه است بناء عليه من اقتفاء و تأسى به حضرت رسول هاشمى\r\n","description":"","footnote":"","page_name":" 255 ","page_number":255},
  {"content":"\r\nنمودم گفتند اين نيز يا على براى شما حجت است بر ما بعد از آن فرمود : و اما قول شما در باب آنكه من حكم در دين حضرت رب العالمين بر مردان كردم ، به جهت آنكه حضرت قادر منان حكم براى اهل آن مقرر و عيان نمود ، چنانچه خداى عالم در حق مردان كه طاير حرم را ذبح نمايند ، حكم كفاره و جزاى آن اگر از روى عمد و دانستگى قتل نمايد مثل كفاره ء قتل نعم است .\r\nكما قال الله سبحانه : * ( وَمَنْ قَتَلَه مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِه ذَوا عَدْلٍ مِنْكُمْ ) * ( مائده آيه 95 ) و يقين چون خون مسلمين فرمود كه در نزد ارحم الراحمين اعظم از چون طاير است ، لهذا من اجراى احكام و حدود واهب علام بر مردان متابع دين سيد الانام نمودم .\r\nگفتند : يا على اين نيز براى شما حجت است بر ما ، آنگاه ولى حضرت آله و وصى حضرت رسول الله ( ص ) .\r\nگفت : اما سخنان شما در باب قسمت فىء و غنيمت در روز جنگ بصره حقيقت آن چنانست كه : چون حضرت عز و جل شما را بر اصحاب جمل مظفر بوسيله اطاعت وصى خاتم الرسل گردانيد خيل و كراع و سلاح آن جماعت به شما قسمت شد و من تأسى و اقتفا به حضرت نبى الرحمه نموده منع شما از قسمت نسوان آن طايفه و ذريت فرمودم ، و بر آن جماعت منت نهادم چنانچه حضرت سيد عالم ( ص ) بر اهل مكه در حرم محترم ايزد عالم منت گذاشت با آنكه آن طايفه بر سر ما آمده بودند مع هذا اما همان مردان ايشان را بگناهان و بتقصيرات و\r\n","description":"","footnote":"","page_name":" 256 ","page_number":256},
  {"content":"\r\nمعاصى مؤاخذه نموديم و كودكان آن طايفه را بعصيان و تمرد بزرگان باسترقاق مؤاخذه نفرموديم بعد از آن از لسان معجز نشان بيان نمود كه : بالفرض اگر نسوان را قسمت مىنمودم پس كدام كس از شما عايشه در سهم قسمت خود قبول مىنمود ؟\r\nگفتند : يا على اين حجتى روشن و دليل بين است از براى شما بر ما بعد از آن ولى حضرت ذو الجلال گفت آنچه گفتيد كه شما وصى سيد الأنبياء بوديد اما آن را ضايع و خراب نموديد ، پس شما كافر شديد زيرا كه خود اقرار نموديد بر آنكه من وصى حضرت رسول مهيمن بودم بواسطه ء آنكه شما تقديم خلفاء ثلثه بر من فرموديد و امر خلافت و ولايت از من به جهت مبايعت و متابعت آنها زايل نموديد و بر اوصياء و انبياء لازم است كه مردم را بر نفس موصى خويش خواند و وصايت خود را بر امم ظاهر گرداند زيرا كه خداى تعالى رسل و انبياء را مبعوث و مرسل گردانيد بواسطه ء ارشاد و اعلام عباد بر آنكه ايشانى كه انبياء و پيغمبراناند از قبل واهب سبحان مردمان را باقرار بر عبوديت حضرت رب العزت و باطاعت و پيروى نفس ايشان ميخوانند و وصى نبى مدلول بر نبى است و او مردم را بر نبى ايزد تعالى ميخواند و به اطاعت و متابعت آن حضرت مأمور ميگرداند و مستغنى است از خواندن امم بر نفس خود و اين اطاعت و متابعت از براى آن كسى است كه ايمان بخداى عالم و برسول ايزد منان ( ص ) چنانچه خداى عز و جل ذكره ميفرمايد كه :\r\n* ( وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * ( آيه 97 آل عمران ) پس اگر مردمان ترك حج خانه ء حضرت ايزد سبحان نمايند بيت الله\r\n","description":"","footnote":"","page_name":" 257 ","page_number":257},
  {"content":"\r\nالحرام بوسيله ترك ساير انام و عدم طواف آن خانه واهب علام كافر بىسر انجام نگردد ، ليكن آن جماعت كه ترك طواف و حج با استطاعت نمايند كافر بىملت ميگردند ، بواسطه آنكه خداى عالم آن مكان محترم را بواسطه مردم مانند علم منصوب و مكرم گردانيد مرا نيز حضرت نبى الاكرم بعد از امر و حكم قادر عالم منصوب مثل علم از براى جميع امم گردانيد چنانچه حضرت رسول الله ( ص ) فرمود كه :\r\nيا على تو بمنزله ء خانه كعبه خواهى بود كه همگى بنزد تو آيند و تو را رجعت بجانب كسى نيست ، آن جماعت چون كلام حضرت امير المؤمنين على ( ع ) استماع نمودند گفتند :\r\nيا على اين نيز از براى شما حجت است بر ما پس ما را نخوانيد بعد از دعوت بعضى ايشان رجعت باسلام و ايمان آوردند و چهار هزار كس بمتابعت هوا و هوس و باغواى شيطان نجس بر خواهش و دواعى نفس خود باقى ماندند و مراجعت و متابعت ننمودند ، پس حضرت ولى ايزد اقدس با آن طايفه مقاتله نمود تا آنكه اكثر آنها مقتول گشته ، به * ( دارَ الْبَوارِ جَهَنَّمَ يَصْلَوْنَها وَبِئْسَ الْقَرارُ ) * مقام و قرار گرفتند و قليلى از مستسعدين ركاب ظفر انتساب در دار الابرار * ( جَنَّاتٍ تَجْرِي مِنْ تَحْتِهَا الأَنْهارُ ) * در كنار خود آرام و مآب گزيدند ، * ( وَالسَّلامُ عَلى مَنِ اتَّبَعَ الْهُدى ) * .\r\n\r\nذكر بيان احتجاج امير المؤمنين ( ع ) در اعتذار آنكه با جماعت سابقين كه دعوى امارت و خلافت كردند مقاتله و مجادله ننمود و با متأخرين از طوايف ناكثين و قاسطين و مارقين به جهت بغى و خروج ايشان قتال و جدال نمود .\r\n","description":"","footnote":"","page_name":" 258 ","page_number":258},
  {"content":"\r\nمروى است كه بعد از مراجعت امير المؤمنين على ( ع ) از جنگ خوارج نهروان و رحل اقامت در كوفه روزى با جمعى از اصحاب بسعادت و اقبال نشسته بودند و سخن از هر باب مذكور ميفرمودند در آن مقام شخصى اجراى كلام بىنظام خود بدين وجه انتظام داد كه :\r\nيا على چرا با ابا بكر و عمر محاربه ننمودى چنانچه با طلحه و زبير و معاويه مقاتله فرمودى ؟\r\nحضرت امير المؤمنين على ( ع ) فرمود : كه من پيوسته مظلوم در حق خود بودم ، اشعث ابن قيس برخاست و گفت : هر گاه تو مظلوم بودى پس چرا شمشير نزدى و حق خود از غير نگرفتى ؟ حضرت امير المؤمنين على ( ع ) فرمود :\r\nيا اشعث چون سخن گفتى جواب بشنو و نگاهدار و اين را بجاى حجت در دل خود مضمر گردان بدان و آگاه باش كه مرا در اين باب اقتدا به شش نفر از انبياءى حضرت ايزد تبارك و تعالى است اول آن اعيان حضرت نوح عليه سلام الملك المنان چنانچه حقايق احوال آن نبى عاليشان در قرآن لازم الاذعان واضح و عيان است كه :\r\n* ( فَدَعا رَبَّه أَنِّي مَغْلُوبٌ فَانْتَصِرْ ) * ( آيه 10 سورة القمر ) يعنى اى پروردگار من مغلوب و قوم كافر بر من غالبند چون رفع و دفع غلبگى آن كفره لئام موقوف بمشيت و اراده ء تو اى حضرت واهب علامست بعد از رفع آن مرا بر آن كافران غالب و منصور گردان ، اگر قايلى گويد كه حضرت نوح به غير خوف متكلم به مثل اين كلام گرديد پس بدرستى و تحقيق كه آن شخص كافر زنديق\r\n","description":"","footnote":"","page_name":" 259 ","page_number":259},
  {"content":"\r\nاست و اگر گويد كه از روى ضرورت و عذر آن حضرت متكلم به اين سخن گرديد پس وصى نبى معذورتر از رسول خداى اكبر است .\r\nدوم اقتدا و تأسى من منوط به حضرت لوط ( ع ) است چنانچه حضرت ايزد واهب بىامتنان از حقيقت عجز و عذر آن نبى رفيع مكان در قرآن بيان نمود كه فرموده است :\r\n* ( لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ ) * ( آيه 80 سوره هود ) اگر قايلى گويد كه : آن حضرت قائل به اين به غير هم و هول گرديد پس آن كس به يقين كافر و بىدين است ، و اگر گويد : كه آن تكلم به اين كلام نبى ملك العلام از روى عذر و ابرام نمود پس وصى أعذر و أحق است ، در هنگام ضرورت به اين كلام . سيم مرا از ارتكاب اين امر جميل اقتدا بسبيل حضرت ابراهيم خليل عليه السّلام ملك الجليل است چنانچه حقيقت احوال آن نبى اكرم عاليشأن در قرآن مذكور و عيان است كه :\r\n* ( وَأَعْتَزِلُكُمْ وَما تَدْعُونَ مِنْ دُونِ الله ) * ( آيه 48 سوره مريم ) اگر قائلى گويد : كه آن حضرت به غير خوف و ابرام كفره ء عاقبت و خام متكلم به مثل كلام گرديد بيقين آن كس كافر نوميد از حضرت واحد اقدس خواهد بود و اگر گويد : كه از روى ضرورت و عذر بود پس وصى نبى أعذر باشد .\r\nو چهارم مرا اقتدا به حضرت موسى ( ع ) است ، چنانچه احوال آن رسول رب غفور در قرآن مذكور است كه :\r\n* ( فَفَرَرْتُ مِنْكُمْ لَمَّا خِفْتُكُمْ ) * ( آيه 21 سوره شعراء ) اگر شخصى گويد كه : آن حضرت اين كلام نه از روى خوف و ابرام\r\n","description":"","footnote":"","page_name":" 260 ","page_number":260},
  {"content":"\r\nقبطيان لئام نمود بىشبهه و ارتياب آن كس كافر مرتابست ، و اگر قائل بعذر گردد كه آن رسول عالى قدر متكلم به اين كلام در هنگام عذر گرديد پس عذر وصى نبى بيشتر و او در مظان خوف و بيم معذورتر باشد .\r\nپنجم : مرا اقتدا به برادر موسى هرون عليهما سلام الله تعالى است چنانچه حقيقت احوال آن نبى رفيع الشأن در قرآن مسطور و عيان است ، و خداى متعال فرموده است كه :\r\n* ( قالَ ابْنَ أُمَّ إِنَّ الْقَوْمَ اسْتَضْعَفُونِي وَكادُوا يَقْتُلُونَنِي ) * ( آيه 150 سوره اعراف ) : پس اگر قائلى گويد كه : حضرت هرون به غير خوف و بيم متكلم به اين حرف و سخن گرديد آن كاذب ابتر بىشك و ريب كافر است ، و اگر گويد : كه ضرورت و عذر سبب تكلم به اين كلام گرديد ، پس در هنگام ضرورت وصى معذورتر باشد .\r\nششم مرا اقتدا و تأسى ببرادرم خير البشر محمد ( ص ) است ، زيرا كه آن حضرت باقبال سعادت بغار تشريف ارزانى داشت مرا بفراش خويش گذاشت ، اگر قائلى گويد كه : پيغمبر حضرت واحد غفار به غير خوف و بيم به آن غار رفت آن قائل بى خبر بىشبه كافر است ، و اگر گويد : كه آن رسول مختار اختيار اين كار از روى خوف و اضطرار نمود ، پس وصى او در هنگام ضرورت و اجبار به يقين در اختيار مثل آن كار معذورتر باشد ، چون امير المؤمنين على ( ع ) كلام باتمام رسانيد جميع مستسعدين آن مجلس دار السلام بالتمام بر پاى خاستند و معروض رأى فيض اقتضاء آن امام الورى گردانيدند كه :\r\nيا امير المؤمنين ( ع ) الحال ما دانستيم كه قول قول شما است و ما در\r\n","description":"","footnote":"","page_name":" 261 ","page_number":261},
  {"content":"\r\nراى خود خطا كرده گناه كاريم ليكن توبه از آن قول و فعل نموده رجوع به حضرت خداى عز و جل نموديم و خداى عذر شما را قبول كناد .\r\nو اسحق بن موسى الكاظم ( ع ) و آن حضرت از پدر بزرگوارش جعفر بن محمّد و آن امام الهمام از پدران و آباى عظام كرام عليهم السّلام روايت كرده است كه روزى حضرت امير المؤمنين ( ع ) در مسجد كوفه در محضر جمع انام خطبه مشتمل بر حمد و شكر ايزد علام و نعت حضرت سيد الأنام در غايت فصاحت و بلاغت باتمام رسانيد و در آخر آن كلام فرمود كه :\r\nاى معشر أنام ، من اولى از جميع مردمانم بر شما و به ساير خلقان و از روزى كه حضرت رسول الله ايزد سبوح قبض روح شد هميشه مظلوم بودم .\r\nدر همان دم اشعث بن قيس به تكلم درآمد و گفت :\r\nيا امير المؤمنين ( ع ) تا از مدينه طيبه تشريف به عراق آورديد هيچ وقت بواسطه ء ما خطبه و موعظت ننمودى الا آنكه فرمودى : و الله كه من اولى از همگى و تمامى مردم بر مردمانم ، و افضل و اعلم ايشانم و از زمان قبض رسول هميشه مظلوم و در زواياى خمولم چرا وقتى كه در ولايت و امامت امت به تو تعلق گرفت اعناق بنى تيم و عدى به شمشير هندى در هنگام ظلم و تعدى آنها نزدى و استيفاى حق خود ننمودى ؟\r\nحضرت امير المؤمنين ( ع ) گفت : يا ابن الخماره ، سخن گفتى جواب بشنو ، و الله بخداى عالم قسم است كه جبن و خوف و كراهت موت مرا مانع از قتال و جدال ارباب ضلال در هيچ حال از احوال نگشته بلكه از جنگ مشعوف و بموت مألوفم و مانع من در اين باب عهد برادرم حضرت رسالت مآب\r\n","description":"","footnote":"","page_name":" 262 ","page_number":262},
  {"content":"\r\nعليه سلام الملك الوهاب است ، چه آن حضرت مرا خبر از حركت و غدر امت داد و گفت :\r\nيا ابا الحسن امت نقض عهد و پيمان بعد از من كه در باب اطاعت و متابعت شما گرديد مينمايند و بىشبه با شما غدر مىنمايند ، و تو اى على در نزد من بمنزله ء هارونى در نزد موسى عليه التحية و الثناء .\r\nمن گفتم : يا رسول الله ، در آن وقت كه امت چنين حركت كنند مرا به چه امر معهود و مأمور مىگردانيد ؟\r\nرسول ايزد معبود فرمود كه : اگر در آن وقت اعوان و انصار يا بى مبادرت بجهاد آن اشرار نمائى و الا دست از حرب و پيكار بدار ، و خون خود را نگاه دار ، تا آنكه مظلوم به من رسى چه غوررسى آن در روز حساب و ميزان در نزد حضرت قادر سبحان بىشبه و گمان از روى عدل و احسان خواهد شد چون رسول آخر الزمان وفات يافته مسافر آن جهان شد من مشغول تجهيز كفن و دفن رسول ايزد مهيمن گشتم و چون از آن فارغ شدم عهد كردم و سوگند خوردم كه ردا برندارم مگر به جهت نماز و بندگى خداى عالم تا آنكه قرآن را بموجب امر و حكم حضرت رسول ( ص ) جمع نمايم ، چون بر آن امر قيام نموده فارغ گشتم دست فاطمه ( ع ) و حسن و حسين ( ع ) را گرفته زيارت در منازل و خانه هاى اهل بدر و اهل سابقه كرده و همگى ايشان را قسم دادم به واسطه ء طلب حق خويش و ايشان را بنصرت و اعانت خود خواندم ، هيچ طايفه به غير چهار رهط اجابت قول من و اطاعت اهل بيت رسول مهيمن ننمودند و آن گروه نيكو سير كه اطاعت من به حكم خدا و پيغمبر نمودند سلمان و عمار\r\n","description":"","footnote":"","page_name":" 263 ","page_number":263},
  {"content":"\r\nو مقداد و ابو ذر بودند ، و آنكه معتضد و پناه من در دين حضرت إله بود از اهل بيت من مسافرت اختيار نمود و من تنها در ميان ده نفر كه به عهد زمان جاهليت فريبنده شدند ، عقيل و عباس باقى و براساسم اشعث بعد . از استماع كلام صدق التيام امير المؤمنين على ( ع ) گفت :\r\nيا امير المؤمنين ، كار عثمان نيز به همين عنوان بود ، چون اعوان ، و انصار در اجراى احكام شرع رسول مختار نداشت دست از امر بازداشت تا آنكه مظلوم كشته شد ، حضرت امير المؤمنين على ( ع ) گفت :\r\nيا ابن الخماره ، اين مقدمه ما را نسبت به كار عثمان كه تو قياس به آن نمودى نيست ، زيرا كه او در مجلس كه محل جلوس او نبود نشست ، و ردائى كه زيادتى بر او داشت آن را به اراده ء پوشش برداشت ، و كشتىگيرى با حق نمود ، چون تاب آن نداشت بسر درآمد و حق او را از زمين برداشت و به آن خداى كه محمد ( ص ) را به حق بر خلق فرستاد اگر روزى كه برادران بنو تيم چهل نفس بيعت كرده بودند و با من بر قول خود اقامت و متابعت مينمودند با همان جمع قليل عباد در راه خداى تعالى چندان جهاد مىكردم كه عذرم نماندى و حيات از بدنم دست افشاندى .\r\nبعد از آن فرمود : اى معشر مردمان اشعث در نزد خداى تعالى به موازنه پر پشه نيست ، بلكه او در دين خداى معز كمتر از عفطه بز است و عفطه شبه عطسه است ، يعنى او ثبات و استقامت اصلا در دين و ملت ندارد و روايت كردند جمعى از اهل نقل از طرق مختلفه از ابن عباس رضى الله عنه كه گفت : من روزى در خدمت حضرت امير المؤمنين على ( ع ) در رحبه\r\n","description":"","footnote":"","page_name":" 264 ","page_number":264},
  {"content":"\r\nمسجد حاضر بودم كه سخن از مقدمه خلافت و تقدم آن كسى كه بر او تقدم نمود در محضر امت مذكور شد آن امام الامه متنفس بنفس صعداء صلحا گرديد و آه سرد از روى غم و درد بركشيد و گفت :\r\nاما و الله ، لفظ اما كلمه افتتاح است كه بلغاء انام به جهت زينت و انتظام در صدر كلام سخن خود را به آن انجام و اتمام نمايند مرا بخداى عالم قسم است كه هر آينه ابن ابى قحافه از روى حقد و كينه متلبس به لباس خلافت و متقمص بقميص ولايت گرديد و اصلا در آن در پى مراعات نص حضرت رب العزت و رضاء و رخصت نبى الرحمه و استحقاق و صلاحيت نگرديد با آنكه خود عالم و عارف و شاهد و واقف به محل من در ولايت كه موجب نص خالق البريه و تبليغ رسول شفيع الامه مثل محل قطب آسيا است ، يعنى مسمارى كه آسيا برو داير است و به غير آن حركت و گردش رحى متعذر و متعسر است ، و مطلع است بر آن كه انكسار و انحدار سيل خيل سپاه در معارك رزمگاه از منست و هيچ احدى را در هنگام دار و گير حرب ياراى مسير حتى طير را قدرت طيران به سوى من مصير نيست ، ليكن من ميان خود و خلافت حجاب ستر مباعدت انداختم و خود را به آن بىنهايت غريب ساختم و بوسيله ء عدم اعانت و نصرت امت و مردم پهلوى خود را از آن تهى كردم و دست از آن كشيدم اما متفكر گرديدم ميان آنكه آيا با اين يد مقطوع از ناصر و معين حمله بر ارباب ظلم و كين و ستم آرم ، يا صبر بر كورى و ظلمت اصحاب غىّ و ضلالت نمايم كه صعوبت و عسرت آن بحديست كه آدم كبير بر آن بمصابرت و انسان صغير از الم بليت آن مشيب و حقير گردد و مرد مؤمن در مقدمه ء آن محن سعى چندان نمايد كه ملاقات بپروردگار\r\n","description":"","footnote":"","page_name":" 265 ","page_number":265},
  {"content":"\r\nخود و ايزد مهيمن فرمايد پس از تعمق فكر و نظر صبر را موافق امر خداى اكبر و مقرون برضاى حضرت پيغمبر و بحجت نزديكتر ديدم ناچار اختيار آن كار كردم ليكن در چشم و نظر خاشاك قذى و در حلق و كام شجى آزار و آلام قرار و آرام دادم به جهت آنكه ميراث خود را بنهب غصب و غارت به تصرف ارباب بدعت مشاهدت مينمودم تا آنكه اول آن جماعت بسبيل مخالفت مسافرت نمود و چون او گذشت و خلافت بعمر گذاشت ، چه گويم از رؤيت و ملاحظه ء تعجبات بسيار از عمر كه بعد از تصدى و اختيار اين كار بين و اظهار و ظاهر و آشكار كردند اولين در ايام حيات عاريت خود از ارتكاب امر خلافت اظهار اقالت و ندامت مينمود بلكه معذرت ميفرمود و چون اجلش قريب و وفاتش ، نزديك رسيد آن را به عقد كفالت دومين مقرر و معين نمود ، و چون شطرى از خلافت با هر يك منصرف گشتند مقدمات آن را بسيار بسيار صعب و سخت و هم دشوار گردانيدند ، پس از آن آن ولى حضرت عز و جل بكلام اعشى شاعر مثل زد ، شعر :\r\n\r\nشتان ما يومى على كورها\r\nو يوم حيان اخى جابر\r\n\r\nروزى كه ما طلب مأمول نمائيم گويد در بالاى شتر و در جاى مضبوطست و دست تصرف من از آن كوتاه است ، و روزى كه مأمول حاضر شود گويد كه آن از برادرم جابر است و مرا دست تصرف از آن قاصر ، و الله بخداى عالم قسم است كه شخص اول امر خلافت را در محل تصرف مردى درشت گوى گذاشت كه جراحت زبانش بواسطه ء غلظت بيان و مس آن بىنهايت صعب و گران بود و او در آن امر بسيار بسر درآمدى و هميشه از آن كردار اعتذار نمودى چه\r\n","description":"","footnote":"","page_name":" 266 ","page_number":266},
  {"content":"\r\nمرتكب امر خلافت با عدم استحقاق آن و با خاطر مشوشى مانند راكب ناقه سر كشى است كه اگر زمامش را بواسطه ء تندى و بىآرامى سخت و استوار كرد بواسطه ء كثرت حركت و عدم استقرار نيش چاك گشته خرابى پذيرد ، و اگر زمامش را سست و نرم گرداند سركشى بيحد نمايد و خلقى را مبتلا ساخته به حال خود نماند و به عمر و بقاء ذات حضرت الله تعالى قسم است كه تا او در ربقه ء حيات مرهون آجال بود پيوسته حركات بىاستقامت و رميدن و دورى از امر حق و طاعت ايزد متعال و هميشه متلون باختلاف احوال و متعرض و متغير بوسيله كثرت امانى و آمال بود و من بذريعه ء : * ( إِنَّ الله مَعَ الصَّابِرِينَ ) * مستوثق بعنايت حضرت ارحم الراحمين گشته بر رؤيت مكاره و مشقت و شدت محنت در طول مدت او صبر مينمودم و توكل به حضرت عز و جل نموده شدايد آن را متحمل بودم تا آنكه او نيز به همان نهج و عقيدت كه داشت مسافرت نموده كار خلافت بشوراى جمعى از امت گذاشت و گمانش آنكه من نيز يكى از آن جماعتم فيا الله منادى مستغاث است كه در هنگام حزن و آلام متكلم و منادى به اين كلام گردند ، يعنى از براى خداى تعالى چه گويم از حقيقت اهل شورى و از اجتماع آن جمعى دور از انصاف و عدل و رأى كه هرگز قدم براستى و درستى نگذاشته اند و طور و شيوه به غير حقد و كينه نداشتند و من جبرا و كرها در شورى حاضر شدم ليكن اصلا از آن جماعت به غير غى و ضلالت و حقد و ضغينت هيچ چيز مشاهدت ننمودم ، و سخن حق مطلق از آن طايفه نشنيدم تا آنكه بعد از آن مواطات و ساختگى با يك ديگر نموده اتفاق بر خلافت عثمان كردند ، من چون حال بدين منوال مشاهده نمودم بر ايشان احتجاج بآيات قرآن و احاديث\r\n","description":"","footnote":"","page_name":" 267 ","page_number":267},
  {"content":"\r\nحضرت پيغمبر آخر الزمان نمودم اما چون آن جماعت در باديه ء ضلالت حقد و حسد و بشيوه تمرد و عداوت و متمكن و معتضد بودند اصلا بسمع رضا تلقى و اصغا ننمودند تا آنكه رويت آنها يعنى آنان كه فعل ايشان ريب و گمان و عمل عداوت و طغيان بود به من اعتراض نمودند گوئيا كنايه از طلحه و زبير است كه چون در سابق بخلافت اول يعنى ابو بكر صبر نمودى ، الحال چرا با ما و ياران اتفاق بخلافت عثمان نمىنمائى و با طوايف امت اظهار مخالفت مينمائى آلان كار من بواسطه ء نيافتن ناصر و معين به جهت اجراى آداب دين رب العالمين و احكام شرع سيد المرسلين به اين نظاير متمشى و مقرون است كه به مثل طاير غريبى در ميان مرغان باشد به همان سلوك و آئين ايشان ميگرديدم ، چون در جاى مىنشستند من نيز مىنشستم ، و چون آنها طيران مينمودند من نيز موافقت و مرافقت در طيران ميفرمودم و تا انقضاء آن مدت بر طول محنت و الم مشقت صبر نمودم و اهل شورى هر كس بواسطه ء آز و هوس و دواعى نفس خود كه مترجى حصول آن از عثمان بودند اطاعت او و اتفاق بر او نمودند ، يكى از روى حقد و كينه تا گوئيا سعد وقاص است ، و ديگرى بواسطه مصاهرت ، و خويشاوندى ميل بخلافت و سر بلندى عثمان نمودند ، و آن عبد الرحمن عوف بود ، سيم و چهارم نيز بامثال ياران در اعانت و استقلال ثالث القوم سعى و همت گماشتند تا او را بخلافت بر پاى داشتند و او اطراف خلافت را محكم گرفت و بر آخور آن مانند حيوان در ميان روث و علفدان بچريدن مشغول شد و بنو اميه نيز با او اتفاق در اكل و چريدن مال الله تعالى نمودند و مانند آن\r\n","description":"","footnote":"","page_name":" 268 ","page_number":268},
  {"content":"\r\nشتران كه بسبزه و علف بهاران ازدحام نمايند و تا هنگامى كه آن علف خشك و نابود نگردد از چريدن سر برندارند او نيز با آن طايفه گرسنه شكمها پر كردند و جهاز و اسباب خود و آنها را در ايام حيات بموجب دلخواه مهيا ساختند و چون ياران بنو اميه بيعت او را شكستند تجهيز نمودند يعنى او را به قتل رسانيدند ، و اصلا او در ايام قتل و فتل از آن منزلت ما در هيچ زمان و اولويت ما را به مكان ولايت و خلافت بامت بيان و عيان ننمود و ليكن امت بعد از قتل و مسافرت او بمقر آخرت مردم از اباعد و اقارب از اطراف و جوانب بكثرت مآل گفتار بر من هجوم آورده آزار بسيار از ازدحام آن قوم بىثبات و وقار يافتم و چون عالم بر صدق مقال و بر حقايق احوال ايشان بودم روى از آن جماعت برمىتافتم و ايشان كثرت و ازدحام مينمودند تا به حدى كه حسن و حسين به من پيچيدند و از بس كه اجتماع بر سر من نمودند اطراف دامنم چاك گرديد و بمانند گله ء غنم آن مردم بر حوالى من هجوم آوردند كه از ما بيعت بستانيد من نيز به موجب التماس و استدعاى آن مردم سخن ايشان را قبول كردم و از آن طايفه بيعت گرفتم و در اندك مدت آن جماعت متفرق به دو سه فرقت گشتند طايفه اى بيعت شكستند آن طلحه و زبير و غير ايشان از عسكر جمل بودند ناكثين عبارت از ايشان است و جماعت ديگر خروج و بغى نمودند مثل خوارج نهروان و غيره ، و مارقين كه عبارت از آن طايفه بىرويت است و گروه ديگر فاسق گشته از حق برگشتند مثل معاويه و اصحاب او و قاسطين عبارت از آن امت است ، گوئيا طوايف ايشان آيه كلام قادر سبحان :\r\n* ( تِلْكَ الدَّارُ الآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الأَرْضِ وَلا فَساداً\r\n","description":"","footnote":"","page_name":" 269 ","page_number":269},
  {"content":"\r\nوَ الْعاقِبَةُ لِلْمُتَّقِينَ ) * ( آيه 83 سوره قصص ) معنى آيه وافى هدايت و الله اعلم آنست كه در آخرت و بهشت عنبر سرشت براى آن جماعت است كه اراده ء علو رفعت در زمين و سبب فساد و أذيت مخلوقين نگردند عافيت عاقبت براى متقيان مؤمنان است ، استماع ننمودند چون چنين باشد بلكه شنيدند و الله و در خاطر ظلمت مآثر نگاه داشتند ليكن حلاوت دنيا و زينت آن در نظر ايشان بغايت شيرين در اين جهان آمد به جهت همين مستلذات فانيه ء دنيويه را برداشتند و دست از نعم و مشتهيات يافته اخرويه بداشتند بخداى كه دانه از زمين رويانيد و جميع ذى روح را موجود گردانيد قسم است كه اگر حضور حاضر و اطلاع حضرت اكبر بر حقايق امر هر بشر نبودى و الزام بر قيام و اقدام بر حجت بوجود ناصر نفرمودى به جهت آنكه مهيمن قادر بر واليان امر و علماء دانشور شرط و عهد گرفته مقرر نمود كه بر امتلاء شكم ظالم از او چه حرام و گرسنگى مظلوم و محرومى او از داد و كام انديشه ننموده آب سرد بر روئى ايشان در هنگام استدعا و التماس مقصد و مرام موافق شرع اسلام نزنند و در مراعات حق و انجام آن كمال سعى و اهتمام بجاى آرند هر آينه من زمام امور خلافت را در گردن همان مهام در محل و مقام كه ارفع از ساير مواضع و مقام آنست ميانداختم و خود را بواسطه ء عدم وجدان ناصر حق و معين صادق الود به آن نميساختم و بلكه شما جماعت آخرى را بكأس و جام كه طايفه اولى را سقى نمودم به همان پياله و جام بشرب ميفرمودم .\r\n","description":"","footnote":"","page_name":" 270 ","page_number":270},
  {"content":"\r\nخلاصه معنى كلام صدق التيام امام الانام على ابن ابى طالب ( ع ) آنكه بنوع ياران بيشتر تصرف در امر خلافت به غير حق كردند و من بواسطه عدم معين و ناصر صبر كردم كره ء ثانيه همان معنى را منظور و مرعى داشته باز در آن امر صبر كردم و دنياى شما را كه در نزد من از عطسه نيز كمتر بلكه بىثباتتر است بنزد شما مىانداختم و اصلا به آن نمىپرداختم ليكن بواسطه ء امور مذكور از قبول قول شما برنگشتم و متحمل اين شدايد بيرون از حد حصر گشتم .\r\nابن عباس رضى الله عنه ميفرمايد كه چون ولى ايزد وهاب كلام به اين محل و مآب رسانيد مردى از اهل سواد كه واقع است ميان بصره و كوفه كتاب بدست ولايتمآب داد ، آن حضرت بعد از فتح مكتوب مشغول گرديد بقرائت آن و چون از آن فارغ شد گفتم :\r\nيا امير المؤمنين اگر مقالات معجز سمات كه قطع نمودى باز بيان - آن امتنان ما را نمائى عين مرحمت و احسان بلكه اشفاق بيرون از حيز بيان است حضرت امير المؤمنين على ( ع ) گفت :\r\nيا ابن عباس ، هيهات ، هيهات آن شقشقه بود كه صادر و عيان گرديد و باز مراجعت و معاودت به مكان خود نمود و شقشقه عبارت از آن چيزى است كه شتر در ايام مستى از كنار زبان بيرون آورده پر باد گرداند و بعد از مدت قليل آن را بمقام خود برگرداند .\r\nابن عباس گفت : مرا در ايام حيات بر هيچ چيز تأسف و تفجع از فوت آن زياده از فوت و قطع كلام معجز نظام حضرت امير المؤمنين ( ع ) در آن روز نبود ، بر زيركان معانى و بيان و عارفان لطايف و نكات سخنان واضح و عيان\r\n","description":"","footnote":"","page_name":" 271 ","page_number":271},
  {"content":"\r\nو لايح درخشان است كه اين خطبه موسومه بشقشقه مرويه از حضرت امام البريه امير المؤمنين على ( ع ) مشتمل بر اشارات بديعه و محتوى بر استعارات لطيفه و لطايف قريبه و نكات غريبه است كه عالم مخبر بعد از تعمق فكر و نظر بر درر غرر فرايد فوايد لآلى منتظم بجواهر زواهر آن مطلع و باخبر گردد ، چنانچه يكى از فضلاى معاصر ابو الفضل عباس بن سيف الدين على الطبرسى كه اهل مازندران است ، قريب بسه هزار بيت در ترجمه و شرح فارسى آن نوشته و با آنكه سعى و اهتمام تمام در انجام و انصرام شرح آن نمود ، و بيان اكثر لطايف و نكات و استعارات بانواعها و اشارات باصنافها فرمود ، مع هذا هنوز شمه ء شرح از آن كما ينبغى و يليق از روى تحقيق ننمود ، و الله اعلم .\r\nمصنف كتاب ابو على الطبرسى رحمه الله عليه ميفرمايد كه :\r\nامثال اين اخبار و آثار از كلام امام الأبرار و الأخيار بغايت بسيار و بيرون از حد حصر و شمار است ، لهذا ما طرف از آن از روى ايجاز و اختصار بيان و اظهار كرديم ، و از اندك ايضاح و بيان ما حقيقت حال و رتبه ء فضل و كمال آن ولى ايزد متعال ثابت و عيان گردد .\r\nروايت است ، از ام سلمه رضى الله عنها زوجه ء حضرت سيد الأنبياء ( ص ) كه در شب نهم كه شب نوبت خواب من در نزد حضرت رسول ايزد مهيمن بود به در خانه ء خاص آن صاحب عام و خاص آمدم و طلب اذن دخول به خدمت رسول نمودم كه :\r\nيا رسول الله ، رخصت است كه به خدمت آيم ؟ از لسان معجز نشان فرمود : كه نه ، من از آن نهى بغايت متحير و مضطر گشتم ، و ترسيدم كه در\r\n","description":"","footnote":"","page_name":" 272 ","page_number":272},
  {"content":"\r\nحق من از پروردگارم ايزد مهيمن از آسمان چيزى نازل شده باشد ، و آن حضرت مرا بواسطه ء آن سخط رد و منع از خدمت خود كرده باشد ، بسيار بسيار به روى افتادم و اندك زمان صبر كردم ، پس آنگاه گفتم :\r\nيا رسول الله رخصت است كه بشرف بندگى مشرف و سرفراز و مفتخر و ممتاز گردم ؟ به زبان مبارك فرمود كه :\r\nنه ، در اين مرتبه حيرت و اندوهم از پيشتر بغايت بيشتر شد و غم و الم بسيار در خاطرم قرار گرفت باز اندك مدت صبر كردم مرتبه سيم بدر خانه آن سرور آمده گفتم :\r\nيا رسول الله رخصت است كه به خانه درآيم ؟\r\nفرمود : يا ام سلمه درآى . من بشوق تمام به خدمت آن نبى الاكرم در آمدم ديدم كه حضرت امير المؤمنين على ( ع ) به دو زانو در برابر سيد الأنام نشسته بود ، و چون من داخل شدم در آن هنگام اين كلام از آن امام الأنام ( ع ) شنيدم كه گفت :\r\nيا رسول الله و يا رسول رب العباد پدر و مادرم فداى تو باد ، چون كار بر آن نهج قرار گيرد مرا به چه امر مأمور ميگردانى تا بدان قيام نمايم ؟\r\nفرمود كه : كار شما صبر است ، باز على ( ع ) تكرار آن قول نمود باز رسول الله بصبر امر فرمود چون كره ء ثالثه حضرت امير المؤمنين تكرار اين كلام نمود ، حضرت سيد الأنام گفت يا على يا اخى هر گاه كار بدان نهج قرار گيرد بايد كه تيغ از غلاف بيرون آرى و بر دوش خويش گذارى و بر گردن مخالفان زنى و بايد\r\n","description":"","footnote":"","page_name":" 273 ","page_number":273},
  {"content":"\r\nچندان حرب و قتال نمائى كه ملاقات به من فرمائى در حالتى كه شمشير تو منقطر از دماى كافر و مخالف امر حضرت ايزد اكبر باشد ، چون حضرت نبى الأكرم كلام با حضرت امير المؤمنين ( ع ) باختتام رسانيد ، به طرف من ملتفت گرديد و فرمود :\r\nاين آزردگى اندوه تو چيست ؟\r\nگفتم : يا رسول الله از اينكه مرا از دخول خانه منع و ردّ نمودى و رخصت نفرمودى .\r\nفرمود : و الله بخداى عالم قسم است كه من رد تو ننمودم الا از واسطه ء امرى از خداى تعالى و رسول او وقتى كه تو آمدى جبرئيل در پيش من بود و مرا از امورى كه بعد از من احداث خواهد شد اخبار مىنمود و مرا امر فرمود كه حضرت امير المؤمنين ( ع ) را به آن وصيت نمايم ، اى ام سلمه تو نيز بشنو و شاهد شو كه اين على بن ابى طالب به حكم ايزد واهب وزير من در دنيا و آخرت است .\r\nيا ام سلمه بشنو و گواه باش ، كه على ابن ابى طالب وصى و خليفه من است بعد از من و قاضى دين و راضى دين من و مانع جمعى غير محق از حوض منست .\r\nيا ام سلمه بشنو و گواه باش كه : اين على بن ابى طالب ( ع ) سيد و سرور مسلمين و امام متقين و قايد غر المحجلين و كشنده ء جماعت ناكثين مارقين ، و قاسطين است .\r\nگفتم : يا رسول الله ناكثين چه جماعتاند ؟\r\n","description":"","footnote":"","page_name":" 274 ","page_number":274},
  {"content":"\r\nحضرت نبى الرحمه فرمود : كه آن طايفه جمعى باشند كه در مدينه با على بيعت نمايند و در بصره نقض عهد و پيمان و متابعت فرمايند .\r\nگفتم : پدر و مادرم فداى تو باد يا سيد المرسلين قاسطين كدام يك از آن صنف از مخلوقيناند ؟\r\nحضرت نبى الرحمه گفت : آن جمعى تيره سرانجام معاويه و اصحاب او از اهل شاماند .\r\nپس آنگاه گفتم : يا رسول الله مارقين كدام طايفه بىسرانجام و بىديناند ؟\r\nحضرت رسول رب الودود فرمود كه : آن طايفه بىرويت و عرفان اصحاب نهرواناند .\r\nروايتست كه حضرت امير المؤمنين على ( ع ) بعد از فتح بصره و انقضاى ايام چند روزى در اثناى خطبه كه براى مردم بيان و عيان مىنمود از لسان معجز نشان حضرت رسالت حكايت ميفرمود كه :\r\nيا على تو بعد از من مدت باقى و پابرجا و به بليه امتم گرفتار و مبتلا خواهى شد و مخاصمه شما و ايشان در نزد خداى منان خواهد بود ، مستعد جواب خصومت در نزد ايزد احد باش گفتم پدر و مادرم فداى تو باد براى من واضح و بين گردان كه آن فتنه كه مبتلا به آن خواهم شد ، چه نوع است و بر كدام نهج بعد از شما مجاهده به آن اهل دغا نمايم ؟\r\nحضرت رسول ايزد مهيمن گفت : اى على تو مقاتله بعد از من به اصحاب ناكثه و قاسطه و مارقه نمائى و هر يك يك آن مردم را حضرت نبى\r\n","description":"","footnote":"","page_name":" 275 ","page_number":275},
  {"content":"\r\nاكرم باسم براى من بيان كرد ، و فرمود كه تو مجاهده با امتان من كه مخالف قرآن و خلاف سنت من به علانيه يا پنهان نمايند و با جمعى كه عمل برأى در دين حضرت رب العالمين نمايند نمائى ، زيرا كه هيچ رأى در دين خداى تعالى نيست و آن همه امر و نهى است و در امر و نهى برأى عمل نمودن دور از قاعده و صواب است .\r\nمن گفتم : يا رسول الله در روز قيامت در هنگام خصومت امت مرا برب العزت و به فلاح و رستگارى از بليت ارشاد و هدايت نمائى آن حضرت ( ص ) فرمود كه نعم آرى ، هر گاه بدان نهج قرار گيرد شما اقتصار و اختصار بر هدايت كنيد هر گاه قوم شما اختيار هوا بر هدى نمايند و ميل به هوا فرمايند و از قرآن برأى گرايند و عمل بظواهر آيات قرآن ننمايند بايد كه شما به قدر الوسع و الامكان آن جمعى بىمعرفت و عرفان از روى ايشان كه بسبب مشتهيات چيزهائى كه بواسطه ء استقرار و اطمينان اين جهان پريشان طارى و عيان گرديد به تتبّع حجج از قرآن بگردان ، پس البته بايد كه تو عطف رأى خود به قرآن نمائى و هر گاه قوم بىآزرم عاقبت و خام تحريف كلم قرآن از مواضع كلام ايزد علام نمايند و امراى طامعه يعنى بنو عباس و بنو اميه و قاده ء ناكثه يعنى زبير با متابعان و طلحه و فرقه ء قاسطه ، يعنى اهل شام با سعد وقاص و معاويه و تبعه و گروه مارقه ، يعنى خوارج نهروان و فرقه ء باغيه اهل كذب ، مردى از حق و متابع هواى مطغى از طريق راستى و صدق كه هر كس ايشان از كثرت مشتهيات هوا و هوس تابع نفس خود گشته از طريق رضاى حضرت ايزد منان برگشته اند و باهل شبه شديده و آن جمعى ناپسنديده اصلا اعتماد ننمائى\r\n","description":"","footnote":"","page_name":" 276 ","page_number":276},
  {"content":"\r\nكه عاقبت براى متقيان و جنت براى رستگاران است .\r\nو از ابن عباس رضى الله عنه منقول است كه : چون آيت وافى هدايت * ( يا أَيُّهَا النَّبِيُّ جاهِدِ الْكُفَّارَ وَالْمُنافِقِينَ ) * ، نازل شد حضرت نبى الرحمه فرمود :\r\nكه هر آينه من جهاد بعمالقه نمايم يعنى بكفار جهاد نمايم و در آن باب سعى و اهتمام تمام فرمايم در آن هنگام جبرئيل امين ( ع ) از نزد حضرت ايزد علام آمده بعد از عرض تحيت و سلام گفت :\r\nاى نبى الاكرم اقدام بجهاد كفره ء لئام و قيام و انصرام آن متعلق است بذات اقدس شما و يا به على ( ع ) .\r\nو از جابر انصارى رضى الله عنه منقول است كه من در حجة الوداع و زمينى نزديك به حضرت رسول ايزد تبارك و تعالى بودم ، آن حضرت روى مبارك بجانب ما آورده گفت :\r\nبه شما بشناسانم جمعى از امت را كه بعد از من مرتد گشته بكفر اصلى مراجعت نمايند و مقاتله و مجادله با يك ديگر كنند ، و بعضى از ايشان گردن ديگر را زنند ، و ايم الله بخداى عالم قسم است كه در هنگامى كه شما در آن جنس كه بمضاربه شما آيند و با شما محاربه نمايند چون با آن طايفه بىرويت جدال و محاربه نمائيد در آن وقت اطلاع بر صدق قول من و معرفت به حال من پيدا مينمائيد بعد از آن متوجه به عقب خود گرديد و فرمود :\r\nيا على يا على يا على يعنى يا من شما را بحقايق امور محدثه بعد از من مطلع ميگردانم ، يا على و اين لفظ را سه بار تكرار نمود ، در آن هنگام أثر وحى و آمدن جبرئيل ( ع ) از جبين مبين حضرت سيد المرسلين واضح و مبين\r\n","description":"","footnote":"","page_name":" 277 ","page_number":277},
  {"content":"\r\nگرديد و بر اثر آن حضرت قادر سبحان آيت جلالت پايه : * ( فَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ ، أَوْ نُرِيَنَّكَ الَّذِي وَعَدْناهُمْ فَإِنَّا عَلَيْهِمْ مُقْتَدِرُونَ ) * ( آيه 41 : 42 سوره زخرف ) بر حضرت رسول ذو الجلال انزال و ارسال فرمود .\r\nو از ابن عباس منقول و مروى است كه حضرت امير المؤمنين ( ع ) در ايام حضرت سيد الأنام ميفرمود كه : حضرت ايزد معبود ميفرمايد كه :\r\n* ( وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ ) * ( آيه 144 سوره آل عمران ) و الله بخداى عالم قسم است كه منقلب و بازگشت باعقاب بعد از ارشاد ايزد وهاب و هدايت رسالتمآب ننمايم ، و الله بخداى عالم قسم است كه اگر حضرت نبى الاكرم وفات يافته متوجه آن عالم گردد يا مقتول و شهيد شود هر آينه من با مقاتل حضرت رسول مهيمن چندان قتال و جدال نمايم كه بميرم يا كشته شوم زيرا كه من برادر و ابن عم او و وارث آن حضرت نبى ( ص ) در دنيا و آخرتم پس كه از من احق به حضرت رسول ايزد خالق باشد .\r\nو از احمد بن هشام مروى و منقول است كه : من بنزد عبادة بن الصامت در ايام ولايت ابى بكر رفتم و گفتم :\r\nيا عبادة مردم پيش از خلافت ابى بكر اصلا حرف از كمالات و فضيلت او بيان نميكردند ، چه نوع شد كه الحال او را تفضيل بر ساير اصحاب حضرت رسالتمآب داده امر خلافت امت به دو حوالت نمودند ؟\r\nگفت : يا ابا ثعلب هر گاه ما ساكت شده باشيم شما نيز ساكت شويد از ما و ما را به حكايت و سخن مياريد ، و الله بخداى عالم قسم است كه على ابن ابى طالب\r\n","description":"","footnote":"","page_name":" 278 ","page_number":278},
  {"content":"\r\nبه ولايت امت و خلافت جميع بريت احق از ابى بكر است ، چنانچه حضرت نبى الرحمه بنبوت احق از ابى جهل بود به حكم خداى عز و جل من زياده از اين بيان به تو خاطر نشان نمايم :\r\nروزى من در خدمت رسول ايزد مهيمن حاضر بودم و ابو بكر و عمر بدر خانه رسول الله بودند كه حضرت امير المؤمنين على ( ع ) ناگاه بدر دولتخانه حبيب إله حاضر شد در آن اثناء ابو بكر و عمر مبادرت بر حضرت امير المؤمنين نمودند چنانچه اول ابو بكر داخل خانه رسول ( ص ) شد و بعد از او عمر و على ( ع ) در عقب ايشان داخل آن مكان جنت نشان گرديد در آن هنگام ديدم روى حضرت رسول ايزد علام چنان شد كه گوئيا خاكستر بر آن ريخته شد من از آن بغايت اندوهگين و حيران شدم ، و با دل خود گفتم : كه حضرت سيد عالم از اين حركت ياران بسيار بسيار متألم شد ، در آن اثناء نبى الورى روى مبارك به على ( ع ) آورده گفت :\r\nيا على خداى تعالى عالم ترا امير بر ايشان و بر طوايف بنى آدم نموده است ، آيا ايشان به تو تقديم مىنمايند و يا تو از خلق نيكوى خود مىگذرانى در همان دم ابو بكر گفت : من فراموش كردم يا رسول الله ، عمر گفت : من سهو نمودم يا سيد عالم ، حضرت نبى المشكور في الفور گفت : فراموش نكرديد ، و سهو نفرموديد من شما هر دو را مىبينم كه ملك و خلافت امت را از على سلب و قطع نموده با او نزاع و محاربه مينمائيد و دشمنان خدا و رسول در اختيار آن امر اعانت شما را قبول نمايند و باتفاق شما با اهل بيت من محاربه فرمايند و مىبينم كه شما مهاجر و انصار را به يكديگر دراندازيد تا شمشير كشيده\r\n","description":"","footnote":"","page_name":" 279 ","page_number":279},
  {"content":"\r\nبر روى يك ديگر زنند و از براى دنيا بوسيله حركت شما فساد و نزاع نمايند و مىبينم كه اهل بيت من مقهور و متفرق در اقطار عالم گردند و اين امر به حكم قضا و قدر است ، پس از آن رسول ايزد سبحان چندان گريست كه آب چشم مبارك ايشان بر روى روان گرديد بعد از آن روى به حضرت امير المؤمنين على ( ع ) آورده گفت : يا على ، الصبر الصبر صبر چندان نمائى كه حكم و امر خداى اكبر در باره ء تو نازل و مقدر گردد ، آنگاه حضرت رسول كريم فرمود كه :\r\nلا حول و لا قوة الا با لله العلى العظيم ، اى على از اين امر چندان به تو روى آرد كه امكان كتابت و بيان آن نباشد و اگر ممكن باشد كه بشمشير دفع فساد ارباب عدوان نمائى ، پس شمشير بشمشير و قتل و قتل آن وقت تكرار در اين لفظ نمود اشاره به آنست كه در هنگام كه قتل و جدال با ارباب ضال ميسر باشد بايد كه در آن حال اصلا تقصير و اهمال ننمائى و نهايت سعى و اهتمام كمال بجاى آرى تا آنكه از كفر و مخالفت مراجعت بامر حضرت رب العزت و رسول او نمايند زيرا كه تو بر حق و عدل و دشمن تو بر ضلالت و بر باطل است ، و همچنين تو ذريت تو بر حقاند بعد از تو تا روز قيامت .\r\nحضرت جعفر بن محمد الصادق ( ع ) از پدر بزرگوار خود و آن حضرت از آباى كرام از حضرت على ( ع ) روايت كنند كه آن حضرت فرمود كه من و حضرت سيد عالم بعد از نماز فجر با هم بوديم چون حضرت نبى ايزد تعالى متوجه دولت سراى خود گرديد من نيز با آن حضرت روان شدم و قاعده سلوك رسول حضرت مهيمن با من چنان بود كه چون متوجه بصوب يا به امرى ميگرديد ،\r\n","description":"","footnote":"","page_name":" 280 ","page_number":280},
  {"content":"\r\nمرا به آن واقف و عالم ميگردانيد و چون مكث آن حضرت به آن موضع و به آن شغل و فعل ديرتر مىشد من چون مفارقت آن رسول خداى عز و جل را اصلا متحمل نتوانستم شد و يك ساعت در مفارقت قدرت مصابرت نداشتم البته بر اثر آن سرور ميرفتم چون بدر دولتخانه نزديك شديم گفت :\r\nيا على امشب در خانه ء عايشه ميباشم و بسعادت متوجه آن محل شد و من به خانه فاطمه الزهراء عليها السّلام آرام و مقام كردم و با حسن و حسين خندان و شادان بوديم و چون اندك زمان منقضى شد بخاطرم چنان رسيد كه به خدمت آن نبى انس و جان روم و از او خبر يابم ، برخاستم و به در خانه ء عايشه رفتم و در كوفتم ، عايشه به عقب در آمد و گفت :\r\nكيست اينكه در زد ؟\r\nمن گفتم : منم على .\r\nاو گفت : كه حضرت نبى الحامد الحال راقد است .\r\nمن برگشتم باز با خود گفتم : كه هر گاه حضرت حبيب الله راقد باشد عايشه چون در ميان سراى بود و چرا در خدمت آن حضرت نبود باز مراجعت بدر دولتسراى نبى الرحمه نمودم و در كوفتم ، عايشه گفت : كيست اين ؟\r\nگفتم : منم على .\r\nگفت : رسول رب العزت به حاجت مشغول است ، من بناء على هذا برگشتم و از كوفتن در شرمنده شدم ، ليكن من چون صبر در مفارقت آن سرور در سينه و در دل نداشتم لهذا كره ء ثالثه برگشتم و بسرعت تمام خود را به در خانه ء آن سيد الانام رسانيده در اين مرتبه ء سيم در را بغايت محكم كوفتم ، باز\r\n","description":"","footnote":"","page_name":" 281 ","page_number":281},
  {"content":"\r\nعايشه از من پرسيد كه كيستى تو ؟ گفتم : منم على او ساكت شد ، در آن اثناء آواز رسول مجيد به گوشم رسيد كه گفت :\r\nيا عايشه در بگشاى تا على ( ع ) درآيد ، چون عايشه به امر نبى مكرم در بگشاد من داخل دولتخانه رسول ايزد مهيمن شدم بعد از عرض تحيت و سلام به خدمت آن سرور أنام گفت :\r\nيا ابا الحسن ، بنشين تا من به تو حديث نمايم كه در چه كارم ، يا اينكه تو حكايت نمائى كه چرا بنزدم دير آمدى ، و در چه كار مشغول و گرفتار بودى گفتم : يا نبى ذو المنن شما حديث و سخن از لسان معجز نشان بيان نمائيد كه كلام شما بىشبهه أحسن از كلام منست .\r\nآنگاه آن حبيب آله فرمود : كه من در فكر امرى بودم و از الم جوع آن را پنهان مىنمودم ، و چون داخل خانه ء عايشه شدم و مدتى نشستم در پيش او نيز از اطعمه چيزى نبود كه بنزد من آرد ، دست طلب و سؤال بخداى قادر مجيب متعال برداشتم به جهت امرى كه در خاطر داشتم در همان دم بود كه جبرئيل ( ع ) فرود آمد و با او اين طير بود ، در آن هنگام انگشت مبارك بر مرغ بريان كه در نزد آن رسول آخر الزمان حاضر بود گذاشت و گفت :\r\nيا على اخى جبرئيل ( ع ) به من گفت كه : خداى عز و جل به من وحى فرستاد و گفت :\r\nاى جبرئيل بايد كه بسرعت و تعجيل اين مرغ بريان كه اطيب طعام جنان است به بنده من رسانى ، پس اين است كه به خدمت شما رسانيدم من\r\n","description":"","footnote":"","page_name":" 282 ","page_number":282},
  {"content":"\r\nحمد و ثناى خداى واحد بسيار و بيحد نمودم ، و جبرئيل عروج فرمود ، بعد از آن دست بسوى آسمان برداشتم و گفتم :\r\nبار خدايا بنده ء كه ترا و مرا دوست داشته باشد او را حاضر گردان تا با من از اين مرغ بريان تناول نمايد و مدتى انتظار كشيدم و ديدم كه كسى در نزد ، باز دست برداشتم و گفتم :\r\nبار خدايا بنده ء كه ترا و مرا دوست دارد و شما و ما نيز او را دوست داشته باشيم بفرست تا با من از اين مرغ بخورد ، چون از مناجات حضرت قاضى الحاجات فارغ شدم شنيدم كه تو در زدى و آواز تو بگوشم رسيد به عايشه گفتم كه در بگشا چون در بگشود تو درآمدى ، حقا كه من تا از آمدن شما پيوسته در حمد و ثناى ملك تعالى مشغول بوده و در انتظار تو مىبودم ، زيرا كه تو خداى تعالى و مرا دوست ميدارى و خداى مهيمن و من نيز ترا دوست ميداريم ، يا على از اين مرغ تناول نماى ، و چون من و رسول حضرت بيچون از اكل آن طير فارغ و سير شديم حضرت رسول ايزد ذو الجلال گفت :\r\nاى على شما الحال بيان نمائيد كه چون از ما جدا گشتى تا حال بچه كار اشتغال داشتى ؟\r\nگفتم : يا رسول الله از هنگامى كه از شرف صحبت لازم المسرت شما مفارقت روى داد وقتى كه به خانه درآمدم فاطمه و حسن و حسين را مسرور ديدم من نيز اندك زمان با ايشان فرح و شادان بودم ليكن خاطرم بجانب حضرت شما نگران بود برخاستم و متوجه خدمت شما گشتم ، و چون بدر خانه آمدم و در كوفتم عايشه پرسيد كه كيستى ؟ گفتم منم على ، گفت : كه حضرت نبى در بستر\r\n","description":"","footnote":"","page_name":" 283 ","page_number":283},
  {"content":"\r\nخواب است ، من برگشتم و چون اندك راه رفتم با خود گفتم : كه اگر حضرت رسالتمآب در خواب باشد عايشه چون در ميان دار بيكار باشد البته چنين نخواهد بود ، برگشتم و در را كوفتم ، باز عايشه گفت كه تو كيستى ؟\r\nگفتم : منم على ، گفت : حضرت رسول بحاجت مشغول است باز برگشتم و شرمنده شدم ، و چون به همان موضع كه اول به آن محل رسيده مراجعت به خدمت نمودم رسيدم چيزى بخاطرم رسيد كه اصلا قدرت صبر از آن امر نداشتم و گفتم : كه هر گاه حضرت رسول بامرى مشغول باشد عايشه را در ميان دار چه كار ، پس برگشتم و در را در اين دم بنوعى محكم كوفتم كه آواز و صدا به سمع حضرت نبى الورى رسيد و شنيدم كه حضرت باقبال و سعادت به عايشه فرمودند كه على را داخل دار نماى ، حسب الامر نبى الانس و الجان در بگشود من آمدم حضرت نبى الورى روى به جانب عايشه آورده فرمود كه :\r\nاى حميرا دعاء من بواسطه ء همين امر بود كه على نزدم حاضر شود تو را چنين حركت از چه امر سانح و صادر شد ؟\r\nعايشه گفت : يا رسول الله مرا مطلب و مدعا آن بود كه پدرم حاضر گردد و از اين مرغ تناول نمايد .\r\nحضرت سيد البريه گفت : اى عايشه اين اول حسد و كينه ء تو با على نيست و من واقفم به آن ضغن و كينه كه در دل با على دارى ان شاء الله تو با على مقاتله و جدال و حرب بىقيل و قال خواهى كرد .\r\nعايشه گفت : يا رسول الله هرگز مىشود كه زنان قتال و جدال در هيچ حال از احوال با رجال توانند نمود ، اين امر محال است ، باز رسول إله\r\n","description":"","footnote":"","page_name":" 284 ","page_number":284},
  {"content":"\r\nگفت : يا عايشه البته البته تو مقاتله با على خواهى كرد ، و نفر چند از اهل بيت و اصحاب من ترا بر اين ميدارند و با تو مصاحب گردند ، و ترا به اين فعل خوانند و بر سر اين عمل آرند و از ارتكاب اين امر شنيع جدال و قتال تو با على بىشبه بيقين شهرت در ميان مسلمين يافته حكايت تو داستان در ميان مردمان اولين و آخرين گردد و علامت و نشان وقوع سخنان من آنست كه : تو بر شيطان سوار گردى و پيش از آنكه بموضع و مقام كه اراده مسير به آن دارى ، و هنوز نرسيده باشى كه كلاب حوأب بر روى تو آيند و بر تو نوحه نمايند در آن هنگام تو بغايت مضطر و بىآرام گردى و برفقاى خود سؤال و التماس براى مراجعت از آن مقام و اظهار ندامت تمام نمائى در آن زمان چهل نفر مرد پيش تو سوگند ياد نمايند كه آن كلاب حوأب نيستند تو قبول قول كاذب آن جماعت نمائى بعد از آن به شهرى روى آرى كه مردم آن بلد انصار و ممد تو باشند و آن بلد دورترين شهرهاى زمين است نسبت به آسمان ، و نزديكترين بلاد دنيا است به آب درياى عمان و زود باشد مراجعت نمائى و ذليل و منكوب و مخذول و به مطلب و مراد خود موصول نشوى و ياران كه تو را به آن مكان برند بگذارند و تنها و سرگردان مانى و باز اين ، اشارت به حضرت امير المؤمنين على ( ع ) نمود كه ترا بمصحوب اصحاب خود به كسى كه اعتماد بر آن دارند مراجعت و معاودت بمقام و مسكن تو نمايد و على بواسطه خير و خوبى تست و تو در پى شر و ضرر او و او تنذير و وعيد شما مينمايد از آنكه مفارقت ميان ما و شما در آخرت واقع نگردد و هر كه را از نسوان من كه على طلاق و فراق نمايد بعد از من فعل او جارى و ممضا است .\r\n","description":"","footnote":"","page_name":" 285 ","page_number":285},
  {"content":"\r\nعايشه چون اين سخنان از حضرت رسول آخر الزمان شنيد گفت :\r\nيا رسول الله اميدوارم كه قبل از حصول و وصول آنچه از تهديد و از وعيد كه مرا به آن موعود گردانيديد ، خداى تعالى مرا بميراند و به آن بليات گرفتار نگرداند ، حضرت نبى شافع العصاة في العرصات گفت :\r\nهيهات هيهات ، اى عايشه به آن خداى كه نفس من بيد قدرت او است ، آنچه گفتم همان نوع بخير ظهور ظاهر و عيان گردد ، و گوئيا من آن را به ديده ء عيان مشاهده مينمايم ، بعد از آن حضرت رسول آخر الزمان به من گفت : يا على برخيز كه وقت نماز ظهر است در آن هنگام بلال را باذان نماز امر نمود ، بلال حسب الأمر رسول واهب متعال اذان و اقامت مؤدى فرمود حضرت رسول بىنياز فريضه نماز و عبوديت و نياز ايزد كارساز بجاى آورد و ما با او نماز گزارديم ، و آن حضرت در مسجد قرار گرفت .\r\n\r\nذكر بيان احتجاج حضرت امير المؤمنين على ( ع ) در خطب كه مؤدى فرمود از آنچه متعلق بتوحيد خداى مجيد و تنزيه او است ، از آنكه لايق او نيست از صفات مصنوعين از جبر و تشبيه و رؤيت ، و رفتن ، و آمدن ، از صنعت به غير زوال ، و از انتقال از حال به حال .\r\nمروى و منقولست كه : حضرت امير المؤمنين ( ع ) روزى در أثناى خطبه و مجارى كلام و مخاطبات و محاورات آغاز و انجام آن بدين نهج انصرام و انتظام داد كه : حمد و سپاس و شكر فوق از تعداد و احساس كه حامدان فصيح لسان سريع البيان بمدحت آن نرسند و حصر و شمار نعم متوافره ء متكاثره از اندك و بسيار او بتمادى و توالى ليل و نهار نكنند ، و مجتهدين دانا و علماء\r\n","description":"","footnote":"","page_name":" 286 ","page_number":286},
  {"content":"\r\nبصلاح و تقوى قدرت تأديه حق و جرأت بيان شمه ء از خصايص صفات پسنديده ايزد مطلق نتوانند نمود لايق آنچنان خدا نيست كه تا كمال همت دانائى و عوض فكرت و زيركى ادراك آن نتوانند فرمود ، خدائى كه صفات كمالش را حد محدود و نعوت جلالش را بيان موجود و وقت معدود و اجل ممدود نيست فطرت و ايجاد خلايق بقدرت و نشر رياح برحمت خود نمود ، ميدان زمين خود را بأوتاد جبال و سبع طباق رواق افلاك را به غير استعانت و اختيال استوار و برقرار گردانيد به نوعى كه در نظام آن خلل و فساد ظاهر و عيان نيست اول دين و اصل ملت شناخت و معرفت رب العزتست ، و كمال معرفت و تصديق است بذات او و كمال تصديق به او اقرار به توحيد و يگانگى اوست و كمال توحيد اخلاص و يك جهتى به حضرت إله غنى است ، و كمال اخلاص از براى خالق البريات آن است كه نفى صفات مخلوقات از ذات فايض البركات او نمايند زيرا كه هر صفت شاهد است بر آن ايزد سبحان موصوف نيست به آن و هر موصوف شاهد است بر آنكه آن صفت موجود نيست در ذات حضرت قادر منان پس كسى كه خداى اقدس را موصوف گرداند بصفت آن كس ذات او را مقرون گرداند به چيزى و هر كه براى او قرين پيدا كند ، پس او را مثنى گرداند و آنكه او را مثنى داند پس او را مجزا گرداند و آنكه او را مجزا گرداند پس آن كس جاهل است بذات خداى مقدس و هر كه جاهل از حقايق ذات كامل او باشد اشاره به سوى او نمايد و آنكه اشاره بسوى او كند پس او را حد و مكان مقرر گرداند و هر كه او را محدود داند او را معدود گرداند ، و اگر كسى گويد كه : خداى تعالى در چه\r\n","description":"","footnote":"","page_name":" 287 ","page_number":287},
  {"content":"\r\nچيز است پس خداى تعالى را آن نادان متضمن مكان گرداند ، و اگر كسى گويد كه خداى عزيز بر چه چيز است ؟ پس آن بىتميز محل و مكانى را از وجود او خالى داند بلكه ذات ايزد مهيمن ثابت و كائن است ، نه از حدوث و موجود است نه از عدم ، يعنى حدوث و عدم را بر ذات حضرت قادر عالم اصلا راه نيست و ذات پسنديده اش از امثال اين صفات برى است مصحوب است بجميع اشياء اما نه بمقاربت و غير تمامى چيزها است اما نه بمزايلت فاعل اشياء است نه بمعنى حركات و آلات بصير است ، ليكن خلايق را نظر رؤيت به حضرت خالق البريه نيست ، متوحد است ، زيرا كه او را مسكن نيست كه تا به آن قرار و استيناس گيرد و از فقدان آن وحشت پذيرد ، انشاء و ايجاد خلق نمود و ابتدا در فطرت بريت به غير رويت و اجالت وقت فرمود ، و هيچ تجربت در استفاده آن و حركت در احداث و اختراع آن ننمود چه حضرت خداى تعالى و تقدس را همامه نفس نيست تا مضطرب در آن گردد بلكه حقيقت اشياء كما هى داند و هستى و تمامى اشياء را معين و مقرر در وقت آن و ميان مختلفات اشياء التيام و جمعيت ظاهر و عيان گرداند و تركيب طبايع اشياء و لزوم تلفيق اشخاص آنها كما ينبغى و يليق تواند و خداى عالم دانا و عالم است به حقايق اشياء قبل از آنكه ايجاد و ابتداى آن و محيط است بحدود اشياء و اشيا و انتهاى آن بىشبهه و كمال عارف بقرينه صحبت اشياء و نواحى آن و واقف جميع چيزها است از مضار و منافع آن . و نيز از آن ولى رب العزيز مروى و منقول است كه : در خطبه ديگرى روزى در محضر اصحاب نيكو سير فرمود كه : اول عبادت و بندگى حضرت على الاعلى معرفت ذات واجب تعالى است و اصل معرفت توحيد و يگانگى\r\n","description":"","footnote":"","page_name":" 288 ","page_number":288},
  {"content":"\r\nخداى مجيد است و نظام توحيد و انتظام آن بذات نفى صفات از - ذات فايض البركاتست ، چه ذات خداى عز و جل ارفع و اجل و اتم و اكمل است از آنكه صفات در آن حلول نمايد ، زيرا كه عقول علماء فحول شهود عدل است بر آنكه هر چه صفت در آن حلول كند آن مصنوع است ، و حال آنكه عقل شاهد عدل است بر آنكه خداى عز و جل جلاله صانع است ، نه مصنوع ، زيرا كه به مصنوعات كه از مخترعات خداى تعالى است استدلال بر وجود ذات قادر فعال نمايند و به عقل و علم اعتقاد بمعرفت ذات واهب بىمنت و بفكر و تدبر اثبات حجت او فرمايند ايجاد خلق و فطرت خلايق دليل بين بر وجود ذات مهيمن خالق است ، و به وسيله كشف و ظهور ربوبيت او ظاهر شد كه ايزد واحد فرد است ، در ازليت و او را شريك در الوهيت و شبيه و ند در ربوبيت او نيست ، چون غلبه ضديت اشياى متضاده آنست كه حضرت خلاق العباد اراده تضاد آن اشياء نمود ، پس معلوم شد كه ذات حضرت واحد را ضد نيست و چون حضرت قادر منان بذاته وسيله اقران ميان اشياء مقترنه است ، پس بىشبهه بيقين ارحم الراحمين را هيچ نوع قرين بمخلوقين آسمان و زمين نيست ، و ايضا خطبه ديگر آن سرور مروى و مشتهر است كه فرمود :\r\nدليل برد حضرت معبود آيات او و برهان وجودش اثبات او است ، و معرفتش توحيد او است ، و توحيدش تميز او از خلق او است و تميز خالق از خلايق ثبوت بينونت و دورى حضرت رب العزت از صفت است ، بلكه تميزش عبارت از اثبات ذات او است ، به آن كه او پروردگار خالق است نه مربوب و مخلوق و هر چه در ذات فايض البركات قصور نمايند خداى اكبر اقدس\r\n","description":"","footnote":"","page_name":" 289 ","page_number":289},
  {"content":"\r\nاز آن منزه و مقدس است ، پس آنچه در تصور متصور و در ذهن او درآيد في الحقيقه آن در عرف آلت نيست كه دلالت بر وجود معبود نمايد يا هادى و مؤدى بسوى معرفت او فرمايد :\r\nخلاصه معنى كلام حضرت امام الانام آنكه هر صفت از صفات كه انسان تصور انصاف ذات ايزد منان به آن نمايد و گويد ذات حضرت قادر منان متصف است ، آن خلاف واقع بيان است و ذات عز و جل اطهر و اجل از آنست كه مقلوب بخاطر بشر مركب بهيولى و عنصر گردد پس ذات مهيمن داور سواى آن امر متصور است ، چنانچه عارف فرمايد :\r\nشعر :\r\n\r\nآنچه پيش تو غير از آن ره نيست\r\nغايت فهم تست الله نيست\r\n\r\nو در خطبه ديگر آن امام الجن و البشر ميفرمايد كه :\r\nحمد سپاس و شكر بيرون از قياس درخور ذات واجب الوجوديست كه ذات عديم المثال و شامل به حد تعريف و محسوب بعد و توصيف نيست زيرا كه ادوات تجديد و تعريف نقش خود نمايد و آلات اشاره بسوى نظاير و مشابه خود فرمايد ، و ذات مقدس خالق الارض و السموات از اين ادوات و آلات منزه و مبرا است ، چنانچه قدامت دوام ذات ابديت او مانع است از استعمال كلمه منذ كه موضوع از براى ابتداى زمان است و ازليتش حامى ذات واحد بارى است از استعمال لفظ قد مستعمل از براى زمان قريب به حال و حاضر و كماليت ذاتش مجتنب و محترز است از استعمال لو لا تكمله زيرا كه اين كلمات هر يك موضوعند از براى زمان و غير آن ، و حضرت قادر سبحان ذى زمان و مكان\r\n","description":"","footnote":"","page_name":" 290 ","page_number":290},
  {"content":"\r\nنيست تا زمان ماضى را به حال و حاضر قريب گرداند و به وسيله تجرد ذات صنايعش تجلى در عقول عقلاء نمايد و به سبب همان ذاتش در نظر عيون اعيان جلوه ننمايد سكون بر او جارى و حركت برو سارى نيست و چگونه چيزى كه حضرت ايزد بارى آن را جارى نگرداند باز همان بر حضرت ايزد منان جارى و عيان گردد و آن چيزى كه حضرت واحد عزيز آن را ابداع و ايجاد نمود به چه نوع همان معاودت و مراجعت بايزد منان به آن نمايد و به چه كيفيت محدثات و مخترعات حضرت خالق بر او حادث و لاحق گردد هر گاه حال قادر متعال به اين نهج و منوال باشد هر آينه ذاتش متفاوت و كنهش متجزى گردد ، در آن هنگام اطلاق معنى ازليت بذات او ممتنع و محال باشد بلكه ذاتش محل حوادث شود ، بىقيل و قال و هر ذى اول و بدايت آخر و نهايت خواهد و هر ناقص باتمام مستدعى و ملتمس اتمام است ، و ذات حضرت واحد علام بىشبهه و ابرام كامل و تمام است ، و اگر عياذا با لله ذات حضرت إله ذى بدايت ، و نهايت بود هر آينه او آيت مصنوع شود و بعد از آن كه پيوسته ذات ايزد تعالى مدلول عليه اشياء بود منقلب و متحول بدليل گردد و از سلطانيت و حجت اشياء وجود بيرون رود و منع قبول اثر از ديگر نكند چنانچه ساير اشياء ممكنه متأثرند او نيز متأثر گردد و حال آنكه او آنچنان خدائيست كه زوال و تغير از حال به حال و افول و انتقال برو محال است از او كسى متولد نشود چه اگر چنين باشد او نيز مولود بود ، و معبود بيقين مولود از كسى نگشته تا محدود و ممكن گردد ، بلكه اجل و اطهر از آن است كه ذات پسنديده اش اتخاذ فرزندان به وسيله ملامسه نسوان نمايد ، و يا احدى در شأن ايشان اين نوع عيب و نقصان تصور\r\n","description":"","footnote":"","page_name":" 291 ","page_number":291},
  {"content":"\r\nفرمايد عقول و اوهام عقلاء ادراك كنه ايزد علام ننمايند تا تقدير او فرمايد و درك فطن دانا تعقل و توهم ايزد تعالى نتوانند نمود تا تصور او نمايند ، حواس اصلا ادراك حضرت خالق الافلاك نتواند كرد تا او را محسوس خود گرداند ، و دست هيچ كس بذات واحد اقدس نرسد تا لمس نمايد و جسميت يا عرضيت براى حضرت رب العزه ثابت فرمايد ، تبدل در احوال و تغير هيچ حال ننمايد ، و او كهنه بتوالى ليالى و ايام و متغير بضياء و ظلام نگردد ، و ذات تبارك و تعالى موصوف به چيزى از اجزا و جوارح و اعضا يا متصف بعرض از اعراض يا موصوف به غيريت و ابعاض بىشبهه نگردد ، حضرت واهب بىمنت را حد و نهايت و ذات او را انقطاع و غايت نيست ، و جايز نيست كه چيزى حاوى حضرت بارى گردد تا او محتوى آن بود و يا چيزى حمل حضرت عز و جل نمايد پس او ميل بسوى او كند يا از او عدول فرمايد ايزد تعالى مولج در اشياء و خارج از اشياء نيست مخبر است اما نه به زبان و حنك اسفل و اعلاء آن و شنوا است اما نه بصماخ گوش و ادوات آن و ميگويد ليكن نه به لفظ لسان ، زيرا كه تلفظ از لسان لازمه دهان و او حافظ است ، نه متحفظ ، زيرا كه حفظ دفع مكاره عباد است ، و تحفظ صيانت نفس از مكاره غير است ، و اين از صفات ممكنات است ، و خداى مجيد مريد است اما نه بضمير ، و دوست ميدارد و راضى مىگردد نه از روى رقت ، و تشوير به بغض گيرد و غضب نمايد اما نه از روى مشقّت نفس و ضمير و چون ذات حضرت بيچون اراده وجود چيزى نمايد ميفرمايد كه :\r\nكن يعنى موجود شو ، في الفور به حكم و اراده رب غفور آن چيز بر منصه ظهور ظاهر گردد ، ليكن از خواهش ايجاد اشياء از تلفظ كن نه صوت به گوش رسد و نه نداى و صداى مسموع گردد ، بلكه كلام ايزد علام عبارت : از\r\n","description":"","footnote":"","page_name":" 292 ","page_number":292},
  {"content":"\r\nانشاء و خلق چيزيست كه بيشتر نباشد ، و كلام عبارت از معنى قديم قايم به ذات نيست ، چه از اين تعدد قدما بلكه تثنيه ء إله لازم آيد جايز و رخصت نيست كسى را كه گويد حضرت واجب الوجود بعد از عدم موجود گرديد ، زيرا كه از اين لازم آيد كه صفات محدثات بر ذات فايض البركات خالق الارض و خالق السموات جارى و سارى گردد ، و ذاتش محل حوادث باشد و حال آنكه ميان ذات و صفات خداى عز و جل اصلا هيچ نوع فضل و دانش را بر صفات او كه عين ذات است فضل نيست چه اگر چنين باشد هر آينه صانع و مصنوع با هم مساوى و مبدع و مبتدع متكافى باشند خلاق على الاطلاق ايجاد خلق و خلايق به غير مثال از غير خود و استعانت در خلقت موجودات از احدى از افراد مخلوقات خود ننمود ، قادر متعال ارض به بهترين وضع و حال و امساك و محافظت آن نمود به غير اشتغال و ارساى آن به غير قرار دايم و اقامت ارض به غير قوايم و رفع آن بدون دعايم فرمود ، و حفظ آن از اود و اعوجاج و منع آن از كسر و انفراج و انسداد و استحكام آن باوتاد جبال راسيات و استفاضه چشمه ها و قنوات نمود ، و انشقاق انهار بىنهايات و بحار بىغايات در زمين جارى و مكين فرمود ، هر چه ايزد معبود بناى آن نمود آن را بىثبات سست ننمود ، و آنچه موجود نمود آن را قوى گردانيد بنده ضعيف بفرمود ، و حضرت ايزد اكبر در زمين بر سلطانيت و عظمت ظاهر است ، و براى زمين بعلم و معرفت باطن و به جلالت و عزت خود بر جميع آنچه در زمين موجود و كمين است ، مسلط و قادر متقين است ، و نيز حضرت رب العالمين از موجودات و مصنوعات او كه در زمين است قادر و غالب است و هيچ چيز را قدرت امتناع از اطاعت رب\r\n","description":"","footnote":"","page_name":" 293 ","page_number":293},
  {"content":"\r\nالعزت نيست ، زيرا كه اگر قدرت امتناع باشد لازم آيد كه مصنوع غالب و صانع مغلوب شود ، و محتاج به ذى مال و به ارباب ثروت و مثال نيست كه تا روزى او دهد بلكه بمضمون : * ( وَهُوَ يُطْعِمُ وَلا يُطْعَمُ ) * ، روزى جميع موجودات منوط بالطاف واهب العطيات است ، همگى اشياء از جهت عظمت و جبروت خالق الأشياء مطيع و خاضع و خاشع ذليلاند ، و هيچ چيز را قدرت و گريز از سلطانيت ايزد منان نيست تا ممتنع از نفع و ضرر حضرت ايزد اكبر گردد و او را كفو و همتا نيست ، تا مكافى و شبيه او باشد و نظير ايزد كبير نيست تا مساوى او باشد و حضرت واجب الوجود غنى بعد از وجود دنيا و ما فيها مغنى آنها است و تمامى موجودات را چنانچه پيش از ايجاد وجود آنها مفقود بودند به همان نوع ايزد معبود باز همه را معدوم و مفقود گرداند و فناء دنيا از حضرت ايزد تعالى بعد از ابتداع و اختراع آن عجبتر از انشاء آن از اول نيست و چگونه عجب باشد كه اگر اجتماع نمايند جميع بريات و حيوانات از طيور و بهائم خواه ذى مأوى و مقام و خواه سايم و وحشى و بهايم و اصناف اصلى و غير آن و ساير اجناس آن از متبلده و بلها ، و همچنين دانايان امم مجتمع شوند و خواهند كه احداث و ايجاد پشه ء نمايند به يقين نتوانند نمود ، بلكه طريق ايجاد آن را تصور نتوانند فرمود ، و هر آينه عقول تمامى موجودات در علم آن متحير و سرگردان و قواى ايشان عاجز و واله و حيران است و بعد از آنكه همگى ايشان مدتى صرف عقل و فكر خود نمايند ذليل و خوار و معيوب و خاكسار مراجعت فرمايند و آنگاه واقف و عارف و شناسا و آگاه بعجز و قصور درك و شعور خود گشته دانند كه دنيا و جميع ايشان مقهورند و مقر\r\n","description":"","footnote":"","page_name":" 294 ","page_number":294},
  {"content":"\r\nبعجز خود از انشاء آن و اذعان بضعف خود از افناء آن نمايند و حضرت ايزد تعالى بعد از افناء دنيا چنانچه قبل از ايجاد دنيا تنها بود و هيچ چيز با او نبود بعد از افناء آن نيز به همان مثابه و عنوان خواهد بود بىوقت و زمان و به غير احيان و مكان ، و چون دنيا فانى نبود آجال و اوقات و شهور و سنين و ساعات نيز زايل و معدوم گردد در آن حال به غير ذات حضرت واحد قهار هيچ چيز باقى و پايدار نخواهد بود ، و مصير و مرجع تمامى امور به حضرت رب غفور است ، و اصلا هيچ امر از امور قدرت چنانچه قبل از ايجاد ، و فطرت نبود در هنگام فناء و زوال نيز ممانعت نيست ، زيرا كه اگر اشياء را قدرت امتناع از اطاعت حضرت جلت قدرته و عظمته بودى هر آينه بايستى باقى و بر دوام بودى و قبول زوال و فنا ننمودى و در هنگام ايجاد و فطرت اشياء هيچ شىء سبب صنع و ايجاد خود و باقى اشياء نبود ، و بعد از خلق و ايجاد اشياء نيز چيزى سبب ندامت و پشيمانى حضرت معبود نبود تا آنكه معدوم و فنا نمايد و تكوين و ايجاد دنيا بواسطه تشييد سلطانيت خود ننمود و نيز خلقت دنيا و ما فيها به جهت زوال و نقصان ذات فايض البركات نفرمود تا بعد از ايجاد آن تمام و عيان گردد ، و نيز ايجاد دنيا بواسطه استعانت خود بر كسى كه شبيه و نظير او باشد ننمود و يا بواسطه احتراز بايجاد آن از ضد خود و كسى كه محارب او باشد نيز نفرمود و همچنين ايجاد دنيا بواسطه ازدياد شوكت و جلالت در ملك خود ننمود و نيز ايجاد دنيا به جهت كثرت و زيادتى خود بر شريك خود نفرمود يا آنكه ايجاد دنيا بواسطه ء وحشتى او را حاصل بود به جهت رفع و دفع آن خلقت و ايجاد دنيا نموده و بعد از استيناس خود رفع وحشت آن را فانى\r\n","description":"","footnote":"","page_name":" 295 ","page_number":295},
  {"content":"\r\nگرداند يا بواسطه حصول ملال كه در تصريف و تدبير امور دنيا سانح ذات حضرت واجب تعالى شانه گشته آن را فانى و معدوم گرداند يا آنكه به واسطه تحصيل راحت خود ايجاد آن نموده باشد كه آن راحت بذات ايشان عايد گردد ، و نيز افناء دنيا بواسطه ثقل چيزى از آن بر حضرت واجب تعالى نيست و طول بقاء دنيا سبب ملال ايزد متعال نشده تا آن داعى ذو الجلال به افناء و اختلال دنيا گردد ، ليكن حضرت مهيمن سبحان تدبير دنيا بلطف و امساك آن بامر و استحكام آن بقدرت بىپايان خود نمود ، و بعد از فناء دنيا باز قادر كارساز اعاده و ايجاد دنيا و ساز آن به غير احتياج به آن و بدون استعانت و استمداد به چيزى از دنيا نمايد ، و ايجاد دنيا در كره ء ثانيه نيز بواسطه تصريف از حال وحشت خود به جهت استيناس من غير شبهة و التباس نخواهد بود و نيز ايجاد آن به جهت انتقال از حال عمى و جهل حضرت عز و جل بسوى علم و التماس عمل يا از فقر و حاجت بغنا و ثروت يا از ضعف و ذلت بواسطه طلب و تحصيل عزت و قدرت خود نخواهد نمود ، بلكه به مجرد اراده و مشيت به غير امداد و استعانت ايجاد دنيا كرت ثانيه خواهد نمود .\r\nو اين خطبه ديگر نيز از آن سرور مروى و مشهور است كه فرمود :\r\nحمد و سپاس مر پروردگارى را سزاوار و درخور است كه شواهد ادراك او ننمايد و مشاهد احاطه كنه او نفرمايد ، و نواظر او را نبيند ، و سواتر بىشبهه و ارتياب ستر و حجاب او ننمايد ايجاد و احداث خلق و فطرت آن دليل قدرت قادر سبحان و حدوث خلقان برهان وجود حضرت واجب الوجودى آنست و بىاشتباه انسان عالمست بر آنكه قادر منان را شبيه و نظير نيست ، آنچنان\r\n","description":"","footnote":"","page_name":" 296 ","page_number":296},
  {"content":"\r\nخدائى است كه تصديق در ميعاد او نمايند و او رفع ظلم از عباد و قايم بقسط و داد در خلق و عدل يوم المعاد بر ايشان در حكم و فعل نمايد و حدوث تمام اشياء شاهد ازليت و مصنوعات او نشانه قدرت و عدم عجز او بر ايجاد و فطرت است ، و اضطرار موجودات بسوى فناء و عدم قدرت ايشان بر امتناع و ابا و اطاعت دليل دوام بقا رب العزت است ، او واحد است نه به عدد و دائم است بلا امد و قايم است بلا عمد ، يعنى قايم بذات است به غير اعتماد اثر چيزى نماند و اذهان به او رسد ليكن نه بملامسه و شاهد او گردد اما نه بمرأى و نه بمحاضره ، يعنى رؤيت حضرت جبار به عين ابصار در حال و در آجال محال است ، اوهام را احاطه بذات واحد علام نيست ، بلكه ذات كامل الصفات متجلى بر اوهام گردد و به اين سبب ممتنع از رؤيت است ، ذى كبر نيست كه بنهايت ممدد گردد تا از روى جسميت بزرگ شود ، و ذى عظم نيست تا بغايت رسد تا از روى عظمت صاحب جسد و جثه گردد ، بلكه از روى شأن و اعظم است از روى سلطانى . و از جمله خطب حضرت كه استدلال وجود بر خداى تعالى بعجايب خلقت بعضى از حيوانات و اصناف آن و غيرها نمود اين است كه از لسان معجز نشان فرمود كه :\r\nاگر خلايق فكرت در عظمت قدرت خالق و جسامت نعمت رب العزت نمايند ، هر آينه ايشان را معرفت تمام به حضرت واحد علام حاصل گردد و بيقين و از خوف عذاب حريق مراجعت بطريق تحقيق نمايند لكن دلهاى خلايق بواسطه ء قساوت عليل و ابصار ايشان معيوب و ذليل است ، آيا نظر نمينمايند بكوچكترين مخلوقات حضرت خالق الارض و السموات كه خلقت آن چگونه\r\n","description":"","footnote":"","page_name":" 297 ","page_number":297},
  {"content":"\r\nمحكم است ، و تركيب آن به چه غايت اتقن و احكم است ؟ و به چه نوع خلق سميع ، بصير و تسويه عظم و پيكر بواسطه آن مخلوق اصغر ثابت و مقرر كرد ، بايد كه نظر بسوى نمله و صغر جثه و لطافت هيئت و خوبى خلقت او نمايند كه مدرك بادراكات بصر و مستدرك بعيفات فكر نگردد ، نظر كنيد كه چگونه به زمين حركت و سعى بواسطه روزى خود مينمايند و نقل حبات به جحر و مستقر خود نموده و جمع ميفرمايد و در ايام گرما فكر رزق ايام سرماى خود مىكند و در ورود آن به سينه و سعى و حركت بواسطه كفالت رزق هميشه مرزوق است و بر وفق آن منتعش و شادمانند و حضرت واهب منان از حال ايشان غافل نيست ، بلكه كفيل ديان ايشان را محروم نساخته متكفل روزى ايشان است اگر چه نمله در ميان سنگ خشك املس يا در جوف حجر سخت جامس باشد و اگر تو اى بنى آدم فكر از روى عقل و تدبّر در مجارى اكل و در علو و سفل پيكر و عضو هر محل آن نمائى و قصور آنچه در جوف آن اصغر حيوان از شراسيف و اضلاع شكم آن نمله و آنچه حضرت رب العالمين در سر ايجاد نمود از عينين و اذنين تعقل نمائى هر آينه حكم بتعجّب خلقت و حيرت در فطرت آن فرمائى و اگر اراده ء بيان صنعت آن نمائى متحمل مشقت و تعجب بسيار گردى ، بلكه كما ينبغى و يليق قادر بر وصف آن نگردى فتعال الله بلند مرتبه خالقى عالم كه آن را اقامت بر قوايم و بناى وجود آن نمله را بر دعايم او گردانيد ، يعنى حركت و سير نمله با آن پايهاى ضعيف و كوچك و دعايم يعنى با بنيان به غايت نحيف مورچها را حضرت تبارك و تعالى آنقدر قدرت اعطا نمود كه نقل حبات بمقر و مستقر خود مينمايند و به جهت ذخيره روزى زمستان خود در ايام تابستان\r\n","description":"","footnote":"","page_name":" 298 ","page_number":298},
  {"content":"\r\nسعى و اهتمام ميفرمايند و حضرت رب العزت در ايجاد فطرت نمله محتاج به قادر ديگر نگشته و در خلقت آن از غير اعانت نجسته است ، و اگر تو اى بنى آدم در محلى كه نهايت فكر عميق تحقيق و غايت عقل تحقيق تو باشد تفكر و تعقل نمائى هر آينه بحقيقت غايات آنچه ترا دلالت و ارشاد نمايد مستقيظ و متقين گردى ، و واقف و عالم شوى بر آنكه فاطر نمله همان فاطر و موجد نحله است به جهت وقت تفصيل هر چيز و بكنه غموضات اختلاف هر زنده تميز و همه امر بزرگ و صغير و ثقيل و خفيف و قوى و ضعيف در نزد خداى لطيف بارى بىشبه مساوى است ، و همچنين در نزد رب العالمين آسمان و هوا و باد و آب بلا شبه و ارتياب متساوىاند ، بايد كه بنى آدم نظر از روى فكر و علم بسوى شمس و قمر و ساير نباتات و شجر و آب و خاك و حجر نمايد و بحقايق هر يك آنها كما هو تفكر و تصور فرمايد كه به چه نوع از عدم بر منصه ء ظهور ظاهر گشتند ، و در اختلاف ليل و نهار و انفجار انهار و تفاوت هر يك بساعات به حساب و شمار كه بغايت بسيار است نمايد و تفكر در كثرت جبال و درازى آن باقلال و اختلاف السنه و تفرق لغات هر محال خلايق احوال نمايد تا منكر آثار حضرت پروردگار نگردد فالويل ، پس چاه ويل جحيم و عذاب اليم مقرر از براى منكر قدرت مقدر و به جهت جاحد حضرت قادر مدبر است .\r\nبنى آدم از جهت عدم تدبر از روى فهم و علم گمان كرده اند كه آنها مانند حشيش نباتاتاند كه اصلا ايشان را زارع مخترع و اين مختلفات صور انسان را صانع و مبدع بين و ظاهر نيست .\r\nزهى كه تصور باطل ، زهى خيال محال ، بلكه زعم آن طايفه بيرويت\r\n","description":"","footnote":"","page_name":" 299 ","page_number":299},
  {"content":"\r\nو علم و بىدرك و فهم آنست كه ايشان بموجب امر حضرت رب العزت ملجأ بحجت نخواهند شد ، و آنچه دعوى كنند و محافظت آن در ضماير و خواطر نمايند از ايشان طلب دليل و برهان بر ارتكاب فعل آن نمىنمايند ، بلكه كسى كه متوجه دليل و برهان گردد در ميان نيست ، اين غلط ظاهر و عيان است ، زيرا كه بنائى به غير بانى و زخم و جنايت به غير ضارب و جانى بحسب عقل و امكان به همه حال محال است ، پس در بروز و نمود هر بود دليل بين و برهان روشن بر وجود صانع معبود است ، چنانچه در نمله مذكور شد .\r\nو اگر تو اى بنى آدم اراده نمائى كه از حقايق موجودات ديگر مطلع گردى پس در ملخ نظر كن و ادراك آن نماى كه حضرت خالق از براى او دو چشم سرخ مزين و دو حدقه بغايت صاف و روشن خلق نمود و از براى او سمع خفى و دهان بغايت هموار و مساوى و حس ادراك قوى و دو نيش كه به آن مقراض حشيش مينمايد و دو چنگ كه امساك و قبض همه اشياء به آن فرمايد مقرر و معين نمود و چون بر چرا و بر زراعت فرود آيند زارعان چون در پى منع و زجر آيند كه قدرت و استطاعت دفع آن ندارند كه اگر جميع خلايق اجتماع نمايند بر آنكه يك دانه زراعت را بتازگى و تراوت آرند تا بعضى شهوات خود فرمايند تمامى خلايق را قدرت آن نيست .\r\nتبارك و تعالى سبحانه ، آنچنان خداى كه هر چه در آسمانها و زمين است ، از روى رغبت و كراهت همگى و تمامى سجده ء پرستش و عبوديت حضرت رب العزت نمايند و در سراء و ضراء و شدت و رخا امر ايزد متعالى را از روى خضوع و خشوع اطاعت فرمايند و جبهت مسكنت و نياز و پيشانى عجز بدرگاه\r\n","description":"","footnote":"","page_name":" 300 ","page_number":300},
  {"content":"\r\nحضرت بىنياز به زمين نياز گذارند و اطاعت حضرت ايزد عالم از روى ضعف و سلم و انقياد امر او از ترهيب و خوف ايذا و الم نمايند و همه طير مسخر امر واحد كبير است و قادر خالق محصى ريش صغير و كبير هر طير است ، و خداى اقدس عالم بعددست نفس هر طير خواه در صحرا و خواه در قفس است ، و قوايم طيور را ايزد غفور ثابت و قايم بر دريا و به زمين خشك گردانيد و مقدار قوت هر يك از طاير بحر و بر بتقدير مهيمن قادر مقدر و مقرر است ، و احصاى اجناس اقوات نيز بنزد حضرت رزاق الموجودات مستمر و مستقر باشد هر يك از طاير موسوم و مشتهر است ، چنانچه اين يك كلاغ و آن عقاب و اين كبوتر و آن شتر مرغ هر يك و هر كدام آن را عزيز علام بنام خواند و كفيل رزق همه طاير بلكه ساير موجودات به تمامى بحسب ظاهر است و غيم و سحاب ثقال يعنى ابر پرمطر سيال به امر قادر متعال متحرك بهر محال گردد تا در آن مكان و محال كه به حكم حضرت ايزد لا يزال بباريدن آن محال مقرر گشته ببارند و زمين خشك را تر و تازه نمايند تا نباتات و خضرويات آن را بروياند . بر ارباب فضل و حال و اصحاب علم و كمال واضح و لايح است كه خطب حضرت امام العجم و العرب ، آنچه در ديوان كه منسوب به آن اسد الله الغالب است و در نهج البلاغه و كتاب خطبة البيان و در بعضى از كتب ديگر مشهور و مسطور است بغايت بسيار است ، و علامه العلماء و افضل الفضلاء ابو على الطبرسى المازندرانى اسكنه الله - في الفردوس السبحانى نبذى از آن را در اين كتاب ايضاح و بيان نمود ، و به واسطه ء كثرت خطب متعرض و ذكر بيان همه آن نشد مروى و مشتهر و منقول و مستطر است كه در عهد ابى بكر جمع كثير از بلاد روم بعزم سير و سفر به\r\n","description":"","footnote":"","page_name":" 301 ","page_number":301},
  {"content":"\r\nمدينه حضرت سيد البشر به آن مرز و بوم آمدند و در ميان آن قوم مسافر راهب از رهبان نصارى كه متصف بعلم و هنر بود نيز رفيق طريق مدينه گشته و يك شتر بختى پر از طلا و نقره همراه داشت ، و چون داخل مدينه انور حضرت پيغمبر شد در همان دم شتر و ساير ما يحتاج سفر خود را در جايى و در مكانى ضبط و محكم گردانيده روى به مسجد النبى ( ص ) آورد ، قضا را در آن اثر ابو بكر با كثير انصار و مهاجر در مسجد پيغمبر حاضر بودند كه راهب به مسجد داخل شد و تحيت ايشان بجاى آورد و به زبان خود اظهار فضل و كمال نمود در آن زمان رنگ روى ياران پيغمبر متغير گرديد ، پس آنگاه آن مطيع حضرت مسيح الله گفت :\r\nاى اصحاب كدام شما خليفه ء حضرت ايزد وهاب است ؟\r\nايما به ابو بكر كردند كه اين خليفه ء پيغمبر است ، و امين دين مبين است .\r\nراهب روى توجه بجانب ابو بكر آورده و گفت :\r\nايها الشيخ ، نام تو چيست ؟\r\nابو بكر گفت : نام من عتيق است .\r\nباز راهب گفت : ديگر چه نام دارى ؟\r\nگفت : صديق .\r\nراهب گفت : ديگر نام دارى ؟\r\nابو بكر گفت :\r\nبه غير اين دو اسم نام ديگر براى خود نميدانم .\r\nراهب گفت : آن كسى كه من اين راه دور و دراز بواسطه ء او طى كردم\r\n","description":"","footnote":"","page_name":" 302 ","page_number":302},
  {"content":"\r\nتو نيستى .\r\nابو بكر گفت : حاجت تو چيست ما را به مطلب و مرام خود اعلام نماى تا به انجاح و انجام مقرون گردد ؟\r\nراهب گفت : يا شيخ من از بلاد روم و از سكنه ء آن مرز و بومم و با يك بختى موقر از ذهب و فضه بواسطه ء سؤال مسأله چند كه در انجيل آن را تعليم و تحصيل نمودم آمدم ، اگر مرا بجواب آن مفتخر و اعلان گردانى مال را تسليم شما نمايم و به هر چه مأمور گردانى اطاعت شما فرمايم و شما اين مال را در ميان خود پخش و صرف نمائيد ، و اگر عاجز از جواب سؤال من گردى و موفى بسعادت و اقبال آن نگردى من با مال خود مراجعت و معاودت به امانى و آمال بمسكن اصلى و موطن جبلى خود با كمال سرعت و استعجال نمايم و يك ساعت بلكه لمحه در ميان شما جهال درنگ ننمايم .\r\nابو بكر گفت : اى نصرانى ، آنچه از مسائل و غير آن دانى سؤال نماى و جواب و صواب آن از من بعنايت واهب بىامتنان بشنو و بعد از آن به هر طرف كه اراده نمائى روانه شو .\r\nراهب گفت : و الله بخداى عالم قسم و به دين عيسى بن مريم قسم است كه تا مرا در اين مجلس و مآب امان از سطوت خود و اصحاب ندهى ، بلا شبهه و ارتياب افتتاح كلام و اظهار مرام خود در هيچ باب ننمايم .\r\nابو بكر گفت : اى نصرانى تو در محل امانى بايد كه خاطر خود جمع گردانى و خود را به هيچ نوع متوهم و مضطر نگردانى ، بگوى آنچه دانى ، و اراده سؤال و در صدد تحقيق آنى .\r\n","description":"","footnote":"","page_name":" 303 ","page_number":303},
  {"content":"\r\nراهب گفت : يا شيخ مرا خبر ده از حقيقت آن چيزى كه از براى خدا نيست ، و آن از نزد حضرت آله منان نه و قادر سبحان را علم به آن نيست ؟\r\nچون ابو بكر اين سه سؤال از راهب شنيد مرتعش گشته مانند بيد بر خود لرزيد ، اصلا جواب آن بلكه سخن در هيچ باب از ابو بكر سارى و جارى نگشته ، و مدتى صم و بكم نشسته بعد از آن روى به اصحاب و ياران آورده گفت :\r\nابى حفص ( عمر ) را براى من طلب نمائيد ، چون عمر حاضر شد و در نزد ابو بكر نشست ، ابو بكر گفت :\r\nايها الراهب مسائل خود را از عمر سؤال كن يحتمل كه مشكل تو در نزد او حل گردد .\r\nراهب متوجه بجانب عمر گرديد و اسئله كه از ابو بكر استعلام نمود ، از عمر نيز به پرسيد ، از او نيز جواب با صواب نشنيد ، و عمر و ابو بكر بعد از تحير فراوان گفتند يحتمل كه عثمان از عهده جواب اين سخنان و مسائل خفيه رهبان بيرون آيد و ما را اعلام و اعلان به آن گرداند ، شخصى به طلب عثمان فرستادند ، چون عثمان در محضر ياران خود حاضر شد ميان راهب و عثمان آنچه فيما بين او و ياران پيشين گذشت مذكور گرديد ، اصلا جواب نشنيد و اهل اسلام را به اعتقاد غير سداد خود ناتمام ديد ، گفت : اين اشياخ اعيان كرام در طريق معرفت آداب شرايع و احكام پيغمبر خود خام و عالم به شرايط اسلام نيستند ، چون راهب اين كلام بىنظام خود را بانجام رسانيد ، في الفور از آن مقام برخاست و اراده ء خروج از مسجد سيد الانام نمود .\r\n","description":"","footnote":"","page_name":" 304 ","page_number":304},
  {"content":"\r\nابو بكر گفت : يا عدو الله ، اى دشمن خداى مهيمن اگر ترا من عهد و امان نميدادم زمين را به خون تو رنگين كرده مكين ترا سجين ميگردانيدم .\r\nتمامى حضار از مهاجر و انصار را از سخن نصرانى غصه و غم بسيار بسيار در دل ظاهر و آشكار گرديد ، و هر يك با خود ميگفتند كه : امروز ابو بكر ما را شرمنده در پيش اين نصرانى كافر نمود ، سلمان فارسى رحمه الله چون در آن محضر حاضر بود و آن اسئله راهب را شنود و عجز اصحاب از جواب و غصه مهاجر و انصار حضرت رسالتمآب را ملاحظه و مشاهده نمود و خود نيز از سخنان راهب بغايت متألم بود برخاست و به سرعت و استعجال تمام به خدمت ولى ملك العلام امير المؤمنين على ( ع ) آمد و آن حضرت در صحن دولت سراى خود با حسن و حسين ( ع ) نشسته بودند ، سلمان بعد از عرض بندگى و تحيت به خدمت آن امام الانام و اولاد امجاد آن حضرت عليهم السّلام گفت :\r\nپدر و مادرم فداى تو باد ، يا ولى الله ، در مسجد حاضر بودم كه ناگاه راهب از بلاد روم رسيد و چنين ميان ارباب اسلام كه در حيرت تمام ، و از غصه سخنان آن نصرانى كافر بغايت غمين و مضطر لا كلامند درياب كه حلال مشكلات و كاشف معضلات و مفرج كربات و رافع اندوه و بليات و وصى سيد البريات بنص آيات با بركات و احاديث نبى شافع العصاة في العرصات توئى و بقدوم سعادت و ميمنت لزوم متحيران بوادى غم و متوطنان مأوى الم را مشرف ساز ، و اهل اسلام را بوسيله اسكات آن نصرانى رهبانى از وادى تحير و از شرمندگى حيرانى بيرون آورده مفتخر و ممتاز و معزز و سر فراز گردان .\r\nچون حضرت امير المؤمنين على امام الانس و الجان اضطراب جناب سلمان\r\n","description":"","footnote":"","page_name":" 305 ","page_number":305},
  {"content":"\r\nديد و عجز ياران از جواب سؤال نصرانى شنيد در ساعت برخاست و متوجه مسجد حضرت پيغمبر ( ص ) گرديد ، حسن و حسين ( ع ) با پدر بزرگوار روان گشتند ، چون آن ولى بيچون داخل مسجد گرديد و قوم آن حضرت را ديدند بغايت مسرور و شادمان گرديدند تحميد و تكبير نمودند ، و استقبال قدوم مسرت لزوم آن حضرت از روى شوق و شعف تمام فرموده و گفتند :\r\nيا ولى الله ، خوش آمدى و خوش آمد مرا از آمدنت هزار جان گرامى فداى هر قدمت حقا كه امروز عجب مشقت و حيرت براى ارباب ملت و اصحاب حضرت نبى الرحمه بهم رسيد و مكرر ياد پيغمبر ( ص ) كرديم و غم و غصه بسيار از سخنان اين نصرانى بىايمان در خاطر و ضماير ما متمكن و مستقر گرديد استدعاء و التماس از مكارم اخلاق و احسان بىپايان شما آنكه همگى ما را از ضجرت و اضطراب بوسيله ء جواب اسئله آن نصرانى مرتاب بيرون آرى و اهل اسلام را زياده از اين شرمنده آن راهب لئام نگردانى .\r\nحضرت امير المؤمنين ( ع ) چون در پيش محراب مسجد پيغمبر رسيد بنشست در ساعت ابو بكر روى براهب آورده گفت :\r\nاى راهب حريف و صاحب تو اين است ، هر سؤال و سخن كه دارى از او استعلام و استفهام نماى .\r\nراهب في الفور روى به جانب ولى ايزد واهب آورده گفت :\r\nاى جوان نام نامى و اسم گرامى تو چيست ؟\r\nآن حضرت فرمود كه : نام من در تورات موسى اليا ، و در نزد شما نصارى ايليا و نام كه پدرم مرا به آن مسمى نمود على و نام كه مادرم مرا به آن اسم خواند\r\n","description":"","footnote":"","page_name":" 306 ","page_number":306},
  {"content":"\r\nحيدر است .\r\nراهب گفت : شما را نسبت به پيغمبر شما چه نوع خويشى و علاقه ء قرابتى است ؟\r\nامير المؤمنين ( ع ) گفت : حضرت پيغمبر ايزد داور برادر و صهرى يعنى والد زوجه ء من و ابن عم منست .\r\nفي الفور راهب گفت : به حضرت پروردگار عيسى بن مريم مرا سوگند و قسم است كه صاحب من توئى ، و اين راه دور و دراز و قطع مسافت بعيده نشيب و فراز بواسطه ء ادراك خدمت تو بود ، اى ولى حضرت واهب بىنياز اما يا ولى الله مرا خبر ده از آن چيزى كه از براى خداى تعالى نيست ؟\r\nو از آن چيزى كه از نزد رب العزيز نيست ؟\r\nو از آن چيزى كه حضرت ايزد علام عالم به آن نيست ؟\r\nچون حضرت امير المؤمنين ( ع ) استماع آن كلام بالتمام نمود ، گفت اى نصرانى بر داناى خبير و عالم بصير واقع شدى هر چه خواهى سؤال نمائى و جواب از روى صدق و صواب از عنايت لا يزال بشنو .\r\nاما آنچه سؤال نمودى كه : آن چيست كه از براى خداى تبارك و تعالى نيست ؟\r\nبدان بدرستى كه حضرت واجب الوجود غنى و يكى است و او را والد و صاحب نيست كه : * ( لَمْ يَلِدْ وَلَمْ يُولَدْ ) * .\r\nو آنچه سؤال نمودى كه چيست آنچه از نزد حضرت ايزد نيست ؟\r\nبدرستى كه ظلم خداى واحد بر هيچ احدى نيست ، چنانچه فرمود :\r\n","description":"","footnote":"","page_name":" 307 ","page_number":307},
  {"content":"\r\nكه * ( وَما رَبُّكَ بِظَلَّامٍ لِلْعَبِيدِ ) * ، و آنچه سؤال كردى كه چيست آن چيزى كه واجب الوجود عالم علم به آن ندارد ، و از معلومات خالق الموجودات نيست ، و علمش به آن چيز محيط و محتوى نگشته ؟\r\nبدرستى كه حضرت خداى عالم بيقين عالم بشريك خود در ملك خود نيست .\r\nفي الفور ، راهب از جاى برجست و به پاى آن حضرت افتاد زنار پاره كرده و ميان هر دو چشم آن ولى خداى مجيد را بوسيد و از روى صدق و اخلاص مسلمان و مؤمن خاص شده گفت :\r\nاشهد ان لا إله الا الله و اشهد ان محمدا عبده و رسوله و اشهد انك انت الخليفه ، و امين هذه الامة :\r\nيعنى گواهى مىدهم كه نيست خداى الا يكى ، و محمد رسول خدا و توئى خليفه رسول الله و ولى امين حضرت رب العالمين براى امت - و معدن دين و حكمت و منبع عين حجت واهب بيمنت توئى يا مولا جواب سؤال خود شنيدم و بمطلب و مقصد خود رسيدم .\r\nاى سيد سرور نام تو در تورات موسى اليا و در انجيل عيسى ايليا ، و در قرآن محمد ( ص ) على و در كتب سابقين انبياء و مرسلين حيدر شنيدم ، و تو را اى ولى حضرت خداى غنى بعد از نبى ايزد تعالى وصى او و از براى امت آن حضرت خليفه اولى و احق و بمسند امامت ترا از جميع بريت سزاوارتر و اليق يافتم يا وصى سيد البشر مرا از حقيقت احوال خير المآل خود و اين\r\n","description":"","footnote":"","page_name":" 308 ","page_number":308},
  {"content":"\r\nامت خبر ده كه چرا شما به سعادت و اقبال امر خلافت به اين جماعت گذاشته به گوشه ء انزوا منزوى گشته ايد ؟ حضرت امير المؤمنين على ( ع ) بنوعى كه مقتضى وقت ميدانست او را مجاب گردانيد ، راهب مال را بالتمام تسليم حضرت امير ولايتمآب نمود ، آن حضرت از مسجد حضرت نبى الرحمه بيرون رفت تا آن مال را كما ينبغى و يليق بر مساكين مدينه نبى الشفيق و بر محاويج ايشان صرف و تفريق فرمود ، پس آنگاه آن ولى الله متوجه دولت سراى خودش روان راهب مسلمان با سر - مايه ء اسلام و منافع ايمان روانه ولايت و مكان خود گرديد مصراع .\r\n\r\nزهى سعادت دنيا و دين زهى توفيق\r\n\r\nمروى و منقول است كه جمعى از مستسعدين مجلس بهشت قرين ارم تزيين حضرت امير المؤمنين على ( ع ) بسمع اشرف اقدس آن امام الثقلين و امام المتقين رسانيدند كه جمعى از اصحاب از روى شك و ارتياب شروع در سخنان بلكه در محافل و مجالس بيان تعديل و تجويز نسبت به حضرت رب سميع بصير مينمايند يعنى بعضى حضرت مهيمن قادر را عادل و بعضى جائر دانند و سخنان دور از عقل و شرع بر حضرت خاتم الرسل بر زبان رانند چون اين نوع سخنان بىبنيان بسمع شريف آن امام الانس و الجان رسيد از محل و مقام بيرون آمد و به بالاى منبر برآمد و حمد و شكر خداى اكبر و تحيت و ثناى حضرت پيغمبر فرمود ، و گفت :\r\nاى معشر مردمان چون خداى تبارك و تعالى خلق خلايق نمود اراده و مشيت ايزد داور بر آن مقرر گشت كه همگى و تمامى ايشان بر آداب\r\n","description":"","footnote":"","page_name":" 309 ","page_number":309},
  {"content":"\r\nرفيعه دين و اخلاق شريعة آئين باشند و بعد از فطرت و ايجاد ايشان معلوم نمود كه خلايق بر منهج مراد حضرت خالق نميباشند الا آنكه ايشان را عارف و آگاه گرداند به آنچه براى ايشان از جزاء اطاعت و ارتكاب معصيت در آخرت مقرر و معين است ، لهذا اعلان ايشان نمود ، و چون تعريف و اعلام به غير امر و نهى مشتمل بر وعد و وعيد كه بدون ترهيب و ترغيب ميسر نيست چه ترغيب در مشتهيات نفس و دواعى هر كس است از نعيم جنان و ترهيب و عيد نيست الا بضد آن از عقوبات نيران بعد از آن حضرت قادر سبحان در دار و ملك خود خلق انسان نمود و طرف از مستلذات خود را در نظر ايشان جلوه گر فرمود تا مستدل گردند از ملاحظه و مشاهده ء لذات فانيه عاجله و جهان به آنچه بعد از ممات ايشان معد و مهيا است از لذات خالصه چنان مشوب بألم و مطوى بغم و هم نيست ، چه آن اصلا ميسر و ممكن نيست الا در جنت و نيز در دار دنيا طرف از آلام را مرئى و مشاهده ايشان گردانيد تا از آن مستدل گردند به آنچه در سرانجام مهام ايشان مقرر است از شدايد و آلام كه مشوب بلذة نيست و آن مقرر و معين است در نار نيران ، پس از واسطه همين نعيم دنيا مخلوط بمحن و آلام و سرورش ممزوج بكدورات ما لا كلام و غموم بيحد و انجام است .\r\nمروى و منقول است كه : يكى از بلغاى زمان بر جاحظ اين حديث مشتمل بر لطايف غريبه و محتوى بر نكات بديعه را بر حكايت و حديث نمود او گفت :\r\nسبحان الله تمامى آنچه كلام و سخنان كه اهل علم و عرفان بلكه\r\n","description":"","footnote":"","page_name":" 310 ","page_number":310},
  {"content":"\r\nبلغاء و فصحاى هر زمان در كتب و محاورات خود تدوين و تحرير و بيان و تسطير نموده اند همين است كه حضرت امير المؤمنين على ( ع ) در اين دو سه كلمات بيان و عيان گردانيد و چون شخصى ديگر اين سخن جاحظ بعرض ابو على الجبائى رسانيد كه جاحظ تصديق چنين نمود ، جبائى گفت :\r\nبخداى جاحظ قسم است ، كه جاحظ در اين كلام صادق است ، زيرا كه بر كلام آن امام الانس و الجان نه زياده محتمل است و نه نقصان .\r\nروايت است كه على بن محمد عليهما السّلام كتابت باهل اهواز و شيراز در باب نفى جبر و تفويض تحرير نمود و اين است آنچه آن حضرت فرمود كه :\r\nمروى و منقول است ، از حضرت امير المؤمنين على ( ع ) كه شخصى از آن ولى ايزد متعال سؤال نمود كه يا قدوه ء انام آيا اين سفر نصرت اثر شما به جانب شام و مراجعت از آن محل و مقام بقضاء و قدر حضرت ايزد علام بود ، يا به غير قضا و تقدير روى نمود ؟\r\nحضرت امير المؤمنين ( ع ) فرمود كه نعم ، يا شيخ ما هيچ پشته بالا نرفتيم و در هيچ زمين مسطح منزل و مأوى نگرفتم و هيچ وادى نزول ننموديم و لقمه طعام و شربت آب در هيچ مقام ننوشيديم ، الا آنكه بقضاء خداى اكبر و به قدر حضرت ايزد داور بود .\r\nچون آن سائل مضطر اين كلام از آن امام الجن و البشر شنيد ، به غايت متعجب و متحير گرديد ، و گفت :\r\nيا مولا ، اين مشقت و عناى ما محسوب در نزد حضرت واجب الوجود\r\n","description":"","footnote":"","page_name":" 311 ","page_number":311},
  {"content":"\r\nتعالى ذكره خواهد بود ، يا على هر گاه اين امر و اين سفر محنت اثر ما به قضا و قدر باشد و الله بخداى عالم مرا قسم است كه من اصلا در اين امر هيچ نوع ثواب و اجر نمىبينم .\r\nچون حضرت امير المؤمنين حيدر اين سخن از آن مرد متحير استماع فرمود گفت :\r\nيا شيخ بلى ايزد تعالى در اين امر اجر شما را بغايت عظيم و اكبر گردانيد و در سير و سفر شما بجانب شام و معاودت و مراجعت موطن و مقام به هيچ حال از حالات مكره و مجبور و مضطر و مقهور نبوديد و به اختيار من غير كره و اجبار به اين سفر حركت نموديد آن شخص گفت :\r\nيا امام الامه چگونه مجبور و مضطر نبوديم كه قضا و قدر حضرت مهيمن قادر ما را به آن امر كشيد و ما را به آن صوب مسافر گردانيد حضرت امير المؤمنين ( ع ) چون اين كلام از آن شخص استماع نمود گفت :\r\nيا شيخ گوئيا شما از اين قضا و قدر اراده ء قضاء لازم و قدر فرض متحتم نموديد اين امر چنين نيست ، زيرا كه اگر حضرت ايزد وهاب اين امر را بدين نهج بجبر و اضطرار مقرر گرداند هر آينه ثواب و عقاب باطل و ساقط و امر و نهى و وعد و وعيد در جميع ابواب هابط و عاطل گردد و هرگز حضرت عزيز واهب را ملامت مذنب و محمدت محسن ثابت و لازم و واجب نباشد و محسن مجزى به ثواب به وسيله ء ارتكاب احسان اولى از مذنب نبود و مذنب بواسطه ء فعل ذنب اولى بعقوبت از محسن نباشد زيرا كه عمل ذنب و عصيان و فعل خير و احسان از بندگان حضرت ايزد منان باراده و اختيار ايشان نبود ، بلكه در هر دو\r\n","description":"","footnote":"","page_name":" 312 ","page_number":312},
  {"content":"\r\nحال مكره و مجبور به آن بودند ، نعوذ با لله من هذا الرأى ، و نيست اين قول الا مقاله ء كاذبه ء برادران پرستندگان بتان و عساكر شيطان و خصمان حضرت رحيم الرحمن و گواهان دروغ و بهتان اهل غى و طغيان و هر كه قائل اين قول كاذب بىبنيان گردد آن كس بىشبهه و گمان قدريه اين امت و مجوس ارباب اين طايفه اند ، زيرا كه امر خداى تعالى از روى اختيار است نه اضطرار و نهى از روى خوف و تحذير است ، نه از روى اكراه و اجبار ، و تكليف بندگان نيز بامر يسير و آسان و بدون قدرت و توان ايشان نمود و تكليف به ما فوق الطاقه البشريه نمود ، و هرگز مغلوب را عاصى و مكره را بىشبهه مطيع نتوان گفت ، چه ارسال رسل در آن محل هزل و انزال قرآن عبث و مهمل باشد و خلق سماوات و ارضين و آنچه در ميان اين دو مكان مقيم و مكين باشند عبث و باطل باشد .\r\n* ( ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ ) * ( آيه 27 سوره ص ) تفسير و معنى آيه و الله اعلم آنست كه : كسى را ظن و گمان به خلاف شريعت دين مبين حضرت سيد المرسلين ( ص ) بود بيقين آن كس كافر و بىدين است ، و از براى كافر ضليل مكان چاه ويل و عذاب ويل است بعد از آن هادى و مرشد انس و جان تلاوت اين آيت قرآن بر ايشان نمود كه :\r\n* ( وَقَضى رَبُّكَ أَلَّا تَعْبُدُوا إِلَّا إِيَّاه ) * ( آيه 23 سوره اسراء ) :\r\nيعنى حكم حضرت قادر عالم بر هر افراد بنى آدم عبادت و بندگى جارى و سارى گرديد و بوثيقه ء * ( وَما أُمِرُوا إِلَّا لِيَعْبُدُوا الله مُخْلِصِينَ لَه الدِّينَ ) * :\r\nجزا و پاداش عمل و اجر و ثواب هر فعل بر حضرت عز و جل است چون حضرت\r\n","description":"","footnote":"","page_name":" 313 ","page_number":313},
  {"content":"\r\nولايتمآب كلام حقيقت احتساب در نزد اصحاب به اين مقام اختتام نمود ، آن شخص با كمال بهجت و سرور از مجلس بهشت قرين امير المؤمنين على سلام الله عليه و عليهم اجمعين برخاست و اين كلمات منظومه در مدح آن امام الامه انشاء نمود :\r\nشعر :\r\n\r\nانت الامام الذى نرجو بطاعته\r\nيوم النشور من الرحمن رضوانا\r\nاوضحت من ديننا ما كان ملتبسا\r\nجزاك ربك عنا فيه احسانا\r\nو ليس معذرة في فعل فاحشة\r\nقد كنت راكبها فسقا و عصيانا\r\nكلا و لا قائلا ناهيه اوقعه\r\nفيه عبدت اذا يا قوم شيطانا\r\nو لا أحب و لا شاء الفسوق و لا\r\nقتل الولى له ظلما و عدوانا\r\nانى يحب و قد صحت عزيمته\r\nعلى الذى قال أعلن ذاك اعلانا\r\n\r\nو نيز در باب قضا و قدر از حضرت امير المؤمنين حيدر ( ع ) مروى و منقول است كه : شخصى از آن درياى علم و عرفان و از آن وصى حضرت نبى آخر الزمان سؤال نمود كه :\r\nيا على ( ع ) چيست قضا و قدر كه از لسان معجز نشان ذكر و بيان آن نمودى ؟\r\nحضرت امير المؤمنين در جواب آن كس از روى شفقت و احسان گفت :\r\nامر بطاعت و نهى از معصيت و تمكن و اقتدار بر فعل حسنه و قدرت بر ترك معصيت و امداد و اعانت بر قربت بسوى حضرت صمديت و خذلان براى ارباب عصيان و وعده و وعيد و ترغيب و ترهيب همه اينها از قضاى خداى قادر\r\n","description":"","footnote":"","page_name":" 314 ","page_number":314},
  {"content":"\r\nمتعال در افعال ما و قدر حضرت واجب تعالى شأنه در اعمال ما است ، و به غير اين در باب قضا و قدر ظن ديگر به حضرت واحد قادر مبر كه آن ظن مهبط و مبطل اعمال و وسيله ء عقاب و نكال في يوم لا ينفع بنون و لا مال است .\r\nآن شخص چون اين جواب از آن ولى ملك الوهاب و وصى حضرت رسالتمآب استماع نمود ، گفت :\r\nيا مولى من از جواب شما به غايت فرحناك و شادمان گشتم ، و حضرت واجب الوجود بىشبهه و داد از شما شاد و راضى باد .\r\nايضا در باب قضاء و قدر مروى و منقول است كه : مردى از حضرت امير المؤمنين على ( ع ) از قضا و قدر ايزد اكبر سؤال نمود ، آن حضرت در جواب فرمود كه :\r\nقايل مشويد كه خداى عز و جل خلايق را بر نفس ايشان موكل به نوعى گردانيد كه اصلا ايزد تعالى را در آن دخل نيست ، چه اين اعتقاد باعث فساد است ، زيرا كه از اين ضعف و عجز خداى تعالى لازم آيد ، و نيز قايل مشويد به آن كه حضرت ايزد مختار اجبار بندگان بر فعل معاصى و اكراه ايشان بر عمل مناهى مينمايد ، چه از اين لازم آيد كه حضرت قادر عالم را ظالم دانيد ، ليكن قايل شويد به آن كه هر خير و عمل نيكوئى بتوفيق خداى سميع بصير است و هر شر و عمل بدى بخلاف رضاى حضرت واجب تعالى است .\r\nاما علم حضرت واجب الوجود عالم سابق است بر جميع آن و واقف و شاهد است بر آن در نزد اهل سير مروى و منقول است كه : روزى مردى به خدمت حضرت امير المؤمنين\r\n","description":"","footnote":"","page_name":" 315 ","page_number":315},
  {"content":"\r\nعلى ( ع ) آمده بعد از عرض فدويت و نيكو بندگى گفت : يا على مرا از خداى تعالى خبر ده كه آيا شما در هنگام بندگى و عبادت ايزد علام او را مىبينيد ؟\r\nحضرت امير المؤمنين على ( ع ) در جواب گفت : من آنچنان كسى نيستم كه آن را بندگى نمايم كه او را نبينم ، و خداى ناديده را هرگز عبادت ننمايم چون سايل اين كلام از آن امام الانام استماع نمود گفت :\r\nيا مولا ، چگونه ديدى خداى تعالى را ؟\r\nحضرت شاه ولايت گفت : ويحك ، يا فلان ، ايزد تبارك و تعالى و تقدس بمشاهده عيان به چشم خلقان مرئى نگردد ، ليكن او را بديده ء عقل و دل به حقايق ديدم معروف و مشهور بدلالات منعوت و موصوف به علاماتست بىشبهه و التباس ايزد تبارك و تعالى بمقياس قياس و مدرك بحس حواس نه گردد .\r\nچون سايل اين جواب از حضرت ولايتمآب شنيد از موطن و مقام كه آمده بود مراجعت و معاودت نمود و تلاوت اين آيت ميفرمود كه :\r\n* ( الله أَعْلَمُ حَيْثُ يَجْعَلُ رِسالَتَه ) * ( آيه 124 سوره انعام ) مروى و منقول است كه : شخصى از احبار يهود با كمال علم و فراست بود بعد از دخول مدينه و تعيش جويا از حال خليفه ء رسول داور ابو بكر گرديد و گفت :\r\nيا شيخ توئى خليفه ء رسول كه پيغمبر اين امت بود ؟\r\nگفت : بلى .\r\nآن يهودى گفت كه : ما در تورات موسى ديديم و از علماء كتب سابقين\r\n","description":"","footnote":"","page_name":" 316 ","page_number":316},
  {"content":"\r\nنيز شنيديم كه خلفاء انبياء اعلم امم زمان خود خواهند بود بايد كه تو نيز اعلم اين امت باشى ؟\r\nابو بكر گفت : هر چه خواهى سؤال نماى و جواب به توفيق ايزد متعال بشنو ، يهودى گفت : چون دعوى علم و كمال و دانائى و حال نمودى پس مرا از احوال قادر بيزوال خبر ده كه آيا در آسمان است يا در زمين ؟\r\nابو بكر بلا توقف و تدبر گفت : حضرت ايزد تعالى و تقدس در آسمان به روى عرش مقدس است ، في الفور يهودى گفت : پس زمين از حضرت رب العالمين خالى بود ، و نيز لازم است بعض مكان خالى از حضرت ايزد منان باشد ؟\r\nابو بكر گفت : اى يهود تيره سرانجام اين كلام بىانتظام تو مشابهت و مماثلت تمام بكلام زنادقه شام دارد از پيش من دور شو و الا مقهور و مقتول گردى ، آن يهود عاقبت وخام از آن مجلس و مقام مستهزئ و متعجب باسلام بيرون آمد و متوجه منزل و محل آرام خود گشت اتفاقا در راه به حضرت ولى الله رسيد آن امام انام از او پرسيد كه : يا يهودى آنچه سؤال نمودى جواب شنيدى و دانستى ؟\r\nگفت : اى جوان جواب نشنيدم بلكه تهديد قتل و وعيد شنيدم حضرت امير المؤمنين على ( ع ) گفت : كه رب العالمين اين اين است يعنى كجا كجا است يعنى مكان از حضرت ايزد سبحان خالى نيست ليكن او را مكان و محل نيست و ذات كامل او ارفع و اجل و اتم و اكمل از آنست كه مكان و محل محتوى او گردد و او در جميع مكان به غير مماس است و مجاورت به هيچ مكان ندارد اما علم و توان واهب منان محيط به همه محل و مكان او است هيچ مكان خالى از\r\n","description":"","footnote":"","page_name":" 317 ","page_number":317},
  {"content":"\r\nتدبير ايشان نيست ، اى يهودى من ترا مطلع و مخبر گردانم به آنچه در كتاب پيغمبر شما مذكور است و شاهد صادق و دليل مصدق ذكر و بيان تست بر آنچه من بواسطه تو بيان و عيان كردم اگر من حقايق آن را كما ينبغى و يليق بر تو روشن و تحقيق نمايم ايمان به حضرت واجب الوجود آرى اقرار به نبوت حضرت نبى المحمود نمائى ؟\r\nگفت : بلى . حضرت امير المؤمنين على ( ع ) گفت : آيا شما طائفه يهود در بعض كتب خود نخوانديد كه موسى بن عمران روزى با بعضى از خواص اصحاب نشسته بود كه ناگاه فرشته از مشرق آمد و بر موسى ( ع ) سلام كرد ، آن رسول خداى مجيد از آن ملك پرسيد كه از كجا آمدى ؟ گفت از نزد خداى ايزد پس از آن فرشته ء ديگر از مغرب بنزد آن پيغمبر ايزد واهب آمد آن حضرت از او استعلام نمود كه از كجا آمدى ؟\r\nملك گفت : از نزد حضرت خداى عالم ميرسم بعد از آن فرشته ء ديگر به خدمت آن پيغمبر حاضر شد ، موسى كليم الله عليه التحية و التسليم - از او استفهام نمود كه از كجا آمدى گفت از آسمان هفتم از نزد خداى عالم بعد از ساعتى ديگر ملك آخر در پيش آن رسول خداى حاضر آمد موسى ( ع ) از او پرسيد كه از كجا آمدى ؟\r\nملك گفت : از زمين هفتم از نزد حضرت واجب الوجود آمدم ، چون موسى ( ع ) اين سخنان از آن ملائك حضرت خداى ديان شنيد گفت :\r\nسبحان الله منزه خداى منان كه هيچ مكان از او خالى و مكان بر و محتوى و اقرب از مكان ديگر نيست ، يهودى چون اين كلام صدق التيام از حضرت ولى\r\n","description":"","footnote":"","page_name":" 318 ","page_number":318},
  {"content":"\r\nايزد علام استماع نمود گفت شهادت مىدهم كه اين كلام تو حق و مبين و در كمال ظهور و تبين است و تو به مكان خلافت و امامت اولائى اولى و احق از ديگران كه بناحق مستولى بر آن مكان گشتند و مسلمان شد .\r\nشعبى روايت كند حضرت امير المؤمنين على ( ع ) روزى از شخصى و از فردى شنيد ، كه گفت : آنچنان خداى است حضرت ايزد خلاق كه از سبع طباق محتجب است ، حضرت امام الامه او را امر به حد دره نمود پس از آن گفت به او ويلك يعنى ويل بر تو باد بدرستى كه خداى عز و جل ارفع و اجل است از آن كه از چيزى پنهان و محتجب گردد يا از او چيزى محتجب و مخفى باشد ، منزه است و مقدس ذات خداى اقدس كه محوى نيست بر او مكان و مخفى و مشتبه نيست بر او چيزى در زمين و آسمان آن مرد گفت : يا مولى ، آيا من بوسيله ء اين سوگند و يمين و به گفتن اين كلمات كافر و بيدين گشتم ؟ حضرت امير المؤمنين على ( ع ) گفت : نى ليكن تو قسم بخداى عالم نخوردى اما ترا كفاره لازم است زيرا كه تو قسم به غير ذات حضرت خداى عالم ياد نمودى .\r\nاز حضرت امام الهمام جعفر بن محمد الصادق عليهما السّلام مروى و منقول است كه حبرى از احبار يهود به خدمت حضرت امير المؤمنين على عليه سلام الملك المعبود حاضر شد و گفت يا امير المؤمنين ( ع ) پروردگار تو از كدام وقت بود ، يعنى در چه وقت پيدا شد حضرت امام الأنام گفت : مادرت بر تو بگريد كدام وقت ذات واجب الوجود موجود نبود تا كسى تواند گفت كه ذات ايزد معبود از چه وقت بود بلكه ذات حضرت عز و جل قبل القبل و بعد البعد در ابد و ازل بود اولش را بدايت و نهايتش را غايت نيست ، جميع غايت منتهى بنزد إله غنى گردد و هر غايت را\r\n","description":"","footnote":"","page_name":" 319 ","page_number":319},
  {"content":"\r\nحضرت رب العزت بنهايت رساند و بعد از فناء همه ذات او فردا وحيدا بماند آن مرد گفت :\r\nيا على تو پيغمبرى ؟ آن حضرت گفت : ويلك من مگر بنده ام از بندهاى - حضرت محمد النبى العربى الابطحى صلَّى الله عليه و آله .\r\n\r\nذكر بيان احتجاج امير المؤمنين على عليه السّلام بر بعضى از احبار يهود ،\r\nكه آن كس قرائت كتب آسمانى و صحف در معجزات نبى عدنانى - و بسيارى از فضائل آن رسول سبحانى خوانده بود ، حضرت امام الاكرام موسى بن جعفر الكاظم ( ع ) از پدر بزرگوار و آن امام الابرار و الاخيار از آباى عظام و اجداد كرام از حسين بن على عليهم السّلام روايت كردند كه بيهودى از يهودان شام و از احبار آن طايفه عاقبت وخام كه به اعتقاد آن جمعى لئام در علم كامل و تمام بود و قرائت كتب تورية و انجيل و زبور و صحف انبياء ( ع ) نمود و دلايل و براهين ايشان را عالم و عارف و شاهد و واقف بود به مجلس كه اكثر اصحاب رسالتمآب و حضرت ولايتمآب امير المؤمنين و ابن عباس و ابو سعيد الجهنى در آن محضر حاضر بودند درآمد و گفت اى امت محمد پيغمبر شما هيچ درجه ء كرامة و مرتبه ء فضيلت براى هيچ نبى و رسول باقى نگذاشت و هر رتبه فضل و حال مرتبه معرفت و كمال كه حضرت ايزد ذو الجلال براى همه انبياء و رسل كه صاحب معرفت و حال بودند حاصل بود تمامى آن مراتب كمال را ضبط نمود آيا اگر من از شما مسأله ء چند سؤال نمايم از عهده ء جواب من بيرون مىآئيد ؟\r\nقوم از استماع سخنان يهودى از او اجتناب و نفرت و اظهار كراهيت\r\n","description":"","footnote":"","page_name":" 320 ","page_number":320},
  {"content":"\r\nنمودند بترس آنكه مبادا از ايشان چيزى پرسد كه از عهده ء جواب آن بيرون نتوانند آمد ، و لهذا اصلا متوجه سخنان او نشدند صم بكم گشتند ، حضرت اسد الله غالب امير المؤمنين على ابن ابى طالب عليه السّلام چون حال بدان منوال ملاحظه و مشاهده نمود گفت : نعم يا يهودى ، حضرت واهب العطايا هر درجه ء علم و حال كه به هر نبى اعطا نمود و رتبه ء فضل و كمال كه بهر رسول احسان فرمود همگى آنها را از براى پيغمبر ما محمد مصطفى جمع كرد بلكه براى آن حضرت زياده بر آن مقرر فرمود اضعاف مضاعفه . يهودى گفت : آيا تو جواب اسئله ء من خواهى گفت ؟\r\nحضرت ولى الله ايزد اكرم گفت : نعم براى تو امروز از فضائل و كمالات حضرت رسول الله ( ص ) سخنان چند بيان نمايم كه سبب قرت عين مؤمن و وسيله ء بهجت و سرور مسلمين و باعث ذلت جماعت مشركين گردد و حضرت سيد البشر هر گاه ذكر فضيلت براى نفس اقدس خود مىنمود ميفرمود كه اگر چه اين امر براى من مثبت و مقرر است ليكن مرا فخر به آن نيست ، آنگاه گفت من براى تو ذكر فضايل آن حضرت نمايم كه از آن نقص و ضرر بانبياء ايزد اكبر نرسد لكن از آن احسان و تفضل به حضرت خاتم الرسل از حضرت عز و جل موجب مزيد شكر ايزد لم يزل است زيرا كه آنچه حضرت واهب العطيه آنچه بمحمد نبى الرحمه احسان و شفقت نمود مثل احسان و اعطائيست كه بتمامى انبياء و رسل خود مرحمت فرمود و زياده بر آن تفضيل رسول آخر الزمان است بر تمامى انبياء و رسولان .\r\nيهودى گفت : يا على الحال من سؤال مينمايم شما مستعد جواب شويد\r\n","description":"","footnote":"","page_name":" 321 ","page_number":321},
  {"content":"\r\nحضرت ولايتمآب فرمود كه بيار آنچه دارى ؟ في الفور يهودى گفت اين آدم ( ع ) كه پيغمبر ايزد اكبر و ابو الأنبياء و البشر بود ملائكه حضرت خداى قادر به حكم مهيمن داور سجده او كردند آيا هيچ احدى براى محمد پيغمبر شما چيزى به مثل سجده و احترام بجاى آورد ؟\r\nامير المؤمنين ( ع ) گفت : چنين است كه مذكور نمودى ليكن آن امر خداى تعالى ملايكه خود را به سجده ء آدم نه سجود آن طايفه براى آدم سجده بندگى ايشان براى آدم و طاعت او نبود كه آن ملائكه از حضرت بندگى حضرت ايزد تعالى بيرون رفته باشند و بندگى و طاعت آدم در مدت حيات خود ميكرده باشند بلكه آن سجده براى حضرت پروردگار عالم بجانب آدم كردند اعتراف بفضيلت آدم و رحمت خداى تعالى نسبت به آن برگزيده ء پروردگار عالم بود و آنچه به حضرت خاتم الأنبياء محمد المصطفى ( ص ) حضرت عز و جل اعطا و تفضل نمود از اين افضل است زيرا كه واجب تعالى در جبروت خود از روى احترام و ملايكه سبع سموات و ارضين بالتمام و مؤمنين و ساير انام را به تعبد بصلاة و سلام بر آن حضرت نمود و به آن امر فرمود پس اى يهودى اين براى محمد سيد المرسلين بزياده بر آدم عليه السّلام باشد .\r\nيهودى گفت : يا امير المؤمنين آدم بعد خطيئت توبه و رجعت به حضرت رب العزة فرمود و خداى عالم توبه ء آدم قبول نمود ؟ امير المؤمنين على عليه السّلام گفت آنچه گفتى در باب توبه آدم چنان بود اما براى حضرت پيغمبر محمد ( ص ) چيزى به غير ذنب و صدور امر منكر از آن اعظم و اكبر نازل شد چنان كه خداى عز و جل ميفرمايد كه * ( لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ\r\n","description":"","footnote":"","page_name":" 322 ","page_number":322},
  {"content":"\r\nبدرستى كه حضرت رسول رب العزت در قيامت مطلوب بوزر و ذنب اصلا نخواهد شد . يهودى گفت :\r\nيا على چنين است اما حضرت ادريس ( ع ) را به مكان رفيع حضرت ايزد سميع مرفوع گردانيد و بعد از خروج آن حضرت از دنيا او را از تحف الجنه و از مطعومات آن مكان بىظنت اطعام فرمود . حضرت امير المؤمنين على ( ع ) گفت : اى يهودى آنچه در باب ادريس نبى ( ع ) بيان نمودى چنان بود اما آنچه به حضرت محمد مصطفى ( ص ) اعطا شد بغايت افضل از آنست ، زيرا كه خداى عز و جل تعالى و تبارك در حق محمد ( ص ) فرمود كه :\r\nو رفعنا لك ذكرك ، پس همين مرتبه رفعت و جلالت محمد از خداى رب العزت كافى و بسنده است ديگر آنكه براى ادريس نبى بعد از وفات از - تحف جنت ايزد علام طعام ارسال و انزال نمود بدرستى و تحقيق كه از براى حضرت محمد المصطفى ( ص ) در ايام حيات دنيا حضرت ايزد تبارك و تعالى در هنگام كه گرسنگى بر آن نبى العربى ملتوى شد جبرئيل ( ع ) با جام از جنت كه در او تحف آن مكان بود آمد و آن جام به خدمت حضرت نبى اكرم گذرانيد جام با تحفه در دست سيد البريه بتهليل رب جليل و تسبيح ايزد سبوح و تحميد واحد مجيد و تكبير خداى سميع بصير مشتغل شدند ، حضرت رسول ( ص ) آن جام باهل بيت كرام عليهم السّلام داد آن جام بأمر مهيمن علام تا در دست هر يك از اهل بيت ميبود بتهليل و تسبيح و تحميد و تكبير مشغول بود و چون بعضى از اصحاب خواستند كه آن جام از دست اهل بيت كرام حضرت رسالتمآب بستانند في الفور جبرئيل به حكم رب غفور آن جا مرا\r\n","description":"","footnote":"","page_name":" 323 ","page_number":323},
  {"content":"\r\nگرفته از نظر اصحاب مخفى گردانيد پس آنگاه به حضرت رسول الله گفت يا نبى الله ( ص ) از اين تحف جنت كه واهب بيمنت بشما متحف و مهدى گردانيده تناول فرماى كه احدى از اين طعام بهشت را به غير نبى و وصى او در دار دنيا تناول نميكند . حضرت سيد الانام و من با فرزندان بالتمام از آن طعام تناول كرديم و الحال من بوى حلاوت و مزه ء آن در كام خود مىيابم .\r\nيهودى گفت : يا على آنچه فرمودى بر حق است ، اما نوح نبى الله ( ع ) صبر بسيار در ذات خداى عز و جل نمود و تنذير قوم خود فرمود ، در هنگامى كه تكذيب آن حضرت نمودند حضرت امير المؤمنين على ( ع ) گفت :\r\nچنين بود اما محمد ( ص ) صبر در ذات ايزد اكبر نمود در هنگامى كه قوم او تكذيب آن حضرت ميفرمودند و سنگ ميزدند و از شهر ميراندند و ابو لهب به بالاى كوه ايشان را زنجير بپاى گذاشته مع هذا آن نبى الورى معذرت براى خود از قوم مىخواست در آن زمان حضرت خداى تعالى چون ديد كه امت بسيار بسيار زحمت و مشقت به حضرت سيد البريه ميرسانند بفرشته كه جميع كوهها در تحت امر و فرمان اويند ، وحى فرستاد كه جاهل كوه را بشكاف بايد كه در تحت امر و حكم حضرت محمد ( ص ) باشى و هر چه آن پيغمبر آخر الزمان ترا مأمور به آن گرداند امر آن را مطاع دانسته معمول گردان اين كوهها را بر سر اين كفره پهن گردانم و همگى ايشان را هلاك سازم .\r\nحضرت گفت : يا حائيل من برحمت عالميان مبعوث گشتم و شب و روز دعا و التماس من به حضرت خالق البريه اينست كه بار خدايا هدايت امت من نمائى كه ايشان جاهل و نادانند و يحك يا يهودى يعنى خير و خوبى به تو\r\n","description":"","footnote":"","page_name":" 324 ","page_number":324},
  {"content":"\r\nعايد باد نوح نبى عليه السّلام چون مطلع بر غرق قوم خود گرديد بلكه در وقت مشاهده احوال هلاكت قوم بر آن طايفه تيره سرانجام رقت تمام نمود و بر آن جمعى لئام اظهار شفقت لا كلام فرمود چنانچه حضرت ايزد علام حقايق احوال آن نبى الاكرام به حضرت پيغمبر ما محمد سيد الانام اعلان و اعلام نمود كه :\r\n* ( رَبِّ إِنَّ ابْنِي مِنْ أَهْلِي ) * فقال الله تعالى * ( لَيْسَ مِنْ أَهْلِكَ إِنَّه عَمَلٌ غَيْرُ صالِحٍ ) * حضرت عز و جل ذكره اراده تسليه خاطر فيض مقاطر آن رسول ايزد قادر به اين نوع نمود كه آن پسر اهل تو نيست زيرا كه او مرتكب فعل ناصواب گرديد و امثال شما انبياى رفيع الشأن مانند آن طايفه وخيم العاقبه را پسر و اهل خود نبايد دانست ، اما محمد صلَّى الله عليه و آله و سلم چون بر قوم معاند به اعانت و بامداد حضرت رب العباد غالب گرديد شمشير غضب خود بر آن طايفه از غلاف بيرون آورده بر آن معاندان رحم و رأفت ننمود و نگاه شفقت و نظر مرحمت بر آن امت اصلا نفرمود .\r\nيهودى گفت : يا على ( ع ) نوح نبى ( ع ) بعد از آنكه مدت مديد و عهد بعيد آن قوم شوم را دعوت به حضرت حى قيوم نمود و آن طايفه لئام عاقبت وخام اجابت قول آن رسول ملك علام ننمود و جفا و ايذا بيش از حد و احصا به آن نبى ايزد تعالى نمودند لهذا آن حضرت ملجأ و مضطر گشته بواسطه ء دفع شر و رفع اذيت آن قوم كافر دست دعا به حضرت خالق البرايا برداشته گفت :\r\n* ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * حضرت مجيب الدعوات دعاى آن پيغمبر را باجابت مقرون ساخته از\r\n","description":"","footnote":"","page_name":" 325 ","page_number":325},
  {"content":"\r\nآسمان تا چهل شبانه روز لا ينقطع متصل و منصب باران بارانيد و آبى كه در تحت الارض بود آن را نيز ظاهر گردانيد تا آن متمرّدان بالتمام غرق و نابود هلاك و مفقود گشتند و آن نبى حضرت ايزد تعالى از شر آن طايفه مستخلص گرديد . حضرت امير المؤمنين ( ع ) گفت : يا يهودى دعاى حضرت نوح نبى حضرت واهب بر آن جمعى باغيه از روى غضب بود و محمد صلَّى الله عليه و آله و سلَّم بدولت و اقبال چون مهاجرت و ارتحال بمدينه ء طيبه حرسها الله عن الفساد و الزلزال نمود بعد از تقضى مدت قليل در روز جمعه اهل مدينه به خدمت آن نبى الرحمه آمده گفتند :\r\nيا رسول الله ( ص ) ما را درياب كه بغايت درمانده و از قلت آب مضطر و بىتابيم زيرا كه حضرت ايزد داور احتباس مطر از ما متعطشان وادى تحير نمود و الحال ما بدين منوال مستمر است در اين ايام از كثرت حرارت و كمى آب درختان شروع در خشكى نمودند و اوراق اشجار همگى نزار گشتند بلكه اكثر اوراق ساقط و هابط شدند و مجمعى و مرعى را اصلا طراوت و نضارت نماند و خلايق متحير و پريشاناند . في الفور آن نبى المشكور دست مبارك به دعا به حضرت ايزد تبارك برداشت بنوعى كه بياض بغل آن رسول عز و جل ظاهر گرديد و با آنكه ذره از در آسمان ظاهر و عيان نبود همان كه حضرت رسول آخر الزمان دست برداشت حضرت واهب منان بفرشته كه غيم و باران در تحت امر و فرمان او است حضرت رسول خداى تعالى باشد و آن مقدار زمان كه آن حضرت از او رخصت و اذن مراجعت به منزل و مقام او ننمايد او نيز معاودت نفرمايد آن آن ملك نيز نزد رسول ايزد متعال آمد و گفت : من يا رسول الله از نزد رب غفور\r\n","description":"","footnote":"","page_name":" 326 ","page_number":326},
  {"content":"\r\nمأمور بلكه مجبورم باطاعت شما حضرت نبى گفت اهل مدينه را آب ده چندان كه ايشان سيراب شوند در ساعت ابر و غمام مستولى بر تمامى روى هوا گرديد و - باران جارى و روان شد و چندان باريد كه جوان كه بجوانى متعجب و مفتخر بود اگر اراده ء مراجعت و معاودت به منزل و مقام مينمود ميسر و بلكه قادر نبود از شدت سيل و كثرت آب و يك هفته مدام ليالى و ايام باران باريد چون شروع در هفته ديگر شد حضرت سيد البشر در مسجد حاضر بود اهل مدينه جمعى كثير به خدمت آن نبى البشر و النذير برآمده معروض رأى فيض اقتضاى حضرت نبى الورى گردانيدند كه : يا رسول الله ( ص ) جدار و حيطان مدينه بالتمام از كثرت مطر مشرف بر انهدام گرديد و راه قوافل و تردد مسافران به اين مكان و محل از بسيارى آب و گل محتبس و مسدود شد ، چون رسول آخر الزمان اين نوع سخنان از مردمان شنيد اثر خنده از لب مبارك آن رسول خداى تعالى و تبارك ظاهر گرديد كه فرمود : كه اين است سرعت ملالت ابن آدم به جهت درنگ و شتاب مطالب ايشان در عالم آنگاه نبى ايزد تعالى گفت :\r\nبار خدايا ، اين باران را براى منافع ما گردان و سبب مضار و نقصان ما مگردان ، در اصول نباتات و زراعات و وسيله ء خرابى چراگاه حيوانات مكن .\r\nبرحمتك يا ارحم الراحمين .\r\nبعد از دعاى حضرت نبى المحمود در خارج شهر مدينه طيبه مطر مقاطر بود و از كرامت آن حضرت و دعاى ايشان يك قطره باران در مدينه نبود .\r\nيهودى گفت : يا على ( ع ) بدرستى كه هود پيغمبر عليه السّلام را حضرت واجب الوجود تعالى ذكره بر اعداى او نصرت داد و آن طايفه كافر را به باد كه\r\n","description":"","footnote":"","page_name":" 327 ","page_number":327},
  {"content":"\r\nصرصر نام داشت هلاك گردانيد ، آيا مثل اين فعل حضرت عز و جل نسبت به پيغمبر شما محمد صلَّى الله عليه و آله و سلم در هيچ مكان و محل به عمل آورد ؟\r\nامير المؤمنين على ( ع ) گفت : يا يهودى آنچه در باب حضرت هود نبى عليه السّلام بيان كردى چنان بود ليكن خداى عز و جل آنچه از احسان و تفضل كه به پيغمبر ما خاتم الرسل ( ص ) عنايت نمود افضل بود ، زيرا كه در روز حرب خندق حضرت واهب مطلق آن نبى بر حق را نيز نصرت داد ببادى كه سنگريزه هاى معركه رزمگاه را برداشته بر روى آن اعداء الله ميزد با جنود از ملائكه بواسطه ء اعانت و مدد حضرت نبى محمد ( ص ) فرستاد و آن هشت هزار فرشته بودند كه بواسطه ء نصرت و يارى رسول ايزد تعالى آمده بودند و آن كافران فرشتگان را نميديدند ، پس ايزد احد زيادتى و تفضيل حضرت محمد ( ص ) بر هود نمود به اين وجه ريح عاد و ديگر آنكه باد سخط حضرت رب العزت بود ، و ريح نبى البريه باد رحمت و حقيقت اين مقدمه را حضرت واهب العطيه در قرآن محمد ( ص ) بيان فرمود كه :\r\n* ( يا أَيُّهَا الَّذِينَ آمَنُوا اذْكُرُوا نِعْمَةَ الله عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَجُنُوداً لَمْ تَرَوْها ) * يهود گفت : يا على براى صالح عليه السّلام حضرت واجب الوجود ناقه اخراج و ايجاد فرمود و آن ناقه را عبرت قوم او گردانيد ؟\r\nحضرت امير المؤمنين على عليه السّلام گفت : يا يهودى آنچه در باب صالح نبى المعبود نقل نمودى چنان بود ليكن حضرت * ( مُحَمَّدٌ رَسُولُ الله ) * ( ص ) از حضرت عز و جل باحسان و عنايت از آن افضل معزز و مستكمل گشت چنانچه\r\n","description":"","footnote":"","page_name":" 328 ","page_number":328},
  {"content":"\r\nناقه ء صالح عليه السّلام با او تكلم ننمود و به نبوت آن حضرت شهادت نداد ، ما در بعض غزوات با حضرت سيد البريات همراه بوديم كه ناگاه روزى شترى فرياد كنان بنزد آن رسول آخر الزمان آمد در آن محل خداى عز و جل آن بىزبان را نطق و بيان ارزانى داشته گفت :\r\nيا رسول الله فلان بن فلان كه مالك منست چندان بحمل استعمال نمود كه پير شدم و چون الحال قدرت و توانائى بار و سفر ندارم اراده نحر من دارد پناه و روى به راه به غير درگاه شما يا رسول الله نديدم پناه به اين آستان ملايك پاسبان آوردم . حضرت رسول كسى بطلب صاحب شتر فرستاد چون مالك آن شتر حاضر شد حضرت رسول الله گفت :\r\nيا فلانى اين بعير از تو مشتكى است و چنين و چنين مىگويد ، گفت :\r\nيا رسول الله راست ميگويد الحال چون پناه به خدمت شما آورد من اين شتر را بشما بخشيدم ، رسول الله آن شتر را از بار آزاد گردانيد ، و وقتى ما در خدمت آن سرور حاضر بوديم كه اعرابى با شتر و مدعى ديگر در نزد آن پيغمبر ايزد اكبر حاضر شدند و آن كسى كه شتر در نزد او بود آن مرد آن شتر را از يهودى خريده بود مدعى شتر بر او دعوى نمود كه شتر مال تو نيست و تو اين شتر را از من بعنوان دزدى متصرف شدى هر چند او مىگفت كه من اين شتر از فلان يهودى ابتياع نمودم مفيد نيفتاد و مدعى شهود گذرانيد كه متصرف شتر اين بعير را دزديد ، بالاخره آن مرد شتر را تسليم خصم نمود و گفت : يا رسول الله شهود او بناحق گواهى دادند ، در آن اثنا شتر به حكم و امر خالق اكبر بنطق درآمد و گفت : يا رسول الله ( ص ) اين مردى كه متصرف من بود ذمه او از من برى\r\n","description":"","footnote":"","page_name":" 329 ","page_number":329},
  {"content":"\r\nاست و سارق من فلان يهودى است بعد از آن رسول ايزد سبحان موافق حكم حضرت واجب الوجود بايشان امر نمود يهودى گفت :\r\nيا على ، اين ابراهيم عليه السّلام پيغمبر حضرت ايزد داور بود خداى تعالى او را آگاه گردانيد بمعرفت و شناخت خود بدلايل و براهين اقوال و غروب و طلوع و هبوط شمس و قمر و نجوم ديگر كه از آن استدلال بوجود حضرت واجب الوجود و وسيله ء ايمان ايشان همان بود امير المؤمنين على عليه السّلام گفت : يا يهودى آنچه در باب حضرت ابراهيم خليل عليه التهليل و التسليم نقل كردى چنان بود ، اما حضرت محمد صلَّى الله عليه و آله و سلَّم از حضرت ايزد عالم افضل از آنچه ابراهيم ( ع ) به آن متيقظ و مكرم گرديد مشرف و ممتاز و مكرم و سرفراز شد زيرا كه تيقظ ابراهيم خليل رب العالمين در وقت وقوع يافت كه اوايل خمس عشر سنين بود و حضرت سيد المرسلين محمد ( ص ) در اوقات كه در سن سبع سنين بود تجار از نصارى با امتعه بسيار به مكه معظمه آمده كه در ما بين صفا و مروه نزول نمودند روزى آن سرور را مرور عبور بر آن گذر واقع شد چون چشم نصارى بر جمال جهان آراى آن شفيع الورى افتاد نظر بسيار بسيار بر آن بزرگوار نمودند ، آن حضرت را بصفت و نعت كه در انجيل حضرت مسيح بن مريم عليه السّلام خوانده بودند شناخت و به خبر مبعث و آيات و علامات آن سيد البريات را بيان كردند و گفتند :\r\nيا غلام نام تو چيست ؟\r\nآن مصطفى حضرت واحد گفت : نامم محمد است .\r\nگفتند : نام پدر شما چيست ؟\r\n","description":"","footnote":"","page_name":" 330 ","page_number":330},
  {"content":"\r\nآن حضرت گفت : نام پدرم عبد الله است ، آنگاه اشاره به زمين كرده پرسيدند كه نام اين چيست ؟\r\nگفت : زمين ، بعد از آن اشاره بسوى آسمان نموده استعلام نام آن نمودند ، آن برگزيده ايزد منان گفت :\r\nنام آن آسمان است ، پس از آن پرسيدند كه پروردگار اين محل و مكان كيست ؟\r\nگفت : خداى سبحان ، چون آن طايفه نصارى دانستند كه آن رسول موعود است كه ايزد معبود بوجود بعث او در انجيل وعده فرمود نياز عليه آن حضرت را از پيش خود منع و زجر نمودند ، حضرت محمد ( ص ) گفت : يا نصارى شما ما را مشكك در ذات حضرت ايزد تعالى و تبارك ميدانستيد ؟ آنگاه حضرت امير المؤمنين على ابن ابى طالب ( ع ) گفت : ويحك يا يهودى ، بدرستى و تحقيق ابراهيم الخليل ( ع ) متيقظ گرديد بر معرفت خداى عز و جل در وقت و محل كه قوم آن حضرت كافر و مضل بودند و او در ميان ايشان بود و آن طايفه وخيم العاقبه تقسيم اموال و مشاورت مهام خود بازلام ميكردند و بت مىپرستيدند و همان ابراهيم عليه السّلام در ميان آن جمعى لئام ميگفت كه :\r\n* ( لا إِله إِلَّا الله ) * ، بايد دانست كه أزلام جمع زلم است و آن عبارت از قداح است ، يعنى سهام كه در ميان ايشان بود بر بعض از آن مرقوم بود كه : امرنى ربى و بر بعضى ديگر نهانى ربى مكتوب بود و بر بعضى ديگر چيزى نوشته نبود و بر آن تقسيم مال و شور در شروع افعال مىنمودند و جميع آن سهام را با هم\r\n","description":"","footnote":"","page_name":" 331 ","page_number":331},
  {"content":"\r\nضم و جمع ميكردند آنگاه دست انداخته سهمى از آن سهام بيرون مىآوردند ، اگر سهم كه امرنى ربى بر آن مكتوب بود برآمدى بر آن امر قيام و اقدام مينمودند ، اگر سهمى برآمدى كه بر آن نهانى ربى مرقوم بودى دست از آن فعل بداشتندى و اگر سهام خالى از كتابت برآمدى باز دست انداخته سهمى ديگر بيرون مىآوردند به همان دستور كه مذكور شد و اگر بعضى از آن سهم كه اخراج نمودند لفظ امرنى و بعضى ديگر بهانى بودى تا سه سهم مىآوردند و بر اكثر آن عمل مينمودند و اين فعل و عمل تا زمان حضرت پيغمبر آخر الزمان ممتد و مستمر بود و آن سرور به حكم ايزد داور از آن نهى و زجر نمود .\r\nيهودى گفت : يا على ابراهيم عليه السّلام در هنگام كه نمرود او را به آتش انداخت ايزد علام آن حضرت را بسه حجاب از نمرود محتجب نمود ، امير المؤمنين على عليه السّلام گفت :\r\nيا يهودى آنچه در باب خليل رب جليل گفتى خلاف در آن بيان نيست ، اما در هنگامى كه مشركين عرب اراده قتل حضرت محمد صلَّى الله عليه و آله و سلم نمودند حضرت ايزد واهب آن حضرت را بپنج حجاب محتجب گردانيد و آن را وسيله و سبب صيانت آن صاحب حسب و نسب و نبى العجم و العرب نمود ، پس سه حجاب رسول جميل در برابر حجب ثلثه ابراهيم خليل باشد و دو حجاب وسيله فضل و زيادتى حضرت رسالتمآب بر آن نبى المستطاب خواهد بود و خداى عز و جل در كتاب منزل به حضرت خاتم الرسل صفت حجب امر محمد بر وجه اتم و اكمل مينمايد چنانچه ميفرمايد كه :\r\n* ( وَجَعَلْنا مِنْ بَيْنِ أَيْدِيهِمْ سَدًّا ) * ، و اين حجاب اول است ، * ( وَمِنْ خَلْفِهِمْ سَدًّا ) * و اين حجاب ثانى است ، * ( فَأَغْشَيْناهُمْ فَهُمْ لا يُبْصِرُونَ ) * ، و اين حجاب ثالث است\r\n","description":"","footnote":"","page_name":" 332 ","page_number":332},
  {"content":"\r\nپس از آن ميفرمايد كه * ( وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالآخِرَةِ حِجاباً مَسْتُوراً ) * ، و بيقين اين حجاب رابع است ، بعد از آن ميفرمايد كه : * ( فَهِيَ إِلَى الأَذْقانِ فَهُمْ مُقْمَحُونَ ) * ، اين حجاب پنجم است .\r\nيهودى گفت : يا على ابراهيم ( ع ) با خصم كافر كه با آن حضرت منازعه نمود ببرهان نبوت و بدلايل حجت او را ساكت و مبهوت گردانيد امير المؤمنين على ( ع ) گفت :\r\nيا يهودى چنان بود كه ذكر كردى اما محمد صلَّى الله عليه و آله و سلم بعد از بعثت ايشان ابى ابن خلف الجمحي كه مكذب احياء بعث و رسالت آن نبى الرحمه بود روزى استخوان كهنه را به خدمت آن حضرت حاضر گردانيد و گفت : يا محمد ، * ( مَنْ يُحْيِ الْعِظامَ وَهِيَ رَمِيمٌ ) * ؟ آن نبى الورى بعد از اثبات نبوت خود بر او او را بمحكم آيات بينات و بحجج واضحات و براهين ساطعات مبهوت و ساكت گردانيد ، و گفت * ( يُحْيِيهَا الَّذِي أَنْشَأَها أَوَّلَ مَرَّةٍ وَهُوَ بِكُلِّ خَلْقٍ عَلِيمٌ ) * ، آن مرد بعد از استماع دلايل و براهين و با بهت و سكوت تمام منصرف و مراجعت به منزل و مقام خود نمود ، يهودى گفت : يا على اين ابراهيم ( ع ) بتان قوم لئام خود را بالتمام شكست در هنگامى كه خداوند عز و جل بر آن قوم دغل غضب نمود آن حضرت عليه السّلام را بكسر اصنام آن طايفه عاقبت و خام امر فرمود حضرت امير المؤمنين على ( ع ) فرمود يا يهودى اگر چه ابراهيم بتان قوم خود را مكسور و آن جمعى مكسر را مقهور گردانيد اما حضرت محمد صلَّى الله عليه و آله و سلم سيصد و شصت بت از بالاى بيت الله الحرام و جزيرة العرب شكسته و نابود گردانيد و عبده اصنام را به سيف\r\n","description":"","footnote":"","page_name":" 333 ","page_number":333},
  {"content":"\r\nصمصام و غيرها خار و ذليل و كم نام نمود ، اصمعى و ابو عبيده نقل كرده اند كه جزيرة العرب طولا ما بين عدن تا ريف عبادان است و عرضا از جده و سواحل تا اطراف شام است و گاه جزيرة العرب را اطلاق بر حجاز مينمايند و حجاز عبارت از مكه و مدينه و يمامه و خيبر و ينبع و فدك است ، و صاحب تاج اللغه در كتاب خود نقل نمود كه جزيرة العرب ما بين بحر فارس و بحر حبشه و دجله و فراتست ، خلاصه كلام اينكه سيد البريات در ايام حيات خود اصنام كه در آن ولايت ما بود بالتمام نابود و مكسور گردانيد ، چنانچه در اكثر كتب سير و تواريخ مرقوم و محرز است .\r\nيهودى گفت : يا على ابراهيم نبى ( ع ) پسر خود را براى حضرت ملك تعالى اراده قربان كردن داشت چنانچه فرزند را دست و پاى بسته خوابانيد تا ذبح نمايد ايزد تبارك و تعالى چون مطلع بر اخلاص او گشت براى ولد او فدى فرستاد و او را دست و پاى بگشاد ؟\r\nامير المؤمنين على عليه السّلام گفت : يا يهودى چنين بود اما ابراهيم عليه السّلام بعد از اضطجاع ولد فدى يافت و حضرت محمد ( ص ) را الم و درد بغايت از آن افجع رسيد چنانچه حمزه ء رحمه الله كه عم آن حضرت و اسد الله و اسد رسول الله ( ص ) ناصر دين آن سرور بود چون بدرجه ء شهادت رسيد و آن حضرت ( ص ) بر آن امر واقف شد با آنكه جدائى حمزه سيد الشهداء مانند جدائى روح از جسد بود آن حضرت بر آن مصيبت صبر نمود و اظهار حزن و شورش ننمود و قطره ء از آب چشم ريخت و نظر بموضع جراحت دل آن مجاهد سبيل عز و جل انداخت و تسلية خاطر اهل بيت او بواسطه ء\r\n","description":"","footnote":"","page_name":" 334 ","page_number":334},
  {"content":"\r\nرضاى خداى بصير فرمود و آن حضرت ( ص ) در جميع امور تسليم امر خود به پروردگار مىنمود و چون صفيه بواسطه حمزه اظهار حزن و بىتابى بسيار ميكرد آن سرور مكرر منع و زجر ايشان نمود بالاخره گفت كه اگر صفيه از آن ممنوع نشدى ميگذاشتم كه او مأكول سباع و مطعوم طيور هوا مىشد تا در حشر از بطون سباع و حواصل آنها محشور ميگشت و چنانچه بعد از من آن فعل سنت نمىشد ميگذاشتم كه صفيه براى حمزه سيد الشهداء چندان گريستى كه هلاك شدى زيرا كه حمزه در نزد من بغايت عزيز و مكرم مىبود .\r\nيهودى گفت : يا على عليه السّلام ابراهيم عليه السّلام را قوم در آتش انداختند و آن رسول جليل القدر بر آن نيز صبر نمود تا آنكه ايزد علام آن آتش را بر آن حضرت ( ع ) برد و سلام گردانيد ، آيا محمد ( ص ) را مثل اين احسان از حضرت ايزد منان واقع شد ؟\r\nامير المؤمنين على ( ع ) فرمود : نعم بلى در هنگامى كه حضرت پيغمبر ( ص ) از فتح خيبر مراجعت بمدينه انور نمود خيبريه كه در مدينه سيد البريه ( ص ) متوطن بود از عناد و رشك كه در خاطر ظلمت مأثر خود متمكن و مستمر نسبت به آن سيد سرور داشت بزغاله را بريان كرده و بزهر آن را مسموم گردانيده با چند قرص نان روزى كه آن رسول البريه داخل مدينه طيبه مىشد آن زن يهوديه به پيش از همه كس استقبال حضرت نبى الاقدس نموده و آن نان با بزغاله مسموم بريان در خدمت ايشان گذارد و گفت :\r\nيا رسول الله من به حضرت ايزد ذو المنن نذر و عهد كردم كه هر گاه حضرت نبى الامجد محمد ( ص ) به صحت و سلامت با فتح و نصرت از فتح خيبر\r\n","description":"","footnote":"","page_name":" 335 ","page_number":335},
  {"content":"\r\nمراجعت نمايد عزيزترين حيوانات كه در نزد من باشد براى آن حضرت قربان و بريان نمايم و اين بزغاله را من خود تربيت كرده بغايت فربه و سمين بود لهذا آن را بريان كرده با نان چند به خدمت شما آوردم و استدعا و التماس دارم كه اين هديه ء محقر مرا قبول نمائى و مرا بر جميع نسوان فدويان شما كه در مدينه ء طيبه اند ممتاز و معزز فرمائى ؟\r\nآن حضرت هديه آن خيبريه بىرويت را قبول نمود و از آن لقمه ء چند تناول فرمود و آن زهر بغايت در بدن اطهر و جسم معطر آن پيغمبر جليل القدر مؤثر افتاد ليكن آن حضرت از آن بليت صبر مىنمود و بنا بر تحمل مشقت آن سيد الانام ايزد علام آن سم را بر آن نبى عالى مقام برد و سلام گردانيد و آن زهر هلاهل بعد از استقرار در جوف خاتم الرسل چنانچه آتش هر چه به او مجاور و متصل ميگردد محترق و مستأصل ميگرداند آن سم نيز احشاء و امعاى سيد الورى را مىسوخت و آن برگزيده ايزد اكبر بر آن سوزش منكر صبر ميكرد و اين تحمل و قدرت و صبر از آن پيغمبر رفيع القدر متصور از كسى ديگر نيست ، و هيچ احدى از بشر منكر آن امر نى .\r\nيهودى گفت : يا على اين يعقوب نبى عليه السّلام برگزيده خداى علام بود لهذا حضرت معبود خير بسيار نصيب او نمود زيرا كه اسباط نبى اسرائيل را همگى و تمامى از سلاله و از نطفه ء او گردانيد و مريم نيست غير آن يكى از بنات آن نبى واهب منان بود ، امير المؤمنين على ( عليه السّلام ) گفت :\r\nيا يهودى امر يعقوب على نبينا و عليه التحية و السّلام بر همان نهج و بيان بود اما خيرى كه حضرت واهب بصير بصلب سيد المرسلين مودع -\r\n","description":"","footnote":"","page_name":" 336 ","page_number":336},
  {"content":"\r\nگردانيده آن اعظم و اجل نصيبا از يعقوب ( ع ) و غيره بود زيرا كه فاطمه سيده ء نساء العالمين از بنات سيد المرسلين بود و حسن و حسين ( ع ) دخترزاده هاى رسول خداى تبارك و تعالىاند كه خاتم الاوصيا از نسل آن حفده ء سيد الرسل خواهد بود . يهودى گفت : يا على يعقوب بر مفارقت و مهاجرت ولد ارجمند يوسف ( ع ) با كمال حزن و تأسف بصبر ميگذرانيد و قريب به آن شد كه آن نبى خالق الافلاك از آن حزن و الم هلاك گردد امير المؤمنين على ( ع ) گفت يا يهودى حزن و فراق يعقوب ( ع ) بسرور وصال مبدّل و حضرت محمد صلَّى الله عليه و آله و سلم در هنگامى كه قرت العين و فرزند او ابراهيم در حيات آن حضرت وفات يافت و مطلب حضرت قادر مختار اختيار آن نبى الاخيار و الابرار و كثرت ثواب و ادخار ايشان در روز حساب و شمار بود آن حضرت ميفرمود كه با ابراهيم اگر چه نفس بواسطه ء مفارقت تو محزون دل در غايت جزع و خاطر بينهايت در فزع است ليكن ما قايل به چيزى كه موجب سخط خداى عز و جل باشد نشويم اى يهودى آن رسول خداى تعالى هميشه اختيار رضاى خداى تبارك و تعالى مىنمود و مستسلم و منقاد قادر فعال در جميع اقوال و افعال بود . يهودى گفت :\r\nيا على ( ع ) اين يوسف عليه السّلام مرارت فرقت پدر چشيد و مدّت مديد بواسطه ء محافظت و صيانت نفس خود از ارتكاب معصيت در سخن محتبس گرديد و فردا وحيدا در چاه زندان ساكن و حيران بود حضرت امير المؤمنين على عليه السّلام گفت يا يهودى مقدمات يوسف و حكايات او به نوعى كه بيان كردى با كمال حزن و تأسف است اما حضرت محمد مصطفى\r\n","description":"","footnote":"","page_name":" 337 ","page_number":337},
  {"content":"\r\nمرارت غربت و فراق و كربت بواسطه ء اهل و اولاد و مال و مهاجرت از حرم ايزد متعال بمراتب زياده از حضرت يوسف ( ع ) كشيد و چون حضرت ايزد بيچون كربت آن نبى الرحمه را ملاحظه نمود و استشعار حزن و مفارقت او كما كان فرمود لهذا حضرت الله تبارك اسمه رؤيا كه موازى و برابر رؤياى يوسف ( ع ) بود در تأويل و تعبير بر آن حضرت ظاهر نمود و بر جميع عالميان حقايق آن را كما ينبغى و يليق واضح و عيان گردانيد چنانچه در كتاب مستطاب بيان فرمود كه * ( لَقَدْ صَدَقَ الله رَسُولَه الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ الله آمِنِينَ مُحَلِّقِينَ رُؤُسَكُمْ وَمُقَصِّرِينَ لا تَخافُونَ ) * ، و اگر يوسف ( ع ) را در حبس زندان مقيد كردند حضرت نبى اقدس سه سال نفس مقدس خود را از شر اعداء در شعب جبل محتبس گردانيد و از اقارب و ذو الرحم مقطوع و با كمال حزن و الم و غم و هم مقتفس بود و كفار آن رسول مختار را ملجأ باضيق مجال آزار و مضايق در غايت عسرت و اضطرار گردانيدند لهذا پناه بالهام ايزد جبار برد و آن كفره اشرار در آن غار كتبه و آثار خود گذاشتند كه روز ديگر به آن اثر و نشان آن سرور را يافته از آن مكان بدرآرند خداى منان اضعف خلق خود را امر فرمود تا آن نشان ايشان را اكل نموده بىنشان گردانيد و اگر يوسف را برادران در چاه كنعان انداختند آن حضرت نفس خود را از ترس دشمن در غار بىسر و بن انداخت و در آنجا به صبر ساكن بود تا آنكه به صاحب يعنى رفيق طريق خود گفت * ( لا تَحْزَنْ إِنَّ الله مَعَنا ) * و حضرت ايزد سبوح آن حضرت را به اين وسيله ممدوح خود گردانيد . يهودى گفت :\r\nيا على حضرت موسى ( ع ) رسول ايزد علام بود و حضرت واجب الوجود\r\n","description":"","footnote":"","page_name":" 338 ","page_number":338},
  {"content":"\r\nتوراة كه حكم او درو بود به او انزال و ارسال فرمود .\r\nعلى عليه السّلام گفت :\r\nآنچه در باب رسالت موسى كليم عليه التحية و التسليم گفتى مطابق واقع است اما محمد صلَّى الله عليه و آله و سلَّم از حضرت واهب عالم مراتب افضل و ازيد از آنچه موسى ( ع ) و باقى اولو العزم يافته بودند به آن مشرف و مكرم گشت چنانچه آن حضرت سوره ء البقره و المائده به آنچه در انجيل بود يافت و سور طواسين و طه و نصف سور مفصل و حواميم سبعه بعوض ما في التورية يافته و نصف سور مفصل و تسابيح بعوض باقى الزبور به آن حضرت داده شد و سوره ء بنى اسرائيل و براءة بجاى آنچه در صحف ابراهيم ( ع ) و صحف موسى كليم بود از حضرت سميع عليم يافته و زيادتى كه حضرت ذو الجلال به آن رسول باغرو و اقبال احسان و اكرام از روى افضال نمود سور سبع الطوال و فاتحة الكتاب كه آن را سبع المثانى و القرآن العظيم نيز گويند و كتاب و حكمت يافت يهودى گفت يا على ( ع ) موسى ( ع ) در طور سينا با حضرت ايزد تبارك و تعالى مناجات نموده طور نام جبل است در ولايت شام و سينا نام درختيست در آن كوه و طور مضاف است بسينا و سينا مضاف اليه است و شيخ ابو على الطبرسى رحمة الله عليه در تفسير جوامع الشرائط بيان كرد كه لفظ سينا بفتح سين و كسر آن چنانچه مقر و مشهور از اهل اداء قرآن است حال خالى از آن نيست يا مضافيست به بقعه ء كه نام آن سينا است يا آنكه اين دو اسم مركب از مضاف و مضاف اليه مثل لفظ امرئ القيس كه اين دو اسم مركَّب نام آن شخص مشهور است يعنى امرئ القيس كه از اعيان شعراى عرب است پس طور سينا نام آن جبل مشهور باشد امير - المؤمنين على عليه السّلام گفت يا يهودى در باب مناجات موسى كليم بكوه طور بغايت مشهور است و حقايق آن بر انبياء و اولياء رب غفور مخفى و مستور نيست امّا\r\n","description":"","footnote":"","page_name":" 339 ","page_number":339},
  {"content":"\r\nحضرت عز و جل در وقتى كه محمد خاتم الرسل بسدرة المنتهى رسيد وحى به او فرستاد و با آن نبى الامجاد گفت و شنود بسيار نمود پس مقام آن نبى معبود در آسمان و نامش محمود است و در نزد سدرة المنتهى العرش مذكور است و مشهور صاحب تفسير جوامع الجامع در تفسير مذكور ذكر و بيان نمود كه سدرة المنتهى درخت نبق يعنى سدر است كه در بالاى آسمان هفتم در جانب راست عرش اعظم واقع است و ميوه ء آن بعينه مثل قلال بلد هجر است و هجر نام شهريست در ولايات شام و ميوه ء آنست در آن شهر كه آن را قلال گويند بغايت شاداب و لذيذ و شيرين است و اوراق آن شجرة المنتهى مانند گو ؟ ؟ ؟\r\nفيل است و سايه آن درخت ممتد بمسافت سير راكب سريع السير است كه در عرض مدت هفتاد سال ساير باشد و منتهى موضع نهايت ظل آن درخت است و هيچ احد از آنجا درنگذرد به غير علم ذات ايزد واحد و علم اعيان انبيا و ملائكه و غيرهم از آنجا درنمىگذرد و هيچ كس به غير ذات ايزد تعالى و تقدس بحقيقت ما وراء سدرة المنتهى مطلع و مخبر نيست و بعضى گفته اند كه ارواح شهدا بسدرة المنتهى ميرسد و گروهى ديگر را اعتقاد آنست كه همين سدرة المنتهى شجره ء طوبى است كه آن در منتهى جنت است ، يهودى گفت :\r\nيا على قادر منان محبت موسى بن عمران در دل فرعون كه دشمن ايشان و ساير بنى اسرائيل بود انداخت چنانچه مشهور است . امير المؤمنين على عليه السّلام گفت يا يهودى آنچه گفتى چنان است ليكن آنچه به حضرت صلَّى الله عليه و آله اعطا شده ازيد و افضل از آنست زيرا كه اگر خداى تعالى محبت موسى\r\n","description":"","footnote":"","page_name":" 340 ","page_number":340},
  {"content":"\r\nدر دل مخلوق ديگر انداخت اما خود حضرت واجب الوجود محب آن نبى العجم و العرب بود پس ازين جهت آن حضرت را شريك در اسم خود گردانيد چنانچه شهادت بيگانگى حضرت عز و جل به غير شهادت به نبوت و رسالت آن حضرت خاتم الرسل تمام بر وجه اكمل نيست و ازين جهت است كه شهادت بذات خداى تعالى تمام نمىشود الا آنكه كلمه ء شهادت به اين طريق شود كه أشهد ان لا إله الَّا الله و أشهد أن محمدا رسول الله همين نهج منادى در بالاى منابر ندا بذكر نام ايزد تعالى و تبارك و شهادت نبوت باسم مبارك آن حضرت مينمايد در هيچ مكان و محل آواز بذكر نام خداى عز و جل بلند نگردد مگر آنكه بعد از ذكر نام ايزد علام نام نامى و اسم گرامى آن رسول با عز و احترام البته مرتفع گردد يهودى گفت يا على بواسطه ء فضل و حال موسى ايزد متعال وحى براى والده ء موسى ( ع ) ارسال داشته و او را در ميان بنى اسرائيل معزز و مكرم گردانيد . حضرت على ( ع ) فرمود كه :\r\nيا يهودى آنچه در باب توجه حضرت ايزد تعالى نسبت بوالده ء موسى عليه التحية و الثنا گفتى بيان واقع است اما لطف حضرت عز و جل ثناؤه بام حضرت رسول صلَّى الله عليه و آله و سلَّم زياده بود زيرا كه ايزد مجيد بوالده ء حضرت نبى الرشيد رسانيد كه نام پسر تو محمد است و او رسولست تا آنكه آن مطيعه ء رب العزت گفت اى عالميان گواهى دهيد كه محمد رسول خداى واحد است و ملائكه شهادت بر انبياى سابقين كه صاحب دين و ملت بودند دادند بر آنكه ايشان در كتب و اسفار خود اثبات نام آن نبىّ محمود\r\n","description":"","footnote":"","page_name":" 341 ","page_number":341},
  {"content":"\r\nمىنمودند و اينكه حضرت عز و جل تلطف و احسان بيرون از حد و بيان و وصف نسبت بوالده ء آن نبى الاشرف نمود و نام نامى و رسالت آن رسول گرامى را به او اعلام فرمود از فضل منزلت و رتبه ء درجت آن حضرت در نزد خالق البريت بود چنانچه در عالم رؤيا و منام به آن ساجده ايزد علام اعلام نمودند كه آنچه در شكم تو مودع و مستقر است آن سيد خلقان و نبى الانس و الجان است هر گاه آن حبيب إله از تو متولد گردد آن حضرت را مسمى بمحمد گردان كه او محمود و پسنديده ايزد منان است پس خداى به حق اسم آن رسول صادق را از اسماى لايق خود مشتق گردانيد پس ايزد معبود محمود آن برگزيده ء خداى واحد محمد است يكى از فصحاى شعراء عرب اين بيت پسنديده در مدح سيد البريه فرمود : شعر\r\n\r\nقد اشتق من اسم المهيمن اسمه\r\nفهذاك محمود و هذا محمّد\r\n\r\nيهودى گفت : يا على حضرت واهب سبحان موسى بن عمران را با نشان واضح و عيان بسوى فرعون و هامان و ساير قبطيان ارسال گردانيد و عتو و عناد آن متمرّدان بر همگى افراد بنى نوع انسان بواسطه ء شهرت - احوال آن طاغيان واضح و روشن و لايح و عيان است حضرت امير المؤمنين على عليه السّلام فرمود : يا يهودى اگر خداى بيچون موسى و هارون عليهما السّلام را به يك فرعون ارسال داشت حضرت محمد مصطفى عليه صلوات رب الأرض و السماء را بسوى فراعنه ء خارج از حد حصر و احصاء ارسال داشت مثل ابى جهل بن هشام و عتبة بن ربيعه و شيبة لئام و ابو البخترى و نضر بن الحرث و ابى بن خلف و نبيّه و منبّه پسران حجاج و بسوى پنج نفر ديگر كه ايشان استهزاء\r\n","description":"","footnote":"","page_name":" 342 ","page_number":342},
  {"content":"\r\nباهل اسلام و ايمان در جميع محافل و مكان مىنمودند اول وليد بن مغيرة المخزومى دوّم عاص بن وايل السهمى سيّم اسود بن عبد يغوث زهرى چهارم الاسود ابن المطَّلب پنجم حرث ابن ابى الطَّلاله اين جماعت در رشك و عداوت در غايت صلب بودند تا آنكه حضرت سيد البريات با ايشان مكرر آيات و معجزات نمود تا آنكه بر آنها صدق قول رسول خداى تبارك و تعالى ظاهر و هويدا شد چنانچه ميفرمايد كه * ( سَنُرِيهِمْ آياتِنا فِي الآفاقِ وَفِي أَنْفُسِهِمْ حَتَّى يَتَبَيَّنَ لَهُمْ أَنَّه الْحَقُّ ) * الآيه يهودى گفت : يا على حضرت ايزد عز و جل انتقام موسى ( ع ) ، از فرعون مضل كشيد و او را با ساير قبطيان در بحر نيل غرق گردانيد حضرت على عليه السّلام گفت حضرت خداى علام انتقام محمد سيد الأنام از آن فراعنه ء لئام كشيد و نيز آن جماعت كه سخريه و استهزاء آن حضرت نبى الورى مينمودند كفايت شرّ آن طايفه وخيم العاقبه نمود كه * ( إِنَّا كَفَيْناكَ الْمُسْتَهْزِئِينَ ) * خداى اكبر هر پنج نفر را مقتول گردانيد و بسقر مقر براى ايشان مقرر فرمود و آن پنج نفر در يك روز باتفاق يك ديگر بمقر خود سفر كردند و آن جمع از مسلمانان كه در آن اوان با آن منافقان قتال و جدال نمودند اصلا از هيچ يك ايشان ضرب و زخم به مسلمانان نرسيد بلكه حضرت ايزد منان هر پنج نفر ايشان را در كمال يسر و آسان بدعاء صاحب ارباب اسلام و ايمان مقتول گردانيده به نيران مكان براى ايشان مقرر و عيان نمود اما وليد بن مغيره سبب قتل آن دشمن خداى عز و جل آن بود كه روزى به جائى ميرفت اتفاقا يكى از بنى خزاعه در طريق با او رفيق شد قضا را خزاعى را شكارى به نظر آمد تير ، از\r\n","description":"","footnote":"","page_name":" 343 ","page_number":343},
  {"content":"\r\nتركش خويش برون آورده بعرصه ء كمان بست و گوش تا گوش كشيد در آن اثناء دست خزاعى بلرزيد و تير به غير اختيار از كمان بيرون جست و چون وليد در پيش بود آن تير بر دست او رسيد و رگ اكحل آن دشمن رسول خداى را قطع نموده خون روان شد و چندان خون رفت كه آن كافر جان بقابض آن سپرد در سقر مستقر گرديد و در هنگام سپردن جان ميگفت كه پروردگار محمد ( ص ) مرا مقتول گردانيد و سبب موت عاص بن وايل السهمى آن بود كه آن مردود ايزد ودود و دشمن رسول واجب الوجود به طرف ولايتى به واسطه ء حاجتى كه داشت متوجه آن گرديد قضا را در راه بسنگستان رسيد پايش بلغزيد و سنگى از ته پاى او غلطيد و او به قوت هر چه تمامتر بر سنگ ديگر افتاد بعضى از اعضاى شكم و امعاى او پاره گشته بجهنم و اصل شد او نيز در وقت دادن جان ميگفت كه مرا خداى محمد بقتل آورد و اما اسود بن عبد يغوث روزى با پسر خويش بصحرا بيرون رفت و در آن صحرا بسايه ء درخت كه در آن مكان بود استظلال جست قضا را جبرئيل امين به حكم احكم الحاكمين بسر آن لعين آمده سر آن بيدين را از زمين برداشت و بر آن درخت كوفت او از آن ضرب و الم بغايت مضطرب و متألم گرديد و به پسر خود گفت كه اين شخص را از سر من دور كن كه مرا بسيار آزار مىكند و چنان مىبينم كه مرا بخواهد كشت پسر گفت يا اب من غير شما كسى ديگر را نمىبينم كه آزار شما نمايد و او هر ساعت فرياد ميكرد كه يا غلام مرا از دست اين كس خلاص كن و جبرئيل أمين ، همين نهج سر او را بر درخت ميزد تا او را بقتل رسانيد و او فرياد ميكرد كه مرا پروردگار محمد بقتل آورد اما اسود بن الحرث چندان آزار رسول آخر الزمان\r\n","description":"","footnote":"","page_name":" 344 ","page_number":344},
  {"content":"\r\nنمود كه آن حضرت شكايت او بقادر سبحان كرده گفت خدايا او را كور گردان و پسرش را سبب عدم آن كافر اعمى و اصمّ ساز تير دعاى آن نبى الورى بهدف اجابت مقرون گشته در همان روز آن كافر ابتر به قصد سير و سفر از خانه ء خود مسافر شده و چون به محلى رسيده مقام كرد حضرت جبرئيل عليه السّلام به حكم ايزد علام با ورق سبز بنزد آن لعين عاقبت وخام رسيد و آن برگ سبز را بر روى ، وى زد چشم آن مقهور رب غفور در ساعت كور گرديد و چون پسرش ديد كه او مدت عمر در ايام كورى عيال پسر خواهد بود بالاخره همان پسر سبب عدم و فناى آن كافر ابتر گرديده او را به سفر ابد مسافر گردانيد و آن كور ميگفت كه مرا رب محمد كور گردانيد و اما سبب موت حرث بن ابى الطَّلاله آن بود كه آن مردود مطرود در وقتى كه هوا در كمال حرارت و گرما بود و موسم سموم از خانه بيرون آمده مسافر شد قضا را در ساعت باد سموم به حكم حضرت إله او را سوخت و سياه گردانيد او بعد از مشاهده ء حال تباه خود مراجعت باهل و منزل خود مى - نمايد و ميگويد كه من حرث بن طلاله ام اقوام و عشاير او را از زشتى حال مصدق نميدارند و بعد از تشخيص احوال او را مغضوب ساخته بقتل آوردند او نيز در وقت سپردن جان فرياد ميكرد كه مرا خداى محمد كشت و در سبب موت آن مقهور رب غفور در بعضى روايات چنين مذكور و مسطور است كه اسود بن حرث ماهى شور تناول نمود حضرت ايزد تبارك و تعالى تشنگى بر او مستولى گردانيد و او هر چند آب مىآشاميد حرارتش در ترقى و اشتداد ميگرديد و لهذا چندان آب خورده كه شكمش بطرقيد و بجهنّم و اصل شد و در سقر مستقرّ گرديد و او نيز در هنگام سپردن جان فرياد ميكرد كه مرا پروردگار محمد بقتل\r\n","description":"","footnote":"","page_name":" 345 ","page_number":345},
  {"content":"\r\nآورد و قتل فناى اين پنج نفر در يك ساعت واقع شد و حقيقت احوال اين جمعى ضال چنان بود كه ايشان هر پنج نفر باتفاق يك دگر صبح روزى به خدمت حضرت پيغمبر حاضر شدند و گفتند يا محمد ما ترا امروز تا وقت ظهر مهلت داديم اگر از قول خود توبه كرده مراجعت نمائى و من بعد در مجالس و محافل سخنان بىبنيان بيان ننمائى ما را به تو هيچ گونه سخن نيست و الا بيقين ترا بعد از تقضى وقت ظهر بقتل آريم و خود را با ساير قريش از دست تو مستخلص گردانيم حضرت رسول مهيمن از سخن آن جمع لئام بغايت مغموم و مستهام گشته از مسجد متوجّه دولت سراى خود مقام گرديد و از آن اندوه و غم در را بر روى خود مستحكم گردانيد متألم بنشست در ساعت جبرئيل عليه السّلام از نزد حضرت ايزد علام آمده گفت يا سيد الانام حضرت رب العزت به تو سلام مىرساند و ميگويد كه * ( فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ ) * :\r\nيعنى ، اى محمد به آنچه مأمور از حضرت رب غفور شدى بايد كه متصدع گشته آن را بخلقان رسانى و اهل مكه را باسلام و ايمان بخوانى رسول گفت يا اخى جبرئيل مرا در انصرام امر و حكم ايزد علام سعى و اهتمام تمام است اما بجمعى كه استهزاء و سخريه ء من در هر مكان و محل مينمايند و الحال مرا تهديد و وعيد بقتل نمودند با ايشان چه كنم ؟ جبرئيل گفت : يا رسول آخر الزمان خاطر مبارك خود را در كمال استقرار و اطمينان گردان كه خداى منان كفايت مستهزيان و سخريه كنندگان نمود در آن حال حقايق احوال تيره مآل آن جمعى ضال بر آن رسول با عز و اقبال ظاهر و هويدا و لايح و مبرهن گرديد و باقى فراعنه را نيز حضرت رب الارباب دفع نمود چنانچه بعضى را\r\n","description":"","footnote":"","page_name":" 346 ","page_number":346},
  {"content":"\r\nدر روز بدر مقتول گردانيده آن طايفه بدرك السقر مقام و مستقر گزيدند و گروهى از آن جماعت و خيم العاقبه كه در آن روز از معركه قتال و جدال گريخته ديگر قدرت جمعيت با ايشان نمانده پراكنده گشتند تا آنكه تمام آن كفره لئام بقتل رسيدند . يهودى گفت يا على حضرت ايزد تعالى و تبارك عصا به موسى ارزانى داشته كه آن را معجزات بسيار بود چنانچه گاهى ثعبان و گاهى بصفت ديگر به حكم حضرت مهيمن قادر مىباشد امير المؤمنين على عليه السّلام گفت :\r\nيا يهودى آنچه گفتى چنان بود اما حضرت واجب الوجود احسان و اعتنائى كه به حضرت نبى المحمود نمود از آن بغايت افضل و ازيد بود چنانچه مردى از ابو جهل مطالبه داشت از بابت قيمت شترى كه ابو جهل از آن شخص خريده جزر كرده و نشسته شراب مىخورد مالك شتر حاضر شد و ثمن ابل را طلب كرد او قدرت بر اداء دين نداشت و اصلا متوجه قول صاحب شتر نشد و آن مرد حيران و سرگردان ماند جمعى به او رسيدند و از او وجه حيرت پرسيدند گفت مرا بر عمرو بن هشام يعنى ابا جهل دين داشت هر چند مطالبه مىنمايم اصلا متوجه جواب من نمىشود در كار خود عاجز و حيرانم و نميدانم شكايت او بنزد كدام اعلام نمايم آن طايفه مستهزيان و سخريه كنندگان رسول آخر الزمان بودند از روى خوش طبعى بلكه استهزاء حضرت نبى الورى را منظور نظر بىبصر خود داشته گفتند : ما ترا به كسى دلالت نمائيم آن مرد زر ترا از ابو جهل در كمال آسانى و يسر بستاند مالك اشتر گفت شفقت و احسان است كه اين منت بجان من درمانده حيران ميگذاريد آن طايفه\r\n","description":"","footnote":"","page_name":" 347 ","page_number":347},
  {"content":"\r\nمستهزئين او را به خدمت حضرت سيد المرسلين دلالت كردند آن مرد متحير مضطر بعد از استسعاد شرف بندگى آن مسرور گفت يا محمد ( ص ) به من رسيد كه فيما بين شما و عمرو بن هشام كمال ارتباط و التيام است مرا قليلى وام در ذمه ابن هشام است و من در مطالبه ء آن نهايت تشدد و ابرام نمودم اصلا متوجه جواب كلام اين مخلص شما يا سيد الانام نمىشود استدعا و التماس به خدمت شما آنست كه بنزد ابا جهل رفته آن طلب مرا ازو استيفا نمائى و منت تمام بجان من مستهام فرمائى في الفور حضرت رسول ربّ غفور برخاسته با آن مرد بدر خانه ء عمرو بن هشام رفته قضا را آن لعين با جمعى از ملاعين شرب ميكردند همان كه چشم آن لئام بر جمال جهان آراى سيّد الانام افتاد بغايت الغايت مضطرب بىآرام گشتند حضرت نبى ايزد علام گفت اى ابى جهل برخيز و در همين لحظه اداى وام و حق اين مرد مستهام نماى از همان روز يا يهودى عمرو بن هشام بابى جهل اشتهار تمام يافت ابى جهل در ساعت با اضطراب تمام برخاسته و از محل و مقام ديگر وام كرده اداى دين آن مرد بالتمام نمود و كمال معذرت و عجز به خدمت نبى الاكرم اظهار نمود آن حضرت بعد از جمعيت خاطر و وداع آن مرد به منزل و مقام دار السّلام خود مراجعت نمود اما ابو جهل چون از خدمت رسول معاودت بنزد آن جهول خمول نمود بعضى از اصحاب شرب گفتند كه يا عمرو از شما عجب اضطراب بعد از رؤيت محمد مرئى باشد كه هرگز شما را به آن تحير و شتاب در هيچ محفل باب نديديم گوئيا از محمد ترسيدى ابو جهل گفت و ويحكم يا اصحاب مرا در آن باب معذور داريد كه چون محمد روى به من آورد\r\n","description":"","footnote":"","page_name":" 348 ","page_number":348},
  {"content":"\r\nخواستم كه تعظيم و تكريم او ننمايم در آن اثنا از طرف راست او جمعى كثير از مردان جنگ كه مسلح و مكمل بودند و تمامى آنها با آلات حرب بغايت مصقل و متلألئ كه چشم از ديدن آن خيره ميشد و از جانب چپ محمد دو اژدر كه بسيار بسيار عظيم الجثه بودند هر دو دندان بهم ميكوفتند و دو چشم آن دو اژدر مانند كوره آهنگران از آن شعلات نيران متصاعد بجانب آسمان ميشد ديدم كه اگر في الجمله تأخير در توقير و تعظيم محمد ( ص ) يا اهمال در اداى دين آن مرد نمايم يا آن مردان جنگ شكم مرا شكافته بىنام و ننگ ميگردانند يا آن دو ثعبان مرا بدندان پاره پاره ساخته با خاك يكسان خواهند كرد يا يهودى اين زياده از آن است كه به موسى ( ع ) اعطاء و احسان شد چه ثعبان محمد ( ص ) يكى مطابق بثعبان موسى ( ع ) بود و واجب الوجود يك ثعبان و هشت نفر ملك ديگر با آلات تير و نيزه و سيف و خنجر به حضرت سيد البشر زياده از موسى ( ع ) ارزانى داشته اين نهايت توجه حضرت ايزد معبود است نسبت به نبى المحمود مع هذا حضرت سيد الورى ايذاى قريش كه مصر بر كفر و شرك خويش بودند مىنمود چنانچه روزى در محضر آن جمعى كافر نسبت سفاهت باحلام ايشان فرمود و معايب دين و شتم اصنام مشركين و گمراهى آباء و اجداد آن ملاعين اظهار مينمود آن لئام بالتمام مغموم و مستهام گشتند چنانچه ابو جهل گفت و الله موت بعد اليوم براى ما بغايت مستحسن و پسنديده است اما اى معشر قريش در ميان شما كسى نيست كه محمد را بقتل آرد نهايت آن كس نيز كشته گردد كيف ما كان دفع شر او از ساير برايا نمايد حضار گفتند كه اين امر از\r\n","description":"","footnote":"","page_name":" 349 ","page_number":349},
  {"content":"\r\nما متمشى نگردد چه ما را قدرت قتل محمد نيست ابو جهل گفت من او را بقتل آرم غاية الامر اگر بنو عبد المطلب خواهند مرا در عوض او بكشند و الا بگذارند . قريش گفتند اگر تو محمّد را بقتل رسانى معروف اهل بوادى و صحارى گردى بلكه در عرب و عجم مشتهر اهل عالم شوى و در محافل و مذاكر ذكر ترا بر جميع دلاوران مقدم دارند ابو جهل بعد از استماع اين سخنان بر قتل آن نبى الاكرم مصمم گرديد و گفت محمد در هنگام طواف بيت الله الحرام طول در سجود در حول كعبه بسيار مىكند چون سر به سجده گذارد من بيك سنگ نام و ننگ او درهم شكنم و كار او ساخته به خاك او را يكسان گردانم آن طايفه مضل ابو جهل را بر قتل حضرت خاتم الرسل ترغيب و تحريص بسيار كردند .\r\nچون حضرت رسول بطواف بيت الله الحرام آمده بعد از اتمام اشواط سبعه به ، نماز مشغول شد و سر به سجده گذاشته بذكر حضرت معبود طول در سجود نمود و ابو جهل از دور منتظر فرصت وقت بود چون ديد كه آن رسول ايزد معبود در سجود است سنگ برداشت و بىلبث و درنگ خود را بالاى سر آن نبى ، با جود و فرهنگ رسانيده و خواست كه آن حجر را بر سر مبارك آن رسول ايزد اكبر زند ديد شير دهان واكرده از مقابل آن سيد القبائل متوجه او گشته نزديك است كه خود را به او رساند ابو جهل چون حال بدان منوال ديد بلرزه درآمد و از روى خوف و تحير آن سنگ بينداخت قضا را آن حجر در پاى آن كافر متحير آمد و مجروح گردانيده خون روان شد متغير اللون و عرق آلوده بسرعت تمام خود را به آن لئام رسانيد اصحابش چون او را در كمال حيرت و اضطراب ديدند گفتند يا عمرو هرگز مثل امروز مر ترا تعب و مضطر نديديم\r\n","description":"","footnote":"","page_name":" 350 ","page_number":350},
  {"content":"\r\nگفت ويحكم اى عزيزان مرا درين امر معذور داريد كه چون بمحمد نزديك شدم و خواستم كه حجر بر سر او فرو كوبم شيرى ديدم كه خود را نزديك بود كه به من رساند دهن گشوده خواست كه مرا فرو برد از ترس جان سنگ را بينداختم قضا را آن سنگ بر پاى من آمده مجروح گردانيده خود را افتان و خيزان بشما دوستان رسانيدم .\r\nيهودى گفت : يا على حضرت ايزد تبارك و تعالى يد بيضاء به حضرت موسى كليم عليه التحية و التسليم احسان و اعطا نمود آيا به محمد پيغمبر شما مثل اين اشفاق و احسان چيزى ظاهر فرمود ؟ امير المؤمنين على عليه السّلام گفت :\r\nيا يهودى : آنچه گفتى ، در باب اعطاء يد بيضا بموسى ( ع ) چنان بود امّا حضرت عز و جل احسان و اعطا كه به حضرت خاتم الرسل نمود از آن ازيد و افضل بود زيرا كه رب غفور نورى به آن نبى المشكور رفيق گردانيد در طرف راست و چپ او در هر مكان كه مىنشست با او بود كه مرئى و مشاهد اكثر بلكه تمامى مردمان مىشد يهودى گفت :\r\nيا على حضرت موسى چون عصا در بحر زد حضرت رب جليل دوازده سبيل بعدد اسباط بنى اسرائيل از بحر نيل منشعب گردانيد تا بنى اسرائيل از آن بحر گذشتند و قبطيان چون بكنار آن بحر رسيدند و آن معجزه مشاهده نمودند خواستند كه مراجعة نمايند جبرئيل بر ماديان سوار از پيش اسب فرعون جبار گذشت چون بوى ماديان بمشام توسن آن متمرد نادان رسيد شروع در سركشى نمود هر چند فرعون سعى فراوان\r\n","description":"","footnote":"","page_name":" 351 ","page_number":351},
  {"content":"\r\nكرده خواست كه ضبط عنان او نمايد نتوانست بالاخره عنان از يد تمالك و تماسك آن كافر طاغى ياغى ربوده سر در پى آن ماديان گذاشته به آن بحر زخار بىپايان درآمد و ساير قبطيان در آن باب مرافقت بفرعون و هامان نمودند همگى و تمامى ايشان چون داخل آن درياى مواج متلاطم گشتند آن بحر به حالت اولى معاودت نمود و جميع قبطيان غرق شدند .\r\nامير المؤمنين عليه السّلام گفت :\r\nيا يهودى : حقيقت هلاكت فرعون و تبعه ء او به همان نوع بود امّا حضرت محمد صلَّى الله عليه و آله و سلم از حضرت ايزد منان باكرام و احسان افضل از آن سرافراز و ممتاز شد و حقايق آن حال على سبيل الاجمال چنان بود كه چون حضرت رسالتمآب متوجه غزوه ء حنين كه ما بين مكه و طايف است گرديد ما و ساير اصحاب از مستسعدان ركاب سعادت انتساب بوديم اتفاقا در وادى به بحرى رسيديم كه از سيل پيدا شده بود جمعى از عساكر نصرت مأثر كه پيشتر به آن بحر رسيده بودند ، از كثرت عمق آن عبور و مرور از آن نتوانستند نمود چون حضرت سيد البشر بسعادت با عسكر ظفر مأثر از عقب رسيد و به قدر مسافت آن عمق رسيدند به مقدار پانزده قامت آدم بود اصحاب گفتند يا رسول الله ( ص ) دشمن از عقب رسيد و بحر در پيش آمد كه اصلا عبور از آن به هيچ وجه من الوجوه ميسر و امكانپذير نيست چنانچه اصحاب موسى كليم على نبينا و عليه التحية و التسليم با حضرت گفتند كه اينست قبطيان رسيدند و همگى ما را در همين مكان و محل بقتل مىآرند حضرت خاتم الرسل چون اضطراب و تزلزل لشكر ملاحظه نمود در همان محل فرود آمدند بعد\r\n","description":"","footnote":"","page_name":" 352 ","page_number":352},
  {"content":"\r\nاز آن دست دعا بدرگاه عز و جل برداشت و گفت بار خدايا براى هر نبى مرسل دلالت واضحه برسالت او ظاهر گردانى براى من نيز قدرت خود را ظاهر نماى اين بگفت و سوار شد و اسب بر آن بحر راند ساير عساكر به رفاقت و موافقت آن رسول ايزد قادر اسبان و شتران در آن بحر راندند چون از آب گذشتيم اصلا سم اسبان و اخفاف شتران تر نبوده چون از آنجا مراجعت نموديم فتح كرديم . يهودى گفت :\r\nيا على حضرت موسى از ايزد تعالى سنگى يافت كه چون ضرورت شدى و آب خواستى با تكه ء عصا به آن سنگ زدى دوازده چشمه بعدد اسباط بنى اسرائيل از آن حجر منفجر شدى و چون هر سبطى به قدر احتياج از آن عيون برداشتندى باز آن حجر خشك گشتى . صاحب تفسير جوامع الجامع ابو على الطبرسى رحمة الله عليه در تفسير مذكور ذكر كرده كه حضرت موسى عليه صلوات الملك الاكبر آن حجر را از جبل طور با خود به اشاره ء رب غفور همراه آورده و آن مربع بود و چهار روى داشت از هر روى سه چشمه آب خوشگوار بيرون آمدى كه مجموع دوازده چشمه باشد براى هر سبطى چشمه ء روان گشته به جائى كه خانه و موطن آن سبط بودى آن جدول به آن محل رفتى و ايشان و انعام و ساير حيوانات متعلقه به آن سبط از آن چشمه تشرب مينمود .\r\nيهودى گفت يا على :\r\nاين معجزه براى هيچ پيغمبر نبود امير المؤمنين على عليه السّلام گفت مقدمه ء حجر موسى ( ع ) مذكور و مشتهر است اما براى محمد صلى الله عليه و آله و سلم اعطا از آن افضل حضرت عز و جل مقرر و معين فرمود زيرا كه\r\n","description":"","footnote":"","page_name":" 353 ","page_number":353},
  {"content":"\r\nحضرت سيد البريه چون بحديبيّه نزول نمود اهل مكه آن حضرت را محاصره كردند و اصحاب را بواسطه فقدان آب و عطش مانند سيماب اضطراب پيدا شد و سايه كه در آن حرارت گرما استظلال به آن نمايند نبود چنانچه اكثر ايشان بسايه چهار پايان و در ميان دست و پاى خيل بسايه حيوانات استظلال جستند چون اين خبر در حضور آن سرور مذكور كردند قدح چرمين يمانيه كه آن حضرت گاهى به آن آب تشرب مينمود طلب فرمود و دست مبارك در اندرون قدح برده بيرون آورد از معجزه آن رسول بيچون از ميان اصابع بسان عيون آب روان گشت ما با تمامى مردم و خيل روى به آن چشمهاى آب كه منفجر از فرجهاى اصابع آن سرور بود آورديم و سيراب گشتيم و راويه و مطهره و ، ساير ظروف كه با خود داشتيم پر آب گردانيديم و ساير حيوانات نيز آب خوردند تا آن حضرت در حديبيه بود آن چشمه هاى آب با آن نبى ايزد منان بود و نيز در آنجا چاه خشكى بود كه مدتى مديد خالى و بىآب بوده چون حضرت رسالتمآب مطلع به آن چاه خراب بىآب گرديد تيرى از كيش خويش آن سيد القريش بيرون آورد بدست براء بن عازب داده گفت اين تير در ميان آن چاه خشك ويران بنشان براء بن عازب بموجب فرموده رسول واحد ايزد واهب عمل نموده در حال بفرمان ايزد متعال دوازده چشمه بغايت صاف از تحت تير آن سيد البشر بيرون آمد يوم الميضاة بود كه مردم به آن محل رفته از آنجا وضو از براى عبادت و بندگى حضرت لا إله الا هو ميكردند و خود را از آن آب شست و شوى ميدادند و آن علامت و عبرت از براى منكران نبوت حضرت رسالت بود مانند حجر موسى ( ع ) كه آن نيز معجزه و نشان\r\n","description":"","footnote":"","page_name":" 354 ","page_number":354},
  {"content":"\r\nآن پيغمبر ايزد سبحان بود چنانچه روزى حضرت رسول آن ميضاة بنزد خود طلب داشت و دست مبارك در ميان آن گذاشت آب آن بفوران آمده و آن مقدار بلند گرديد كه هشت ، هزار مرد از آن آب وضو ساختند و آشاميدند و به قدر حاجت برداشتند و چهارپايان خود را نيز سيراب كردند و آن مقدار كه قدرت حمل آن داشتند و در راويه ها پر ساخته بار كردند :\r\nيهودى گفت :\r\nيا على حضرت ايزد تبارك و تعالى بموسى من و سلوى اعطا نمود آيا بمحمد مثل اين چيزى احسان و اعطا فرمود ؟ حضرت امير المؤمنين عليه السّلام گفت چنان بود اما آنچه واجب تعالى ذكره به حضرت محمّد صلَّى الله عليه و آله و سلَّم اكرام و احسان و اعطا فرمود از آن افضل و ازيد بود زيرا كه خداى عز و جل به حضرت خاتم الرسل و بامت ايشان غنايم را مباح و حلال گردانيده و قبل از آن هرگز به هيچ پيغمبر و بامت او حضرت واهب متعال حلال نگردانيد پس اين بيقين افضل از من و سلوى موسى عليه التحية و الثنا باشد بعد از آن ايزد سبحان احسان براى رسول آخر الزمان زياده بر آن ظاهر گردانيد چنانچه نيت و قصد عمل را حضرت عز و جل براى حضرت محمد خاتم الرسل و امتش عمل صالح مسجل گردانيد و اين لطف و احسان از واهب بىامتنان قبل از زمان نبى الانس و الجان به هيچ پيغمبر از پيغمبران واقع نشد و از امتنان حضرت محمد عليه صلوات الملك المنان هر گاه احدى از ايشان قصد عمل چيزى يا اراده ء فعل نيكوئى نمايند و آن را به عمل نيارند بنا بر مضمون حديث صدق مشحون رسول ايزد بيچون ( نية المؤمن خير من\r\n","description":"","footnote":"","page_name":" 355 ","page_number":355},
  {"content":"\r\nعمله ) خداى عز و جل همان قصد خير او را بواسطه او در ديوان عملش يك فعل خير مسجل گرداند و اگر بعد از نيت و عزم آن بنده ايزد عالم آن فعل خير را به عمل آرد حضرت واهب لم يزل بجهة آن يكحسنه بذريعه ء * ( مَنْ جاءَ بِالْحَسَنَةِ فَلَه عَشْرُ أَمْثالِها ) * ده حسنه در ديوان عمل او مكتوب و مرقوم گرداند .\r\nيهودى گفت :\r\nيا ابا الحسن حضرت ايزد علام بموسى عليه السّلام ابر و غمام عنايت كرده مقرر داشتند كه بر سر آن حضرت سايه مىانداخت و بهر جاى كه آن حضرت كليم عليه التحية و التسليم ميرفت آن ابر بامر عز و جل بر موسى ( ع ) مستظل بوده ميرفت امير المؤمنين على عليه السّلام گفت :\r\nيا يهودى آنچه در باب استظلال موسى ( ع ) بغمام به حكم حضرت ايزد علام گفتى چنان بود و در آن خلافى نيست اما اين احسان قادر سبحان نسبت بموسى ( ع ) در همان تيه بود كه جميع بنى اسرائيل در آن مكان متحير و سرگردان بودند ليكن قبل از استقامت موسى ( ع ) با امت در تيه و بعد از استخلاص از آن مكان آن ابر و غمام هرگز بموسى ( ع ) نبود آنچه حضرت غنى واحد به حضرت محمد ( ص ) اعطا و احسان نمود بمراتب از آن افضل و ازيد بود زيرا كه از روزى كه نبى الامجد از مادر متولَّد گرديد ايزد مجيد ابرى را مقرر گردانيد كه پيوسته بر سر مبارك او مستظل بود تا آنكه روح پرفتوحش مقبوض گشته * ( فِي مَقْعَدِ صِدْقٍ عِنْدَ مَلِيكٍ مُقْتَدِرٍ ) * ساكن و متوطن گرديد و اين احسان بيقين ازيد از احسان و اكرام موسى ( ع ) نبى ربّ العالمين است يهودى گفت :\r\n","description":"","footnote":"","page_name":" 356 ","page_number":356},
  {"content":"\r\nيا على حضرت واجب تعالى براى اين داود نبى عليه سلام الله الغنى آهن را نرم گردانيد تا آنكه از آن زره و جوشن ساختى و بعساكر نصرت مأثر خود پوشانيده بغزا و جهاد كفره و اهل عناد پرداختى آيا براى محمد اين قوت و قدرت بود ؟ امير المؤمنين على ( ع ) فرمود : كه مقدّمه ء لينت حديد در دست داود نبى ايزد مجيد مشهور است اما خداى عزّ و جل به حضرت محمد صلَّى الله عليه و آله و سلَّم اعطاى از آن افضل بظهور آورد زيرا كه ربّ غفور سنگ بغايت صلب صخور را در دست نبى المشكور نرم گردانيد و مادر هنگامى كه از روى استدعا و التماس در تحت رايت نبى الجان و الناس بوديم ديدم كه صخره به بيت المقدس در تحت دست آن رسول ايزد تعالى و تقدس بغايت نرم و املس بود چنانچه مثل خمير گرديد . يهودى گفت :\r\nيا على داود نبى در جبال از خوف عذاب و نكال ايزد متعال بالغدو و الآصال چندان گريست كه چون اراده ء ارتحال و انتقال نمود آن كوهها برفاقت آن نبى لا يزال ساير شدند از خوف آن جبال را بواسطه ء آن نبى متعال بهم رسيد امير المؤمنين على ( ع ) گفت :\r\nاى يهودى درين مقال هيچ گونه قيل و قال نيست اما آنچه عز و جل بمحمد خاتم الرسل اعطا و احسان نمود از آن بسيار ازيد و افضل بود زيرا كه آن خلاصه ء دودمان ، عبد المطلب چون اقامت به نماز شب نمودى از خوف حضرت رحيم الرؤف از سينه و جوف ايشان صوت مثل آواز ديگ مسين مملو از آب كه بر بالاى آتش افروخته باشد در جوش و غليان بود ظاهر و مسموع مىشد چنانچه كسى كه نزديك آن رسول ايزد سبحان بودى شنيدى و اين\r\n","description":"","footnote":"","page_name":" 357 ","page_number":357},
  {"content":"\r\nاز كثرت بكا و اندوه و عنا آن نبى الورى بود با آنكه حضرت عزيز وهاب آن نبوت مآب را ايمن از عذاب و عقاب گردانيده بود ليكن آن رسول مقدس اراده تخشّع و تخضع به حضرت واجب تعالى و تقدس نمود بلكه مطلب ايشان اشارت و ايماء مقتديان و مطيعان و اعلام محبان و پيروان ايشان بطريق عبادت و بندگى ايزد منان بود و آن پيغمبر با عز و اقبال بواسطه ء عبوديت حضرت مهيمن متعال مدت ده سال بر اطراف انگشتان ايستاده عبادت رب العزت كردى تا آنكه قدمهاى مبارك متورّم و سطبر و رنگ عذار گلنارش زرد و معصفر گرديد و در تمامى شب به جهت نماز و بندگى ايزد واهب متحمل شدايد ألم و در تعب بود چون حضرت رب الارباب آن رسالتمآب را بغايت متألم و در تب و تاب يافت از روى مرحمت و احسان عتاب و خطاب مستطاب نمود كه * ( طه ما أَنْزَلْنا عَلَيْكَ الْقُرْآنَ لِتَشْقى ) * ، شيخ ابو على الطبرسى رحمه الله در تفسير جوامع الجامع از بعضى مفسرين نقل كرده كه كلمه ء طه امر رسول مجتبى صلَّى الله عليه و آله و سلم بود تا بهر دو قدم در هنگام اقامت بندگى حضرت ايزد عالم نمود چه آن نبى الامجد در وقت اداى نماز تهجد بيكپاى استقامت نمودى بناء عليه حضرت ايزد عالم امر محمد ( ص ) فرمود كه طى ارض بهر دو قدم نمايد لتشقى اى لتتعب يعنى اى رسول آخر الزمان ما انزال قرآن نموديم براى عمل به احكام آن نه بواسطه ء تعب و مشقت بود چه آن حضرت بنوعى كه مذكور شد در تمامى شب به واسطه ء بندگى ايزد واهب در مشقت و تعب بودى مع هذا آن نبى المستطاب چون به نماز شب اقامت نمودى بخوف آنكه مبادا خواب برو مستولى گردد ريسمان بر سينه بىكينه خود بستى و آن را بر بالاى سر مبارك بر جاى ديگر مستحكم\r\n","description":"","footnote":"","page_name":" 358 ","page_number":358},
  {"content":"\r\nگردانيدى چون ايزد تعالى راضى بمشقت و تعب آن نبى العجم و العرب نبود لهذا امر بخفت آزار و تعب آن برگزيده ايزد معبود نمود با آن حال چندان گريستى كه در بعضى اوقات بيهوش شدى چنانچه يكى از اصحاب روزى به حضرت رسالتمآب گفت يا سيد عالم حضرت مهيمن اكرم ذات فايض البركات شما را بوثيقه كريمه ء * ( لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ ) * مغفور و ايمن از جميع آزار و الم جهنم گردانيد و شما پيوسته محزون و متألم و مقرون بغم و هم شده خود را آزرده ميداريد ؟ حضرت رسول رب غفور گفت چنين است ليكن من دوست ميدارم كه از جمله ء بنده هاى شكور حضرت ايزد صبور باشم و اگر چه جبال با داود نبى واهب متعال ساير گشته با او تسبيح ميكرد اما آنچه حضرت محمد خاتم الرسل به عمل آورد از آن بسيار افضل بود زيرا كه ما در جبل حرا با حضرت نبى الورى بوديم كه آن كوه از شكوه آن حضرت ( ص ) به حركت درآمد در آن وقت سيد البشر به آن جبل فرمود كه قرار گير كه در بالاى تو به غير نبى يا صديق يا شهيد ديگرى مقام پذير نيست في الفور آن كوه به حكم آن رسول ايزد سبوح بامتثال امر آن پيغمبر جليل القدر و اطاعت حكم آن سرور قرار در مقر خود گرفت و ديگر اى يهودى ما در بعضى از اسفار در خدمت حضرت نبى المختار بوديم روزى در هنگام سير و سياحت بكوهى رسيديم ديديم كه از بعضى كوه از روى حزن و اندوه آب چشم بيرون مىآمد حضرت رسول عز و جل فرمود كه يا جبل براى چه در حزن و اندوهى و وجه گريه چيست از جبل آواز بلند گرديد كه يا رسول واهب مجيد پيش ازين مدت مديد است كه حضرت مسيح ( ع ) روزى از بالاى من ميگذشت و مردم را به\r\n","description":"","footnote":"","page_name":" 359 ","page_number":359},
  {"content":"\r\nعذاب و عقاب حضرت مالك الرقاب تهديد و وعيد نموده ميگفت : كه افروختگى آتش جهنم از احجار جبل و اجسام مردم است من از آن روزى كه اين وعيد از آن رسول خداى مجيد شنيدم پيوسته از همان دم تا حال در اندوه و غم گرفتار و متألَّمم كه مبادا من از آن احجار بىهنجار مقهور واحد قهار و به عذاب و عقاب آتش دوزخ گرفتار باشم يا رسول خداى پناه به تو آوردم مرا مطمئن گردانيده از دهشت وحشت آن خوف و آزار بيرون آر آن حضرت نبى الأقدس فرمود كه يا جبل مترس كه واهب مقدس ترا از آن جبل ، نحس نگردانيد و آن كوه جبل كبريت نامؤسس است چون آن كوه اين نويد ، از حضرت رسول صلَّى الله عليه و آله و سلم شنيد دعاى سيد الورى نموده ساكن گرديد . يهودى گفت :\r\nيا على اين سليمان نبى عليه السّلام از حضرت ايزد تعالى و تبارك ملك يافت كه هيچ احدى از بشر و ملك آن عزت از حضرت صمديت نيافت .\r\nامير المؤمنين على عليه السّلام گفت :\r\nيا يهودى آنچه در باب سليمان نبى ( ع ) فرمودى چنان است ليكن آنچه محمد رسول آخر الزمان از حضرت واهب منان يافته زياده از آنست زيرا كه فرشته ء كه قبل از آن به جهت هيچ احدى از انبياء و رسولان به زمين از آسمان نزول و هبوط ننمود بواسطه ء آن نبى ايزد معبود از آسمان به زمين فرود آمد و آن ميكائيل بود كه بعد از نزول گفت يا رسول ملك العلَّام ايزد تعالى بعد از سلام مرا به خدمت شما فرستاده پيغام داد كه ما ترا مختار گردانيديم در آنكه اگر خواهى پادشاه و منعم و مكرم باش و اين مفاتيح\r\n","description":"","footnote":"","page_name":" 360 ","page_number":360},
  {"content":"\r\nخزاين زمين است كه حضرت ارحم الراحمين به خدمت شما اى سيد المرسلين ارسال داشته مقرر گردانيد كه با تو باشد و كوه هاى نقره و طلا در همه جا به همراه شما ساير و داير گردد و اصلا از حكم و فرمان شما برنگردد مع هذا آنچه واهب بيمنت از درجه ء ثواب آخرت كه به جهت شما مقرر كرده در آن هيچ نقصان و خسارت بشما لاحق نگردد و بعد از فوت شما همان شفقت و احسان عايد بشما گردد در آن زمان چون جبرئيل عليه السّلام كه از جمله محبان خالص العقيده ايشان بودند در آن محفل جنت نشان حاضر بود حضرت رسول آخر الزمان از روى استمزاج ايما و اشاره بسوى ايشان نمود جبرئيل ، گفت :\r\nيا نبى الله حضرت ايزد نافع بشما تواضع فرمود و مختار گردانيد كه هر چه اراده نمائى از ثروت و غنى و از فقر و عنا اختيار با شماست حضرت نبى الجليل فرمود كه يا اخى جبرئيل ( ع ) من نبوّت را با فقر و حاجت به حضرت رب العزت اختيار كردم و دوست ميدارم كه پيغمبر و بنده شاكر و محتاج بواحد قادر باشم چنانچه يك روز طعام تناول نمايم و دو روز ديگر گرسنه و منتظر عنايت حضرت ايزد داور باشم تا آنكه در محشر ملحق به برادران خود از انبياى حضرت واحد اكبر گردم چون آن نبى واهب بيچون ترك پادشاهى و ثروت كرده اختيار فقر و نبوت نمود حضرت واجب الوجود حوض كوثر و رتبه ء شفاعت به آن نبى الرحمه عنايت فرمود و اين درجه ء رفعت و كرامت هفتاد مرتبه اعظم از ملك دنيا من اولها الى آخرها و حكومت آنست پس آنگاه حضرت إله آن حبيب الله را بمقام محمود موعود گردانيد .\r\n","description":"","footnote":"","page_name":" 361 ","page_number":361},
  {"content":"\r\nمصنف كتاب ابو على الطبرسى در تفسير جوامع الجامع از مصنفات خود مىفرمايد كه مقام محمود عبارت از مقام شفاعت است و آن مقامى است كه انبياء و پيغمبران و ساير خلائق از اولين و آخرين در آن مكان حاضر گردند در آن روز لواء حمد و شفاعت از حضرت ربّ العزت به او عنايت گردد و هر چه نبى ( ص ) سؤال از حضرت قادر متعال نمايد يا شفاعت خطيئت امت فرمايد بىشبهه و يقين حضرت ارحم الراحمين شفاعت آن سيد المرسلين در حق جميع مخلوقين قبول نمايد و چون روز قيامت قايم گردد در آن محل حضرت عز و جلّ آن خاتم الرسل را بر روى عرش اعظم متمكَّن گرداند و بىشائبه گمان اين رتبه ء ايشان بمراتب افضل و ازيد از مرتبه ء حضرت سليمان عليه السّلام است يهودى گفت : يا على حضرت فالق الأصباح تسخير رياح از براى سليمان ( ع ) نمود كه در غدو و رواح در بلاد ساير بود چنانچه در اول صباح در شهرى بودى و در وقت ظهر در شهر ديگر و در وقت عصر در شهر آخر متمكن و مستقر گشتى ، فلا اقل از شهر تا شهر ديگر مسافت مدّت يك ماه راه كمتر نبود در بعضى از تفاسير به نظر مترجم حقير در تفسير آيه جلالت پايه * ( وَرَواحُها شَهْرٌ ) * الخ از روايت وهب بن منبه رسيد كه سليمان على نبيّنا و عليه السّلام كشتيى ترتيب نمود كه آن را هزار ركن بود و در هر ركنى هزار خانه و در هر خانه وسعت و استقرار هزار عسكر ايشان از آدميان و جنيان بيشتر بود و چون آن نبىّ حضرت بيچون را اراده سير و سفر در ضمير مستقر گشتى حكم فرمودى تا طوائف تبعه آن رسول عاليشان هر يك به مكان و محل كه مستقر و مسكن ايشان بودى\r\n","description":"","footnote":"","page_name":" 362 ","page_number":362},
  {"content":"\r\nدر اركان آن كشتى قرار گرفتندى پس از آن امر بديوان نمودى كه در تحت آن مركب درآمده آن را آن مقدار مرتفع گردانيد كه باد در ته آن تواند درآمد چون ديوان بموجب حكم آن نبى ايزد سبحان در تحت آن كشتى درآمده آن را به قدر سه ذرع مرتفع ميگردانيدند في الفور باد بامر حضرت خلاق العباد در ته آن كشتى درآمدى و آن را برداشتى و بهر مكان كه حضرت سليمان ( ع ) فرمودى به آن شهر برده گذاشتى و پيوسته مسافرت و سير و سلوك آن حضرت در ايام سياحت بدين نهج مقرر بود .\r\nحضرت امير المؤمنين على ( ع ) فرمود :\r\nكه يا يهودى آنچه در باب تسخير رياح بواسطه ء سليمان ( ع ) بيان نمودى چنان است ليكن اعطا و احسان كه حضرت واهب منان به خاتم پيغمبران نموده افضل از آنست زيرا كه آن سيد البشر از مسجد الحرام در وقتى كه روانه مسجد اقصى گرديد و آن مسافت و سير يك ماه است و از آنجا سير و عروج بملكوت سموات كه مسافت پنجاه هزار ساله را هست تمامى اين مسافات بيغايات را در اقل از ثلث شب در هنگام معراج آن سيد العجم و العرب طى نموده تا آنكه بساق عرش مجيد رسيد پس نزديك بعلم گرديد و به آن چسبيد و از آنجا او را بجنت برده به بالاى رفرف سبز مشرّف گردانيدند صاحب صحاح اللغه ميفرمايد كه رفرف جامه سبز است و صاحب تفسير جوامع الجامع ميفرمايد كه رفرف نوع از بساطست و بعضى رياض جنت را رفرف گويند كه فرشهائى از هر ثياب كه عريض بود آن را رفرف گويند و چون آن نبى الأشرف به رفرف مشرف گرديد نور آن محل بصر آن خاتم الرسل را خيره گردانيد پس عظمت حضرت عز و جل را به چشم دل به نظر درآورد و بديده ء سر حضرت ايزد\r\n","description":"","footnote":"","page_name":" 363 ","page_number":363},
  {"content":"\r\nاكبر مرئى آن سرور نشد و فاصله ميان آنچه به نظر قلب آن نبى العجم و العرب درآمد و ميان ايشان به مقدار فاصله دو كمان يا كمتر از آن بود * ( فَأَوْحى إِلى عَبْدِه ما أَوْحى ) * پس وحى فرستاد بسوى بنده خود آنچه فرستاد از علوم غريبه و احكام شرعيه و غير آن . صاحب جوامع الجامع در تفسير مذكور نقل كرده كه بعضى گفته اند كه حضرت عز و جلّ در آن محل بخاتم رسل وحى فرستاد كه جميع انبياء و رسل و امتان ايشان را دخول بهشت عنبر سرشت تا شما داخل جنت نشويد حرام است بلكه ميسّر و ممكن نيست و بعضى حقايق ديگر كه در آن اثر به حضرت سيد البشر وحى فرستاد و اعلام نمود در آيه سورة البقره مذكور و مشتهر است و هو قوله تعالى * ( لِلَّه ما فِي السَّماواتِ وَما فِي الأَرْضِ وَإِنْ تُبْدُوا ما فِي أَنْفُسِكُمْ أَوْ تُخْفُوه يُحاسِبْكُمْ بِه الله فَيَغْفِرُ لِمَنْ يَشاءُ وَيُعَذِّبُ مَنْ يَشاءُ وَالله عَلى كُلِّ شَيْءٍ قَدِيرٌ ) * و حضرت ايزد تبارك و تعالى مضامين اين آيه ء وافى هدايت را بر انبيا و مرسلين كه از نسل آدم اب النبيّين بهم رسيدند تا هنگام بعثت حضرت نبى الرحمه محمد ( ص ) بر ايشان و امم آن اعيان عرض نمود قبول ، حمل آن از واسطه ء كثرت ثقل آن ننمودند حضرت رسول ( ص ) خود بسعادت و اقبال قبول نمود و بر امت خود عرض كرد آن جماعت نيز اطاعت آن سيد البريه نموده قبول فرمودند چون حضرت واهب بيچون ديد كه امت نبى الرحمه قبول امر و حكم رسول نمودند دانست كه ايشان طاقت و قدرت حمل آن ندارد در وقتى كه حضرت نبى المكرم بساق عرش اعظم رسيد ايزد علام بواسطه مزيد تأكيد در افهام و اعلام سيد الانام تكرار آن كلام نموده نقل آن را كرّه ء ثانيه بايشان اظهار و اعلان فرمود چون حضرت ربّ العزت در آن وقت\r\n","description":"","footnote":"","page_name":" 364 ","page_number":364},
  {"content":"\r\nگفت كه * ( آمَنَ الرَّسُولُ بِما أُنْزِلَ إِلَيْه مِنْ رَبِّه ) * حضرت رسالتمآب در آن هنگام از طرف خود و امت جواب مالك الرقاب فرمود كه * ( وَالْمُؤْمِنُونَ كُلٌّ آمَنَ بِالله وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه ) * چون حضرت خاتم الرسل در آن محل اين كلمات مخالصت آيات ذكر نمود حضرت عزّ و جلّ براى آن حضرت و امت او ذكر مغفرت و جنت فرمود به شرط آنكه آنچه قبول آن نمودند بحيز عمل و ظهور آرند ، بعد از آن رسول آخر الزمان گفت بار خدايا چون اين احسان نسبت به من و امتان ظاهر و عيان گرديد پس ما را امت آمرزيده و مرجع و مآب ما را بسوى خود گردان چنانچه فرمود كه * ( غُفْرانَكَ رَبَّنا وَإِلَيْكَ الْمَصِيرُ ) * حضرت ايزد بصير در جواب سيد البشير و النذير فرمود كه ترا و امت ترا آمرزيدم ، بعد از آن حضرت واهب بىامتنان به حضرت نبى آخر الزمان گفت يا محمد چون شما قبول عمل آنچه درين آيه است با شدايد مشقت و عظمت آن نموديد و امت شما نيز اطاعت در اين امر كردند و من قبل از اين بانبياى پيشين و امم ايشان تكليف عمل به اين آيه ء وافى هدايت نمودم قبول ننمودند و چون شما و امّت متحمّل اين همه شدائد و مشقت شديد بر من واجب و لازم گرديد كه سختى آن را از تو و امّت تو رفع نمايم پس آنگاه حضرت واهب آله فرمود * ( لا يُكَلِّفُ الله نَفْساً إِلَّا وُسْعَها ) * يعنى حضرت عزيز لطيف هيچ احدى را تكليف بما فوق قدرت و قوّت البته ننمايد بلكه رب العزّه به قدر وسعت قدرت تكليف هر امت به عمل خير نمايد چنانچه فرمود كه * ( لَها ما كَسَبَتْ ) * يعنى از خير و نيكوئى * ( وَعَلَيْها مَا اكْتَسَبَتْ ) * يعنى از شر و بدى زيرا كه بذريعه ء كريمه * ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * بىشبه هر احدى بجزا و پاداشت و عمل خود از نيك و بد به آن رسد خواه قليل و خواه كثير ، و خواه معتبر و خواه قطمير حتى مثقال ذره از خير و شر جزاى آن بفاعل آن\r\n","description":"","footnote":"","page_name":" 365 ","page_number":365},
  {"content":"\r\nلاحق و عيان گردد چون رسول مجيد از حضرت ايزد حميد اين سخن شنيده و اين عنايت بيغايت نسبت به خود و امت ديد گفت بار خدايا مرا بمزيد اين عنايت و احسان مفتخر و سرفراز گردان حضرت ايزد سبحان فرمود كه يا رسول آخر الزمان هر چه خواهى سؤال كن حضرت نبى ايزد متعال گفت * ( رَبَّنا لا تُؤاخِذْنا إِنْ نَسِينا أَوْ أَخْطَأْنا ) * يعنى اى پروردگار ما را مؤاخذه به نسيان و خطاء ما منماى حضرت عزّ و جلّ فرمود كه من بواسطه احترام و اكرام شما و امت ترا مؤاخذه به نسيان ننمايم و اما امم پيغمبران پيشين هر گاه امر يا حكم حضرت إله را احيانا اگر فراموش ميكرده اند من كه ايزد وهابام ابواب عذاب و نكال و عقاب بر آن طايفه مفتوح مينمودم ليكن از امت تو مرفوع گردانيدم و اگر احيانا امم انبياى سابقه خطا در اوامر و احكام ما ميكردند آن جماعت را مؤاخذه بان خطا و عقوبت به آن عمل بىادا ميكردم و اين بليت ، عقوبت از امت تو مرتفع گردانيدم به جهت كرامت و حرمت و عزت كه ترا در نزد منست در آن وقت حضرت نبى الرحمه گفت بار خدايا چون اين احسان و عطيت نسبت به من و امت از روى مرحمت نمودى براى من احسان زيادت گردان حضرت خداى تبارك و تعالى فرمود كه يا نبى الورى آنچه خواهى سؤال نماى در آن هنگام رسول مجتبى گفت :\r\n* ( رَبَّنا وَلا تَحْمِلْ عَلَيْنا إِصْراً كَما حَمَلْتَه عَلَى الَّذِينَ مِنْ قَبْلِنا ) * و از لفظ اصر شدائد و سختيهاى تكاليف شرعيه كه سابقا بر امم انبياى سابقه واجب و لازم بود اراده نمود و صاحب صحاح اللغه فرمود كه اصر گناه و ثقل آنست استدعاى محمد مصطفى صلَّى الله عليه و آله و سلَّم از حضرت واجب تعالى\r\n","description":"","footnote":"","page_name":" 366 ","page_number":366},
  {"content":"\r\nآن بود كه تكاليف ثقيله شرعيه كه بر امم انبياى سالفه واجب بود باز آن را بر امت من كه طاقت حمل آن ندارند محمول مگردان حضرت قادر وهاب در جواب رسالتمآب فرمود كه : اين آصار ثقيله كه بر امم انبياى سالفه لازم بود از امم تو اى سيد عالم برداشتم يا محمد من چند بقعه از زمين براى نماز و بندگى امم انبياى سابقين اختيار كردم و در غير آن بقاع نماز ايشان را قبول نميكردم هر چند آن بقعها از خانهاى ايشان دور بود من ايشان را مأمور ميگردانيدم كه به آن محال رفته نماز و بندگى من بجاى آرند ليكن بواسطه ء امت تو اى رسول امجد تمامى زمين را مسجد و معبد گردانيدم و همگى امكنه زمين را به جهت امت تو پاك و مطهّر كردم و اين نيز از اصار شدائد بر امم انبياى سابقه پيش از زمان بعثت تو اى نبى الاكرم بود بواسطه ء كرامت تو از امت تو رفع كردم و نيز هر گاه يا محمد لباس امم انبياى پيشين ملوث به نجاست ميگرديد چون آب بواسطه ء آن امم مطهر نبود محل متنجس را مقراض ميكردند اما به جهت امّت تو اى نبى جليل القدر آب را طهور و مطهر گردانيدم و اين نيز از شدائد و اصار امم سابقه بود او از واسطه ء اكرام و احترام تو اى نبىّ الانام از امت تو مرتفع شد و امم پيغمبران پيشين قرابين خود را كه به جهت نذور و عهود با توجه نزع ميكردند از منازل بعيده بر دوش خود گرفته به بيت المقدس مىآوردند . اگر قربانى ايشان را قبول مىكردم آتشى مىفرستادم تا آن را اكل مىنمود و آن كس خوشحال و مرفه البال به موطن و محال خود مراجعت ميفرمود و اگر قبول نميكردم با كمال حزن و غم و بغايت مضطرب و متألم بمقام خود معاودت مىنمود اما محل قبول قربانى\r\n","description":"","footnote":"","page_name":" 367 ","page_number":367},
  {"content":"\r\nامت ترا اى سيد عالم شكم مساكين و فقراى امت تو گردانيدم و اى حبيب من اگر قبول قربانى اغنياى امت تو نمايم او را بأجر اضعاف مضاعفه مأجور گردانم و اگر قبول قربانى ننمايم از آن كس البته البته عقوبات و شدائد دنيا بردارم و اين نيز از آصار امم سالفه بود و از امت تو برداشتم و ايضا از آصار امم پيشينيان آن بود كه بر ايشان پنجاه نماز فرض بود در عين ظلمت شب و در ميان روز اين از شدايد و سختيها بود كه بر امم سابقه واجب گردانيدم اما از امت تو بواسطه ء عزت و اكرام شما برداشتم و بر امت تو در اطراف ليل و اطراف نهار در اوقات نشاط ايشان واجب ساختم و بر امم سالفه يا محمّد پنجاه نماز را در پنجاه وقت فرض گردانيدم و اين نيز از آصار و شدايد امم انبياى سابقين بود و اين آصار و سختى از امت تو مرفوع شد و امت ترا پنج نماز در پنج وقت و اجر و ثواب پنجاه ركعت را درين نماز پنجگانه مقرر داشتم بواسطه ء امت تو و اگر امم سالفه حسنه بحيّز ظهور ميرسانيدند ما نيز در عوض يك حسنه ايشان يكحسنه در ديوان عمل آن طايفه ء مسجل ميگردانيديم و نيز در عوض سيئه واحده ء ايشان همان يك سيّئه در دفتر عمل آن امم مرقوم و مكتوب ميگرديد و اين هم از آصار و سختيهاى امم سالفه بود و اما اين شدائد از امت تو اى نبى الأمجد مرفوع گردانيديم و يكحسنه ايشان را معوض بده حسنه ساختم و سيّئه واحده ء امّت ترا همان يك سيّئه در ديوان عمل ايشان مرقوم و عيان گردانيدم و نيز اگر امم پيشينيان يكى قصد فعل حسنه مينمودى ليكن آن را بحيّز حصول و ظهور نميرسانيدند ثواب و حسنه بواسطه آن كس قلمى نشدى اما به جهت امت شما به مجرد قصد فعل خير يك حسنه در ديوان عمل\r\n","description":"","footnote":"","page_name":" 368 ","page_number":368},
  {"content":"\r\nاو مسجّل گردد و بوثيقه ء * ( مَنْ جاءَ بِالْحَسَنَةِ فَلَه عَشْرُ أَمْثالِها ) * بعد از عمل ، آن يكحسنه بنوعى كه مذكور شد و ثواب ده حسنه بايد و از عمل يك سيّئه به همان سيّئه مجزى گردد و از قصد سيّئه مسنى نگردد و در ديوان عمل او سيّئه ء بدون فعل آن مسجّل و عيان نگردد و اين از شدايد و آصار امم سالفه بود و بر امت تو مرتفع گرديد و نيز امم انبياى سابقه هر گاه مرتكب فعل خطيئت و گناه مىگشتند گناه او را بر در خانه او مكتوب ميگردانيدند يعنى كرام الكاتبين يا ملك ديگر از ملايكه رب العالمين به حكم احكم الحاكمين گناه او را بدر خانه ء او مرقوم و مكتوب ميگردانيدند و توبه گناه ايشان چنان بود كه هر طعامى كه بمذاق مذنب لذيذ و دوستر بودى حضرت عزيز علام آن طعام بر او به مجرد توبه حرام كردى و بعد از توبه مدة الحيوة بر آن كس به حكم ايزد اقدس حلال نشدى و اگر از امم انبياى سالفه مرتكب يك گناه گشتى و پنجاه سال يا هشتاد سال يا صد سال توبه و استغفار بر آن گناه ناهنجار كردى من قبول توبه او نمينمودم تا او را در دنيا بيك نوع عقوبت نميفرمودم و اين از آصار و شدايد امم پيشينيان بود اما اين سختيها را از امت تو اى نبى الرحمه برداشتم چنانچه اگر يكى از امتان تو اى حبيب الله بيست سال گناه كند يا جمعى سى سال يا چهل سال يا صد سال استعمال وزر و گناه نمايند پس از آن توبه و انابت نموده اظهار ندامت و رجعت فرمايند بلكه اگر طرفة العين از فعل و عمل خود توبه و پشيمانى نمايد تمامى گناه او را مغفور گردانم و اصلا او را معذب و مقهور نگردانم حضرت رسول مجتبى بعد از رؤيت احسان ما لا كلام از حضرت واهب علام گفت بار خدايا هر گاه\r\n","description":"","footnote":"","page_name":" 369 ","page_number":369},
  {"content":"\r\nاين همه احسان و اعطا نسبت به اين بنده و امتانم نمودى و بمزيد آن مرا با امّت ممتاز و سرفراز گردان . ايزد متعال گفت : اى رسول ما اقبال هر چه خواهى سؤال كن . حضرت رسول ايزد معبود فرمود :\r\nكه * ( رَبَّنا وَلا تُحَمِّلْنا ما لا طاقَةَ لَنا بِه ) * حضرت تبارك و تعالى ذكره گفت :\r\nيا نبى الرحمه اين احسان و مرحمت نسبت بامت تو معمول گردانيدم و عظم بلايا و ألم كه بموجب امر و حكم من بر امم انبياى سالفه و ساير بنى آدم منزل شدى همگى آن را اى نبى الورى از امت تو برداشتم و دايم امر و حكمم چنان بود كه بر هيچ طايفه از خلقان تكليف بما فوق طاقت ايشان هيچ زمان ننمايم فكيف راضى به تكليف امت تو بما لا طاقة لهم گردم در آن دم حضرت سيد عالم گفت :\r\n* ( وَاعْفُ عَنَّا وَاغْفِرْ لَنا وَارْحَمْنا أَنْتَ مَوْلانا ) * حضرت رب العزت در جواب فرمود : كه امتان تو هر كه توبه و ندامت از وزر و خطيئت نمايد او را مستوجب رحمت و مغفرت خود گردانم و بوسيله ء آن معصيت مأيوس و محروم از احسان و عنايت جنت خود نگردانم پس آنگاه حبيب الله ( ص ) فرمود : كه * ( فَانْصُرْنا عَلَى الْقَوْمِ الْكافِرِينَ ) * . در آن محل حضرت عزّ و جلّ فرمود : كه يا خاتم الرسل امت تو در زمين بغايت عزيز در نظر و نيكو در بصر ساير مخلوقيناند چنانچه خال سفيدى كه درگاه وى سياه باشد قدرت و قهر امتان تو اى رسول عاليشأن بر ساير آدميان زياده از روى وضوح و عيان است هر كرا خواهند به خدمت و بندگى خود گيرند و باقى طوائف امم را قدرت استخدام امت تو اى نبى الأكرم نيست بواسطه ء مزيد احترام و اكرام شما از ساير رسل و انبياء\r\n","description":"","footnote":"","page_name":" 370 ","page_number":370},
  {"content":"\r\nدر نزد من كه حضرت ايزد مهيمنم آنگاه حضرت واهب إله فرمود : كه يا رسول آخر الزمان بر من واجب و لازم از روى حجت و برهان است كه دين ترا اظهر و احسن از تمامى اديان گردانم بلكه در شرق و غرب زمين به غير دين تو اى سيد المرسلين مذهب و آئين باقى نگذارم و تمامى ملل از اهل زمين بردارم و بجز دين تو اى نبى البريه با كسى كه به اهل دين تو جزيه دهد هيچ دين در روى زمين نگذارم چون امير المؤمنين على عليه السّلام كلام صدق التيام به اين مقام رسانيد يهودى گفت :\r\nيا على ( ع ) حضرت رب العالمين تسخير شياطين بواسطه ء سليمان عليه السّلام نمود و آن طايفه عفاريت را در صبح و شام مطيع و منقاد امر و حكم آن نبى عاليمقام گردانيد تا آنچه از محارب و تماثيل صور كه در ضمير انور سليمان تصوّر ميگرديد و آن نبى جليل القدر اراده ء وقوع آن كردى آن جماعت به مجرد ارادت آن حضرت في الفور بر منصه ء ظهور ظاهر و صادر ميگردانيدند .\r\nصاحب تفسير جوامع الجامع نقل كرد از حضرت امام الناطق جعفر بن محمد الصادق عليه السّلام كه محاريب عبارت از بيوت شريفه است يعنى مساجد و قصور كه عبادت ايزد غفور در آن معبد بحيّز عمل و ظهور ميرسانيدند و تماثيل هر صورتى است كه مصوّر آن را تصوّر كرده باشد از حيوان و غيره و بعضى گفته اند تماثيل عبارت از تصوّر صور غير حيوانات است مثل صورت اشجار و غير آن امير المؤمنين على عليه السّلام گفت :\r\nيا يهودى آنچه در باب تسخير ديوان به جهت سليمان و اطاعت و انقياد امر و فرمان آن نبى عاليشأن بيان كردى چنان بود ليكن اعطا و\r\n","description":"","footnote":"","page_name":" 371 ","page_number":371},
  {"content":"\r\nاحسان حضرت قادر سبحان نسبت برسول آخر الزمان زياده از آنست زيرا كه ديوان مسخر سليمان تمامى آن شياطين مقيم بر كفر و عصيان بودند و حضرت واهب منان ديوان را از جهت اقرار به نبوّت خاتم پيغمبران مسخّر بايمان گردانيد لهذا از طوايف تسعه جنّيان و اشراف ايشان بواسطه ء اطاعت و بندگى ايزد ديان به خدمت نبى الانس و الجان آمدند يكى از آن جنّيان از نصيبين و هشت نفر ديگر از بنى عمرو بن عامر از أجنه بودند من از آنجا گذشتم و آن جماعت را ديدم و هملكان و مرزبان و نضاه و هاضب و عمير و اين طايفه آن جماعتاند كه حضرت خداى تبارك و تعالى در قرآن لازم الاذعان در حق ايشان ميفرمايد كه : * ( وَإِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ ) * و ايشان نه نفرند در آن زمان حضرت رسول قادر سبحان در بطن نخل اقامت داشتند چون اعيان و اشراف جن به خدمت رسول حضرت ، ذو المنن مشرف گشتند حضرت نبى ايزد مجيد از آن طايفه پرسيد كه چرا دير آمديد ايشان شروع در معذرت كردند و گفتند : * ( وَأَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ الله أَحَداً ) * يعنى آن جماعت گفتند : يا رسول الله صلَّى الله عليه و آله و سلَّم گمان ما جنيان چنان بود كه هنوز حضرت ايزد متعال رسول هادى به جهت هدايت امت ارسال ننمود چون تحقيق ما گرديد كه حضرت واهب متعال شما را الحال بواسطه ء ارشاد و هدايت ارباب ضال ارسال داشته به خدمت رسيديم تا از شرف صحبت كثير المنفعت تو اى سيد البريه مشرف گشته تعليم آداب شرع و ملت ترا فراگرفته باوطان خود مراجعت كرده اقوام و اقرباى خود را ما هر يك تعليم و ارشاد نمائيم حضرت نبى الرحمه ( ص )\r\n","description":"","footnote":"","page_name":" 372 ","page_number":372},
  {"content":"\r\nفرمود شما هر يك بايد كه معاودت بمنازل خويش نموده تبعه و عشاير و اقوام خود را برداشته حاضر شويد حسب الفرموده عمل نموده بسرعت تمام هر يك اقوام خود را برداشته تا هفتاد هزار نفر به خدمت سيد البشر آمده مبايعت به آن حضرت نمودند و تعليم آداب روزه و نماز و زكات و حج بيت الله الحرام و جهاد كفره ء لئام و نصايح اهل اسلام گرفتند و معذرت كه بعرض اشرف آن حضرت رسانيدند آن بود كه گفتند : يا رسول الله ( ص ) اين اقوام ما تمامى گمراه گشتند و طريق شرك و كفر برداشتند و نسبت فرزند و زن به حضرت واهب ذو المنن ميدادند به حمد الله و حسن توفيقه از شرف دريافت صحبت با سعادت تو اى نبى الرحمه بادراك دين و ملت مستسعد شدند آنگاه حضرت ولى الله گفت :\r\nاى يهودى اين احسان و امتنان از حضرت قادر سبحان نسبت به خاتم پيغمبران بمراتب افضل و ازيد از آن است كه نسبت به حضرت سليمان واقع شد بعد از آن فرمود كه سبحان الله منزه و مبرّا خالقى كه بواسطه ء اثبات نبوت و اظهار رسالت محمد صلَّى الله عليه و آله و سلَّم بعد از آنكه شياطين و جن و غيرها متمرّد از حكم و فرمان اكثر انبيا و رسولان بودند مطيع و مسخر آن نبى الانس و الجان گردانيد و زعم و گمان شياطين چنانست كه حضرت ايزد از كسى متولد گرديد لهذا قادر مجيد آن حضرت را بر جن و انس مبعوث گردانيد تا آن سيد المرسلين ارشاد و هدايت ثقلين نمايد :\r\nيهودى گفت يا على چنان مذكور و مشهور است كه يحيى حضور نبى رب غفور بود و واهب بيمنّت به آن حضرت در ايام صبوت اعطاى رتبه نبوت و\r\n","description":"","footnote":"","page_name":" 373 ","page_number":373},
  {"content":"\r\nاحسان فهم و حلم و حكمت نمود و آن نبى عزيز را معزز و مكرم فرمود مع هذا آن حضرت چندان گريست كه اطراف چشم ايشان بر مثال جويهاى آب روان بود با آنكه صاحب ذنب و عصيان نبود پيوسته محزون و نالان بود و مدام در صوم وصال و در بندگى ايزد متعال اشتغال داشتى و به غير رضا و اطاعت رب العزّت شيوه نداشتى . اى عزيز صوم وصال عبارت از صوميست كه چون روز صوم به آخر رسد اصلا ميل به غذا ننمايد و روز ديگر پيوسته به آن نيت روزه كند خواه سه روز چنين كند يا بيشتر و اين در شرع انبياى سابقه جايز بود امير المؤمنين على گفت :\r\nيا يهودى آنچه در باب زهد يحيى و نبوت و تقوى آن نبى ايزد تبارك و تعالى بيان نمودى چنانست اما آنچه حضرت عز و جل بمحمد خاتم ، الرّسل احسان و اعطا نمود از آن افضل بود زيرا كه يحيى در زمانى بود كه ايام جاهليت و احيان بتپرستى نبود اما حضرت محمد صلَّى الله عليه و آله و سلَّم از رب العزّت فهم و حكمت در ايام صبوت فيما بين عبده ء اوثان و احزاب شياطين يافته هرگز در ايّام اعياد و سرور و ازمان جشن و حضور ايشان اصلا ، رغبت و ميل به آن طوائف ننمودى و بسرور و نشاط آن جماعت خوش حال و مسرور نگشتى و رغبت به آن طايفه وخيم العاقبه نفرمودى و هرگز دروغ به آن كفره ء لئام آن نبى العلام نگفتى زيرا كه آن نبى كريم پيوسته امين و صادق و حليم بودى و آن نبى ايزد متعال در هفته و اقل و اكثر در صوم وصال بودى جمعى به عرض آن حضرت معروض گردانيدند كه يا رسول رب العزه چرا متحمّل اين شدايد و مشقت ميگردى و از شما وزر و خطيئت صادر و سانح نگشته تا بوسيله ء\r\n","description":"","footnote":"","page_name":" 374 ","page_number":374},
  {"content":"\r\nآن مرتكب و متكفل اين تعب و زحمت گردى آن نبى الرحمه در جواب امت ميفرمود كه من مثل شما نيستم و پيوسته من بظل عنايت حضرت مهيمنم هر گاه خواهد مرا ايزد وهاب طعام و آب دهد و آن حضرت چندان گريستى كه مصلاى ايشان از آن تر شدى از ترس خداى عزّ و جلّ با آنكه ذنب و جرم با آن خاتم الرسل نبود .\r\nيهودى گفت يا امير المؤمنين ( ع ) اين عيسى بن مريم بزعم قوم او در ايام صبوت متكلم گرديد . امير المؤمنين على عليه السّلام گفت :\r\nاى يهودى نصارى آنچه در باب تكلم مسيح ابن مريم در مهد ميگويند صادقند و در آن خلافى نيست اما محمد صلَّى الله عليه و آله و سلَّم چون از ماجده ء والده متولد گرديد و به زمين رسيد همان دم آن مبارك قدم دست چپ بر زمين زد و دست راست بسوى آسمان برداشت و لبهاى مبارك خود را آن برگزيده ايزد مجيد بتوحيد آفريننده ء بىمنت متحرّك گردانيد و از دهان آن سيد الانس و الجان نورى ساطع و لامع گرديد كه همگى اهل مكه قصور و دور بصرى شام و حوالى آن را بالتمام به نظر درآوردند صاحب صحاح اللغة نقل كرد كه بصرى موضعيست در ولايت شام كه سيوف بسيار خوب در آن محل بانجام رسد و نسبت سيف به آن مكان دهند و سيف بصرائى گويند . و نيز اى يهودى قصرها و سراهاى حمير و حوالى و نواحى آن از اراضى يمن مرئى و منظور اهل مكه در وقت تولد از لمعان نور آن رسول مهيمن گرديد و نيز از پرتو نور آن رسول رب غفور دور اصطخر فارس و ساير عمارات ولايات شيراز و حوالى آن منظور سكان مكه گرديد و تمامى جهان در شب\r\n","description":"","footnote":"","page_name":" 375 ","page_number":375},
  {"content":"\r\nولادت با سعادت آن رسول آخر الزمان از لمعان نور ايشان منور و تابان بلكه مانند روضه ء رضوان و بوستان جنان گرديد تا آنكه كفره ء جن و انس و شياطين لعين متفزّع گشته غمگين شدند و گفتند : البته در زمين حادثه صادر و سانح شده و افواج ملائكه در آن شب صعود و نزول از ميمنت قدوم مسرّت لزوم رسول مىنمودند و تسبيح و تقديس ايزد مقدس ميفرمودند و نجوم نيز در آن شب بعضى متساقط و بعضى مضطرب بودند و آن همه علامت و نشان ميلاد آن حضرت به جهت سكنه هاى تمامى امصار و بلاد بود و چون قبل از ولادت آن صاحب سعادت شياطين ملاعين را قدرت و قوت سير و سياحت تا آسمان سيم بود ابليس پر تلبيس بواسطه ء رؤيت و مشاهدت آن عجائب حادثه با شياطين قصد سير سموات ثلثه و استماع و استمزاج علَّت ، وقوع آن حادثه نمود هنوز به آسمان اوّل نرسيده بود كه به حكم ايزد معبود آن لعين با ساير تبعه ء ملاعين خود از سير عروج و صعود سموات ممنوع و مردود گرديد و از جلالت رتبه ء نبوّت و رفعت پايه ء رسالت آن حضرت از روز ولادت تا قيام قيامت از صعود سموات و استراق سمع و دزديده شنيدن اقوال ملايكه رب العزة محروم و مأيوس گرديد . صاحب تفسير جوامع الجامع در تفسير مذكور ذكر و بيان نمود كه شياطين تا ايام تولَّد عيسى بن مريم در صعود و عروج سموات ممنوع نبودند و پيوسته آن ملاعين بعد از عروج استراق سمع از ملايكه سكنه ء سموات سبعه نموده مراجعت بارضين مينمودند و بروايت ابن عباس رضى الله عنه چون عيسى ( ع ) متولَّد گرديد شياطين از صعود سموات سبعه و استراق سمع از ملايكه اعلى محتجب و ممتنع شدند الا از سه\r\n","description":"","footnote":"","page_name":" 376 ","page_number":376},
  {"content":"\r\nآسمان كه تا به آن مكان تردّد ميكردند و چون رسول آخر الزمان تولد يافت آن طايفه ضاله از عروج و صعود سموات سبعه ممنوع گشتند و هر گاه اراده ء اين هوس و طرب نمايند به جهت جلالت نبوت آن صاحب ارشاد و هدايت از روز ولادت آن نبى العجم و العرب به حكم حضرت ايزد واهب ملايكه برمى تبارك و شهب آن ملاعين را از عروج ممنوع و محتجب ميگردانند تا روز قيامت يهودى گفت :\r\nيا على قوم عيسى را گمان چنانست كه آن حضرت باذن و قدرت عزّ و جلّ اكمه و ابرص امت را بريء از آن مرض ساخته و صحت كرامت مينمود امير المؤمنين على ( ع ) گفت كه : چنان بود اما بدعاى حضرت محمد ( ص ) جمعى كثير از ذوى العاهات امّت شفا و صحت يافتند چنانچه در وقتى از اوقات آن ، شافع العصات با جمعى نشسته بود كه يكى از مستسعدين مجلس سامى و محفل گرامى از حال يكى از اصحاب آن حضرت كه صاحب فراش از كوفت خاص بود ، سؤال نمود و گفت :\r\nيا رسول مجتبى فلانى از اصحاب شما مبتلا ببلائى گرديد كه بر مثال جوجه شده اصلا او را ريش و پر در بال و بر نماند حضرت نبى المحمود امر باحضار آن مريض فرمود چون حاضر گرديد بعينه آن شخص از شدّت رنج و بلا مثل جوجه بىپر و پا شده رسول ايزد مجيد از آن مبتلى پرسيد كه تو در ايام صحت و تندرستى هيچ دعا بواسطه ء رفع بعضى وزر و خطيئت و گناه و ذلت خود ميكردى ؟ گفت : بلى يا رسول الله ( ص ) هميشه از عذاب و عقاب آخرت در خوف و انديشه بودم و پيوسته دعا ميكردم و ميگفتم كه يا رب مرا\r\n","description":"","footnote":"","page_name":" 377 ","page_number":377},
  {"content":"\r\nهر گونه عذاب و عقاب در آخرت بواسطه ء گناه و خطيئت خواهى كرد استدعا و التماس از تو اى واهب العطيات آنست كه مرا معجلا در دار دنيا به آن بليه و عذاب معذب گردانى تا مرا در آخرت در حفظ ظل رحمت خود مستظل گردانيده به عذاب نوع عقوبت معاقب نگردانى . رسول ايزد تبارك و تعالى گفت :\r\nفلان چرا بدين كلمات مستدعى و متكلم نشدى كه : * ( رَبَّنا آتِنا فِي الدُّنْيا حَسَنَةً . . . ) * * ( وَقِنا عَذابَ النَّارِ ) * چون آن مرد بيمار اين كلام از حضرت نبى المختار شنيد في الفور به حكم آن رسول رب غفور به آن كلمات مصادقت آيات متكلم و مترنم گرديد در همان دم بمجرّد قول اين كلمات و تكلم شافى هر الم او را از آن بليه و الم شفا بخشيده بيغم و هم گردانيد و در ساعت آن مرد چنان چه شتر را از بند عقال مستخلص و بىاثقال گردانيد از بند آن الم خلاصى يافته صحيح و سالم شده از اعتلال تصاريف نكبت دهر بر مثال صحيح گرديد و بعد هذا تا هنگام ارتحال و انقضا هرگز مقرون بعلل جوف و جوارح و اعضا نشد بلكه پيوسته مفروق از علل از يمن دعاى تعليم آن خاتم الرسل بود و تا در ربقه حيات بود مدام با حضرت سيّد الأنام يا با ما بود و ايضا اى يهودى مردى مجذومى از جهينه كه اكثر گوشت اطراف بدن آن شخص ريخته و مقطوع شده بود به خدمت آن رسول ايزد معبود حاضر كردند چون چشم آن مرد بر جمال خورشيد سيماى آن رسول ايزد متعال افتاد شكايت بيغايات از آن بليت نمود در ساعت حضرت نبى المحمود قدح مملو از آب از اصحاب طلب فرمود چون قدح آب حاضر شد دم مبارك بر آن دميد ، بلكه قطره ء چند از آب دهان مبارك خود در آن قدح ريخت و به آن مريض اعطا نمود و گفت تمامى ابدان خود را به اين آب ممسوح گردان و چنان كن\r\n","description":"","footnote":"","page_name":" 378 ","page_number":378},
  {"content":"\r\nكه اين آب بر تمامى بدن تو رسد كه بىشبه حضرت شافى على الاطلاق ترا ازين بليه شفا دهد آن مجذوم بموجب فرموده عمل نموده به نحوى از آن الم صحّت يافت كه گوئيا هرگز اسناد آن كوفت بايشان نشده و او مسند اليه بان بليه نبود ، و نيز شخص عربى ابرص كه اكثر محال بدنش متبرص شده بود آن حضرت همان نوع آب دهان در ظرف آب انداخته به آن مبروص داد به مجرد مسح موضع برص به آن آب از يمن لعاب حضرت رسالتمآب صحت يافته در حال در كمال تندرستى و مسرت گشته به منزل و مآب خود مراجعت و معاودت نمود و بعد هذا هرگز تصور حقائق آن مرض در قوه ء متخيّله ء او نگذشته و پيوسته بوسيله ء تصديق نبوّت آن حضرت و اطاعت و متابعت او انقياد آداب و احكام شرايع دين و ملت آن نبى الرحمه كار دنيا و آخرت او بر صحت و استقامت بود . اى يهودى اگر ترا گمان چنان باشد كه حضرت عيسى ( ع ) ذوى العاهات را شفا و صحت ميداد روزى حضرت رسالتمآب با بعضى از اصحاب نشسته بود كه ناگاه عورت از در درآمد و گفت يا رسول الله ( ص ) پسرم مشرف بر موت شده با آنكه هيچ نوع مرض در بدن او متعرض نشده و اصلا كوفتى ازو ظاهر نيست سواى آنكه چون ميل بطعام مينمايد و اظهار اشتها و شوق آن ميفرمايد همان كه طعام به نزد او حاضر ميگردانم دهندره برو طارى گردد و چندان فعل قيام مىنمايد كه از هوش بيرون رفته مدهوش گردد و بعد از مدتى كه به هوش آيد في الفور شروع كرده الجوع الجوع گويد و چون طعام حاضر گردانم باز به همان طريق چندان تثاؤب نمايد كه از هوش رود الحال كار به جائى رسيده كه قريب الموت گشته اگر يك لمحه ديگر توجه اى\r\n","description":"","footnote":"","page_name":" 379 ","page_number":379},
  {"content":"\r\nسيّد البشر به حال آن پسر ننمائى يقين وفات خواهد يافت در ساعت حضرت رسالت ( ص ) برخاست و ما نيز با آن حضرت برخاسته روانه شديم ، و چون به خانه آن مؤمنه رسيديم همان كه چشم سيد عالم بدان پسر متألم ، افتاد گفت اى دشمن خداى از سر اين بنده ء خدا دور شو در همان زمان شيطان از آن پسر دور گشته در ساعت برخاست و صحيح و سالم بر حضرت رسول ايزد علام سلام كرد و آن پسر هميشه در عسكر ما ميبود . اى يهودى اگر زعم تو آنست كه عيسى عليه السّلام كوران مادرزاد را بدعا و نفس شفا ميداد بدرستى و تحقيق كه رسول حضرت ايزد حقيق كار و عمل از آن افضل و اكمل كرد و آن مقدمه چنان بود كه قتادة بن ربعى مرد صحيح و صبيح الوجه بود و در جنگ احد نيزه بر چشم آن بنده حضرت ايزد مطيع محمد ( ص ) رسيد و حدقه ء آن در ساعت ساقط گرديد آن مرد مؤمن حدقه ء چشم بدست خود گرفته به خدمت سيد عالم آمده معروض رأى انور آن پيغمبر جليل القدر گردانيده كه اى رسول واحد مهيمن اگر چه هر سر را در وقت ضرورت يك چشم كافى است و مرا اميد شفاعت شما در آخرت و نجات از ذلت است ليكن زن من چون مرا بدين حال مشاهده و ملاحظه نمايد بغض و عداوت من ظاهر فرمايد بلكه اصلا با من اخلاص و سازش ننمايد . حضرت رسول مجيد چون اين كلمات شنيد در حال حدقه ء چشم از دست او گرفته بر مكان خويش گذاشت و عين آن مطيع سيد المرسلين صحيح و سالم گشت و نور وضوء آن زياده و احسن از چشم ديگر ايشان شد ، و نيز عبد الله بن عبيد در غزوه حنين با عسكر سيد النبيين بود در هنگام جنگ و پيكار در آن روز يك دست او از زخم كفّار\r\n","description":"","footnote":"","page_name":" 380 ","page_number":380},
  {"content":"\r\nجدا و بىكار افتاد چون حال خود بر آن منوال مشاهده نمود به خدمت حضرت نبى الأمجد حاضر شد در ساعت آن حضرت دست او را بجاى خويش گذاشت و دست مبارك بر آن ماليد آن دست مقطوع از يمن شرافت و ميمنت دست آن سرور بنوعى صحيح گرديد كه متميّز از دست سالم ديگر نگرديد ، و نيز محمد بن مسلمه را در روز جنگ كعب بن اشرف و بعضى در روز جنگ ابن ابى الحقيق ، گفته اند كه ضربه به چشم بنده ء ايزد مجيد رسيد از كار افتاد و يك دست آن مرد مؤمن از بدن مقطوع گرديد بعد از آنكه به خدمت رسول مهربان آمد و آن حضرت دست به چشم او ماليد و يد مقطوع او را نيز بجاى خويش گذاشته دست مبارك بر آن ماليد دست و چشم او از ميامن عنايت و احسان رسول آخر الزمان به صحت معاودت نمود چنانچه اصلا اثر زخم در دست و چشم آن مرد ظاهر نبود ، و نيز در چشم عبد الله بن انس زخم رسيد و آن از جليه نور معطل و بىحضور گرديد و چون به خدمت رسول ايزد بيچون آمد آن حضرت دست مبارك خود بر آن ماليد چشم او صحيح گرديد چنانچه اصلا آن چشم متميّز از چشم ديگر نشدى اى يهودى اين همه دلالت بر نبوّت و رسالت آن حضرت دارد .\r\nيهودى گفت :\r\nيا على قوم نصارى را گمان چنان است كه حضرت عيسى عليه التحية و الثناء احياء موتى باذن واجب تبارك و تعالى نمود . امير المؤمنين على عليه السّلام گفت :\r\nيا يهودى آن امر چنان بود اما حضرت محمد رسول واحد معبود در يك وقت در حضور اصحاب نه عدد سنگ كوچك در كف دست خويش نگاهداشت\r\n","description":"","footnote":"","page_name":" 381 ","page_number":381},
  {"content":"\r\nو آن سنگها بآواز بلند تسبيح ميكردند چنانچه صوت نغمات آن حصيات مسموع مستسعدين مجلس آن سيد البريات مىشد و با آنكه در هيچ زمان روح در آن سنگها نبود و اين دليل تمام و حجت مالا كلام بر نبوت آن نبى ايزد علام بود ، و ديگر بعضى موتى تا به حضرت سيد الورى بعد از موت ايشان از شدت خوف قادر منان مستغاثى شدند و التماس و استدعاى تبعيّت آن حضرت بواسطه ء نجات آخرت نمودند ، و نيز آن حضرت روزى با اصحاب نماز به جماعت گزارد و بعد از آن روى مبارك بجانب اصحاب آورده گفت از قوم بنى النجار هيچ كس در اين مجلس حاضر نيست و صاحب ايشان شهيد است بواسطه ء سه درهم كه فلان يهودى در ذمّه آن كس دارد او در باب الجنّة به جهت آن دين محتبس است حال آن رسول ايزد متعال بدين منوال بود و اگر زعم تو اى يهودى چنانست كه عيسى ( ع ) با موتى تكلم نمودند حضرت محمد مصطفى ( ص ) چيزى تكلم نمود كه بسيار بسيار اعجب بود زيرا كه چون نبى الأشرف بولايت طايف نزول فرمود اهل آن محل به جهت هديه و نزل خاتم الرسل گوسفند مسلوخ زهر آلود فرستادند چون آن گوسفند به خدمت رسول ارجمند حاضر شد في الفور به حكم واحد مطلق آن شاة مسمومه بتكلم و نطق درآمد و گفت :\r\nيا رسول الله ( ص ) زنهار مرا تناول ننمائى كه من مسمومه ام پس با عيسى ( ع ) چون بهيمه زنده تكلم نمايد بر عجب نباشد اما با حضرت محمد گوسفند ، مذبوح مسلوخ مشوى تكلَّم نمود بيقين اين اعظم حجج خداى عالم بر منكرين نبوّت و رسالت آن حضرت باشد و اين بغايت عجيب و بديع است و نيز آن نبى\r\n","description":"","footnote":"","page_name":" 382 ","page_number":382},
  {"content":"\r\nربّ العزّه اگر درخت را به خدمت خود خواندى في الفور آن شجره اجابت سخن و اطاعت آن رسول مهيمن نمودى و نيز سباع با آن حضرت تكلم نمودى و بر نبوت او شهادت دادى و مردم را از تمرّد و عصيان امر و حكم رسول آخر الزمان تحذير بعقوبت آخرت نمودى و معجزات آن حضرت بيشتر از آنست كه بحيز بيان واضح و عيان گردد و اين آثار كه از آن نبى المختار بمنصه ء اظهار رسيد زياده از آنست كه از عيسى عليه السّلام ظاهر و آشكار گرديد ، يهودى گفت :\r\nيا على زعم قوم نصارى چنانست كه عيسى ( ع ) قوم خود را اخبار و اعلان به آنچه اكل و ادخار آن در خانه هاى خود مىنمودند ميفرمود امير المؤمنين على ( ع ) فرمود : كه آن گمان ايشان واقع و عيان است اما حضرت رسول ايزد منان اخبار و اعلان باكثر از آنچه عيسى عليه السّلام بنصارى نمود آن بزرگوار آشكار فرمود زيرا كه عيسى ( ع ) خبر از وراء حائط داد و محمد نبى الأمجاد خبر از موت خود كه غايب از آن رسول ايزد واهب بود داد و ديگر آن رسول واحد اكبر قوم را از صفت حرب ايشان با دشمنان و جمعى از ايشان در آن حرب شهيد گشته و اصل جنان گرديدند خبر و اعلان نمود و حال آنكه ميان آن جماعت و حضرت رسالت مسافت يك ماه راه بود و آنچه سيد الأبرار اخبار فرمود خلاف آن هرگز ظاهر نشد و هر چه آن حضرت بسعادت بيان ميكردند چنان مىشد ، و ديگر عادت آن صاحب سعادت چنان بود كه چون كسى به جهت حاجت و سخنان به خدمت ايشان مىآمد به آن شخص ، خطاب ميفرمود كه يا فلان تو ميگوئى مطلب و مرام خود را يا من ترا بر حقايق آن مطَّلع و اعلام نمايم آن كس بعد از استماع قول رسول مقدّس ميگفت يا رسول\r\n","description":"","footnote":"","page_name":" 383 ","page_number":383},
  {"content":"\r\nخداى تبارك و تقدس شما از روى مرحمت و احسان واضح و بيان نمائيد در آن زمان آن نبىّ آخر الزمان ميفرمود كه حضور تو بواسطه ء حاجت فلان و مطلب و مرام چنين و چنان خواهد بود در ساعت آن مرد تصديق قول حضرت رسالت مىنمود ، و نيز حضرت نبى الرحمه اخبار و اعلان اهل مكه با سيرى و گرفتارى تمامى ايشان بدست اهل اسلام نمود و آن مقدمه چنان شد كه آن حضرت فرمود ، و از جمله اخبار كه آن رسول مختار در نزد اصحاب و ساير مردم اظهار نمود بيان حقايق احوال و سازش آن دو ضالّ مضل از اعيان اهل شقاق و عدوان و از مشاهير عرب يعنى ميان صفوان بن اميّه و ميان عمير بن وهب بود زيرا كه در هنگامى كه عمير به خدمت سيد البشر آمد و گفت يا محمد من بنزد شما به جهت خلاصى پسر خود از بند دفع و رفع آزار و گزند فرزند خود باينجا آمدم حضرت رسول خداى گفت دروغ ميگوئى و تو بواسطه آز و هوس كه در خاطر تو مؤسّس است بلكه به جهت شرطى كه با آن كافر ناكس كردى روانه اينجانب شدى و آن شرط ميان تو و صفوان بن اميه است و آن مقدّمه چنان بود كه تو و آن كافر لئيم هر دو در برابر خانه ايزد كريم در مكان حطيم كه ما بين باب و حجر الأسود است جمعيّت نموديد ذكر و بيان خويشان و ياران شما كه در جنگ بدر بدست اهل اسلام كشته گشته بسقر مقر كردند نموديد و با يك دگر تكلم بدين نهج از روى تحير نموديد كه و الله هر آينه موت به جهت ما بر ما بغايت اسهل و اهون است از حيات و بقاى ما از آنچه محمّد با ما كرد و يار و احباب بعد از جنگ سر چاه بدر اصلا مستحسن و درخور نيست و زندگى ما بىخويش و اقرباى با عين رنج و عناد و تعب و بلاست\r\n","description":"","footnote":"","page_name":" 384 ","page_number":384},
  {"content":"\r\nو تو اى عمير بن وهب بصفوان بن اميّه از روى جهل و تعصب گفتى كه اگر مرا دين و عيالمندى نمىبودى من ترا از شر محمد مستخلص ميگردانيدم صفوان گفت : كه من دين ترا بر ذمّه ء خود گرفتم تا مؤدى گردانم و دختران ترا با دختران خود در يك مكان صيانت و محافظت نمايم بلكه مراقبت احوال ايشان من كلّ حال نموده در انصرام و انجام سرانجام بنات تو سعى تمام فرمايم خلاصه آنكه هر گونه سلوك كه با دختران خود معمول گردانم با بنات شما نيز همان شيوه و سلوك مسلوك نمايم هر چه از نيكوئى و ضرر كه بدختران من وصول و حصول آن متصوّر باشد بدختران تو نيز رسد تو از بعد استماع اين سخنان عداوت نشان كه نسبت به من نمودى و بصفوان گفتى كه اين مقدمه را پنهاندار و به هيچ احدى از اقربا و خويشان ظاهر مگردان اما به زودى تجهيز سفر من نماى و مرا بسرعت بصفوف مدينه روانه فرماى تا به آن مكان رفته محمد را بقتل آرم و ترا با ساير اعدا از خوف او برهانم آمدن تو به اين محل بواسطه قتل منست در ساعت عمير بن وهب گفت يا رسول الله و الله بخداى عالم قسم است كه راست گفتى و من شهادت مىدهم كه خدا يكى است و تو رسول و فرستاده ء ايزد تعالى و تقدّسى پس آنگاه كلمه ء طيبه شهادت اشهد ان لا إله الَّا الله و اشهد انّ محمدا رسول الله بر زبان راند و بصدق چنان مسلمان شد و امثال اين معجزات از آن سيد البريات زياده از آنست كه حصر و شمار آن به صد داستان مذكور و بيان توان نمود يهودى گفت :\r\nيا على قوم نصارى گمان چنان دارند كه عيسى بن مريم از گل مرغى خلق نمود و نفس در او دميده آن طاير را طيران فرمود امير المؤمنين على ( ع )\r\n","description":"","footnote":"","page_name":" 385 ","page_number":385},
  {"content":"\r\nگفت اى يهودى آن امر بنوعى كه ذكر كردى چنان بود ليكن محمّد رسول ايزد معبود نيز كارى به مثل اين عمل معمول نمود چنانچه در روز جنگ حنين آن سيّد المرسلين سنگى از زمين برداشت و در دست مبارك خود نگاه ميداشت از آن حجر تسبيح و تقديس حضرت واحد اكبر مسموع حضار آن محضر مىشد در همان اثر سيّد البشر گفت اى حجر به حكم خالق قادر شكافته شو در ساعت آن حجر سه پاره گرديد و هر پاره آن بنوعى ديگر تسبيح مهيمن سبحان ميكردند چنانچه تسبيح هر يك فلقه ء حجر از پاره ديگر مسموع بشر نمىشد و نيز آن سيّد الورى در يوم البطحاء كسى بطلب درخت فرستاد و حكم باحضار آن شجره به خدمت آن نبى الرحمه نمود در ساعت آن شجره حاضر شد و از هر شاخ آن درخت نوع ديگر تسبيح و تقديس و تهليل ربّ جليل مسموع ارباب ملت مىشد بعد از آن رسول آخر الزمان فرمود كه اى درخت شكافته شو در ساعت آن درخت شق گشته دو حصه گرديد باز آن نبى حضرت بىنياز فرمود كه اى شجره بايد كه هر دو نصف بيكدگر ملصق شويد در همان لحظه به يكديگر چسبيده بهيئت اول درخت درست گرديد آنگاه حضرت حبيب الله گفت اى درخت اگر بر نبوّت و رسالت من شهادت دارى به حكم حضرت الهى بايد كه گواهى دهى در ساعت درخت شهادت بر نبوّت آن صاحب سعادت داد آنگاه حضرت رسول الله ( ص ) گفت :\r\nاى درخت بايد كه مراجعت به مكان خود و تسبيح و تهليل و تقديس ايزد مقدّس نمائى في الفور آن شجره بموضع اصليه خود معاودت نمود و جاى آن درخت مكان جزارين به مكه معظَّمه است يهودى گفت :\r\nيا على زعم قوم نصارى در حق عيسى عليه التحيّة و الثنا آنست كه آن حضرت پيوسته سيّاح بامر فالق الأصباح بود . امير المؤمنين على ( ع ) گفت :\r\nقول نصارى در باب سياحت عيسى ( ع ) واقع و حقّست ليكن سياحت\r\n","description":"","footnote":"","page_name":" 386 ","page_number":386},
  {"content":"\r\nحضرت نبى الأمجاد پيوسته بواسطه ء جهاد كفره و اهل تمرد و عناد و هميشه در مدّت ده سال قتال و جدال با اهل ضلال از حاضر و بادى نمود و آن جماعت را ما لا يعد و يحصى مقتول گردانيد و طوايف بسيار از عرب بسيف گذرانيد و بعد از اتمام حجت بر اهل كفر و ضلالت اصلا با آن طايفه مدارا بكلام و مقاساة به غير صمصام با آن لئام ننمودى و هيچ وقت اختيار سير مسافرت ننمود مگر وقتى كه مستعد و متجهّز بقتال دشمنان و اهل ضلال مىنمود .\r\nيهودى گفت يا على قوم نصارى را در حقّ عيسى ( ع ) گمان چنانست كه آن حضرت زاهد و بىنياز از دنيا بود و اصلا ميل بمستلذات آن ننمود .\r\nامير المؤمنين على ( ع ) فرمود :\r\nقوم نصارى درين باب صادقند و عيسى ( ع ) ازهد قوم خود بود اما حضرت محمد مصطفى ( ص ) ازهد تمامى انبياء بود و آن حضرت سيزده زن داشت سواى جوارى و امانى كه گاهى آنها بشرف صحبت خدمت سيد الأنبياء مشرف مىشدند هرگز آن جماعت خوان مائدت به خدمت نگسترانيدند كه بر آن طعام باشد و هرگز رسول عزّ و جلّ نان گندم كه برو حلال بود اكل ننمود و سه شب پياپى آن نبى ايزد تبارك و تعالى شكم از نان جو هرگز سير نكرد و اكثر اوقات بر جوع صبر مينمود و چون آن پيغمبر جليل القدر وفات نمود درع آن نبى المحمود در نزد يهودى مرهون چهار درهم بود و زرد و سفيدى نگذاشت اين كنايه از نقره و طلاست يعنى از سيد عالم دنانير و دراهم بعد از فوت ايشان ميراث نماند با آنكه از اكثر امصار و بلاد تحف و هدايا به جهت آن نبى الأمجاد و غنايم ميفرستادند مع هذا يكدرهم و يك دينار از آن\r\n","description":"","footnote":"","page_name":" 387 ","page_number":387},
  {"content":"\r\nرسول ايزد مختار متروكات ظاهر نشد و بامر و حكم آن نبى الأكرم در روزى سيصد هزار و چهار صد هزار تقسيم ميشد و در بعضى اوقات سايلى در وقت عشا به خدمت سيد الورى آمده سؤال نمودى آن رسول ايزد متعال قسم بذات حضرت ذو الجلال بدين نهج ياد مىفرمود كه به آن خدائى كه محمد را به حق برسالت فرستاد كه در نزد آل محمد يك صاع از جو و گندم و نيز يك دينار و يكدرهم موجود نيست زهد آن بزرگوار يا يهودى در تمامى ساعات ايّام عمر آن رسول حضرت پروردگار بدين منوال بود در آن حال يهودى گفت :\r\nمن شهادت مىدهم بر وحدانيّت حضرت إله و نبوت * ( مُحَمَّدٌ رَسُولُ الله ) * پس آنگاه كلمه ء طيّبه ء شهادت اشهد أن لا إله الَّا الله و اشهد أن محمدا رسول الله بر زبان راند و گفت گواهى مىدهم كه هر درجه ء كرامت و مرتبه ء عزّت كه براى هر يك از انبياء و رسل حضرت عزّ و جلّ مقرّر و مسجّل نمود همگى و تمامى آن در ذات كامل الصفات حضرت سيّد البريات موجود بود بلكه شرافت و كرامت چند مخصوص آن حضرت بود كه اصلا شمّه ء از آن در هيچ نبىّ و رسول نبود با صفات مضاعفه ابن عباس رضى الله عنه چون از كلام امام الأنام الزام يهودى مشاهده نمود گفت :\r\nيا على من گواهى مىدهم بر آنكه تو از راسخين در علم ماهرين از روى فضل بر الزام خصمى . حضرت ولى ايزد وهاب در جواب فرمود كه : ويحك روح و راحت بر تو باد چرا آنچه من ميدانم در حقّ كسى كه خداى اقدس تعظيم و تكريم ذات مقدس آن نفس و توصيف خلق اقدس آن كس نموده * ( وَإِنَّكَ لَعَلى خُلُقٍ عَظِيمٍ ) * مذكور و بيان ننمايم و خصم را بدليل و برهان الزام نفرمايم .\r\n","description":"","footnote":"","page_name":" 388 ","page_number":388},
  {"content":"\r\nبيان احتجاج حضرت ولى ايزد معبود امير المؤمنين على عليه سلام الملك الودود بر بعضى يهود بر علوم چند باستعانت حضرت واجب الوجود\r\nصالح بن عقبه از حضرت امام الأمّة جعفر بن محمد الصادق عليه السّلام و التحيّة روايت كند كه چون ابو بكر هلاك شد و عمر خليفه گرديد و به مسجد حضرت محمد صلَّى الله عليه و آله آمده بنشست ناگاه شخصى درآمد و گفت : يا امير المؤمنين من مردى يهودى و علَّامه ء ايشانم و مسأله چند دارم و اراده آنست كه از شما سؤال نمايم اگر مرا بجواب آن مجاب و كامياب گردانى مسلمان ميگردم و از دين يهودى تبرّا نموده برگردم و تا زنده باشم از دين حنيف و ملت منيف هرگز برنگردم عمر گفت مسايل تو كدام است اعلام نماى يهودى گفت : مسأله من سه و سه و يكى است اگر شما توانيد كه ما را به جواب مستطاب گردانيد فهو المطلوب و اگر در ميان قوم كسى اعلم از شما باشد مرا به آن مرشد هادى دلالت و ارشاد نمائيد چون در آن هنگام امام المشارق و المغارب على ابن ابى طالب عليه سلام الله الواهب در مسجد حاضر بود عمر بجانب آن حضرت اشارت نمود كه بنزد اين جوان رفته مسائل و مطالب ازو سؤال كن كه بىشبه بجواب آن معزّز و كامياب گردى يهودى در ساعت متوجّه بجانب آن حضرت گرديد و گفت يا جوان مسأله ء من ، سه و سه و يكى است امام فرمود چرا نگفتى كه هفت است يهودى گفت :\r\nمن مردى جاهلم اگر مرا از سه اول مجاب نگردانى اكتفا به همين سؤال نمايم و ترا سؤال از سه ء ديگر و يكى آخر ننمايم حضرت امير المؤمنين على ( ع ) گفت : اى يهودى اگر مسايل ترا جواب گويم از ملت موسى ( ع ) رجعت\r\n","description":"","footnote":"","page_name":" 389 ","page_number":389},
  {"content":"\r\nبدين سيد المرسلين نمائى ؟ گفت : آرى ، حضرت ولى ايزد متعال فرمود : كه يا يهودى هر چه خواهى سؤال كن يهودى گفت من ترا سؤال از سنگى نمايم كه پيشتر از همه حجر حضرت ايزد داور در زمين وضع نمود ، و سؤال نمايم از اولين چشمه كه از زمين به حكم ربّ العالمين ظاهر گرديد و اولين درخت كه پيش از تمامى اشجار در زمين روئيد . امير المؤمنين على ( ع ) گفت :\r\nاى يهودى اعتقاد شما يهود درين باب آنست كه اوّل حجر كه در زمين موضوع و مستقر گرديد حجريست كه بامر خداى تعالى و تقدّس در بيت المقدس است ليكن قول شما باطل و دروغ است بلكه آن حجر الاسود است كه حضرت آدم عليه السّلام از دار السّلام جنان بخاكدان جهان آورده به حكم ايزد علام آن را در بيت الحرام وضع نمود يهودى گفت :\r\nراست گفتى و الله موافق قول شما به خط هرون ( ع ) از املاء موسى عليه التحيّة و الثناء است آنگاه حضرت ولى الله فرمود : كه اما چشمه ء اوّلى در زمين تمامى يهود را اعتقاد چنانست كه آن چشمه ايست كه به حكم ربّ الأقدس در بيت المقدس ظاهر گرديد اين قول دروغست و آن چشمه ايست كه آن را عين الحيوة گويند و ماهى موسى ( ع ) را در آن چشمه غوطه دادند و خضر نيز از آن عين تشرّب نمود و هر كه از آن چشمه بياشامد حيوة جاودان يابد يهودى گفت راست گفتى زيرا كه موافق قول شما در ميان ما يهودان به خط هرون و املاء موسى عليه السّلام است امير المؤمنين على ( ع ) گفت امّا\r\n","description":"","footnote":"","page_name":" 390 ","page_number":390},
  {"content":"\r\nدرخت اوّلى شما يهود ميگوئيد كه اوّل درخت كه ربّ العزّت در زمين رويانيد درخت زيتون بود امّا دروغ ميگوئيد زيرا كه اول درخت خرماء عجوه است كه حضرت آدم ( ع ) آن را از بهشت در هنگام نزول بخاكدان دنيا با خود آورد صاحب صحاح اللغه گويد كه خرماى عجوه اجود تمر است در مدينه و درخت آن را لينه خوانند يهودى گفت : و الله بخداى عالم قسم است كه راست گفتى بواسطه ء آنكه آنچه نقل كردى موافق آن به خط هرون و املاء موسى ( ع ) در ميان جماعت ما يهودان است آنگاه يهودى گفت :\r\nسه مسأله ء ديگر دوّمى آنست كه اين امت را بعد از پيغمبر ايشان امام چند است كه امّت اگر اطاعت آن جماعت بنمايند اصلا هيچ گونه ضرر و نقصان عايد و راجع به آن اعيان نگردد حضرت امير المؤمنين على ( ع ) فرمود كه امامان بعدد نقباى بنى اسرائيل دوازده نفرند . يهودى گفت :\r\nو الله راست گفتى كه موافق همين به خط هرون و املاء موسى ( ع ) در نزد يهودان موجود و عيان است آنگاه يهودى گفت پيغمبر شما در جنّت به حكم واهب علَّام در كدام محل و مقام ساكن و آرام گزيند ؟ حضرت امام الأنام فرمود كه : در اشرف منازل جنان و اعلى و ارفع درجات آن كه مسمّى بجنّات عدن در نزد انبيا و رسولان است ساكن گردد يهودى گفت و الله راست گفتى زيرا كه موافق بيان شما مكتوب به خط هرون و املاء موسى ( ع ) در ميان يهوديانست باز يهودى گفت كه : وصى بلا فصل رسول شما بعد از آن حضرت در دار المشقّه دنيا چند مدت تعيّش نمايد ؟ حضرت امير المؤمنين على ( ع ) فرمود : كه سى سال يهودى گفت : و الله راست گفتى به جهت آنكه مكتوب به خط هرون و املاء موسى عليه السّلام است بعد از آن يهودى گفت يك مسأله باقى است اگر\r\n","description":"","footnote":"","page_name":" 391 ","page_number":391},
  {"content":"\r\nآن را جواب گوئى يك لحظه در دين موسى ( ع ) بعد از جواب آن مسأله نمانم حضرت سيّد الأوصياء فرمود كه : هر سؤال خواهى نماى و جواب بر سبيل صدق و صواب استماع فرماى . يهودى گفت : امّا وصى آن نبىّ ايزد تبارك و تعالى بموت ميرد يا شهيد و مقتول گردد ؟ حضرت امير المؤمنين على عليه السّلام فرمود كه : شهيد گردد بر فرق آن اب الشبّر و الشبير زنند و محاسن او را به خون آن وصى سيد المرسلين خضاب و رنگين گردانند . يهودى گفت و الله راست گفتى و در كلمات مصادقت آيات بالتمام صدق سفتى و همگى و تمامى اين سخنان مكتوب به خط هرون و املاء موسى ( ع ) در ميان اشراف يهودان است آنگاه گفت : اشهد ان لا إله الَّا الله و اشهد انّ محمدا رسول الله از روى صدق و اخلاص مسلمان و تابع امير المؤمنين على ( ع ) گرديد .\r\nاز اصبغ بن نباته رضى الله عنه مروى و منقولست كه من روزى در خدمت امير المؤمنين على ( ع ) حاضر بودم كه ناگاه ابن الكواء به خدمت آن ولى الله آن ولى الله تعالى حاضر شد و گفت يا امير المؤمنين ( ع ) معنى قول خداى عزّ و جلّ در آيه كلام منزل به حضرت خاتم الرسل : * ( وَلَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَلكِنَّ الْبِرَّ مَنِ اتَّقى وَأْتُوا الْبُيُوتَ مِنْ أَبْوابِها ) * و مراد آن چيست على ( ع ) گفت ما آن خانه هائيم كه حضرت ايزد كريم امر برايا بر دخول آن بيوت از ابواب نمود و باب خداى تبارك و تعالى و اهل بيت رسول الله مائيم نيكوئى و سرمايه سعادت دنيا و آخرت بواسطه ء متابعان دين و ملت حضرت نبى الرحمه آنست كه شيوه ء متابعت ما را مراعات نموده اتيان بيوت از ابواب ما نمايند و از طريقه ء ما تقصى و تخطَّى ننمايند يعنى هر كه با ما بيعت نمود\r\n","description":"","footnote":"","page_name":" 392 ","page_number":392},
  {"content":"\r\nو اقرار بولايت ما ائمه الهدى فرمود و مدت العمر از آن ادبار و استكبار ننمود پس او آن كس است كه دخول بيوت از باب نمود و هر كه بعد از بيعت با ما مخالفت نمايد و غير را بر ما تفضيل فرمايد آن شخص از ظاهر بيوت داخل خانه اسلام و ملت گرديد بلكه آن كس از طريق دين و آئين سيّد المرسلين برگرديد ابن الكواء گفت يا امير المؤمنين على : * ( وَعَلَى الأَعْرافِ رِجالٌ يَعْرِفُونَ كُلاًّ بِسِيماهُمْ ) * آن رجال چه طايفه اند ؟ امير المؤمنين على ( ع ) گفت : ما اصحاب اعراف و ارباب عدل و انصافيم كه انصار و اعوان و شيعيان و محبان خود را بسيماى ايشان بشناسيم و آن جماعت را داخل جنّت گردانيم و ما در روز قيامت در اعراف اقامت داريم محبان را خوار و ذليل نگذاريم و اعراف مكانيست در ميان نار و جنّت هيچ احدى داخل آن محل بهشت عنبر سرشت نگردد مگر بشناخت و ولايت ما به شرطى كه ما نيز او را بشناسيم و عارف و واقف بخلوص عقيدت و اخلاص طويت او گرديم و داخل نار ايزد بارى و آن مقام هوان و سوگوارى نگردد الا آنكه منكر ما و ما نيز منكر آن طاغى و باغى ايزد تعالى باشيم و حقيقت اين امر يا ابن الكواء چنانست كه اگر خداى عزّ و جلّ بخواهد و ارادت كامله و قدرت شامله ء او تعلَّق گيرد به آن كه ساير الناس كما ينبغى و يليق عارف بذات ستوده صفات او على سبيل التحقيق گردند و او را بشناسند و اقرار بيگانگى او نمايند چنان كند كه آنها از باب الله داخل بيوت گردند و ما را ابواب و صراط و سبيل خود گردانند همان باب كه مردم را بدخول آن امر نمود كه از آن در به خانه درآيند پس آنكه از ما عدول و از ولايت ما تجاوز نموده خمول گردد و تفضيل غير ما بر ما آل رسول\r\n","description":"","footnote":"","page_name":" 393 ","page_number":393},
  {"content":"\r\nنمايد فإنهم * ( عَنِ الصِّراطِ لَناكِبُونَ ) * پس بدرستى كه آن طايفه از راه راست عدول و انحراف و قنوط و اعتساف نمودند . در باب اعراف خلاف و اختلاف بسيار است ابو على الطبرسى رحمة الله عليه در تفسير جوامع الجامع از امام الناطق الأمين جعفر بن محمد الصادق رضوان الله عليهم اجمعين نقل كند كه اعراف تل ريگى است ميان جنّت و نار كه هر نبى و رسول و هر خليفه ء ايشان با گناهكاران امت و اهل زمان خود در آن مكان توقف نمايند چنانچه صاحب لشكر با ضعفاء جنود از خوف دشمن در معسكر توقّف فرمايند و نيكوكاران ايشان سبقت بر گناهكاران بدخول جنان گرفته باشند در آن زمان خليفه ء ايشان روى بگناهكاران كه در آن مكان حيران و سرگردان ايستاده باشند آورده گويد كه اى ياران نگاه باخوان نيكوكاران خود كنيد كه چون بر شما بواسطه ء ارتكاب اعمال حسنه و افعال محسنه سبقت بر دخول جنت به حكم واهب بيمنت گرفته اند و شما واله و شيدا درينجا ايستاده ايد در آن هنگام گناهكاران بطمع شفاعت و اميد رعايت سلام به نيكوكاران امت كند چنانچه ايزد علام اشاره به آن مطلب و مرام نمود كه * ( سَلامٌ عَلَيْكُمْ لَمْ يَدْخُلُوها وَهُمْ يَطْمَعُونَ ) * يعنى گناهكاران امت بطمع دخول جنّت از حضرت ربّ العزّت كه بوسيله شفاعت نبى و امام و ايشان دارند سلام به نيكوكاران كنند و نيكوكاران در آن زمان نگاه بجانب اهل نار و عصيان كرده گويند * ( رَبَّنا لا تَجْعَلْنا مَعَ الْقَوْمِ ) * الآيه .\r\nايضا از اصبغ بن نباته مروى و منقول است كه من روزى در خدمت امير المؤمنين على ( ع ) حاضر بودم كه ابن الكواء به خدمت آن سرور حاضر شد و گفت يا امير المؤمنين على ( ع ) و الله بخداى عالم\r\n","description":"","footnote":"","page_name":" 394 ","page_number":394},
  {"content":"\r\nمرا قسم است كه در كتاب الله تعالى آيه ايست كه در دل من به غايت سخت و گران است بلكه بواسطه ء آن مرا شك در دين رسول آخر الزمان بهم رسيد . حضرت امير المؤمنين على ( ع ) فرمود كه : مادرت بمرگ تو نشيند و ترا كم بيند آن آيه كدام است ابن الكواء گفت قوله تعالى و تبارك ذكره * ( وَالطَّيْرُ صَافَّاتٍ كُلٌّ قَدْ عَلِمَ ) * صلاته و تسبيحه آن صف كدام و آن نماز و آن تسبيح كدام است على ( ع ) گفت :\r\nويحك يا ابن الكواء كه حضرت خالق الموجودات ملايكه سموات را بر صور مختلف موجود و متصف گردانيد و خداى تعالى را فرشته ايست به صورت خروس سپيد بلند آواز كه چنگال او از زمين هفتم گذشته و تاج آن خروس مثنى بتحت عرش رحيم الرّحمن گشته و آن را دو بال است يكى جناح بمشرق كه از آتش است و پر ديگر مغرب كه از برفست چون وقت نماز دررسد آن فرشته بچنگال خود راست ايستد و گردن خود را از تحت العرش بر كشند و آنگاه به حكم حضرت إله هر دو جناح خود به هم زند چنان كه خروس منازل شما پرهاى خويش بهم زنند بامر خالق اكبر نه آتش برف راكد را گذارد و نه برف آتش را ميراند و آوازى كه از آن فرشته بىنياز در اوقات نماز بلند گردد به اين كلمات ندا كند كه ( اشهد ان لا إله الَّا الله وحده لا شريك له و اشهد ان محمدا عبده و رسوله سيد النبيين و اشهد ان وصيه خير الوصيين سبوح قدوس ربّ الملائكه و الروح ) و چون آن خروس اين ندا كند صوت او به خروس منازل شما رسد آن خروسها نيز به مثل آن خروس پرهاى خود بهم زنند و به همان كلمات منادى گردند و تفسير و معنى آيه وافى هدايت كلام ربّ\r\n","description":"","footnote":"","page_name":" 395 ","page_number":395},
  {"content":"\r\nالعزّت * ( كُلٌّ قَدْ عَلِمَ ) * صلاته و تسبيحه اشارت به آنست يعنى از آواز خروس عرش ربّ العالمين تمامى خروس زمين عالم بصلاة و تسبيح حضرت ارحم الراحمين گردند زيرا كه همگى موجودات بذريعه * ( وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ ) * بتسبيح خالق البريات رطب اللسان و عذب البيانند .\r\nو نيز از اصبغ بن نباته مروى و منقولست كه : روزى ابن الكواء از حضرت امير المؤمنين على ( ع ) سؤال نموده گفت يا على مرا خبر ده از آنكه شب و روز مىبيند و از حال آنكه شب و روز نمىبيند و از آنكه شب نه بيند و روز ببيند و از آنكه شب بيند و روز نبيند . حضرت امير المؤمنين على ( ع ) فرمود كه : ويلك يا ابن الكواء بايد كه سؤال از چيزى نمائى كه به تو نفع رساند و از ما لا يعنى و ما لا ينفع سؤال ننمائى ويلك چاه ويل مقام تو باد اما آنكه در روز و شب بيند آن مردى است كه ايمان برسول خدا و باوصيائى كه گذشته باشد آورده باشد و بساير انبيا و رسولان و همگى و تمامى كتب كه حضرت ايزد واهب بايشان فرستاده مقر باشد و از امتان سيد البريه بيننده ء شب و روز كسى است كه ايمان به خدا و برسول او محمد مصطفى صلَّى الله عليه و آله و سلَّم آورده و اقرار بولايت و امامت من نموده باشد بىشبه آن كس بتخت و دولت فيروز و بيننده ء شب و روز است اما اعمى شب و روز آن خمول تيره روز بدبختى است كه منكر جميع انبيا و اوصيا و كتابهاى سالفه باشد مع هذا چون بادراك زمان دولت باقبال و سعادت مقرون حضرت محمد رسول بيچون مشرف و معزز گردد و از سياه بختى ايمان بنبوت آن حضرت و اقرار بولايت من آن بىسعادت ننمايد پس آن كس منكر عز و جل و نبوت خاتم الرسل كور شب و روز\r\n","description":"","footnote":"","page_name":" 396 ","page_number":396},
  {"content":"\r\nهر دو محل است ، و اما بيناى شب و نابيناى روز آن كسى است كه ايمان بانبياى سابقين و كتابهاى سالفه ربّ العالمين آورده و چون ادراك زمان رسول آخر الزمان نمايد منكر نبوت آن حضرت گشته اقرار بولايت يا منكر حق من گردد آن كم بخت بيناى شب و نابيناى روز است ، اما نابيناى شب و بيناى روز كسى است كه منكر انبياى پيشين و اوصياى سابقين و كتب ايشان باشد ليكن چون ادراك زمان نبوت مقرون بدولت و سعادت حضرت سيد البريه نمايد ايمان به حضرت قادر سبحان و بمحمد رسول آخر الزمان صلَّى الله عليه و آله آورد و ايمان بامامت من و قبول ولايت من كند اين كس اعمى شب و بيننده ء روز است ويلك يا ابن الكواء بما بنى ابى طالب حضرت خداى واهب فتح اسلام نمود و به ما ختم آن فرمود . و اصبغ بن نباته گويد كه : چون آن امام الامه از منبر نزول نمود بنزديك آن حضرت رفتم و گفتم يا سيدى و مولاى امير - المؤمنين على پدر و مادرم فداى تو باد آنچه بواسطه ء ابن الكواء مبين ساختى دلم را قوى و خاطرم را اطمينان جلى دادى امير المؤمنين على ( ع ) خطاب مستطاب نمود كه : يا اصبغ كسى كه شك بولايت من آرد بيقين آن لعين شك در ايمان بربّ العالمين و به حضرت سيد المرسلين دارد و هر كه اقرار بولايت من نمايد بفوز و صلاح و تقوى و فلاح فايز و رستگار است و منكر ولايت من خائب و خاسر و پيوسته در نار سقر حاضر است و مقر ولايت من مقر حضرت مهيمن است يا اصبغ ولايت من متصل بولايت خداى عز و جل است مانند اين دو انگشت سبّابه و وسطى و آنگاه حضرت ولى الله هر دو اصبع را با هم جمع نمود و فرمود كه : منكر ولايت من يوم الحساب داخل نار گشته لبث در آن\r\n","description":"","footnote":"","page_name":" 397 ","page_number":397},
  {"content":"\r\nمسكن و مآب احقابست .\r\nصاحب صحاح اللغه نقل نمود كه حقب بضم حاء هشتاد سال است و بعضى اكثر از آن گفته اند و در بعضى نسخ معتبر به نظر مترجم احقر رسيد كه حقب سيصد سال است و صاحب تفسير جوامع الجامع گويد كه احقابا حقب بعد از حقب است يعنى يك حقب چون بگذرد حقب ديگر تابع آن حقب اول گردد من غير النهايه از كلام صدق التيام امير المؤمنين على ( ع ) ظاهر شد كه منكر ولايت آن حضرت را هرگز اميد نجات از دركات نيست ، و نيز از اصبغ بن نباته مروى و منقولست كه روزى حضرت امير المؤمنين على ( ع ) بر منبر بود در آن اثر ابن الكواء در برابر آن سرور آمد و گفت يا امير المؤمنين على مرا خبر ده از ذى القرنين كه آيا او پيغمبر بود يا پادشاه عصر ؟ و خبر ده از دو قرن او آيا از طلا بود يا از نقره ؟ حضرت امير المؤمنين ( ع ) فرمود كه :\r\nذو القرنين پيغمبر خالق اكبر و پادشاه دهر نبود بلكه يكى از بندگان حضرت واجب الوجود و دوستان معبود بود حضرت رب الودود نيز دوست او بود و آن بنده محب نصيحت عباد از براى خداى تعالى نمود و حضرت رب العباد از جهت او نصيحت نمود ، و وجه تسميه او بذو القرنين آنست كه قوم خود را بعبادت و بندگى حىّ قيوم دعوت نمود آن طايفه شوم سخن او را بسمع رضا تلقى و اصغا ننمودند و شمشير بر فرق او زدند و او را از خود دور كردند آن بنده ناصح از آن قوم طالح يك حين غايب گرديد و پس از مدت مديد كه ظاهر گرديد باز دعوت آن قوم دور از رحمت ايزد مجيد را تجديد گردانيد و از آن قوم شديد به غير از جفا و آزار چيزى نديد و در دعوت مرتبه ء آخر بر قرن ديگر اسكندر زدند يا معشر امت سيد البشر در ميان شما مثل اسكندر موجود و حاضر است . از حضرت امام الناطق جعفر بن محمد الصادق عليه السّلام مرويست\r\n","description":"","footnote":"","page_name":" 398 ","page_number":398},
  {"content":"\r\nو آن حضرت از آباى عظام كرام عليهم السّلام نقل نمايد كه حضرت امير - المؤمنين على ( ع ) روزى در رحبه ء مسجد نشسته بود و خلق بسيار در يمين و يسار آن حضرت مجتمع گشته در ميان آن جماعت شخصى برخاسته و گفت يا امير المؤمنين ترا حضرت ربّ العالمين در اين مكان مكين گردانيد و پدرت در نار سجّين معذّب و با اهل دوزخ همنشين است ؟ حضرت امير المؤمنين على ( ع ) گفت خداى تبارك و تعالى زبانت مقطوع گرداند به آن خداى كه حضرت نبى الرحمه محمد ( ص ) را برسالت تمامى امم فرستاد مرا قسم است كه اگر پدرم اراده كند كه شفاعت گنهكاران همگى امت كه در روى زميناند نمايد هر آينه حضرت ربّ العزّت شفاعت او را در باب جميع گناه كاران امت بىشبه قبول فرمايد ويلك پدرم معذّب در نار چون گردد كه پسر او قسيم جنّت و نار بامر ايزد جبّار بود ، اين سخن در نزد عاقل نكته دان و عالم آداب شرايع اسلام و ايمان سنجيده و پسنديده نيست به آن خداى كه محمد را به نبوّت امت مبعوث گردانيد قسم است كه بشعاع نور پدر بزرگوارم در روز قيامت انوار تمامى خلايق منطفى و مستور گردد مگر پنج نور كه به حكم ربّ غفور مخفى و مهجور نگردد و آن نور محمد و نور من و نور حسن و نور حسين و نور نه نفر از اولاد حسين زيرا كه نور پدرم از نور ماست كه حضرت ايزد خالق آن نور را قبل از ايجاد آدم به دو هزار سال پيشتر خلق نمود . و در بعض نسخ معتبر به نظر مترجم احقر رسيد كه ابو طالب رضوان الله عليه از قبل پدر خود عبد المطلب بارشاد و هدايت قوم منصوب بود ، و اين بابويه رضى الله عنه در اعتقادات از تصانيف خود تصريح\r\n","description":"","footnote":"","page_name":" 399 ","page_number":399},
  {"content":"\r\nبه اين معنى نمود و شرح فارسى كه اين مترجم قليل البضاعه بر آن رساله قليل اللفظ و كثير المعنى انشا و املا كرده حقايق احوال ابى طالب را بيان فرموده هر كه اراده اطلاع بر كما ينبغى و يليق آن دارد رجوع به آن نمايد .\r\n\r\nذكر بيان احتجاج حضرت امير المؤمنين على عليه السّلام بر آن كسى كه قايل است به آن كه امراض بمعالجه ء اطبا صحّت يابد نه به شفاى حضرت ايزد تعالى و الزام آنكه قايل است به احكام منجمان و گويد كه : اعتماد بقول كاهنان و ساحران و غير ايشانست\r\nباسناد متقدم و روايات رجال ما تقدم كه بيان آن سابقا مذكور و عيان گرديد از امام الوافى الزكى ابى محمد الحسن العسكرى ( ع ) و آن حضرت از سيد الساجدين زين العابدين ( ع ) روايت كند كه روزى حضرت امير المؤمنين على ( ع ) در مجلس بهشت قرين ارم تزئين خود با بعضى از اصحاب نشسته بود كه ناگاه شخصى از مردم يونان كه دعواى فلسفه و طب و حكمت دارند از در آمد و روى به حضرت امير المؤمنين على عليه السّلام آورده گفت : يا ابا الحسن خبر مصاحب تو يعنى حضرت رسول ذو المنن به من رسيد با او جنون بود بواسطه ء معالجه ء ايشان از ولايت خود به اين مكان آمدم و آن حضرت برحمت ربّ العزت و اصل و من از سعادت ملازمت و انصرام آن خدمت محروم گشتم و به من چنين رسيد كه تو آن سيّد المرسلين را ابن عم و صهر و وصىّ آن سرورى و در تو نيز مرض يرقان ظاهر و عيان است و هر دو ساق پاى شما بغايت باريك است و بار بدن شما بر آن گران علاج يرقان شما در پيش من آسان و دواء آن حاضر است اما در غلظت ساقين شما و گنده ساختن آن مرا هيچ گونه قدرت و حيله براى آن نيست\r\n","description":"","footnote":"","page_name":" 400 ","page_number":400},
  {"content":"\r\nليكن شما در پياده رفتن و تردد بسيار كردن خود را نگاهداريد و بار گران بدوش برمداريد و چيزى بغايت غليظ و سنگين به سينه و بغل خود متحمّل مشو زيرا كه ساقهاى شما باريك است چون بار گران بردارد خوفست كه كسر و شكستگى بر آن رسد ، اما زردى يرقان را دوا در پيش من حاضر است آنگاه كيسه بيرون آورد و داروئى از آن كيسه بدرآورد و گفت اينست دواء زردى كه در روى شما ظاهر است بايد كه اين دواى تناول نمائى و تا چهل روز از گوشت پرهيز فرمائى كه تناول اين دوا آزار اصلا بشما نرساند و يرقان شما را بر طرف گرداند حضرت فرمود كه : آنچه گفتى بواسطه ء رفع صفار و رفع يرقان و آزار من بود آيا در نزد شما داروئى مضر صفار و باعث زيادتى يرقان و اين آزار باشد موجود است آن مرد گفت : بلى يك حبّه ازين دارو و اشارت بداروئى كه با او بود نمود و گفت اگر صاحب يرقان از اين دارو به مقدار فلان تناول نمايد در ساعت جان بقابض آن سپارد و اگر متناول اين دارو صفار و يرقان نداشته باشد به مجرد تناول آن يرقان در روى ايشان ظاهر و عيان گردد و لحظه فلحظه آن كوفت صفار بسيار گردد تا آنكه او را بميراند و آن روز را به آخر نرساند . حضرت امير المؤمنين على ( ع ) فرمود كه : چه مقدار آن موجب قتل گردد ؟ آن مرد گفت يا ابا الحسن دو نيم مثقال آن مثل سمّ قاتل است هر مردى كه تناول نمايد بميرد و اين حبه به وزن دو مثقال است كه في الحال كسى تناول كند جان دهد حضرت ( ع ) آن حبّه از دست آن مرد گرفته سفوف ساخته تناول نمود آن حكيم يونانى را رعشه و حيرانى تمام از حركت حضرت امير المؤمنين على ( ع ) دست داد\r\n","description":"","footnote":"","page_name":" 401 ","page_number":401},
  {"content":"\r\nبا نفس خود گفت كه عجب كار مشكل به پيش تو آمد و بعبث سبب قتل و كشتن خويشتن شدى و همين ساعت ابن ابى طالب ازين دارو بخواهد مرد و مرا آل عبد المطلب بقتل خواهند رسانيد البته و آن يونانى از ترس جان مى - لرزيد و مانند مرتعش ضبط اطراف و جانب خود نتوانست نمود ، اما حضرت امير المؤمنين على ( ع ) را بعد از تناول آن داروى سميّه عرق سبك بر جوارح و اعضا ظاهر و پيدا شده بعد از لمحه ء مزاج آن امام صاحب اللواء و التاج در كمال صحت و ابتهاج آمده روى بحكيم يونانى آورده گفت : يا عبد الله كوفت كه به اعتقاد شما در بدن ما بود الآن بسبب تناول اين دارو بصحّت مبدّل گرديد و آنچه گمان شما در ضرر اين دارو بواسطه ء يرقان ما بود و مىگفتيد كه : اين از ادويه ء سميّه است خلاف آن بين و عيان گرديد حكيم يونانى گفت : يا ابا الحسن ( ع ) حقا كه مرا گمان جان بردن شما از تناول داروى ناسودمند در خاطر مستمندم نبود و قطع اميد حيات خود كرده بودم زيرا كه مرا معلوم بود كه آل ابى طالب درين باب تصديق من نخواهند فرمود كه بجبر اين دارو از من كشيده تناول نموديد حضرت تبسم فرمود كه بخير گذشت و حقيقت اين دارو بر من ظاهر بود اى حكيم چشم خود بربند چون چشم بربست حضرت امام البرايا گفت كه : چشم به گشاى چون يونانى چشم گشود و نظر بر روى مبارك امير المؤمنين على ( ع ) نمود روى ديد بغايت سرخ و سفيد كه سرخى آن غالب بود يونانى باز به لرزه درآمد امير المؤمنين على ( ع ) تبسم كنان گفت : كجاست آن صفار كه به گمان شماها در بدنم يار بود ؟ حكيم يونانى گفت و الله كه در نظرم چنان\r\n","description":"","footnote":"","page_name":" 402 ","page_number":402},
  {"content":"\r\nمىنمايد كه شما البته نه آن كس باشيد كه من در اول ديدم چه شما را به غايت مصفار و صاحب يرقان و آزار يافته بودم و الحال رنگ روى شما مانند گل سرخ است حضرت امير المؤمنين على ( ع ) فرمود كه : صفار ما به همان داروى سميه كه گمان شما چنان بود كه ما را بىجان گرداند خداى تعالى شفاى ارزانى داشته و صفار و يرقان را برداشت آنگاه ساقهاى مبارك خود را برهنه گردانيد گفت اى حكيم يونانى گمان شما آنست كه مرا رفق و مدارا بواسطه ء دقت و باريكى اين ساقها در حمل اشيائى ثقيله بايد نمود كه مبادا قدرت تحمل آن نداشته باشد بلكه خوف شكسته شدن ساقهاى ما باشد الحال حقيقت احوال خود بشما ظاهر گردانم و بنمايم كه خداى متعال در جميع اوقات و احوال بخلاف طب شماست در آن حال دست مبارك بر ستون چوب بغايت بزرگ كه در سطح آن مجلس بر بالاى سر آن ولى ايزد تبارك و تعالى بود و دو سنگ عظيم كه آن يك حجر بر بالاى سنگ ديگر مستقر بود زد و آن ستون و سنگها را با حيطان و جدران كه در بالاى آن دو غرفه بود حركت داده همه را از جاى بركند و بسر دست نگاه داشت حكيم يونانى چون آن قوت و شوكت ديد در ساعت بيهوش گرديد ، حضرت امير ( ع ) فرمود كه : آب بر روى يونانى زدند تا به هوش آمد و گفت و الله كه مرا در مدّة العمر خويش شگفت و عجب مثل امروز در پيش نيامد آنگاه حضرت ولى الله گفت يا يونانى اينست قوت و توانائى اين ساقهاى باريك من كه ديدى آيا در طب تو مثل اين چيزى هست ؟ حكيم يونانى گفت : نه يا على آيا محمد ( ص ) نيز مثل شما در قوت و قدرت و در شكوه و سطوت بود ؟ حضرت\r\n","description":"","footnote":"","page_name":" 403 ","page_number":403},
  {"content":"\r\nامير المؤمنين على ( ع ) فرمود : كه علم و عقل و قوت من همگى و تمامى از علم و عقل و قوت آن نبى الرحمه است بلكه بسبب خويشى و قرابتى آن نبى الأبطحى حضرت ايزد تبارك و تعالى اين همه احسان و شفقت به من ارزانى داشته اى يونانى در ايام حيات نبى العدنانى حكيم ثقفى عربى كه از او در علم طب و حذاقت در ميان عرب كسى بفراست نبود روزى به خدمت حضرت رسول ايزد معبود حاضر شد و گفت :\r\nچنين به من رسيد كه با شما جنونست اگر رخصت فرمائى دواى شما نمايم حضرت نبى المحمود فرمود كه آيا راضى ميشوى به آن كه من نشانه و معجزه به تو نمايم تا معلوم تو گردد كه من مستغنى از طب توام و تو محتاجى بطب من ؟ حكيم ثقفى گفت : نعم . رسول مجتبى عليه التحية و الثنا فرمود كه : چه نوع آيه و معجزه خواهى اشارت نمائى . ثقفى گفت : اين درخت خرما و اشاره بدرخت خرماى بغايت بلند كه در حوالى محل سكنى آن رسول عز و جلّ بود نمود كه آن را نزديك خود خوان . رسول آخر الزمان في الفور آن نخله را بنزديك خود دعوت نمود در ساعت آن درخت از جاى منقلع گشته و ريشه خود را در زمين كشان كشان پيش نبى الأنس و الجان آمد بطريق عبيد در خدمت رسول ايزد مجيد ايستاده گرديد حضرت رسالت پناهى روى به ثقفى آورد گفت اين آيه براى تو كافى و بواسطه ء اسكات تو نشان وافى است يا نه ؟ ثقفى گفت نه ، نبى ايزد تعالى و تبارك فرمود : آنچه اراده كنى از آيات و نشان به جهت تو ظاهر و عيان گردانم ثقفى گفت يا محمد بنخله امر نماى كه به همان مكان اصلى و جاى اولى خود معاودت و مراجعت نمايد چون سيد البريه\r\n","description":"","footnote":"","page_name":" 404 ","page_number":404},
  {"content":"\r\nبدرخت امر معاودت فرمود در ساعت نخلت مراجعت بمقرّ خود نمود حكيم يونانى اين كلام حقانى چون از امير المؤمنين على عمرانى استماع نمود گفت يا ابا الحسن اين سخنان كه شما از محمد رسول عزّ و جلّ حكايت و نقل كرديد الحال آنها غائب و گذشته است و من از شما نشان از آن اقصر و معجز مختصر درين محضر ميخواهم حضرت ولى ايزد اكبر فرمود :\r\nاراده خود را در طلب معجزه ظاهر گردان تا باستسعاد حصول آن مستظهر بلكه سر فراز و مفخّر گردى يونانى گفت : اينست كه من در خدمت تو حاضرم مرا بخوان ليكن من اجابت شما ننمايم تا شما را بيازمايم اگر مرا خواهى نخواهى بنزد خود بردى معلوم من گردد كه تو نيز بطريق ايشان صاحب آيه و نشان بىشبه و گمان خواهى بود . حضرت امير المؤمنين على ( ع ) گفت اگر آنچه گفتى چنان كنم آن همين براى تو آيه و نشان خواهد بود نه از براى ديگران زيرا كه بر تو معلوم است كه من ترا بقدرت خود به غير ارادت حركت تو چگونه بنزديك خود بردم و اين مقدمه آيه و نشان بر ديگران معلوم و خاطرنشان نگردد و چگونه معلوم ساير مردمان گردد كه من به غير اراده و اختيار تو بدون مباشرت بلكه بقدرت حضرت ربّ العزت ترا به جبر پيش خود برده حاضر كردم ، و ممكن است اى يونانى كه تو خود دعوى كنى يا ديگرى گويد كه : با هم ساختگى كردند و تو گوئى كه : من خود باراده و اختيار پيش شما آمدم در آن چون حركت آمدن شما معجزه ء من و نشان تمامى خلقان گردد ؟ پس اگر تو طلب آيه و نشان ميكنى بايد كه چيزى طلب نمائى كه آيه و نشان همه مردمان گردد يونانى گفت نيكو گفتى يا ابا الحسن\r\n","description":"","footnote":"","page_name":" 405 ","page_number":405},
  {"content":"\r\nچون اين مقدمه را به اختيار من گذاشتى اقتراح و استدعاى من آنست كه اجزاء و شاخهاى اين درخت خرما را از يك ديگر جدا گردانيده متفرق گردانى و باز امر و حكم نمائى كه اجزاء آن درخت معاودت به مكان اصلى خود نمايد چنانچه سابقا به همان صنعت و صورت بود . حضرت ولى الله فرمود :\r\nكه الحال سؤال بر وفق فراست و حال نمودى و اين آيه و نشان بواسطه ء تو و جميع خلقان گردد بعد از آن حضرت امير المؤمنين على ( ع ) گفت اى يونانى تو خود رسول ما به سوى آن درخت خرما باش پيش آن نخله رفته بگوى كه : وصى محمد رسول ايزد به تو امر نمود كه چند جزو گردى و اجزاء را متفرق گردانى و هر جزء از يك ديگر دور شويد . حكيم يونانى بموجب قول ولى عزّ و جلّ عمل نمود همان كه پيغام آن امام الامه به آن درخت رسانيد در ساعت آن نخله اطاعت حكم وصى نبى الرحمه نموده قطعه قطعه گشته پراكنده شد و اجزاء آن از يك ديگر دور گرديد بنوعى كه عين و اثر او را كسى نميديد و گويا هرگز در آن مكان درخت نبود حضار را از مشاهده ء آن حيرت بر حيرت افزود باز يونانى از رويت آن آيت در حيرانى و سرگردانى مانده اعضاء و جوارح او برعشه درآمد و باضطراب تمام روى بجانب امير المؤمنين على ( ع ) آورده گفت يا وصى محمد ( ص ) مطلب و سؤال اول من ظاهر و حاصل گرديد و به من رسيد اما سؤال و استدعاى ديگر بمنصه ء ظهور ظاهر نشد بايد كه امر و حكم نمائى كه اجزاء درخت خرما در هر كجا باشد به مكان اصلى خود معاودت نمايند و بهيئت اصليه ء خود آن درخت نخله مراجعت كند امير - المؤمنين على ( ع ) گفت : باز اى يونانى خود رسول ما بسوى آن درخت خرما\r\n","description":"","footnote":"","page_name":" 406 ","page_number":406},
  {"content":"\r\nشو و بگوى كه : يا اجزاء نخله بامر و حكم وصى محمد نبى الأمه بايد همه بيك جا جمع گشته به حالت اصليه ء خود معاودت نمائى . يونانى به حكم على عمرانى به آن اجزاء متفرقه درخت خرما منادى نمود و به آنچه مأمور بود عمل فرمود . حضرت امام الوافى الزكى ابى الحسن العسكرى عليه السّلام روايت كند كه اجزاى نخله ء خرما مانند هباء منثورا مرتفع در هوا گشته و اجزاى صغار آن مجتمع ميشد تا آنكه اوراق و قضبان و شاخ و شمراخ و ريشه ء خرما همگى به حكم خالق اكبر مصور گرديد پس آنگاه ربّ العزّه بامر بالغت اجزاء به يكديگر و جمعيت اغصان و اوراق هر يك به مكان و مقرّ پيشتر مقرّر نمود در ساعت به همان صورت اولى آن نخله در اصول و در عرض و طول شد بلا زياده و نقصان مستقر در همان مكان و مقرّ خود گرديد و ساق نخله در زمين متمكن گشته و قضبان آن بساق و بر قضبان اوراق و خوشهاى نيز هر يك بجا و مكان خود مقام و آرام گرفتند چون در آن محل ابتداء شماريخ خرما بود و اصلا زمان رطب و بسر و خلال نبود لهذا آن درخت مجرّد از تمر بود يونانى چون اين آيات و نشان بديده عيان مشاهده نمود گفت يا ابا الحسن نشان ديگر من از شما اى وصى پيغمبر مستدعى و ملتمسم حضرت امير المؤمنين على ( ع ) فرمود : هر چه خواهى طلب كن يونانى گفت : ميخواهم كه به نخله حكم نمائى كه شماريخ و خلال خود را برون كند و رنگ سبزى آن مبدل بزردى و سرخى گشته رطب شود برسد ما با هر كه در محضر شما حاضر باشد از آن خرما تناول نمايد . حضرت امير المؤمنين على عليه التحية و الثناء گفت :\r\nيا يونانى باز شما رسول ما به آن درخت خرما شويد و بگوئيد : آنچه ذكر نموديد . حكيم يونانى پيغام گذرانيد در ساعت نخله شمراخ بيرون كرده خلال شد و بسر گرديد و در حال زرد شد و سرخ گشته رطب گرديد و خوشهاى\r\n","description":"","footnote":"","page_name":" 407 ","page_number":407},
  {"content":"\r\nآن گران شد مردم دست برطب دراز كرده تناول مىنمود .\r\nباز يونانى گفت يا ابا الحسن التماس و استدعاى آيه و نشان ديگر از شما دارم كه در پيش من اين آيه و نشان احب است از جميع معجزات سابقه و نشانهاى سالفه . امام الأنام گفت : يا يونانى آن كدام است ؟\r\nگفت : يا ابا الحسن استدعا چنان است كه درخت خرما سر خود را به زير آرد تا خوشه هاى آن پيش دست ما باشد بنوعى كه اگر يك دانه خرما از دست راست اخذ نمائيم دانه ء ديگر كه در پهلوى آن باشد توانيم آن دانه خرما با دست چپ از درخت اخذ نمود ظاهرا مطلب يونانى آن بود كه چيدن خرما بهر دو دست براى ما بسهل و آسانى ميسر گردد حضرت امير المؤمنين ( ع ) گفت : يا يونانى دست خود را بجانب آن خرماى كه هوس و آرزوى - چيدن آن دارى دراز كن و اين كلمات دعا به حضرت بىنياز آغاز نماى كه يا مقرّب البعيد قرّب يدى منها يقين حضرت مجيب الدعوات دست ترا به آن ثمر رساند و چون از دست ديگر اراده كنى كه خوشه خرما فراگيرى در وقتى كه دست بسوى خوشه دراز نمائى زبان به اين دعا جارى فرماى كه يا مسهل العسير سهل لى تناول ما يبعد عنى منها در ساعت يونانى به حكم على عمرانى لسان بدعاى مهيمن ربانى جارى و سارى گردانيد در حال دست راست او آن مقدار دراز گرديد كه بخوشه خرما رسيد و خوشه ء ديگر از درخت خرما ساقط گشته بر زمين افتاد و چوب آن خوشه دراز شده مانند نهال در پيش حكيم يونانى راست بايستاد پس آنگاه حضرت ولى الله گفت : اى يونانى اگر ايمان بيگانگى حضرت واهب سبحانى نيارى و محمد عدنانى را رسول به حق و فرستاده او ندانى و ازين خرما تناول نمائى خداى عز و جل بىشبه ترا مبتلا ببلاى معجل و گرفتار بعقوبت مستعجل گرداند بنوعى كه عبرت هر عاقل و جاهل و نشانه براى هر عارف و كامل گردد . يونانى گفت اگر من بعد از رؤيت اين معجزات و آيات و نشان و دلالات از شما بر كفر و ضلالات باقى\r\n","description":"","footnote":"","page_name":" 408 ","page_number":408},
  {"content":"\r\nمانم پس در كفر خود و خطيئت و در عناد و تمرد مبالغت بىنهايات و به واسطه ء هلاكت نفس خود سعى بيغايت كرده باشم و از امثال من كه دعوى علم و معرفت و فضل و حالت نمايم اين حركت را چگونه بصواب اقرب و بأجر و ثواب متقرب دانم در آن وقت گفت كه : يا ابا الحسن اشهد انك من خاصة الله صادق في اقوالك يعنى گواهى مىدهم به آن كه تو اى ولى الله از خواص عباد الله و از خاص الخاص مردان إله و راستگوئى در قول خود من بعد هر چه مرا به آن مأمور گردانى مطيع و منقاد و از بنده هاى صادق و راسخ الاعتقادم حضرت امير المؤمنين على عليه السّلام الملك الودود فرمود كه : من ترا مأمور ميگردانم بر اقرار و شهادت به يگانگى حضرت واجب الوجود و بر گواهى اتصاف ذات او بحكمت وجود و بهر فعل محمود موجود و بر شهادت تنزّه و تقدس ذات مقدس او از فعل عبث و فساد و از ظلم بر اماء و عباد و امر نمايم ترا به آن كه گواهى دهى محمدى كه من وصى اويم آن حضرت رسول بر تمامى بريت سيد الأنام و افضل برتبه و احترام از انبيا و رسل سكنه ء دار السّلام است و شهادت دهى به آن كه على ( ع ) كه به تو آيات و معجزات نمود و ترا متولى نعم و والى امر و حكم به آن درخت به زمين مقر و مستحكم فرمود او بعد رسول الله بهترين خلق إله و اولى و احق و سزاوار و اليق بمقام * ( مُحَمَّدٌ رَسُولُ الله ) * است در باب تبليغ آداب شرايع و احكام بامم آن سيد الانام عليه الصلاة و السّلام و گواهى دهى به آن كه اولياء محمّد اولياء الله و اعداى محمّد اعداى خداى ايزدست و ساير مؤمنان كه با تو شريك در تكليف و ايمان و مساعد و يار تو در اوامر شرايع و اركان آن بهترين امت محمّد و پاكترين شيعه علىاند و بر تو لازم است كه\r\n","description":"","footnote":"","page_name":" 409 ","page_number":409},
  {"content":"\r\nمواسات باخوان مؤمنين كه با تو موافق در دين و آئين به تصديق محمد سيد المرسلين و تصديق من و باقى أئمه ء معصومين عليهم صلوات الله اجمعين و منقاد و مطيع آن حضرت و من و أئمه باشند نمائى به آنچه خداى تبارك و تعالى به تو روزى گردانيد توفيق يافتن بتصديق رسول ذو المنن و ائمه دين حضرت واحد مهيمن و تفضيل دادن ترا بر آن جماعت از علم و غنا و ثروت بناء عليه بايد كه سد احتياج و فاقت و جبر و كسر و مسكنت اين طايفه از روى خلوص عقيدت و صدق طويت نمائى و هر كه از آن جماعت با تو در درجه ء ايمان شريك و سهيم باشند آنچه ترا باشد ايشان را در آن مال با نفس خود مساوى دانى و هر كه از شيعيان و اهل ايمان از تو فاضلتر باشند هر چه ترا باشد ايشان را در حالت احتياج مقدم بر نفس خوددارى و هيچ وجه بر آن مؤمنان دريغ ندارى تا معلوم حضرت ايزد بارى گردد كه تو دين او را عزيزتر از مال خوددارى و اولياى ايزد تعالى در نزد تو اكرم بلكه اعز و اعظم از اهل تو و از عيال و ساير اقربااند و همچنين امر نمايم ترا در صيانت دين و محافظت علم كه ترا ما امين دانسته در نزد تو بوديعه گذاشتيم و در ضبط اسرار ما كه شمه ء از آن را بر تو حمل گران نموديم زنهار كه علوم حقيقت رسوم ما كه در نزد تو مودع و مكتوم است اصلا آن را بارباب فساد و اصحاب عناد كه با تو مقابل گردند بعصيه و عناد بلكه بواسطه ء آن ترا ستم و لعن كنند و متعرض عرض و بدن تو گردند بايد كه من كل الوجوه مقابله با آن جماعت بمباحثه و مجادله ننمائى و سرّ ما را در پيش شخصى كه تشنيع ما كند افشاى آن نفرمائى و در نزد جمعى كه جاهل باحوال ما و متعرض اولياء و احباء ما به جهت جهل و نادانى خود\r\n","description":"","footnote":"","page_name":" 410 ","page_number":410},
  {"content":"\r\nگردند از فضايل و كمالات و از فواضل حالات ما حرف بيان ننمائى و نيز امر نمايم ترا به آن كه كافران و منافقان را بدوستى نگيرى و به آن طوايف اگر اظهار موالات و اتحاد نمايند بسمع رضا و قبول نپذيرى زيرا كه كافران هرگز اولياء مؤمنان نگردند و مؤمنان نيز آن طايفه را بدوستى نگيرند الا آنكه از روى تقيّه و ضرورت باشد چه تقيّه در دين سيد المرسلين واقع و جايز است چنانچه در كلام ربّ العالمين اشارت بر آن است كه * ( لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَمَنْ يَفْعَلْ ذلِكَ فَلَيْسَ مِنَ الله فِي شَيْءٍ إِلَّا أَنْ تَتَّقُوا مِنْهُمْ تُقاةً ) * الآيه ، ازين آيه وافى هدايت ظاهر گردد كه اگر ترا ملجأ گردانند و مخوف گردى بنفس يا بمال بر آنكه اعداى ما را تفضيل و رجحان دهى به ما يا اظهار برائت از ما ائمه البريه از ترس و خوف امت نمائى ترا جايز و رخصت است و ترا ترك نماز و عبادت حضرت بىنياز كه بر تو واجب و لازم است در هنگام ترس جان با گرفتارى بعاهات و آفات و غير آن جايز است زيرا كه اگر تو در هنگام خوف و ضرورت غير را تفضيل بر ما ائمه البريت و اولياء ربّ العزت نمائى اصلا از آن نفعى باصحاب ضلالت و ضررى بما ارباب ارشاد و هدايت نرسد و از اظهار برائت و عداوت تو از روى تقيت از ما سبب قدح و ضرر و نقصان اولياى حضرت واحد اكبر نگردد آنكه تو يك ساعت بلسان اظهار برائت از ما نمائى و در دل و جان موالى و محب ما و خاندان باشى و روح تو باقى ماند كه قوام موالات و دوام بندگى و طاعات به آنست و مال تو محفوظ گردد كه قيام محبت به آن و جاه تو بجاى و آرامگاه خود قرار گيرد كه تماسك مودت و محبت و يارى و نصرت مبتنى و مرتبط به آنست و كسى كه تو معروف به او يا\r\n","description":"","footnote":"","page_name":" 411 ","page_number":411},
  {"content":"\r\nآن كس معروف و مشهور بخويشى و قرابتى تو باشد از مواليان و متابعان ما از مؤمنين و مؤمنات و از اخوان و اخوات ما بعد ازين به تقضى شهور و سنين به روى زمين پيدا گردند هيچ گونه ضرر و نقصان بما راجع و عيان نگردد و چون كار محبان و شيعيان ما به عمل ساخته گردد بقيه ماند پيوسته بر آن در احيان تصور ضرر و تجويز وقوع فتنه و وصول از اين ممر قيام و اقدام نمايند تا آن زمان كه حضرت واهب منان اين كربت و مشقت از ميان مواليان ما رفع نمايد و اين غم و هم از همگى و تمامى ايشان دفع فرمايد بلكه عمل تقيه در هنگام ضرورت افضل است از آنكه تارك آن متعرض هلاكت خود شود و منقطع گردد بوسيله ترك تقيه از اعمال خير در دين و ملت و از صلاح كار اخوان مؤمنين و مؤمنات در دنيا و آخرت پس تقيه در امثال اين محل به حكم خداى عزّ و جلّ احسن و افضل است زنهار و زينهار در مقام خوف ضرر ترك تقيه نكنى چه من ترا مأمور به آن گردانيدم و بىشبه اگر ترك تقيه كنى نفس خود را در معرض قتل آورى و خون خود و دماى برادران مؤمن را به بمخالفت شرع انور سيد البشر در محل تلف و هدر آرى وسيله ء زوال نعمت خود و نعم ايشان و سبب ذلت و خوارى خود و باقى مؤمنان گردى در نظر اعداى دين بلكه موجب قتل محبين از دست اصحاب نفاق و كين شوى بيقين و حال آنكه حضرت ايزد قادر ترا در باب اعزاز و احترام اصحاب ايمان و محبان ائمه المعصومين عليهم السّلام امر فرمود و هر گاه تو مخالفت وصيت من نمائى البته ضرر آن بر نفس تو و اخوان مؤمنان اشد و اصعب و اضر و اتعب است از ضرر نواصب كه از براى ما انديشه كنند و كفار آن را فعل و پيشه خود نمايند زيرا كه خداى عزّ و جلّ حضرت\r\n","description":"","footnote":"","page_name":" 412 ","page_number":412},
  {"content":"\r\nحضرت خاتم الرسل و ائمة السبيل را در باب تحمل شدايد و آزار بسيار بسيار صابر و متحمل گردانيد .\r\nو از سعيد بن جبير رضى الله عنه مروى و منقول است كه روزى دهقان از دهقانان فارسى كه فارس مراكب علم نجوم و ماهر در علم اسطرلاب و در اكثر علوم بود به خدمت حضرت امام الامه امير المؤمنين على عليه السّلام و التحيه آمده بعد از اظهار بندگى و عرض تهنية گفت : يا امير - المؤمنين اكثر نجوم منحوسه درين ولا از مطلع خود طالع شدند و نجوم سعود بواسطه ء تقارب و تقابل بسياره هاى منحوسه نيز اثرى بدى و نحوست دارد و هر گاه مثل اين روز پيش آيد بر حكيم لازم است كه بگوشه ء اختفا مختفى گشته از خانه بيرون نيايد خصوصا شما كه امروز بواسطه ء شما بغايت صعب است به جهت آنكه دو كوكب منقلب امروز در طالع تو اى زبده ء دودمان ابى طالب جمع گشتند و از برج طالع تو آتش افروخته ظاهر و عيان است زنهار بواسطه ء حرب و نزاع ازين مكان بميدان قتال توجّه و اقبال ننمائى . حضرت امير المؤمنين على عليه السّلام فرمود : ويحك يا دهقان تو چون خبر از آثار نجوم دهى و حذر از اقدار حضرت الهى نمائى اخبار فرماى ما را از قصه ء صاحب سرطان و خبر ده مرا از طالع اسد كه چند است و از ساعات كه در حركات كواكب است و از مسافت ميان سوارى و دوارى ما را مطلع گردان . گفت يا امير المؤمنين مرا چندان مهلت ده كه نظر بر اين نمايم و ايماء دست به طرف آستين خود نمود و اسطرلاب با كمال اضطراب بيرون آورد نظر در آن مىنمود . حضرت امير المؤمنين على عليه السّلام در آن اثنا تبسم فرمود گفت : هيچ ميدانى كه در شب گذشته در اطراف دنيا چه\r\n","description":"","footnote":"","page_name":" 413 ","page_number":413},
  {"content":"\r\nچيز سانح و پيدا گشته آيا در اصطرلاب هيچ از آن باب ترا علم حاصل است يا نه دهقان از آن سخنان امام الأنس و الجان ساكت بلكه مبهوت و حيران گرديد و لمحه ء نظر بر آن سرور بيشتر ميكرد . امير المؤمنين حيدر ( ع ) فرمود كه : دوش در شهر چين خانه ء به زمين افتاد ، و چند برج از قلعه ء شهر ماچين به زمين همنشين گرديد ، و سور و ديوار بند شهر سرنديب از مقام خود بىنصيب شده افتاد ، و عسكر روم كه به طرف ارمنيه رفته بودند بطريق روم منهزم شدند ، و در ولايت ايله ديان يهود متوفى و مفقود گرديد و پادشاه افريقيه وفات يافت و در وادى النمل مورچه ها بهيجان آمدند . دهقان را ساعت بساعت بهيبت و حيرت از استماع اين سخنان زيادت مىشد امير - المؤمنين على عليه السّلام گفت آيا به اين مقدمات عالم و مطلعى ؟ دهقان گفت نه يا امير المؤمنين على ( ع ) اصلا مرا اطلاع بر حقايق آنها نيست باز آن ولى حضرت بىنياز گفت كه امشب روح هفتاد هزار كس متوجه عالم سعيد گرديد يعنى وفات يافته در سلك سعدا منخرط گشتند و در هر عالم هفتاد هزار كس متولد شدند و شب آينده نيز هفتاد هزار كس متوفى گردند و اين مرد از آن جمله است و بدست مبارك خود اشارت بسوى سعد بن مسعدة الحارثى لعنة الله نمود و آن ملعون در عسكر امير المؤمنين حيدر عليه السّلام جاسوس خوارج بود چون استماع سخن كما ينبغى ننمود گمان او چنان شد كه مگر آن سرور امر بحبس و قيد آن ابتر فرمود از خوف آن زهره اش بتركيد و به نيران و اصل گرديد . دهقان چون حال بدان منوال ديده به سجده افتاد پس حضرت امير المؤمنين على عليه السّلام گفت :\r\nآيا من ترا آنچه عين توفيق بود بهدايت و ارشاد دلالت ننمودم گفت بلى\r\n","description":"","footnote":"","page_name":" 414 ","page_number":414},
  {"content":"\r\nيا امير المؤمنين آنچه طريق ارشاد بود مرا به آن دلالت نمودى پس آنگاه ولى الله گفت : يا فلان ما صحابى حضرت رسالتمآب و مطيع آن رسول ايزد وهاب در اقوال و افعاليم نه از اهل شرق و نه اهل غربيم بلكه ما از ناشيه ء قطب و اعلام فلك حضرت ايزد تعالى و تباركيم اما آنچه گفتى كه از برج طالع ما آتش افروخته ظاهر است بايست كه آن را حمل بر خوبى احوال ما در مآل نمائى نه آنكه آن را و بال طالع دانى زيرا كه نور و ضياء از نزد ماست و حرقت و التهاب از ما دور و بفراسخ و مسافت مهجور است اى دهقان اين مسأله عميقه به علت نكته بديعه است اگر مرد محاسبى حساب كن و الَّا ساكت و مجاب شو . مروى و منقول است كه در هنگامى كه حضرت امير المؤمنين على عليه السّلام به نفس مقدّسه خود اراده سير بجانب خوارج لئام نمود بعض از اصحاب گفتند كه يا ولايتمآب اگر درين وقت اراده سير و حركت بجانب خوارج امت نمائى چون ساعت در عين نحوست و بدى است ميترسيم كه مظفر و منصور مراجعت شما واقع نگردد حضرت روى به آن مرد آورده گفت :\r\nآيا كمال تو آنست كه تو مهتدى و مطلع باشى به آن ساعت كه اگر احدى در آن وقت مسافرت نمايد به صحت و سلامت مراجعت به وطن نمايد و بلايا و بديها از آن كس برگردد و ميترسانى تو از آن ساعت كه اگر كسى در آن وقت اختيار مسافرت نمايد البته به او ضرر و مشقت رسد پس هر كه درين باب ترا تصديق نمايد البته آن كس مكذب قرآن ايزد اقدس بلكه مستغنى از استعانت و امداد از آن ذات مقدس است در وصول بمطالب و مرام و در دفع اذيت و آلام و سزاوار است كه ترا در آن امر مدح و حمد كنند زيرا كه عامل قول تواند و ترا\r\n","description":"","footnote":"","page_name":" 415 ","page_number":415},
  {"content":"\r\nمصدّق و باقى را مكذّب دانند و زعم تو آنست كه تو آن مرد را بساعت خوب هدايت نمودى تا آن شخص بواسطه ء اختيار آن ساعت ايمن از ضرر گشته به نفع وافر متمتّع گرديد ايها الناس اى معشر مردمان زنهار تعليم علم نجوم اختيار مكنيد الَّا به مقدار آنكه بوسيله ء دانستن آن قدرت بر هدايت بسير و مسافرت بر و بحر پيدا گردد و از اين زياده حرام است زيرا كه علم نجوم بكهانت كشاند و منجّم لا شك مثل كاهن است و كاهن مانند ساحر و ساحر مثل كافر و كافر را مقر در نار سقر است چون اراده ء مسافرت كنيد بنام خداى تبارك و تعالى و بعون و نصرت او آن سفر بر خود مبارك دانسته روانه شويد و آن حضرت روانه شده بر مرادش نائل گشت\r\n\r\nذكر بيان احتجاج امير المؤمنين على عليه السّلام بر زنديق كه به خدمت آن حضرت آمده با بعض آيات متشابهات قرآنى كه محتاج بتأويل بود\r\nآن مدعّى مستدل بر تناقض آن بود و در آن باب لجاجت مينمود و ميگفت كه : اگر تناقض در آيات قرآن نمى بود من مسلمان مىشدم ، مروى است كه بعضى زنادقه لئام به خدمت امير - المؤمنين على عليه السّلام آمده گفتند كه اگر در قرآن شما اختلاف و تناقض نبودى هر آينه من داخل در دين شما مىشدم امّا چون در آيات كلام ، حضرت بيچون اختلاف از حد و بيان افزونست بواسطه همان ما را ميل و رغبت بدين و آئين شما نشود . حضرت امير المؤمنين على عليه السّلام فرمود كه : كدام است زنديق گفت قول خداى تعالى * ( نَسُوا الله فَنَسِيَهُمْ ) * و قول عزّ و جلّ * ( فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا ) * و قول خداى تبارك و تعالى * ( وَما كانَ رَبُّكَ نَسِيًّا ) * و قول ايزد * ( يَوْمَ يَقُومُ الرُّوحُ وَالْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَه\r\n","description":"","footnote":"","page_name":" 416 ","page_number":416},
  {"content":"\r\nالرَّحْمنُ وَقالَ صَواباً ) * و قول خداى واحد * ( وَالله رَبِّنا ما كُنَّا مُشْرِكِينَ ) * و نيز قول خداى تبارك و تعالى : * ( يَوْمَ الْقِيامَةِ يَكْفُرُ بَعْضُكُمْ بِبَعْضٍ وَيَلْعَنُ بَعْضُكُمْ بَعْضاً ) * و قول خداى عزّ و جلّ * ( إِنَّ ذلِكَ لَحَقٌّ تَخاصُمُ أَهْلِ النَّارِ ) * و قول خداى تبارك و تعالى * ( لا تَخْتَصِمُوا لَدَيَّ وَقَدْ قَدَّمْتُ إِلَيْكُمْ ) * و قول خداى عزّ و جلّ * ( الْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ ) * و قول خداى تعالى * ( وُجُوه يَوْمَئِذٍ ناضِرَةٌ إِلى رَبِّها ناظِرَةٌ ) * و قول خداى عزّ و جلّ * ( لا تُدْرِكُه الأَبْصارُ ) * و قول خداى تعالى : * ( لَقَدْ رَآه نَزْلَةً أُخْرى ) * و قول عزّ و جلّ * ( لا تَنْفَعُ الشَّفاعَةُ إِلَّا مَنْ أَذِنَ لَه الرَّحْمنُ ) * * ( وَقالَ صَواباً ) * اين دو آيت و قول خداى تعالى : * ( وَما كانَ لِبَشَرٍ أَنْ يُكَلِّمَه الله إِلَّا وَحْياً ) * و قول خداى تعالى : * ( كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ) * و قول خداى عزيز : * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ ) * و قول حضرت عزّ و جلّ : * ( بَلْ هُمْ بِلِقاءِ رَبِّهِمْ كافِرُونَ ) * و قول ملك تعالى و تقدّس : * ( فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه ) * و قول واجب تعالى : * ( فَمَنْ كانَ يَرْجُوا لِقاءَ رَبِّه ) * و قول خداى تعالى : * ( وَرَأَى الْمُجْرِمُونَ النَّارَ فَظَنُّوا أَنَّهُمْ مُواقِعُوها ) * و قول خداى تبارك و تقدّس * ( وَنَضَعُ الْمَوازِينَ الْقِسْطَ لِيَوْمِ الْقِيامَةِ ) * و قول تعالى ذكره : * ( فَمَنْ ثَقُلَتْ مَوازِينُه ) * حضرت امير المؤمنين على ( ع ) فرمود كه : قول حضرت واجب تعالى ذكره * ( نَسُوا الله فَنَسِيَهُمْ ) * مراد و مفاد از اين نسيان عباد مر حضرت ايزد منان را در دار دنيا آنست كه عمل بطاعت و متابعت اوامر حضرت رب العزت درين سراى عبادت محبت نكنند چون آن جماعت چنين كنند حضرت ايزد وهّاب نيز در آخرت آنها را فراموش كرده به حساب درنيارد و اصلا آن طايفه را بخير و ثواب مأجور و مثاب نگرداند پس آن جماعت از جمله منسيان از خير و\r\n","description":"","footnote":"","page_name":" 417 ","page_number":417},
  {"content":"\r\nاحسان ايزد سبحان باشند و تفسير قول عزّ و جلّ * ( فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا ) * نزديك به همين است و مراد از نسيان خداى منان بندگان خود را آنست كه ثواب و احسان كه حضرت واهب بىامتنان بواسطه اولياى مطيعين كه ايمان بربّ العالمين و برسول سيد المرسلين آورده باشند مقرّر كرده باشد و از غيب او ترسان و بذكر او پيوسته مشغول و رطب اللسان باشند امّا چون اين بندگان درين جهان شيوه ء متابعت و اطاعت او را نسيان نمودند در آن جهان از آن سعادت بىپايان مأيوس و حيران گشته از منسيان باشند ، و گفت اما قول خداى تبارك و تعالى ذكره كه فرمود : * ( وَما كانَ رَبُّكَ نَسِيًّا ) * بدان بدرستى كه ذات ملك تعالى از صفت نسيان و غفلت منزّه و مبراست فتعالى الله عن ذلك علوّا كبيرا بلكه او حفيظ عليم و دانا و رحيم است و در ميان عرف و در محاورات ارباب علم و ادب مشتهر است كه ميگويند فلانى ما را فراموش كرده هرگز ما را مذكور نميگرداند يعنى اصلا براى ما هيچ گونه امر بخير و نيكوئى نمىنمايد و ياد ما باحسان و اعطا نميفرمايد بعد از آن آن امام الأنس و الجان فرمود كه : قول خداى تعالى : * ( يَوْمَ يَقُومُ الرُّوحُ وَالْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَه الرَّحْمنُ وَقالَ صَواباً ) * و قول ربّ العالمين در آيه : * ( وَالله رَبِّنا ما كُنَّا مُشْرِكِينَ ) * و قول رب العلى : * ( يَوْمَ الْقِيامَةِ يَكْفُرُ بَعْضُكُمْ بِبَعْضٍ وَيَلْعَنُ بَعْضُكُمْ بَعْضاً ) * و قول حضرت واحد غفّار * ( إِنَّ ذلِكَ لَحَقٌّ تَخاصُمُ أَهْلِ النَّارِ ) * و قول واهب مجيد در آيه : * ( لا تَخْتَصِمُوا لَدَيَّ وَقَدْ قَدَّمْتُ ، إِلَيْكُمْ بِالْوَعِيدِ ) * و قول حضرت واجب الوجود بيچون در آيه وافى هدايت * ( الْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ ) *\r\n","description":"","footnote":"","page_name":" 418 ","page_number":418},
  {"content":"\r\nبدرستى كه در اين مواطن عديده و مواضع غير بعيده روزى كه ربّ غفور بيان و مذكور گردانيد عبارت از روزيست كه مقدار طول آن پنجاه هزار سال ، اين جهان است در آن روز بعضى كفّار بكفر اظهار برائت از بعض ديگر نمايند و بعض از اهل معاصى لعن بعضى ديگر از لسان بيان فرمايند و نظير اين آيه است اى زنديق آيه سوره ء ابراهيم ( ع ) كه در باب قول شيطان واقع و عيان است كه * ( إِنِّي كَفَرْتُ بِما أَشْرَكْتُمُونِ ) * يعنى من بيزارم و برى از شما در آنچه مرا شريك در آن امر دانيد و نيز در قرآن از قول حضرت خليل الرّحمن ابراهيم عليه السّلام واقع است كه كفرنا بكم يعنى تبرا از شما اعداء الله تعالى ميكنيم پس از آن كافران اجتماع در يكمكان نمايند و گريان و نالان گردند در آن روز بنوعى كه اگر آواز ايشان باهل اين جهان رسد همگى خلايق بدل حزين و بخاطر غمگين گشته ترك تحصيل وجه معاش نموده و پيوسته گريان باشند تا آنكه آب چشم ايشان فراوان گردد بلكه از چشمهاى ايشان بجاى اشك خون روان شود بعضى باز در موطن ديگر نشيند و از عسرت و گرفتارى خود هر يك سخنان گويند پس از آن گويند كه * ( وَالله رَبِّنا ما كُنَّا مُشْرِكِينَ ) * قسم بذات حضرت ايزد عالم ياد نمايند كه ما در دار دنيا مشرك بايزد تعالى نبوديم بلكه مقرّ بتوحيد حضرت ايزد مجيد بوديم اگر چه در اين كلام صادق باشند اما اقرار ايشان و ايمان هيچ گونه نفع به آن جماعت نرساند زيرا كه آن طايفه وخيم العاقبة مخالفت حكم رسول صلَّى الله عليه و آله و سلَّم و شك در قول آن حضرت نمودند نقض عهد و ميثاق كه با آن سرور در باب اوصياى ايشان كردند فرمودند و استدلال\r\n","description":"","footnote":"","page_name":" 419 ","page_number":419},
  {"content":"\r\nاوصياء بجمعى ديگر كه ادنى از آن طايفه بودند نمودند و از اينجاست قوله تعالى * ( هُوَ أَدْنى بِالَّذِي هُوَ خَيْرٌ ) * لهذا حضرت ايزد تعالى تكذيب قول ايشان در باب دعوى ايمان نمود پس از آن فرمود كه * ( انْظُرْ كَيْفَ كَذَبُوا عَلى أَنْفُسِهِمْ ) * چون آن جماعت دروغ چنين گويند در آن زمان حضرت قادر سبحان مهر بر زبان و دل ايشان گذارد و دستها و پايها و جلود ابدان ايشان را بنطق آرد در آن حال هر يك ايشان زبان گشوده بر جلود و جوارح گويند كه چرا بر زشتى ما شهادت داديد آنها در جواب گويند كه ما را كسى كه همگى و تمامى اشياء را ناطق و گويا گردانيد نطق و بيان عنايت و احسان نمود چون ايشان اين سخن از جوارح و اعضاء استماع نمايند و برو خامت و زشتى احوال خود منقبض گشته ساكت و حيران گردند ، باز آن جماعت در موطن دگر مجتمع گردند ليكن هر يك از صعوبت امر و عظم بلاياى مستمر كه مرئى و مشاهده نظر آن جمع يكسر گردد از يك ديگر گريزند و از ترس و هول فرزند بسوى مادر و پدر بسوى فرزند و برادر بجانب برادر نظر نكنند و از اينجاست قول ايزد داور * ( يَوْمَ يَفِرُّ الْمَرْءُ مِنْ أَخِيه وَأُمِّه وَأَبِيه وَصاحِبَتِه وَبَنِيه ) * الآيه حال مخالف رسول در اقوال و افعال در روز لا ينفع بنون و لا مال بدين منوال است بعد از آن اجتماع خلقان در مكان ديگر واقع گردد در آن زمان از اولياء و اصفياء طلب تكلَّم و بيان نمايند و هيچ احدى از آن اعيان به غير اذن و رخصت رحيم الرّحمن بنطق و بيان درنيايد از براى آنكه آنها را به حكم واحد وهاب رخصت نطق نيست الَّا در امر صواب در آن بنياد رسل به حكم حضرت عزّ و جلّ برخيزند و ايستاده گردند در آن حال بامر قادر متعال از ايشان از تأديه رسالت و تبليغ احكام شرايع ملت بامّت كه آن اعيان را بواسطه ء\r\n","description":"","footnote":"","page_name":" 420 ","page_number":420},
  {"content":"\r\nرسانيدن آن بخلقان فرستاده اند استفسار و استعلام نمايند انبياء و رسل گويند كه : ما اداى رسالت بامت من غير تراخى و مهلت كرديم چون انبياء و رسولان چنين گويند در آن زمان از امتان هر يك ايشان پرسند كه آيا رسل اولياء تأديه و تبليغ رسالت ما بشما نمودند يا نه در ساعت امت منكر تبليغ رسالت گردند چنانچه قادر منّان تعالى ذكره حقايق احوال انبياء و رسولان و امتان هر يك ايشان در قرآن ظاهر و عيان گردانيد كه * ( فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ ) * آن جماعت گويند كه * ( ما جاءَنا مِنْ بَشِيرٍ وَلا نَذِيرٍ ) * يعنى اصلا رسول از حضرت ايزد كه بشير يا نذير باشد كه بشارت ما به مزد و ثواب و يا تخويف بعقوبت و عذاب نمايد براى ما نيامد انبياء و رسل در آن محل از حضرت محمد خاتم الرسل بر تأديه و تبليغ رسالت ربّ العزّت هر يك ايشان بامّت طلب شهادت نمايند و گويند : يا محمد رسول صادق چون شما را اطلاع كما ينبغى و يليق بر حقايق تأديه و تبليغ رسالت ما بامت حاصل است استدعا و التماس آنكه اداى شهادت بر طبق تأديه رسالت ما بامت در نزد حضرت ربّ العزّت دهى و ما را از نسبت كذب كه امم ما در نزد حضرت قادر عالم تبارك و تعالى بما دادند منزّه و مبرّا بلكه بحليه صدق قول ما را مزيّن و محلَّى گردانى در آن وقت حضرت نبىّ الرحمه اداى شهادت بر صدق رسل عزّ و جلّ و كذب امم منكر و دغل دهد بعد از شهادت رسول آخر الزمان اقرار بكذب خود و صدق رسل ربّ العزّت در باب تأديه و تبليغ رسالت با ايشان نمايند و گويند : * ( فَقَدْ جاءَكُمْ بَشِيرٌ وَنَذِيرٌ وَالله عَلى كُلِّ شَيْءٍ قَدِيرٌ ) * يعنى حضرت سميع بصير بواسطه تأديه رسالت و تبليغ احكام شرع و طريقت براى ما امت رسول بشير و نذير از روى احسان و مرحمت مرسل و مبعوث\r\n","description":"","footnote":"","page_name":" 421 ","page_number":421},
  {"content":"\r\nگردانيد و ايزد قادر مقتدر بر شهادت جوارح و اعضاء شماست و ميتواند كه هر يك جوارح شما را گويا گرداند تا شهادت بر تأديه و تبليغ رسالت هر يك از رسولان بامتان ايشان دهند ، و همچنين است بيان تفسير آيه قرآن كه خطاب به حضرت رسول آخر الزمان نموده كه * ( فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً ) * پس امت استطاعت قدرت ردّ شهادت ندارند و كتمان آن بىشبه و گمان نتوانند نمود و بخوف آنكه مبادا حضرت واجب تعالى مهر بر دل و زبان ايشان گذاشته جوارح و اعضاء آن طايفه را ناطق و گويا گرداند تا بسوانح افعال ايشان گواهى دهند به آنچه معمول ايشان است در آخرت واضح و عيان گردانند و از سيئ افعال قوم و امت آن حضرت و از مراجعت آن طايفت بكفر بواسطه ء الحاد و عناد و ارتداد آن جماعت و نقض عهد و بيعت و تغيير سنت و طريقت نيز شهادت دهند و بر ظلم و ستم زيادتى كه بر اهل بيت رسول صلَّى الله عليه و آله و سلَّم نمودند و منقلب باعقاب اصليه شدند و مرتد بادبار اوليه رديّه خود گشتند در اقتدا و اقتفاى اين امّت نسبت به امّت ما تقدّم از امم ظالمه خائنه ء انبياى سالفه در ظلم طابق النعل بالنعل نمودند شهادت دهند چون امّت ، استماع شهادت از جوارح و اعضا نمايند بر وخامت خاتمت احوال خود در مآل و بر يأس و قنوط از رحمت ايزد متعال مطلع گردند در آن حال از روى سرعت و استعجال گويند * ( رَبَّنا غَلَبَتْ عَلَيْنا شِقْوَتُنا وَكُنَّا قَوْماً ضالِّينَ ) * در همان وقت اظهار سعادت و گمراهى خود در دنيا و آخرت نمايند پس از آن اجتماع كنند در موطن و مقام ديگر كه در آن مقام حضرت پيغمبر محمد صلَّى الله عليه\r\n","description":"","footnote":"","page_name":" 422 ","page_number":422},
  {"content":"\r\nو آله و سلَّم بسعادت حاضر است و مقام محمود در قرآن عبارت از آن مقام مسرّت انجام است و آن سيّد الأنبياء چون خلقان به آن مكان رسند و ثنا و درود به حضرت واجب الوجود فرستند ثنائى كه قبل از آن از هيچ احدى از خاندان ثنا و درود مثل آن بحيّز ظهور و صدور و صادر و عيان نشده باشد و بعد از ثناى حضرت ايزد تعالى ثنا و تحيت تمامى مليكه عظام و مقربين ملك العلام بجاى آرد بنوعى كه ملكى از ملايكه كرام نباشد كه ثناى حضرت سيد الأنبياء به او احسان و اعطا نشده باشد بعد از آن ثنا و تحيت بر انبياء و رسولان بنوعى فرستد كه در هيچ وقتى و زمان و احيان احدى ثناى مثل آن براى انبيا و رسولان نكرده باشد پس از آن نبى الرّحمه ثنا و تحيه بر هر مؤمن و مؤمنه فرستد درين حال ابتدا بثناى صديقين و شهداء نمايد بعد از آن ثنا بصلحا و متقيان فرمايد پس از ايشان ثناى همه ء اهل آسمان و زمين نمايد و قول حضرت واهب سبحان در آيه ء كريمه قرآن * ( عَسى أَنْ يَبْعَثَكَ رَبُّكَ مَقاماً مَحْمُوداً ) * اشارت به آن فعل و عمل رسول خداى عزّ و جلّ است طوبى كسى را يعنى سعادتمند بنده ء مثيب كه او را در آن مقام حظَّ و نصيب بود از ثنا و ويل كسى را يعنى شقى و غير مصيب گشته كه او را در آن مقام بهره و نصيب از ثنا نبود پس از آن اجتماع خلقان در مقام و مكان بود كه بعضى ايشان از بعضى ديگر جدا گردند و همه ء اين سؤال و جواب و جواب و عتاب و خطاب پيش از حساب است زيرا كه چون حضرت ايزد وهّاب خلايق را به موقف حساب آرد هر انسان مشغول به معامله ء خود گردد و تا از حساب و كتاب خود فارغ نگردند به كار ديگر مشغول نشوند حضرت امير المؤمنين على ( ع ) از زبان معجز نشان خود فرمود :\r\nكه نحن نسأل الله بركة ذلك اليوم يعنى ما از حضرت واهب العطايا\r\n","description":"","footnote":"","page_name":" 423 ","page_number":423},
  {"content":"\r\nبركت و احسان آن روز را سائل و مستدعى و مترقّب و مترصديم بعد از آن امير المؤمنين على ( ع ) فرمود كه : اما قول خداى عزّ و جلّ * ( وُجُوه يَوْمَئِذٍ ناضِرَةٌ إِلى رَبِّها ناظِرَةٌ ) * در وقت و محلى است كه چون اولياى حضرت عزّ و جلّ از حساب فارغ گشته به آن مكان و محل رسند در آن مكان نهريست مسمى به نهر الحيوان اولياى رحيم الرحمن در آن نهر غسل كنند و از جميع كثافت و مشقت دار المحنه پاك و خالص گردند و از نهر ديگر كه در پهلوى نهر الحيوة است تشرب نمايند در آن زمان رويهاى ايشان سفيد و نورانى ، مانند ماه تابان گردد در آن وقت از قبل حضرت ربّ العزّت مأمور بدخول بهشت عنبر سرشت گردند و چون آن جماعت داخل جنان گردند در آن مكان با رويهاى درخشان نظر برحمت حضرت پروردگار ايشان كنند كه چگونه ايشان را مثاب و مأجور نموده داخل جنّت گردانيد و معزّز و مكرم در نظر ملايكه عظام كرام فرمود و آن مقربين ايزد علَّام را مأمور بتحيت و سلام سكنه ء دار السّلام نمايد و از اينجاست قول عزّ و جلّ ملك العلَّام مأمور در بيان سلام ملائكه بر شما كه ميفرستاد : * ( سَلامٌ عَلَيْكُمْ طِبْتُمْ فَادْخُلُوها خالِدِينَ ) * يعنى بعد از سلام ملائكه عظام آن ارباب كرام تمشيت بدخول جنت عاليمقام گردند و به آنچه از حضرت معبود مأجور بودند بوسيله ء حصول و وصول همگى و تمامى موعودات با ايشان نظر از روى بهجت تمام و مسرت لا كلام در آن نمايند و ازينجاست قول حضرت خالق البريت * ( إِلى رَبِّها ناظِرَةٌ ) * و در بعض لغت ناظره بمعنى منظره آمد چنانچه در قرآن لازم الإذعان واقع است كه * ( فَناظِرَةٌ بِمَ يَرْجِعُ الْمُرْسَلُونَ ) * در قصه ء بلقيس كه ملكه سبأ است در هنگامى\r\n","description":"","footnote":"","page_name":" 424 ","page_number":424},
  {"content":"\r\nكه ايلچى خود را با تحف بسيار و هداياى بيشمار به خدمت سليمان نبى عليه و على نبينا السّلام من ملك العلى ارسال داشته و چون لشكريان او را تحريض بجنگ با سليمان ( ع ) مينمودند او ملكه عاقله بود و آن جماعت را بهر نوع از تكليف او بقتال و تجهيز اسباب حرب و جدال مهما امكن منع مىفرمود و آنها در اشتغال نواير قتال و جدال سعى مينمودند بالأخره ايشان را به اين وجه صواب مجاب گردانيد كه ما را تا هنگام مراجعت ايلچيان ما از خدمت آن پادشاه عصر مترقب و منتظر بايد بود و دست تطاول از آستين صبر و تحمّل برون نيايد آورد زيرا كه سليمان پادشاه عاليشان بلكه رسول و فرستاده ء خداى زمين و آسمان است و از جنگ و ستيز او از روى عقل و فرهنگ پرهيز بايد نمود چون آن ملكه برأى كامل خود عمل نمود در آخر به خدمت سليمان ( ع ) آمده بشرف اسلام و ايمان مشرف شده در سلك ازدواج آن حضرت درآمد . بعد از آن حضرت امير المؤمنين على ( ع ) فرمود كه : امّا قول خداى تعالى * ( وَلَقَدْ رَآه نَزْلَةً أُخْرى عِنْدَ سِدْرَةِ الْمُنْتَهى ) * حضرت محمد مصطفى صلَّى الله عليه و آله و سلَّم را خواسته در هنگامى كه آن حضرت در نزد سدرة المنتهى مسكن و مقام و هيچ احدى از خلايق حضرت خالق از آنگه نگذرد و قول خداى تعالى در آخر اين * ( ما زاغَ الْبَصَرُ وَما طَغى لَقَدْ رَأى مِنْ آياتِ رَبِّه الْكُبْرى ) * آن عبارت از رؤيت جبرئيل ( ع ) است چه آن حضرت جبرئيل را دو مرتبه به صورت اصليّه ديده يك مرتبه همين است و مرتبه ء ديگر نيز آن فرشته ء جليل القدر به صفت اصليه خود به نظر آن پيغمبر صلَّى الله عليه و آله درآمد و حضرت واحد كريم جبرئيل ( ع ) را بر خلق عظيم و به صورت بغايت تفخيم موجود گردانيد و او از روحانيين است كه ادراك صورت و صفت او به غير\r\n","description":"","footnote":"","page_name":" 425 ","page_number":425},
  {"content":"\r\nحضرت رب العالمين يا سيد المرسلين هيچ احدى از مخلوقين نتواند نمود ، باز حضرت امير المؤمنين على عليه السّلام فرمود كه : و اما قوله تعالى * ( وَما كانَ لِبَشَرٍ أَنْ يُكَلِّمَه الله إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِه ما يَشاءُ ) * همچنين است آنچه حضرت واجب تعالى فرمود كه برسل آسمان وحى مىرساند و رسولان آسمان برسول زمين ميرسانيدند يعنى گاه بودى كه كلام وحى ميان ربّ العالمين و ميان رسول زمين است و واسطه در ميان رسول آسمان نيست اينست كلام از روى وحى و از وراء حجاب ، از حضرت امير المؤمنين على عليه السّلام مروى است كه روزى سيد المرسلين صلَّى الله عليه و آله و سلَّم از جبرئيل امين عليه السّلام پرسيد كه : آيا تو در هيچ گاه پروردگار خود حضرت إله را ديدى ؟ جبرئيل عليه السّلام گفت : يا خاتم الرسل پروردگارم عزّ و جلّ هرگز در هيچ وقت و محل مرئى و مشاهد به نظر نگردد حضرت نبى الأكرم عليه التّحية و السّلام فرمود كه : پس شما وحى از كجا فرا گرفته بما ميرسانيد جبرئيل عليه السّلام گفت : من وحى از اسرافيل گرفته به خدمت شما بموجب فرمان تبارك و تعالى ميرسانم حضرت نبىّ الجميل فرمود كه يا جبرئيل اسرافيل اخذ وحى بكدام طريق و سبيل از حضرت ربّ الجليل نمايد جبرئيل عليه السّلام گفت : يا محمّد ( ص ) اسرافيل ( ع ) اخذ وحى از ملكى از ملايكه روحانيين كه ازو در قرب و منزلت در نزد رب العزت پيش است نمايد حضرت رسول ايزد فرمود كه آن ملك معظم وحى از كه اخذ نمايد جبرئيل گفت :\r\nيا رسول عزّ و جلّ خداى تبارك و تعالى چيزى در دل آن فرشته بكرم اندازد و همان وحى و كلام ايزد علام است و كلام بيك نحو و انجام و انصرام نيابد بلكه به انحاى لا كلام است سرانجام و انتظام يابد چنانچه عزّ و جلّ در\r\n","description":"","footnote":"","page_name":" 426 ","page_number":426},
  {"content":"\r\nبعض مقام و محل با رسل خود متكلم گرديد و بعضى از كلام آنست كه حضرت واحد منان در دلهاى انبيا و رسولان اندازد و آن اعيان را به آن احسان بىامتنان سرافراز و ممتاز سازد و بعضى از كلام آنست كه حضرت ايزد وهاب در خواب برسل ظاهر گرداند و بعضى از كلام آنست كه بوحى و تنزيل بر رسل تلاوت و قرائت كنند و اين بيقين كلام عزّ و جلّ است پس آنگاه امير المؤمنين على عليه السّلام فرمود : كه اما معنى قول تبارك و تعالى * ( كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ) * آن روز عبارت از روز قيامتست كه آن جماعت از رحمت ربّ العزّت محجوب و ممنوع گردند و قول خداى تعالى * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ ) * حضرت واحد اكبر برسول جليل القدر خود محمد سيد البشر از حقايق احوال اهل كفر خبر داد و فرمود كه مشركين و منافقين كه اجابت كلام قادر علام و اطاعت سيد الأنام نمودند آيا آن طوايف مخالف را هيچ گونه انتظار و چشم داشت احسان از پروردگار ايشان هست به غير عذاب و آزار در همين دار دنيا چنانچه امم سالفه متمرده را در قرون اولى معذّب به عذاب و بليّات گردانيد پس اين خبر است كه ايزد قادر حضرت پيغمبر را بر آن مطلع و مخبر گردانيد بعد از آن فرمود :\r\nكه * ( يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ ) * يعنى چون پيش از رؤيت آيت و نشان ايزد منان ايمان نياورد بىشك بعد از رؤيت آيت كه عبارت از طلوع شمس از طرف مغرب است اگر ايمان آرد آن ايمان نفع بنفس هيچ كس نرساند و در آيه ديگر واقع است كه * ( فَأَتاهُمُ الله مِنْ حَيْثُ لَمْ يَحْتَسِبُوا ) * يعنى مالك الرقاب به آن جماعت فرستاد و از جايى كه ايشان\r\n","description":"","footnote":"","page_name":" 427 ","page_number":427},
  {"content":"\r\nگمان عذاب از آن محل و مآب نداشتند و در جاى ديگر در كلام حضرت مهيمن داور واقعست * ( فَأَتَى الله بُنْيانَهُمْ مِنَ الْقَواعِدِ ) * يعنى قادر وهاب ارسال عذاب بر آن جماعت نمود . حضرت امير المؤمنين على عليه السّلام گفت و امّا معنى قول خداى عزّ و جلّ * ( بَلْ هُمْ بِلِقاءِ رَبِّهِمْ كافِرُونَ ) * و قول خداى عالم * ( الَّذِينَ يَظُنُّونَ أَنَّهُمْ مُلاقُوا رَبِّهِمْ ) * و قول ايزد تعالى * ( إِلى يَوْمِ يَلْقَوْنَه ) * و قول واجب تعالى * ( فَمَنْ كانَ يَرْجُوا لِقاءَ رَبِّه فَلْيَعْمَلْ عَمَلًا صالِحاً ) * آنست كه آن طايفه منكر بعثت بودند درين آيات لقاء عبارت از بعثت است و حضرت خالق مجيد بعثت ، را لقاء ناميده همچنين است قول خداى تعالى * ( مَنْ كانَ يَرْجُوا لِقاءَ الله فَإِنَّ أَجَلَ الله لَآتٍ ) * يعنى هر كه ايمان ارد به آن كه او مبعوث است پس بدرستى كه آنچه حضرت وهاب بيمنت به او وعده كرد از ثواب و رحمت و از عذاب و عقوبت اگر اجابت و اطاعت نكند پس لقا در اين مواضع بمعنى رؤيت نباشد بلكه به معنى بعث است چنانچه مذكور شد و امير المؤمنين على عليه السّلام گفت :\r\nمعنى آيه * ( تَحِيَّتُهُمْ يَوْمَ يَلْقَوْنَه سَلامٌ ) * آنست كه آن جماعت مؤمن شدند ايمان ايشان از دلهاى آن مؤمنان تا روز بعث ايشان اصلا زايل و نقصان نگردد .\r\nو نيز حضرت امير المؤمنين على عليه السّلام فرمود كه : اما قول حضرت عزّ و جلّ * ( وَرَأَى الْمُجْرِمُونَ النَّارَ فَظَنُّوا أَنَّهُمْ مُواقِعُوها ) * لفظ ظن در اين آيه بىشبهه بمعنى يقين است يعنى گناه كاران در آن روز يقين دانند كه داخل نيران و از سكنه ء دوزخ تابانند ، و همچنين است معنى قول خداى تبارك * ( إِنِّي ظَنَنْتُ أَنِّي مُلاقٍ حِسابِيَه ) * يعنى ملاقات مكان حساب را يقين دانند ، و امّا قول خداى عزّ و جلّ كه خطاب بمنافقين فرمود كه : * ( وَتَظُنُّونَ بِالله الظُّنُونَا ) * اين\r\n","description":"","footnote":"","page_name":" 428 ","page_number":428},
  {"content":"\r\nظن شك است نه ظن يقين بايد دانست كه ظن بر دو نوعست ظنّ شكّ و ظنّ آنچه در آيه كلام ربّ العالمين در باب امر معاد و يوم الدّين است آن ظنّ يقين است و هر ظنّ كه بواسطه ء امر دنيا است آن شك است بيقين و حضرت امير المؤمنين على ( ع ) فرمود كه : قول خداى تعالى * ( وَنَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً ) * آن ميزان عدل است كه در روز قيامت اعمال خلايق به حكم ايزد خالق به آن مؤاخذه و موازنه خواهد شد و حضرت ملك تعالى هر كس را اعطا و جزاى عمل و طاعت به ميزان حساب عنايت فرمايد و بعضى ايشان را جزاء از بعضى ديگر مقرّر كند و جزا و پاداشت اعمال ايشان بهر يك ايشان رساند و از ظالم قصاص از براى مظلوم بستاند يعنى اگر ظالم چيزى از كس به زور و جبر اخذ كند يا مظلوم را بقتل رساند حضرت جبّار عادل حق آن مظلوم خواه نفس خواه مال از آن ظالم بىهمال در هنگام جزا و پاداشت انام از آن ظالم تيره سرانجام از جهت مظلوم مستهام بستاند ، و نيز آن حضرت فرمود كه قول خداى تعالى * ( فَمَنْ ثَقُلَتْ مَوازِينُه ) * معنى ثقل ميزان عبارت از قلت حساب و كثرت آن در يوم الميعاد و زمان رسانيدن ثواب و عقابست و در آن روز مردمان به چند منازل و طبقات باشند بعضى از ايشان را حساب در كمال يسر و آسانى گذرد و مقرّر شود كه بنزد اهل خود مسرور و شادمان روند و ازينجاست قوله تعالى * ( يُحاسَبُ حِساباً يَسِيراً وَيَنْقَلِبُ إِلى أَهْلِه مَسْرُوراً ) * و بعضى از ايشان داخل جنان به غير حساب و عمل ميزان گردند بلكه در مكان محاسبه حاضر نگردند زيرا كه حساب از براى كسى است كه آن شخص متلبس بامر دنيا و متلوث به جيفه ء\r\n","description":"","footnote":"","page_name":" 429 ","page_number":429},
  {"content":"\r\nآن مكان و مأوى گردد و بعضى از اين جماعت محاسب به حساب قليل و كثير و صغير و قطمير گشته پس از آن داخل نار سعير گردد و بعضى از ايشان ائمه كفر و حكام ضلالت و ارباب ظلم و شقاوتاند اين جماعت در روز قيامت هيچ گونه وزن اعتبار و اعتنا بشأن آن طايفه در نزد پروردگار نيست زيرا كه آن متمرّدان اعتنا بامر و نهى حضرت قادر سبحان در دنيا تا روز قيامت ننمودند بناء عليه مخلد در نيران خواهند بود و هم * ( فِي جَهَنَّمَ خالِدُونَ تَلْفَحُ وُجُوهَهُمُ النَّارُ وَهُمْ فِيها كالِحُونَ ) * . چون زنديق تأويل آيات كلام ايزد وهاب از آن ولايتمآب استماع نمود تصديق فرمود گفت يا ابا الحسن من در آيات كلام حضرت ذو المنن چيزى چند ديگر يافته ام بنوعى كه در آيات سابقه تناقض بود در اين آيات نيز تضاد است حضرت امير المؤمنين على عليه السّلام فرمود كه : آن آيات كدام است زنديق گفت :\r\nاينست كه حضرت واجب تعالى ميفرمايد كه * ( قُلْ يَتَوَفَّاكُمْ مَلَكُ الْمَوْتِ ، ) * و * ( الله يَتَوَفَّى الأَنْفُسَ حِينَ مَوْتِها ) * ، و * ( الَّذِينَ تَتَوَفَّاهُمُ الْمَلائِكَةُ طَيِّبِينَ ) * و آيات ديگر كه مثل و مانند اين باشد يا ابا الحسن حضرت ذو المنن يك بار فعل قبض ارواح را بملك الموت نسبت داد و مرتبه ء ديگر بذات اقدس خود منسوب گردانيد و مرتبه ء اخرى نسبت قبض ارواح بملائكه ء خود داد يا ابا الحسن ، در بعضى آيات ديگر يافتم كه ميفرمايد : * ( فَمَنْ يَعْمَلْ مِنَ الصَّالِحاتِ وَهُوَ مُؤْمِنٌ فَلا كُفْرانَ لِسَعْيِه ) * و در موضع ديگر ميفرمايد كه : * ( وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى ) * من آنچه در آيه ء اولى يافته ام آنست كه اعمال صالحه بكفر نيست و از اعمال آيه ء ثانيه يافته ام كه اعمال صالحه نفع نمىدهد الَّا\r\n","description":"","footnote":"","page_name":" 430 ","page_number":430},
  {"content":"\r\nبعد از اهتدا و در آيه ء ديگر يافتم كه ميفرمايد : * ( وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا ) * فكيف يسئل من الميت يا ابا الحسن ؟ زنده چون از مرده قبل از بعث و نشور سؤال تواند نمود ، و در جاى ديگر ميفرمايد كه : * ( إِنَّا عَرَضْنَا الأَمانَةَ عَلَى السَّماواتِ وَالأَرْضِ وَالْجِبالِ فَأَبَيْنَ أَنْ يَحْمِلْنَها وَأَشْفَقْنَ مِنْها وَحَمَلَهَا الإِنْسانُ إِنَّه كانَ ظَلُوماً جَهُولًا ) * آن انسان كه تحمّل امانت نمود كيست و از حضرت عزيز عليم مهيمن پسنديده و مستحسن نيست كه بر بندگان خود تلبيس كند ، و نيز يافتم كه حضرت واحد اكبر انبياء خود را بهفوات و صفات ناپسنديده مشتهر گردانيد چنانچه در باب آدم صفى عليه السّلام ميفرمايد :\r\n* ( وَعَصى آدَمُ رَبَّه فَغَوى ) * آن حضرت را بعصيان منسوب گردانيد و نوح عليه السّلام را بكذب نسبت داد زيرا كه در هنگام كه آن حضرت ( ع ) فرمود كه : * ( إِنَّ ابْنِي مِنْ أَهْلِي ) * در ساعت ايزد وهاب در جواب فرمود :\r\nكه * ( إِنَّه لَيْسَ مِنْ أَهْلِكَ ) * و ابراهيم ( ع ) را به بندگى و عبادت كواكب نسبت داد و مرتبه ء ديگر بعبوديت قمر مرتبه ء آخرى بعبادت و پرستش شمس ، منسوب گردانيد ، و يوسف ( ع ) را نيز نسبت به فعل معصيت داد كه * ( لَقَدْ هَمَّتْ بِه وَهَمَّ بِها لَوْ لا أَنْ رَأى بُرْهانَ رَبِّه ) * ، و موسى عليه السّلام را نسبت بامر تهجين و بدى نمود چنانچه فرمود كه : * ( قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي ) * حضرت موسى كليم عليه التحية و التسليم پيغمبر عظيم الشأن بود چون ايشان را علم نبود به آن كه حضرت واجب الوجود مرئى و مشاهد هيچ موجود نگردد ؟ و ايزد معبود جبرئيل و ميكائيل عليه السّلام را بداورى پيش داود فرستاد چنانچه مشهور است حيث قال * ( إِذْ تَسَوَّرُوا الْمِحْرابَ ) * و حضرت يونس را\r\n","description":"","footnote":"","page_name":" 431 ","page_number":431},
  {"content":"\r\nدر بطن ماهى در ظلمت و سياهى محبوس گردانيد بنوعى كه در قرآن مذكور فرمود كه : * ( وَذَا النُّونِ إِذْ ذَهَبَ مُغاضِباً ) * و حضرت عزّ و جلّ اظهار خطا و زلل انبياء نمود و اسامى آن اعيان را مذكور فرمود و نام آنكه جمعى را مغرور و مفتون يا خلق را ضال و اضلال نمود اصلا ذكر نفرمود يا بذكر كنيت آن جماعت از ذكر اسماى آنها اكتفا فرمود چنانچه درين آيات ميفرمايد : * ( وَيَوْمَ يَعَضُّ الظَّالِمُ عَلى يَدَيْه يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا يا وَيْلَتى لَيْتَنِي لَمْ أَتَّخِذْ فُلاناً خَلِيلًا لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي ) * اين ظالم كه اسم او مذكور نشد اسم انبيا بوسيله ارتكاب زلل مذكور و مشتهر شد آن ظالم كيست و نيز در قرآن يافتم كه حضرت قادر عالم ميفرمايد كه : * ( وَجاءَ رَبُّكَ وَالْمَلَكُ صَفًّا صَفًّا ) * و در جاى ديگر ميفرمايد كه : * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ ) * و در محل ديگر فرمود :\r\nكه * ( وَلَقَدْ جِئْتُمُونا فُرادى كَما خَلَقْناكُمْ ) * در يك مرتبه مجىء را نسبت بذات مقدّس خود نمود ، و در مرتبه ء ديگر نسبت آمدن بخلايق فرمود كه به نزد ايزد معبود حاضر و مشهود گردند ، و نيز در قرآن يافتم كه خود خبر داد شايد در باب تبليغ احكام و آداب شرايع اسلام بساير انام طلب كند در هنگام انكار كفره ء لئام حال آنكه آن طايفه عبده اصنامند و در تمامى عمر خود در دار دنيا به پرستش آن اشتغال داشتند ، و نيز در كلام شما يافتم كه ميفرمايد : * ( ثُمَّ لَتُسْئَلُنَّ يَوْمَئِذٍ عَنِ النَّعِيمِ ) * آن كدام نعمت است كه عباد را از حقيقت آن سؤال كند ، و در مكانى يافتم ميگويد كه * ( بَقِيَّتُ الله خَيْرٌ لَكُمْ ) * آن چه بقيت است كه ربّ العزّت امت را در آخرت از آن مسألت نمايد و در\r\n","description":"","footnote":"","page_name":" 432 ","page_number":432},
  {"content":"\r\nمحال ديگر مىفرمايد : * ( يا حَسْرَتى عَلى ما فَرَّطْتُ فِي جَنْبِ الله ) * و نيز ميفرمايد كه : * ( فَأَيْنَما تُوَلُّوا فَثَمَّ وَجْه الله ) * و * ( كُلُّ شَيْءٍ هالِكٌ إِلَّا وَجْهَه ) * * ( وَأَصْحابُ الْيَمِينِ ما أَصْحابُ الْيَمِينِ ) * * ( وَأَصْحابُ الشِّمالِ ما أَصْحابُ الشِّمالِ ) * يا ابا الحسن معنى جنب و وجه را براى من موجه گردان و بيان معنى يمين و شمال نماى زيرا كه امر در جميع اين محال بغايت ملتبس و در نهايت اشكال است و نيز ربّ العزيز در قرآن مىفرمايد كه * ( الرَّحْمنُ عَلَى الْعَرْشِ اسْتَوى ) * ، و در مكان ديگر گويد * ( أَ أَمِنْتُمْ مَنْ فِي السَّماءِ ) * ، و در محل ديگر * ( هُوَ الَّذِي فِي السَّماءِ إِله وَفِي الأَرْضِ إِله ) * ، و در مكان ديگر فرمايد :\r\n* ( وَهُوَ مَعَكُمْ أَيْنَ ما كُنْتُمْ ) * ، و جاى ديگر * ( وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ، و در موضع ديگر * ( ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ ) * ، و نيز يافتم كه در جاى ديگر حضرت ايزد قادر ميفرمايد :\r\n* ( وَإِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ ) * چنين نيست كه شبه قسط در ايتام سبب نكاح نسوان شود زيرا كه همه زنان ايتام نيستند پس اين آيه كلام حضرت ايزد بچه كيفيت و نظام انتظام يابد و نيز در جاى ديگر يافتم كه ميفرمايد :\r\n* ( وَما ظَلَمُونا وَلكِنْ كانُوا أَنْفُسَهُمْ يَظْلِمُونَ ) * چگونه جايز و روا باشد كه نسبت ظلم به حضرت واحد عالم دهند و ظلمه كدام طايفه اند ، و در موضع ديگر يافتم كه ميفرمايد : * ( إِنَّما أَعِظُكُمْ بِواحِدَةٍ ) * اين واحده كدام است و در جاى ديگر يافتم كه مىگويد * ( وَما أَرْسَلْناكَ إِلَّا رَحْمَةً لِلْعالَمِينَ ) * يا ابا الحسن مىبينم كه مخالفان اهل اسلام و ايمان هميشه بر مذهب باطل ايشان معتكف و استقامت دارند\r\n","description":"","footnote":"","page_name":" 433 ","page_number":433},
  {"content":"\r\nو هرگز ميل رجعت و انابت بدين و ملَّت حنيف محمد ندارند ، و نيز از غير مخالف بلكه ارباب اسلام كه اهل فسادند اختلاف در مذهب ايشان دارند و بعض از ايشان لعن بعضى از صاحب مذهب و ملت ايشان كنند پس موضع كه رحمت عام براى همه ايشان كه بهر يك آن انام رسد كدامست و نيز در آيه ء كلام يافتم كه حضرت ايزد تبارك و تعالى نبى خود محمد مصطفى صلَّى الله عليه و آله و سلَّم را تفضّل داد بر ساير انبيا بعد از آن حضرت را باضعاف آنچه در كتاب خود برو تحيّت و ثنا نمود آزار و جفا بر آن حضرت نموده و انتفاص محل و عزت بلكه نسبت بدى به آن حضرت و سرزنش ايشان از روى عتاب و خطاب فرمود چنانچه هيچ نبىّ و رسول را به مثل آن خطاب و عتاب ننمود چنانچه خود ميفرمايد كه : * ( وَلَوْ شاءَ الله لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ ) * و قول عزّ و جلّ است كه : * ( وَلَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا إِذاً لأَذَقْناكَ ضِعْفَ الْحَياةِ وَضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً ) * و قول حضرت ربّ العزتست * ( وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه ) * و در موضع ديگر ميفرمايد كه : * ( وَما أَدْرِي ما يُفْعَلُ بِي وَلا بِكُمْ ) * ، و قول خداى تعالى * ( ما فَرَّطْنا فِي الْكِتابِ مِنْ شَيْءٍ ) * ، و محل ديگر * ( وَكُلَّ شَيْءٍ أَحْصَيْناه فِي إِمامٍ مُبِينٍ ) * پس هر گاه اين اشياء در امام محصى باشد و او وصى نبى باشد پس نبى بطريق اولى ازين صفات دور و مهجور باشد از آنچه خداى تعالى در حقّ ايشان گفته باشد و اين همه صفات مختلفه و احوال متناقضه است بلكه امور بغايت مشكله است پس اگر كتاب حضرت ملك الوهاب و رسول او يعنى محمّد المستطاب حقّ باشند پس من بواسطه ء شكى كه خلجان خاطر منست هلاك\r\n","description":"","footnote":"","page_name":" 434 ","page_number":434},
  {"content":"\r\nو دور از رحمت خالق الأفلاك خواهم بود و اگر هر دو باطل باشند بر من هيچ گونه بأس و باك نيست حضرت ولايتمآب بعد از استماع كلام آن زنديق مرتاب فرمود ، كه سبّوح قدّوس ربّ الملائكه و الرّوح ذات مقدّس منزّه ايزد تعالى و تقدس از همگى و تمامى صفات ذميمه معرّا و مبرّاست و او حىّ و دايم قائم عالم بر جميع نفوس و كسب خلائق در ساعات روز و شب است اى زنديق اگر مثل آيات آيه ء ديگر كه ترا در آن شك و ريبى در خاطر مضمر باشد بيان نماى زنديق گفت آنچه بيان كردم مرا كافى و بسنده است يا امير المؤمنين على آن حضرت فرمود :\r\nكه * ( وَما تَوْفِيقِي إِلَّا بِالله عَلَيْه تَوَكَّلْتُ ) * * ( وَعَلَيْه فَلْيَتَوَكَّلِ الْمُتَوَكِّلُونَ ) * من به توفيق خداى مهيمن به زودى ترا بر تأويل آيات متشابهات كلام حضرت ذو المنن آگاه و متفطن گردانم بشنو و فراگير و بسمع رضا تلقى نموده بپذير اما تأويل آيه ء جلالت پايه : * ( الله يَتَوَفَّى الأَنْفُسَ حِينَ مَوْتِها ) * ، و قول عزّ و جلّ :\r\n* ( يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ) * ، و قوله تعالى : * ( تَوَفَّتْه رُسُلُنا ) * ، و قوله عز و جلّ * ( الَّذِينَ تَتَوَفَّاهُمُ الْمَلائِكَةُ طَيِّبِينَ ) * ، قوله جلّ ذكره * ( الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ ) * اى زنديق ذات اقدس حضرت واجب تعالى و تقدّس از آن ارفع و اقدس و اجلّ و مقدّس است كه بنفس خود مرتكب و متولى قبض روح هر كس گردد اما فعل ملائكه و رسل او بىشبه چون بامر و حكم حضرت بيچون سانح و صادر گردد فعل عزّ و جلّ است حضرت غنى مجيد از ملائكه ء كرام عظام خود رسل و سفره بواسطه ء انجام و انصرام قبض ارواح أنام برگزيد كه واسطه ء ميان خداى تعالى و ميان خلق او باشند و آن جماعتاند كه حضرت\r\n","description":"","footnote":"","page_name":" 435 ","page_number":435},
  {"content":"\r\nربّ العزّت در حقّ ايشان ميفرمايد كه * ( الله يَصْطَفِي مِنَ الْمَلائِكَةِ رُسُلًا وَمِنَ النَّاسِ ) * الآيه بدان كه ملائكه كه مرتكب و متولى قبض ارواح بامر خالق الأشباح گردند دو گروهند ملائكه رحمت و ملائكه نقمت متوليان قبض ارواح اهل طاعت ملائك رحمتاند و متصدّيان قبض ارواح اهل معصيت ملائك نقمتاند و اين هر دو صف از ملائكه اعوان و انصار ملك الموتاند كه بامر و حكم آن ملك جليل القدر مرتكب و مصدر آن امر گردند و آنچه ازين دو طايفه ء ملايك سانح و صادر گردد به ملك الموت آن نسبت دهند فعل ايشان فعل ملك الموت است و فعل ملك الموت فعل و عمل حضرت حىّ الَّذي لا ينام و لا يموت زيرا كه حضرت ايزد مقدّس كه خالق نفس هر كس است قبض ارواح ايشان را بر دست هر كس كه خواهد مقرّر دارد و منع و عطا و ثواب و عقاب بيد حضرت مالك الرقاب است بهر كه خواهد دهد و كسى كه نخواهد منع نمايد و فعل امينان و متصديان امر و حكم حضرت قادر سبحان فعل ايشان است چنانچه در آن باب اشارت نمود * ( وَما تَشاؤُنَ إِلَّا أَنْ يَشاءَ الله ) * يعنى اراده و مشيت شما به غير اراده و خواهش الله تبارك و تعالى موجود و هويدا نشود و بمشيت كامله و ارادت شامله هر قصد و اراده كند بمجرّد تقدير من غير مهلة و تأخير تقدير يابد ، اما قول خداى تعالى : * ( وَمَنْ يَعْمَلْ مِنَ الصَّالِحاتِ وَهُوَ مُؤْمِنٌ ) * الآيه ، و قول عزّ و جلّ : * ( وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى ) * اى زنديق هر كس كه اسم ايمان برو واقع شود سزاوار و حقيق نجات نيست بلكه او را نيز در مكان دركات و مقام سكناى ارباب غوات ساكن گردانند مگر آنكه ايمان با اهتدا و اقتفا بحضرات انبياء عليهم السّلام الله تعالى واقع شود كه اگر چنين باشد كه به مجرد اقرار بتوحيد بواسطه ء ايمان كافى بودى بايستى\r\n","description":"","footnote":"","page_name":" 436 ","page_number":436},
  {"content":"\r\nكه يهود با اعتراف بتوحيد و اقرار به خدا نجات از عذاب و عقاب مالك الرقاب مىيافتند بلكه ساير مقرّين به توحيد مثل ابليس عنيد و آنكه قريب است از كفره عنيدتر نجات يافتندى و حال آنكه هيچ كدام اين طوايف را اميد نجات از عذاب خداى تعالى به غير اهتداء نيست چنانچه حضرت عالم قادر بيّن و ظاهر گردانيد كه : * ( الَّذِينَ آمَنُوا وَلَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الأَمْنُ وَهُمْ مُهْتَدُونَ ) * و در محل ديگر حضرت عزّ و جلّ ميفرمايد :\r\nكه * ( الَّذِينَ قالُوا آمَنَّا بِأَفْواهِهِمْ وَلَمْ تُؤْمِنْ قُلُوبُهُمْ ) * خلاصه ء كلام آنكه ايمان را منازل و حالات و مراتب و مقامات بسيار است كه شرح آن را طول بسيار و بيان آن مستدعى ذكر فصول بيشمار است از آن جمله آنست كه ايمان بر دو وجه است ايمان به قلب و ايمان به زبان ايمان بلسان مثل ايمان منافقان است در زمان رسول آخر الزمان زيرا كه چون آن پيغمبر جليل القدر هر يك آن كافر را بشمشير قهر مقهور و مضطر گردانيد آن مقهوران از خوف شمشير نبىّ الإنس و الجان بلسان اظهار ايمان كردند ليكن دلهاى آن كافران بر كفر و عصيان ثابت و مستقر بود و ايمان بقلب و لسان عبارت از قبول اركان آن و تسليم امر پروردگار عالميان است و هر كه تسليم امر و كار خود به مالك و صاحب آن نمايد بيقين هرگز استكبار و استنكار امر پروردگار ننمايد چنانچه ابليس پرتلبيس استكبار از سجود آدم عليه السّلام نمود و اكثر امم انبياى خود را اطاعت و متابعت نمودند و استكبار و استنكار نمودند از آن جهت اصلا از اقرار او تو هيچ منفعت نيافتند چنانچه ابليس از آن سجود طويل خود منتفع نگرديد با آنكه چهار هزار سال يك سجده براى ايزد متعال بانصرام رسانيد چون\r\n","description":"","footnote":"","page_name":" 437 ","page_number":437},
  {"content":"\r\nمطلب آن عاوى لعين زخارف دنيا و براى سمعه و ريا بود از آن او را هيچ نوع نفع و سود نبود همچنين نماز و صدقه ساير مخلوقين اصلا نفع بايشان نرساند الا آنكه هدايت بطريق بخوف حضرت رحيم الرّؤوف و ارشاد بسبيل نجات واهب العطيات يابد و حضرت واجب تعالى اين احسان و اعطا نسبت به جميع برايا نمود و قطع عذر عباد بوسيله ء ارسال رسل و بيان آيات و دلائل نمود چنانچه فرمود كه * ( لِئَلَّا يَكُونَ لِلنَّاسِ عَلَى الله حُجَّةٌ بَعْدَ الرُّسُلِ ) * و هرگز زمين را حضرت ارحم الراحمين خالى از عالم مرشد كه محتاج اليه امت باشد نگذارد تا او معلم مردم بسبيل نجات بود و اين جماعت تبعه ء هدات بحسب عدد بغايت كماند و حضرت ايزد تبارك و تعالى حقايق اين مقدمه را در امم انبياى پيشين واضح و مبيّن فرمود و آن طايفه را مثل از براى متأخرين گردانيد چنانچه فرمود كه : * ( وَما آمَنَ مَعَه إِلَّا قَلِيلٌ ) * ، و در حق قوم موسى ( ع ) كه ايمان به حضرت ايزد سبحان آوردند ميفرمايد كه : * ( وَمِنْ قَوْمِ مُوسى أُمَّةٌ يَهْدُونَ بِالْحَقِّ وَبِه يَعْدِلُونَ ) * ، و در باب حوارى حضرت عيسى عليه التّحية و الثناء در وقتى كه آن حضرت بجميع بنى اسرائيل گفت كه : * ( مَنْ أَنْصارِي إِلَى الله قالَ الْحَوارِيُّونَ نَحْنُ أَنْصارُ الله آمَنَّا بِالله وَاشْهَدْ بِأَنَّا مُسْلِمُونَ ) * مطلب و مرام عيسى ( ع ) آن بود كه معلوم آن حضرت گردد كه كدام ايشان مستسلم و منقاد اهل فضل و كمال و ارباب معرفت و حالند مع هذا استكبار اوامر و حكم پروردگار خود ندارند هيچ احدى از بنى اسرائيل اجابت كلام آن نبى الجليل ننمود به غير جماعت حواريين كه از روى تعظيم تبجيل فرمودند :\r\nكه ما انصار ايزد غفار و مطيع و مترصد حكم او در ساعت ليل و نهاريم بناء عليه حضرت قادر عالم آن طايفه محمودة العاقبه را لايق و سزاوار علم\r\n","description":"","footnote":"","page_name":" 438 ","page_number":438},
  {"content":"\r\nنمود و طاعت و متابعت ايشان را فرض و لازم بر جميع طوايف امم عيسى گردانيد چنانچه فرمود : كه * ( أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * و بقوله تعالى * ( وَلَوْ رَدُّوه إِلَى الرَّسُولِ وَإِلى أُولِي الأَمْرِ مِنْهُمْ لَعَلِمَه الَّذِينَ يَسْتَنْبِطُونَه مِنْهُمْ ) * و بقوله تعالى * ( اتَّقُوا الله وَكُونُوا مَعَ الصَّادِقِينَ ) * و نيز بقول خود تبارك تعالى فرمايد :\r\nكه * ( وَما يَعْلَمُ تَأْوِيلَه إِلَّا الله وَالرَّاسِخُونَ فِي الْعِلْمِ ) * و در جاى ديگر حضرت ايزد اكبر ميفرمايد كه : * ( وَأْتُوا الْبُيُوتَ مِنْ أَبْوابِها ) * و مراد از بيوت بيت علم است كه حضرت ربّ العزّت آن را در انبياء عليهم سلام الله تعالى بوديعت گذاشت و ابواب بيوت عبارت از اوصياء انبياى خداى تبارك و تعالى است پس اگر احدى از امت عمل خير و نيكوئى كند ليكن آن كس بر دست اهل ، اصطفا بيعت نكند و بر عهود و مواثيق ايشان و بر حدود شرايع و سنت و معالم دين و ملت آن اعيان نبود آن عمل مردود و مقبول حضرت عزّ و جلّ نيست بلكه اهل آن خير بمحلّ كفر و عصيان است هر چند مشتمل بر صفت اسلام و ايمان بود چنانچه حضرت الله تبارك و تعالى ميفرمايد :\r\nكه * ( وَما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِالله وَبِرَسُولِه وَلا يَأْتُونَ الصَّلاةَ إِلَّا وَهُمْ كُسالى وَلا يُنْفِقُونَ إِلَّا وَهُمْ كارِهُونَ ) * پس هر كه از اهل ايمان مهتدى به سبيل نجات نگردد ايمان او هيچ نفع ندهد هر گاه او دفع حق اولياى حق سبحانه و تعالى نمايد بىشبه عمل آن بدبخت نامسعود در نزد واجب الوجود محبوط و مردود است * ( وَهُوَ فِي الآخِرَةِ مِنَ الْخاسِرِينَ ) * و همچنين است آنچه خداى بقول سبحان درين آيه قرآن است\r\n","description":"","footnote":"","page_name":" 439 ","page_number":439},
  {"content":"\r\nكه * ( فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا ) * و ازين باب در كتاب خداى عزّ و جلّ بسيار است و هدايت عبارت از ولايت ما ائمه هادين يعنى اولياى ربّ العالمين و اوصياى سيد المرسلين است چنانچه خداى تبارك و تعالى ميفرمايد :\r\n* ( وَمَنْ يَتَوَلَّ الله وَرَسُولَه وَالَّذِينَ آمَنُوا فَإِنَّ حِزْبَ الله هُمُ الْغالِبُونَ ) * لفظ و الَّذين آمنوا كه در اين موضع ميفرمايد عبارت از اهل ايمان بر خلايق حجج و اوصياى خدا تبارك و تعالى است كه در عصر باشند و چون آنها بگذرند و عصر ديگر شود اوصياى ديگر در آن عصر به حكم ايزد اكبر حاضر گردند خلاصه آنكه در هيچ وقت از اوقات چنانچه مرّه ء اخرى مذكور گرديد زمين خالى از مرشد هادى از نبى يا ولى كه وصى نبى باشد نباشد زيرا كه اتمام حجت بر ساير بريت در ضمن اين اشفاق و مرحمت حاصل است بعد از آن امام انس و جان گفت اى زنديق هر كس كه اقرار به كلمه ء شهادتين اشهد ان لا إله الَّا الله و اشهد انّ محمدا رسول الله نمايد هر چند اهل قبله بود آن شخص مؤمن نبود چنانچه منافقان در زمان رسول آخر الزمان اقرار بشهادتين بنمودند ليكن عهود مواثيق كه امر دين ربّ العالمين و مفروضات شرايع سيّد المرسلين و براهين نبوّت آن حضرت در باب اوصياى او أئمة المعصومين سلام الله عليهم اجمعين نمودند همگى و تمامى آن را شكسته نقض نمودند و اضمار كراهيت و كين آن اعيان دين در خواطر مكين گردانيدند در هنگامى كه همه آن معاندين بر طاعت امر و حكم احكم الحاكمين قادر و با تمكين بودند در باب آنچه ارحم الرّاحمين براى رسول امين واضح و مبيّن گردانيد ، بقول خود تبارك و تعالى : * ( فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ\r\n","description":"","footnote":"","page_name":" 440 ","page_number":440},
  {"content":"\r\nلا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً ) * ، و در محل ديگر حضرت عزّ و جلّ بقول خود فرمود كه : * ( وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ ، أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ ) * و مثل همين قول خداى تعالى است معنى آيه : * ( لَتَرْكَبُنَّ طَبَقاً عَنْ طَبَقٍ ) * يعنى به زودى اين امت سالك مسالك امم انبياى سالفه در غدر و مخالفت و موافقت نموده با اوصياى حضرت نبى الرّحمه بعد از وفات آن حضرت اظهار غدر و مخالفت نمايند و اطاعت و متابعت اوصياى آن سرور بر منهج شرط مقرّر ننمايند و اين كتاب حضرت مالك الرّقاب كه برسالتمآب انزال و ارسال نمود بسيار بسيار است و چون حضرت عالم بىچون رسول ( ص ) خود را به اطلاع حقايق در آن كما ينبغى و يليق از روى تحقيق مطَّلع و مخبر گردانيد آن نبى المطلق را اين مقدّمه بغايت صعب و شق آمد كه مآل حال اوصياى ايشان چرا به اين اختلال و نسق باشد و خاطر فيض مخاطرش در غايت حسرت و قلق بود حضرت واهب معبود تسليه ء خاطر انورش را بانزال اين آيه ء جلالت پايه بمصحوب امين الوحى جبرئيل عليه سلام الملك الودود نمود ، كه * ( فَلا تَذْهَبْ نَفْسُكَ عَلَيْهِمْ حَسَراتٍ ) * و * ( فَلا تَأْسَ عَلَى الْقَوْمِ الْكافِرِينَ ) * ، و اما قول حضرت ايزد تعالى * ( وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا ) * اين دليل روشن و برهان بين پيغمبر ما صلَّى الله عليه و آله و سلَّم است كه حضرت ربّ العزّت به آن حضرت مرحمت و عنايت نمود و بوسيله ء آن برو واجب و لازم گردانيد كه حجّت بر ساير خلق نمايد زيرا كه چون حضرت عزّ و جلّ آن نبى الرّحمه را خاتم الرسل و رسول بر تمامى امم انبياى واهب عالم و ساير ملل بنى آدم و غيرهم گردانيد ، آن حضرت را حق سبحانه\r\n","description":"","footnote":"","page_name":" 441 ","page_number":441},
  {"content":"\r\nتعالى در هنگام معراج بارتقا و استعلا بسوى سماء مخصوص فرمود به هيچ احدى از انبياء و رسولان اين نوع اشفاق و احسان ننمود و جميع رسل و انبياء را عزّ و جلّ براى حضرت خاتم الرسل در يك محل حاضر نمود آن اعيان بعد از حضور بشرف خدمت رسول آخر الزمان عالم و واقف و شاهد و عارف شدند برسالت آن حضرت بساير امم هر ملت كه بچه عنوان و كيفيت است و آن حضرت بر امر الله استعلام و استفهام نمود كه هر يك آن انبيا عليهم السّلام مرسول و محمول عزائم ايزد علام بچه كيفيت و نظام بودند از آيات و براهين بالتمام و همه انبيا و رسل رب العالمين اقرار بفضل سيد المرسلين و فضل اوصياى آن سرور و حجج او در زمين بعد از آن خلاصة النبيّين و فضل شيعه وصىّ او از مؤمنات و مؤمنين نمودند از آن جماعت كه تسليم امر و حكم اهل فضل گردند و فضل آن اعيان را بايشان مسلم داشتند و استكبار امر ايشان نمودند و حضرت پيغمبر واقف و عارف بود كه از امم انبياى سالفه كدام اطاعت و متابعت نمايند و كدام گروه اظهار عداوت و مخالفت فرمايند و بر جميع مقدمات مذكوره مطلع و مخبر بود و بر حال آنكه تغيير عهد و بيعت يا تقديم ديگر بر اوصياى آن حضرت يا تأخير كند عالم و واقف و شاهد و عارف بود خلاصه معنى كلام آن امام الانام آنست كه حضرت رسول صلَّى الله عليه و آله و سلَّم چون عالم بجميع سوانح امور ازل و ابد است و هيچ امر از امور بر آن نبىّ ربّ غفور مخفى و مستور نيست يقين به حقايق احوال مخالف و مؤالف دين و آئين و مطيعين و محبّين ائمّه معصومين ( ع ) و مبغضين و مخالفين آن امناى ربّ العالمين عالم و مطلع خواهد بود چنانچه اكثر بلكه تمامى امور كه بعد از\r\n","description":"","footnote":"","page_name":" 442 ","page_number":442},
  {"content":"\r\nوفات آن سرور مبين و ظاهر ميگرديد اوصياى خود ائمه اثنا عشر و اعيان اصحاب را مطلع خواهد بود ، و اما آنچه بلكه تمام صدور افعال خلاف مراد و مشيت ايزد تعالى كه از آن نجبا سانح و هويدا گرديد چنانچه حضرت غنى مجيد در كتاب لازم التمجيد كه به حضرت نبى الحميد منزل نمود حقايق فعل هر يك آن اعيان را مع اسامى سامى گرامى ايشان مذكور و عيان گردانيد ليكن جمعى كه ذنب و جرم ايشان و خطايا و آثام آن طايفه لئام بمراتب اعظم از آنچه از انبياى كرام عليهم سلام الله الملك العلام بانجام و انصرام رسيد كه كتاب مستطاب ايزد وهاب شاهد بظلم و جرم آن گروه عاقبت وخام است مع هذا خداى تبارك و تعالى بكنايه از ذكر اسماء آنها اكتفا نمود بواسطه ء آنكه در نزد فصحاى بليغ كنايه ادلّ دلالة و ابلغ از تصريح است در دلالت بر حكمت باهره و قدرت قاهره و عزّت ظاهره ربّ العزّت زيرا كه واجب تعالى عالم است به آن كه براهين انبياء در صدور و قلوب امم ايشان و در نظر محبّان آن انبياء و رسولان بغايت بزرگ و گرانست و عالم و واقفست كه بعضى از طوايف امم انبياى خالق البريه بعد از ملاحظه و مشاهده ء معجزه و آيت آن را حمل بر كمال علم و قدرت و عظمت شأن عاليشأن ايشان كرده آنها را بخداى پرستش و بندگى نمايند چنانچه بعضى نصارى ابن مريم عيسى عليه التحيّة و الثنا را خدا دانند پس ذكر آن جماعت از روى كنايه دلالت نامه بر تخلَّف و انحراف و جهل و اعتساف آن طايفه وخيم العاقبه از امر حضرت عزّ و جلّ عالم كامل متفرد در ذات و صفات دارد آيا گوش بقول غيب سروش حضرت ملك العلى آنچه در صفت مريم و عيسى ( ع ) فرمود نمينمايند كه چگونه از روى توبيخ\r\n","description":"","footnote":"","page_name":" 443 ","page_number":443},
  {"content":"\r\nتمام و تقريع لا كلام بسمع امت لئام آن حضرت ( ع ) رسانيد كه * ( كانا يَأْكُلانِ الطَّعامَ ) * يعنى حضرت مسيح و مادر بطريق ساير بشر محتاج باكل طعام در صبح و شام بودند و بىشبه بيقين كسى كه طعام تناول كند به او ثقل و درد خواهد بود و هر كه به او ثقل بود او از آنچه نصارى بواسطه ء عيسى دعوى كنند بفراسخ دور و از آن صفت بعيد و مهجورست و ذكر اسماء از روى تبجر و تعزر نيست بلكه به جهت شناسانيدن و آگاه گردانيدن اهل نصارت و ارباب معرفت است بر آنكه كنايه از اسماء اصحاب جرأت خطيّت عظيمه از منافقان بىرويت در قرآن لازم الاذعان مذكور از افعال قادر فعال نيست بلكه بىشبهه و گمان آن فعل و عمل جمعى تغيير و تبديلكنندگان و منحرفين احكام آيات قرآن است كه اختيار دنيا بر دين از روى عداوت و كين با انبيا و رسل ربّ العالمين نمودند چنانچه حضرت ارحم الرّاحمين ميفرمايد كه : * ( الَّذِينَ جَعَلُوا الْقُرْآنَ عِضِينَ ) * صاحب صحاح اللَّغه در كتاب خود نقل نمود كه عض بمعنى تفرق آيد چنانچه عرب گويد كه عضيت الشاة و الجزور يعنى اعضاء گوسفند و تفرق مفاصل شر مجزور نمودم و حضرت ايزد منان قصّه و حكايت مبدلان و مغيران را در قرآن باوضح البيان مذكور و عيان گردانيد چنانچه فرمود كه * ( فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ الله لِيَشْتَرُوا بِه ثَمَناً قَلِيلًا ) * و در جاى ديگر مى فرمايد كه : * ( وَإِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ ) * حضرت ايزد داور در موضع ديگر به حضرت سيد البشر خبر از احوال امم آن سرور داد كه * ( إِذْ يُبَيِّتُونَ ما لا يَرْضى مِنَ الْقَوْلِ ) * الآية يعنى بعضى از امت بعد از وفات نبىّ الرّحمه به\r\n","description":"","footnote":"","page_name":" 444 ","page_number":444},
  {"content":"\r\nنوعى كه يهود عاقبت نامحمود و نصاراى مختلفة الاقوال و الآراء بعد از وفات موسى و عيسى عليهما سلام الله تعالى تورات و انجيل و تحريف كلمات از بعضى مواضع آن دو مرقومه منزله ربّ جليل از روى تبديل نمودند اين طايفه بر تمنّى و ترجّى تحصيل مآل امر باطل ايشان ارتكاب و اقامت بر تمرّد و مخالفت از روى كين و عداوت تحريف بعضى كلمه و آيت نمودند و اراده اين دو طايفه از امم لاحقه و امم انبياى سالفه آن بود كه اطفاى نور خداى غفور كنند ليكن چون اراده ء واجب الوجود بر خلاف مراد و خواهش اين دو طايفه بود لهذا آن جماعت بمطلب و مراد خود مسعود نشدند چنانچه در قرآن فرمود كه * ( يُرِيدُونَ أَنْ يُطْفِؤُا نُورَ الله بِأَفْواهِهِمْ وَيَأْبَى الله إِلَّا أَنْ يُتِمَّ نُورَه وَلَوْ كَرِه الْكافِرُونَ ) * يعنى آن جماعت در كتاب مستطاب حضرت عزيز وهّاب چيزى كه مالك الرقاب نفرمود و نگفت آنها مرقوم و مثبت گردانيدند تا بر خليفة حقيقت امر وقت مشتبه و تلبيس گردد اما حضرت ربّ العزّة ديده ء بصيرت و دلهاى باقساوت آن ارباب مخالفت را به غشاوت عمى و ظلمت پوشانيد نوعى كه بقدرت خود در حدس و تفرس ايشان كمال نقصان ظاهر و عيان گر - دانيد تا آنچه در قرآن لازم الإذعان احداث كردند چون از روى تفرس و حذاقت و رويت و فطانت در احداث تحريف آيت و تغيير كتابت ننمودند همين كه اصحاب درك و معرفت و ارباب شعور و فضيلت از روى رويت نظر بر آيت و كلمه كه در آن تحريف يا تغيير شده نمايند در ساعت بر حقيقت دروغ بيفروغ و لباس التباس آن تبعه ء شياطين خناسى و بر كتمان حقايق آنچه آن غوات جهلائى از ازل الباس از روى آز و هوس نفس وسواس از آنچه تغيير و احداث نمودند عالم\r\n","description":"","footnote":"","page_name":" 445 ","page_number":445},
  {"content":"\r\nو واقف و شاهد و عارف گردند و از اينجا است كه حضرت كريم عادل ميفرمايد كه :\r\n* ( لِمَ تَلْبِسُونَ الْحَقَّ بِالْباطِلِ ) * الآيه و حضرت عزّ و جلّ براى آن طايفه به اين آيه كلام منزل مثل زد كه * ( فَأَمَّا الزَّبَدُ فَيَذْهَبُ جُفاءً وَأَمَّا ما يَنْفَعُ النَّاسَ فَيَمْكُثُ فِي الأَرْضِ ) * الآيه زبد درين موضع و مقام عبارت از كلام ملحدين لئام است كه در كتاب آن علام اثبات و ارقام نمودند چنانچه كف را در هنگام برداشتن متلاشى و مضمحل گردد سخنان بىبنيان و تحريف و تغيير ايشان نيز بعد از تعمّق نظر و فكر در آن باطل و مضمحل گردد و آنچه مردمان به آن ميگروند آن آيات تنزيل حقيقى ايزد منانست الَّذى * ( لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه ) * كه دلها ميل به آن نمايد و زمين مذكور درين آيت عبارت از محل علم و قرار آن در آن مكانست و با عموم تقيّه و وجوب آن بر امت در وقت ضرورت تصريح باسماء مبدّلين ملَّت جايز و رخصت نيست و زيادت و نقصان كه آن جماعت از پيش خود در قرآن حضرت ايزد سبحان ثابت و عيان كردن وسيله وزر و خطيئت و گناه و ذلت بلكه موجب خلود و ابود آن طايفه در نيران در آخرتست زيرا كه از عمل آن جماعت قوت حجت براى اهل تعطيل و كفر و ملَّت منحرفه از قبله ما ظاهر و هويدا گردد و ابطال اين علم شريعت و طريقت كه مستكن و مستقرّ است در نزد مؤالف و مخالف بدليل آنكه اقتدا بر ايشان كنند و راضى بفرامين مبدله آن جماعت گردند و فساد آن واضح و بين و لايح و روشن گردد و چون در زمان ماضى و حال اهل باطل و اضلال بحسب عدد اكثر از اهل حق و متابعان قادر فعّالاند اكثر امت ميل به طرف اهل ضلالت نمايند و حقايق شرعيّه محقّه بواسطه ء آن تغيير و تحريف معطَّل ماند و بر واليان امور شرع\r\n","description":"","footnote":"","page_name":" 446 ","page_number":446},
  {"content":"\r\nدر هنگام كثرت خلاف و اختلاف ارباب تحريف و اعتساف و قلَّت اصحاب عدل ، و انصاف بنا بر قول حضرت عزّ و جلّ كه خطاب مستطاب حضرت رسالتمآب نمود كه * ( فَاصْبِرْ كَما صَبَرَ أُولُوا الْعَزْمِ مِنَ الرُّسُلِ ) * خبر بر آن خاتم الرسل واجب و لازم و فرض منجم است و بذريعه ء كريمه : * ( لَقَدْ كانَ لَكُمْ فِي رَسُولِ الله أُسْوَةٌ حَسَنَةٌ ) * بر اولياء اوصياى آن حضرت و اهل طاعت بر تمثيل آن اعيان واجب و لازم است اى زنديق آنچه درين مقام از ما در جواب كلام خود استماع نمودى ترا كافى است زيرا كه در شريعت مطهّره نبوت حضرت سيد البريه چون تقيّه واجبست بناء على هذا زياده از اين تصريح باسماء آنها يعنى بنام جمعى كه تغيير و تبديل و تحريف در آيات كلام ربّ جليل كردند جايز و روا نيست و اما قول خداى تعالى : * ( وَجاءَ رَبُّكَ وَالْمَلَكُ صَفًّا صَفًّا ) * و قول حضرت حق عزّ و جلّ و علا : * ( وَلَقَدْ جِئْتُمُونا فُرادى ) * و قول ايزد تعالى و تبارك :\r\n* ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ ) * اين آيات همه حق است اى زنديق مجىء ايزد منان مثل آمدن خلقان نيست زيرا كه او رب الارباب و پروردگار جميع اشياء است در كتاب عزّ و جلّ آيات محتاج بتأويل بسيار است و تأويل آيه ء كلام ايزد اكبر مشتبه بكلام بشر نگردد و به فعل بشر ملتبس نشود من ان شاء الله تعالى به زودى بمثال كفايت خاطر تو به آن شاد و ترا مطلع بحقايق آن و آن را بر تو واضح و عيان گردانم چنانچه در باب حكايت ابراهيم ( ع ) حضرت ايزد كريم ميفرمايد كه : * ( إِنِّي ذاهِبٌ إِلى رَبِّي ) * بيقين رفتن ابراهيم عليه التحية و التسليم نزد حضرت على العظيم عبارت از توجه حضرت خليل الرّحمن و اجتهاد در هنگام عبادت بواهب\r\n","description":"","footnote":"","page_name":" 447 ","page_number":447},
  {"content":"\r\nمنانست چنانچه درين مكان تأويل قرآن بر غير تنزيل آنست در آن محل و مكان نيز آيه محتاج است بتأويل آن و حضرت قادر سبحان در قرآن مى فرمايد كه : * ( وَأَنْزَلَ لَكُمْ مِنَ الأَنْعامِ ثَمانِيَةَ أَزْواجٍ ) * و در محل ديگر حضرت عزّ و جلّ فرمود كه : * ( وَأَنْزَلْنَا الْحَدِيدَ فِيه بَأْسٌ شَدِيدٌ وَمَنافِعُ لِلنَّاسِ ) * لفظ انزال در اين محال عبارت از خلق و ايجاد آنهاست و همچنين قول حضرت ربّ العالمين : * ( إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ ) * يعنى منكرين و تأويل اين قول در باطن و واقع ضد ظاهر است و تأويل يعنى قول حضرت حق سبحانه تعالى به * ( هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ ) * اى زنديق حضرت رب الارباب خطاب مستطاب به حضرت نبوت مآب پيغمبر ما نمود كه آيا منافقان و مشركان كه در اطاعت و متابعت تو تقصير و تعاقد بنمايند منتظرند كه ملائكه عذاب بايشان آيند و آيات عذاب و عقاب به آن طايفه بنمايند در همين دار دنيا چنانچه امم انبياى سالفه مراد به او است عمل معجّل حضرت عزّ و جلّ در دنيا در همين مكان به آن جمعى با منفعل رسانيد چنانچه فرمود : * ( أَ وَلَمْ يَرَوْا أَنَّا نَأْتِي الأَرْضَ نَنْقُصُها مِنْ أَطْرافِها ) * حضرت واحد بيچون آنچه در قرون سابقه هلاك و زبون نمود آن را باتيان مسمى گردانيد و فرمود كه : * ( قاتَلَهُمُ الله أَنَّى يُؤْفَكُونَ ) * يعنى حضرت ربّ العزّت لعنت بر دروغ گويان كرد فضال گفته و لعنت خواسته فلهذا لعنت را قتال ناميد و همچنين است در محل كه : فرمود * ( قُتِلَ الإِنْسانُ ما أَكْفَرَه ) * يعنى ايشان بواسطه ء اختيار كفر و ضلالت ملعون ابدى و مطرود سرمدى است و نبى حضرت رب العزيز ميفرمايد كه : * ( فَلَمْ تَقْتُلُوهُمْ وَلكِنَّ الله قَتَلَهُمْ وَما رَمَيْتَ\r\n","description":"","footnote":"","page_name":" 448 ","page_number":448},
  {"content":"\r\nإِذْ رَمَيْتَ وَلكِنَّ الله رَمى ) * حضرت عزّ و جلّ فعل سيّد الرّسل را نسبت به ذات اقدس خود داد پس تأويل اين آيات بالتمام بر غير تنزيل باشد چنانچه سابقا سمت تحرير يافت تا كه فرمود * ( بَلْ هُمْ بِلِقاءِ رَبِّهِمْ ) * حضرت ايزد تعالى بعث را لقا ناميد و همچنين است تأويل قول رب الجليل : * ( الَّذِينَ يَظُنُّونَ أَنَّهُمْ مُلاقُوا رَبِّهِمْ ) * تأويل آيه چنين است كه آن جماعت بيقين ميدانستند كه در نشئه ء آخرت بامر و حكم حضرت ربّ العزت مبعوث بواسطه ء حساب و پاداشت خواهند گشت و مثل اينست آنچه حضرت ارحم الرّاحمين درين آيه مباركه ميفرمايد كه :\r\n* ( الَّذِينَ يَظُنُّونَ أَنَّهُمْ مُلاقُوا رَبِّهِمْ ) * يعنى آن جماعت بيقين ميدانند كه در آخرت مبعوث خواهند شد بواسطه ء معامله ء حساب و اعطاء كتاب و مثل و مانند تأويل همين است آنچه حضرت صمديّت درين آيت فرمايد كه : * ( أَ لا يَظُنُّ أُولئِكَ أَنَّهُمْ مَبْعُوثُونَ لِيَوْمٍ عَظِيمٍ ) * يعنى آن جماعت بعثت خود را در آخرت بيقين نمىدانستند بلكه مىگفتند كه براى بنى آدم به غير حيات دنيوى اصلا در نشئه ء اخروى بعث و حيات نيست و لقا در نزد اهل ايمان عبارت از بعثت آن جهانست و در نزد كافران لقاء عبارت از نظر و رؤيت است و گاهست كه بعض ظن كافران در بعض مكان يقين است چنانچه در قول حضرت مهيمن سبحان واقع است كه * ( وَرَأَى الْمُجْرِمُونَ النَّارَ فَظَنُّوا أَنَّهُمْ مُواقِعُوها ) * يعنى كفره ملاعين وقوع و ورود خود را در نار سجين بتحقيق و يقين ميدانستند اما قول ربّ العالمين آنچه در حق منافقين ميفرمايد كه : * ( تَظُنُّونَ بِالله الظُّنُونَا ) * اين ظن بمعنى شك است نه بمعنى يقين بيقين پس يك لفظ موافق در ظاهر و مخالف در باطن است و همچنين است قول ايزد تبارك تعالى : * ( الرَّحْمنُ\r\n","description":"","footnote":"","page_name":" 449 ","page_number":449},
  {"content":"\r\nعَلَى الْعَرْشِ اسْتَوى ) * تأويل و معنى آيه آنست كه تدبير عزّ و جلّ و امر او بر عرش مستولى گرديد و قول رب العلاء * ( وَهُوَ الَّذِي فِي السَّماءِ إِله وَفِي الأَرْضِ إِله ) * و قوله تعالى : * ( وَهُوَ مَعَكُمْ أَيْنَ ما كُنْتُمْ ) * و قول عزّ و جلّ : * ( ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ ) * مراد حضرت خلَّاق العباد آنست كه امناى دين و واليان شرع مبين بوسيله ء اعطاى قدرت تمكين كه رب العالمين بايشان ارزانى داشته مستولى بر جميع مخلوقيناند و فعل عزّ و جلّ فعل و عمل آن هدات دين است اى زنديق آنچه از روى صدق و تحقيق كما ينبغى و يليق من براى تو بيان كردم بفهم و فراگير و بسمع بپذير بدرستى كه من در شرح بيان و در ايضاح حقايق آن بر تو سعى زياده از حد توصيف و بيان نمودم تا آنكه در سينه و ضمير و در خاطر آنكه بعد اليوم حقايق تأويل آيات مذكوره را استماع نمايند چنانچه ترا شك بخاطر رسيد او را شك بخاطر نرسد كه شايد مثل من مجيب مصيب بهم نرسد تا او را از سؤال بر وجه صواب مجاب گرداند زيرا كه طغيان اهل عدوان و فتنه ايشان سبب اضطرار و اضطراب اهل علم به تأويل آيه ء كتاب ملك الوهاب باكتتام و احتجاب گردد و از ترس اهل بغى و ظلم و از خوف جور و ستم آن ظلمه ء لئام حقيقت تأويلات آيات كلام ايزد علام بر جميع فرق انام واضح و بيان و لائح و عيان نگردانند پس درين زمان حقايق تأويل بر وجه تكميل بشنويد و فرا گيريد كه زود باشد كه بر مردمان وقت و زمان بيّن و ظاهر گردد كه حق در آن اوان مخفى و مستور و باطل ظاهر و مشهور شود و آن وقتى است كه والى مردمان كسى شود كه دشمن خداى منان و عدو رسول آخر الزّمان و اوصياى آن حضرت في الواقع دشمن معشر\r\n","description":"","footnote":"","page_name":" 450 ","page_number":450},
  {"content":"\r\nمردمان بزمانند و وعده ء حق تعالى در آن زمان نزديك گردد يعنى در آخر الزمان نظام شرع حضرت سيد الانام بواسطه ء غيبت و خفاء امام وقت عليه الصلاة و السّلام بر انتظام نماند و ميل مردم بالحاد و اظهار فساد نمايند آنگاه حضرت ولى الله تلاوت اين آيه وافى هدايت نمود كه : * ( هُنالِكَ ابْتُلِيَ الْمُؤْمِنُونَ وَزُلْزِلُوا زِلْزالًا شَدِيداً ) * يعنى چون آن زمان عسرت و اوان محنت ظاهر گردد مؤمن را از منافق نتوان شناخت چه مؤمن بواسطه ء خود ايمان و جان خود متحمل شدايد گران و آلام بىپايان گردد تا آنكه اسماى اشرار را در حالت ضرورت و اضطرار بر خود بندد بلكه گاه باشد كه مؤمن از خويش نزديك خود مثل برادر و پسر و پدر كه منافق باشند بواسطه ء ترس جان از ايشان اظهار خلاف اطاعت رسول منان و باقى اوصياى ايشان نمايد تا آنكه فرح و سرور كه حضرت ربّ غفور براى اولياى خود مقرّر داشته بظهور رساند و به خروج حضرت صاحب الزمان بر دشمنان آن محبان را مسرور گرداند و امّا قول حضرت ايزد : و يتلوه شاهد آن عبارت از حجّت خداى تبارك و تعالى و تقدّس است كه آن كس را واحد مقدّس اقامت بر خلق خود از جنّ و انس نمود و خلقان را بالتمام عالم و عارف گردانيد كه به غير آن كس لايق به حكم واحد خالق و مستحق مجلس ولايت و وصايت الأقدس نيست كه قايم بمقام آن نبى الأكرم گردد ديگر آن كسى كه در طهارت و منزلت بمنزله آن حضرت باشد در نزد حضرت ربّ العزّت اى زنديق اينكه ايزد اكبر طرف ولايت و امامت را متسع نگردانيد و طهارت و عصمت در اوصياى نبىّ الرّحمه شرط نمود بواسطه ء آنست كه اگر يكى از آحاد بشر در وقت از اوقات اختيار كفر نموده باشد\r\n","description":"","footnote":"","page_name":" 451 ","page_number":451},
  {"content":"\r\nآن كس را نرسد كه خود را مستحق و قايم مقام رسول مقدس ايزد تعالى و تقدّس داند تا بر سرير ولايت و امامت تمكَّن تواند و از ذريعه كريمه كه خطاب مستطاب به حضرت خلت مآب ابراهيم عليه سلام الملك الوهاب نمود كه * ( لا يَنالُ عَهْدِي الظَّالِمِينَ ) * ظاهر و هويدا گرديد كه عذر جمعى كه اعانت و يارى ولايت ظلمه بر اثم و ظلم و كفر و ستم نمايند چون حضرت بيچون رتبه ء نبوت و مرتبه ء ولايت كه مخصوص و مفوض بانبياء و اولياء حضرت واهب العطيه است بر آن جماعت حرام گردانيد لهذا مسموع نيست و ربّ العالمين از لفظ ظالمين اراده مشركين نمود زيرا كه در قرآن حضرت ايزد مجيد ظلم را مسمى به شرك گردانيد چنانچه فرمود كه : * ( إِنَّ الشِّرْكَ لَظُلْمٌ عَظِيمٌ ) * حضرت ايزد عليم شرك را ظلم عظيم گفت حضرت خليل الرحمن بعد از استدعا و التماس عهد امامت از براى ذريت چون بتقريع * ( لا يَنالُ عَهْدِي الظَّالِمِينَ ) * از ارحم الراحمين مجاب گرديد دانست كه عهد امامت از ربّ العزّت بعبده ء اوثان و اصنام و اصل و عايد نگردد گفت يا ربّ * ( وَاجْنُبْنِي وَبَنِيَّ أَنْ نَعْبُدَ الأَصْنامَ ) * چون خليل عليه السّلام از كلام حضرت ايزد علَّام استشمام نمود كه بعضى از اولاد او در سلك عبده ء اوثان و اصنام چون خليل عليه السّلام منخرط خواهند شد لهذا آن همه تضرع و التماس نمود . اى زنديق بدان كه هر كه اختيار منافقان بر جمعى صادقان نمايد و اين طايفه را بگزيند و اختيار كفار بر گروه ابرار فرمايد بدرستى كه آن كس افتراى گناه عظيم بر حضرت إله كريم نمود نعوذ با لله من شرور انفسنا و من سيّئات اعمالنا و حضرت قادر وهاب در كتاب مستطاب تفرقه ميان حق و باطل و طاهر و نجس و مؤمن و كافر كما ينبغى و يليق نمود\r\n","description":"","footnote":"","page_name":" 452 ","page_number":452},
  {"content":"\r\nو بيان فرمود كه حضرت نبى المحمود در هنگام وفات كسى را براى ولايت و نيابت خود طلب ننمايد مگر كسى را كه حال محل و لايق منصب ولايت از نبوّت آن حضرت خاتم الرسل از روى صدق و عدل و طهارت و فضل باشد و اما امانت كه تو ذكر آن نمودى آن امانت امرى است كه جايز بلكه واجب است كه آن در انبيا و رسولان و اوصياى آن اعيان باشد زيرا كه حضرت واهب منان تبارك و تعالى اين طايفه كرام عظام را امناى خلقان و حجج ايشان در زمين بدلا - يل و برهان گردانيد پس كسى كه سامرى را اعانت كند و سبب جمعيت و كثرت عدت و شوكت او گردد از كفار بر عبادت گوساله در هنگام غيبت موسى عليه السّلام اقتدا و ايتمام به محل موسى ( ع ) از روى تمرد و طغيان تمام بود و چون مقرر است كه احتمال اين امانت سزاوار نيست الا كسى را كه طاهر از رجس و نجاست و عقيدت باشد پس سامرى متحمل وزر و خطيئت خود از در دولت هر كه سالك مسالك طريقت آن بطريقت از ظالمين و اعوان ايشان باشد در گردن آن متمرد طاغى بىايمان است و ازينجاست كه حضرت نبىّ الأكرم عليه الصلاة و السّلام فرمود : اگر كسى سنت بگذارد و چنانچه آن سنّت حق باشد اجر آن از براى آن كس است و اجر هر كه عمل بدان كند تا روز قيامت براى اوست و اگر كسى سنت گذار باطل باشد وزر و ذلت آن و وزر هر كه عمل بدان كند تا روز قيامت به گردن آن خسر الدنيا و الآخرت خواهد بود اين قول حضرت عزّ و جلّ در كتاب منزل بخاتم الرسل در باب قصه هابيل كه برادرش قابيل را بقتل رسانيد شاهد حق و بيّنه ء صدق است بر آن چنان كه فرمود كه : * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ\r\n","description":"","footnote":"","page_name":" 453 ","page_number":453},
  {"content":"\r\nأَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً وَمَنْ أَحْياها فَكَأَنَّما أَحْيَا النَّاسَ جَمِيعاً ) * تأويل لفظ احياء بر خلاف ظاهر است زيرا كه تفسير و تأويل او در باطن و واقع درين موضع بمعنى هدايت است برين تقدير تفسير آيه حضرت ايزد قدير چنان باشد كه هر كه هدايت كسى كند چنانست كه هدايت جميع مردمان كند چه هدايت سبب حيات ابد است و هر كرا حضرت الله تعالى مسمى بزنده گرداند بيقين او را ابد الآباد نميراند بلكه او را از سراى مشقت و محنت منتقل بسراى عطا و راحت نمايد اما آنچه در قرآن از صفت بارى منان جلّ ذكره من الزيادة و النقصان بعضى مكان مخاطب بلفظ انفراد و مرّة بعد اخرى بخطاب جمع واقعست بدرستى كه خداى تعالى و تقدس ذات مقدّس خود را توصيف و تقديس بوحدانيت و يگانگى نمود چه او معبود حقيقى و نور ازلى و قديم ابديست كه * ( لَيْسَ كَمِثْلِه شَيْءٌ ) * يعنى هيچ چيز مثل و مانند حضرت ربّ العزيز نيست تغيير و تبديل در ذات و صفات خالق الموجودات بدلالات واضحات راه ندارد و هر چه اراده و اختيار كند به عمل آرد كه : يحكم ما يشاء و يختار لا معقب لحكمه و لا راد لقضائه و از ايجاد و خلقت و از فطرت بريت اصلا نقصان و زيادت در ملك حضرت ربّ العزت عايد و راجع نگردد و از عدم ايجاد ايشان نيز هيچ نوع نقصان بقا در منان لاحق و عيان نشود بلكه از تكوين و ايجاد موجودات حضرت صمديت اظهار قدرت و ابراز سلطانيت و تبيين و توضيح براهين حكمت خود نمود پس بنوعى كه اراده و خواهش حضرت واجب الوجود بود بهر وجه كه خواست خلق فرمود و بعضى افعال و اشياء را از دست برگزيدگان امناى خود جارى و سانح گرداند و فعل و امر آن اعيان\r\n","description":"","footnote":"","page_name":" 454 ","page_number":454},
  {"content":"\r\nامر و فعل مهيمن سبحانست چنانچه حقايق آن را در قرآن ظاهر و بيان فرمود كه : * ( مَنْ يُطِعِ الرَّسُولَ فَقَدْ أَطاعَ الله ) * و زمين و آسمان را ايزد منان طرف از براى مشيت و ايجاد اصناف خلق نمود تا تميز خبيث از طيب و جاهل نادان از عالم مؤدب نمايد با آنكه حضرت ارحم الراحمين در سابق علم و دقايق بر تمامى حقايق فريقين از اهل آسمان و زمين بود و ديگر آنكه آن را مثال از براى اوليا و امناى خود گرداند و خليفه را عارف و شاهد بفضل منزلت اولياى واجب تعالى سازد و او را به اين اشفاق و احسان بنوازد و آنچه از اجر و پاداشت اطاعت ذات اقدس خود براى مطيع صاحب علم و نفس خويش واجب و مؤسس فرمود نيز از جهت مطيعان انبيا و رسولان كه اطاعت و متابعت آن اعيان را مقرون به طاعت خود فرمود جزا و پاداشت آن را بر خود لازم گردانيد و حجت بر ايشان واجب نمود چنانچه ايشان را مخاطب گردانيد بخطاب كه دلالت بر انفراد و يگانگى ايزد وهاب دارد و نيز دليل واضح و بين است بر آنكه ايزد تبارك و تعالى را اولياست كه افعال آنها و احكام آن اعلام جارى مجرى افعال قادر علام است و آن اولياى بيچون بندگان مكرم حضرت واهب عالمند فهم العباد المكرمون * ( لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ ) * آن خداى كه انسان را مؤيد بروح خود گردانيد و خلق را بر اقتداء انبياء و رسولان بر علم غيب به ذريعه و تبعه ء قوله تعالى :\r\n* ( عالِمُ الْغَيْبِ فَلا يُظْهِرُ عَلى غَيْبِه أَحَداً إِلَّا مَنِ ارْتَضى مِنْ رَسُولٍ ) * عالم و عارف و شاهد و واقف فرمود حضرت قادر منعم آن خداييست كه طوائف امم را در آن عالم از نعم كه بايشان انعام نمود و بر آن\r\n","description":"","footnote":"","page_name":" 455 ","page_number":455},
  {"content":"\r\nكسى كه متابعت ايشان نمود از اولياى ايشان بىشبه و گمان سؤال خواهد فرمود سايل زنديق گفت : يا امير المؤمنين جماعت كه حجّت ايزد منّاناند چه كسانند ؟ حضرت ولى ربّ العالمين گفت حجج رسول خداى تعالى بر كافه ء برايا و هر كه نائب مناب و قايم مقام رسل كرام باشند از برگزيدگان ايزد علام كه حضرت بيچون آن جماعت را مقرون بنفس اقدس خود و نفس رسول مقدس گردانيد و اطاعت و متابعت ايشان را بر خلقان حضرت واهب سبحان چنان كه اطاعت ذات اقدس خود را بر آن طايفه واجب نمود لازم فرمود آن جماعت واليان امر دين و هاديان سبيل رب العالميناند كه خالق السموات و الارضين در حق ايشان چنين فرمود كه : * ( أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * ، و ايضا در شأن عاليشأن آن افضل امم ميفرمايد كه : * ( وَلَوْ رَدُّوه إِلَى الرَّسُولِ وَإِلى أُولِي الأَمْرِ مِنْهُمْ لَعَلِمَه الَّذِينَ يَسْتَنْبِطُونَه مِنْهُمْ ) * زنديق گفت :\r\nيا امير المؤمنين آن امر كدام است كه حضرت ايزد علام را در انصرام و انجام آن اين همه تاكيد و اهتمام است ؟ حضرت امير المؤمنين على عليه السّلام گفت :\r\nآن امر عبارت است از آن چيزى كه ملايكه به آن از قبل مهيمن منان نازل گشتند در شبى كه در آن شب هر امر و حكم از حضرت واحد عليم مقرون و مستقيم گردد از ايجاد و خلق و از اجل و رزق و از حيات و عمر و از موت ذى حيات و اجل و علم بغيب آسمانها و زمين و معجزات و آيات كه هيچ احدى را سزاوار نباشد مگر خداى تعالى و اصفياء و سفره كه ميان خدا و خلق الله باشند كه ايشان\r\n","description":"","footnote":"","page_name":" 456 ","page_number":456},
  {"content":"\r\nوجه خداى تعالى كه در قرآن ذكر نمود اشارت به آن اعيان است چنانچه فرمود كه : * ( فَأَيْنَما تُوَلُّوا فَثَمَّ وَجْه الله ) * وجه خداى تعالى ايشانند كه بقيّة ا للهاند يعنى حضرت محمد بن الحسن عليهما السّلام كه در آخر الزمان ظاهر خواهد شد بعد از انقضاى اين مدت و زمين را به حكم احكم الحاكمين مملوّ گرداند به عدل و آسايش خلق چنانچه پيش از ظهور آن حضرت مملوّ بود از ظلم و جور ، و از آيات و علامات او پنهان و غايب شدن آن ولى ايزد منّان است در هنگام طغيان خلقان و اظهار انتقام عداوت اصحاب عدوان .\r\nاى زنديق قصه و حكايت كه من ترا عالم و شناسا گردانيدم بحقايق آن اگر آن اخبار مخصوص حضرت رسول مختار بودى هر آينه خطاب دلالت بر فعل ماضى كردى و از براى حال و استقبال نبودى و بايست گفت نزلت الملائكة و فرق كل امر حكيم يعنى بلفظ ماضى مذكور ميشد و بلفظ مضارع * ( تَنَزَّلُ الْمَلائِكَةُ ) * و * ( يُفْرَقُ كُلُّ أَمْرٍ حَكِيمٍ ) * مذكور نشدى پس اينكه بلفظ مستقبل واقع شد دلالت بر وجود وافر الجود آن خاتم الاوصياء حضرت سيّد الورى عليه السّلام دارد و حضرت ايزد منّان در اثبات حجّت بقول خود در قرآن زياده به اين بيان واضح و عيان گردانيد چنانچه در حق اصفيا و اولياء خود عليهم السّلام فرمود :\r\nكه * ( أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ الله ) * كه درين آيه از براى خليفه تعريف قرب آن اعيان نمود چنانچه در محاورات اهل ادب و فصحاى عرب گويند : فلان الى جنب فلان گاهى كه اراده ء قرب شخصى به شخصى نمايند و اينكه حضرت ربّ العزّت اين مقدّمات را برموز مذكور گردانيد\r\n","description":"","footnote":"","page_name":" 457 ","page_number":457},
  {"content":"\r\nكه آن را به غير الله تعالى و رسل و انبياء و حجج ايزد تعالى در زمين هيچ احدى بر حقايق آنها عارف و دانا نيست بواسطه ء آنست كه حضرت ارحم الراحمين عالم بود بر آنكه مبدلين در كتاب ايشان احداث امر كبار از روى ظلم و كين در باب اسقاط اسماى حجتهاى دين از قرآن رب العالمين نمايند و بر امت آن امر را ملتبس گردانند تا آن جماعت اعانت ارباب بدعت بر بطلان و غوايت نمايند لهذا ايزد تبارك و تعالى برموز آنها مذكور و دلهاى آن طايفه و ابصار ايشان را كور گردانيد تا آنكه اين آيات و غير اين آيات ، از خطاب كه دلالت دارد بر آنچه آن طايفه احداث آن در قرآن از روى تبديل و تغير آن نمودند و حضرت عزيز وهاب اهل كتاب را كه اقامت به قرآن و عالم به ظاهر و باطن آناند آن جماعت را از شجره ء طيبه من شجرة * ( أَصْلُها ثابِتٌ وَفَرْعُها فِي السَّماءِ تُؤْتِي أُكُلَها كُلَّ حِينٍ بِإِذْنِ رَبِّها ) * گردانيد يعنى اين علم حضرت علَّام الغيوب در اذهان كه از جميع ارجاس عيوب مبرّا و معرا و بتحليه صدق و صفا مزيّن و مصفى بودند و قدرت تحمل و برداشت اين علم در وقت بعد از وقت داشتند ظاهر و بيّن و مقرّر و ممكن دانيد و اعداء اين اولياء اصفياى ربّ العلى را از اهل شجره ء ملعونه كه همّت خود بر اطفاء * ( نُورَ الله بِأَفْواهِهِمْ وَيَأْبَى الله إِلَّا أَنْ يُتِمَّ نُورَه وَلَوْ كَرِه الْكافِرُونَ ) * داشتند گردانيد و اگر منافقين لعنة الله عليهم اجمعين آنچه از نقص و عيب كه براى ايشان مقرّر است در دار آخرت از محاذى صدق مطاوى اين آيات كه در قرآن واهب العطيات ترك كرده اند مطَّلع ميگشتند هر آينه اسقاط و اخراج تمامى اين آيات كه من تأويل و تفسير آنها براى تو واضح و هويدا گردانيدم با آنچه از قرآن از\r\n","description":"","footnote":"","page_name":" 458 ","page_number":458},
  {"content":"\r\nاوّل اسقاط كردند مىنمودند لكن حضرت ايزد مهيمن بامضاى حكم خود بايجاب حجت و لزوم آن بر خلقان واضح و عيان گردانيد چنانچه فرمود كه :\r\n* ( فَلِلَّه الْحُجَّةُ الْبالِغَةُ ) * و چشم و دلهاى آن جماعت را پوشيده از تأمل و تدبّر و از تفهّم و تفكَّر حقايق اين آيات مأيوس و محروم و مخفى و محجوب نمود لهذا آن جمع يكسر بر آن مطَّلع و مخبر نگشتند و آن را ترك كرده به حال خود گذاشتند و ممنوع از تلبس اين آيات بوساطت ابليس خسيس و بامداد و اعانت آن مطرود و مردود ايزد متعال قادر بر تحريف و التباس نشدند پس سعداى ايزد اقدس آله بر آن حقايق واقف و آگاهند و اشقيا و مردودان واجب تعالى و تقدّس از ادراك حقيقت تأويل آن آيات كور و گمراهند پس آنگاه حضرت ولى الله تلاوت اين آيه كلام ربّ غفور نمود كه * ( وَمَنْ لَمْ يَجْعَلِ الله لَه نُوراً فَما لَه مِنْ نُورٍ ) * بعد از آن گفت : اى زنديق حضرت الله تعالى جلّ ذكره از سعت رحمت و كثرت احسان و رأفت بخلقان بوسيله علم بتغيير و احداث مبدلان و محرّفان كتاب قرآن لهذا آن را منقسم بسه قسم گردانيد يك قسم آن را عالم و جاهل ميدانند و قسم ديگر را به غير آنكه ذهنش مصفا و جسمش لطيف و مجلى و ضميرش صحيح و معرّا از كدورات ظلمت جفا باشد از طايفه : * ( فَمَنْ شَرَحَ الله صَدْرَه لِلإِسْلامِ ) * نمىيابند و قسم ثالث آن را به غير خداى منّان و امناى واحد سبحان و راسخان در علم و عرفان پى به حقايق دقايق آن نبرند و حضرت واحد جبار قسمت قرآن بانواع ثلثه مذكوره و اختيار اين كار محض بواسطه ء آن نمود كه اهل باطل كه مستولى بر ميراث رسول ايزد بارى شدند و جمعى ديگر كه معنى قرآن را به ظاهر في الجمله دانند دعواى آنچه حضرت واجب تعالى به جهت آنها بنصّ قرآن معنى و مهيا نگردانيد نكنند و مردم را بامتثال فرمان و امر خود ملجأ و مضطر نگردانند\r\n","description":"","footnote":"","page_name":" 459 ","page_number":459},
  {"content":"\r\nتا آن جمعى خاكسار از اطاعت و متابعت واليان حق استكبار و استنكار از روى اغترار و افترا بر خداى واحد بوسيله كثرت مظاهر اسرار و معادن مجاز بلكه محض از عباد خداى عزّ و جلّ و بغض حضرت سيد الرّسل ننمايند و اين جماعت را از ولات امر ايشان كه بنصّ قرآن و تبليغ رسول آخر الزمان باشند بر نگردانند تا آنها را در آخرت خاسر و واله ننمايند ، و اما آنچه از قرآن كه عالم و جاهل مطلع و مخبر از تغيير مجمل و مفصل آن باشند آن از فضل حضرت خاتم الرسل است صلَّى الله عليه و آله و سلَّم و آن در كتاب واهب سبحان آيه ء كريمه ء : * ( مَنْ يُطِعِ الرَّسُولَ فَقَدْ أَطاعَ الله ) * است ، و اما قول حضرت ايزد تبارك و تعالى : * ( إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً ) * اين آيه را ظاهر و باطن است ظاهرش صلوا عليه است ، و باطنش و سلموا تسليما است يعنى اى امّت سلام كنيد مر آن كسى را كه وصىّ آن حضرت است و خليفه بر شما گردانيد از روى فضل و احسان و آنچه به شما عهد و شرط نمود در باب او از اطاعت و موالات ائمه اثنا عشر و تسليم و انقياد حكم و امر ايشان نمودن تا روز محشر تسليم نمودن كه اصلا تصور تجويز خلاف آن نمودن است :\r\nاى زنديق معنى باطن اين آيه از آن ثابت است كه ترا مطلع و مخبر گردانيدم كه عالم بتأويل آن نگردد مگر كسى كه حس او لطيف و ذهنش صفى و شريف و تميزش صحيح و غير سخيف باشد ، و همچنين است تاويل قوله تعالى : * ( سَلامٌ عَلى إِلْياسِينَ ) * زيرا كه حضرت قادر عالم نبى خود را مسمى به اين اسم گردانيد چنانچه در محل ديگر ايزد اكبر ميفرمايد كه : * ( يس وَالْقُرْآنِ\r\n","description":"","footnote":"","page_name":" 460 ","page_number":460},
  {"content":"\r\nالْحَكِيمِ إِنَّكَ لَمِنَ الْمُرْسَلِينَ ) * و حضرت ربّ العالمين عالم و مطَّلع بود كه اگر ميفرمايد - سلام على آل محمد محرّفين و مبدّلين اسقاط اين از قرآن مى نمودند چنانچه غير آن را اسقاط نمودند و اظهار عداوت به حضرت رسالت مينمودند مع هذا آن برگزيده ء رب العزه بايشان تقرّب الفت ميفرمود و آن منافقين بيدين را در مجلس بهشت قرين ارم تزيين خود در شمال و يمين مكين و همنشين ميگردانيد و روى بايشان ترش نميگردانيد با آنكه حضرت ارحم الرّاحمين ترحم به حال سيد المرسلين نمود و آن حضرت را بدورى و ابعاد اهل نفاق و فساد امر فرمود .\r\nچنانچه گفت * ( وَاهْجُرْهُمْ هَجْراً جَمِيلًا ) * و بقول عزّ و جلّ در آيه ديگر :\r\n* ( فَما لِ الَّذِينَ كَفَرُوا قِبَلَكَ مُهْطِعِينَ عَنِ الْيَمِينِ وَعَنِ الشِّمالِ عِزِينَ أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ كَلَّا إِنَّا خَلَقْناهُمْ مِمَّا يَعْلَمُونَ ) * و همچنين است قول حضرت عزّ و جلّ :\r\n* ( يَوْمَ نَدْعُوا كُلَّ أُناسٍ بِإِمامِهِمْ ) * كه حضرت واهب عالم نام ايشان و اسم آباء و امهات آن لئام را بنام مذكور بر گردانيد بلكه مرموز گردانيد .\r\nاى زنديق اما قول خداى تعالى : * ( كُلُّ شَيْءٍ هالِكٌ إِلَّا وَجْهَه ) * تأويل و تعبير آيه بدين منوال است كه هر اشياء در معرض هلاك و تلف است الا دين خالق ملك كه آن از معرض فنا و هلاكت مصون و محروس است زيرا كه از محالا - تست كه حضرت خالق الموجودات همه چيز فناپذيرد الَّا وجه اوجه ذات اقدس او اجلّ و اعظم و ارفع و اكرم از آنست كه فنا و زوال و تغيير و انتقال به دو راه يابد بلكه هر چه متصف بصفت فنا و هلاك و زوال و استهلاك گردد از ممكناتست و او واجب الوجود است و به غير او هر چه هست ممكن كه قبول وجود و عدم\r\n","description":"","footnote":"","page_name":" 461 ","page_number":461},
  {"content":"\r\nاز حضرت واجب عالم نمايند چنانچه فرمايد كه : * ( كُلُّ مَنْ عَلَيْها فانٍ وَيَبْقى وَجْه رَبِّكَ ذُو الْجَلالِ وَالإِكْرامِ ) * خداى عزّ و جلّ حقايق آن را درين آيه مفصّل بيان نمود چنانچه ميان خلق خود و وجه خود تفصيل فرمود :\r\nكه به غير ذات و دين ايزد علام باقى موجودات بالتمام در معرض تلف و فنااند اما اظهار انكار تو در قول مبارك واجب تعالى و تبارك * ( وَإِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ ) * الآية چنين نيست كه بواسطه اشتباه قسط و جور اولياء ايتام در اموال ايشان سبب نكاح نسوان مطلقا گردد و نيز همه زنان ايتام نيستند پس آن نيز از آن بابت خواهد بود كه پيشتر بواسطه ء تو ذكر كردم كه منافقين در قرآن حضرت ربّ العالمين تحريف و اسقاط نمودند . بر اصحاب دانش و ارباب بينش مخفى و مستور نيست كه در سبب نزول اين آيه خلاف و اختلاف بسيار است و آنچه مصنّف كتاب ابو على الطبرسى رحمة الله عليه در تفسير مجمع البيان ايراد و عيان گردانيد بعضى از آن را بعينه اين مترجم احقر ذكر بنمايد اينست كه اختلاف در سبب نزول و كيفيت نظم محصول و اتصال فصول آن مبنى و محتوى بر بيان اقوال است اوّل آن اقوال آنكه اين آيت در حق دختر يتيمه كه در حجر بيت ولى خود بود نازل گرديد چون ولى آن دختر را رغبت بسيار در مال و جمال آن يتيمه به هم رسيد خواست كه او را تزويج بدون مهر مثل نمايد لهذا آن ولى و ساير اولياء ممنوع و منزجر از ارتكاب مثل اين فعل و اقدام اين عمل گشتند و مأمور شدند به آن كه اگر نكاح امثال اين نسوان كنند بايد كه به مهر امثال ايشان عقد نمايند ، قول دوم آنكه اين آيت در حق مردى\r\n","description":"","footnote":"","page_name":" 462 ","page_number":462},
  {"content":"\r\nنازل شد كه در تزويج مريض بود چهار زن و پنج و شش تا ده زن خواست بر چند اقوام و قبايل او او را از آن عمل منع مينمودند مفيد نمىشد تا آنكه آن چه از مال كه در تحت تصرف داشت صرف نمود و چون يتيم در حجر تربيت او بود و از آن يتيم مال كه در تصرف او برسم وديعت بود آن را نيز شروع در جمع نمود و خواست كه مال يتيم را صرف نمايد حضرت واجب الوجود او را از تزويج زياده از اربع نهى نمود تا محتاج بتصرّف مال يتيم نشود ، و قول سيّم آنست كه اين آيه در حق جمعى نازل شد كه آن طايفه در صيانت و محافظت اموال ايتام سعى و اهتمام تمام مينمودند ليكن تزويج زنان بسيار ميبردند و اصلا با نسوان سلوك بر نهج عدل و رضاى واهب منان نمينمودند حضرت سبحان اين آيه بر ايشان نازل گردانيد كه چنانچه شما از تعدى و تفريط در مال ايتام اجتناب و احتراز لازم ميدانيد بايد كه از حيف و ظلم و جور و ستم در حق نسوان برحذر و مجتنب باشيد پس بايد كه از تزويج يك زن تا چهار زن تجاوز نكنيد خلاف عدالت است قول چهارم آنكه طايفه ء تحرّج در اموال ايتام و اكل آن از روى اقرار اسلام و ايمان و تصديق حضرت رسول آخر الزمان اجتناب و احتراز تمام مينمودند ليكن اصلا و قطعا از تحرج زنا مجتنب و محترز نبودند لهذا حضرت ايزد سبحان و تعالى گفت چنانچه شما تحرّج از اكل مال ايتام مينمائيد بايد كه تحرّج از زنا نيز بر خود واجب دانيد و نكاح مباح نمائيد از يك زن تا چهار زن قول پنجم آنكه اگر شما ميترسيد در حق يتيمه كه در حجر شما تربيت يافته عدل نتوانيد نمود پس بايد كه نكاح ما طاب من النساء نمائيد چنانچه فرمود : كه * ( فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ ) * ليكن از آنچه خداى علام بشما حلال گردانيد از ايتام و اين خطاب متوجه بولىّ يتيمه در هنگام كه ولى اراده تزويج ايتام نمايد ، قول ششم آنكه اگر تحرّج از مؤاكله ايتام\r\n","description":"","footnote":"","page_name":" 463 ","page_number":463},
  {"content":"\r\nمينمائيد بايد كه ايضا تحرّج از جمع بين النّساء نيز نمائيد تا آنكه ملحوظ نظر و مركوز خاطر شما است معمول گردد البته تزويج زنان بسيار ننمائيد مگر وقتى كه از جور و ظلم و حيف و ستم نسبت بايشان باطمينان باشيد پس معنى آيه * ( وَإِنْ خِفْتُمْ أَلَّا تُقْسِطُوا فِي الْيَتامى ) * آن باشد كه اى معشر اولياى ايتام اگر شما را خوف از عدم انصاف و عدالت نسبت بايتام از طرف شما باشد و ترسيد كه مبادا عدالت نتوانيد نمود : * ( فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ ) * يعنى نكاح كنيد از آنچه خداى تعالى بشما حلال گردانيد زيرا كه معنى طيب از نساء عبارت است از تزويج جماعتى كه عقد و خواستگارى آنها بموجب شرع شريف ايزد بارى حلال و مباح باشد نه از محرمات پس بر تقدير قول اول معنى آيه چنين باشد اگر شما را در يتامى در هنگام كه تزويج آنها نمائيد خوف آن باشد كه نتوانيد عدالت نمود بايد كه تزويج بوالغ نمائيد بواسطه ء آنكه اگر در حق بالغ از شما حيف واقع گردد ابراء و اسقاط ممكن است ، اما تأويل و تفسير حضرت ولى ايزد بصير ظاهر ميگردد كه درين آيه تحريف و تبديل شد چنانچه مذكور شود پس آنگاه آن ولى الله فرمود : كه در بيان نكاح نسوان در قرآن لازم الاذعان از خطاب و قصص زياده از ثلث قرآنست .\r\nاى زنديق اين و آنچه مماثل و مشابه اينست در قرآن رب العالمين از احداث منافقين است كه آن ظاهر بر اهل نظر و ارباب تأمل است اما معطلين و ارباب ملل متفرقين را مساعى قدح و محامل نزاع بسيار در قرآن لازم الاطاعة و الإذعان بهم رسيد و اگر من تمامى آنچه اهل نفاق و ارباب شقاق در قرآن اسقاط و تحريف نمودند شرح و بيان نمايم و ذكر آنچه آن\r\n","description":"","footnote":"","page_name":" 464 ","page_number":464},
  {"content":"\r\nجماعت تبديل و تغيير و آنچه جارى مجراى آنست نمودند هر آينه اين مقدمات به طول انجامد ليكن وجه وجوب بعينه و حرمت آن ظاهر گردد كه اظهار آن از مناقب اولياى ملك تعالى و از عيوب و مثالب اعداى اين طايفه بيحياست و اما قول خداى تعالى : * ( وَما ظَلَمُونا وَلكِنْ كانُوا أَنْفُسَهُمْ يَظْلِمُونَ ) * ذات مبارك ايزد تعالى و تبارك اجلّ و اعظم و ارفع و اكرم از آنست كه جور و ظلم و حيف و ستم بر هيچ احدى از امم نمايد اما حضرت واجب تعالى امناى شرع و دين را بر خلق بنفس خود قريب و قرين گردانيد و خليفه وقت را بر جلالت قدر اين طايفه در نزد حضرت آله واقف و آگاه گردانيد و برو واضح و معلوم نمود كه ظلم ايشان بر خلقان ظلم حضرت واحد سبحانست نسبت به خلقان چنانچه فرمود و ما ظلمونا ببغضهم اولياءنا يعنى هر چند منافقان اظهار بغض عداوت نسبت باولياى ما نمايند و معونت و مدد اعداى اولياء در ظلم و ستم بر اوليا و احباء نمايند ما بر آن جماعت ظلم نكنيم بلكه ايشان ظلم و ستم بر نفس خود نمايند چه ايشان بوسيله ء اين حركت محروم از رحمت ربّ العزت و مأيوس از بهشت عنبر سرشت گشتند و بر خود خلود و ابود بنيران واجب و عيان گردانيدند .\r\nو اما قول حضرت ايزد تبارك و تعالى در آيه ء وافى هدايه * ( إِنَّما أَعِظُكُمْ بِواحِدَةٍ ) * آنست كه حضرت واهب متعال عزايم شرايع دين و آيات فرايض را در اوقات مختلفه شهور و سنين انزال و ارسال نمود چنانچه ايزد علام خلق - سموات و ارضين بالتمام در ساعات ستة ايام فرمود :\r\nو اگر اراده ء كامله و مشيت شامله او تعلق در ايجاد و خلقت آن در\r\n","description":"","footnote":"","page_name":" 465 ","page_number":465},
  {"content":"\r\nكمتر از آن ساعات بلكه در اقل از لمح بصر شدى بىشبه و گمان بر قادر بىامتنان بغايت سهل و آسان بودى ليكن حضرت خالق الموجودات آنات ساعات و مدارات اوقات را مثال از براى امناى ذات حق عزّ اسمه و ايجاب از جهت حجت بر خلق گردانيد پس اول آنچه عزّ و جلّ خلقان را مقيّد معجل به آن نمود اقرار بوحدانيّت و ربوبيت حضرت احديت و تكلم بر شهادت كلمه ء طيّبه اشهد ان لا إله الا الله بود چون جماعت به حكم واحد بيچون اقرار بر آن نمودند بعد از آن همگى و تمامى ايشان را بر اقرار از براى نبىّ و نبوّت و شهادت از براى آن حضرت برسالت جميع بريت امر نمود چون همه عباد مطيع و منقاد گشتند و از فرموده ء صمديت برنگشتند بر اين جماعت اوّل امر باقامت نماز پنجگانه نمودند .\r\nپس آنگاه مأمور حضرت ربّ غفور بقيام صيام شهر رمضان بالتمام و اداء حج بيت الله الحرام مع الاستطاعة اليه سبيلا بعد از آن بجهاد پس از آن مأمور باداء زكوات از آن تصدقات و آنچه جارى مجراى آنست از مال خراج و غنيمت مأمور شدند در آن زمان منافقان گفتند :\r\nيا محمد آيا براى پروردگار تو هيچ امر باقى است كه بر ما واجب گردانى ؟ اگر چيزى از مفروضات باقى باشد براى ما ذكر نماى تا خاطر ما ساكن و مستقر گردد و نيز معلوم ما شود كه چيز ديگر بر ما فرض و مقرّر نيست چون مكرّر اين سخن بسمع سيد البشر رسانيدند حضرت عزّ و جلّ اين آيه مباركه ء : * ( إِنَّما أَعِظُكُمْ بِواحِدَةٍ ) * بخاتم الرسل مرسل و منزل گردانيد .\r\nو ازين آيه اراده ء ولايت ما ائمة البريّه نمود و آنگاه حضرت إله انزال\r\n","description":"","footnote":"","page_name":" 466 ","page_number":466},
  {"content":"\r\nآيه ء * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * فرمود : و در ميان امت نبى الرحمه خلاف نيست در آنكه در آن روز اعطاى زكوات به غير يك مرد كسى ديگر از اصحاب حضرت محمد ننمود و اگر حضرت واجب الوجود ذكر اسم در كتاب مستطاب مينمود هر آينه ارباب نفاق و اهل شقاق اسقاط اسم با آن آيه كه نام در آن بود ميكردند و اصلا ، از مخالفت امر حضرت معبود و خسارت يوم الموعود فكر نميكردند .\r\nاى زنديق اين و آنچه مشابه اينست بالتمام از رموزاتست كه من براى تو ذكر كردم كه در كتاب ربّ العزة واقع است و ثابتست اما اهل تحريف و ارباب تزييف معنى اين را بنوعى ديگر حمل كنند تا آنچه از احداث معنى غير واقع كه به تو رسد و بامثال تو و شما به ظاهر آن رفته اصلا متوجّه تأويل و تفسيرى كه مراد حضرت سميع بصير است نشويد :\r\nاى زنديق چون رسول حضرت بيچون بعد از نزول آيه ء : * ( إِنَّما وَلِيُّكُمُ الله ) * الآيه و نزول : * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ ) * تبليغ امر ولايت ائمة البريّه بعد نزول آية العصمة بخلقان نمود و از امّت مكرّر مصافقه و مبايعه بواسطه ء ائمة المعصومين گرفت و در آن باب و مرام حسب الامر ايزد علَّام تأكيد تمام نمود در آن زمان ايزد تبارك و تعالى انزال و ارسال اين آيه وافى هدايت نمود كه : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) * اى زنديق اتمام و اكمال دين و نعمت موقوف بر تبليغ ولايت ائمة البريّه بود چنانچه\r\n","description":"","footnote":"","page_name":" 467 ","page_number":467},
  {"content":"\r\nمذكور شد ، و امّا آنچه حضرت ملك تعالى شأنه رسول مجتبى را به آن خطاب مستطاب نمود كه : * ( وَما أَرْسَلْناكَ إِلَّا رَحْمَةً لِلْعالَمِينَ ) * و شما جمعى كثير از اهل ملل متخالفه بر ايمان و آنكه جارى مجراى ايشان باشند از كفره كه مقيم بر تمرّد و عصيان و عداوت و طغيان باشند مشاهده و ملاحظه مينمايند و به خاطر ميرسد كه اگر حضرت محمد رحمت هر احدى از عالميان بودى بايستى كه همگى امّت بلكه تمامى بريت هدايت يافته از عذاب سعير و عقاب ايزد كبير نجات يافتندى بدان و آگاه باش كه الله تبارك و تعالى از رحمت حضرت محمد رسول آخر الزمان بر عالميان اراده نمود كه آن حضرت سبيل مهلت و وسيله ء انظار امت باشد درين سراى محنت و مشقّت كه بواسطه ء رأفت و رحمت ايشان نسبت بعالميان اين امت از گرفتارى ببلاياء معجله در دار دنيا در امن صحت و سلامت باشند .\r\nو چنانچه امم انبياى سابقين بوسيله ء تمرّد و عدم اطاعت اوامر و نواهى انبيا و رسولان ايشان معجّلا در دار دنيا ببلاياى گوناگون و شدايد از شرح و بيان افزون گرفتار گشتندى .\r\nاين طايفه از آن بلايا و محن در عين صحت و امنيت به جهت آنكه حضرت ايزد متعالى انبياى پيشين را بتصريح مبعوث و ارسال گردانيد نه بتعريض تا بهر چه از حضرت ايزد علَّام ربّ غفور مأمور گردند بر فور به اممم تبليغ نمايند و كمال سعى و اهتمام در انصرام و انجام اوامر و نواهى حضرت ايزد علَّام نمايند و چون بعد از تبليغ رسالت امّت در باب اطاعت تقصير و تقاعد مينمودند و در ايذاء آزار انبياى ابرار و رسل اخيار نهايت سعى\r\n","description":"","footnote":"","page_name":" 468 ","page_number":468},
  {"content":"\r\nو اجتهاد ميكردند : در زمان آن اعيان چون شكايت متمرّدان بامر و بيان مىبردند در همان زمان بلاياى عجيب و شدايد و غضب بر آن قوم متمرد معجب نازل شدى و حضرت خاتم الرّسل چون از انبياى مرسل است و مأمور به تبليغ امر از حضرت غنى اكبر بامنت مىشد در ساعت به اين جماعت ميرسانيد و چون قوم اجابت نبىّ الرّحمه مينمودند آن طايفه با اهل دار در مهد امن و سلامت بودند و اگر احيانا اطاعت نميكردند حضرت به زودى شكايت امت به حضرت ربّ العزت نكردى بلكه از ايذا و آزار مشركين عرب و ساير اسرار بوثيقه انّ الله مع الصابرين صبر كردى لكن ساير خلفا و انبيا اگر قوم ايشان مخالفت آن اعيان ميكردند بآفت و بليّت :\r\nكه رسول و نبى آن وقت آن طايفه را وعده به آن داده بود آن جماعت به همان بليه هلاك و نابود شدند از خسف و رجف و ريح و قذف و زلزله و غير آنها از اصناف عذاب چنانچه در كتاب ايزد وهاب مذكورست كه امم انبياى سالفه به آن بلاياى معجّله هلاك گشتند ليكن چون حضرت مهيمن عالم بود كه رسول ذو المنن نبى ما محمد عليه سلام الله تعالى و اوصياى حجج او در زمين صابرند بر الم ايذاى مخلوقين و طاقت مشقت و محنت امّت كه هيچ رسول و نبىّ از امّت خود متحمل مثل آن نتوانستند شد مىآرند و به زودى شكايت امت به حضرت جلت عظمته نمىآرند فلهذا آن رسول با اقبال را حضرت آله متعالى بتعريض مبعوث و ارسال گردانيد نه بتصريح و آن حضرت پيوسته اثبات حجّت بر امت از روى تعريض ميگردانيد نه تصريح چنانچه بقول\r\n","description":"","footnote":"","page_name":" 469 ","page_number":469},
  {"content":"\r\nمبارك خود در حق وصى خويش يعنى ولى ايزد تعالى و تبارك فرمود كه : من كنت مولاه فهذا مولاه و هو منّى بمنزلة هرون من موسى الَّا انّه لا نبىّ بعدى يعنى هر كرا من در ايام حيات مولى و حاكم او باشم پس اين مولى و حاكم اوست و آن مرا به منزله هارونست نسبت بموسى عليه السّلام الَّا آنكه بعد از من پيغمبرى نخواهد بود اين كلام از روى تعريض از حضرت رسول صلَّى الله عليه و آله و سلَّم واقع شد و از صفات حميده و اوصاف پسنديده خليفه و نبى نيست كه كلام بيان كنند كه آن را معنى محصل بلكه در آن رضاى حضرت عزّ و جلّ نباشد پس نبىّ الرّحمه ازين كلام صدق التيام بر امت بالتمام واجب گردانيد كه بدانند چون نبوّت و اخوّت در نبى ، خلقت بيچون حضرت هرون و موسى بود و در آن كس كه نبى الاقدس او را بمنزله هرون نسبت بذات مقدّس خود گردانيد اين دو صفت معدوم بود البته او را خليفه بر امّت بمنزلت هرون گردانيد .\r\nچنانچه موسى عليه السّلام هرون را بر بنى اسرائيل بالتمام خليفه بسعى و اهتمام گردانيد و از حضرت ايزد علام التماس و استدعاى خلافت آن حضرت براى امت نمود .\r\nچنانچه فرمود كه * ( اخْلُفْنِي فِي قَوْمِي ) * و ليكن حضرت رسول آخر الزّمان اگر بامت ميگفت كه شما تقليد احكام اسلام و ايمان به غير از فلان به حكم قادر سبحان جايز و رخصت بدانيد كه اگر خلاف كنيد بامر ايزد وهاب هر آينه بشما عذاب نازل گردد .\r\nبيقين بموجب وعده ء حضرت رسالتمآب بر آن طايفه ورود و اتيان عذاب ميشد و باب انظار و امهال بنا بر قول رسول واهب متعال و خلل زوال يافتى\r\n","description":"","footnote":"","page_name":" 470 ","page_number":470},
  {"content":"\r\nديگر آنكه حضرت نبى فرخنده خصال در اكثر احيان و محال بدون اذن و رخصت ذو الجلال مبادرت در هيچ طلب و سؤال ننمودى و هيچ حال مرتكب افعال به غير تحصيل رضاى قادر فعال نشدى چنانچه در هنگام كه سد ابواب اصحاب از مسجد الحرام نمود الَّا باب وصى خود را كه مسدود ننمود و به حال خود گذاشت فرمود :\r\nكه من هيچ باب مفتوح مسدود نگردانيدم و هيچ در گشاده را نيز به غير حكم ايزد سبّوح مفتوح نگذاشتم بلكه درين هر دو كار اطاعت امر و حكم ايزد جبّار نمودم مع هذا قوم بعد از استماع اين گفتند كه ابواب ما جماعت مشايخ را بالتمام از مسجد الحرام مسدود گردانيدى و باب آنكه از ما در سنّ بغايت كمتر بود به همان حال مفتوح مستمر داشتى و ما را به حال خود نگذاشتى حضرت سيد البشير و النذير فرمود :\r\nكه سد و غلق ابواب و ترك بعضى ابواب به حكم حضرت مالك الرقاب بود و آنچه در باره ء حداثت سنّ ولى ايزد مهيمن فرمودند :\r\nبدرستى كه خداى ذو المنن صغر سن را در اوصياى انبياى بيچون اعتبار ننمودند چنانچه در باب يوشع بن نون حضرت موسى كليم عليه التّحية و التسليم را امر نمود كه او را وصى و ولى عهد خود گرداند و حال آنكه يوشع در سن هفت سالگى بود و عزايم و شرايع اسلام و ايمان و دلايل حكمت و براهين آن را در نزد يحيى و عيسى عليهما سلام الله تعالى مودع گردانيد در حال صغر سن ايشان كودكى به آن اعيان را منظور نداشت و آنچه خواست در باب احسان نسبت بايشان به عمل آورد و اينكه حضرت ربّ العالمين نظر بر\r\n","description":"","footnote":"","page_name":" 471 ","page_number":471},
  {"content":"\r\nصغر سن انبياء مرسلين و اولياى دين ننمود و عزايم دين و حكمت و براهين در نزد ايشان مودع گردانيد بواسطه ء آنست كه حضرت واهب غفور عالم و عارف بعواقب امورست و حضرت ارحم الراحمين بتحقيق و يقين ميداند كه اوصياى مرسلين بعد از ايشان ضال و كافر و گمراه و ابتر نگردند و گاه است كه انبياى مرسلين صلوات الله عليهم اجمعين بواسطه ء توضيح حال شخصى كه بحقيقت احوال او من جميع الوجوه مطلع و مخبر است كه امت ايشان بعد از آن اعيان باغواى شيطان ميل بجانب آن كس ميكنند همان شخص را به امر و حكم به تبليغ مهام ايزد علام معين گردانند تا حقيقت عدم صلاحيت آن امر و غير استحقاق و سزاوار نبودن او را بر برايا ظاهر گردانند چنانچه نبى ما حضرت محمد مصطفى سوره ء برائت به كسى داد كه به مكه رساند و بمشركين آن محل به حكم عز و جل بخواند كه مطلع بود كه مردم بعد از وفات سيّد عالم او را اختيار بر وصىّ او مينمايند چون رسول بيچون او را بمصحوب سوره ء مذكور روانه ء مكه معظمه گردانيد در همان زمان جبرئيل از نزد حضرت ايزد منان به خدمت نبى الانس و الجان آمد و گفت يا نبى الاكرم واهب علَّام بشما سلام مىرساند و ميگويد كه : اين سوره را باهل مكه نميرساند الا آنكه از من يا از شما باشد و ماند كه وصى خود را در عقب آنكه سوره را حواله او گردانيد تا او را باز گرداند و سوره را ازو گرفته به مكه رسانيده بسكنه ء آن محل بخواند پس در ارتجاع آن مرد كه سوره ء مزبوره با او بود دلالت تمام است بر خيانت او از آنچه خداى تعالى ميدانست كه امت بعد از آن حضرت او را بر وصى ايشان اختيار كنند و او لايق آن كار و مستحق آن كردار نيست\r\n","description":"","footnote":"","page_name":" 472 ","page_number":472},
  {"content":"\r\nليكن آن حضرت خواست كه بر امّت ظاهر گردد كه او سزاوار اختيار هيچ - امر از امور پروردگار غفور نيست بعد از آنكه سوره برائت بوصىّ سيّد العربىّ حواله نموده مراجعت نموده مردم به خدمت سيّد عالم رفته بشفيع نمودند كه :\r\nفلان چون از آن خدمت مأيوس گشته بغايت متألَّم و حيرانست به همه حال التماس و استدعا از مكارم اخلاق تو اى نبى المتعالى آنكه در غزوه ء ذات السلاسل در نزد امت او را سرافراز آن محل گردانى و بنزد علم نفاق عمرو بن العاص كه سردار عسكر است فرستى كه او سعى و اهتمام خود در جهاد كفره لئام ظاهر و بانصرام رساند حضرت سيّد الانام بنا بر التماس اصحاب در آن مرام او ، را با ديگرى نزد عمرو عاص فرستاد و پيغام داد كه بموجب استدعاى اصحاب اين دو نفر را بعسكر گسيل كرديم تا سعى و نيكو بندگى خود را در امر جهاد با ارباب عناد ظاهر گردانند كه تا مجزاى ايشان در نزد حضرت خلاق ، العباد گردد عمر و حراست عسكر به آن دو نفر مقرّر داشت خلاصه آنكه حضرت نبى الورى ايشان را متولى هيچ امر نكردند بلكه هميشه ايشان در تحت امر و فرمان ديگران بودند چنانچه سيد البريات ايّام وفات ختم امر ايشان بانضمام بمولائى گردانيد و ايشان را باطاعت اسامه بن زيد مأمور نمود و در متابعت امر و نهى اسامه تأكيد بسيار بسيار فرمود :\r\nو در تعيين اسامه و تأكيد امت باطاعت او عهد آخر آن سيّد البشر چنانچه فرمود :\r\nكه نفذوا جيش اسامه و حضرت رسالتمآب درين باب مكرر تأكيد نمود چنانچه گفت لعن الله من تخلَّف عن جيش اسامه و بتكرار بر گوش ايشان\r\n","description":"","footnote":"","page_name":" 473 ","page_number":473},
  {"content":"\r\nرسانيد و حجت خود را بر آن جماعت واجب و تمام گردانيد كه مبادا امت بعد از آن حضرت اختيار منافقان نمايند و تابع ايشان شوند و ائمه صادقين و اطاعت امناى دين ربّ العالمين را نسيا منسيا انگاشته لوازم شرايط متابعت بجاى نيارند تا آنكه نبى الأكرم كمال سعى و اهتمام در باب اوصياى آن حضرت عليهم الصلاة و السّلام بخير انجام و انصرام رسانيد مع هذا امت ترك شيوه ء اطاعت و متابعت نمودند و آنچه در خاطر داشتند از نفاق و عصبيّت در آن اتفاق نمودند :\r\nو بر وصى آن حضرت خروج نمودند و بناحق به تصرف حق اولياى ايزد حق و اوصياى نبى المطلق گشتند :\r\nاى زنديق اگر آنچه از آن فريق ظاهر شده بر من بيان كنم و تعداد آنچه رسول امجاد از معايب مستوليان ميراث رسول آخر الزمان اظهار كرده نمايم هر آينه آن مقدمه بغايت طويل گردد بدان كه سابق اين طايفه چون مقلد قلاده امر كه اهل آن حق و لايق و مستحق آن نبود نمود و بر منبر رسول ايزد معبود صعود نمود همان كه عجز خود را از قيام بامر امّت با حال خود استتمام و استطلاع نمود و دانست كه فكر و عقل و تدبير آن جاهل از معرفت تأويل جواب سايل قاصر و كاهل در بيان مسايل شرعيه و آداب احكام و سنّة سيد البريه است اظهار اقالت و ندامت از تقليد امت نمود چنانچه فرمود :\r\nكه ( اقيلونى لست بخيركم و على فيكم ) مع هذا باز اقامت بر ظلم و جور و ستم نمود و راضى نشد كه آن همه گناه و ذلَّت و وزر و خطيئت كه به جهت خود\r\n","description":"","footnote":"","page_name":" 474 ","page_number":474},
  {"content":"\r\nجمع نمود رجعت و انابت و توبه و ندامت به حضرت رب العزت نمايد به همان كار و عمل ناهنجار خود مستقيم و پايدار در ايّام حيات مستعار بود تا آنكه عقد امر بعد ازو بديگر رسيد كه آن سفيه آخر از در خرد كمتر ليكن در عصبيت و شدّت اغلظ و اكثر بود چنانچه قدح و طعن او در اغلظ احكام شرع سيّد الأنام بيشتر از بيشتر است و شمشير براى آنكه صاحب او بود برداشت و آن كس را انداخت و زنان كه با سيرى گرفته بودند با آنكه اكثر آن زنان حامله بودند بشوهران رد كردند من او را از قتال و جدال اهل قبله نهى و منع كردم منزجر و ممنوع نشد و گفت كه شما با كافران مهربانيد به جهت آن مرا از قتال آن جماعت منع مينمائيد اهل قبله را كافر ناميد با آنكه او بوسيله ء ظلم و ستم كه به آن مردم كرد باطلاق اين اسم برو احق و اولى و اليق و احرى بود و پيوسته و مدام او در شرايع و احكام دين سيد الانام خطاى تمام ميكرد و هميشه تهاون و تقصير در اوامر شرع نبى البشير و النذير مينمود و قائل بر غلظ خود بود چنانچه در بالاى منبر ميفرمود : كه ( كانت بيعتى لأبى بكر فلتة وقى الله شرها فمن دعا كم الى مثلها فاقتلوه ) مرا اطاعت و بيعت با ابى بكر از روى فلتت بود نه از روى فكر و رويت و تدبير و فطنت و حضرت ربّ العزت مرا از شر مثل اين بيعت بىرويت نگاهدارد و اگر كسى شما را به مثل اين بيعت دعوت و دلالت كند او را بقتل رسانيد كه كشتن او حلال است ازين كلام او ظاهر و بين و لايح و روشن گرديد كه بسيار از بيعت خود بابى بكر پشيمان و متحير بود و كلام ازين بغايت روشنتر در محضر انصار و مهاجر و جمعى ديگر از زبان خود ظاهر گردانيد چنانچه\r\n","description":"","footnote":"","page_name":" 475 ","page_number":475},
  {"content":"\r\nميگفت كه كاش من يك حسنه از حسنات و يك موى در سينه ء او مىبودم و غير اين سخنان بىپنهان كه مناقض غرض حجج مؤكد در دين بلكه واقع شرايع و احكام ملت و آئين بيان ميكرد :\r\nو در باب امر شورى چيزى چند و تأكيد ناپسند بر فساد و گزند اختيار و پسند نمود كه از آن عمل مهمل او عقد ظلم و الحاد و غى و عناد بر بندگان خلاق العباد ظاهر شد تا آنكه مردم اراده ء او را در آن امر مبهم در همان دم دانستند و حقيقت حال او بر اهل عالم بنوعى بوضوح پيوست كه بر هيچ صاحب عقل و خبره موضع و موقع فساد و ضرر او بر امّت سيّد البشير مخفى و مستتر نماند و بعد از آنكه امت نبى المرسلين سعى و اهتمام او را در مبايعت و متابعت سيمين ايشان استشمام نموده بيعت كردند .\r\nثالث القوم بمرتبه ء كار و امر بر مردم مضطر گردانيد كه آن جماعت اصلا صبر و طاقت بر بدى فعل و سوء عمل و قدرت برداشت حركت شنيعه و مخترعات عنيفه ء بذيعه او نداشتند لهذا معجلا همت بر دفع بلكه بر قتل او گماشتند و بسعى يك دگر او را از ميان برداشتند .\r\nپس بوسيله ء خيانت كه امت در باب قتل او كردند براى\r\n","description":"","footnote":"","page_name":" 476 ","page_number":476},
  {"content":"\r\nمنافقان و جمعى كه موافقت بر ظلم و شقاق و كفر و نفاق با ايشان نمودند .\r\nميدان وسيع بواسطه ء تكاپوى مخالفت براى ارباب بدعت و به جهت طلب و خواست آن طايفه وخيم العاقبه مثل آن فساد و حركت بوسيله ء استيلا بر امر امت بهم رسيد و مدتى برين نهج مستدام خواهد بود و وجه تمادى مدّت آن از جهت اتمام ايام مهلت است كه حضرت ربّ العزّت از براى شيطان واجب و مرحمت نمود تا آنكه آنچه حضرت ايزد اقدس مكتوب مؤجل نمود سپس از براى هر كس مقرّر گردانيد به آن كس رسد : * ( وَيَحِقَّ الْقَوْلُ عَلَى الْكافِرِينَ ) * و حقيت قول رسول سيد المرسلين بر كفره ء بيدين واضح مىگردد از آنچه ايشان را بمضمون : * ( وَاقْتَرَبَ الْوَعْدُ الْحَقُّ ) * به آن طايفه وعده نمود يعنى وعده ء حق كه حضرت قادر مطلق در كتاب حقّ مبين و محقّق گردانيد نزديك گردد چنانچه فرمود :\r\nكه * ( وَعَدَ الله الَّذِينَ آمَنُوا مِنْكُمْ وَعَمِلُوا الصَّالِحاتِ لَيَسْتَخْلِفَنَّهُمْ فِي الأَرْضِ كَمَا اسْتَخْلَفَ الَّذِينَ مِنْ قَبْلِهِمْ ) * و اين در هنگام واقع خواهد شد كه از اسلام به غير اسم و از قرآن به غير رسم چيزى باقى نماند و صاحب الأمر بواسطه ء عذر ظاهر كه كمى معين و ناصر است غايب گشته ظاهر نتواند شد و قلت ارباب نصرت نسبت به حضرت صاحب الأمر بحديست كه هر كه اقرب مردمان نسبت\r\n","description":"","footnote":"","page_name":" 477 ","page_number":477},
  {"content":"\r\nبايشان باشد او اشد عداوت و ابغض از ارباب بغض است و در زمانى كه حضرت واهب منّان او را مؤيد و مقوى گرداند بعسكرى كه هيچ احدى آنها را نديده باشد در آن اظهار دين حضرت سيد المرسلين بر دست آن خاتم المعصومين سلام الله عليهم اجمعين بر ساير ملل و آئين نمايد چنانچه فرمايد :\r\nكه * ( لِيُظْهِرَه عَلَى الدِّينِ كُلِّه وَلَوْ كَرِه الْمُشْرِكُونَ ) * و اما آنچه در باب خطاب كه دلالت بر تهجين سيد النبيّين صلَّى الله عليه و آله و سلَّم و آزار و لوم او دارد با آنكه حضرت مالك الرقاب در كتاب مستطاب اظهار و بيان افضليت آن رسالتمآب از تمامى انبيا و رسل ايزد وهاب نمود وجه آنست كه حضرت ربّ العالمين از براى همه انبيا و مرسلين مشركين را دشمن باكين گردانيد :\r\nچنانچه حقايق آن را در قرآن واضح و عيان نمود و چنانچه جلالت و منزلت پيغمبر ما نبى الرحمه در نزد ربّ العزه از ساير انبيا و رسل زيادت بود محنت و مشقت آن حضرت از ارباب شقاق و نفاق كه در پى تكذيب و دفع نبوت او بودند كه آن حضرت همواره از آن طايفه استعاذه در هنگام شقاوت آن ارباب عناد به حضرت ايزد معبود مينمود نيز زيادت بود و پيوسته آن طايفه ء وخيم العاقبه در مكاره و مناقض و در پى نقض آنچه سيد عالم بر ايشان جهد و حكم ميفرمودى بودند و دايم امداد و معاونت كفر و الحاد و نفاق و عناد بر حضرت نبى الامجاد ميكردند و در ابطال دعوى رسول واهب متعال و تغيير ملت و مخالفت سنت آن حضرت در جميع احوال و تمامى\r\n","description":"","footnote":"","page_name":" 478 ","page_number":478},
  {"content":"\r\nمحال از روى سعى و استعجال نمودند و مردم را از بيعت حضرت نبى ايزد متعال و عهدى كه به آن حضرت در باب اوصياى آن برگزيده ذو الجلال كرده بودند به حال ديگر انتقال نمودند :\r\nو در انجام مطالب و مرام و در اتمام آن مهام هيچ امرى و تأكيدى ابلغ در انصرام و داعى و خواهش نفس نافرجام خود از تنفير و گريزانيدن انام از موالات وصى آن نبى الاكرم ندانستند لهذا مردم را از وصى نبى المشكور ردّ و از متابعت او مصدود و مهجور گردانيدند بلكه امت را بعداوت و بغض او اغرا و دلالت كردند و قصد تغيير و تبديل كتاب حضرت ايزد وهاب كه حضرت رسالتمآب بايشان آورده نموده تحريف و اسقاط فضل اولو الفضل اولياى عزّ و جلّ و اوصياى خاتم الرسل و حذف آنچه دلالت بر كفر ارباب كفر و جمعى ديگر كه موافقت به آن ظلمه در بغى و ظلم و جور و ستم كرده اند نمودند ليكن حضرت رب العباد واقف و عالم بر حقايق احوال اهل عناد و ظلم و الحاد و عتو و افساد اصحاب فساد بود چنانچه فرمود :\r\nكه * ( إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا ) * يعنى آن جماعت كه در آيات ما ميل بالحاد و فساد مينمايند حال آن خاينان بر ما مستور و پنهان نيست و نيز عزّ و جلّ در محل ديگر ميفرمايد :\r\nكه * ( يُرِيدُونَ أَنْ يُبَدِّلُوا كَلامَ الله ) * و بعد از وفات حضرت رسالت مآب كتاب مالك الرقاب كامل مشتمل بر تأويل و تنزيل و محكم و متشابه و ناسخ و منسوخ بنوعى كه جبرئيل امين الوحى ايزد وهاب آورده بود و اصلا يكحرف از حروف تهجى آن كلام مثل الف و لام و غيرهما ساقط نبود چون نزد آن\r\n","description":"","footnote":"","page_name":" 479 ","page_number":479},
  {"content":"\r\nطايفه لئام حاضر شد و واقف شدند بر آنكه حضرت واحد عادل اسماى حق و باطل در آن كلام بين و ظاهر كرده است و يقين كه تاليان كلام معجز نظام ربانى و حافظان آيات با بركات مهيمن سبحانى چون بر حقايق آن واقف گردند هر آينه مطلع بر آنچه در خاطر و ضماير آن جماعت مصمّم گشته گردند گفتند :\r\nكه ما را آنچه در نزد ما است كافى است و احتياج به اين كتاب نيست و ازين مستغنى در دنيا و آخرتيم و از اينجاست آنچه در كتاب واجب تعالى است * ( فَنَبَذُوه وَراءَ ظُهُورِهِمْ وَاشْتَرَوْا بِه ثَمَناً قَلِيلًا فَبِئْسَ ما يَشْتَرُونَ ) * و آن جماعت چون بعد از آن بواسطه ء ورود بعضى مسايل شرعيه و تعليم آداب دينيّه از آنچه تأويل آن را نميدانستند مضطر گشتند بر جمع و تضمين و تحريف و تأليف قرآن از پيش خود بر آن نهجى كه دعائم كفر ناملايم ايشان قايم گردد پس منادى ايشان حكم كردند :\r\nكه در محضر تمامى انصار و مهاجر ندا كند كه در نزد هر كه آيه ء از آيات با بركات مرقومه منزله ء آسمانى و مختومه مرسوله ء مهيمن سبحانى موجود باشد حاضر گرداند بعد از آنكه آنچه در پيش هر يك آنها بود حاضر كردند آن كس بنفس خود با بعضى ديگر كه موافقت با آن جماعت در عداوت اولياى رب العزت نمودند موكل نظام و تأليف و جمع قرآن بر وفق خاطر و اختيار نسق ضماير نمودند و آنچه از قرآن كه بر متأمل صاحب درايت و فطانت دلالت بر اختلال تميز و افتراى آن مجرمان داشت برداشت آن گروه اسقاط نمودند :\r\n","description":"","footnote":"","page_name":" 480 ","page_number":480},
  {"content":"\r\nو آنچه از كفر و نفاق و عداوت و شقاوت آن متمرّدان در قرآن ظاهر و عيان بود از قرآن ترك آن نمودند :\r\nالحال آنچه از تناكر و تنافر در قرآن بين و ظاهر است آن جماعت در كلام خالق البريه زيادت كردند و بر حضرت ايزد علام اين حركت شنيعه آن جمعى لئام در كمال وضوح و آشكارا بود چنانچه فرمود :\r\n* ( ذلِكَ مَبْلَغُهُمْ مِنَ الْعِلْمِ ) * بلكه حقيقت اين افترا و عوار آن اشرار بر اولو الابصار در نهايت كشف و آشكار است و آنكه ابتدا در كتاب واجب تعالى از ازراء بر نبى المصطفى نمود از فرقه ملحدين حضرت ربّ العالمين آن را نيز بر سيد المرسلين واضح و مبين گردانيد :\r\nچنانچه گفت : و * ( لَيَقُولُونَ مُنْكَراً مِنَ الْقَوْلِ وَزُوراً ) * و نيز حضرت عزّ و جلّ بواسطه خاتم الرسل به آنچه در كلام و احداث بعد ازو خواستند نمود بيان فرمود چنانچه گفت * ( وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِه فَيَنْسَخُ الله ما يُلْقِي الشَّيْطانُ ثُمَّ يُحْكِمُ الله آياتِه ) * يعنى يا محمد هيچ پيغمبر از انبياى مهيمن داور نيست پيش از تو الَّا آنكه چون شيطان القاى عداوت و طغيان در ميان امت ايشان انداخت هر يك آن رسول ايزد خلاق بعد از رؤيت اين عقوق و نفاق و تمرد و شقاق از امت خود ، درين دار المشقه از حضرت واهب العطيه التماس و استدعا بتضرّع و دعا تمنّاى مفارقت خود ازين سراى مشتمل بر رنج و عناد انتقال بدار الاقامة و الراحة نمود چنانچه حقايق احوال برگزيدگان ايزد وهاب درين كتاب كه به حضرت رسالتمآب نازل شد مذكورست و ذم و لوم و قدح و طعن آن قوم كه بوسيله ء\r\n","description":"","footnote":"","page_name":" 481 ","page_number":481},
  {"content":"\r\nعداوت نسبت باعيان رب العزت اظهار نمودند مرقوم و مسطور است امّا حضرت مقلب القلوب و الابصار آن عقوق و شقاق و تمرد و نفاق از اولياى ابرار امت تو مسلوب نموده لهذا آن جماعت قبول ننمودند بلكه گوش به فساد آن اهل الحاد و عناد نفرمودند .\r\nبخلاف منافقان جهلاى ارباب فساد كه قلوب محبت مسلوب ايشان پيوسته مايل است بتمرد و طغيان و عداوت و عصيان :\r\n* ( ثُمَّ يُحْكِمُ الله آياتِه ) * يعنى حضرت واجب تعالى حمايت اولياى خود از ضلال و عدوان و از اهل كفر و طغيان كه خداى تعالى راضى نشد كه آن لئام را داخل در سلك انعام نمايد .\r\nچنانچه فرمود كه : * ( بَلْ هُمْ أَضَلُّ سَبِيلًا ) * فكيف ايزد لطيف راضى شود كه محبّين امّت حضرت رسالت داخل و منخرط در سلك اهل نفاق و ضلالت گردند .\r\nاى زنديق آنچه من براى تو بيان كردم بايد كه حقايق آن را من اوله ، الى آخره خوب فهميده عملنمائى ، بدان كه تو آنچه در شريعت بر تو واجب ، بود كه سؤال نمودى ليكن بحقايق واقعى آن واقف و عالم گردى ترك نكردى بلكه زياده از آنچه نسبت به حال تو واجب بود سؤال نمودى ليكن من بر تو اقتصار كردم زيرا كه ترا قدرت و اقتدار ضبط و تحمل زياده از آنچه بر تو اظهار و اختصار كردم نيست و من آنچه تفسير كردم آن تفسير اندك از بسيار است و وجه عدم بيان تمامى تفسير آن دو چيز است يكى قلت راغبين به آن دوم عدم قدرت و تحمل معاشر مردمان است بتمامى آن زيرا كه راغب ملتمس و\r\n","description":"","footnote":"","page_name":" 482 ","page_number":482},
  {"content":"\r\nحامل كه بهوس و خواهش نفس سؤال و استدعا نمايد نديدم بلكه در اقل از آن كه بواسطه ء تو بيان كردم بلاغ مستطاب به جهت اولو الالباب است ، سايل گفت : يا امير المؤمنين على ( ع ) آنچه من از شما استماع نمودم مرا كافى و بسنده است اميد كه سعى تو مشكور و بمثوبات جزيله اخرويه مأجور گردى زيرا كه مرا از غوايت شرك و از ضلالت دروغ و افك برهانيدى رجاء واثق و أمل ، وافق از حضرت واهب صادق آنكه ظل عنايت ترا بر مفارق محبان متابعان نبى الرحمه مستدام داراد انه على كل شىء قدير ، و رحمت و تحيت و درود و تهنيت در اول و آخر و باطن و ظاهر بر انوار هدايات و اعلام بريات محمد و آل او كه اصحاب دلالات واضحات و بينات لائحات بواسطه ء معاشر برياتاند باد و سلَّم تسليما كثيرا كثيرا . . از اصبغ بن نباته كه از ثقات روات است مروى و منقولست كه چون بعد از قتل عثمان معتبر مردمان به حضرت ولى ايزد منان و وصى به حق رسول آخر الزمان امير المؤمنين على بن ابى طالب عليه سلام الله الملك الديان بيعت كردند آن سرور در آن روز عمامه پيغمبر جليل القدر را بر سر مبارك زينت تارك خود گردانيد و برد آن رسول صاحب معرفت و هوش را زيور بال و دوش نمود و متنعل بنعلين سيد المرسلين و متقلد بسيف نبى اليقين گرديد و با اعيان انصار و مهاجر كه در آن اثر در آن محضر حاضر بودند روى به مسجد حضرت سيد البشر آوردند و چون بنزديك منبر آمد پاى مبارك بر معارج مدارج آن مكان فيض أثر گذاشت در آن محل منبر سر فخر و مباهات بر ما فوق سبع سموات برافراشت سبحان الله جاى آن داشت\r\n","description":"","footnote":"","page_name":" 483 ","page_number":483},
  {"content":"\r\nكه هر خشت و احجار آن بنيان جنت نشان سراسر بواسطه ء تقبيل و تلثيم بپاى مبارك آن ولى واهب سبحان ميشدند چون آن مكان فيض نشان به وسيله ء شرف ادراك آن سعادت مشرف و مستسعد گرديد بلسان حال خطاب مستطاب به حضرت ولايتمآب نمود كه يا ولى الملك المتعال به خاك پاى سعادت اينجاى حضرت رسول واهب لا يزال كه تو بناى بصر بلكه كحل الجواهر نظر هر خشت پاره و حجر من بود قسم است كه از هنگام يأس و محرومى اين مستهام از تلثيم بر آب اقدام رسول ايزد علام تا اليوم كه بشرف تقبيل اقدام شما مستسعد و دوستكامم ديد در تمادى تمامى اين شهور و اعوام مدام در جميع مجال پايمال اصحاب نفاق و ضلال و لگدكوب ارباب شقاق و نكال در همگى ساعات و احوال بالغدو و الآصال بود :\r\nو على كل حال حصول امانى و أمالى را از حضرت بخشنده به زوال مستدعى و مترصد بودم كه يا رب موقع شود كه آن ولى مهيمن و وصى ذو المنن قدم بر ديده ء من گذارد و مرا از تحت قدم هر ظالم برون آرد زيرا كه من هزار بار زياده از نبى المختار شنيدم كه از زبان معجز نشان بيان نمود كه هر كه بعد از من به غير از تو اى ابو الحسن پاى برين منبر گذارد آن كس ظالم و كافر است شكر خداى كه الحال مرا از تحت لگد اين ظلمه جهال خلاص - گردانيدى و سر فخر و مباهات اين قطعات خاك را بما فوق سبعه ء افلاك رسانيدى بيت :\r\n\r\nشكر خدا كه هر چه طلب كردم از خدا\r\nبر منتهاى همت خود كامران شدم\r\n\r\nاما چون امير المؤمنين حيدر به بالاى منبر سيّد البشر بر آمد ساعتى بسعادت بنشست و چون قرار گرفت آنگاه آن\r\n","description":"","footnote":"","page_name":" 484 ","page_number":484},
  {"content":"\r\nولى الله انگشتان مبارك گشود و بر اسفل بطن مملوّ از علم و فطن خود گذاشت بعد از آن آواز برداشت و گفت : ( معشر الناس سلونى قبل ان تفقدونى ) يعنى اى گروه مردمان از من هر نوع سؤال كه در خاطر ضماير خود مستتر داريد قبل از آنكه مرا مفقود يابيد الحال نمائيد و اشاره به شكم بكمال علم خود كرده فرمود :\r\nكه اين مكان علم و اين مقرّ لعاب رسول ايزد وهاب است كه مرا ، چشانيد چشانيدنى و چه چشانيدن كه از آن علم اولين و آخرين بوسيله ء اين عنايت و احسان بر من منكشف و عيان گرديد ، باز آن ولى ايزد بىنياز تكرار اين كلمات صدق سيماب ( سلونى قبل ان تفقدونى فانّ عندى علم الاولين و الآخرين ) نمود يعنى اى معشر الناس قبل از فقدان و عدم وجدان من از هر گونه مخفى و پنهان كه خواهيد از من سؤال نمائيد زيرا كه علم اولين و آخرين در نزد من واضح و مبين است بپرسيد هر چه خواهيد بعد از آن به اين نهج قسم ياد نمود :\r\nكه اما و الله بخداى عالم مرا سوگند است كه اگر براى مسند افاده ء و ساده براى استفاده بگذارند پس در هنگام كه من در آن مقام نشسته آرام گيرم و اصناف طوايف انام از امم انبياء و رسل سالفه عليهم السلام هر يك مطالب و مرام خود از كتب منزله آسمانى و مرقومه مرسوله ء عزيز سبحانى كه هر يك انبياى سابقين و رسل ايام پيشين نازل گشته سؤال نمايند هر آينه هر طايفه ايشان را به همان كتاب كه مرسل به جهت انبياى ايشان است جواب و فتوى دهم چنانچه اهل توراة را بتورات ايشان و اهل انجيل را بانجيل\r\n","description":"","footnote":"","page_name":" 485 ","page_number":485},
  {"content":"\r\nآن طايفه و اهل زبور را بزبور آن جماعت و اهل فرقان را به قرآن ايشان فتوى داده مجاب گردانم بنوعى كه هر كتب از كتاب الله تعالى بنطق در آمده بشهادت بر صدق قول من دهند و گويند كه على آنچه ايزد تعالى در ما انزال نمود همان را بشما از روى راستى فتوى داد من غير زيادة و نقصان و شما در صباح و مساء تلاوت قرآن بنمائيد آيا در ميان شما كسى هست كه عالم بحقايق آنچه واجب تبارك و تعالى در قرآن انزال و ارسال نمود بدانيد كه اگر آن يك آيه در كلام ايزد علام نميبود هر آينه من شما را مطلع و مخبر بحقايق ما كان و ما يكون از ازل تا ابد و آنچه تا روز قيامت سانح و صادر ميگردد ميگردانم ليكن مانع اعلام اين آيه * ( يَمْحُوا الله ما يَشاءُ وَيُثْبِتُ ) * الآيه از كتاب واهب علَّام است چون آن امام الانام كلام با تمام رسانيد كرة بعد اخرى گفت : ( معشر النّاس سلونى قبل ان تفقدونى ) خلاصه كلام آنكه تكرار اين كلمات از آن ولى خالق البريات بواسطه ء اتمام حجت و آيات است بر جميع امت سيد كاينات بعد از آن فرمود :\r\nكه بخداى كه دانه از زمين رويانيد و بندگان خود را بوسيله ء بندگى و طاعت از شراره التهاب نيران رهانيد كه اگر از من سؤال نمائيد از حقيقت هر آيه كه آيا آن در شب يا در روز از نزد ايزد منان نازل گشته يا آنكه آن آيه مكيه يا مدنيه يا حضريه يا سفريه است بشما اعلام نمايم و به ناسخ و منسوخ و محكم و متشابه و بر تأويل و تنزيل آيات شما را خبر دهم ، در آن اثنا مردى از حضار مجلس بهشت قرين ارم تزيين بر پاى خواست و گفت :\r\n","description":"","footnote":"","page_name":" 486 ","page_number":486},
  {"content":"\r\nيا امير المؤمنين آيا شما پروردگار خود بديده ء عيان مشاهده مينمائيد ؟ حضرت در جواب فرمود كه من بندگى و طاعت و عبوديّت و اطاعت خدائى كه نبينم ننمايم چون سائل در آن باب كرّه ء ثانيه سؤال نمود او را نيز بجواب سائلى كه حقيقت حال و سؤال او سابقا سمت تحرير يافت مجاب گردانيد بعد از آن فرمود : سلونى قبل ان تفقدونى در اين حال شخصى از اقصاى مجلس آن ولى ايزد لا يزال بر خاست و گفت يا امير - المؤمنين دلالت كن بعملى كه حضرت واهب غفار مرا بوسيله آن نجات از عذاب نار در هنگام حساب شمار نمايد امير المؤمنين عليه السلام گفت بشنو و بفهم و پس از آن بر خود يقين گردان كه دنيا قائم بسه كس است يكى عالم ناطق به حق و مستعمل بعلم خود بر منهج صدق و عدل دوّم غنى صاحب ثروت و منال كه اصلا بخل بمال خود بر اهل دين خداى متعال در هيچ حال از احوال نكند . سيّم فقير صابر بر فقر و احتياج پس در وقتى كه عالم كتمان علم و غنى بخل بمال و فقير صبر به فقر نكنند در آن حال فالويل و الثبور يعنى در آن وقت كار و امر بغايت دشوار و بعسر رسد و گوئيا مردم در آن دم همگى بواسطه ء ارتكاب افعال خلاف مراد حضرت ايزد عالم مستحق لؤم و ذمّ گردند و قريب به آنست كه اهل اين دار جهان در آن زمان بعد از اسلام و ايمان مراجعت بكفر و عصيان نمايند اى سايل بايد كه مغرور بكثرت تردد مساجد و جماعت قوم كه اجساد ايشان بجمع و با التيام بود و دلهاى آن جماعت متفرق و بىآرام باشد نگرديد زيرا كه اتفاق جسم و روح پسنديده ء ايزد سبّوح است بدان كه معشر مردمان درين جهان بسه صفتاند زاهد و راغب و صابر اما زاهد يعنى آنكه ميل بزخارف دنيا نكند او و آن كس كه اگر دنيا رو به او آرد شادى نكند و اگر بگذارد محزون نشود و صابر كسى است كه اگر تمناى چيزى در دل او خطور كند في الفور فكر عواقب بدى امور نموده آن دواعى و هوس را از نفس خود دور بلكه دل را از تصور آن منفور گرداند .\r\n","description":"","footnote":"","page_name":" 487 ","page_number":487},
  {"content":"\r\nو امّا راغب و مايل بمشتهيات دنياى بىسرانجام او را چون همگى مقصد و مرام تحصيل زخارف اين مقام است اصلا باك از پيدا كردن و رسيدن به تمنّى خود از وجه حلال و حرام ندارد آنگاه امير المؤمنين گفت :\r\nپس علامت مؤمن درين زمان آنست كه نظر بسوى ولى خداى تعالى نموده به او تولَّا نمايد و از اعداء الله تعالى تبرّا فرمايد هر چند آن دشمن خويش نزديك آن مؤمن باشد سايل گفت :\r\nيا امير المؤمنين و الله كه راست گفتى پس آنگاه سايل غايب شد و ديگر كسى او را نديد چون از حضرت امير المؤمنين على عليه السلام از حقيقت حال او استعلام نمودند كه يا ولى الله آن كه بود ؟ امام الانام فرمود :\r\nكه آن برادرم خضر بود اينست تمام خير و السلام . و نيز از اصبغ بن نباته كه اصحاب روايت امير المؤمنين عليه السلام است منقول و مرويست :\r\nكه روزى ولى الملك العلام امير المؤمنين على عليه السلام در مسجد كوفه براى ما خطبه كه مشتمل بر حمد خداى تبارك و تعالى و ثناء او بود نمود آنگاه فرمود كه : اى معشر مردمان از من سؤال اركان اسلام و ايمان و هر چه دلهاى شما به آن مبتهج و شادمان گردد نمائيد زيرا كه در اطراف و جوانب من علم بسيار است در آن اثناء ابن الكواء كه بعضى از أسئله او از ولى الله تعالى و اجوبه سابقا مذكور و مسطور شد بر پاى خواست و گفت : « يا امير المؤمنين معنى آيه ء * ( وَالذَّارِياتِ ذَرْواً ) * چيست حضرت فرمود : « كه ذاريات عبارت از رياحست آنگاه پرسيد كه معنى * ( فَالْحامِلاتِ وِقْراً ) * چيست حضرت امير المؤمنين على عليه السلام فرمود :\r\n","description":"","footnote":"","page_name":" 488 ","page_number":488},
  {"content":"\r\nكه حاملات و قرأ سحاب و غمام پر آب است ابن الكواء پرسيد كه معنى * ( فَالْجارِياتِ يُسْراً ) * چيست ولى الله گفت جاريات كشتىها است ابن الكواء گفت :\r\nمعنى * ( فَالْمُقَسِّماتِ أَمْراً ) * چيست امام الانام فرمود :\r\nكه مقسمات امرا ملائكه اند . ابن الكواء گفت يا امير المؤمنين على ( ع ) در كلام حضرت واهب علام بعض آيات را متناقض ديگر يافتم حضرت ولى ايزد تعالى و تبارك فرمود : كه ( ثكلتك امك ) يعنى مادرت بمرگت گريان باد كتاب قادر صادق بعض مصدق بعض ديگر است اصلا بعضى آيات كلام خالق و مناقض بعض آيات ديگر نيست بعد حضرت امير المؤمنين على عليه السلام فرمود :\r\nكه آنچه بخاطر تو ميرسد بيان كن و جواب بشنو گفت يا امير المؤمنين على ( ع ) شنيدم كه خداى تعالى ميگويد كه : * ( بِرَبِّ الْمَشارِقِ وَالْمَغارِبِ ) * و در آيه ء ديگر حضرت ايزد دارد ميفرمايد :\r\nكه * ( رَبُّ الْمَشْرِقَيْنِ وَرَبُّ الْمَغْرِبَيْنِ ) * ، و در آيه ء آخرى ميفرمايد :\r\nكه * ( رَبُّ الْمَشْرِقِ وَالْمَغْرِبِ ) * ، امير المؤمنين على ( ع ) فرمود كه : مادرت به مرگ تو بنشيند يا ابن الكواء اين مشرق است اشاره به جانب مشرق نمود و گفت اين مغربست و اشاره به طرف مغرب كرد و اما قول خداى تعالى رب المشرقين و ربّ المغربين بدرستى و تحقيق كه مشرق زمستان على حده و مشرق ، تابستان نيز على حده است از قرب آفتاب و بعد آن و اما قول خداى تعالى ربّ المشارق و المغارب بدان كه آفتاب را سيصد و شصت پر جست هر روز آفتاب از يك برج طلوع مينمايد و در برج ديگر غروب ميفرمايد كه به غير\r\n","description":"","footnote":"","page_name":" 489 ","page_number":489},
  {"content":"\r\nاز سال ديگر همان روز از آنجا طلوع آفتاب و غروب ميسر نگردد چون ابن الكواء از ولى حضرت بيچون اين كلمات بصدق مشحون استماع نمود گفت :\r\nيا امير المؤمنين از موضع قدم شما تا عرش اعظم ايزد تعالى مسافت چه مقدار است امير المؤمنين على عليه السلام فرمود :\r\nكه يا ابن الكواء مادرت بمرگ تو بگريد آنكه سؤال نمائى از روى تعليم و تفهم نماى نه از روى تعنت بدان كه از موضع قدم من تا عرش اعظم حضرت مهيمن آن مقدار راهست كه قائل از روى اخلاص بگويد كه :\r\n* ( لا إِله إِلَّا الله ) * في الفور ابن الكواء گفت يا امير المؤمنين على عليه السلام ثواب كسى كه كلمه مقدّسه ء * ( لا إِله إِلَّا الله ) * بگويد چيست ؟ حضرت ولى الله فرمود كه هر كه از روى اخلاص بگويد كه ( لا إله الَّا الله ) گناه از بدن آن كس ريزان شود چنانچه برگ درخت در ايام خزان ريزان گردد و هر كه در مرتبه ء دوّم بگويد كه ( لا إله الا الله ) از روى اخلاص ابواب سموات مفتوح گردد و صفوف ملائكه ايزد سبوح چون استماع اين كلمه طيبه از جهت عظمت و جلالت حضرت ربّ العزّ بتقديم رسانيد چون مرتبه سيم بنده مؤمن از روى اخلاص بگويد : كه ( لا إله الَّا الله ) عرش به حركت آيد و شروع در اهتزاز نمايد در آن زمان حضرت ايزد سبحان گويد كه : اى عرش ساكن شو و آرام گير به عزّت و جلالت من كه سميع بصيرم گوينده ء كلمه ء طيبه را آمرزيدم با هر گناه كه در ذمّه ء قايل ( لا إله الَّا الله ) باشد . بعد از آن ولى واهب بىامتنان تلاوت اين آيه مباركه ء قرآن * ( إِلَيْه يَصْعَدُ الْكَلِمُ الطَّيِّبُ وَالْعَمَلُ الصَّالِحُ يَرْفَعُه ) * يعنى\r\n","description":"","footnote":"","page_name":" 490 ","page_number":490},
  {"content":"\r\nهر گاه عمل بنده صالح و خالص بود قول و كلام او مرتفع به خدمت ايزد علام گردد .\r\nابن الكواء گفت يا امير المؤمنين خبر ده مرا از قوس قزح حضرت امير المؤمنين عليه السلام فرمود :\r\nمادرت بمرگ تو گريان باد قوس قزح مگوى زيرا كه قزح اسم شيطان است و قوس الله گوى هر گاه بامر حضرت إله آن ظاهر گردد ارزانى و فراوانى بسيار در ميان اهل روزگار بهم رسد . ابن الكواء گفت :\r\nيا امير المؤمنين مرا به حقيقت مجره ء آسمان خبر ده حضرت امير متقيان گفت اين شرح در آسمان است و شرج كهكشان را گويند و آن امان اهل زمين ، از غرق و غير آنست و از آن خداى سبحان غرق قوم نوح به آب طوفان نمود ابن الكواء گفت : يا امير المؤمنين ( ع ) سياهى كه در قمر بيّن و ظاهر است آن چيست ولى ايزد داور فرمود : كه ( الله اكبر الله اكبر الله اكبر ) اين مرد كور و بيدل بىبصر مسايل كورانه ميپرسد اى ابن الكواء نشنيدى كه واجب تعالى شأنه در قرآن ميفرمايد :\r\nكه * ( وَجَعَلْنَا اللَّيْلَ وَالنَّهارَ آيَتَيْنِ فَمَحَوْنا آيَةَ اللَّيْلِ وَجَعَلْنا آيَةَ النَّهارِ مُبْصِرَةً ) * يعنى شب و روز نشانه و آيات ايزد يگانه است چون آيه ليل را محو گردانيم آيه روز را بواسطه ء ابصار اهل بصيرت ظاهر گردانيم ؟ گفت :\r\nيا امير المؤمنين ( ع ) مرا خبر ده از اصحاب سيد البشر امير المؤمنين حيدر فرمود اصحاب آن سرور بسيار است از كدام اصحاب آن رسالتمآب سؤال مينمائى ؟ ابن الكواء گفت : يا امير المؤمنين ( ع ) مرا خبر ده از ابو ذر الغفارى رضى الله عنه ولى ايزد بارى گفت كه : من از حضرت رسول واحد\r\n","description":"","footnote":"","page_name":" 491 ","page_number":491},
  {"content":"\r\nمهيمن شنيدم كه در حق ابو ذر فرمود : كه ( ما اظلت الخضراء و لا اقلَّت الغبراء على ذى لهجة اصدق من ابى ذر ) خلاصه معنى حديث رسول حضرت واحد غفار آنكه بعد از ائمه المعصومين سلام الله عليهم اجمعين كه امناى اوصياى سيد المرسلين و حفظه ء شرع مبيناند هيچ احدى از ابو ذر غفارى رضى الله عنه در قول و فعل راستگوتر نيست .\r\nگفت يا ولى حضرت قادر حنان مرا از حقيقت احوال سلمان رضى الله عنه مخبر و مطلع گردان . امير المؤمنين عليه سلام الملك الديّان فرمود : كه ( بخ بخ ) سلمان از اهل بيت ما است و كيست در ميان شما مثل لقمان حكيم كه عالم علم اولين و آخرين بود اين نص است بر آنكه لقمان اين امت محمد عليه السلام سلمان فارسى رضى الله عنه است و او عالم و مطلع بعلم اولين و آخرين است ابن الكواء گفت :\r\nمرا از احوال حذيفة اليمان واقف گردان امير المؤمنين ( ع ) فرمود كه او مردى است كه عالم باسماء منافقين و مطلع بحدود حضرت ربّ العالمين است اگر او را از آن سؤال كنند يقين بيان فرمايد گفت يا امير المؤمنين مرا از عمار ياسر با خبر گردان گفت او مردى است كه حضرت ايزد علام گوشت و خون او را بر آتش دوزخ حرام گردانيد ابن الكواء گفت : يا امير المؤمنين مرا از حقيقت احوال خود كما ينبغى و يليق واقف و عالم گردان حضرت امير مؤمنان فرمود :\r\nكه من مرد كرام كه هر چه سؤال نمائى جواب بشنوى و اگر تو ترك سؤال نمائى من ابتدا نمايم و آنچه حقايق شريعت و لوازم طريقت بود بيان فرمايم :\r\n","description":"","footnote":"","page_name":" 492 ","page_number":492},
  {"content":"\r\nابن الكواء گفت يا امير المؤمنين ( ع ) مرا خبر ده از قول خداى عزّ و جلّ :\r\n* ( قُلْ هَلْ نُنَبِّئُكُمْ بِالأَخْسَرِينَ أَعْمالًا ) * الآيه امير المؤمنين على عليه السلام فرمود : آن جماعت كفره اهل كتاب يهود و نصارااند كه اول ملَّت ايشان بر حق بود و آن طايفه نيز بطريق حق و صدق سلوك مينمودند بعد از آن در دين و آئين خود چيزى چند اختراع نمودند * ( وَهُمْ يَحْسَبُونَ أَنَّهُمْ يُحْسِنُونَ صُنْعاً ) * يعنى گمان آن جماعت آنست كه ايشان كار نيكو كردند و حال آنكه عمل آن ضال مضلّ بغايت فعل بد و شغل نارواست در آن اثر حضرت امير - المؤمنين حيدر از منبر رسول نزول فرمود چون ابن الكواء در پيش منبر حاضر بود حضرت امير المؤمنين عليه السلام دست بر دوش ابن الكواء زد و گفت :\r\nيا ابن الكواء كيست آنكه از اهل نهروان و از سلسله ء خوارج آن مكان است دور نيست ابن الكواء گفت : من غير از شما يا امير المؤمنين ديگر را نميخواهم و به غير از شما از كسى ديگر سؤال مشكلات نمينمايم زيرا كه حلال مشكلات و كاشف معضلات بنص آيات و وصيت سيد الكائنات ذات فايض ، البركات شما است ابن نباته روايت كند :\r\nكه چون در جنگ نهروان از ملتزمين ركاب سعادت انتساب و از مستسعدين مجلس بهشت قرين آن ولايتمآب بودم ابن الكواء را در ميان خوارج نهروان و از اعيان آن منافقان منخرط ديدم گفتم يا ابن الكواء مادرت بمرگ تو بنشيند در آن روز تو از حضرت ولى ايزد متعال سؤال مينمودى و اليوم باتفاق اين قوم شوم لئوم با حضرت امير المؤمنين على ( ع ) مقابله و مجادله مينمائى در آن اثنا ديدم كه شخصى از اصحاب ولايتمآب بر او حمله\r\n","description":"","footnote":"","page_name":" 493 ","page_number":493},
  {"content":"\r\nآورد و او را بيك طعن نيزه بقتل رسانيد و با ساير خوارج ملاعين در اسفل سافلين همنشين گردانيد .\r\nحضرت امام الناطق الامين جعفر بن محمد الصادق سلام الله عليهم اجمعين از پدر بزرگوار خود و آن حضرت از آباى خود و آن اعيان از حضرت على عليهم السلام روايت كنند كه :\r\nحضرت ولى الله فرمود : مرا از كتاب الله تعالى سؤال نمائيد كه بخداى واحد ، واحد متعال قسم است كه هيچ آيه از آيات از كتاب خداى علام در ليالى و ايام و در وقت سير و مقام به حضرت نبى الأكرم نازل نشد الَّا آنكه رسول كريم آن آيه را بر من تلاوت نموده تأويل و سبب تنزيل آن را از حضرت ربّ جليل به من تعليم نمود ، ابن الكواء في الحال به مجرد استماع اين مقاله صدق اشتمال بر پاى خاست و گفت :\r\nيا امير المؤمنين ( ع ) آنچه ساكن كردى در هنگام كه شما در خدمت پيغمبر حاضر بوديد ميسر است و امّا آنچه به حضرت نازل ميشد و شما غائب از خدمت آن نبى الرحمه بوديد در آن آيات شما را چگونه اطلاع و اعلام حاصل مىشد ؟\r\nامير المؤمنين عليه السلام فرمود :\r\nكه آنچه از آيات برو نازل ميشد و من در شرف خدمت بوسيله غيبت مشرف نبودم چون رسول حضرت بيچون معاودت به منزل و مقام مينمود و همان كه من بشرف سعادت ادراك مقالات و ملاقات آن سيّد كائنات مستعسد و مشرف ميشدم آن رسالتمآب خطاب مستطاب به من كرده ميگفت :\r\nيا على در ايّام دورى و غيبت شما از صحبت لازم المسرّت ما اين آيات\r\n","description":"","footnote":"","page_name":" 494 ","page_number":494},
  {"content":"\r\nاز حضرت ملك تعالى بما نازل شد و تأويلات اين آيات با بركات چنين است تأويل و تنزيل آنها را به من تعليم و تفهيم مينمود .\r\nدر آثار ائمة الأبرار عليهم سلام الله الملك الغفار آمده كه : روزى حضرت امير المؤمنين على عليه السلام در محضر اهل اسلام خطبه ادا مينمود در اثناء آن فرمود : كه ( سلونى قبل ان تفقدونى ) سابقا معنى كلام صدق التيام آن امام الأنام سمت تحرير و انتظام يافت كه آن حضرت فرمود :\r\nكه هر نوع در هر باب و احوال كه در ضماير و خواطر شما مكنون و - مستتر است از من استعلام و استفهام نمائيد بخداى عالم مرا قسم است كه شما اگر از من سؤال كنيد از احوال جماعت كه از آن گروه مثلا اگر صد نفر گمراه شوند و صد نفر آن فئه هدايت و ارشاد يابند هر آينه من شما را آگاه و مطَّلع گردانم بر يكى كه آواز بكفر بردارد و به آن كه خود را بسلسله اهل اسلام منخرط گرداند تا روز قيامت شما را به آن دو طايفه ارشاد و دلالت نمايم در آن اثر شخصى از آن محضر بپاى خاست و گفت :\r\nيا ابا الحسن مرا خبر از طاقه ء موى ريش و سر من نماى كه چند عدد است ؟\r\nحضرت ولى ايزد سبحان چون اين سخن از آن اعمى نادان شنيد گفت :\r\nو الله بخدايتعالى مرا سوگند است كه خليل من حقيقت سؤال تو از اين بىرويت را به من حديث و حكايت كرد و مرا اعلام نمود كه در هر طاقه ء موى سر تو ملكى است كه ترا لعنت كند و در هر طاقه ء موى ريش تو نيز شيطان است كه ترا بفزع و بفال بدزدن و به گفتن سخنان شوم مأمور ميگرداند و در خانه ء تو بزغاله ايست كه فرزند رسول خداى را بقتل رساند و نشان آن مصداق\r\n","description":"","footnote":"","page_name":" 495 ","page_number":495},
  {"content":"\r\nاخبار من است كه ترا به آن اخبار و اعلان نمودم و اگر برهان آنچه سؤال نمودى دشوار نبودى من ترا بحقايق آن اعلام و اعلان مينمودم ليكن نشانه ء آن همان است كه ترا آگاه گردانيدم از لعنت و از بزغاله ء ملعون ، و پسر او در اين هنگام در سن صبوت به حدى بود كه هنوز به پا راه نميرفت و بدست و پا مى خيزيد كاش آن كالاى بد قماش بسود او معامله نميرسيد زيرا كه جنس پر خس يعنى عمر و نجس نحس چون بسن بلوغ و حس آن نابالغ بخس رسيد متولَّى و متصدى قتل حضرت امام السعيد ابى عبد الله الحسين الشهيد عليه سلام الملك المجيد گرديد :\r\nو چنانچه ولى ايزد منان امام الأنس و الجان امير المؤمنين عليه سلام الله سبحان خبر داد چنان شد\r\n( در ذكر بيان احتجاج امير المؤمنين على عليه السلام بر كسى كه قائل برأى و اختلاف در فتوى بود و در ميان مردمان متعرض حكم به غير استحقاق و اهليت آن مىشد و ذكر وجه اختلاف مردم در دين در روايت منقول از حضرت رسول زبده ء اولاد عبد المناف )\r\nروايتست از حضرت امير المؤمنين على عليه السلام كه : چون بر يكى از آن ياران قضيه ء وارد ميشد در حكم از احكام شرع نبى الأكرم آن شخص در آن حكم برأى ما مشخص خود ميكرد و چون همان قضيه بعينها بر غير آن شخص وارد ميشد اين مرد آخر بخلاف رأى و قول اول حكم ميفرمود بعد از آن كه قضاوت در نزد امام كه از ايشان اقضى بود اجتماع مينمودند از آراى مختلفه جميع را صواب ميشمرد و با آنكه خداى آن جماعت يكى بود و رسول ايشان نيز يكى و كتاب همه يكى است درين باب نيكو تأمل كنيد آيا خداى تبارك\r\n","description":"","footnote":"","page_name":" 496 ","page_number":496},
  {"content":"\r\nو تعالى اين طايفه را امر باختلاف نمود كه اين جماعت اطاعت نمودند يا نهى آن قوم از اختلاف فرمود :\r\nپس آن گروه معصيت كردند ، يا دين ناقص حضرت رب الارباب براى حضرت رسالتمآب ارسال و انزال نمود و نبى المحمود ازين جماعت در باب اتمام دين خود استعانت نمود ، يا آنكه اين جمع برايا كه مرتكب اين اختلاف و آراء شدند اينها شركاى حضرت نبىّ الورى بودند اگر چنين باشد اين طايفه را رسد آنچه گويند و بر حضرت محمد صلَّى الله عليه و آله و سلَّم لازم باشد كه راضى شود به آنچه آنها احداث نمايند ، يا آنكه ايزد علام ارسال و انزال دين تمام به حضرت نبى الأكرم نمود و سيد الأنام در تبليغ و انصرام در آن اهتمام تمام بانجام نرسانيده باشد هيهات هيهات چون آن مقدمات چنين باشد حال آنكه خداى سبحان در قرآن لازم الاذعان بيان فرمود كه : * ( ما فَرَّطْنا فِي الْكِتابِ مِنْ شَيْءٍ ) * ، و در محل ديگر حضرت عزّ و جلّ ميفرمايد :\r\nكه و فيه * ( تِبْياناً لِكُلِّ شَيْءٍ ) * ، و ايزد وهاب در كتاب مستطاب خود مذكور گردانيد كه بعضى آيات كلام ملك العلَّام مصدق بعضى ديگر است و اصلا ، در آن خلاف و اختلاف بىشبهه و گزاف نيست چنانچه فرمود كه :\r\n* ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * يعنى اگر قرآن از نزد غير خداى تبارك و تعالى نازل شدى هر آينه در او اختلاف بسيار موجود و آشكار گشتى ليكن چون نزول آن از نزد واهب بيچون است لهذا با اختلاف منوط و مشحون نيست بدرستى و تحقيق كه ظاهرش انيق و نيكو و باطنش عميق كه هر احدى بواسطه ء دريافت جواهر زواهر معانى او در آن بحر عميق\r\n","description":"","footnote":"","page_name":" 497 ","page_number":497},
  {"content":"\r\nفرو نتواند شد و عجائب مفهومات قرآن بىشائبه ء گمان فانى نگردد و غرائب نكات بدايع آن هرگز منقضى نشود و ظلمات جهالت و غوايت در دنيا و طريق هدايت و نجات در عقبى به قرآن حضرت ايزد تبارك و تعالى است .\r\nمروى و منقولست كه :\r\nحضرت امير المؤمنين على عليه السلام روزى در محضر اصحاب آن سرور فرمود :\r\nابغض خلايق در نزد حضرت قادر خالق دو كس است يكى آنكه خداى اقدس او را موكل نفس آن بىحسّ گردانيد و قدرت دريافت ارادات واحد مقدس ، در حق هر كس نداد او در وقتى كه اراده ء دواعى و خواهش نفس خود را پيش نهاد و همت خود كرد و خواهد كه فريب مردم نمايد پس او جائر به قصد سبيل و ساير به غير علم و دليلست زيرا كه او را اصلا اطلاع و اخبار به حقايق ارادت اوامر و نواهى حضرت الهى و علم و آگاهى بشرايع و احكام حضرت رسالت پناهى نيست چون مرتكب شغل بدون حكم خداى عزّ و جلّ و رخصت خاتم الرسل گردد بيقين آن بيدين مشعوف بكلام بدعت و داعى بضلالت امتست پس او فتنه باشد و هر كه تابع او شود مفتون ملعون است و ضال و گمراه و دور از رحمت و عنايت إله است آنكه راضى بهدايت او گردد مضل است آنكه اقتدا و اقتفا به او نمايد در ايّام حيات او چه آن بىرؤيت حمال وزر و ذلَّت ساير اهل دعوت بمتابعت و مرهون خطيئت خود است ، و ديگر آن كس است كه جمع مال به جهت فريب جهّال نمايد و آن مال مخلوط و ملتوى به حرام و حلال صرف امت جهّال و عوام نمايد تا ظلمت فتنه برانگيزاند\r\n","description":"","footnote":"","page_name":" 498 ","page_number":498},
  {"content":"\r\nو مردمان را بزيان در روزه و نماز حريص گرداند ليكن در خاطر خود امر ديگر را مخفى و مستتر دارد و با مردم به ظاهر صلح كند و خود را در نظر جمعى بىبصر عالم و با خبر نمايد خداى بارى او را منسلخ و عارى ناميد يعنى خالى و منزوع از علم و دانائى و بواسطه ء جهل و الباس ساير الناس او را عالم بىشبهه و التباس دانند و او را به اين اسم مسمى گردانند با آنكه آن نادان يك روز تمام نفس نافرجام خود را در انصرام تعب تحصيل علم بىآرام نگردانيد على الصباح بدعوى علم و كمال تمام بر خاست و بدروغ بىفروغ خود را بياراست چون بمحضر انصار و مهاجر حاضر شد در تحصيل يكسر آنچه اصلا در آن خبر ظاهر و عيان نبود سعى و اهتمام فراوان نمود و پاك از طهارت و نجاست پنج امر نمود و در رطب و يابس تصرف ميفرمود :\r\nتا آنكه او رفع تشنگى و دفع حرارت عطش نفس پر از هوس خود از آب متغير اللون و الطعم بلكه از نجس نمود اين كنايه از تصرف اسامى حرام است و او سعى بسيار در كار لا لاطايل نمود چنانچه در ميان مردمان بحكومت ايشان نشست و قاضى و مفتى حضرى و بدوى شد و ضامن آنچه قاضى سابق حكم نمود گرديد چنانچه هر امر كه بسابق مشتبه بود و او براى امر ناتمام خود در آن امر حكم نمود او نيز همان حكم را ملخص دانسته مجرى و ممضى داشت و اصلا نظر بامضا و اجراى امر حق نگذاشت و بخوف آنكه مبادا اگر مخالفت ، امر سابق كند چون ايام او منقضى گشته ديگر نايب مناب و قايم مقام او گردد آن كس بر نقص حكم او نمايد بناء عليه چنانچه در مرد سابق اگر يكى از امور مبهمه مرافعه ميشد براى حشو خود قطع و فصل مينمود لاحق نيز به نسبت او\r\n","description":"","footnote":"","page_name":" 499 ","page_number":499},
  {"content":"\r\nاقتدا و اقتفا نموده براى خود حكم ميفرمود : به هيچ وجه من الوجوه در دفع و رفع امور مشتبه ملتبسه سعى ننمود و از بسكه ملبس بشبهات گرديد مثل رشته ء خيط جاهلان و راكب شتر كور در بيابان و كليد شبه و گمان گشت بنوعى كه تمامى شبهات برو مفتوح گرديد زيرا كه هر كرا علم كم باشد هر چه برو وارد شود شبهه گردد چنانچه اگر كار صواب كند بواسطه ء عدم اطلاع بحقايق صواب و خطا پندارد كه خطا كرد زيرا كه او عالم و مطلع نيست بر آنكه آنچه ازو صادر و سانح شده صوابست يا خطا هر چند صواب باشد او را بوسيله ء عدم علم بحقيقت آن متوهم خطا است و اگر آنچه ازو بخير ظهور و بروز رسيد در واقع خطا باشد ايضا بواسطه ء عدم اطلاع بحقايق گاهى آن مترقب و مترجّى صواب آنست و پندارد كه صواب كرده پس رأس او مانند رشته ء عنكبوتست در ثبات و بقا و اعتبار و اعتنا و الله بخداى عالم مرا قسم است كه آنچه برو وارد ميگردد و ازو چيزى چند از روى جهل و نادانى مصدر ميگردد .\r\nكه اصلا گمان علم ازو در هيچ چيز نيست و ظاهر حال او چنانست كه او را به غير آنچه آن را مذهب دانسته و بر آن عمل نموده و رأى آن مذنب ناطق به حق واقع و عيان نيست نعوذ با لله من هذا الرأى ، و اگر احيانا قياس چيزى به چيزى نمايد و در آن كار غلط ظاهر و آشكار باشد او اصلا تكذيب نفس ممتلى بآز و هوس خود از آن غلط نمىنمايد تا آنكه مردم توبيخ و تقريح او نكنند و نگويند كه او غلط در فتوى و عمل كرده نميداند و از مخالفت قاضى سابق ايمن نيست از آنكه قاضى لاحق همان معنى را مرعى داشته\r\n","description":"","footnote":"","page_name":" 500 ","page_number":500},
  {"content":"\r\nبخلاف حكم او حكم نمايد و اجرا و امضاى حكم نامحكم او ننمايد : چنانچه سابقا اشاره به آن شد لهذا اگر بر غلط قاضى سابق مطلع گردد رفع و دفع آن ننمايد و اگر امر برو مخفى و مستتر باشد آن را پنهان نمايد و از معشر بشر كه ازو در فضل و هنر و در علم و خبر بيشتر باشد استفهام و استعلام ننمايد معاش و حيات او بر جهالت و موت او بر غوايت و ضلالت است و نيز آنچه نميداند معذرت نميخواهد بلكه خود را سالم از جهل و عالم بمعرفت و فضل داند با آنكه هيچ نميداند خونهاى اهل دنيا ازين كس بفرياد و فتاوى او در اولاد و مواريث در حزن و بكاء است از عدم فطرت و فهم و قلت فضل و علم و از كثرت جور و ظلم او فرج حرام حلال و به قضا و حكم او فرج حلال حرام و غير حلال است اموال مردم را بجور و ظلم و به تعدّى و ستم گرفته به غير صاحب آن مال رساند و بوسيله ء ارتكاب اين افعال و اعمال خود را داخل در سلسله ء عذاب و نكال ميگرداند :\r\nمروى و منقولست كه آن حضرت بعد از بيان حقيقت حال آن ، دو شخص ضال گفت :\r\nايها الناس اى معشر مردمان طاعت و معرفت را پيشه خود كنيد و بشناسيد كسى را كه راضى بجهل نشود و بوسيله ء جهالت معذرت از امت نخواهد بلكه اعلم از تمامى امت و مرشد و هادى ساير بريت است ترا بدرستى و تحقيق علمى كه حضرت ايزد عالم به حضرت آدم عليه السلام اعطا نموده به دنيا فرستاد و جميع آنچه از فضل و كمال و علم و حال كه بتمامى انبياء و رسل تا خاتم المرسلين از حضرت رب العالمين رسيد همگى و تمامى آن را در عترت\r\n","description":"","footnote":"","page_name":" 501 ","page_number":501},
  {"content":"\r\nانبياى شما مودع گردانيد من در ميان شما حاضرم و شما را بحقايق اشياء گاهى واقف ميگردانم : * ( فَأَيْنَ تَذْهَبُونَ ) * پس ميل بكدام طرف مينمائيد بدانيد و آگاه باشيد هر كه نقل از صلب صاحب سفينه ء شيخ المرسلين نبود و در آن كشتى آن حضرت بود از طوفان بليت نجات يافت در ميان شما نيز مثل آن كشتى ، چيزى هست كه اگر دست در حبل المتين آن اعيان دين زنيد شما نيز نجات از تمامى بليات مىيابيد و من در رهن و گروى اينم به قسم حق و صدق ، * ( وَما أَنَا مِنَ الْمُتَكَلِّفِينَ ) * يعنى اين كلام از من از روى تكلَّف نيست بلكه حق و واقعى است بعد از آن به زبان معجز بيان نمود كه : ( فالويل لمن تخلَّف ثمّ الويل لمن تخلَّف ) تكرار اين كلام از آن ولى ملك العلام تأكيد انام در اطاعت و متابعت ائمة المعصومين عليهم السلام است اما آنچه پيغمبر شما در حجة الوداع مأمور شده بود بشما گفته نه رسانيده و نه آن حضرت بشما فرمود : كه ( انى تارك فيكم الثقلين ما ان تمسكتم بهما لن تضلوا ابدا كتاب الله و عترتى اهل بيتى و انهما لن يفترقا حتى يردا علىّ الحوض ) ؟ الحال شما از روى عقل و فكر تدبير و نظر كنيد كه چگونه مرا گذاشتيد و راه مخالفت بر داشتيد آيا نه اين راه حق * ( هذا عَذْبٌ فُراتٌ ) * است پس از اين آب گوارا بياشاميد :\r\n* ( وَهذا مِلْحٌ أُجاجٌ ) * و از اين آب شور اجتناب لازم دانيد تا خود به بلاياى آخرت گرفتار مگردانيد و در آتش دوزخ مسوزانيد .\r\n","description":"","footnote":"","page_name":" 502 ","page_number":502},
  {"content":"\r\nاز حضرت ولىّ ربّ العالمين امير المؤمنين عليه السلام مروى و منقولست :\r\nكه آن حضرت روزى در حضور جماعت يهود گفت كه : شما چند فرقه شديد يهود گفت :\r\nبر فلان و فلان فرقه و تعداد فرق نمود حضرت ولى ايزد بارى گفت :\r\nدروغ ميگويى و فرق شما ازين بيشتر است پس از آن روى مبارك به معشر محضر آورده فرمود :\r\nكه و الله كه اگر براى من مسند افاده بگسترانيد هر آينه من حكم ميكنم ميان اهل توراة بتوراة ايشان و ميان اهل انجيل بانجيل آن طايفه و اهل زبور بزبور آن جماعت و اهل قرآن به قرآن ايشان يهود عاقبت نامحمود متفرّق هفتاد و يك فرقه شدند هفتاد فرقه ء ايشان در نار و يك فرقه ء در جنّتاند يعنى ناجى و رستگارند و فرقه ء ناجيه ايشان آن طايفه اند كه تابع يوشع بن نون عليه السلام وصى موسى عليه السلام گشتند ، و نصارى بر هفتاد و دو فرقه شدند هفتاد و يك فرقه در نارند و يك فرقه ء آن طايفه ناجى و رستگار است و طايفه ء ناجيه ء ايشان آن جماعتاند كه تابع شمعون الصفا وصى عيسى عليه السلام شدند ، و اين امت متفرق به هفتاد و سه فرقه شوند هفتاد و دو فرقه در نارند و يك فرقه ء اين جماعت در جنّت و رستگارند و طايفه ء ناجيه ء اين جماعت آن كسانند كه تابع اين وصىّ محمد عليه الصلاة و السلام گردند و دست مبارك بر سينه خود گذاشت پس آنگاه حضرت ولى الله فرمود :\r\nكه سيزده فرقه از جمله اين هفتاد و سه فرقه در مودت و محبّت من\r\n","description":"","footnote":"","page_name":" 503 ","page_number":503},
  {"content":"\r\nمنتحل و تالى گردند يك فرقه ازين سيزده گروه ناجى و در جنّتاند و اين طايفه نمط اوسطند و در حديث واقع است كه نمط اوسط جماعتاند كه امر ايشان همه يكى باشد و اين طايفه بهترين امتاند ، در صحاح اللغه واقع است كه نمط اوسط جماعتى هستند كه تالى ملحق بايشان شود و مرجع غالى بسوى ايشان باشد بعد از آن امير المؤمنين عليه السلام فرمود : كه آن دوازده صنعت كه تالى و منتحلاند در مودت من داخل نار و به عذاب گرفتار گردند :\r\nاز مسعدة بن صدقه از امام به حق ناطق جعفر بن محمد الصادق مروى است :\r\nكه آن حضرت فرمود كه : روزى امير المؤمنين على عليه السلام در محضر خلق بسيار خطبه مشتمل بر حمد و ثناى حضرت آفريدگار و محتوى بر نعت نبى المختار مؤدّى فرمود و آنگاه گفت :\r\nكه من از حضرت رسول خداى مهيمن شنيدم كه فرمود : هر گاه به شما ملتبس گرديده فتنه كه وليد از آن ظاهر و پيدا گردد يعنى چون آن فتنه بتمتع حامله رسد بچه خود را از واهمه اسقاط نمايد و آدم بزرگ از آن فتنه پير گردد و مردم را بعد از ظهور آن فتنه حرارت بسيار در اختيار هر كار بهمرسد بنوعى كه جمعى آن فتنه را سنت فرا گيرند چنانچه اگر كسى خلاف كند و آن فتنه محدثه مخترعه را تغيير دهد بر آن مرد اعتراض كنند و گويند كه : فعل منكر و به غير سنت نمود در آن وقت شما بر چه نوع خواهيد بود ؟\r\nبعد از آن بليه سخت گردد و چيزهاى بسيار پروردگار ظاهر و آشكار گردد چنانچه آتش هيزم را بهم گرفته آن را بسوزاند فتنه خلايق را بتحت تصرف خود آورده محكوم امر و حكم خود گرداند و بنوعى كه آسياب دانه و\r\n","description":"","footnote":"","page_name":" 504 ","page_number":504},
  {"content":"\r\nتفال هر چيزى را ريزه و خورد گرداند فتنه همان نوع مردم را از هم دگر جدا گرداند در آن حال تمامى رجال علم به غير ادب دين مؤدب گردند و عمل به غير شرع سيد المرسلين نمايند و از عمل آخرت طلب دنيا و ثروت نمايند چون حضرت امير المؤمنين عليه اليه السلام كلام به اين مقام اختتام نمود با جمعى كهتر از مردمان از اهل بيت خود و خواص شيعيان روى به مسجد آورد چون به مسجد آمد بمنبر بالا رفت حمد و ثناى ايزد منّان و صلاة و سلام به حضرت نبى الأكرم فرستاد بعد از آن گفت :\r\nاى معشر مردمان و لات امر كه پيشتر از ما بودند متصدى كارهائى بزرگ و امرهاى عظيم شدند و از روى عمد و دانستگى در آن مقدمات مخالفت با حضرت سيد كاينات كردند :\r\nاگر من به حكم خداى مهيمن و رسول ذو المنن مردم را از آن منع كنم و امر به ترك آن نمايم و ايشان را به آنچه در عهد رسول مكرم صلَّى الله عليه و آله و سلَّم بر آن صفت بودند بر چيزى كه دانم هر آينه اكثر لشكر من از پيش ، من متفرق شوند تا آنكه من تنها مانم با جمعى قليلى از شيعيان خود كه آن طايفه از كتاب مستطاب حضرت مالك الرقاب و سنت رسالتمآب عارف به فضل و امامت من و عالم بولايت و هدايت منند و جماعت كه مخالفت حضرت نبىّ الرحمه نمودند چنان دانيد و بينيد كه اگر من ايشان را مأمور گردانم بمقام ابراهيم عليه السلام ايشان روان بمكانى كه حضرت رسول در آن مكانست نمايند و نيز رد فدك بسوى ورثه ء حضرت فاطمه ( ع ) نمايم و قدر صاع و مدّ را چنانچه در زمان رسول ايزد منان بود به همان مقدار قرار دهم :\r\n","description":"","footnote":"","page_name":" 505 ","page_number":505},
  {"content":"\r\nو روى همان وزن نمايم و قطايع و عطايا كه حضرت سيّد الورى به جهت مردمان نام برده مقاطعه فرمود بهر يك آنها ردّ كنم و سراى جعفر بن أبى طالب را از مسجد خراب گردانيده به ورثه او ردّ نمايم و ردّ خمس به كسانى كه أهل و مستحقّ آن باشند نمايم و هر حكم و قضائى كه بجور و ستم و بتفريط ظلم كرده ردّ كنم و ردّ سبى و اسارى بنى تغلب به آن طايفه نمايم و ردّ آنكه از زمين خيبر قسمت نمودند نمايم و ديوان اعطاى ايشان را محو نمايم و چنانچه حضرت نبىّ الورى اعطا مينمود به همان منهج عطا كنم و آن را دولت بواسطه ء أغنياء و غير محتاجين ننمايم و الله كه اگر أمر كنم مردمان را كه در شهر رمضان به غير نماز فريضه در نافله اجتماع نكنند و آنچه مذكور شد معمول گردانم بعض لشكريان من كه سابقا با من مقاتله ميكردند و شمشير او با من است ندا كند كه أمير المؤمنين على عليه السّلام طريق اسلام را تبديل و سنّت عمر را تغيير داد ما را منع نمود كه در ماه رمضان نماز به جماعت بگذاريم و ميترسم كه در ناحيه ء لشكر من فتنه ظاهر و شايع گردد چنانچه سابقا از أئمّه ء ضلالت و داعيان امّت بدوزخ در آخرت به اين امّت رسيده بود ، و أعظم از اين مقدّمات سهم ذوى القربى است چنانچه حضرت تبارك و تعالى ميفرمايد كه :\r\n* ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ) * كه آن متعلَّق است بما و مخصوص ماست : * ( إِنْ كُنْتُمْ آمَنْتُمْ بِالله ، وَما أَنْزَلْنا عَلى عَبْدِنا يَوْمَ الْفُرْقانِ ) * .\r\nو الله بذات حضرت قادر عالم مرا قسم است كه ذوى القربى كه واجب تعالى در فرقان ذكر نمود و نزديك بنفس مقدّس خود و نبىّ أقدس مذكور گردانيد همين عترت اهل بيت آن حضرت است ، و حضرت ايزد مجيب ما را در\r\n","description":"","footnote":"","page_name":" 506 ","page_number":506},
  {"content":"\r\nصدقه نصيب نداد آن محض اكرام و احترام ما است كه واهب علَّام نخواست كه ما را اطعام از أوساخ و چرك دستها مردمان آب و نان دهد لهذا سهم ذوى القربى بواسطه ء ما معيّن و مهيّا گردانيد .\r\nدر آن أثناء شخصى از حضّار مجلس بهشت آئين ، ارم تزيين ، بر پاى خاست و گفت : يا أمير المؤمنين ( ع ) من از سلمان و از أبى ذر و مقداد خبرى چند از تفسير قرآن و حديث مروى از حضرت رسول آخر الزّمان شنيدم و از شما نيز تصديق قول آن جماعت مسموع ما و باقى امّت ميگردد ، و در دست مردمان چيزى چند از تفسير قرآن و أحاديث رسول ايزد منّان ميشنويم كه شما مخالف ايشان ميگوئيد بلكه زعم شما چنانست كه آنچه آن طايفه بيان ميكنند باطل و از درجه ء صحّت و صدق عاطل است .\r\nآيا در بيان تفسير و أحاديث كه ساير مردمان مينمايند شما را گمان كذب و افتراى آن جماعت نسبت به حضرت نبىّ الرّحمه است كه از روى دانستگى و تعمّد نسبت دروغ به حضرت محمّد صلَّى الله عليه و آله نمايند و قرآن را براى خود تفسير فرمايند .\r\nحضرت ولايتمآب در آن حال روى توجّه و اقبال به آن مرد سايل آورد ، و فرمود كه : چون سؤال نمودى جواب بشنو و بفهم و خاطر خود را به آن مستمال دار بدان كه در دست مردم چيز بسيار است از حقّ و باطل و صدق و كذب و ناسخ و منسوخ و خاصّ و عامّ و محكم و متشابه و حفظ و وهم و در زمان حيات سيّد كاينات نسبت دروغ به آن حضرت دادند چون آن خبر بسمع سيّد البشر رسيد برخاست و خطبه در غايت فصاحت و بلاغت مؤدّى گردانيده آنگاه آن حبيب الله فرمود كه : ايّها النّاس مردم دروغ بر من بسته اند و هر كه دروغ بر من بندد\r\n","description":"","footnote":"","page_name":" 507 ","page_number":507},
  {"content":"\r\nمحلّ تعوّد و سكناى آن بىايمان در آتش نيرانست .\r\nآنگاه حضرت ولىّ الله گفت : بدانيد كه حديث كه بشما ميرسد از چهار كس است كه پنجم ندارند .\r\nاوّل - آنكه محدّث مرد منافق متصنّع الاسلام باشد يعنى اوّل رجال آن حديث مروى منافق باشد و مسلمان در واقع نباشد ليكن خود را بزىّ مسلمانان متزّى و ملبّس گرداند بنوعى كه هر كه او را ببيند گويد مسلمان است حال آنكه او در واقع منافق نامسلمان باشد كه او أصلا از گناه و حرج نترسد شما ازو بترسيد كه او دروغ بر حضرت رسول صلَّى الله عليه و آله از روى دانستگى و عمد بندد و اگر مردم عالم و مطَّلع بر حال آن كاذب دژم گردند كه او منافق كاذب است هرگز ازو قبول آن حديث نكنند و تصديق قول او ننمايند ليكن حقيقت حال آن ضالّ بر ساير رجال مخفى و پنهان است ميگويند كه چون آن شخص از أصحاب حضرت رسالت مآب است و آن حضرت را ديده حديث از آن سرور شنيده فرا گرفت ما نيز ازو فرا گيريم فلهذا حديث ازو شنوند و بقول او عمل نمايند و حال آنكه حضرت خلَّاق العباد از أحوال أهل نفاق و عناد خبر داد چنانچه من ترا اخبار به حال آن أشرار نمودم ، و حضرت واهب العطيّه صفت منافقان به آن وصف و نشان كه بودند بيان كرد .\r\nو چون آن طايفه بعد از حضرت نبىّ الرّحمه در دنيا باقى بودند تقرّب به أئمّه ضلالت و داعيان مردم به آتش نار و در آخرت بغوايت جستند و به زور و بهتان و عمل آخرت را پس پشت انداختند ، و أئمّه ء ضلالت اين طايفه را بر امّت حكَّام و بر رقاب ساير أنام مستولى گردانيدند و باتّفاق يك ديگر دنيا خوردند بدانيد كه مردمان با ملوك زمان و با دنياى مملوّ از نفاق و طغيان بسيار مرتبط ، و\r\n","description":"","footnote":"","page_name":" 508 ","page_number":508},
  {"content":"\r\nو منتظماند الَّا آن كس كه حضرت خداى تعالى و تقدّس او را در پناه عصمت خود نگاهدارد و او را خار و ضايع نگذارد و از أخبار و گروه محدّثين يكى اين است كه حقايق أحوال او مذكور شد .\r\nدوّم - از رجال محدّثين مروى است كه شخصى حديث از حضرت رسول صلَّى الله عليه و آله شنيد لكن آن حديث مهيمن را بر وجهى كه آن نبىّ الرّحمه مؤدّى گردانيد فرا نگرفت و توهّم و گمانش آنست كه آن حديث را كما هو حقّه فرا گرفته ، پس او در وقتى كه حديث از زبان معجز نشان رسول آخر الزّمان بيان كند كه آن سيّد المرسلين چنين و چنين فرمود اگر چه خلافست امّا او از روى عمد و دانستگى نسبت كذب به حضرت نبىّ الامّه ننمود ، و او آنچه در دست اوست روايت از آن حضرت كند و بدان عمل نمايد و گويد كه من از حضرت رسول ذو المنن چنين شنيدم امّا اگر مسلمانان واقف و عالم گردند كه او در آن حديث توهّم كرده ازو قبول نكنند ، و اگر بدانند كه حقيقت حال راوى به چه عنوان است ترك آن حديث نمايند و پيرامون آن نگردند در حال .\r\nسوّم - از محدّثين مروى است كه از حضرت رسول صلَّى الله عليه و آله و سلَّم چيزى شنيد كه أمر نمود يا نهى فرمود و بعد از آن نبىّ الأنس و الجانّ امّتان را از آن نهى فرمود يا از آن منهىّ عنه رفع نهى فرمود أمر فرمود و آن كس از حقايق أمر و نهى كرّة ثانيه مطَّلع نيست ، پس آن كس منسوخ را حفظ نمود و از حقيقت ناسخ عالم و عارف و شاهد و واقف نشد چنانچه اگر مطَّلع به حقيقت أمر منسوخ ميشد بيقين آن را انداخته ترك مينمود ، و نيز اگر مسموع مسلمانان ميكردند كه آن حديث منسوخ است رفض و ترك آن ميكردند .\r\nچهارم - از محدّثين كسى است كه مبغض كذب و افترا است و از خوف\r\n","description":"","footnote":"","page_name":" 509 ","page_number":509},
  {"content":"\r\nعقاب الله تعالى و تعظيم حضرت نبىّ الورى نسبت دروغ بخداى عالم و رسول صلَّى الله عليه و آله و سلَّم روا و مسلَّم ندارد و آنچه از حضرت رسول ( ص ) شنيد هيچ گونه ابهامى بر او ظاهر و پديد نشد بلكه آنچه مسموع او شد كما هو حقّه حفظ نمود پس آنچه از نبىّ المجيد شنيد بلا زياده و نقصان بمعشر مردمان بيان و عيان ميگرداند و كما ينبغى و يليق حكم و أمر آن را بخلقان مىرساند و اين شخص استماع ناسخ نمود و بدان عمل كرد و حفظ منسوخ فرمود و از آن اجتناب و احتراز نمود و محكم و متشابه را شناخت ، لهذا هر يك آن را بموضع خود مقرّر داشته خود را در نباخت و به حال كلام خاصّ و عامّ حضرت سيّد الأنام معرفت تمام پيدا كرد و بسيار بود كه كلام معجز نشان نبىّ الاكرم را دو طرف خاصّ و عامّ بود و بسا بود كه آن كلام مسموع عام ميشد و او نميدانست كه حضرت ملك العلَّام و نبىّ الأنام را از آن كلام مطلب چه و مرام كدام است لهذا آن كس در تيه حيرت مستهام مانده پس چون سامع بحقايق كما ينبغى و يليق آن مطَّلع نيست و معنى و مقصد آن را نميداند كه به جهت كدام أمر آن كلام از حضرت سيّد البشر سانح و صادر گرديد فلهذا آن را براى ما موجّه كه عالم بمعرفت وجه آن نيست توجّه خلاف واقع مىكند پس اگر در اين صورت آن شخص خود يا ديگرى عمل كند و اينست و هر كس از أصحاب رسول ايزد متعال را قدرت و حال فهم و دريافت كلام آن نبىّ با عزّ و اقبال نبود لهذا جمعى بودند كه دوست ميداشتند كه اعرابى و سكنه ء باديه مكَّى يا طارى و كسى كه از شهر ديگر باشد به خدمت سيّد البشر آمده سؤال كند تا ايشان نيز از آن رسول آخر الزّمان أحاديث و سخنان بشنوند و از خرمن احسان توشه دو جهان حاصل نمايند امّا من كه ولىّ حضرت مهيمن و وصىّ رسول ذو المنن و أبو السّبطين الحسين و الحسن ام از آيات و\r\n","description":"","footnote":"","page_name":" 510 ","page_number":510},
  {"content":"\r\nأحاديث سيّد البريّات هيچ چيز به من نميرسيد الَّا آنكه من آن را از حضرت سيّد الورى سؤال و استعلام مينمودم و حفظ و ضبط آن بعد از علم و تحقيق كما ينبغى و يليق مينمودم اين وجوه اختلاف مردمان و علَّت خلاف در روايات ايشان است .\r\nاز يحيى الجعفرى منقول و مرويست كه گفت : من شنيدم از حضرت ولىّ ربّ العالمين أمير المؤمنين علىّ عليه السّلام كه فرمود : ما با جمعى كثير روزى در خدمت سيد البشير و النّذير نشسته بوديم در آن وقت رسالتمآب سر مبارك در كنار من گذاشته بخواب رفته بود شخصى از من پرسيد كه دجّال كيست ؟\r\nحضرت نبىّ از خواب بيدار شد و روى خود بسعادت و اقبال افروخته گفت : من از براى شما از غير دجّال ميترسم از أئمّه ء ضلالت و أرباب بدعت كه دجّال اين امّتاند بيشتر خائف و هراسانم از آنكه شما را گمراه گردانند و خون عترت مرا بريزانند بعد از من هر كه محارب عترت من است محارب منست و مسلَّم أمر و مطيع حكم عترت من مطيع و منقاد منست .\r\n\r\n","description":"","footnote":"","page_name":" 511 ","page_number":511}
  ]